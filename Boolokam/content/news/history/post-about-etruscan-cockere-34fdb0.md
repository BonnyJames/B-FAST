---
title: "പൂവൻകോഴി പഠിപ്പിച്ച അക്ഷരങ്ങൾ"
date: 2022-10-13T14:55:24
draft: false
categories: ["History"]
tags: ['Etruscan cockere', 'Roman history']
author: "Beaumaris"
---

<strong>പൂവൻകോഴി പഠിപ്പിച്ച അക്ഷരങ്ങൾ</strong>

ഈ ചിത്രത്തിൽ ഒരു കോഴിയുടെ രൂപത്തിൽ കാണുന്നത് യഥാർത്ഥത്തിൽ ഒരു കുപ്പിയാണ് (bottle). കളിമണ്ണിൽ നിർമ്മിച്ച് ചുട്ടെടുത്ത (terracotta) ഈ കുപ്പി ബി.സി. 600 - 650 കാലഘട്ടത്തിലേതാണ്. ഇന്ന് നമ്മൾ ഉപയോഗിക്കുന്ന റോമൻ അക്ഷരമാലയിലെ 26 അക്ഷരങ്ങൾ രേഖപ്പെടുത്തപ്പെട്ട ഇതുവരെ ലഭ്യമായ ഏറ്റവും പഴക്കമുള്ള വസ്തുവാണ് ഈ കുപ്പി.

<img class="wp-image-354537 aligncenter" src="https://cdn.boolokam.com/articles/2022/10/gggge.jpg" alt="" width="702" height="120" />ഇത് എഴുത്ത് തൊഴിലാക്കിയവർ (scribes) ഉപയോഗിച്ചിരുന്ന ഒരു മഷിക്കുപ്പിയാവാമെന്ന് ചരിത്രകാരന്മാർ കരുതുന്നു. ഈ കുപ്പിയിലെ കോഴിയുടെ തല അതിൻ്റെ അടപ്പാണ് (lid). അതുപോലെ വാൽഭാഗം മറ്റൊരു അടപ്പ് ഉണ്ടായിരുന്നു. എന്നാൽ അത് നഷ്ടപ്പെട്ടുപോയതു കൊണ്ട് കുപ്പി ഉപയോഗശൂന്യമായ നിലയിലാണ്.
ഏകദേശം 11 സെൻ്റീമീറ്റർ ഉയരമുള്ള ഈ കുപ്പി ഇറ്റലിയുടെ ഏതാണ്ട് വടക്കൻ ഭാഗത്തായി സ്ഥിതി ചെയ്യുന്ന എട്രൂസ്ക എന്ന പ്രദേശത്ത് നിന്നാണ് കണ്ടെത്തിയത്. അതുകൊണ്ട് ഇതിനെ Etruscan cockerel എന്ന് വിളിക്കുന്നു. ഒരു വയസ്സുള്ള പൂവൻകോഴിയെയാണ് cockerel എന്ന് പറയുന്നത്. ന്യൂ യോർക്കിലെ മെട്രോപൊലീറ്റൻ മ്യൂസിയം ഓഫ് ആർട്‌സിലാണ് ഇത് സൂക്ഷിച്ചിരിക്കുന്നത്.

ഇതുപോലെ അക്ഷരമാല രേഖപ്പെടുത്തപ്പെട്ട പല ആകൃതിയിലുള്ള കുപ്പികൾ എട്രൂസ്കയിൽ നിന്ന് കണ്ടെത്തിയിട്ടുണ്ട്. നമ്മൾ വെള്ളം കുടിക്കാൻ ഉപയോഗിക്കുന്ന തരത്തിലുള്ള ഗ്ലാസ് കൊണ്ട് നിർമ്മിച്ച ഒരു കുപ്പി വത്തിക്കാൻ മ്യൂസിയത്തിൽ സൂക്ഷിച്ചിട്ടുണ്ട്. ഇതിൽ ഇംഗ്ലീഷിലെ 'q' എന്ന അക്ഷരം ഇല്ല.
റോം ഒരു ചെറിയ പട്ടണമായി സ്ഥാപിക്കപ്പെട്ടത് ഏകദേശം ബി.സി. എട്ടാം നൂറ്റാണ്ടിലാണ്. എന്നാൽ അതിനും മുമ്പ് തന്നെ പരിഷ്കൃതമായ ഒരു ജനസമൂഹം എട്രൂസ്കയിൽ നിലനിന്നിരുന്നു. ഇവർക്ക് ഗ്രീസുമായി വളരെ അടുത്ത ബന്ധം ഉണ്ടായിരുന്നു. മെഡിറ്ററേനിയൻ കടൽ വഴി ഇരു പ്രദേശങ്ങളും തമ്മിൽ കച്ചവടബന്ധം പുലർത്തി. അങ്ങനെ ഗ്രീക്കുകാരിൽ നിന്നാണ് എട്രൂസ്കൻ ജനത അക്ഷരമാല സ്വായത്തമാക്കിയത്. ഇന്നത്തെ ഇംഗ്ലീഷ് അക്ഷരങ്ങൾ അതേ രൂപത്തിലല്ല അവർ എഴുതിയിരുന്നത്. ആ അക്ഷരങ്ങളിൽ ഗ്രീക്ക് അക്ഷരങ്ങളുടെ സ്വാധീനം പ്രകടമാണ്.

<img class="wp-image-354538 aligncenter" src="https://cdn.boolokam.com/articles/2022/10/zuajhkexken91.webp" alt="" width="939" height="766" />റോം ഒരു ശക്തമായ പട്ടണമായി വളർന്നു വന്നതോടെ അവരുടെ ഭാഷയായ ലത്തീൻ (Latin) ഒരു പ്രബല ഭരണഭാഷയായി വളർന്നു. ലത്തീൻ ഭാഷയുടെ അക്ഷരമാലയായി എട്രൂസ്കൻ അക്ഷരമാലയാണ് സ്വീകരിക്കപ്പെട്ടത്. എന്നാൽ ലത്തീനിൽ എട്രൂസ്കൻ അക്ഷരമാലയിലെ എല്ലാ അക്ഷരങ്ങളും ആവശ്യമില്ലായിരുന്നു ഉദാഹരണത്തിന് j, u എന്നീ അക്ഷരങ്ങൾ ഇല്ല. എങ്കിലും ഈ അക്ഷരങ്ങൾ വിവിധ യൂറോപ്യൻ രാജ്യങ്ങളിലെ പ്രാദേശിക ഭാഷകളിൽ നിലനിന്നു. അവർ ലത്തീൻ ഭാഷയിൽ പോലും ഈ അക്ഷരങ്ങൾ ഉപയോഗിച്ചു.

ബി.സി. ഒന്നാം നൂറ്റാണ്ടു മുതൽ ഏ.ഡി. അഞ്ചാം നൂറ്റാണ്ടു വരെയുള്ള കാലമാണ് റോമൻ സാമ്രാജ്യത്വത്തിന്റെ (Roman Imperialism) ഉച്ച ഘട്ടം എന്നറിയപ്പെടുന്നത്. ഇക്കാലത്ത് ലത്തീൻ അക്ഷരമാല യൂറോപ്പിന്റെ കര ഭാഗങ്ങളിൽ വ്യാപിച്ചു. ഒരേ വാക്ക് തന്നെ പലയിടത്തും പല രീതിയിൽ എഴുതുകയും വായിക്കുകയും ചെയ്യുന്ന സ്ഥിതി വിശേഷം ഉണ്ടായി. ഉദാഹരണത്തിന് യേശുവിൻറെ പേര് ലത്തീൻ ഭാഷയിൽ ഈസൂസ് (Iesus) എന്നാണ് എഴുതിയിരുന്നത്. എന്നാൽ പടിഞ്ഞാറൻ യൂറോപ്പിൽ ഇതേ ഭാഷയിൽ തന്നെ ഇതേ പേര് Jesus എന്ന് എഴുതി. ലത്തീനിൽ J എന്ന അക്ഷരം ഇല്ല എന്ന് ഓർക്കുമല്ലോ. ഈ വാക്ക് പടിഞ്ഞാറൻ യൂറോപ്പിൽ ചില രാജ്യങ്ങളിൽ ഈസൂസ് എന്നും മറ്റുചില രാജ്യങ്ങളിൽ ജീസസ് എന്നും, വേറെ ചില പ്രദേശങ്ങളിൽ ജേസൂസ് എന്നും വായിക്കാൻ തുടങ്ങി. (ഇത് ധാരാളം ഉദാഹരണങ്ങളിൽ ഒന്നു മാത്രമാണ് ). യൂറോപ്പിലെ വിവിധ അക്ഷരമാലകളിൽ 'j: എന്ന അക്ഷരത്തിന് ജ എന്നും യാ എന്നും വ്യത്യസ്ത ഉച്ചാരണങ്ങൾ വന്നത് ഇത്തരത്തിലുള്ള ഉപയോഗങ്ങൾ കാരണമാണ്. ഇതുപോലെ ചില രാജ്യങ്ങളിൽ അവരുടെ പ്രാദേശിക ഭാഷയിലെ സ്വരാക്ഷരങ്ങൾ ഉൾക്കൊള്ളാൻ ഉതകുന്ന വിധത്തിൽ ലത്തീൻ (റോമൻ) അക്ഷരങ്ങളിൽ തന്നെ ചില മാറ്റങ്ങൾ വരുത്തി. ചില യൂറോപ്യൻ ഭാഷകളിൽ അക്ഷരങ്ങളുടെ മുകളിലോ താഴെയോ കുത്തുകളും വരകളും ഉപയോഗിക്കുന്ന രീതി ശ്രദ്ധിച്ചിട്ടുണ്ടാകുമല്ലോ.

ഏ. ഡി. അഞ്ചാം നൂറ്റാണ്ടിൽ ജർമ്മനിയിലും സമീപ പ്രദേശങ്ങളിലും നിന്ന് ബ്രിട്ടീഷ് ദ്വീപുകളിലേക്ക് വൻതോതിൽ കുടിയേറ്റം ഉണ്ടായി. പ്രധാനമായും ആംഗ്ൾസ് (Angles), സാക്സണുകൾ (Saxons), വാൻഡലുകൾ (Vandals), ഗോതുകൾ (Goths), ലൊംബാർഡുകൾ (Lombards), ഫ്രാങ്കുകൾ (Franks) എന്നീ ഗോത്രങ്ങളിൽ പെട്ടവരായിരുന്നു ഇവർ ഇവരെ പൊതുവായി ആംഗ്ലോ - സാക്സണുകൾ എന്ന് വിളിക്കുന്നു. ഇവർ യൂറോപ്യൻ കരഭാഗത്ത് ഉപയോഗിച്ചിരുന്ന അക്ഷരമാലയും ബ്രിട്ടീഷ് ദീപുകളിൽ പ്രചരിപ്പിച്ചു. ഇതിന് ലത്തീൻ അക്ഷരങ്ങളോട് യാതൊരു സാമ്യവും ഇല്ലായിരുന്നു. ഒരുതരം ചിത്രലിപി എന്ന് വേണമെങ്കിൽ ഇതിനെ വിളിക്കാം.

എന്നാൽ ഏഴാം നൂറ്റാണ്ടോടെ ബ്രിട്ടനിൽ കത്തോലിക്കാ മിഷനറിമാർ ലത്തീൻ അക്ഷരമാല പ്രചരിപ്പിച്ചു തുടങ്ങി. ആംഗ്ലോ - സാക്സൺ അക്ഷരമാല ക്രമേണ അപ്രത്യക്ഷമായി. ഏ.ഡി. 1011-ൽ ബിർത്‌ഫെർത് (Byrhtferth) എന്ന കത്തോലിക്കാ സന്ന്യാസി ക്രോഡീകരിച്ച അക്ഷരമാലയാണ് നമുക്ക് ലഭ്യമായതിൽ വച്ച് ഏറ്റവും പഴക്കമുള്ള ഇംഗ്ലീഷ് അക്ഷരമാല. ഈ അക്ഷരമാലയിൽ ഇന്നത്തെ ഇംഗ്ലീഷിലുള്ള j, u, v, w എന്നീ അക്ഷരങ്ങൾ ഇല്ലായിരുന്നു എന്നാൽ ഗ്രീക്ക് അക്ഷരമാലയിൽ നിന്ന് കടംകൊണ്ട് മറ്റു ചില അക്ഷരങ്ങൾ ഇവർ ഉപയോഗിച്ചിരുന്നു. ഇത് വികാസം പ്രാപിച്ച് ഇന്നത്തെ രീതിയിൽ 26 അക്ഷരങ്ങളുള്ള ഒരു അക്ഷരമാല രൂപം കൊണ്ടത് ഏതാണ്ട് പതിനാല് - പതിനഞ്ച് നൂറ്റാണ്ടുകളോടെയാണ്. ഇക്കാലത്ത് തന്നെ വലിയ അക്ഷരങ്ങളും ചെറിയ അക്ഷരങ്ങളും എന്ന വേർതിരിവും രൂപംകൊണ്ടു.

വാൽക്കഷണം: നമുക്ക് അറിയാവുന്നതുപോലെ ഗ്രീക്ക് അക്ഷരമാലയിലെ ആദ്യത്തെ രണ്ട് അക്ഷരങ്ങളായ ആൽഫ (alpha), ബീത (beta) എന്നീ അക്ഷരങ്ങളുടെ സംയോജനത്തിലൂടെയാണ് അക്ഷരമാല എന്നർത്ഥമുള്ള ആൽഫബെറ്റ് (alphabet) എന്ന ഇംഗ്ലീഷ് വാക്ക് ഉണ്ടായത്. ആഫ്രിക്കയിലെ കാർത്തേജ് എന്ന നഗരത്തിൽ (ഇന്നത്തെ തൂണീഷ്യയിൽ) ജീവിച്ചിരുന്ന ക്രിസ്ത്യൻ ചിന്തകനും താർക്കികനും (apologist) എഴുത്തുകാരനുമായ തെർത്തുല്യൻ (Tertullian, AD 155 - AD 220) ആണ് ആദ്യമായി ലത്തീൻ ഭാഷയിൽ ആൽഫാബെതും (alphabetum) എന്ന വാക്ക് ഉപയോഗിച്ചത്. ഇതാണ് ഇംഗ്ലീഷിൽ ആൽഫാബെറ്റ് ആയി മാറിയത്. അദ്ദേഹം എഴുതിയ Apologetics (തർക്ക ശാസ്ത്രം) എന്ന പ്രസിദ്ധ ഗ്രന്ഥത്തിൻ്റെ പേരിൽ നിന്നാണ് ഇംഗ്ലീഷിൽ ആ വാക്ക് കടന്നു വന്നത്.


![പൂവൻകോഴി പഠിപ്പിച്ച അക്ഷരങ്ങൾ](https://cdn.boolokam.com/articles/2022/10/gggge.jpg)**പൂവൻകോഴി പഠിപ്പിച്ച അക്ഷരങ്ങൾ** ഈ ചിത്രത്തിൽ ഒരു കോഴിയുടെ രൂപത്തിൽ കാണുന്നത് യഥാർത്ഥത്തിൽ ഒരു കുപ്പിയാണ് (bottle). കളിമണ്ണിൽ നിർമ്മിച്ച് ചുട്ടെടുത്ത (terracotta) ഈ കുപ്പി ബി.സി. 600 - 650 കാലഘട്ടത്തിലേതാണ്. ഇന്ന് നമ്മൾ ഉപയോഗിക്കുന്ന റോമൻ അക്ഷരമാലയിലെ 26 അക്ഷരങ്ങൾ രേഖപ്പെടുത്തപ്പെട്ട ഇതുവരെ ലഭ്യമായ ഏറ്റവും പഴക്കമുള്ള വസ്തുവാണ് ഈ കുപ്പി. ഇത് എഴുത്ത് തൊഴിലാക്കിയവർ (scribes) ഉപയോഗിച്ചിരുന്ന ഒരു മഷിക്കുപ്പിയാവാമെന്ന് ചരിത്രകാരന്മാർ കരുതുന്നു. ഈ കുപ്പിയിലെ കോഴിയുടെ തല അതിൻ്റെ അടപ്പാണ് (lid). അതുപോലെ വാൽഭാഗം മറ്റൊരു അടപ്പ് ഉണ്ടായിരുന്നു. എന്നാൽ അത് നഷ്ടപ്പെട്ടുപോയതു കൊണ്ട് കുപ്പി ഉപയോഗശൂന്യമായ നിലയിലാണ്. ഏകദേശം 11 സെൻ്റീമീറ്റർ ഉയരമുള്ള ഈ കുപ്പി ഇറ്റലിയുടെ ഏതാണ്ട് വടക്കൻ ഭാഗത്തായി സ്ഥിതി ചെയ്യുന്ന എട്രൂസ്ക എന്ന പ്രദേശത്ത് നിന്നാണ് കണ്ടെത്തിയത്. അതുകൊണ്ട് ഇതിനെ Etruscan cockerel എന്ന് വിളിക്കുന്നു. ഒരു വയസ്സുള്ള പൂവൻകോഴിയെയാണ് cockerel എന്ന് പറയുന്നത്. ന്യൂ യോർക്കിലെ മെട്രോപൊലീറ്റൻ മ്യൂസിയം ഓഫ് ആർട്‌സിലാണ് ഇത് സൂക്ഷിച്ചിരിക്കുന്നത്. ഇതുപോലെ അക്ഷരമാല രേഖപ്പെടുത്തപ്പെട്ട പല ആകൃതിയിലുള്ള കുപ്പികൾ എട്രൂസ്കയിൽ നിന്ന് കണ്ടെത്തിയിട്ടുണ്ട്. നമ്മൾ വെള്ളം കുടിക്കാൻ ഉപയോഗിക്കുന്ന തരത്തിലുള്ള ഗ്ലാസ് കൊണ്ട് നിർമ്മിച്ച ഒരു കുപ്പി വത്തിക്കാൻ മ്യൂസിയത്തിൽ സൂക്ഷിച്ചിട്ടുണ്ട്. ഇതിൽ ഇംഗ്ലീഷിലെ 'q' എന്ന അക്ഷരം ഇല്ല. റോം ഒരു ചെറിയ പട്ടണമായി സ്ഥാപിക്കപ്പെട്ടത് ഏകദേശം ബി.സി. എട്ടാം നൂറ്റാണ്ടിലാണ്. എന്നാൽ അതിനും മുമ്പ് തന്നെ പരിഷ്കൃതമായ ഒരു ജനസമൂഹം എട്രൂസ്കയിൽ നിലനിന്നിരുന്നു. ഇവർക്ക് ഗ്രീസുമായി വളരെ അടുത്ത ബന്ധം ഉണ്ടായിരുന്നു. മെഡിറ്ററേനിയൻ കടൽ വഴി ഇരു പ്രദേശങ്ങളും തമ്മിൽ കച്ചവടബന്ധം പുലർത്തി. അങ്ങനെ ഗ്രീക്കുകാരിൽ നിന്നാണ് എട്രൂസ്കൻ ജനത അക്ഷരമാല സ്വായത്തമാക്കിയത്. ഇന്നത്തെ ഇംഗ്ലീഷ് അക്ഷരങ്ങൾ അതേ രൂപത്തിലല്ല അവർ എഴുതിയിരുന്നത്. ആ അക്ഷരങ്ങളിൽ ഗ്രീക്ക് അക്ഷരങ്ങളുടെ സ്വാധീനം പ്രകടമാണ്. ![](https://cdn.boolokam.com/articles/2022/10/zuajhkexken91.webp)റോം ഒരു ശക്തമായ പട്ടണമായി വളർന്നു വന്നതോടെ അവരുടെ ഭാഷയായ ലത്തീൻ (Latin) ഒരു പ്രബല ഭരണഭാഷയായി വളർന്നു. ലത്തീൻ ഭാഷയുടെ അക്ഷരമാലയായി എട്രൂസ്കൻ അക്ഷരമാലയാണ് സ്വീകരിക്കപ്പെട്ടത്. എന്നാൽ ലത്തീനിൽ എട്രൂസ്കൻ അക്ഷരമാലയിലെ എല്ലാ അക്ഷരങ്ങളും ആവശ്യമില്ലായിരുന്നു ഉദാഹരണത്തിന് j, u എന്നീ അക്ഷരങ്ങൾ ഇല്ല. എങ്കിലും ഈ അക്ഷരങ്ങൾ വിവിധ യൂറോപ്യൻ രാജ്യങ്ങളിലെ പ്രാദേശിക ഭാഷകളിൽ നിലനിന്നു. അവർ ലത്തീൻ ഭാഷയിൽ പോലും ഈ അക്ഷരങ്ങൾ ഉപയോഗിച്ചു. ബി.സി. ഒന്നാം നൂറ്റാണ്ടു മുതൽ ഏ.ഡി. അഞ്ചാം നൂറ്റാണ്ടു വരെയുള്ള കാലമാണ് റോമൻ സാമ്രാജ്യത്വത്തിന്റെ (Roman Imperialism) ഉച്ച ഘട്ടം എന്നറിയപ്പെടുന്നത്. ഇക്കാലത്ത് ലത്തീൻ അക്ഷരമാല യൂറോപ്പിന്റെ കര ഭാഗങ്ങളിൽ വ്യാപിച്ചു. ഒരേ വാക്ക് തന്നെ പലയിടത്തും പല രീതിയിൽ എഴുതുകയും വായിക്കുകയും ചെയ്യുന്ന സ്ഥിതി വിശേഷം ഉണ്ടായി. ഉദാഹരണത്തിന് യേശുവിൻറെ പേര് ലത്തീൻ ഭാഷയിൽ ഈസൂസ് (Iesus) എന്നാണ് എഴുതിയിരുന്നത്. എന്നാൽ പടിഞ്ഞാറൻ യൂറോപ്പിൽ ഇതേ ഭാഷയിൽ തന്നെ ഇതേ പേര് Jesus എന്ന് എഴുതി. ലത്തീനിൽ J എന്ന അക്ഷരം ഇല്ല എന്ന് ഓർക്കുമല്ലോ. ഈ വാക്ക് പടിഞ്ഞാറൻ യൂറോപ്പിൽ ചില രാജ്യങ്ങളിൽ ഈസൂസ് എന്നും മറ്റുചില രാജ്യങ്ങളിൽ ജീസസ് എന്നും, വേറെ ചില പ്രദേശങ്ങളിൽ ജേസൂസ് എന്നും വായിക്കാൻ തുടങ്ങി. (ഇത് ധാരാളം ഉദാഹരണങ്ങളിൽ ഒന്നു മാത്രമാണ് ). യൂറോപ്പിലെ വിവിധ അക്ഷരമാലകളിൽ 'j: എന്ന അക്ഷരത്തിന് ജ എന്നും യാ എന്നും വ്യത്യസ്ത ഉച്ചാരണങ്ങൾ വന്നത് ഇത്തരത്തിലുള്ള ഉപയോഗങ്ങൾ കാരണമാണ്. ഇതുപോലെ ചില രാജ്യങ്ങളിൽ അവരുടെ പ്രാദേശിക ഭാഷയിലെ സ്വരാക്ഷരങ്ങൾ ഉൾക്കൊള്ളാൻ ഉതകുന്ന വിധത്തിൽ ലത്തീൻ (റോമൻ) അക്ഷരങ്ങളിൽ തന്നെ ചില മാറ്റങ്ങൾ വരുത്തി. ചില യൂറോപ്യൻ ഭാഷകളിൽ അക്ഷരങ്ങളുടെ മുകളിലോ താഴെയോ കുത്തുകളും വരകളും ഉപയോഗിക്കുന്ന രീതി ശ്രദ്ധിച്ചിട്ടുണ്ടാകുമല്ലോ. ഏ. ഡി. അഞ്ചാം നൂറ്റാണ്ടിൽ ജർമ്മനിയിലും സമീപ പ്രദേശങ്ങളിലും നിന്ന് ബ്രിട്ടീഷ് ദ്വീപുകളിലേക്ക് വൻതോതിൽ കുടിയേറ്റം ഉണ്ടായി. പ്രധാനമായും ആംഗ്ൾസ് (Angles), സാക്സണുകൾ (Saxons), വാൻഡലുകൾ (Vandals), ഗോതുകൾ (Goths), ലൊംബാർഡുകൾ (Lombards), ഫ്രാങ്കുകൾ (Franks) എന്നീ ഗോത്രങ്ങളിൽ പെട്ടവരായിരുന്നു ഇവർ ഇവരെ പൊതുവായി ആംഗ്ലോ - സാക്സണുകൾ എന്ന് വിളിക്കുന്നു. ഇവർ യൂറോപ്യൻ കരഭാഗത്ത് ഉപയോഗിച്ചിരുന്ന അക്ഷരമാലയും ബ്രിട്ടീഷ് ദീപുകളിൽ പ്രചരിപ്പിച്ചു. ഇതിന് ലത്തീൻ അക്ഷരങ്ങളോട് യാതൊരു സാമ്യവും ഇല്ലായിരുന്നു. ഒരുതരം ചിത്രലിപി എന്ന് വേണമെങ്കിൽ ഇതിനെ വിളിക്കാം. എന്നാൽ ഏഴാം നൂറ്റാണ്ടോടെ ബ്രിട്ടനിൽ കത്തോലിക്കാ മിഷനറിമാർ ലത്തീൻ അക്ഷരമാല പ്രചരിപ്പിച്ചു തുടങ്ങി. ആംഗ്ലോ - സാക്സൺ അക്ഷരമാല ക്രമേണ അപ്രത്യക്ഷമായി. ഏ.ഡി. 1011-ൽ ബിർത്‌ഫെർത് (Byrhtferth) എന്ന കത്തോലിക്കാ സന്ന്യാസി ക്രോഡീകരിച്ച അക്ഷരമാലയാണ് നമുക്ക് ലഭ്യമായതിൽ വച്ച് ഏറ്റവും പഴക്കമുള്ള ഇംഗ്ലീഷ് അക്ഷരമാല. ഈ അക്ഷരമാലയിൽ ഇന്നത്തെ ഇംഗ്ലീഷിലുള്ള j, u, v, w എന്നീ അക്ഷരങ്ങൾ ഇല്ലായിരുന്നു എന്നാൽ ഗ്രീക്ക് അക്ഷരമാലയിൽ നിന്ന് കടംകൊണ്ട് മറ്റു ചില അക്ഷരങ്ങൾ ഇവർ ഉപയോഗിച്ചിരുന്നു. ഇത് വികാസം പ്രാപിച്ച് ഇന്നത്തെ രീതിയിൽ 26 അക്ഷരങ്ങളുള്ള ഒരു അക്ഷരമാല രൂപം കൊണ്ടത് ഏതാണ്ട് പതിനാല് - പതിനഞ്ച് നൂറ്റാണ്ടുകളോടെയാണ്. ഇക്കാലത്ത് തന്നെ വലിയ അക്ഷരങ്ങളും ചെറിയ അക്ഷരങ്ങളും എന്ന വേർതിരിവും രൂപംകൊണ്ടു. വാൽക്കഷണം: നമുക്ക് അറിയാവുന്നതുപോലെ ഗ്രീക്ക് അക്ഷരമാലയിലെ ആദ്യത്തെ രണ്ട് അക്ഷരങ്ങളായ ആൽഫ (alpha), ബീത (beta) എന്നീ അക്ഷരങ്ങളുടെ സംയോജനത്തിലൂടെയാണ് അക്ഷരമാല എന്നർത്ഥമുള്ള ആൽഫബെറ്റ് (alphabet) എന്ന ഇംഗ്ലീഷ് വാക്ക് ഉണ്ടായത്. ആഫ്രിക്കയിലെ കാർത്തേജ് എന്ന നഗരത്തിൽ (ഇന്നത്തെ തൂണീഷ്യയിൽ) ജീവിച്ചിരുന്ന ക്രിസ്ത്യൻ ചിന്തകനും താർക്കികനും (apologist) എഴുത്തുകാരനുമായ തെർത്തുല്യൻ (Tertullian, AD 155 - AD 220) ആണ് ആദ്യമായി ലത്തീൻ ഭാഷയിൽ ആൽഫാബെതും (alphabetum) എന്ന വാക്ക് ഉപയോഗിച്ചത്. ഇതാണ് ഇംഗ്ലീഷിൽ ആൽഫാബെറ്റ് ആയി മാറിയത്. അദ്ദേഹം എഴുതിയ Apologetics (തർക്ക ശാസ്ത്രം) എന്ന പ്രസിദ്ധ ഗ്രന്ഥത്തിൻ്റെ പേരിൽ നിന്നാണ് ഇംഗ്ലീഷിൽ ആ വാക്ക് കടന്നു വന്നത്.
