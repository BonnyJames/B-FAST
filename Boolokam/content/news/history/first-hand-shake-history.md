---
title: "ചരിത്രത്തിലെ ആദ്യത്തെ ഹാൻഡ് ഷെയ്ക്ക്"
date: 2022-10-16T07:00:05
draft: false
categories: ["History"]
tags: ['hand shake', 'history']
author: "Beaumaris"
---

<strong>ആദ്യത്തെ ഹാൻഡ് ഷെയ്ക്ക്</strong>

അസിറിയയിലെ രാജാവ് ഷൽമനേസർ മൂന്നാമനും (വലത്ത്, ഭരണകാലം 858-824 BC) മെസപൊട്ടാമിയയിലെ രാജാവായ മാദ്രൂസ് സക്കീർ ഷൂമിയും തമ്മിലുള്ള ഉടമ്പടിയുടെ ചിത്രീകരണം. ഇന്നത്തെ ഇറാഖിലെ മൊസൂൾ പ്രവിശ്യയിലെ നിനെവെ (Nineveh) നഗരത്തിലായിരുന്നു ഷൽമനേസറുടെ കൊട്ടാരം. ഇവിടെ നടത്തിയ ഉദ്ഖനനങ്ങളിൽ, അദ്ദേഹത്തിൻ്റെ സിംഹാസനം സ്ഥാപിച്ചിരുന്ന വേദിയുടെ (dais) മുൻവശത്ത് കൊത്തി വച്ചിരുന്നതാണ് ഈ രംഗം.

മെസപൊട്ടാമിയയിലെ സിംഹാസനത്തിനു വേണ്ടി മാദ്രൂസ് സക്കീർ ഷൂമിയും സഹോദരനും തമ്മിൽ ആഭ്യന്തര യുദ്ധം ഉണ്ടായി. ഈ യുദ്ധത്തിൽ ഷൂമിയെ സഹായിക്കാമെന്ന് ഷൽമനേസർ സമ്മതിക്കുന്നതാണ് ഇവിടെ ചിത്രീകരിച്ചിരിക്കുന്നത്. സിംഹാസന വേദിയുടെ മുന്നിൽ തന്നെ ഇത് കൊത്തി വച്ചതിലൂടെ, മെസപൊട്ടാമിയയിലെ 'കിങ് മേക്കർ' ആവാൻ കഴിഞ്ഞതാണ് തൻ്റെ ഏറ്റവും വലിയ നേട്ടമെന്ന് ഷൽമനേസർ കരുതിയിരുന്നതായി മനസ്സിലാക്കാം. അസിറിയയെക്കാൾ വലുതും ശക്തവുമായ സാമ്രാജ്യമായിരുന്നു മെസപൊട്ടാമിയ. ഷൂമിയുടെ സഹോദരനെ യുദ്ധത്തിൽ തോൽപ്പിച്ച ഷൽമനേസർ അയാളെ കൊന്നു കളഞ്ഞു. ഈ വേദിയുടെ വശങ്ങളിൽ ഷൽമനേസറുടെ ഭരണകാലത്തെ മറ്റു ചില സംഭവങ്ങളും കൊത്തി വച്ചിട്ടുണ്ട്.

<img class="size-full wp-image-354885 aligncenter" src="https://cdn.boolokam.com/articles/2022/10/fwffggg.jpg" alt="" width="720" height="720" />'സുൽമാനു അസെറാദു' എന്നായിരുന്നു അക്കാദിയൻ ഭാഷയിൽ ഷൽമനേസറുടെ പേര്. 'സുൽമാനു സർവ പ്രധാനി ആകുന്നു' എന്നാണ് ഈ പേരിൻ്റെ അർത്ഥം. അസീറിയന്മാർ ബഹുദൈവ വിശ്വാസികൾ ആയിരുന്നു എങ്കിലും അവരുടെ ദൈവങ്ങളിൽ ഇന്ന് നമുക്ക് അറിയാവുന്ന ഒരേയൊരു പേരാണ് സുൽമാനു അഥവാ ഷുൽമാനു (Shulmanu). ഉത്തര ഇറാഖിൽ ബി. സി. ഇരുപത്തൊന്നാം നൂറ്റാണ്ടു മുതൽ ഉയർന്നു വന്ന പ്രബല ശക്തികളായിരുന്നു അസിറിയൻ സാമ്രാജ്യം. ബാബിലോണിയ, സുമേറിയ, അസീറിയ എന്നീ സാമ്രാജ്യങ്ങളെ നമ്മൾ പൊതുവെ മെസപൊട്ടാമ്യൻ എന്ന് വിളിക്കാറുണ്ടെങ്കിലും ഈ കുറിപ്പിൽ ആ വാക്കുകൊണ്ട് ബാബിലോണിയയെയാണ് ഉദ്ദേശിക്കുന്നത്.

അസീറിയൻ സാമ്രാജ്യത്തിലെ ശക്തരായ രാജാക്കന്മാരിൽ ഒരാളായിരുന്നു ഷൽമനേസർ. ഇന്നത്തെ ഇറാൻ, ഇസ്രായേൽ, സിറിയ, ജോർദാൻ, ലബനോൻ, വടക്കൻ ഈജിപ്ത്, അർമേനിയ എന്നീ പ്രദേശങ്ങൾ ആക്രമിച്ച ഇദ്ദേഹം ഈ പ്രദേശങ്ങൾ തൻ്റെ സാമ്രാജ്യത്തോട് ചേർക്കുകയോ കൊള്ളയടിക്കുകയോ ചെയ്തു.
ഷൽമനേസർ തൻ്റെ നേട്ടങ്ങൾ പലയിടത്തും ചിത്രങ്ങളുടെ രൂപത്തിലും ശിലാ ലിഖിതങ്ങളായും കൊത്തി വച്ചു. അക്കാലത്തെ ഈ പ്രദേശത്തിന്റെ ചരിത്രം പുന:സൃഷ്ടിക്കുന്നതിൽ വളരെയധികം സഹായിച്ചിട്ടുണ്ട്. അക്കാലത്തെ രാജാക്കന്മാരുടെയും രാജ്യങ്ങളുടെയും ഒരു വിവരണം ഇതിൽ നിന്ന് കിട്ടുന്നുണ്ട്. വടക്കൻ യിസ്രായേൽ രാജാവായിരുന്ന ആഹാബിനെ ഷൽമനേസർ തോൽപ്പിച്ച വിവരവും രണ്ടു ശിലാശാസനങ്ങളിൽ രേഖപെടുത്തിയിട്ടുണ്ട്. പത്തു രാജാക്കന്മാരുടെ ഒരു സഖ്യവുമായി വന്ന ആഹാബിനെ മോവാബ് സമഭൂമിയിൽ വച്ച് ഷൽമനേസർ തോൽപ്പിച്ചു.

അശ്ശൂർ പട്ടണമായിരുന്നു അസിറിയന്മാരുടെ ഒന്നാം തലസ്ഥാനം. അസീറിയന്മാരുടെ രണ്ടാം തലസ്ഥാനവും പ്രധാന വ്യാപാര കേന്ദ്രവും ആയിരുന്നു നിനെവേ. ഇവിടെ സ്ഥാപിച്ച Black Obelisk എന്ന കരിങ്കൽ തൂണിൽ അക്കാലത്തെ പ്രധാന സംഭവങ്ങൾ ചിത്രീകരിക്കുന്ന രംഗങ്ങൾ കൊത്തി വച്ചിട്ടുണ്ട്. ഉയരമുള്ള ഒരു ചതുര സ്തംഭത്തിൽ അറ്റം കൂർത്ത ആകൃതിയുള്ള കറുത്ത ചുണ്ണാമ്പുകല്ലിലാണ് (limestone) ഈ സ്തംഭം നിർമ്മിച്ചിരിക്കുന്നത്. കല്ലിൽ കൊത്തി വച്ച ഒരു ഡോക്യുമെന്ററിയെന്നോ ഫോട്ടോ ആൽബമെന്നോ ഇതിനെ വിളിക്കുന്നതിൽ തെറ്റില്ല.

Black Obelisk-ൽ.കൊത്തി വച്ചിരിക്കുന്ന ചിത്രങ്ങളുടെ കൂട്ടത്തിൽ യിസ്രായേൽ രാജാവായ യേഹൂ (Jehu) ഷൽമനേസറിനു മുന്നിൽ കീഴടങ്ങുന്ന രംഗമുണ്ട്. ആഹാബിനു ശേഷമാണ് യേഹു ഭരിച്ചത്. മുട്ടുകാലിൽ നിന്നുകൊണ്ട് തല തറയിൽ മുട്ടിക്കുന്ന വിധത്തിലാണ് ഇതിൽ യേഹുവിനെ ചിത്രീകരിച്ചിരിക്കുന്നത്. ഏതെങ്കിലും ഒരു യിസ്രായേൽ രാജാവിനെ ചിത്രീകരിച്ചിട്ടുള്ള ഒരേയൊരു സമകാലീന പുരാവസ്തുവാണ് ഇത്.
ബി. സി. ഏഴാം നൂറ്റാണ്ടിൻ്റെ അവസാനം അസീറിയൻ സാമ്രാജ്യം തകർന്നു. ബാബിലോണിയരുടെയും ഇറാനിൽ ശക്തി പ്രാപിച്ച മേദ്യരുടെയും ആക്രമണങ്ങൾക്കു അവർക്ക് പിടിച്ചു നിൽക്കാൻ കഴിഞ്ഞില്ല. പതിനഞ്ച് നൂറ്റാണ്ടുകൾ നീണ്ടു നിന്ന ആ സാമ്രാജ്യം അങ്ങനെ ചരിത്രത്തിൻ്റെ ഭാഗമായി. മൊസൂൾ പ്രവിശ്യ സമീപകാലത്ത് ഐസിസിൻ്റെ കൈകളിൽ ആയിരുന്നപ്പോൾ അവർ അവശേഷിപ്പിച്ച പരശ്ശതം ചരിത്രിവശിഷ്ടങ്ങളിൽ നല്ലൊരു ഭാഗവും നശിപ്പിക്കപ്പെട്ടു. ചിത്രത്തിൽ കാണുന്ന വേദിക്കല്ല് ഇപ്പോൾ ബാഗ്ദാദിലെ ഇറാഖ് മ്യൂസിയത്തിൽ സൂക്ഷിക്കപ്പെട്ടിരിക്കുന്നു.

വാൽക്കഷണം:
ഇംഗ്ലീഷിൽ മെസപൊട്ടാമ്യ എന്ന് പറയുമെങ്കിലും ശരിയായ ഗ്രീക്ക് വാക്ക് മെസപൊത്താമിയ എന്നാണ്. 'മെസോ' എന്നാൽ ഇടയിലുള്ള, പൊതാമോസ് എന്നാൽ നദികൾ. നമുക്ക് അറിയാവുന്നതുപോലെ മെസപൊതാമ്യ എന്നാൽ നദികൾക്കിടയിലുള്ള (പ്രദേശം) എന്നാണർത്ഥം. യൂഫ്രട്ടീസ്, ടൈഗ്രീസ് എന്നീ നദികളെയാണ് ഇവിടെ അർത്ഥമാക്കുന്നത്.


![ചരിത്രത്തിലെ ആദ്യത്തെ ഹാൻഡ് ഷെയ്ക്ക്](https://cdn.boolokam.com/articles/2022/10/fwffggg.jpg)**ആദ്യത്തെ ഹാൻഡ് ഷെയ്ക്ക്** അസിറിയയിലെ രാജാവ് ഷൽമനേസർ മൂന്നാമനും (വലത്ത്, ഭരണകാലം 858-824 BC) മെസപൊട്ടാമിയയിലെ രാജാവായ മാദ്രൂസ് സക്കീർ ഷൂമിയും തമ്മിലുള്ള ഉടമ്പടിയുടെ ചിത്രീകരണം. ഇന്നത്തെ ഇറാഖിലെ മൊസൂൾ പ്രവിശ്യയിലെ നിനെവെ (Nineveh) നഗരത്തിലായിരുന്നു ഷൽമനേസറുടെ കൊട്ടാരം. ഇവിടെ നടത്തിയ ഉദ്ഖനനങ്ങളിൽ, അദ്ദേഹത്തിൻ്റെ സിംഹാസനം സ്ഥാപിച്ചിരുന്ന വേദിയുടെ (dais) മുൻവശത്ത് കൊത്തി വച്ചിരുന്നതാണ് ഈ രംഗം. മെസപൊട്ടാമിയയിലെ സിംഹാസനത്തിനു വേണ്ടി മാദ്രൂസ് സക്കീർ ഷൂമിയും സഹോദരനും തമ്മിൽ ആഭ്യന്തര യുദ്ധം ഉണ്ടായി. ഈ യുദ്ധത്തിൽ ഷൂമിയെ സഹായിക്കാമെന്ന് ഷൽമനേസർ സമ്മതിക്കുന്നതാണ് ഇവിടെ ചിത്രീകരിച്ചിരിക്കുന്നത്. സിംഹാസന വേദിയുടെ മുന്നിൽ തന്നെ ഇത് കൊത്തി വച്ചതിലൂടെ, മെസപൊട്ടാമിയയിലെ 'കിങ് മേക്കർ' ആവാൻ കഴിഞ്ഞതാണ് തൻ്റെ ഏറ്റവും വലിയ നേട്ടമെന്ന് ഷൽമനേസർ കരുതിയിരുന്നതായി മനസ്സിലാക്കാം. അസിറിയയെക്കാൾ വലുതും ശക്തവുമായ സാമ്രാജ്യമായിരുന്നു മെസപൊട്ടാമിയ. ഷൂമിയുടെ സഹോദരനെ യുദ്ധത്തിൽ തോൽപ്പിച്ച ഷൽമനേസർ അയാളെ കൊന്നു കളഞ്ഞു. ഈ വേദിയുടെ വശങ്ങളിൽ ഷൽമനേസറുടെ ഭരണകാലത്തെ മറ്റു ചില സംഭവങ്ങളും കൊത്തി വച്ചിട്ടുണ്ട്. 'സുൽമാനു അസെറാദു' എന്നായിരുന്നു അക്കാദിയൻ ഭാഷയിൽ ഷൽമനേസറുടെ പേര്. 'സുൽമാനു സർവ പ്രധാനി ആകുന്നു' എന്നാണ് ഈ പേരിൻ്റെ അർത്ഥം. അസീറിയന്മാർ ബഹുദൈവ വിശ്വാസികൾ ആയിരുന്നു എങ്കിലും അവരുടെ ദൈവങ്ങളിൽ ഇന്ന് നമുക്ക് അറിയാവുന്ന ഒരേയൊരു പേരാണ് സുൽമാനു അഥവാ ഷുൽമാനു (Shulmanu). ഉത്തര ഇറാഖിൽ ബി. സി. ഇരുപത്തൊന്നാം നൂറ്റാണ്ടു മുതൽ ഉയർന്നു വന്ന പ്രബല ശക്തികളായിരുന്നു അസിറിയൻ സാമ്രാജ്യം. ബാബിലോണിയ, സുമേറിയ, അസീറിയ എന്നീ സാമ്രാജ്യങ്ങളെ നമ്മൾ പൊതുവെ മെസപൊട്ടാമ്യൻ എന്ന് വിളിക്കാറുണ്ടെങ്കിലും ഈ കുറിപ്പിൽ ആ വാക്കുകൊണ്ട് ബാബിലോണിയയെയാണ് ഉദ്ദേശിക്കുന്നത്. അസീറിയൻ സാമ്രാജ്യത്തിലെ ശക്തരായ രാജാക്കന്മാരിൽ ഒരാളായിരുന്നു ഷൽമനേസർ. ഇന്നത്തെ ഇറാൻ, ഇസ്രായേൽ, സിറിയ, ജോർദാൻ, ലബനോൻ, വടക്കൻ ഈജിപ്ത്, അർമേനിയ എന്നീ പ്രദേശങ്ങൾ ആക്രമിച്ച ഇദ്ദേഹം ഈ പ്രദേശങ്ങൾ തൻ്റെ സാമ്രാജ്യത്തോട് ചേർക്കുകയോ കൊള്ളയടിക്കുകയോ ചെയ്തു. ഷൽമനേസർ തൻ്റെ നേട്ടങ്ങൾ പലയിടത്തും ചിത്രങ്ങളുടെ രൂപത്തിലും ശിലാ ലിഖിതങ്ങളായും കൊത്തി വച്ചു. അക്കാലത്തെ ഈ പ്രദേശത്തിന്റെ ചരിത്രം പുന:സൃഷ്ടിക്കുന്നതിൽ വളരെയധികം സഹായിച്ചിട്ടുണ്ട്. അക്കാലത്തെ രാജാക്കന്മാരുടെയും രാജ്യങ്ങളുടെയും ഒരു വിവരണം ഇതിൽ നിന്ന് കിട്ടുന്നുണ്ട്. വടക്കൻ യിസ്രായേൽ രാജാവായിരുന്ന ആഹാബിനെ ഷൽമനേസർ തോൽപ്പിച്ച വിവരവും രണ്ടു ശിലാശാസനങ്ങളിൽ രേഖപെടുത്തിയിട്ടുണ്ട്. പത്തു രാജാക്കന്മാരുടെ ഒരു സഖ്യവുമായി വന്ന ആഹാബിനെ മോവാബ് സമഭൂമിയിൽ വച്ച് ഷൽമനേസർ തോൽപ്പിച്ചു. അശ്ശൂർ പട്ടണമായിരുന്നു അസിറിയന്മാരുടെ ഒന്നാം തലസ്ഥാനം. അസീറിയന്മാരുടെ രണ്ടാം തലസ്ഥാനവും പ്രധാന വ്യാപാര കേന്ദ്രവും ആയിരുന്നു നിനെവേ. ഇവിടെ സ്ഥാപിച്ച Black Obelisk എന്ന കരിങ്കൽ തൂണിൽ അക്കാലത്തെ പ്രധാന സംഭവങ്ങൾ ചിത്രീകരിക്കുന്ന രംഗങ്ങൾ കൊത്തി വച്ചിട്ടുണ്ട്. ഉയരമുള്ള ഒരു ചതുര സ്തംഭത്തിൽ അറ്റം കൂർത്ത ആകൃതിയുള്ള കറുത്ത ചുണ്ണാമ്പുകല്ലിലാണ് (limestone) ഈ സ്തംഭം നിർമ്മിച്ചിരിക്കുന്നത്. കല്ലിൽ കൊത്തി വച്ച ഒരു ഡോക്യുമെന്ററിയെന്നോ ഫോട്ടോ ആൽബമെന്നോ ഇതിനെ വിളിക്കുന്നതിൽ തെറ്റില്ല. Black Obelisk-ൽ.കൊത്തി വച്ചിരിക്കുന്ന ചിത്രങ്ങളുടെ കൂട്ടത്തിൽ യിസ്രായേൽ രാജാവായ യേഹൂ (Jehu) ഷൽമനേസറിനു മുന്നിൽ കീഴടങ്ങുന്ന രംഗമുണ്ട്. ആഹാബിനു ശേഷമാണ് യേഹു ഭരിച്ചത്. മുട്ടുകാലിൽ നിന്നുകൊണ്ട് തല തറയിൽ മുട്ടിക്കുന്ന വിധത്തിലാണ് ഇതിൽ യേഹുവിനെ ചിത്രീകരിച്ചിരിക്കുന്നത്. ഏതെങ്കിലും ഒരു യിസ്രായേൽ രാജാവിനെ ചിത്രീകരിച്ചിട്ടുള്ള ഒരേയൊരു സമകാലീന പുരാവസ്തുവാണ് ഇത്. ബി. സി. ഏഴാം നൂറ്റാണ്ടിൻ്റെ അവസാനം അസീറിയൻ സാമ്രാജ്യം തകർന്നു. ബാബിലോണിയരുടെയും ഇറാനിൽ ശക്തി പ്രാപിച്ച മേദ്യരുടെയും ആക്രമണങ്ങൾക്കു അവർക്ക് പിടിച്ചു നിൽക്കാൻ കഴിഞ്ഞില്ല. പതിനഞ്ച് നൂറ്റാണ്ടുകൾ നീണ്ടു നിന്ന ആ സാമ്രാജ്യം അങ്ങനെ ചരിത്രത്തിൻ്റെ ഭാഗമായി. മൊസൂൾ പ്രവിശ്യ സമീപകാലത്ത് ഐസിസിൻ്റെ കൈകളിൽ ആയിരുന്നപ്പോൾ അവർ അവശേഷിപ്പിച്ച പരശ്ശതം ചരിത്രിവശിഷ്ടങ്ങളിൽ നല്ലൊരു ഭാഗവും നശിപ്പിക്കപ്പെട്ടു. ചിത്രത്തിൽ കാണുന്ന വേദിക്കല്ല് ഇപ്പോൾ ബാഗ്ദാദിലെ ഇറാഖ് മ്യൂസിയത്തിൽ സൂക്ഷിക്കപ്പെട്ടിരിക്കുന്നു. വാൽക്കഷണം: ഇംഗ്ലീഷിൽ മെസപൊട്ടാമ്യ എന്ന് പറയുമെങ്കിലും ശരിയായ ഗ്രീക്ക് വാക്ക് മെസപൊത്താമിയ എന്നാണ്. 'മെസോ' എന്നാൽ ഇടയിലുള്ള, പൊതാമോസ് എന്നാൽ നദികൾ. നമുക്ക് അറിയാവുന്നതുപോലെ മെസപൊതാമ്യ എന്നാൽ നദികൾക്കിടയിലുള്ള (പ്രദേശം) എന്നാണർത്ഥം. യൂഫ്രട്ടീസ്, ടൈഗ്രീസ് എന്നീ നദികളെയാണ് ഇവിടെ അർത്ഥമാക്കുന്നത്.
