---
title: "മാർട്ടിൻ ലൂഥർ കിങ് തിരുവനന്തപുരത്ത്"
date: 2020-04-12T08:09:26
draft: false
categories: ["History"]
tags: ['Buses', 'martin luther king', 'Wilfred Raj David']
author: "Beaumaris"
---

<strong>Wilfred Raj David</strong>

<strong>മാർട്ടിൻ ലൂഥർ കിങ് തിരുവനന്തപുരത്ത്</strong>

'എനിക്കൊരു സ്വപ്നമുണ്ട്' (I have a dream) എന്ന പ്രസംഗത്തിൻ്റെ പേരിൽ നമ്മുടെ നാട്ടിലെ സ്കൂൾ കുട്ടികൾക്ക് പോലും പരിചിതനായ അമേരിക്കൻ പൗരാവകാശ നേതാവാണ് മാർട്ടിൻ ലൂഥർ കിങ്. 1964ൽ ലോകം നൊബേൽ സമ്മാനം നൽകി ആദരിച്ച ഇദ്ദേഹത്തിൻ്റെ ശ്രമഫലമായാണ് അമേരിക്കയിലെ കറുത്ത വർഗക്കാരുടെ പൗരാവകാശങ്ങൾ അംഗീകരിക്കപ്പെട്ടതും അവർക്ക് പൊതു സ്ഥലങ്ങളിലും രാഷ്ട്രീയത്തിലും അന്തസ്സോടെ ഇടപഴകാൻ സാധിച്ചതും. 1968ൽ ഇദ്ദേഹം വധിക്കപ്പെട്ടു.

എന്നാൽ, മാർട്ടിൻ ലൂഥർ കിങ് തിരുവനന്തപുരവും കന്യാകുമാരിയും സന്ദർശിച്ചിട്ടുണ്ടെന്ന കാര്യം ഇപ്പോൾ മലയാളികൾ അധികമൊന്നും ഓർക്കാറില്ല. 1959ലെ തൻ്റെ ഇന്ത്യാ സന്ദർശന വേളയിലാണ് കിംഗ് തിരുവനന്തപുരത്തെത്തിയത്. കിംഗ് ഒരു മാസത്തോളം ഇന്ത്യയിലുണ്ടായിരുന്നു. പ്രധാനമന്ത്രി ജവഹർലാൽ നെഹ്രുവുമായും അദ്ദേഹം കൂടിക്കാഴ്ച നടത്തിയിരുന്നു.
1959 ഫെബ്രുവരി 22ന് കിംഗും ഭാര്യ കൊറേറ്റ സ്കോട്ട് കിംഗും തിരുവനന്തപുരത്തെത്തി. മുഖ്യമന്ത്രി ഈ. എം. എസ്. നമ്പൂതിരിപ്പാട് അദ്ദേഹത്തിന് ഉച്ച വിരുന്ന് ഒരുക്കിയിരുന്നു. അതിനു ശേഷം അദ്ദേഹം തിരുവനന്തപുരത്തെ ഒരു സ്കൂൾ സന്ദർശിച്ചു.

[caption id="attachment_267735" align="alignleft" width="784"]<a href="https://wordpress-972788-3403151.cloudwaysapps.com/martin-luther-king-in-trivandrum/267732/ppo-2698" rel="attachment wp-att-267735"><img class="wp-image-267735 size-full" src="https://cdn.boolokam.com/articles/2020/04/ppo-284.jpg" alt="ചിത്രം: മാർട്ടിൻ ലൂഥർ കിംഗും ഭാര്യയും മുൻ കേന്ദ്ര മന്ത്രി രാജ്‌കുമാരി അമൃത് കൗറിനോടൊപ്പം." width="784" height="410" /></a> <strong>ചിത്രം: മാർട്ടിൻ ലൂഥർ കിംഗും ഭാര്യയും മുൻ കേന്ദ്ര മന്ത്രി രാജ്‌കുമാരി അമൃത് കൗറിനോടൊപ്പം.</strong>[/caption]

സ്കൂളിലെത്തിയ കിംഗിന് ഗംഭീര വരവേൽപ്പാണ് ലഭിച്ചത്. സമൂഹത്തിലെ താഴേക്കിടയിലെ ആളുകളുടെ മക്കൾ പഠിക്കുന്ന സ്കൂൾ ആയിരുന്നു അത്. കിംഗിനെ പരിചയപ്പെടുത്തിക്കൊണ്ട് സ്കൂൾ പ്രിൻസിപ്പൽ പറഞ്ഞു; "Young people, I would like to present to you a fellow untouchable from the United States of America." (കുട്ടികളേ, അമേരിക്കയിൽ നിന്ന് വന്ന നിങ്ങളെപ്പോലുള്ള ഒരു അസ്പൃശ്യ വ്യക്തിയെ ഞാൻ പരിചയപ്പെടുത്തട്ടെ). കിംഗ് ഞെട്ടിപ്പോയി. അദ്ദേഹം ഒരിക്കലും തൊട്ടുകൂടാത്ത വ്യക്തിയെന്ന വിളി പ്രതീക്ഷിച്ചിരുന്നില്ല. വേദനിക്കുന്ന മനസ്സുമായി കിംഗ് 'a fellow untouchable' എന്ന വിശേഷണത്തിലെ മനുഷ്യത്വമില്ലായ്മയെപ്പറ്റി ചിന്തിച്ചു.

മഹാത്മാ ഗാന്ധിയുടെ അഹിംസാ സിദ്ധാന്തത്തിൽ ആവേശം കൊണ്ടിരുന്ന മാർട്ടിൻ ലൂഥർ കിംഗ് എന്ന മെഥഡിസ്റ്റ് പുരോഹിതൻ, ഗാന്ധിജിയുടെ കൃതികളിൽ നിന്ന് അയിത്തത്തിൻ്റെ ഭീകരതയെപ്പറ്റി അറിഞ്ഞിരുന്നു. എന്നാൽ, നേരിട്ടുള്ള ഈ അനുഭവം അദ്ദേഹത്തിന്റെ മനസ്സിനെ പൊള്ളിച്ചു. ആറു വർഷം അദ്ദേഹം ഈ അനുഭവത്തെപ്പറ്റി മൗനം പാലിച്ചു. 1965 ജൂലൈ നാലിന് (അമേരിക്കൻ സ്വാതന്ത്ര്യ ദിനത്തിൽ) ജ്യോർജിയ സംസ്ഥാനത്തിലെ അറ്റ്ലാൻ്റയിലുള്ള എബനേസർ ബാപ്റ്റിസ്റ്റ് ലൂഥറൻ പള്ളിയിൽ നടത്തിയ പ്രസംഗത്തിൽ അദ്ദേഹം ഈ സംഭവം ഓർമ്മിച്ചെടുത്തു; 'ഞാനും മിസ്സിസ് കിംഗും ഇന്ത്യയിൽ ഉണ്ടായിരുന്ന സമയത്ത് ആ രാജ്യത്തിൻ്റെ തെക്കേയറ്റത്തുള്ള കേരളത്തിലെ തിരുവനന്തപുരം എന്ന നഗരത്തിൽ പോയിരുന്നു. അന്ന് ഉച്ചയ്ക്ക് ശേഷം എനിക്ക് ഒരു സ്കൂളിൽ സംസാരിക്കാനുണ്ടായിരുന്നു. നമ്മുടെ നാട്ടിലെ ഹൈസ്‌കൂളുകൾ പോലെ ഒന്ന്. ഏറെക്കുറെ, പഴയകാലത്തെ അയിത്തജാതിക്കാരുടെ മക്കളാണ്‌ അവിടെ പഠിച്ചിരുന്നത്. നിങ്ങൾക്കറിയാമല്ലോ, ഇന്ത്യയിൽ ജാതി സമ്പ്രദായമുണ്ട്. അത് പരിഹരിക്കാൻ അവർ സ്തുത്യർഹമായ ശ്രമങ്ങൾ നടത്തുന്നുണ്ട്. എന്നാലും, എല്ലാവരും ഏതെങ്കിലും ഒരു ജാതിയിൽ പെടുന്നു.
അവിടെ ആറോ ഏഴോ കോടി ആളുകളെ പുറംജാതിക്കാരായി കരുതുന്നു. അവരാണ് തൊട്ടുകൂടാത്തവർ. അവർക്ക് മറ്റുള്ളവർ പോകുന്ന ഇടങ്ങളിൽ പോകാൻ പാടില്ല. അവർക്ക് മറ്റുള്ളവർ ചെയ്യുന്ന ചില കാര്യങ്ങൾ ചെയ്യാൻ പാടില്ല. നീണ്ടകാലത്തെ കോളനി വാഴ്ചയ്ക്കെതിരെ പൊരുതിയതോടൊപ്പം മഹാത്മാ ഗാന്ധിയ്ക്ക് ഇതിനെതിരെയും പൊരുതേണ്ടി വന്നു. അദ്ദേഹത്തിന്റെ മഹത്തായ ഉപവാസങ്ങളിൽ ചിലത്, ഹരിജനങ്ങൾ എന്ന് വിളിക്കപ്പെടുന്ന അസ്പൃശ്യർക്ക് സമത്വം നേടിയെടുക്കാനും വേണ്ടി ആയിരുന്നു. അദ്ദേഹം അവരെ ദൈവത്തിന്റെ മക്കൾ എന്ന് വിളിക്കുന്നു. അവരിൽ ഒരാളെ അദ്ദേഹം തന്റെ മകളായി ദത്തെടുക്കുക പോലും ചെയ്തു. തൊട്ടു കൂടായ്മ എന്ന ആശയത്തിനെതിരായ കലഹം അദ്ദേഹം തന്റെ വ്യക്തി ജീവിതത്തിലും കുടുംബ ജീവിതത്തിലും പിന്തുടർന്നു.

ഞാനോർക്കുന്നു, അന്ന് ഉച്ചയ്ക്ക് ശേഷം, ആ സ്കൂളിൽ ഞാൻ നിൽക്കുമ്പോൾ, എന്നെ പരിചയപ്പെടുത്തിക്കൊണ്ട് സ്കൂൾ പ്രിൻസിപ്പൽ പറഞ്ഞു - "Young people, I would like to present to you a fellow untouchable from the United States of America." ആ നിമിഷം ഞാൻ ഒരൽപ്പം ഞെട്ടിപ്പോയി. എന്നെ ഒരു അസ്പൃശ്യൻ എന്ന് വിളിക്കപ്പെടുമെന്നോർത്ത് അസ്വാരസ്യപ്പെട്ടു.
വളരെ വേഗം, എൻ്റെ മനസ്സ് ശക്തമായ അറ്റ്ലാൻ്റിക്കിന് കുറുകെ പാഞ്ഞുപോയി. അക്കാലത്ത് ഒരു നീണ്ട രാത്രിയിലെ യാത്രയ്ക്കുശേഷം ഒന്ന് വിശ്രമിക്കാൻ ഞാൻ ആഗ്രഹിച്ചാൽപ്പോലും അമേരിക്കയുടെ തെക്കൻ സംസ്ഥാനങ്ങളിൽ റോഡരികിലെ ശരാശരി മോട്ടലുകളിലും ഹോട്ടലുകളിലും തങ്ങാൻ കഴിയുമായിരുന്നില്ലെന്ന സത്യം ഞാൻ ഓർത്തു. സാധനങ്ങൾ വാങ്ങാനെത്തിയ ഒരു വൃദ്ധയായ നീഗ്രോ സ്ത്രീ തളർച്ച മാറ്റാൻ ഒരു ലഞ്ച് കൗണ്ടറിൽ നിന്ന് ഹാംബർഗറോ കോഫിയോ വാങ്ങാൻ ശ്രമിച്ചാലും അവൾക്കത് കിട്ടുമായിരുന്നില്ല. പല സന്ദർഭങ്ങളിലും നീഗ്രോകൾക്ക് ബസിൻ്റെ പിന്നിലേക്ക് പോകേണ്ടി വരുകയും സീറ്റുകൾ ഒഴിഞ്ഞു കിടന്നാൽപോലും നിൽക്കേണ്ടി വരുകയും ചെയ്തിരുന്നു. ജനിക്കുന്ന ഓരോ കുട്ടിയും - എൻ്റെ കുട്ടികൾ ഉൾപ്പെടെ - അവർക്കായി വേർതിരിക്കപ്പെട്ട സ്കൂളുകളിലേക്ക് പോകേണ്ടി വരും എന്ന സത്യം എനിക്ക് ചിന്തിക്കാതിരിക്കാനായില്ല. രണ്ടു കോടിയോളം വരുന്ന എൻ്റെ സഹോദരങ്ങൾ, ഒരു സമ്പന്ന സമൂഹത്തിലെ വായു കടക്കാത്ത ദാരിദ്ര്യത്തിൻ്റെ അറകളിൽ ശ്വാസം മുട്ടി ജീവിക്കുന്ന കാര്യം ഞാൻ ചിന്തിക്കാൻ തുടങ്ങി. ഈ രണ്ടു കോടി സഹോദരീ സഹോദരന്മാർ ഇപ്പോഴും വലിയ നഗരങ്ങളിൽ എലികൾ ഓടിനടക്കുന്ന, വാസയോഗ്യമല്ലാത്ത ചേരികളിൽ, മതിയായ വിദ്യാഭ്യാസമോ വിനോദ സൗകര്യങ്ങളോ ഇല്ലാതെ ജീവിക്കുന്നു. അങ്ങനെ ഞാൻ എന്നോടു തന്നെ പറഞ്ഞു, "Yes, I am an untouchable, and every Negro in the United States of America is an untouchable."
ഇതാണ് വേർതിരിവിൻ്റെ പൈശാചികത. ജാതി സമ്പ്രദായത്തിൽ ഒരു തൊട്ടുകൂടാത്തയാളെ എന്ന പോലെ അത് മാറ്റി നിറുത്തപ്പെട്ടവൻ്റെ അന്തസ്സിനെ ഹനിക്കുന്നു. നമ്മൾ ഒരു മഹത്തായ രാഷ്ട്രം ആകണമെങ്കിൽ എല്ലാ മനുഷ്യരും (അതെ എല്ലാ മനുഷ്യരും) തുല്ല്യരായി സൃഷ്ടിക്കപ്പെട്ടവരാണെന്ന സത്യം സ്വയം വെളിപ്പെടുന്നതാണെന്ന് നമ്മൾ സമ്മതിക്കണം.

ദൈവത്തിന്റെ വെളുത്ത മക്കളെപ്പോലെ തന്നെ പ്രധാനപ്പെട്ടവരാണ് കറുത്ത മക്കളും. "ഈ സത്യം സ്വയം വെളിപ്പെടുന്നതാണെന്ന് നമ്മൾ സമ്മതിക്കണം". ഒരു ദിവസം നമ്മൾ ഇത് പഠിക്കും. (Excerps from from the King Papers collection at King Institute, Stanford University, California, USA, as quoted by Manorama online). മാർട്ടിൻ ലൂഥർ കിംഗ്, തൻ്റെ ഇന്ത്യൻ സന്ദർശനത്തെ ഒരു തീർഥാടനം എന്നാണ് വിശേഷിപ്പിച്ചത്. ഗാന്ധിയുടെ നാട് അദ്ദേഹത്തിന് വിശുദ്ധ നാട് തന്നെ ആയിരുന്നു. ഗാന്ധിയുടെ നാട്ടിൽ തനിക്കൊരു ടൂറിസ്റ്റ് ആകാൻ കഴിയില്ലെന്ന് അദ്ദേഹം പറഞ്ഞു. കിംഗിൻ്റെ തിരുവനന്തപുരം സന്ദർശനത്തിൻ്റെ അമ്പതാം വാർഷികമായ 2009ൽ അദ്ദേഹത്തിന്റെ മകൻ മാർട്ടിൻ ലൂഥർ കിംഗ് മൂന്നാമൻ തിരുവനന്തപുരത്ത് എത്തിയിരുന്നു.

തിരുവനന്തപുരത്തു നിന്ന് കിംഗ് പോയത് കന്യാകുമാരിയിലേക്കാണ്. അവിടെ സ്വർഗീയ ശാന്തിയിൽ താൻ സൂര്യാസ്തമയം കണ്ടതിനെപ്പറ്റി അദ്ദേഹം തന്റെ ആത്മകഥയിൽ എഴുതിയിട്ടുണ്ട്. അടുത്ത ദിവസം രാവിലെ തിരുവനന്തപുരത്ത് മടങ്ങിയെത്തിയ കിംഗും ഭാര്യയും ബാംഗ്ലൂരിലേക്ക് വിമാനം കയറി. ഒരു അതിഥിയുടെ മുന്നിൽ ഔചിത്യം മറന്നുകൊണ്ട് ഒരു ഹെഡ്മാസ്റ്റർ ഉപയോഗിച്ച ഒരു വാക്ക്, വാസ്തവത്തിൽ ജാതി വ്യവസ്ഥയുടെയും വർണവിവേചനത്തിൻ്റെയും സമാനതകളെ അവലോകനം ചെയ്യാൻ കിംഗിനെ പ്രേരിപ്പിക്കുകയായിരുന്നു.

&amp;nbsp;


![മാർട്ടിൻ ലൂഥർ കിങ് തിരുവനന്തപുരത്ത്](https://cdn.boolokam.com/articles/2020/04/ppo-284.jpg)**Wilfred Raj David** **മാർട്ടിൻ ലൂഥർ കിങ് തിരുവനന്തപുരത്ത്** 'എനിക്കൊരു സ്വപ്നമുണ്ട്' (I have a dream) എന്ന പ്രസംഗത്തിൻ്റെ പേരിൽ നമ്മുടെ നാട്ടിലെ സ്കൂൾ കുട്ടികൾക്ക് പോലും പരിചിതനായ അമേരിക്കൻ പൗരാവകാശ നേതാവാണ് മാർട്ടിൻ ലൂഥർ കിങ്. 1964ൽ ലോകം നൊബേൽ സമ്മാനം നൽകി ആദരിച്ച ഇദ്ദേഹത്തിൻ്റെ ശ്രമഫലമായാണ് അമേരിക്കയിലെ കറുത്ത വർഗക്കാരുടെ പൗരാവകാശങ്ങൾ അംഗീകരിക്കപ്പെട്ടതും അവർക്ക് പൊതു സ്ഥലങ്ങളിലും രാഷ്ട്രീയത്തിലും അന്തസ്സോടെ ഇടപഴകാൻ സാധിച്ചതും. 1968ൽ ഇദ്ദേഹം വധിക്കപ്പെട്ടു. എന്നാൽ, മാർട്ടിൻ ലൂഥർ കിങ് തിരുവനന്തപുരവും കന്യാകുമാരിയും സന്ദർശിച്ചിട്ടുണ്ടെന്ന കാര്യം ഇപ്പോൾ മലയാളികൾ അധികമൊന്നും ഓർക്കാറില്ല. 1959ലെ തൻ്റെ ഇന്ത്യാ സന്ദർശന വേളയിലാണ് കിംഗ് തിരുവനന്തപുരത്തെത്തിയത്. കിംഗ് ഒരു മാസത്തോളം ഇന്ത്യയിലുണ്ടായിരുന്നു. പ്രധാനമന്ത്രി ജവഹർലാൽ നെഹ്രുവുമായും അദ്ദേഹം കൂടിക്കാഴ്ച നടത്തിയിരുന്നു. 1959 ഫെബ്രുവരി 22ന് കിംഗും ഭാര്യ കൊറേറ്റ സ്കോട്ട് കിംഗും തിരുവനന്തപുരത്തെത്തി. മുഖ്യമന്ത്രി ഈ. എം. എസ്. നമ്പൂതിരിപ്പാട് അദ്ദേഹത്തിന് ഉച്ച വിരുന്ന് ഒരുക്കിയിരുന്നു. അതിനു ശേഷം അദ്ദേഹം തിരുവനന്തപുരത്തെ ഒരു സ്കൂൾ സന്ദർശിച്ചു. [caption id="attachment_267735" align="alignleft" width="784"][](https://wordpress-972788-3403151.cloudwaysapps.com/martin-luther-king-in-trivandrum/267732/ppo-2698) **ചിത്രം: മാർട്ടിൻ ലൂഥർ കിംഗും ഭാര്യയും മുൻ കേന്ദ്ര മന്ത്രി രാജ്‌കുമാരി അമൃത് കൗറിനോടൊപ്പം.**[/caption] സ്കൂളിലെത്തിയ കിംഗിന് ഗംഭീര വരവേൽപ്പാണ് ലഭിച്ചത്. സമൂഹത്തിലെ താഴേക്കിടയിലെ ആളുകളുടെ മക്കൾ പഠിക്കുന്ന സ്കൂൾ ആയിരുന്നു അത്. കിംഗിനെ പരിചയപ്പെടുത്തിക്കൊണ്ട് സ്കൂൾ പ്രിൻസിപ്പൽ പറഞ്ഞു; "Young people, I would like to present to you a fellow untouchable from the United States of America." (കുട്ടികളേ, അമേരിക്കയിൽ നിന്ന് വന്ന നിങ്ങളെപ്പോലുള്ള ഒരു അസ്പൃശ്യ വ്യക്തിയെ ഞാൻ പരിചയപ്പെടുത്തട്ടെ). കിംഗ് ഞെട്ടിപ്പോയി. അദ്ദേഹം ഒരിക്കലും തൊട്ടുകൂടാത്ത വ്യക്തിയെന്ന വിളി പ്രതീക്ഷിച്ചിരുന്നില്ല. വേദനിക്കുന്ന മനസ്സുമായി കിംഗ് 'a fellow untouchable' എന്ന വിശേഷണത്തിലെ മനുഷ്യത്വമില്ലായ്മയെപ്പറ്റി ചിന്തിച്ചു. മഹാത്മാ ഗാന്ധിയുടെ അഹിംസാ സിദ്ധാന്തത്തിൽ ആവേശം കൊണ്ടിരുന്ന മാർട്ടിൻ ലൂഥർ കിംഗ് എന്ന മെഥഡിസ്റ്റ് പുരോഹിതൻ, ഗാന്ധിജിയുടെ കൃതികളിൽ നിന്ന് അയിത്തത്തിൻ്റെ ഭീകരതയെപ്പറ്റി അറിഞ്ഞിരുന്നു. എന്നാൽ, നേരിട്ടുള്ള ഈ അനുഭവം അദ്ദേഹത്തിന്റെ മനസ്സിനെ പൊള്ളിച്ചു. ആറു വർഷം അദ്ദേഹം ഈ അനുഭവത്തെപ്പറ്റി മൗനം പാലിച്ചു. 1965 ജൂലൈ നാലിന് (അമേരിക്കൻ സ്വാതന്ത്ര്യ ദിനത്തിൽ) ജ്യോർജിയ സംസ്ഥാനത്തിലെ അറ്റ്ലാൻ്റയിലുള്ള എബനേസർ ബാപ്റ്റിസ്റ്റ് ലൂഥറൻ പള്ളിയിൽ നടത്തിയ പ്രസംഗത്തിൽ അദ്ദേഹം ഈ സംഭവം ഓർമ്മിച്ചെടുത്തു; 'ഞാനും മിസ്സിസ് കിംഗും ഇന്ത്യയിൽ ഉണ്ടായിരുന്ന സമയത്ത് ആ രാജ്യത്തിൻ്റെ തെക്കേയറ്റത്തുള്ള കേരളത്തിലെ തിരുവനന്തപുരം എന്ന നഗരത്തിൽ പോയിരുന്നു. അന്ന് ഉച്ചയ്ക്ക് ശേഷം എനിക്ക് ഒരു സ്കൂളിൽ സംസാരിക്കാനുണ്ടായിരുന്നു. നമ്മുടെ നാട്ടിലെ ഹൈസ്‌കൂളുകൾ പോലെ ഒന്ന്. ഏറെക്കുറെ, പഴയകാലത്തെ അയിത്തജാതിക്കാരുടെ മക്കളാണ്‌ അവിടെ പഠിച്ചിരുന്നത്. നിങ്ങൾക്കറിയാമല്ലോ, ഇന്ത്യയിൽ ജാതി സമ്പ്രദായമുണ്ട്. അത് പരിഹരിക്കാൻ അവർ സ്തുത്യർഹമായ ശ്രമങ്ങൾ നടത്തുന്നുണ്ട്. എന്നാലും, എല്ലാവരും ഏതെങ്കിലും ഒരു ജാതിയിൽ പെടുന്നു. അവിടെ ആറോ ഏഴോ കോടി ആളുകളെ പുറംജാതിക്കാരായി കരുതുന്നു. അവരാണ് തൊട്ടുകൂടാത്തവർ. അവർക്ക് മറ്റുള്ളവർ പോകുന്ന ഇടങ്ങളിൽ പോകാൻ പാടില്ല. അവർക്ക് മറ്റുള്ളവർ ചെയ്യുന്ന ചില കാര്യങ്ങൾ ചെയ്യാൻ പാടില്ല. നീണ്ടകാലത്തെ കോളനി വാഴ്ചയ്ക്കെതിരെ പൊരുതിയതോടൊപ്പം മഹാത്മാ ഗാന്ധിയ്ക്ക് ഇതിനെതിരെയും പൊരുതേണ്ടി വന്നു. അദ്ദേഹത്തിന്റെ മഹത്തായ ഉപവാസങ്ങളിൽ ചിലത്, ഹരിജനങ്ങൾ എന്ന് വിളിക്കപ്പെടുന്ന അസ്പൃശ്യർക്ക് സമത്വം നേടിയെടുക്കാനും വേണ്ടി ആയിരുന്നു. അദ്ദേഹം അവരെ ദൈവത്തിന്റെ മക്കൾ എന്ന് വിളിക്കുന്നു. അവരിൽ ഒരാളെ അദ്ദേഹം തന്റെ മകളായി ദത്തെടുക്കുക പോലും ചെയ്തു. തൊട്ടു കൂടായ്മ എന്ന ആശയത്തിനെതിരായ കലഹം അദ്ദേഹം തന്റെ വ്യക്തി ജീവിതത്തിലും കുടുംബ ജീവിതത്തിലും പിന്തുടർന്നു. ഞാനോർക്കുന്നു, അന്ന് ഉച്ചയ്ക്ക് ശേഷം, ആ സ്കൂളിൽ ഞാൻ നിൽക്കുമ്പോൾ, എന്നെ പരിചയപ്പെടുത്തിക്കൊണ്ട് സ്കൂൾ പ്രിൻസിപ്പൽ പറഞ്ഞു - "Young people, I would like to present to you a fellow untouchable from the United States of America." ആ നിമിഷം ഞാൻ ഒരൽപ്പം ഞെട്ടിപ്പോയി. എന്നെ ഒരു അസ്പൃശ്യൻ എന്ന് വിളിക്കപ്പെടുമെന്നോർത്ത് അസ്വാരസ്യപ്പെട്ടു. വളരെ വേഗം, എൻ്റെ മനസ്സ് ശക്തമായ അറ്റ്ലാൻ്റിക്കിന് കുറുകെ പാഞ്ഞുപോയി. അക്കാലത്ത് ഒരു നീണ്ട രാത്രിയിലെ യാത്രയ്ക്കുശേഷം ഒന്ന് വിശ്രമിക്കാൻ ഞാൻ ആഗ്രഹിച്ചാൽപ്പോലും അമേരിക്കയുടെ തെക്കൻ സംസ്ഥാനങ്ങളിൽ റോഡരികിലെ ശരാശരി മോട്ടലുകളിലും ഹോട്ടലുകളിലും തങ്ങാൻ കഴിയുമായിരുന്നില്ലെന്ന സത്യം ഞാൻ ഓർത്തു. സാധനങ്ങൾ വാങ്ങാനെത്തിയ ഒരു വൃദ്ധയായ നീഗ്രോ സ്ത്രീ തളർച്ച മാറ്റാൻ ഒരു ലഞ്ച് കൗണ്ടറിൽ നിന്ന് ഹാംബർഗറോ കോഫിയോ വാങ്ങാൻ ശ്രമിച്ചാലും അവൾക്കത് കിട്ടുമായിരുന്നില്ല. പല സന്ദർഭങ്ങളിലും നീഗ്രോകൾക്ക് ബസിൻ്റെ പിന്നിലേക്ക് പോകേണ്ടി വരുകയും സീറ്റുകൾ ഒഴിഞ്ഞു കിടന്നാൽപോലും നിൽക്കേണ്ടി വരുകയും ചെയ്തിരുന്നു. ജനിക്കുന്ന ഓരോ കുട്ടിയും - എൻ്റെ കുട്ടികൾ ഉൾപ്പെടെ - അവർക്കായി വേർതിരിക്കപ്പെട്ട സ്കൂളുകളിലേക്ക് പോകേണ്ടി വരും എന്ന സത്യം എനിക്ക് ചിന്തിക്കാതിരിക്കാനായില്ല. രണ്ടു കോടിയോളം വരുന്ന എൻ്റെ സഹോദരങ്ങൾ, ഒരു സമ്പന്ന സമൂഹത്തിലെ വായു കടക്കാത്ത ദാരിദ്ര്യത്തിൻ്റെ അറകളിൽ ശ്വാസം മുട്ടി ജീവിക്കുന്ന കാര്യം ഞാൻ ചിന്തിക്കാൻ തുടങ്ങി. ഈ രണ്ടു കോടി സഹോദരീ സഹോദരന്മാർ ഇപ്പോഴും വലിയ നഗരങ്ങളിൽ എലികൾ ഓടിനടക്കുന്ന, വാസയോഗ്യമല്ലാത്ത ചേരികളിൽ, മതിയായ വിദ്യാഭ്യാസമോ വിനോദ സൗകര്യങ്ങളോ ഇല്ലാതെ ജീവിക്കുന്നു. അങ്ങനെ ഞാൻ എന്നോടു തന്നെ പറഞ്ഞു, "Yes, I am an untouchable, and every Negro in the United States of America is an untouchable." ഇതാണ് വേർതിരിവിൻ്റെ പൈശാചികത. ജാതി സമ്പ്രദായത്തിൽ ഒരു തൊട്ടുകൂടാത്തയാളെ എന്ന പോലെ അത് മാറ്റി നിറുത്തപ്പെട്ടവൻ്റെ അന്തസ്സിനെ ഹനിക്കുന്നു. നമ്മൾ ഒരു മഹത്തായ രാഷ്ട്രം ആകണമെങ്കിൽ എല്ലാ മനുഷ്യരും (അതെ എല്ലാ മനുഷ്യരും) തുല്ല്യരായി സൃഷ്ടിക്കപ്പെട്ടവരാണെന്ന സത്യം സ്വയം വെളിപ്പെടുന്നതാണെന്ന് നമ്മൾ സമ്മതിക്കണം. ദൈവത്തിന്റെ വെളുത്ത മക്കളെപ്പോലെ തന്നെ പ്രധാനപ്പെട്ടവരാണ് കറുത്ത മക്കളും. "ഈ സത്യം സ്വയം വെളിപ്പെടുന്നതാണെന്ന് നമ്മൾ സമ്മതിക്കണം". ഒരു ദിവസം നമ്മൾ ഇത് പഠിക്കും. (Excerps from from the King Papers collection at King Institute, Stanford University, California, USA, as quoted by Manorama online). മാർട്ടിൻ ലൂഥർ കിംഗ്, തൻ്റെ ഇന്ത്യൻ സന്ദർശനത്തെ ഒരു തീർഥാടനം എന്നാണ് വിശേഷിപ്പിച്ചത്. ഗാന്ധിയുടെ നാട് അദ്ദേഹത്തിന് വിശുദ്ധ നാട് തന്നെ ആയിരുന്നു. ഗാന്ധിയുടെ നാട്ടിൽ തനിക്കൊരു ടൂറിസ്റ്റ് ആകാൻ കഴിയില്ലെന്ന് അദ്ദേഹം പറഞ്ഞു. കിംഗിൻ്റെ തിരുവനന്തപുരം സന്ദർശനത്തിൻ്റെ അമ്പതാം വാർഷികമായ 2009ൽ അദ്ദേഹത്തിന്റെ മകൻ മാർട്ടിൻ ലൂഥർ കിംഗ് മൂന്നാമൻ തിരുവനന്തപുരത്ത് എത്തിയിരുന്നു. തിരുവനന്തപുരത്തു നിന്ന് കിംഗ് പോയത് കന്യാകുമാരിയിലേക്കാണ്. അവിടെ സ്വർഗീയ ശാന്തിയിൽ താൻ സൂര്യാസ്തമയം കണ്ടതിനെപ്പറ്റി അദ്ദേഹം തന്റെ ആത്മകഥയിൽ എഴുതിയിട്ടുണ്ട്. അടുത്ത ദിവസം രാവിലെ തിരുവനന്തപുരത്ത് മടങ്ങിയെത്തിയ കിംഗും ഭാര്യയും ബാംഗ്ലൂരിലേക്ക് വിമാനം കയറി. ഒരു അതിഥിയുടെ മുന്നിൽ ഔചിത്യം മറന്നുകൊണ്ട് ഒരു ഹെഡ്മാസ്റ്റർ ഉപയോഗിച്ച ഒരു വാക്ക്, വാസ്തവത്തിൽ ജാതി വ്യവസ്ഥയുടെയും വർണവിവേചനത്തിൻ്റെയും സമാനതകളെ അവലോകനം ചെയ്യാൻ കിംഗിനെ പ്രേരിപ്പിക്കുകയായിരുന്നു. &nbsp;
