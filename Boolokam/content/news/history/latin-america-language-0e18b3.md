---
title: "ലാറ്റിൻ അമേരിക്കയിലെ ഭാഷ ലാറ്റിനല്ല"
date: 2022-11-04T15:50:27
draft: false
categories: ["History"]
tags: ['languave', 'latin america']
author: "Beaumaris"
---

ലാറ്റിൻ അമേരിക്കയിലെ ഭാഷ ലാറ്റിനല്ല

പത്ര വാർത്തകളിലും ഫുട്ബോൾ ചർച്ചകളിലുമൊക്കെ ഇടതടവില്ലാതെ കേൾക്കുന്ന വാക്കാണ് ലാറ്റിൻ അമേരിക്ക. ഇത്‌ ഒരു പ്രദേശമാണെന്ന് നമുക്കെല്ലാം അറിയാം. ഇത് അമേരിക്കൻ ഭൂഖണ്ഡത്തിലാണെന്ന് ഏകദേശ ധാരണയുണ്ടാകും. എന്നാൽ ഇതിൽ ഏതൊക്കെ രാജ്യങ്ങളാണ് ഉൾപ്പെടുന്നതെന്ന് കൃത്യമായി അറിയില്ലായിരിക്കും. എന്തുകൊണ്ടാണ് ഈ പേര് പറയുന്നതെന്ന് വളരെക്കുറച്ചു പേർക്കേ അറിയാവൂ.
നമ്മുടെ ധാരണ പോലെ, അമേരിക്കൻ ഭൂഖണ്ഡത്തിലെ ഒരു കൂട്ടം രാജ്യങ്ങളാണ് ലാറ്റിൻ അമേരിക്ക എന്ന് അറിയപ്പെടുന്നത്. മദ്ധ്യ അമേരിക്കയിലെയും തെക്കേ അമേരിക്കയിലെയും രാജ്യങ്ങളും ഏതാനും കരീബിയൻ രാജ്യങ്ങളും ഉൾപ്പെട്ട ഒരു മേഖലയാണ് ലാറ്റിൻ അമേരിക്ക. എളുപ്പത്തിൽ മനസ്സിലാകുന്ന രീതിയിൽ പറഞ്ഞാൽ , അമേരിക്കൻ ഭൂഖണ്ഡത്തിൽ യൂ എസ് ഏ, കാനഡ എന്നീ രാജ്യങ്ങൾ ഒഴികെയുള്ള രാജ്യങ്ങളാണ് ലാറ്റിൻ അമേരിക്ക. പക്ഷേ കാര്യങ്ങൾ അത്രത്തോളം ലളിതമല്ല. ചില രാജ്യങ്ങൾ ഈ കൂട്ടത്തിൽ നിന്ന് മാറിനിൽക്കും. അത് വഴിയേ പറയാം.

പേര് വന്നതെങ്ങനെ?

ഏതാണ്ട് പത്തൊമ്പതാം നൂറ്റാണ്ടിൽ ഫ്രഞ്ചുകാരാണ് ആദ്യമായി ലാറ്റിൻ അമേരിക്ക എന്ന വാക്ക് ഉപയോഗിച്ചു തുടങ്ങിയതെന്ന് കരുതുന്നു. കാനഡയിലെ ക്യുബെക് (Quebec) എന്ന പ്രവിശ്യ അക്കാലത്ത് ഫ്രാൻസിൻ്റെ കോളനിയായിരുന്നു. അതുകൊണ്ട് ആ പ്രദേശത്തെ ഫ്രഞ്ചുകാർ ഫ്രഞ്ച് അമേരിക്ക എന്ന് വിളിച്ചു. അന്ന് ബ്രിട്ടൻറെ കോളനിയായിരുന്ന കാനഡ, ഇതിനകം സ്വതന്ത്ര രാജ്യമായിക്കഴിഞ്ഞിരുന്ന അമേരിക്കൻ ഐക്യ നാടുകൾ (USA) എന്നിവിടങ്ങളിൽ ഇംഗ്ലീഷ് ആയിരുന്നു പ്രധാന ഭാഷ. അതുകൊണ്ട് ഈ മേഖലയെ അവർ 'ആംഗ്ലോ - സാക്സൺ അമേരിക്ക' എന്ന് വിളിച്ചു. (ബ്രിട്ടീഷുകാരിലെ പ്രധാന ജനവർഗ്ഗങ്ങളാണ് ആംഗിളുകളും സാക്‌സണുകളും).

ക്യൂബെക്, കാനഡ, യൂ എസ് ഏ എന്നിവ ഒഴികെയുള്ള പ്രദേശങ്ങളിൽ മിക്കവയും സ്പെയിനിൻ്റെയോ പോർച്ചുഗലിൻ്റെയോ കോളനികളായിരുന്നു. ഈ പ്രദേശങ്ങളെ ഫ്രഞ്ചുകാർ 'ലാറ്റിൻ അമേരിക്ക' എന്ന് വിളിച്ചു. സ്‌പാനിഷ്‌ ഭാഷയും പോർച്ചുഗീസ് ഭാഷയും ലത്തീൻ ഭാഷയിൽ നിന്ന് നേരിട്ട് ഉത്ഭവിച്ചതും ആ ഭാഷയോട് വളരെയധികം സാമ്യം പുലർത്തുന്നതുമായതാണ് ഇതിനു കാരണം. അമേരിക്കയിൽ പോർച്ചുഗലിന് ഒരേയൊരു കോളനിയേ ഉണ്ടായിരുന്നുള്ളൂ - ബ്രസീൽ. അങ്ങനെ ബ്രസീലിൽ പോർച്ചുഗീസ് ഭാഷയും മറ്റു ലാറ്റിൻ അമേരിക്കൻ പ്രദേശങ്ങളിൽ സ്‌പാനിഷ്‌ ഭാഷയും പ്രചരിച്ചു. ചുരുക്കത്തിൽ, അമേരിക്കൻ ഭൂഖണ്ഡത്തിലെ സ്‌പാനിഷ്‌ അല്ലെങ്കിൽ പോർച്ചുഗീസ് മുഖ്യഭാഷയായ രാജ്യങ്ങളെയാണ് ലാറ്റിൻ അമേരിക്ക എന്ന് വിളിക്കുന്നത്.

മാറ്റങ്ങൾ

പത്തൊമ്പതാം നൂറ്റാണ്ടിൽ ഫ്രഞ്ചുകാർ ലാറ്റിൻ അമേരിക്ക എന്ന വാക്ക് ഉപയോഗിച്ചു തുടങ്ങിയെങ്കിലും ഇക്കാലത്ത് അമേരിക്കൻ ഭൂഖണ്ഡത്തിലെ രാഷ്ട്രീയ മണ്ഡലത്തിൽ വലിയ മാറ്റങ്ങൾ സംഭവിച്ചു. അമേരിക്കയിലുള്ള ബ്രസീലിൻ്റെയും സ്പെയിനിൻ്റെയും കോളനികൾ സ്വാതന്ത്ര്യം നേടി.
സിമോൺ ബൊളീവർ (Simón Bolívar; ഇംഗ്ലീഷിൽ സൈമൺ ബോളിവർ), സാന്തിയാഗോ മരീനോ (Santiago Mariño), ഫ്രാൻസിസ്‌കോ ദേ മിരാന്ത (Francisco de Miranda), യോസെ ദേ സാൻ മാർതീൻ (José de San Martín) എന്നിവരായിരുന്നു പ്രധാനമായും ഈ രാജ്യങ്ങളുടെ മോചന സമരത്തിന് നേതൃത്വം കൊടുത്തത്.
പല കാലഘട്ടങ്ങളിലായി സ്‌പെയിനിൽ നിന്ന് സ്വാതന്ത്ര്യം നേടിയ പ്രദേശങ്ങൾ പ്രത്യേകം രാജ്യങ്ങളായി മാറി. പത്തോമ്പതാം നൂറ്റാണ്ടിൻറെ ആദ്യ പാദത്തിൽ തന്നെ ബ്രസീൽ, പോർച്ചുഗലിൽ നിന്ന് സ്വാതന്ത്ര്യം നേടിയിരുന്നു (സെപ്റ്റംബർ 7, 2022).

'ഫ്രഞ്ച് അമേരിക്ക' എന്ന് അറിയപ്പെട്ടിരുന്ന ക്യുബെക് ബ്രിട്ടീഷുകാർ പിടിച്ചെടുത്ത് കാനഡയോട് ചേർത്തു. കാനഡ തന്നെ ബ്രിട്ടനിൽ നിന്ന് സ്വാതന്ത്ര്യം നേടി (1867).
എടുത്തു പറയേണ്ട മറ്റൊരു കാര്യമാണ് പാനമ കനാലിൻറെ നിർമ്മാണം. 1914-ലാണ് ഇത് പൂർത്തിയായത്. ഇതിൻറെ ഏറ്റവും വലിയ ഗുണഭോക്താക്കൾ യൂ എസ് ഏയും കാനഡയും ആയിരുന്നു. ഈ രാജ്യങ്ങളുടെ പടിഞ്ഞാറ് പസെഫിക് സമുദ്രവും കിഴക്ക് അറ്റ്ലാൻറിക്‌ സമുദ്രവും ആണ്. യൂ എസ് ഏയുടെയോ കാനഡയുടെയോ കിഴക്കൻ തീരത്ത് നിന്ന് പടിഞ്ഞാറൻ തീരത്തേക്ക് (തിരിച്ചും) പോകണമെങ്കിൽ ബ്രസീലിനെയും അർജൻറീനയെയും ചിലെയെയും പെറുവിനെയും മെക്സിക്കോയെയുമൊക്കെ ചുറ്റി യാത്ര ചെയ്യണമായിരുന്നു. എന്നാൽ മദ്ധ്യ അമേരിക്കയിലെ പാനമ എന്ന രാജ്യത്തിലൂടെ നിർമ്മിച്ച 80 കിലോമീറ്റർ നീളമുള്ള കനാൽ ഇരു സമുദ്രങ്ങൾക്കും ഇടയിലെ കപ്പൽ ഗതാഗതം എളുപ്പമാക്കി.
ഇതോടെ ഈ പ്രദേശത്തിൻ്റെ ഭൗമ - രാഷ്ട്രീയ മണ്ഡലങ്ങളിൽ മറ്റൊരു മാറ്റംകൂടി സംഭവിച്ചു: കൊളംബിയ മുതൽ തെക്കോട്ടുള്ള രാജ്യങ്ങൾ തെക്കേ അമേരിക്ക എന്നും പാനമ മുതൽ വടക്കോട്ടുള്ള രാജ്യങ്ങൾ വടക്കേ അമേരിക്ക എന്നും അറിയപ്പെടാൻ തുടങ്ങി.

കൂട്ടത്തിൽ ചേരാത്തവർ

അമേരിക്കൻ ഭൂഖണ്ഡത്തിൽ യുഎസ്ഏയും കാനഡയും ഒഴികെയുള്ള അമേരിക്കൻ രാജ്യങ്ങളെ പൊതുവെ ലാറ്റിൻ അമേരിക്ക എന്ന് വിളിക്കാമെന്ന് പറഞ്ഞല്ലോ. എന്നാൽ ഇതിൽ ചില ഒഴികഴിവുകൾ ഉണ്ട്. കരീബിയൻ ദ്വീപ് രാജ്യങ്ങളിൽ പകുതിയിലേറെ പഴയ ബ്രിട്ടീഷ് കോളനികളായിരുന്നു. വെസ്റ്റ് ഇൻഡീസ് എന്ന പേരിൽ ക്രിക്കറ്റ് കളിക്കുന്ന രാജ്യങ്ങളെല്ലാം പഴയ ബ്രിട്ടീഷ് കോളനികളാണ്. ആൻ്റിഗ്വ, ബാർബഡോസ്, ജമൈക്ക തുടങ്ങിയ രാജ്യങ്ങളൊക്കെ ക്രിക്കറ്റ് പ്രേമികൾക്ക് സുപരിചിതമാണ്.
സ്‌പാനിഷ്‌ സംസാരിക്കുന്ന ക്യൂബയും ദൊമിനിക്കൻ റിപ്പബ്ലിക്കുമാണ് (Dominican റിപ്പബ്ലിക്) കരീബിയൻ മേഖലയിൽ നിന്ന് ലാറ്റിൻ അമേരിക്കൻ രാജ്യങ്ങളായി കണക്കാക്കപ്പെടുന്ന പ്രധാന ദ്വീപുകൾ.
അമേരിക്കൻ വൻകരയുടെ കരഭാഗത്തിലും നാല് രാജ്യങ്ങൾ ലാറ്റിൻ അമേരിക്കൻ രാജ്യങ്ങളല്ല. വടക്കേ അമേരിക്കയിലെ ബെലീസ് (Belize), തെക്കേ അമേരിക്കയിലെ ഗയാന (Guyana) എന്നിവ മുമ്പ് ബ്രിട്ടൻറെ കോളനികൾ ആയിരുന്നു. ഇവ രണ്ടും ദ്വീപുകൾ അല്ലെങ്കിലും ഇവയെ കരീബിയൻ രാജ്യങ്ങളായി കണക്കാക്കപ്പെടുന്നു. ഇവയിൽ ഗയാന, വെസ്റ്റ് ഇൻഡീസ് ക്രിക്കറ്റ് ബോർഡിൽ അംഗമാണ്. ക്ലൈവ് ലോയ്‌ഡ്, ശിവ് നാരായൺ ചന്ദർപോൾ, കാൾ ഹൂപ്പർ, രാം നരേഷ് സർവൻ, ഷിംറോൺ ഹേറ്റ്മ്യർ തുടങ്ങിയവരൊക്കെ ഈ രാജ്യത്ത് ജനിച്ചവരാണ്.

തെക്കേ അമേരിക്കയുടെ വടക്കു ഭാഗത്ത് അറ്റ്ലാൻറിക് സമുദ്ര തീരത്ത് സ്ഥിതിചെയ്യുന്ന സുരിനാം (Suriname) ആണ് ഈ മേഖലയിൽ ലാറ്റിൻ അമേരിക്കയായി കണക്കാക്കപ്പെടാത്ത മൂന്നാമത്തെ രാജ്യം. ഇന്ത്യൻ വംശജർ ധാരാളമുള്ള ഈ രാജ്യം 1975 വരെ ഒരു ഡച്ച് കോളനി ആയിരുന്നു. കരീബിയൻ രാജ്യങ്ങളുടെ സംഘടനയായ CARICOM-ൽ അംഗമായ ഈ രാജ്യത്തെ 'സാംസ്‌കാരികമായി കരീബിയൻ' എന്നാണ് വിളിക്കുന്നത്.
തെക്കേ അമേരിക്കയിൽ സുരിനാമിനും ബ്രസീലിനും ഇടയിൽ സ്ഥിതിചെയ്യുന്ന ഒരു ചെറിയ 'രാജ്യമാണ്' ഫ്രഞ്ച് ഗയാന (French Guiana). വാസ്തവത്തിൽ ഇതൊരു രാജ്യമല്ല. ഇപ്പോഴും ഫ്രാൻസിൻ്റെ കോളനിയായി തുടരുന്ന ഈ രാജ്യത്താണ് പ്രശസ്‌തമായ Kouru എന്ന റോക്കറ്റ് വിക്ഷേപണ കേന്ദ്രം. ഭരണപരമായി ഫ്രാൻസിൻ്റെ ഒരു ഡിപാർട്ട്മെൻ്റ് (നമ്മുടെ ജില്ല പോലൊരു സംവിധാനം) ആണ് ഈ പ്രദേശം. ഫ്രഞ്ച് പാർലമെൻറിൻ്റെ ഉപരിസഭയായ സെനറ്റിലേക്കും അധോ മണ്ഡലമായ നാഷണൽ അസംബ്ലിയിലേക്കും ഇവിടെ നിന്ന് രണ്ട് അംഗങ്ങളെ വീതം തെരഞ്ഞെടുത്ത് അയക്കുന്നു.

എന്തുകൊണ്ട് ബ്രസീൽ മാത്രം

ലാറ്റിൻ അമേരിക്കൻ രാജ്യങ്ങളെപ്പറ്റി പറയുമ്പോൾ ഉയരാവുന്ന ന്യായമായ ഒരു സംശയമാണ്, അമേരിക്കൻ വൻകരയിൽ എന്തുകൊണ്ട് പോർച്ചുഗീസ് ആധിപത്യം ബ്രസീലിൽ മാത്രമായി ഒതുങ്ങി എന്നത്. ഇതിൻ്റെ കാരണം അന്വേഷിച്ച് നമ്മൾ പതിനഞ്ചാം നൂറ്റാണ്ടിൻെറ അവസാന ദശകത്തിലേക്ക് പോകണം. അക്കാലത്ത് യൂറോപ്പിലെ പ്രധാന നാവിക ശക്തികൾ ആയിരുന്ന സ്പെയിനും പോർച്ചുഗലും കത്തോലിക്കാ രാജ്യങ്ങൾ എന്ന നിലയിൽ പോപ്പിൻ്റെ പ്രധാന പിന്തുണക്കാർ ആയിരുന്നു. (പ്രൊട്ടസ്റ്റൻറ് നവീകരണം അന്ന് ശക്തി പ്രാപിച്ചിരുന്നില്ല). 1492-ൽ ക്രിസ്റ്റഫർ കൊളംബസ് അമേരിക്കൻ ഭൂഖണ്ഡത്തിൽ എത്തിയതോടെ സ്പെയിനും പോർച്ചുഗലും തമ്മിലുള്ള നാവിക കിടമത്സരം മൂർദ്ധന്യത്തിലെത്തി. ഇന്ത്യയിലേക്കുള്ള യഥാർത്ഥ വഴി കണ്ടെത്താനുള്ള ശ്രമങ്ങൾ പോർച്ചുഗൽ ശക്തമാക്കി. പ്രധാനമായും ആഫ്രിക്കൻ ഭൂഖണ്ഡം ചുറ്റി ഇന്ത്യയിലേക്ക് ഒരു വഴി എന്ന ആശയമാണ് പോർച്ചുഗൽ പിന്തുടർന്നത്. എന്നാൽ അവർ അമേരിക്കയിലേക്കും കണ്ണു വച്ചു. ഇത് രണ്ടു കത്തോലിക്കാ ശക്തികൾ തമ്മിൽ ശത്രുതയ്ക്ക് കാരണമാകും എന്ന് മനസ്സിലാക്കിയ പോപ് അലക്‌സാണ്ടർ ആറാമൻറെ ശ്രമഫലമായി ഇരു രാജ്യങ്ങളും തമ്മിൽ സ്പെയിനിലെ തോർദേസിലാ എന്ന നഗരത്തിൽ വച്ച് ഒപ്പിട്ട ഉടമ്പടി പ്രകാരം (Treaty of Tordesillas, 1494), ഭൂമിയെ രണ്ടായി 'പിളർന്നു കൊണ്ട്' അറ്റ്ലാൻറിക് സമുദ്രത്തിൽ തെക്കുവടക്കായി ഒരു സാങ്കൽപ്പിക രേഖ വരച്ചു. ഇതിൻെറ കിഴക്കുള്ള ഭാഗങ്ങളിൽ നാവിക പര്യവേഷണം നടത്താനുള്ള അവകാശം പോർച്ചുഗലിനും പടിഞ്ഞാറുഭാഗം സ്പെയിനിനും ലഭിച്ചു. ഇതനുസരിച്ച് ഇന്നത്തെ ബ്രസിലിൻറെ കിഴക്കൻ പകുതി പോർച്ചുഗലിന് സ്വന്തമായി. എന്നാൽ 1514-ൽ പോർച്ചുഗലിൻ്റെ ആവശ്യപ്രകാരം ഈ 'രേഖ' കുറച്ചുകൂടി പടിഞ്ഞാറേക്ക് നീക്കി നിർണയിക്കപ്പെട്ടു. അങ്ങനെയാണ് ഇന്നത്തെ ബ്രസീൽ മുഴുവനായി പോർച്ചുഗലിന്
കൈവശം വന്നത്.

കിഴക്കൻ ഭാഗങ്ങളിലേക്കുള്ള 'അവകാശം' ലഭിച്ച പോർച്ചുഗൽ ആഫ്രിക്കയിലും ഏഷ്യയിലും ധാരാളം കോളനികൾ സ്ഥാപിച്ച ചരിത്രം നമുക്കറിയാം. എന്നാൽ പ്രധാനമായും ഡച്ചുകാരും ഇംഗ്ലീഷുകാരും ഫ്രഞ്ചുകാരുമായുള്ള ഏറ്റുമുട്ടലുകളിൽ നേരിട്ട വലിയ തിരിച്ചടികൾ കാരണം അവർക്ക് പടിഞ്ഞാറേ അർദ്ധ ഗോളത്തിൽ സ്‌പെയിൻ ഉണ്ടാക്കിയതുപോലുള്ള നേട്ടങ്ങൾ ഉണ്ടാക്കാൻ കഴിഞ്ഞില്ല. (പോർച്ചുഗീസുകാരുടെ ശ്രദ്ധ ബ്രസീലിൽ പതിഞ്ഞതു കാരണം അവർക്ക് ഏഷ്യയിൽ - പ്രേത്യേകിച്ച് ഇന്ത്യയിൽ - നേട്ടങ്ങൾ ഉണ്ടാക്കാൻ കഴിഞ്ഞില്ല എന്ന് സ്‌കൂൾ ചരിത്ര പുസ്തകങ്ങളിൽ പഠിച്ചത് മറന്നേക്കുക : യഥാർത്ഥ കാരണം ഇതാണ്).
ലാറ്റിൻ അമേരിക്കയിലെ ഭാഷ ലാറ്റിനല്ല പത്ര വാർത്തകളിലും ഫുട്ബോൾ ചർച്ചകളിലുമൊക്കെ ഇടതടവില്ലാതെ കേൾക്കുന്ന വാക്കാണ് ലാറ്റിൻ അമേരിക്ക. ഇത്‌ ഒരു പ്രദേശമാണെന്ന് നമുക്കെല്ലാം അറിയാം. ഇത് അമേരിക്കൻ ഭൂഖണ്ഡത്തിലാണെന്ന് ഏകദേശ ധാരണയുണ്ടാകും. എന്നാൽ ഇതിൽ ഏതൊക്കെ രാജ്യങ്ങളാണ് ഉൾപ്പെടുന്നതെന്ന് കൃത്യമായി അറിയില്ലായിരിക്കും. എന്തുകൊണ്ടാണ് ഈ പേര് പറയുന്നതെന്ന് വളരെക്കുറച്ചു പേർക്കേ അറിയാവൂ. നമ്മുടെ ധാരണ പോലെ, അമേരിക്കൻ ഭൂഖണ്ഡത്തിലെ ഒരു കൂട്ടം രാജ്യങ്ങളാണ് ലാറ്റിൻ അമേരിക്ക എന്ന് അറിയപ്പെടുന്നത്. മദ്ധ്യ അമേരിക്കയിലെയും തെക്കേ അമേരിക്കയിലെയും രാജ്യങ്ങളും ഏതാനും കരീബിയൻ രാജ്യങ്ങളും ഉൾപ്പെട്ട ഒരു മേഖലയാണ് ലാറ്റിൻ അമേരിക്ക. എളുപ്പത്തിൽ മനസ്സിലാകുന്ന രീതിയിൽ പറഞ്ഞാൽ , അമേരിക്കൻ ഭൂഖണ്ഡത്തിൽ യൂ എസ് ഏ, കാനഡ എന്നീ രാജ്യങ്ങൾ ഒഴികെയുള്ള രാജ്യങ്ങളാണ് ലാറ്റിൻ അമേരിക്ക. പക്ഷേ കാര്യങ്ങൾ അത്രത്തോളം ലളിതമല്ല. ചില രാജ്യങ്ങൾ ഈ കൂട്ടത്തിൽ നിന്ന് മാറിനിൽക്കും. അത് വഴിയേ പറയാം. പേര് വന്നതെങ്ങനെ? ഏതാണ്ട് പത്തൊമ്പതാം നൂറ്റാണ്ടിൽ ഫ്രഞ്ചുകാരാണ് ആദ്യമായി ലാറ്റിൻ അമേരിക്ക എന്ന വാക്ക് ഉപയോഗിച്ചു തുടങ്ങിയതെന്ന് കരുതുന്നു. കാനഡയിലെ ക്യുബെക് (Quebec) എന്ന പ്രവിശ്യ അക്കാലത്ത് ഫ്രാൻസിൻ്റെ കോളനിയായിരുന്നു. അതുകൊണ്ട് ആ പ്രദേശത്തെ ഫ്രഞ്ചുകാർ ഫ്രഞ്ച് അമേരിക്ക എന്ന് വിളിച്ചു. അന്ന് ബ്രിട്ടൻറെ കോളനിയായിരുന്ന കാനഡ, ഇതിനകം സ്വതന്ത്ര രാജ്യമായിക്കഴിഞ്ഞിരുന്ന അമേരിക്കൻ ഐക്യ നാടുകൾ (USA) എന്നിവിടങ്ങളിൽ ഇംഗ്ലീഷ് ആയിരുന്നു പ്രധാന ഭാഷ. അതുകൊണ്ട് ഈ മേഖലയെ അവർ 'ആംഗ്ലോ - സാക്സൺ അമേരിക്ക' എന്ന് വിളിച്ചു. (ബ്രിട്ടീഷുകാരിലെ പ്രധാന ജനവർഗ്ഗങ്ങളാണ് ആംഗിളുകളും സാക്‌സണുകളും). ക്യൂബെക്, കാനഡ, യൂ എസ് ഏ എന്നിവ ഒഴികെയുള്ള പ്രദേശങ്ങളിൽ മിക്കവയും സ്പെയിനിൻ്റെയോ പോർച്ചുഗലിൻ്റെയോ കോളനികളായിരുന്നു. ഈ പ്രദേശങ്ങളെ ഫ്രഞ്ചുകാർ 'ലാറ്റിൻ അമേരിക്ക' എന്ന് വിളിച്ചു. സ്‌പാനിഷ്‌ ഭാഷയും പോർച്ചുഗീസ് ഭാഷയും ലത്തീൻ ഭാഷയിൽ നിന്ന് നേരിട്ട് ഉത്ഭവിച്ചതും ആ ഭാഷയോട് വളരെയധികം സാമ്യം പുലർത്തുന്നതുമായതാണ് ഇതിനു കാരണം. അമേരിക്കയിൽ പോർച്ചുഗലിന് ഒരേയൊരു കോളനിയേ ഉണ്ടായിരുന്നുള്ളൂ - ബ്രസീൽ. അങ്ങനെ ബ്രസീലിൽ പോർച്ചുഗീസ് ഭാഷയും മറ്റു ലാറ്റിൻ അമേരിക്കൻ പ്രദേശങ്ങളിൽ സ്‌പാനിഷ്‌ ഭാഷയും പ്രചരിച്ചു. ചുരുക്കത്തിൽ, അമേരിക്കൻ ഭൂഖണ്ഡത്തിലെ സ്‌പാനിഷ്‌ അല്ലെങ്കിൽ പോർച്ചുഗീസ് മുഖ്യഭാഷയായ രാജ്യങ്ങളെയാണ് ലാറ്റിൻ അമേരിക്ക എന്ന് വിളിക്കുന്നത്. മാറ്റങ്ങൾ പത്തൊമ്പതാം നൂറ്റാണ്ടിൽ ഫ്രഞ്ചുകാർ ലാറ്റിൻ അമേരിക്ക എന്ന വാക്ക് ഉപയോഗിച്ചു തുടങ്ങിയെങ്കിലും ഇക്കാലത്ത് അമേരിക്കൻ ഭൂഖണ്ഡത്തിലെ രാഷ്ട്രീയ മണ്ഡലത്തിൽ വലിയ മാറ്റങ്ങൾ സംഭവിച്ചു. അമേരിക്കയിലുള്ള ബ്രസീലിൻ്റെയും സ്പെയിനിൻ്റെയും കോളനികൾ സ്വാതന്ത്ര്യം നേടി. സിമോൺ ബൊളീവർ (Simón Bolívar; ഇംഗ്ലീഷിൽ സൈമൺ ബോളിവർ), സാന്തിയാഗോ മരീനോ (Santiago Mariño), ഫ്രാൻസിസ്‌കോ ദേ മിരാന്ത (Francisco de Miranda), യോസെ ദേ സാൻ മാർതീൻ (José de San Martín) എന്നിവരായിരുന്നു പ്രധാനമായും ഈ രാജ്യങ്ങളുടെ മോചന സമരത്തിന് നേതൃത്വം കൊടുത്തത്. പല കാലഘട്ടങ്ങളിലായി സ്‌പെയിനിൽ നിന്ന് സ്വാതന്ത്ര്യം നേടിയ പ്രദേശങ്ങൾ പ്രത്യേകം രാജ്യങ്ങളായി മാറി. പത്തോമ്പതാം നൂറ്റാണ്ടിൻറെ ആദ്യ പാദത്തിൽ തന്നെ ബ്രസീൽ, പോർച്ചുഗലിൽ നിന്ന് സ്വാതന്ത്ര്യം നേടിയിരുന്നു (സെപ്റ്റംബർ 7, 2022). 'ഫ്രഞ്ച് അമേരിക്ക' എന്ന് അറിയപ്പെട്ടിരുന്ന ക്യുബെക് ബ്രിട്ടീഷുകാർ പിടിച്ചെടുത്ത് കാനഡയോട് ചേർത്തു. കാനഡ തന്നെ ബ്രിട്ടനിൽ നിന്ന് സ്വാതന്ത്ര്യം നേടി (1867). എടുത്തു പറയേണ്ട മറ്റൊരു കാര്യമാണ് പാനമ കനാലിൻറെ നിർമ്മാണം. 1914-ലാണ് ഇത് പൂർത്തിയായത്. ഇതിൻറെ ഏറ്റവും വലിയ ഗുണഭോക്താക്കൾ യൂ എസ് ഏയും കാനഡയും ആയിരുന്നു. ഈ രാജ്യങ്ങളുടെ പടിഞ്ഞാറ് പസെഫിക് സമുദ്രവും കിഴക്ക് അറ്റ്ലാൻറിക്‌ സമുദ്രവും ആണ്. യൂ എസ് ഏയുടെയോ കാനഡയുടെയോ കിഴക്കൻ തീരത്ത് നിന്ന് പടിഞ്ഞാറൻ തീരത്തേക്ക് (തിരിച്ചും) പോകണമെങ്കിൽ ബ്രസീലിനെയും അർജൻറീനയെയും ചിലെയെയും പെറുവിനെയും മെക്സിക്കോയെയുമൊക്കെ ചുറ്റി യാത്ര ചെയ്യണമായിരുന്നു. എന്നാൽ മദ്ധ്യ അമേരിക്കയിലെ പാനമ എന്ന രാജ്യത്തിലൂടെ നിർമ്മിച്ച 80 കിലോമീറ്റർ നീളമുള്ള കനാൽ ഇരു സമുദ്രങ്ങൾക്കും ഇടയിലെ കപ്പൽ ഗതാഗതം എളുപ്പമാക്കി. ഇതോടെ ഈ പ്രദേശത്തിൻ്റെ ഭൗമ - രാഷ്ട്രീയ മണ്ഡലങ്ങളിൽ മറ്റൊരു മാറ്റംകൂടി സംഭവിച്ചു: കൊളംബിയ മുതൽ തെക്കോട്ടുള്ള രാജ്യങ്ങൾ തെക്കേ അമേരിക്ക എന്നും പാനമ മുതൽ വടക്കോട്ടുള്ള രാജ്യങ്ങൾ വടക്കേ അമേരിക്ക എന്നും അറിയപ്പെടാൻ തുടങ്ങി. കൂട്ടത്തിൽ ചേരാത്തവർ അമേരിക്കൻ ഭൂഖണ്ഡത്തിൽ യുഎസ്ഏയും കാനഡയും ഒഴികെയുള്ള അമേരിക്കൻ രാജ്യങ്ങളെ പൊതുവെ ലാറ്റിൻ അമേരിക്ക എന്ന് വിളിക്കാമെന്ന് പറഞ്ഞല്ലോ. എന്നാൽ ഇതിൽ ചില ഒഴികഴിവുകൾ ഉണ്ട്. കരീബിയൻ ദ്വീപ് രാജ്യങ്ങളിൽ പകുതിയിലേറെ പഴയ ബ്രിട്ടീഷ് കോളനികളായിരുന്നു. വെസ്റ്റ് ഇൻഡീസ് എന്ന പേരിൽ ക്രിക്കറ്റ് കളിക്കുന്ന രാജ്യങ്ങളെല്ലാം പഴയ ബ്രിട്ടീഷ് കോളനികളാണ്. ആൻ്റിഗ്വ, ബാർബഡോസ്, ജമൈക്ക തുടങ്ങിയ രാജ്യങ്ങളൊക്കെ ക്രിക്കറ്റ് പ്രേമികൾക്ക് സുപരിചിതമാണ്. സ്‌പാനിഷ്‌ സംസാരിക്കുന്ന ക്യൂബയും ദൊമിനിക്കൻ റിപ്പബ്ലിക്കുമാണ് (Dominican റിപ്പബ്ലിക്) കരീബിയൻ മേഖലയിൽ നിന്ന് ലാറ്റിൻ അമേരിക്കൻ രാജ്യങ്ങളായി കണക്കാക്കപ്പെടുന്ന പ്രധാന ദ്വീപുകൾ. അമേരിക്കൻ വൻകരയുടെ കരഭാഗത്തിലും നാല് രാജ്യങ്ങൾ ലാറ്റിൻ അമേരിക്കൻ രാജ്യങ്ങളല്ല. വടക്കേ അമേരിക്കയിലെ ബെലീസ് (Belize), തെക്കേ അമേരിക്കയിലെ ഗയാന (Guyana) എന്നിവ മുമ്പ് ബ്രിട്ടൻറെ കോളനികൾ ആയിരുന്നു. ഇവ രണ്ടും ദ്വീപുകൾ അല്ലെങ്കിലും ഇവയെ കരീബിയൻ രാജ്യങ്ങളായി കണക്കാക്കപ്പെടുന്നു. ഇവയിൽ ഗയാന, വെസ്റ്റ് ഇൻഡീസ് ക്രിക്കറ്റ് ബോർഡിൽ അംഗമാണ്. ക്ലൈവ് ലോയ്‌ഡ്, ശിവ് നാരായൺ ചന്ദർപോൾ, കാൾ ഹൂപ്പർ, രാം നരേഷ് സർവൻ, ഷിംറോൺ ഹേറ്റ്മ്യർ തുടങ്ങിയവരൊക്കെ ഈ രാജ്യത്ത് ജനിച്ചവരാണ്. തെക്കേ അമേരിക്കയുടെ വടക്കു ഭാഗത്ത് അറ്റ്ലാൻറിക് സമുദ്ര തീരത്ത് സ്ഥിതിചെയ്യുന്ന സുരിനാം (Suriname) ആണ് ഈ മേഖലയിൽ ലാറ്റിൻ അമേരിക്കയായി കണക്കാക്കപ്പെടാത്ത മൂന്നാമത്തെ രാജ്യം. ഇന്ത്യൻ വംശജർ ധാരാളമുള്ള ഈ രാജ്യം 1975 വരെ ഒരു ഡച്ച് കോളനി ആയിരുന്നു. കരീബിയൻ രാജ്യങ്ങളുടെ സംഘടനയായ CARICOM-ൽ അംഗമായ ഈ രാജ്യത്തെ 'സാംസ്‌കാരികമായി കരീബിയൻ' എന്നാണ് വിളിക്കുന്നത്. തെക്കേ അമേരിക്കയിൽ സുരിനാമിനും ബ്രസീലിനും ഇടയിൽ സ്ഥിതിചെയ്യുന്ന ഒരു ചെറിയ 'രാജ്യമാണ്' ഫ്രഞ്ച് ഗയാന (French Guiana). വാസ്തവത്തിൽ ഇതൊരു രാജ്യമല്ല. ഇപ്പോഴും ഫ്രാൻസിൻ്റെ കോളനിയായി തുടരുന്ന ഈ രാജ്യത്താണ് പ്രശസ്‌തമായ Kouru എന്ന റോക്കറ്റ് വിക്ഷേപണ കേന്ദ്രം. ഭരണപരമായി ഫ്രാൻസിൻ്റെ ഒരു ഡിപാർട്ട്മെൻ്റ് (നമ്മുടെ ജില്ല പോലൊരു സംവിധാനം) ആണ് ഈ പ്രദേശം. ഫ്രഞ്ച് പാർലമെൻറിൻ്റെ ഉപരിസഭയായ സെനറ്റിലേക്കും അധോ മണ്ഡലമായ നാഷണൽ അസംബ്ലിയിലേക്കും ഇവിടെ നിന്ന് രണ്ട് അംഗങ്ങളെ വീതം തെരഞ്ഞെടുത്ത് അയക്കുന്നു. എന്തുകൊണ്ട് ബ്രസീൽ മാത്രം ലാറ്റിൻ അമേരിക്കൻ രാജ്യങ്ങളെപ്പറ്റി പറയുമ്പോൾ ഉയരാവുന്ന ന്യായമായ ഒരു സംശയമാണ്, അമേരിക്കൻ വൻകരയിൽ എന്തുകൊണ്ട് പോർച്ചുഗീസ് ആധിപത്യം ബ്രസീലിൽ മാത്രമായി ഒതുങ്ങി എന്നത്. ഇതിൻ്റെ കാരണം അന്വേഷിച്ച് നമ്മൾ പതിനഞ്ചാം നൂറ്റാണ്ടിൻെറ അവസാന ദശകത്തിലേക്ക് പോകണം. അക്കാലത്ത് യൂറോപ്പിലെ പ്രധാന നാവിക ശക്തികൾ ആയിരുന്ന സ്പെയിനും പോർച്ചുഗലും കത്തോലിക്കാ രാജ്യങ്ങൾ എന്ന നിലയിൽ പോപ്പിൻ്റെ പ്രധാന പിന്തുണക്കാർ ആയിരുന്നു. (പ്രൊട്ടസ്റ്റൻറ് നവീകരണം അന്ന് ശക്തി പ്രാപിച്ചിരുന്നില്ല). 1492-ൽ ക്രിസ്റ്റഫർ കൊളംബസ് അമേരിക്കൻ ഭൂഖണ്ഡത്തിൽ എത്തിയതോടെ സ്പെയിനും പോർച്ചുഗലും തമ്മിലുള്ള നാവിക കിടമത്സരം മൂർദ്ധന്യത്തിലെത്തി. ഇന്ത്യയിലേക്കുള്ള യഥാർത്ഥ വഴി കണ്ടെത്താനുള്ള ശ്രമങ്ങൾ പോർച്ചുഗൽ ശക്തമാക്കി. പ്രധാനമായും ആഫ്രിക്കൻ ഭൂഖണ്ഡം ചുറ്റി ഇന്ത്യയിലേക്ക് ഒരു വഴി എന്ന ആശയമാണ് പോർച്ചുഗൽ പിന്തുടർന്നത്. എന്നാൽ അവർ അമേരിക്കയിലേക്കും കണ്ണു വച്ചു. ഇത് രണ്ടു കത്തോലിക്കാ ശക്തികൾ തമ്മിൽ ശത്രുതയ്ക്ക് കാരണമാകും എന്ന് മനസ്സിലാക്കിയ പോപ് അലക്‌സാണ്ടർ ആറാമൻറെ ശ്രമഫലമായി ഇരു രാജ്യങ്ങളും തമ്മിൽ സ്പെയിനിലെ തോർദേസിലാ എന്ന നഗരത്തിൽ വച്ച് ഒപ്പിട്ട ഉടമ്പടി പ്രകാരം (Treaty of Tordesillas, 1494), ഭൂമിയെ രണ്ടായി 'പിളർന്നു കൊണ്ട്' അറ്റ്ലാൻറിക് സമുദ്രത്തിൽ തെക്കുവടക്കായി ഒരു സാങ്കൽപ്പിക രേഖ വരച്ചു. ഇതിൻെറ കിഴക്കുള്ള ഭാഗങ്ങളിൽ നാവിക പര്യവേഷണം നടത്താനുള്ള അവകാശം പോർച്ചുഗലിനും പടിഞ്ഞാറുഭാഗം സ്പെയിനിനും ലഭിച്ചു. ഇതനുസരിച്ച് ഇന്നത്തെ ബ്രസിലിൻറെ കിഴക്കൻ പകുതി പോർച്ചുഗലിന് സ്വന്തമായി. എന്നാൽ 1514-ൽ പോർച്ചുഗലിൻ്റെ ആവശ്യപ്രകാരം ഈ 'രേഖ' കുറച്ചുകൂടി പടിഞ്ഞാറേക്ക് നീക്കി നിർണയിക്കപ്പെട്ടു. അങ്ങനെയാണ് ഇന്നത്തെ ബ്രസീൽ മുഴുവനായി പോർച്ചുഗലിന് കൈവശം വന്നത്. കിഴക്കൻ ഭാഗങ്ങളിലേക്കുള്ള 'അവകാശം' ലഭിച്ച പോർച്ചുഗൽ ആഫ്രിക്കയിലും ഏഷ്യയിലും ധാരാളം കോളനികൾ സ്ഥാപിച്ച ചരിത്രം നമുക്കറിയാം. എന്നാൽ പ്രധാനമായും ഡച്ചുകാരും ഇംഗ്ലീഷുകാരും ഫ്രഞ്ചുകാരുമായുള്ള ഏറ്റുമുട്ടലുകളിൽ നേരിട്ട വലിയ തിരിച്ചടികൾ കാരണം അവർക്ക് പടിഞ്ഞാറേ അർദ്ധ ഗോളത്തിൽ സ്‌പെയിൻ ഉണ്ടാക്കിയതുപോലുള്ള നേട്ടങ്ങൾ ഉണ്ടാക്കാൻ കഴിഞ്ഞില്ല. (പോർച്ചുഗീസുകാരുടെ ശ്രദ്ധ ബ്രസീലിൽ പതിഞ്ഞതു കാരണം അവർക്ക് ഏഷ്യയിൽ - പ്രേത്യേകിച്ച് ഇന്ത്യയിൽ - നേട്ടങ്ങൾ ഉണ്ടാക്കാൻ കഴിഞ്ഞില്ല എന്ന് സ്‌കൂൾ ചരിത്ര പുസ്തകങ്ങളിൽ പഠിച്ചത് മറന്നേക്കുക : യഥാർത്ഥ കാരണം ഇതാണ്).
