---
title: "അൽജീരിയയുടെ സുഭാഷ് ചന്ദ്രബോസ് ലാബ്രി ബെൻ മ്ഹ്ദി - കഥയിങ്ങനെ"
date: 2021-03-30T16:48:19
draft: false
categories: ["History"]
tags: ['Algeria', 'Algerian freedom war', "Larbi Ben M'hidi"]
author: "Beaumaris"
---

<strong><a href="https://wordpress-972788-3403151.cloudwaysapps.com/post-about-larbi-ben-mhidi/302753/bdd-1437" rel="attachment wp-att-302754"><img class="alignleft size-full wp-image-302754" src="https://cdn.boolokam.com/articles/2021/03/bdd-549.jpg" alt="" width="739" height="360" /></a>ലാബ്രി ബെൻ മ്ഹ്ദി (Larbi Ben M'hidi)</strong>

ആഫ്രിക്കൻ രാജ്യമായ അൽജീരിയയിലെ സ്വാതന്ത്ര്യ പോരാട്ടത്തിൽ മുന്നണിപ്പോരാളിയായിരുന്ന ലാബ്രി ബെൻ മ്ഹ്ദി, കോളനി ഭരണാധികാരികളായിരുന്ന ഫ്രഞ്ചുകാരുടെ പിടിയിൽ അകപ്പെട്ടപ്പോഴുള്ള ചിത്രമാണിത്. ഫ്രഞ്ച് പിടിയിലായ മ്ഹ്ദിയെ ഏതാനും ആഴ്ചകൾക്ക് ശേഷം അവർ കൊന്നു കളഞ്ഞു.

<img src="https://www.emb-argelia.pt/wp-content/uploads/2018/03/Ben-M-2.jpg" alt="Larbi Ben M'hidi: 61 ans après sa mort, le martyr demeure une source  d'inspiration - Embaixada da Argélia em Lisboa" /><strong>അൽജീരിയ</strong>

വടക്കൻ ആഫ്രിക്കയിലെ ഈജിപ്ത്, അതിന് തെക്കുള്ള ലിബിയ, അതിനും തെക്കുള്ള അൽജീരിയ, ലിബിയയ്ക്കും അൽജീരിയയ്ക്കും ഇടയിൽ സ്ഥിതി ചെയ്യുന്ന തുണീസ്യ എന്നിവ 'വെളുത്ത ആഫ്രിക്ക' എന്നാണ് പൊതുവെ അറിയപ്പെടുന്നത്. ഇവിടത്തെ ആളുകൾ കാഴ്ചയിൽ പശ്ചിമേഷ്യൻ വംശജരെ അനുസ്മരിപ്പിക്കുന്നത് കൊണ്ടാണിത്. മെഡിറ്ററേനിയൻ കടലിൻ്റെ തെക്കെ തീരത്തുള്ള ഈ രാജ്യത്തിൻ്റെ മറുകരയിലെ യൂറോപ്പിൽ സ്പെയിനും അതിനപ്പുറം ഫ്രാൻസുമാണ്.

ഉത്തരേന്ത്യയോളം വലുപ്പവും നാലരക്കോടി ജനങ്ങളും; അതാണ് അൽജീരിയ. വലുപ്പത്തിൽ ലോകത്തെ പത്താമത്തെ രാജ്യം. ആഫ്രിക്കയിലെ ഏറ്റവും വലിയ രാജ്യം. സഹാറാ മരുഭൂമിയുടെയും അറ്റ്‌ലസ് പീഠഭൂമിയുടെയും ഭാഗങ്ങൾ ഈ രാജ്യത്തുണ്ട്.
അൽജീരിയയിലെ പ്രാചീനനിവാസികൾ ബെർബർവർഗക്കാരായിരുന്നു. ബി.സി. ഏഴാം ശതകത്തിൽ ഫിനീഷ്യർ ഇവിടെ അവരുടെ കോളനികൾ സ്ഥാപിച്ചു കാർത്തേജ് (ഇന്നത്തെ തുണീഷ്യ) ആയിരുന്നു അവരുടെ ശക്തികേന്ദ്രം. ബി.സി. രണ്ടാം നൂറ്റാണ്ടിൽ കാർത്തേജിൻ്റെ പതനത്തോടെ ഈ പ്രദേശം റോമൻ ആധിപത്യത്തിന് കീഴിലായി. യഹൂദന്മാരും പിന്നീട് ക്രിസ്തുമതവും ഈ പ്രദേശത്ത് കടന്നു വരാൻ ഇത് കാരണമായി.

ഏഴാം നൂറ്റാണ്ടിന്റെ ഉത്തരാർദ്ധത്തിൽ മുസ്ലിങ്ങൾ ഈജിപ്തിൽനിന്നും ബെർബറിയിലേക്കു കടന്നു. ഏതാണ്ട് ഒരു നൂറ്റാണ്ടു കാലംകൊണ്ട് ഈ പ്രദേശത്തെ ജനങ്ങൾ ഇസ്ലാം മതം സ്വീകരിച്ചു. ആദ്യകാലത്ത് ഉമയാദ് ഖലീഫമാരുടെ സാമ്രാജ്യത്തിന്റെ ഭാഗമായിരുന്നു ബെർബറി. എന്നാൽ പിന്നീട് ചെറിയ സ്വതന്ത്ര രാജ്യങ്ങൾ രൂപംകൊണ്ടു.

പതിനാറാം നൂറ്റാണ്ടിൽ അൽജീരിയ തുർക്കി സാമ്രാജ്യത്തിന്റെ ഭാഗമായിത്തീർന്നു. 1830ൽ ഇവിടെയെത്തിയ ഫ്രഞ്ചുകാർ തുർക്കികളെ തോൽപ്പിക്കുകയും ക്രമേണ തങ്ങളുടെ സ്വാധീനപ്രദേശങ്ങൾ വ്യാപിപ്പിക്കുകയും ചെയ്തു. ഇതിനെതിരെ അബ്ദുൽ ഖാദർ എന്ന പോരാളിയുടെ നേതൃത്വത്തിൽ തദ്ദേശീയർ ചെറുത്തു നിന്നു. 1847 ഡിസംബർ 23-ന് അബ്ദുൽ ഖാദർ കീഴടങ്ങിയതോടെ ഫ്രഞ്ച് ഭരണം അൽജീരിയയിൽ മുഴുവൻ വ്യാപിച്ചു.

ഫ്രഞ്ച് ഭരണകാലത്ത് ഒരുകൂട്ടം ഫ്രഞ്ചുകാർ, സ്പെയിൻകാർ, ഇറ്റലിക്കാർ, മാൾട്ടാക്കാർ, യഹൂദന്മാർ എന്നിവർ അൽജീരിയയിലേക്ക് കുടിയേറി. ഇവർക്ക് സർക്കാരിൽ ഉന്നതോദ്യോഗങ്ങളും സ്വത്തവകാശവും ലഭിച്ചു. തദ്ദേശീയരായ അൽജീരിയക്കാർക്ക് രണ്ടാംതരം പൗരന്മാരായി ജീവിക്കേണ്ടി വന്നു. അൽജീരിയയിൽ ഫ്രഞ്ചുകാർക്കെതിരായ സമരങ്ങൾ നിരന്തരം തുടർന്നു.
1865-ലെ സെനറ്റ് ഡിക്രി പ്രകാരം ഓരോ അൽജീരിയൻ മുസ്ലിമും ഫ്രഞ്ചുകാരനായിത്തീർന്നു; എന്നാൽ ഫ്രഞ്ചു പൗരത്വം അവർക്കു ലഭിച്ചില്ല. അൽജീരിയയുടെ ഭരണം പൂർണമായും ഫ്രഞ്ചു ഗവർണർ ജനറലിൽ നിക്ഷിപ്തമായിരുന്നു. തദ്ദേശീയ ജനതയ്ക്ക് ഭരണത്തിൽ ഒരുവിധത്തിലും പങ്കാളിത്തം ലഭിച്ചിരുന്നില്ല. നാട്ടുകാർ ദാരിദ്ര്യത്തിലും അജ്ഞതയിലും ജീവിച്ചു.

<strong>സ്വാതന്ത്ര്യസമരങ്ങൾ</strong>

ഫ്രഞ്ചുകാർക്കെതിരെ അബ്ദുൽ ഖാദറിനു ശേഷവും പോരാട്ടങ്ങൾ നടന്നെങ്കിലും എല്ലാം അടിച്ചമർത്തപ്പെട്ടു. മുഹമ്മദ് അൽ മൊഖ്റാതിയുടെ നേതൃത്വത്തിൽ നടന്ന വിപ്ളവം (1871) ഇതിൽ എടുത്തു പറയേണ്ടതാണ്.
ഇരുപതാം നൂറ്റാണ്ടിന്റെ തുടക്കത്തിൽ അൽജീരിയയിൽ വിദേശികൾക്കെതിരായ സ്വാതന്ത്ര്യസമരങ്ങൾ വീണ്ടും ആരംഭിച്ചു. ഫെർഹത് അബ്ബാസ്, മെസാലി ഹജ് എന്നിവരാണ് പ്രധാന പ്രസ്ഥാനങ്ങളെ നയിച്ചത്. നാട്ടുകാർക്ക് ഭരണത്തിൽ പങ്കാളിത്തം നൽകുന്ന പരിഷ്കാരങ്ങൾ ചെറിയ തോതിൽ ഫ്രഞ്ചുകാർ നടപ്പാക്കിയെങ്കിലും അതൊന്നും അൽജീരിയക്കാരെ ഒട്ടും തൃപ്തിപ്പെടുത്തിയില്ല.
രണ്ടാം ലോക മഹായുദ്ധത്തിനു ശേഷം ബ്രിട്ടനും ഹോളണ്ടിനും, സ്വാതന്ത്ര്യ സമരം ശക്തമായ തങ്ങളുടെ ഏഷ്യൻ കോളനികളിൽ നിന്ന് പിന്മാറേണ്ടി വന്നു. എന്നാൽ ഇതൊന്നും ആഫ്രിക്കയിൽ യാതൊരു മാറ്റവും വരുത്തിയില്ല. ഫ്രാൻസ് ആകട്ടെ, തങ്ങളുടെ ഏഷ്യൻ കോളനികളിൽപോലും വിട്ടുവീഴ്ചകൾക്ക് തയ്യാറായില്ല. (രണ്ടാം ലോകമഹായുദ്ധത്തിനു ശേഷം ഉണ്ടായ സാമ്പത്തിക പ്രതിസന്ധിയ്ക്ക് പരിഹാരമെന്ന നിലയിലാണ് ഇന്ത്യ ഉൾപ്പെടെയുള്ള കോളനികൾക്ക് സ്വാതന്ത്ര്യം നൽകിയത് എന്ന വാദത്തിന് യാതൊരു കഴമ്പീമില്ല).
1954നു ശേഷം അൽജീരിയയിൽ തുടർച്ചയായി സായുധ വിപ്ലവങ്ങൾ ഉണ്ടായി. സായുധസമരക്കാർ ദേശീയ വിമോചന മുന്നണി എന്ന ഒരു പുതിയ ദേശീയ സംഘടനയ്ക്ക് (Front de Liberation Nationale-FLN) രൂപംനല്കി. അതിൻ്റെ സായുധ വിഭാഗത്തിൽ പ്രവർത്തിച്ചിരുന്ന മ്ഹ്ദി, FLN എക്സിക്യൂട്ടീവ് കമ്മിറ്റിയിലെ ആറ് അംഗങ്ങളിൽ ഒരാളായിരുന്നു, ലാബ്രി ബെൻ മ്ഹ്ദി.

<strong>പൂർവ്വകാലം</strong>

വടക്കൻ അൽജീരിയയിലെ എൽ കൗവഹി (El Kouahi) എന്ന ഗ്രാമത്തിലാണ് ലാബ്രി ബെൻ മ്ഹ്ദി ജനിച്ചത് (1923). ഒരു ഫ്രഞ്ചു സ്കൂളിൽ നിന്ന് വിദ്യാഭ്യാസം നേടിയ ഇദ്ദേഹം മെസാലി ഹജ് സ്ഥാപിച്ച Algerian People's Party (PPA) എന്ന ഇടതുപക്ഷ സംഘടനയിലെ പ്രവർത്തകനായിരുന്നു. ഈ സംഘടന നേതൃത്വം നൽകിയ ജനകീയ മുന്നേറ്റം 1945ൽ അടിച്ചമർത്തുകയും മെസാലി ഹജിനെ തടവിലാക്കുകയും ചെയ്തു. പ്രക്ഷോഭകാരികളെ പലയിടത്തും കൂട്ടക്കൊല ചെയ്തത് മ്ഹ്ദിയെപ്പോലുള്ള യുവാക്കളെ രോക്ഷാകുലരാക്കി.

ഒരു വർഷത്തിന് ശേഷം മെസാലി ഹജ് ജയിൽ മോചിതനായി. അദ്ദേഹം ആരംഭിച്ച Movement for the Triumph of Democratic Liberties (MTLD) എന്ന സംഘടനയിൽ പ്രവർത്തിച്ചതിന് ലാബ്രി ബെൻ മ്ഹ്ദിയുടെ പേരിൽ കേസെടുത്തു. എന്നാൽ, ഫ്രഞ്ചുകാർക്ക് ആ യുവാവിനെ പിടിക്കാൻ കഴിഞ്ഞില്ല. എങ്കിലും അദ്ദേഹത്തിന്റെ അഭാവത്തിൽ കേസ് മുന്നോട്ടു പോവുകയും കോടതി അദ്ദേഹത്തെ പത്തു വർഷത്തെ തടവിന് ശിക്ഷിക്കുകയും ചെയ്തു.

ഇതേസമയം, മെസാലി ഹജിൻ്റെ മൃദു സമീപനങ്ങളിൽ അസ്വസ്ഥരായ ചെറുപ്പക്കാർ MTLDയിൽ നിന്ന് പുറത്തുപോയി. ഇവർ രൂപം കൊടുത്ത സംഘടനയാണ് National Liberation Front (FNL). ഇതിൻ്റെ സായുധ സംഘടനയായ
National Liberation Army (ALN)യിലെ ഒരു ഏര്യാ കമാൻഡർ ആയിരുന്നു മ്ഹ്ദി. പൊതു ജനങ്ങൾക്ക് കഷ്ടതകൾ സൃഷ്ടിക്കാതെ നേരിട്ട് ഫ്രഞ്ചു ടാർഗെറ്റുകളിൽ നാശം സൃഷ്ടിക്കണം എന്ന അഭിപ്രായക്കാരനായിരുന്നു, മ്ഹ്ദി.
1956ൽ നൂറുകണക്കിന് വിപ്ലവകാരികൾ രഹസ്യമായി സമ്മേളിച്ചു (Soummam Conference). ഇതിൽ അദ്ധ്യക്ഷത വഹിച്ചത് മ്ഹ്ദി ആയിരുന്നു. ഇത്തരം ഒരു സമ്മേളനം നടന്ന കാര്യം ഫ്രഞ്ച് ഇൻ്റലിജൻസ് അറിഞ്ഞതുപോലും ഇല്ലെന്നത്, ഇതിന്റെ സംഘാടകരുടെ കഴിവിന് സാക്ഷ്യപത്രമാണ്.

ഈ സമ്മേളനത്തെ തുടർന്ന്, തലസ്ഥാനമായ അൽജിയേഴ്സിലെ ALN പ്രവർത്തനങ്ങളുടെ ചുമതല മ്ഹ്ദിയ്ക്ക് ലഭിച്ചു. ഒരു ഒളി സങ്കേതത്തിൽ രണ്ടു ദിവസത്തിൽ കൂടുതൽ തങ്ങുന്ന സ്വഭാവം അദ്ദേഹത്തിനില്ലായിരുന്നു. ALNൻ്റെ പ്രവർത്തനങ്ങളെപ്പറ്റി സൂചന ലഭിച്ച ഫ്രഞ്ച് ഇൻ്റലിജൻസ് ഞെട്ടിപ്പോയി. ഈ രഹസ്യ സംഘടനയുടെ പ്രധാന പോരാളികളുടെ തലയ്ക്ക് അവർ വില നിശ്ചയിക്കുകയും അവരെ പിടിക്കാനുള്ള ശ്രമങ്ങൾ ആരംഭിക്കുകയും ചെയ്തു.
മറുവശത്ത്, സ്വാതന്ത്ര്യം ലഭിക്കുന്നത് വരെ ഫ്രഞ്ചുകാരുമായി യുദ്ധം ചെയ്യുന്നതാണെന്ന് FLN പ്രഖ്യാപിച്ചു. ഇത് അൽജിയേഴ്സിലെ പോരാട്ടം (Battle of Algiers) എന്നാണ് അറിയപ്പെടുന്നത്.

<strong>പിടിയിൽ</strong>

1957 ഫെബ്രുവരി 23ന് മ്ഹ്ദി ഫ്രഞ്ച് പട്ടാളത്തിൻ്റെ പിടിയിലായി. ഇൻ്റലിജൻസ് നൽകിയ വിവരമാണ് അറസ്റ്റിൽ കലാശിച്ചത്. FLNലെ മറ്റൊരു എക്സിക്യൂട്ടീവ് അംഗം ബെൻ ഖെദ്ദ (Youcef Ben Khedda) അൽജിയേഴ്സിലെ ഒരു കെട്ടിടത്തിൽ ഒളിച്ചിരിക്കുന്നതായി വിവരം കിട്ടിയ പാരാഷ്യൂട്ട് പടയാളികൾ ആ കെട്ടിടത്തിൽ പറന്നിറങ്ങി. അറസ്റ്റ് ചെയ്ത ശേഷമാണ്, അവിടെ ഉണ്ടായിരുന്നത് ലാബ്രി ബെൻ മ്ഹ്ദി ആയിരുന്നു എന്ന് അവർ അറിയുന്നത്. 'അൽജിരിയൻ സ്വയംഭരണ മേഖല' (ZAA) എന്ന സായുധ പ്രസ്ഥാനത്തിന്റെ നേതാവായിരുന്ന ബ്രാഹിം ചെർഗുയി (Brahim Chergui) അടുത്ത ദിവസം അറസ്റ്റിലായി രണ്ടുപേരെയും അടുത്തടുത്ത സെല്ലുകളിലാണ് താമസിപ്പിച്ചത്.
കൈകളിലും കാലുകളിലും ചങ്ങലകൊണ്ട് ബന്ധിച്ച നിലയിലുള്ള മ്ഹ്ദിയുടെ ചിത്രം അടുത്ത ദിവസത്തെ പത്രങ്ങളിൽ മുൻപേജിൽ വന്നു. മ്ഹ്ദിയുടെ ചിരിക്കുന്ന മുഖം രാജ്യമെങ്ങും ചർച്ചയായി.

ഫ്രഞ്ച് സൈനിക ഓഫീസർ ആയിരുന്ന മാർസെ ബൈജ്യെ (Marcel Bigeard) ആണ് മ്ഹ്ദിയെ അറസ്റ്റ് ചെയ്തത്. രണ്ടാഴ്ചയോളം അദ്ദേഹം മ്ഹ്ദിയെ ചോദ്യം ചെയ്തു. എന്നാൽ,. തൻ്റെ പ്രസ്ഥാനത്തെപ്പറ്റിയോ സഹപ്രവർത്തകരെപ്പറ്റിയോ യാതൊരു വിവരവും നൽകാൻ മ്ഹ്ദി തയ്യാറായില്ല. എങ്കിലും ദേഹോപദ്രവം ഏൽപ്പിക്കാതിരിക്കാൻ ബൈജ്യെ ശ്രദ്ധിച്ചു. 'നിങ്ങളുടെ അറസ്റ്റോടെ യുദ്ധം തോറ്റു കഴിഞ്ഞു' എന്ന് പറഞ്ഞ ബൈജ്യെയോട്, 'മറ്റൊരാൾ എൻ്റെ സ്ഥാനത്ത് വരും' എന്നായിരുന്നു മ്ഹ്ദിയുടെ മറുപടി.
രണ്ടാഴ്ച ചോദ്യം ചെയ്തിട്ടും നിർണായക വിവരങ്ങൾ ലഭിക്കാത്തത് മേലധികാരികളെ ചൊടിപ്പിച്ചു. മേജർ പോൾ ഓസാറിസിൻ്റെ (Paul Aussaresses) കസ്റ്റഡിയിലേക്ക് മ്ഹ്ദിയെ മാറ്റി. ഓസാറിസ്, മെഹ്ദിയെ പീഡിപ്പിച്ചെങ്കിലും ഫ്രഞ്ചുകാർ അറിയാൻ ആഗ്രഹിച്ച കാര്യങ്ങളെപറ്റി അയാൾ ഒരക്ഷരംപോലും മിണ്ടിയില്ല.
മ്ഹ്ദിയിൽ നിന്ന് ഒരു വിവരവും ലഭിക്കാത്ത സാഹചര്യത്തിൽ, അയാൾക്കെതിരെ തെളിവുകൾ കണ്ടെത്താൻ ഫ്രഞ്ചുകാർക്കായില്ല. അതുകൊണ്ട് തന്നെ, ഒരു കോടതിയ്ക്കും അയാളെ ശിക്ഷിയ്ക്കാൻ കഴിയില്ലെന്ന് വ്യക്തമായിരുന്നു. അതിനാൽ അയാളെ ഇല്ലായ്മ ചെയ്യാൻ ഫ്രഞ്ചുകാർ തീരുമാനിച്ചു.

1957 മാർച്ച് ആറിന്, ഫ്രഞ്ച് പട്ടാളക്കാർ മ്ഹ്ദിയെ ഒരു വാഹനത്തിൽ കയറ്റി അൽജിയേഴ്സിൽ നിന്ന് പതിനെട്ട് കിലോമീറ്റർ അകലെയുള്ള ഒരു ഫാംഹൗസിലേക്ക് കൊണ്ടുപോയി തൂക്കിലേറ്റി. മ്ഹ്ദി ആത്മഹത്യ ചെയ്തതാണെന്ന് വാർത്തകൾ പുറത്തു വിട്ടെങ്കിലും ആരും വിശ്വസിച്ചില്ല. അൽജീരിയ സ്വതന്ത്രമായ ശേഷം ഫ്രഞ്ച് പട്ടാളക്കാർ തന്നെ മ്ഹ്ദി വധിക്കപ്പെട്ടതാണെന്ന് ഔദ്യോഗികമായി സ്ഥിരീകരിച്ചു.

<strong>സ്വാതന്ത്ര്യത്തിലേക്ക്</strong>

ലാബ്രി ബെൻ മ്ഹ്ദിയും കൂട്ടരും തുടങ്ങിവച്ച 'അൽജീരിയൻ യുദ്ധം' പ്രതിരോധിക്കാൻ ഫ്രഞ്ചുകാർക്ക് കഴിഞ്ഞില്ല. ഫ്രാൻസിൽ രാഷ്ട്രീയ പ്രഥിസന്ധി ഉടലെടുത്തു. ഫ്രാൻസിലെ 'നാലാം റിപ്പബ്ലിക്കിൻ്റെ' പതനത്തിനും ചാൾസ് ദെ ഗോളിൻ്റെ (Charles de Gaulle) നേതൃത്വത്തിൽ അഞ്ചാം റിപബ്ലിക്കിൻ്റെ ഉദയത്തിനും ഇത് വഴിവച്ചു. അൽജീരിയയിൽ നടന്ന ആദ്യ റഫറണ്ടത്തിൽ 91% പേരും രണ്ടാം റഫറണ്ടത്തിൽ 99% പേരും സ്വാതന്ത്ര്യത്തിന് അനുകൂലമായി വോട്ട് ചെയ്തു. അൽജീരിയയിൽ സ്ഥിരതാമസമാക്കിയ ഒമ്പത് ലക്ഷത്തോളം ഫ്രഞ്ചുകാർ മടങ്ങിപ്പോയി.

1962 ജൂലൈ 5ന് അൽജീരിയ സ്വതന്ത്രമായി. 1961ൽ തന്നെ ബെൻ ഖെദ്ദ ആ രാജ്യത്തെ ഭരണത്തലവനായി സ്ഥാനം ഏറ്റിരുന്നു. ഫ്രാൻസിൽ ദെ ഗോൾ സ്ഥാപിച്ച അഞ്ചാം റിപബ്ലിക്കിൻ്റെ മാതൃകയിൽ അർദ്ധ - പ്രസിഡൻഷ്യൽ സമ്പ്രദായം വിഭാവനം ചെയ്യുന്ന ഒരു ഭരണഘടന അൽജീരിയ അംഗീകരിച്ചു. തുടർന്ന് നടന്ന തെരഞ്ഞെടുപ്പിൽ അഹ്‌മദ് ബെൻ ബെല്ല (Ahmed Ben Bella) ആദ്യ അൽജീരിയൻ പ്രസിഡന്റായി തെരഞ്ഞെടുക്കപ്പെട്ടു.

ഇന്ത്യൻ സ്വാതന്ത്ര്യ സമരത്തിൽ നേതാജി സുഭാസ് ചന്ദ്ര ബോസിന് ലഭിക്കുന്ന പ്രാധാന്യമാണ് അൽജീരിയക്കാർ ലാബ്രി ബെൻ മ്ഹ്ദിയ്ക്ക് നൽകുന്നത്. അഹ്‌മദ് ബെൻ ബെല്ലയെ രാഷ്ട്ര പിതാവായും, ലാബ്രി ബെൻ മ്ഹ്ദിയെ ദേശീയ ഹീറോയായും അവർ കരുതുന്നു.

&amp;nbsp;


![അൽജീരിയയുടെ സുഭാഷ് ചന്ദ്രബോസ് ലാബ്രി ബെൻ മ്ഹ്ദി - കഥയിങ്ങനെ](https://cdn.boolokam.com/articles/2021/03/bdd-549.jpg)**[](https://wordpress-972788-3403151.cloudwaysapps.com/post-about-larbi-ben-mhidi/302753/bdd-1437)ലാബ്രി ബെൻ മ്ഹ്ദി (Larbi Ben M'hidi)** ആഫ്രിക്കൻ രാജ്യമായ അൽജീരിയയിലെ സ്വാതന്ത്ര്യ പോരാട്ടത്തിൽ മുന്നണിപ്പോരാളിയായിരുന്ന ലാബ്രി ബെൻ മ്ഹ്ദി, കോളനി ഭരണാധികാരികളായിരുന്ന ഫ്രഞ്ചുകാരുടെ പിടിയിൽ അകപ്പെട്ടപ്പോഴുള്ള ചിത്രമാണിത്. ഫ്രഞ്ച് പിടിയിലായ മ്ഹ്ദിയെ ഏതാനും ആഴ്ചകൾക്ക് ശേഷം അവർ കൊന്നു കളഞ്ഞു. ![Larbi Ben M'hidi: 61 ans après sa mort, le martyr demeure une source  d'inspiration - Embaixada da Argélia em Lisboa](https://www.emb-argelia.pt/wp-content/uploads/2018/03/Ben-M-2.jpg)**അൽജീരിയ** വടക്കൻ ആഫ്രിക്കയിലെ ഈജിപ്ത്, അതിന് തെക്കുള്ള ലിബിയ, അതിനും തെക്കുള്ള അൽജീരിയ, ലിബിയയ്ക്കും അൽജീരിയയ്ക്കും ഇടയിൽ സ്ഥിതി ചെയ്യുന്ന തുണീസ്യ എന്നിവ 'വെളുത്ത ആഫ്രിക്ക' എന്നാണ് പൊതുവെ അറിയപ്പെടുന്നത്. ഇവിടത്തെ ആളുകൾ കാഴ്ചയിൽ പശ്ചിമേഷ്യൻ വംശജരെ അനുസ്മരിപ്പിക്കുന്നത് കൊണ്ടാണിത്. മെഡിറ്ററേനിയൻ കടലിൻ്റെ തെക്കെ തീരത്തുള്ള ഈ രാജ്യത്തിൻ്റെ മറുകരയിലെ യൂറോപ്പിൽ സ്പെയിനും അതിനപ്പുറം ഫ്രാൻസുമാണ്. ഉത്തരേന്ത്യയോളം വലുപ്പവും നാലരക്കോടി ജനങ്ങളും; അതാണ് അൽജീരിയ. വലുപ്പത്തിൽ ലോകത്തെ പത്താമത്തെ രാജ്യം. ആഫ്രിക്കയിലെ ഏറ്റവും വലിയ രാജ്യം. സഹാറാ മരുഭൂമിയുടെയും അറ്റ്‌ലസ് പീഠഭൂമിയുടെയും ഭാഗങ്ങൾ ഈ രാജ്യത്തുണ്ട്. അൽജീരിയയിലെ പ്രാചീനനിവാസികൾ ബെർബർവർഗക്കാരായിരുന്നു. ബി.സി. ഏഴാം ശതകത്തിൽ ഫിനീഷ്യർ ഇവിടെ അവരുടെ കോളനികൾ സ്ഥാപിച്ചു കാർത്തേജ് (ഇന്നത്തെ തുണീഷ്യ) ആയിരുന്നു അവരുടെ ശക്തികേന്ദ്രം. ബി.സി. രണ്ടാം നൂറ്റാണ്ടിൽ കാർത്തേജിൻ്റെ പതനത്തോടെ ഈ പ്രദേശം റോമൻ ആധിപത്യത്തിന് കീഴിലായി. യഹൂദന്മാരും പിന്നീട് ക്രിസ്തുമതവും ഈ പ്രദേശത്ത് കടന്നു വരാൻ ഇത് കാരണമായി. ഏഴാം നൂറ്റാണ്ടിന്റെ ഉത്തരാർദ്ധത്തിൽ മുസ്ലിങ്ങൾ ഈജിപ്തിൽനിന്നും ബെർബറിയിലേക്കു കടന്നു. ഏതാണ്ട് ഒരു നൂറ്റാണ്ടു കാലംകൊണ്ട് ഈ പ്രദേശത്തെ ജനങ്ങൾ ഇസ്ലാം മതം സ്വീകരിച്ചു. ആദ്യകാലത്ത് ഉമയാദ് ഖലീഫമാരുടെ സാമ്രാജ്യത്തിന്റെ ഭാഗമായിരുന്നു ബെർബറി. എന്നാൽ പിന്നീട് ചെറിയ സ്വതന്ത്ര രാജ്യങ്ങൾ രൂപംകൊണ്ടു. പതിനാറാം നൂറ്റാണ്ടിൽ അൽജീരിയ തുർക്കി സാമ്രാജ്യത്തിന്റെ ഭാഗമായിത്തീർന്നു. 1830ൽ ഇവിടെയെത്തിയ ഫ്രഞ്ചുകാർ തുർക്കികളെ തോൽപ്പിക്കുകയും ക്രമേണ തങ്ങളുടെ സ്വാധീനപ്രദേശങ്ങൾ വ്യാപിപ്പിക്കുകയും ചെയ്തു. ഇതിനെതിരെ അബ്ദുൽ ഖാദർ എന്ന പോരാളിയുടെ നേതൃത്വത്തിൽ തദ്ദേശീയർ ചെറുത്തു നിന്നു. 1847 ഡിസംബർ 23-ന് അബ്ദുൽ ഖാദർ കീഴടങ്ങിയതോടെ ഫ്രഞ്ച് ഭരണം അൽജീരിയയിൽ മുഴുവൻ വ്യാപിച്ചു. ഫ്രഞ്ച് ഭരണകാലത്ത് ഒരുകൂട്ടം ഫ്രഞ്ചുകാർ, സ്പെയിൻകാർ, ഇറ്റലിക്കാർ, മാൾട്ടാക്കാർ, യഹൂദന്മാർ എന്നിവർ അൽജീരിയയിലേക്ക് കുടിയേറി. ഇവർക്ക് സർക്കാരിൽ ഉന്നതോദ്യോഗങ്ങളും സ്വത്തവകാശവും ലഭിച്ചു. തദ്ദേശീയരായ അൽജീരിയക്കാർക്ക് രണ്ടാംതരം പൗരന്മാരായി ജീവിക്കേണ്ടി വന്നു. അൽജീരിയയിൽ ഫ്രഞ്ചുകാർക്കെതിരായ സമരങ്ങൾ നിരന്തരം തുടർന്നു. 1865-ലെ സെനറ്റ് ഡിക്രി പ്രകാരം ഓരോ അൽജീരിയൻ മുസ്ലിമും ഫ്രഞ്ചുകാരനായിത്തീർന്നു; എന്നാൽ ഫ്രഞ്ചു പൗരത്വം അവർക്കു ലഭിച്ചില്ല. അൽജീരിയയുടെ ഭരണം പൂർണമായും ഫ്രഞ്ചു ഗവർണർ ജനറലിൽ നിക്ഷിപ്തമായിരുന്നു. തദ്ദേശീയ ജനതയ്ക്ക് ഭരണത്തിൽ ഒരുവിധത്തിലും പങ്കാളിത്തം ലഭിച്ചിരുന്നില്ല. നാട്ടുകാർ ദാരിദ്ര്യത്തിലും അജ്ഞതയിലും ജീവിച്ചു. **സ്വാതന്ത്ര്യസമരങ്ങൾ** ഫ്രഞ്ചുകാർക്കെതിരെ അബ്ദുൽ ഖാദറിനു ശേഷവും പോരാട്ടങ്ങൾ നടന്നെങ്കിലും എല്ലാം അടിച്ചമർത്തപ്പെട്ടു. മുഹമ്മദ് അൽ മൊഖ്റാതിയുടെ നേതൃത്വത്തിൽ നടന്ന വിപ്ളവം (1871) ഇതിൽ എടുത്തു പറയേണ്ടതാണ്. ഇരുപതാം നൂറ്റാണ്ടിന്റെ തുടക്കത്തിൽ അൽജീരിയയിൽ വിദേശികൾക്കെതിരായ സ്വാതന്ത്ര്യസമരങ്ങൾ വീണ്ടും ആരംഭിച്ചു. ഫെർഹത് അബ്ബാസ്, മെസാലി ഹജ് എന്നിവരാണ് പ്രധാന പ്രസ്ഥാനങ്ങളെ നയിച്ചത്. നാട്ടുകാർക്ക് ഭരണത്തിൽ പങ്കാളിത്തം നൽകുന്ന പരിഷ്കാരങ്ങൾ ചെറിയ തോതിൽ ഫ്രഞ്ചുകാർ നടപ്പാക്കിയെങ്കിലും അതൊന്നും അൽജീരിയക്കാരെ ഒട്ടും തൃപ്തിപ്പെടുത്തിയില്ല. രണ്ടാം ലോക മഹായുദ്ധത്തിനു ശേഷം ബ്രിട്ടനും ഹോളണ്ടിനും, സ്വാതന്ത്ര്യ സമരം ശക്തമായ തങ്ങളുടെ ഏഷ്യൻ കോളനികളിൽ നിന്ന് പിന്മാറേണ്ടി വന്നു. എന്നാൽ ഇതൊന്നും ആഫ്രിക്കയിൽ യാതൊരു മാറ്റവും വരുത്തിയില്ല. ഫ്രാൻസ് ആകട്ടെ, തങ്ങളുടെ ഏഷ്യൻ കോളനികളിൽപോലും വിട്ടുവീഴ്ചകൾക്ക് തയ്യാറായില്ല. (രണ്ടാം ലോകമഹായുദ്ധത്തിനു ശേഷം ഉണ്ടായ സാമ്പത്തിക പ്രതിസന്ധിയ്ക്ക് പരിഹാരമെന്ന നിലയിലാണ് ഇന്ത്യ ഉൾപ്പെടെയുള്ള കോളനികൾക്ക് സ്വാതന്ത്ര്യം നൽകിയത് എന്ന വാദത്തിന് യാതൊരു കഴമ്പീമില്ല). 1954നു ശേഷം അൽജീരിയയിൽ തുടർച്ചയായി സായുധ വിപ്ലവങ്ങൾ ഉണ്ടായി. സായുധസമരക്കാർ ദേശീയ വിമോചന മുന്നണി എന്ന ഒരു പുതിയ ദേശീയ സംഘടനയ്ക്ക് (Front de Liberation Nationale-FLN) രൂപംനല്കി. അതിൻ്റെ സായുധ വിഭാഗത്തിൽ പ്രവർത്തിച്ചിരുന്ന മ്ഹ്ദി, FLN എക്സിക്യൂട്ടീവ് കമ്മിറ്റിയിലെ ആറ് അംഗങ്ങളിൽ ഒരാളായിരുന്നു, ലാബ്രി ബെൻ മ്ഹ്ദി. **പൂർവ്വകാലം** വടക്കൻ അൽജീരിയയിലെ എൽ കൗവഹി (El Kouahi) എന്ന ഗ്രാമത്തിലാണ് ലാബ്രി ബെൻ മ്ഹ്ദി ജനിച്ചത് (1923). ഒരു ഫ്രഞ്ചു സ്കൂളിൽ നിന്ന് വിദ്യാഭ്യാസം നേടിയ ഇദ്ദേഹം മെസാലി ഹജ് സ്ഥാപിച്ച Algerian People's Party (PPA) എന്ന ഇടതുപക്ഷ സംഘടനയിലെ പ്രവർത്തകനായിരുന്നു. ഈ സംഘടന നേതൃത്വം നൽകിയ ജനകീയ മുന്നേറ്റം 1945ൽ അടിച്ചമർത്തുകയും മെസാലി ഹജിനെ തടവിലാക്കുകയും ചെയ്തു. പ്രക്ഷോഭകാരികളെ പലയിടത്തും കൂട്ടക്കൊല ചെയ്തത് മ്ഹ്ദിയെപ്പോലുള്ള യുവാക്കളെ രോക്ഷാകുലരാക്കി. ഒരു വർഷത്തിന് ശേഷം മെസാലി ഹജ് ജയിൽ മോചിതനായി. അദ്ദേഹം ആരംഭിച്ച Movement for the Triumph of Democratic Liberties (MTLD) എന്ന സംഘടനയിൽ പ്രവർത്തിച്ചതിന് ലാബ്രി ബെൻ മ്ഹ്ദിയുടെ പേരിൽ കേസെടുത്തു. എന്നാൽ, ഫ്രഞ്ചുകാർക്ക് ആ യുവാവിനെ പിടിക്കാൻ കഴിഞ്ഞില്ല. എങ്കിലും അദ്ദേഹത്തിന്റെ അഭാവത്തിൽ കേസ് മുന്നോട്ടു പോവുകയും കോടതി അദ്ദേഹത്തെ പത്തു വർഷത്തെ തടവിന് ശിക്ഷിക്കുകയും ചെയ്തു. ഇതേസമയം, മെസാലി ഹജിൻ്റെ മൃദു സമീപനങ്ങളിൽ അസ്വസ്ഥരായ ചെറുപ്പക്കാർ MTLDയിൽ നിന്ന് പുറത്തുപോയി. ഇവർ രൂപം കൊടുത്ത സംഘടനയാണ് National Liberation Front (FNL). ഇതിൻ്റെ സായുധ സംഘടനയായ National Liberation Army (ALN)യിലെ ഒരു ഏര്യാ കമാൻഡർ ആയിരുന്നു മ്ഹ്ദി. പൊതു ജനങ്ങൾക്ക് കഷ്ടതകൾ സൃഷ്ടിക്കാതെ നേരിട്ട് ഫ്രഞ്ചു ടാർഗെറ്റുകളിൽ നാശം സൃഷ്ടിക്കണം എന്ന അഭിപ്രായക്കാരനായിരുന്നു, മ്ഹ്ദി. 1956ൽ നൂറുകണക്കിന് വിപ്ലവകാരികൾ രഹസ്യമായി സമ്മേളിച്ചു (Soummam Conference). ഇതിൽ അദ്ധ്യക്ഷത വഹിച്ചത് മ്ഹ്ദി ആയിരുന്നു. ഇത്തരം ഒരു സമ്മേളനം നടന്ന കാര്യം ഫ്രഞ്ച് ഇൻ്റലിജൻസ് അറിഞ്ഞതുപോലും ഇല്ലെന്നത്, ഇതിന്റെ സംഘാടകരുടെ കഴിവിന് സാക്ഷ്യപത്രമാണ്. ഈ സമ്മേളനത്തെ തുടർന്ന്, തലസ്ഥാനമായ അൽജിയേഴ്സിലെ ALN പ്രവർത്തനങ്ങളുടെ ചുമതല മ്ഹ്ദിയ്ക്ക് ലഭിച്ചു. ഒരു ഒളി സങ്കേതത്തിൽ രണ്ടു ദിവസത്തിൽ കൂടുതൽ തങ്ങുന്ന സ്വഭാവം അദ്ദേഹത്തിനില്ലായിരുന്നു. ALNൻ്റെ പ്രവർത്തനങ്ങളെപ്പറ്റി സൂചന ലഭിച്ച ഫ്രഞ്ച് ഇൻ്റലിജൻസ് ഞെട്ടിപ്പോയി. ഈ രഹസ്യ സംഘടനയുടെ പ്രധാന പോരാളികളുടെ തലയ്ക്ക് അവർ വില നിശ്ചയിക്കുകയും അവരെ പിടിക്കാനുള്ള ശ്രമങ്ങൾ ആരംഭിക്കുകയും ചെയ്തു. മറുവശത്ത്, സ്വാതന്ത്ര്യം ലഭിക്കുന്നത് വരെ ഫ്രഞ്ചുകാരുമായി യുദ്ധം ചെയ്യുന്നതാണെന്ന് FLN പ്രഖ്യാപിച്ചു. ഇത് അൽജിയേഴ്സിലെ പോരാട്ടം (Battle of Algiers) എന്നാണ് അറിയപ്പെടുന്നത്. **പിടിയിൽ** 1957 ഫെബ്രുവരി 23ന് മ്ഹ്ദി ഫ്രഞ്ച് പട്ടാളത്തിൻ്റെ പിടിയിലായി. ഇൻ്റലിജൻസ് നൽകിയ വിവരമാണ് അറസ്റ്റിൽ കലാശിച്ചത്. FLNലെ മറ്റൊരു എക്സിക്യൂട്ടീവ് അംഗം ബെൻ ഖെദ്ദ (Youcef Ben Khedda) അൽജിയേഴ്സിലെ ഒരു കെട്ടിടത്തിൽ ഒളിച്ചിരിക്കുന്നതായി വിവരം കിട്ടിയ പാരാഷ്യൂട്ട് പടയാളികൾ ആ കെട്ടിടത്തിൽ പറന്നിറങ്ങി. അറസ്റ്റ് ചെയ്ത ശേഷമാണ്, അവിടെ ഉണ്ടായിരുന്നത് ലാബ്രി ബെൻ മ്ഹ്ദി ആയിരുന്നു എന്ന് അവർ അറിയുന്നത്. 'അൽജിരിയൻ സ്വയംഭരണ മേഖല' (ZAA) എന്ന സായുധ പ്രസ്ഥാനത്തിന്റെ നേതാവായിരുന്ന ബ്രാഹിം ചെർഗുയി (Brahim Chergui) അടുത്ത ദിവസം അറസ്റ്റിലായി രണ്ടുപേരെയും അടുത്തടുത്ത സെല്ലുകളിലാണ് താമസിപ്പിച്ചത്. കൈകളിലും കാലുകളിലും ചങ്ങലകൊണ്ട് ബന്ധിച്ച നിലയിലുള്ള മ്ഹ്ദിയുടെ ചിത്രം അടുത്ത ദിവസത്തെ പത്രങ്ങളിൽ മുൻപേജിൽ വന്നു. മ്ഹ്ദിയുടെ ചിരിക്കുന്ന മുഖം രാജ്യമെങ്ങും ചർച്ചയായി. ഫ്രഞ്ച് സൈനിക ഓഫീസർ ആയിരുന്ന മാർസെ ബൈജ്യെ (Marcel Bigeard) ആണ് മ്ഹ്ദിയെ അറസ്റ്റ് ചെയ്തത്. രണ്ടാഴ്ചയോളം അദ്ദേഹം മ്ഹ്ദിയെ ചോദ്യം ചെയ്തു. എന്നാൽ,. തൻ്റെ പ്രസ്ഥാനത്തെപ്പറ്റിയോ സഹപ്രവർത്തകരെപ്പറ്റിയോ യാതൊരു വിവരവും നൽകാൻ മ്ഹ്ദി തയ്യാറായില്ല. എങ്കിലും ദേഹോപദ്രവം ഏൽപ്പിക്കാതിരിക്കാൻ ബൈജ്യെ ശ്രദ്ധിച്ചു. 'നിങ്ങളുടെ അറസ്റ്റോടെ യുദ്ധം തോറ്റു കഴിഞ്ഞു' എന്ന് പറഞ്ഞ ബൈജ്യെയോട്, 'മറ്റൊരാൾ എൻ്റെ സ്ഥാനത്ത് വരും' എന്നായിരുന്നു മ്ഹ്ദിയുടെ മറുപടി. രണ്ടാഴ്ച ചോദ്യം ചെയ്തിട്ടും നിർണായക വിവരങ്ങൾ ലഭിക്കാത്തത് മേലധികാരികളെ ചൊടിപ്പിച്ചു. മേജർ പോൾ ഓസാറിസിൻ്റെ (Paul Aussaresses) കസ്റ്റഡിയിലേക്ക് മ്ഹ്ദിയെ മാറ്റി. ഓസാറിസ്, മെഹ്ദിയെ പീഡിപ്പിച്ചെങ്കിലും ഫ്രഞ്ചുകാർ അറിയാൻ ആഗ്രഹിച്ച കാര്യങ്ങളെപറ്റി അയാൾ ഒരക്ഷരംപോലും മിണ്ടിയില്ല. മ്ഹ്ദിയിൽ നിന്ന് ഒരു വിവരവും ലഭിക്കാത്ത സാഹചര്യത്തിൽ, അയാൾക്കെതിരെ തെളിവുകൾ കണ്ടെത്താൻ ഫ്രഞ്ചുകാർക്കായില്ല. അതുകൊണ്ട് തന്നെ, ഒരു കോടതിയ്ക്കും അയാളെ ശിക്ഷിയ്ക്കാൻ കഴിയില്ലെന്ന് വ്യക്തമായിരുന്നു. അതിനാൽ അയാളെ ഇല്ലായ്മ ചെയ്യാൻ ഫ്രഞ്ചുകാർ തീരുമാനിച്ചു. 1957 മാർച്ച് ആറിന്, ഫ്രഞ്ച് പട്ടാളക്കാർ മ്ഹ്ദിയെ ഒരു വാഹനത്തിൽ കയറ്റി അൽജിയേഴ്സിൽ നിന്ന് പതിനെട്ട് കിലോമീറ്റർ അകലെയുള്ള ഒരു ഫാംഹൗസിലേക്ക് കൊണ്ടുപോയി തൂക്കിലേറ്റി. മ്ഹ്ദി ആത്മഹത്യ ചെയ്തതാണെന്ന് വാർത്തകൾ പുറത്തു വിട്ടെങ്കിലും ആരും വിശ്വസിച്ചില്ല. അൽജീരിയ സ്വതന്ത്രമായ ശേഷം ഫ്രഞ്ച് പട്ടാളക്കാർ തന്നെ മ്ഹ്ദി വധിക്കപ്പെട്ടതാണെന്ന് ഔദ്യോഗികമായി സ്ഥിരീകരിച്ചു. **സ്വാതന്ത്ര്യത്തിലേക്ക്** ലാബ്രി ബെൻ മ്ഹ്ദിയും കൂട്ടരും തുടങ്ങിവച്ച 'അൽജീരിയൻ യുദ്ധം' പ്രതിരോധിക്കാൻ ഫ്രഞ്ചുകാർക്ക് കഴിഞ്ഞില്ല. ഫ്രാൻസിൽ രാഷ്ട്രീയ പ്രഥിസന്ധി ഉടലെടുത്തു. ഫ്രാൻസിലെ 'നാലാം റിപ്പബ്ലിക്കിൻ്റെ' പതനത്തിനും ചാൾസ് ദെ ഗോളിൻ്റെ (Charles de Gaulle) നേതൃത്വത്തിൽ അഞ്ചാം റിപബ്ലിക്കിൻ്റെ ഉദയത്തിനും ഇത് വഴിവച്ചു. അൽജീരിയയിൽ നടന്ന ആദ്യ റഫറണ്ടത്തിൽ 91% പേരും രണ്ടാം റഫറണ്ടത്തിൽ 99% പേരും സ്വാതന്ത്ര്യത്തിന് അനുകൂലമായി വോട്ട് ചെയ്തു. അൽജീരിയയിൽ സ്ഥിരതാമസമാക്കിയ ഒമ്പത് ലക്ഷത്തോളം ഫ്രഞ്ചുകാർ മടങ്ങിപ്പോയി. 1962 ജൂലൈ 5ന് അൽജീരിയ സ്വതന്ത്രമായി. 1961ൽ തന്നെ ബെൻ ഖെദ്ദ ആ രാജ്യത്തെ ഭരണത്തലവനായി സ്ഥാനം ഏറ്റിരുന്നു. ഫ്രാൻസിൽ ദെ ഗോൾ സ്ഥാപിച്ച അഞ്ചാം റിപബ്ലിക്കിൻ്റെ മാതൃകയിൽ അർദ്ധ - പ്രസിഡൻഷ്യൽ സമ്പ്രദായം വിഭാവനം ചെയ്യുന്ന ഒരു ഭരണഘടന അൽജീരിയ അംഗീകരിച്ചു. തുടർന്ന് നടന്ന തെരഞ്ഞെടുപ്പിൽ അഹ്‌മദ് ബെൻ ബെല്ല (Ahmed Ben Bella) ആദ്യ അൽജീരിയൻ പ്രസിഡന്റായി തെരഞ്ഞെടുക്കപ്പെട്ടു. ഇന്ത്യൻ സ്വാതന്ത്ര്യ സമരത്തിൽ നേതാജി സുഭാസ് ചന്ദ്ര ബോസിന് ലഭിക്കുന്ന പ്രാധാന്യമാണ് അൽജീരിയക്കാർ ലാബ്രി ബെൻ മ്ഹ്ദിയ്ക്ക് നൽകുന്നത്. അഹ്‌മദ് ബെൻ ബെല്ലയെ രാഷ്ട്ര പിതാവായും, ലാബ്രി ബെൻ മ്ഹ്ദിയെ ദേശീയ ഹീറോയായും അവർ കരുതുന്നു. &nbsp;
