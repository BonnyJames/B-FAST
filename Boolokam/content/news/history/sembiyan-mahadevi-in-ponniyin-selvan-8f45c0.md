---
title: "ആരാണ് സെമ്പിയൻ മഹാദേവി ?"
date: 2022-10-07T13:18:33
draft: false
categories: ["History"]
tags: ['chola', 'history', 'ponniyin selvan', 'sembiyan mahadevi', 'sembiyan mahadevi in ponniyin selvan']
author: "Beaumaris"
---

<strong>സെമ്പിയൻ മഹാദേവി: ചോഴന്മാരുടെ രാജമാതാവ്</strong>

തമിഴ്നാട്ടിലെ നാഗപട്ടണം ജില്ലയിലെ സെമ്പിയൻ മഹാദേവി എന്ന ഗ്രാമത്തിലെ കൈലാസനാഥ ക്ഷേത്രത്തിൽ ഉണ്ടായിരുന്ന പാർവതീദേവിയുടെ വെങ്കലത്തിൽ തീർത്ത വിഗ്രഹമാണ് ചിത്രത്തിൽ. ഈ വിഗ്രഹത്തിന് ഒരു പ്രത്യേകതയുണ്ട്: പത്താം നൂറ്റാണ്ടിൻ്റെ അവസാന ആറു ദശകങ്ങളിൽ ചോഴ സാമ്രാജ്യത്തിൻ്റെ ഭാഗധേയം നിർണയിക്കുന്നതിൽ പ്രധാന പങ്കു വഹിച്ച സെമ്പിയൻ മഹാദേവി എന്ന മഹാറാണിയുടെ മുഖച്ഛായയാണ് ഇതിന്. പാർവതിയുടെ രൂപത്തിൽ ഇവിടെ ആരാധിച്ചു വന്നത് റാണിയെ ആയിരുന്നു എന്നർത്ഥം. ഇത് ഇന്ന് യുഎസ്ഏയിലെ വാഷിംഗ്‌ടൺ ഡീസിയിലുള്ള ഫ്രീർ ഗാലറി ഓഫ് ആർട്ടിൽ (Freer Gallery) സൂക്ഷിച്ചിരിക്കുന്നു.

(കുറിപ്പിൻ്റെ ആരംഭത്തിൽ തന്നെ പറയട്ടെ, തഞ്ചാവൂർ ആസ്ഥാനമായി ഭരിച്ചിരുന്ന രാജവംശത്തിൻ്റെ യഥാർത്ഥ പേര് 'ചോഴ' എന്നായിരുന്നു. ഇംഗ്ലീഷ് ഉച്ചാരണം അടിസ്ഥാനമാക്കി നമ്മൾ 'ചോള' എന്ന് എഴുതുന്നത് ശരിയല്ല. അതുകൊണ്ട് തുടർന്ന് ചോഴ എന്നായിരിക്കും ഈ രാജവംശത്തെ പരാമർശിക്കുന്നത്).

<strong> <img class="size-full wp-image-353682 aligncenter" src="https://cdn.boolokam.com/articles/2022/10/dfdffff.jpg" alt="" width="745" height="558" />ആരാണ് സെമ്പിയൻ മഹാദേവി?</strong>

ഈയിടെ റിലീസ് ചെയ്ത 'പൊന്നിയിൻ സെൽവൻ' എന്ന തമിഴ് ചിത്രത്തിൽ ജയചിത്ര അവതരിപ്പിച്ച കഥാപാത്രമാണ് സെമ്പിയൻ മഹാദേവി. ചോഴ രാജാവായ ഉത്തമ ചോഴൻ്റെ (ചിത്രത്തിൽ റഹ്‌മാൻ്റെ കഥാപാത്രം) അമ്മയായിരുന്നു സെമ്പിയൻ. കണ്ടരാദിത്ത ദേവ തം പിരാട്ടിയാർ (കണ്ടരാദിത്യ ദേവൻ്റെ മുഖ്യ പത്നി) എന്നായിരുന്നു സെമ്പിയൻ മഹാദേവിയുടെ (സെമ്പിയൻ മാദേയിയാർ) സ്ഥാനപ്പേര്. ചോഴ രാജകുടുംബത്തിലെ വനിതകൾക്കെല്ലാം പേരിനൊപ്പം 'പിരാട്ടിയാർ' എന്ന് ചേർത്തിരുന്നു. പ്രധാന വനിതകൾക്ക് 'തം പിരാട്ടിയാർ' എന്നായിരുന്നു വിളിപ്പേര്. (ഈ വാക്കിൽ നിന്നാണ് മലയാളത്തിൽ 'തമ്പുരാട്ടി' എന്ന വാക്ക് ഉത്ഭവിച്ചത്). ഉത്തമ ചോഴ ദേവരെയ് തിരുവയിറു വൈയ്ക്ക ഉടൈയ പിരാട്ടിയാർ (ഉത്തമ ചോഴ ദേവനെ തിരുവയറ്റിൽ വഹിച്ച മഹിള) എന്നും ഇവർക്ക് പേരുണ്ടായിരുന്നു.

ഇഴപിണഞ്ഞു കിടക്കുന്ന ചോഴ വംശാവലി മനസ്സിലാക്കാൻ ഒരൽപ്പം പിന്നോട്ട് പോകണം. സംഘകാലം എന്നറിയപ്പെടുന്ന ഏഡി അഞ്ചാം നൂറ്റാണ്ടു വരെയുള്ള കാലഘട്ടത്തിൽ ചോഴ രാജാക്കന്മാരുടെ തലസ്ഥാനം ഉരൈയൂർ, പുഹാർ (മൈലാടു തുറൈയ്ക്കടുത്ത് കാവേരി പട്ടണം) എന്നിവിടങ്ങളിൽ ആയിരുന്നു. പല്ലവന്മാർ, കിഴക്കൻ ചലൂക്യന്മാർ, രാഷ്ട്രകൂടർ തുടങ്ങിയവർ ശക്തി പ്രാപിക്കുകയും തെക്കൻ തമിഴകത്തേക്ക് തുടർച്ചയായി ആക്രമണങ്ങൾ നടത്തുകയും ചെയ്തതോടെ ഇവർ ദുർബലരായി. താരതമ്യേന അറിയപ്പെടാത്ത കളഭ്രന്മാർ (Kalabhras) പോലും ഇക്കാലത്ത് തമിഴകത്ത് പടയോട്ടങ്ങൾ നടത്തി.

അങ്ങനെ ചോഴന്മാർ കുംബകോണത്തിനടുത്തുള്ള പഴയാറൈ എന്ന സ്ഥലത്തേക്ക് തലസ്ഥാനം മാറ്റി. ഇക്കാലത്ത് ചോഴ രാജവംശം ദുർബലരായ നാടുവാഴികളായി തുടർന്നു. പല്ലവന്മാരുടെ മേൽക്കോയ്മ സ്വീകരിച്ചിരുന്ന ചോഴന്മാരെ ഒരു സ്വതന്ത്ര രാജ്യമാക്കി മാറ്റിയത് വിജയാലയ ചോഴൻ (ഏഡി 847-871) ആയിരുന്നു. പിൽക്കാലത്ത് രാജരാജ ചോഴനാണ് (985-1014) തലസ്ഥാനം തഞ്ചാവൂരിലേക്ക് മാറ്റിയത്.
രാജേന്ദ്ര ചോഴൻ്റെ ഭരണത്തിന് തൊട്ടു മുമ്പുള്ള കാലത്താണ് സെമ്പിയൻ മഹാദേവി തഞ്ചാവൂർ രാജാക്കന്മാരുടെ ഭാഗധേയം നിർണയിക്കുന്നതിൽ പങ്കു വഹിച്ചത്.

ഏഡി 907-957 കാലഘട്ടത്തിൽ ഭരിച്ച പരാന്തക ചോഴൻ്റെ മക്കളായിരുന്നു കണ്ടരാദിത്യ ചോഴനും അരിജ്ഞയ ചോഴനും. (മൂത്ത മകനായ രാജാദിത്യൻ രാഷ്ട്രകൂടരുമായുള്ള യുദ്ധത്തിൽ കൊല്ലപ്പെട്ടു). കണ്ടരാദിത്യ ചോഴൻ്റെ രണ്ടാം ഭാര്യയായിരുന്നു സെമ്പിയൻ. കണ്ടരാദിത്യൻ്റെ ആദ്യ ഭാര്യ വീര നാരായണി ജീവിച്ചിരിക്കുമ്പോഴാണ് കണ്ടരാദിത്യൻ അവരെ വിവാഹം കഴിച്ചത്. എന്നാൽ ഏറെ കഴിയും മുമ്പേ വീരനാരായണി മരണമടഞ്ഞു.

[caption id="attachment_353680" align="aligncenter" width="924"]<img class=" wp-image-353680" src="https://cdn.boolokam.com/articles/2022/10/caccc.jpg" alt="പരാന്തകൻ മുതൽ രാജരാജ ചോഴൻ വരെയുള്ള വംശാവലി വ്യക്തമാകുന്ന 'ഫാമിലി ട്രീ' കമെൻറ്" width="924" height="562" /> <strong>പരാന്തകൻ മുതൽ രാജരാജ ചോഴൻ വരെയുള്ള വംശാവലി വ്യക്തമാകുന്ന 'ഫാമിലി ട്രീ' </strong>[/caption]

പരാന്തകൻ്റെ മരണത്തെ തുടർന്ന് 955-ൽ കണ്ടരാദിത്യ ചോഴൻ അധികാരത്തിൽ വന്നു. തുടർന്നുള്ള മുപ്പതു വർഷങ്ങൾ ചോഴ സാമ്രാജ്യത്തിൽ പ്രശ്നങ്ങൾ നിറഞ്ഞതായിരുന്നു. കണ്ടരാദിത്യന് ഏറെക്കാലം മക്കൾ ഇല്ലായിരുന്നു. പരാന്തക ൻ മരിക്കുമ്പോൾ, തൻ്റെ മകനായ കണ്ടരാദിത്യനു ശേഷം മൂന്നാമത്തെ മകനായ അരിഞ്ജയൻ്റെ മക്കൾക്ക് രാജാവകാശം കൊടുക്കണമെന്ന് ചട്ടം കെട്ടിയിരുന്നു. അധികാരമേറ്റ് അധികം വൈകാതെ കണ്ടരാദിത്യൻ തൻ്റെ അനുജനായ അരിജ്ഞയനെ യുവരാജാവും അടുത്ത കിരീടാവകാശിയുമായി പ്രഖ്യാപിച്ചു. തുടർന്ന് ഇരുവരും ഒരുമിച്ചാണ് ഭരണം നിർവഹിച്ചത്. പക്ഷേ ഒരു വർഷത്തിനുള്ളിൽ അരിജ്ഞയൻ മരിച്ചു. തുടർന്ന് അദ്ദേഹത്തിൻ്റെ മകനായ പരാന്തകൻ രണ്ടാമൻ, സുന്ദര ചോഴൻ എന്ന പേരിൽ യുവരാജാവായി വാഴിക്കപ്പെട്ടു (ചിത്രത്തിൽ പ്രകാശ് രാജിൻ്റെ കഥാപാത്രം).

എന്നാൽ ചില വർഷങ്ങൾക്ക് ശേഷം കണ്ടരാദിത്യന് ഒരു മകൻ ജനിച്ചു: മധുരാന്തകൻ എന്ന ഉത്തമ ചോഴൻ (ചിത്രത്തിൽ റഹ്‌മാൻ അവതരിപ്പിച്ച കഥാപാത്രം). മകൻ്റെ ജനനം ശിവൻ്റെ വരപ്രസാദമായി കരുതിയ കണ്ടരാദിത്യൻ രാജ്യകാര്യങ്ങളെക്കാളധികം ആത്മീയ കാര്യങ്ങളിൽ ശ്രദ്ധ ചെലുത്തി. വിവാഹം കഴിഞ്ഞയുടൻ തന്നെ ക്ഷേത്ര കാര്യങ്ങളിൽ ഉത്സാഹം കാണിക്കുകയും ശൈവ ക്ഷേത്രങ്ങൾക്ക് ഉദാരമായ സംഭാവനകൾ നൽകുകയും ചെയ്തു വന്ന റാണി സെമ്പിയനും ഈ വഴിയിൽ തന്നെ ആയിരുന്നു. കാവ്യ രചനയിലും ഭക്തി മാർഗത്തിലും മുഴുകി ജീവിച്ച കണ്ടരാദിത്യ ചോഴൻ ഒരു ദിവസം രാജ്യത്തെയും റാണിയെയും രാജകുമാരനെയും ഉപേക്ഷിച്ച് കർണാടകയിലേക്ക് നാടുവിട്ടു (ഏഡി 962). അവിടെ ഭക്തി മാർഗം ഉപദേശിച്ച് ശിഷ്ടകാലം കഴിച്ചതായി കരുതപ്പെടുന്നു.

ഇതിനെത്തുടർന്ന്, യുവരാജാവായ സുന്ദര ചോഴൻ അധികാരമേറ്റു. ഇതിന് സെമ്പിയൻ മഹാദേവിയുടെ സമ്മതവും ഉണ്ടായിരുന്നു. സുന്ദര ചോഴന് മൂന്നു മക്കൾ ജനിച്ചിരുന്നു: ആദിത്യ ചോഴൻ രണ്ടാമൻ എന്ന ആദിത്യ കരികാലൻ (ചിത്രത്തിൽ വിക്രം), രാജകുമാരി കുന്തവൈ, അരുൾമൊഴി വർമ്മ എന്ന ഇതിഹാസ മാനങ്ങളുള്ള രാജരാജ ചോഴൻ. ഏതാണ്ട് സമപ്രായക്കാരനായ ഇളയച്ഛൻ ഉത്തമനോടൊപ്പം ഇവർ പഴയാറൈയിലെ കൊട്ടാരത്തിൽ കളിച്ചു വളർന്നു.

[caption id="attachment_353683" align="aligncenter" width="387"]<img class="size-full wp-image-353683" src="https://cdn.boolokam.com/articles/2022/10/fqfqgt.jpg" alt="സെമ്പിയൻ മഹാദേവി" width="387" height="791" /> <strong>സെമ്പിയൻ മഹാദേവി</strong>[/caption]

സുന്ദര ചോഴൻ്റെ കിരീടാവകാശിയായി അദ്ദേഹത്തിൻ്റെ മൂത്തമകൻ ആദിത്യ കരിങ്കാലനെ അഭിഷേകം ചെയ്തു. ആദിത്യൻ പാണ്ട്യ രാജാവായ വീരപാണ്ട്യനെ തോൽപ്പിച്ചു. ഇതിന്റെ പ്രതികാരമായി വീരപാണ്ട്യൻ ചില ചോഴ പ്രമാണികളുമായി ഗൂഢാലോചന നടത്തുകയും ആദിത്യനെ കൊല്ലുകയും ചെയ്തു. ഈ ഗൂഢാലോചനയിൽ ഉത്തമ ചോഴന് പങ്കില്ലെന്നതിന് വ്യക്തമായ തെളിവുകൾ ഉണ്ട്. രാജരാജ ചോഴന്റെ കാലത്തും സെമ്പിയൻ മഹാദേവി പഴയകാലത്തെ അതേ പ്രതാപത്തോടെ പഴയാറൈയിലെ കൊട്ടാരത്തിൽ ഒരു അധികാര കേന്ദ്രമായി തുടർന്നു. ചോഴ രാജകുടുംബത്തിലെ ആർക്കും തന്നെ അവരുടെയോ അവരുടെ മകനായ ഉത്തമ ചോഴൻ്റെയോ മേൽ യാതൊരുവിധ സംശയങ്ങളും ഇല്ലായിരുന്നു എന്നതിന്റെ തെളിവാണ് ഇത് മാത്രവുമല്ല ഉത്തമ ചോഴൻ അധികാരത്തിൽ വന്നയുടനെ ആദിത്യ കരികാലന്റെ കൊലപാതകത്തിൽ ഗൂഢാലോചന നടത്തിയവരെ തിരഞ്ഞുപിടിച്ച് ശിക്ഷിക്കാൻ ആരംഭിച്ചു. പിന്നീട് വന്ന രാജരാജ ചോഴൻ ഈ ശിക്ഷാനടപടി പൂർത്തിയാക്കുകയായിരുന്നു.

ചോഴന്മാരും ഇന്നത്തെ ശ്രീലങ്കയിലെ സിംഹള രാജാക്കന്മാരും തമ്മിലുള്ള വൈരാഗ്യം ആരംഭിക്കുന്നത് പരാന്തകൻ്റെ കാലത്താണ്. ആദ്യകാലത്ത് ചോഴന്മാർക്ക് കനത്ത തിരിച്ചടികൾ നേരിടേണ്ടി വന്നു. മാത്രമല്ല ആദിത്യ കരികാലനെതിരായ ഗൂഢാലോചനയിൽ ഒരു ശ്രീലങ്കൻ ചാര വനിതയും ഉൾപ്പെട്ടിരുന്നതായി കരുതപ്പെടുന്നു. ആദിത്യ കരികാലന്റെ മരണത്തെ തുടർന്ന് ഉത്തമ ചോഴൻ അടുത്ത കിരീടാവകാശിയായി പ്രഖ്യാപിക്കപ്പെട്ടു. പരാന്തക ചോഴന്റെ രണ്ടാമത്തെ പുത്രനായ അരുൾമൊഴി വർമ്മൻ തടസവാദങ്ങൾ ഒന്നും ഉന്നയിക്കാതിരിക്കാൻസെമ്പിയൻ മഹാദേവി ഇടപെട്ടതായി കരുതപ്പെടുന്നു.

ശക്തമായ ഒരു ചോഴ നാവികപ്പട പടുത്തുയർത്തുന്നതിൽ പരാന്തക ചോഴന്റെ പങ്ക് വളരെ വലുതായിരുന്നു. തൻറെ മകൻ്റെ അകാല വിയോഗവും സിംഹള സൈന്യത്തിൽ നിന്ന് നേരിട്ട തിരിച്ചടികളും കാരണം ഹൃദയം തകർന്ന് പരാന്തക ചോഴൻ എ ഡി 980-ൽ മരണമടഞ്ഞു. അദ്ദേഹത്തിൻറെ ഭാര്യമാരിൽ ഒരാളായ വാനവൻ മഹാദേവി അദ്ദേഹത്തിൻറെ ചിതയിൽ ചാടി സതി അനുഷ്ഠിച്ചതായി രേഖപ്പെടുത്തപ്പെട്ടിട്ടുണ്ട്.
ഉത്തമ ചോഴന് പതിനേഴ് ഭാര്യമാർ ഉണ്ടായിരുന്നു. ഏഡി 980 മുതൽ അഞ്ചു വർഷക്കാലം അദ്ദേഹം രാജ്യം ഭരിച്ചു. അദ്ദേഹത്തിൻ്റെ മരണകാരണം വ്യക്തമല്ല. ഉത്തമ ചോഴനെ തുടർന്ന് സുന്ദര ചോഴൻ്റെ രണ്ടാമത്തെ മകനായ അരുൾമൊഴി വർമ്മന് ചോഴ രാജത്വം ലഭിച്ചു. അദ്ദേഹം രാജരാജ ചോഴൻ എന്ന പേരിൽ അധികാരത്തിലേറി. ഈ സംഭവത്തിലും സെമ്പിയൻ മഹാദേവിയുടെ സമ്മതം ഉണ്ടായിരുന്നു.

സെമ്പിയൻ മഹാദേവിയുടെ പങ്ക്‌ ആശയക്കുഴപ്പവും അധികാര വടംവലിയും നിലനിന്നിരുന്ന ഒരു കാലഘട്ടത്തിൽ ചോഴ സാമ്രാജ്യത്തിൽ സ്ഥിരത നിലനിർത്തിയ ഒരു ഘടകമായിരുന്നു സെമ്പിയൻ മഹാദേവി. രാജകുടുംബത്തിലെ എല്ലാ ആണുങ്ങളുടെയും വിശ്വാസം നേടിയെടുക്കാൻ അവർക്ക് കഴിഞ്ഞു.
എന്നാൽ ചരിത്രത്തിൽ സെമ്പിയൻ മഹാദേവി അറിയപ്പെടുന്നത് ചോഴ വാസ്തുകലാ വൈദഗ്ധ്യത്തെ അതിൻ്റെ പൂർണതയിലേക്ക് കൈപിടിച്ചുയർത്തിയ രക്ഷാധികാരി എന്ന നിലയിലാണ്.സെമ്പിയൻ മഹാദേവിയെക്കുറിച്ചുള്ള ആദ്യത്തെ പരാമർശം കാണുന്നത് എഡി 941-ലെ ഒരു ശിലാഫലകത്തിലാണ്. അത് തൻ്റെ ഭർതൃ പിതാവായ പരാന്തകൻ്റെ വാഴ്ച്ചയുടെ മുപ്പത്തിനാലാം വർഷമായിരുന്നു. തിരുച്ചിറപ്പള്ളിക്കടുത്തുള്ള ഉയ്യകൊണ്ടൻ തിരുമലൈ എന്ന സ്ഥലത്തെ ശിവക്ഷേത്രത്തിന് സെമ്പിയൻ നൽകിയ സംഭാവനകളാണ് ഇതിൽ രേഖപ്പെടുത്തിയിട്ടുള്ളത്. തൻ്റെ ഭർത്താവ് രാജ്യഭാരം നിൽക്കുന്നതിനു മുന്പ് തന്നെ റാണി ക്ഷേത്രങ്ങൾക്ക് സംഭാവനകൾ നൽകിയിരുന്നു എന്ന് ഇതിൽനിന്ന് മനസ്സിലാക്കാം.

[caption id="attachment_353685" align="aligncenter" width="817"]<img class=" wp-image-353685" src="https://cdn.boolokam.com/articles/2022/10/f.jpg" alt="സെമ്പിയൻ മഹാദേവിയായി പൊന്നിയിൻ സെൽവൻ സിനിമയിൽ ജയചിത്ര" width="817" height="1021" /> <strong>സെമ്പിയൻ മഹാദേവിയായി പൊന്നിയിൻ സെൽവൻ സിനിമയിൽ ജയചിത്ര</strong>[/caption]

ധാരാളം ശിവക്ഷേത്രങ്ങൾക്ക് സെമ്പിയൻ മഹാദേവി സംഭാവനകൾ നൽകിയിട്ടുണ്ട്. ഇഷ്‌ടിക ഉപയോഗിച്ച് നിർമ്മിച്ച പഴയക്ഷേത്രങ്ങളെ കരിങ്കൽ ഉപയോഗിച്ച് പുതുക്കി പണിയാൻ ഈ സംഭാവനകൾ കാരണം സാധിച്ചു. ക്ഷേത്ര ഗോപുരങ്ങളിൽ ഒന്നോ രണ്ടോ വിഗ്രഹങ്ങൾ സ്ഥാപിക്കുക എന്നതായിരുന്നു ഇതുവരെയുള്ള രീതി. അത് മാറ്റിയിട്ട് ഉയരമുള്ള കരിങ്കൽ ഗോപുരങ്ങൾ കഴിയുന്നത്ര വിഗ്രഹങ്ങൾ കൊണ്ട് അലങ്കരിക്കുന്ന രീതി വലിയ തോതിൽ പ്രോത്സാഹിപ്പിച്ചത് സെമ്പിയൻ മഹാദേവി ആയിരുന്നു. പിന്നീട് ദ്രാവിഡ ശൈലി എന്നറിയപ്പെട്ട ഈ രീതി കാലത്തിൻ്റെ ഉരകല്ലിൽ പാകപ്പെട്ടത് പത്താം നൂറ്റാണ്ടിൽ ആയിരുന്നു. ഇതിൻ്റെ സ്‌പഷ്ടമായ ബഹിർസ്ഫുരണം ഉണ്ടായത് തഞ്ചാവൂർ ബൃഹദേശ്വര ക്ഷേത്രത്തിൽ ആയിരുന്നു എന്ന് മാത്രം.

ക്ഷേത്രങ്ങൾ പുനർനിർമ്മിക്കുമ്പോൾ, നിലവിലുള്ള ശിലാ ലിഖിതങ്ങൾ പകർത്തി പുതിയ നിർമ്മിതിയുടെ ഗോപുരത്തിൽ പിന്നീട് ആലേഖനം ചെയ്യുന്നത് മഹാറാണിയുടെ രീതിയായിരുന്നു. പഴയ ചരിത്രം തേച്ചുമായ്ച്ച് കളയാതെ അതേപടി നിലനിർത്താൻ അവർ കാണിച്ച ചരിത്രബോധം പ്രശംസനീയമാണ്. തഞ്ചാവൂർ ജില്ലയിലെ തിരുക്കൊടികാവൽ എന്ന സ്ഥലത്തെ തിരുകോടീശ്വര ക്ഷേത്രത്തിലും ആടുതുറൈയിലെ ആപത്‌സഹായീശ്വര ക്ഷേത്രത്തിലും ഇത്തരത്തിൽ മാറ്റി സ്ഥാപിച്ച ശിലാശാസനങ്ങൾ കാണാം.

എഡി 985-ൽ സെമ്പിയൻ മഹാദേവിയുടെ മകൻ ഉത്തമ ചോഴൻ മരണമടയുകയും പകരം അരുൾമൊഴി വർമ്മൻ, രാജരാജ ചോഴൻ എന്ന പേരിൽ അധികാരത്തിൽ വരുകയും ചെയ്‌തു. ആ വർഷമാണ് മഹാറാണി നാഗപട്ടണം ജില്ലയിൽ സ്വന്തം പേരിൽ ഒരു ഗ്രാമം സ്ഥാപിക്കുന്നത്. സെമ്പിയൻ മഹാദേവി ചതുർവേദിമംഗലം എന്നായിരുന്നു ഈ ഗ്രാമത്തിൻ്റെ മുഴുവൻ പേര്. ഇവിടെ മഹാറാണി തന്നെ പണികഴിപ്പിച്ച കൈലാസനാഥ ക്ഷേത്രത്തിലാണ് സ്വന്തം മുഖച്ഛായയിൽ പാർവതീദേവിയുടെ വിഗ്രഹം പ്രതിഷ്‌ഠിച്ചത്. യഥാർത്ഥത്തിൽ ഈ വിഗ്രഹം പ്രതിഷ്ഠിച്ചത് രാജരാജ ചോഴനാണ്. ഇവിടെ എഡി 1001-ലെ ഒരു ശിലാശാസനത്തിലും മഹാറാണിയുടെ പേര് പരാമർശിച്ചു കാണാം. അവരുടെ മരണം ഇതിനു ശേഷം ആയിരുന്നു എന്ന് വ്യക്തം. മരിക്കുമ്പോൾ അവർക്ക് എൺപത്തിലേറെ വയസ്സ് ഉണ്ടായിരുന്നു കാണും.
ഉത്തമചോഴൻറെ പതിനേഴ് ഭാര്യമാരും സെമ്പിയൻ മഹാദേവിയെ ആദരിച്ചിരുന്നു. മഹാറാണിയുടെ മരണശേഷം അവരുടെ ജന്മനാളായ ചിത്തിര മാസത്തിലെ (ശകവർഷത്തിലെ ചൈത്രം) കേട്ട നക്ഷത്രത്തിൽ ഇവിടെ പാർവതീദേവിയുടെ ഉത്സവമായി ആഘോഷിച്ചിരുന്നു. അതിനു വേണ്ട ഒരുക്കങ്ങളെല്ലാം ചെയ്‌ത്‌ ഉത്തമൻറെ ഭാര്യമാരാണ് മുന്നിൽ നിന്ന് ഉത്സവം നടത്തിയിരുന്നത്. ഈ ആഘോഷം ഇപ്പോഴും ഇവിടെ നടക്കുന്നു.

[caption id="attachment_353688" align="aligncenter" width="1100"]<img class="size-full wp-image-353688" src="https://cdn.boolokam.com/articles/2022/10/fffgggg.jpg" alt="Sembiyan Mahadevi and Kundavai Pirattiyar" width="1100" height="770" /> <strong>Sembiyan Mahadevi and Kundavai Pirattiyar</strong>[/caption]

മരണ ശേഷവും സെമ്പിയൻ മഹാദേവി ഒരു ആരാധനാ രൂപമായി (cult figure) നൂറ്റാണ്ടുകളോളം നിലനിന്നു. രാജേന്ദ്ര ചോഴൻ നിർമ്മിച്ച പുതിയ തലസ്ഥാനമായ ഗംഗൈകൊണ്ട ചോഴപുരത്തിനു സമീപം മഹാറാണിയുടെ ഭർത്താവായ കണ്ടരാദിത്യൻറെ പേരിൽ 'ഗണ്ടരാദിത്യം' എന്നൊരു ഗ്രാമം പിൽക്കാലത്ത് സ്ഥാപിക്കപ്പെട്ടു. ഇവിടെ ചോഴന്മാർ നിർമ്മിച്ച 416 ഏക്കർ വിസ്‌തീർണമുള്ള കുളത്തിന് 'സെമ്പിയൻ മഹാദേവി പേരേരി' (പേരേരി = വലിയ കുളം) എന്നാണ് പേര്. പല കനാലുകൾക്കും അവരുടെ പേര് നൽകിയിട്ടുണ്ട്. എന്തിനേറെ, പതിമൂന്നാം നൂറ്റാണ്ടിൽ ഹൊയ്‌സാല രാജാക്കന്മാർ സ്ഥാപിച്ച ഒരു ശിലാശാസനത്തിൽ ഒരു ക്ഷേത്രത്തിലേക്ക് വേണ്ട നെയ്യ് 'സെമ്പിയൻ മാദേവി ഉഴക്ക്' എന്ന അളവിൽ പരാമർശിക്കുന്നുണ്ട്!

വിഗ്രഹത്തിന് എന്തു സംഭവിച്ചു?

സെമ്പിയൻ മഹാദേവിയുടെ ഈ വിഗ്രഹം എപ്പോഴാണ് നഷ്ടപ്പെട്ടതെന്ന് വ്യക്തമല്ല. വാഷിംഗ്‌ടൺ ഡീസിയിലെ ഫ്രീർ ആർട്ട് ഗാലറിയിൽ ഈ വിഗ്രഹം കണ്ട ഒരു തമിഴ്‌നാട് സ്വദേശി അതിലുള്ള ചോഴകാലത്തെ ലിഖിതം വായിച്ചതോടെയാണ് ഇതിൻ്റെ പ്രാധാന്യം മനസ്സിലായത്‌. അർമീനിയക്കാരനായ ഒരു പുരാവസ്‌തു വ്യാപാരിയിൽനിന്ന് ആർട്ട് ഗ്യാലറിയുടെ നടത്തിപ്പുകാർ ഇത് വിലകൊടുത്ത് വാങ്ങിയതാണ്. നാട്ടിൽ തിരിച്ചെത്തിയ തമിഴ്‌നാട്ടുകാരൻ സംസ്ഥാനത്തെ പുരാവസ്‌തു വകുപ്പിൽ പരാതിപ്പെട്ടു. എന്നാൽ പരാതിയിൽ അടങ്ങിയിരുന്ന തെറ്റായ വിവരങ്ങൾ ചരിത്ര വസ്തുതകളുമായി പൊരുത്തപ്പെടാത്തതു കാരണം അന്വേഷണം വഴിമുട്ടി. ചരിത്ര ഗവേഷകരുടെ സഹായത്തോടെ നടത്തിയ അന്വേഷണങ്ങളിൽ, ഏകദേശം നൂറുവർഷം മുമ്പാണ് ഈ വിഗ്രഹം ക്ഷേത്രത്തിൽ നിന്ന് നഷ്ടപ്പെട്ടതെന്ന് മനസ്സിലാക്കി. ഇത് തമിഴ്‌നാട്ടിൽ തിരികെ എത്തിക്കാനുള്ള ഊർജ്ജിത ശ്രമങ്ങൾ നടന്നു വരുന്നു. ക്ഷേത്രത്തിൽ ഇപ്പോൾ പൂജിക്കപ്പെടുന്ന ഒന്നരയടി ഉയരമുള്ള വിഗ്രഹം വിജയനഗര കാലഘട്ടത്തിലേതാണെന്നും മറ്റേതോ ക്ഷേത്രത്തിൽ നിന്നും അത് ഇവിടെ കൊണ്ടുവന്ന് വച്ചതാണെന്നും കണ്ടെത്തിയിട്ടുണ്ട്.

***

കടപ്പാട് * History ചരിത്രം* പേജ്

&amp;nbsp;


![ആരാണ് സെമ്പിയൻ മഹാദേവി ?](https://cdn.boolokam.com/articles/2022/10/dfdffff.jpg)**സെമ്പിയൻ മഹാദേവി: ചോഴന്മാരുടെ രാജമാതാവ്** തമിഴ്നാട്ടിലെ നാഗപട്ടണം ജില്ലയിലെ സെമ്പിയൻ മഹാദേവി എന്ന ഗ്രാമത്തിലെ കൈലാസനാഥ ക്ഷേത്രത്തിൽ ഉണ്ടായിരുന്ന പാർവതീദേവിയുടെ വെങ്കലത്തിൽ തീർത്ത വിഗ്രഹമാണ് ചിത്രത്തിൽ. ഈ വിഗ്രഹത്തിന് ഒരു പ്രത്യേകതയുണ്ട്: പത്താം നൂറ്റാണ്ടിൻ്റെ അവസാന ആറു ദശകങ്ങളിൽ ചോഴ സാമ്രാജ്യത്തിൻ്റെ ഭാഗധേയം നിർണയിക്കുന്നതിൽ പ്രധാന പങ്കു വഹിച്ച സെമ്പിയൻ മഹാദേവി എന്ന മഹാറാണിയുടെ മുഖച്ഛായയാണ് ഇതിന്. പാർവതിയുടെ രൂപത്തിൽ ഇവിടെ ആരാധിച്ചു വന്നത് റാണിയെ ആയിരുന്നു എന്നർത്ഥം. ഇത് ഇന്ന് യുഎസ്ഏയിലെ വാഷിംഗ്‌ടൺ ഡീസിയിലുള്ള ഫ്രീർ ഗാലറി ഓഫ് ആർട്ടിൽ (Freer Gallery) സൂക്ഷിച്ചിരിക്കുന്നു. (കുറിപ്പിൻ്റെ ആരംഭത്തിൽ തന്നെ പറയട്ടെ, തഞ്ചാവൂർ ആസ്ഥാനമായി ഭരിച്ചിരുന്ന രാജവംശത്തിൻ്റെ യഥാർത്ഥ പേര് 'ചോഴ' എന്നായിരുന്നു. ഇംഗ്ലീഷ് ഉച്ചാരണം അടിസ്ഥാനമാക്കി നമ്മൾ 'ചോള' എന്ന് എഴുതുന്നത് ശരിയല്ല. അതുകൊണ്ട് തുടർന്ന് ചോഴ എന്നായിരിക്കും ഈ രാജവംശത്തെ പരാമർശിക്കുന്നത്). **ആരാണ് സെമ്പിയൻ മഹാദേവി?** ഈയിടെ റിലീസ് ചെയ്ത 'പൊന്നിയിൻ സെൽവൻ' എന്ന തമിഴ് ചിത്രത്തിൽ ജയചിത്ര അവതരിപ്പിച്ച കഥാപാത്രമാണ് സെമ്പിയൻ മഹാദേവി. ചോഴ രാജാവായ ഉത്തമ ചോഴൻ്റെ (ചിത്രത്തിൽ റഹ്‌മാൻ്റെ കഥാപാത്രം) അമ്മയായിരുന്നു സെമ്പിയൻ. കണ്ടരാദിത്ത ദേവ തം പിരാട്ടിയാർ (കണ്ടരാദിത്യ ദേവൻ്റെ മുഖ്യ പത്നി) എന്നായിരുന്നു സെമ്പിയൻ മഹാദേവിയുടെ (സെമ്പിയൻ മാദേയിയാർ) സ്ഥാനപ്പേര്. ചോഴ രാജകുടുംബത്തിലെ വനിതകൾക്കെല്ലാം പേരിനൊപ്പം 'പിരാട്ടിയാർ' എന്ന് ചേർത്തിരുന്നു. പ്രധാന വനിതകൾക്ക് 'തം പിരാട്ടിയാർ' എന്നായിരുന്നു വിളിപ്പേര്. (ഈ വാക്കിൽ നിന്നാണ് മലയാളത്തിൽ 'തമ്പുരാട്ടി' എന്ന വാക്ക് ഉത്ഭവിച്ചത്). ഉത്തമ ചോഴ ദേവരെയ് തിരുവയിറു വൈയ്ക്ക ഉടൈയ പിരാട്ടിയാർ (ഉത്തമ ചോഴ ദേവനെ തിരുവയറ്റിൽ വഹിച്ച മഹിള) എന്നും ഇവർക്ക് പേരുണ്ടായിരുന്നു. ഇഴപിണഞ്ഞു കിടക്കുന്ന ചോഴ വംശാവലി മനസ്സിലാക്കാൻ ഒരൽപ്പം പിന്നോട്ട് പോകണം. സംഘകാലം എന്നറിയപ്പെടുന്ന ഏഡി അഞ്ചാം നൂറ്റാണ്ടു വരെയുള്ള കാലഘട്ടത്തിൽ ചോഴ രാജാക്കന്മാരുടെ തലസ്ഥാനം ഉരൈയൂർ, പുഹാർ (മൈലാടു തുറൈയ്ക്കടുത്ത് കാവേരി പട്ടണം) എന്നിവിടങ്ങളിൽ ആയിരുന്നു. പല്ലവന്മാർ, കിഴക്കൻ ചലൂക്യന്മാർ, രാഷ്ട്രകൂടർ തുടങ്ങിയവർ ശക്തി പ്രാപിക്കുകയും തെക്കൻ തമിഴകത്തേക്ക് തുടർച്ചയായി ആക്രമണങ്ങൾ നടത്തുകയും ചെയ്തതോടെ ഇവർ ദുർബലരായി. താരതമ്യേന അറിയപ്പെടാത്ത കളഭ്രന്മാർ (Kalabhras) പോലും ഇക്കാലത്ത് തമിഴകത്ത് പടയോട്ടങ്ങൾ നടത്തി. അങ്ങനെ ചോഴന്മാർ കുംബകോണത്തിനടുത്തുള്ള പഴയാറൈ എന്ന സ്ഥലത്തേക്ക് തലസ്ഥാനം മാറ്റി. ഇക്കാലത്ത് ചോഴ രാജവംശം ദുർബലരായ നാടുവാഴികളായി തുടർന്നു. പല്ലവന്മാരുടെ മേൽക്കോയ്മ സ്വീകരിച്ചിരുന്ന ചോഴന്മാരെ ഒരു സ്വതന്ത്ര രാജ്യമാക്കി മാറ്റിയത് വിജയാലയ ചോഴൻ (ഏഡി 847-871) ആയിരുന്നു. പിൽക്കാലത്ത് രാജരാജ ചോഴനാണ് (985-1014) തലസ്ഥാനം തഞ്ചാവൂരിലേക്ക് മാറ്റിയത്. രാജേന്ദ്ര ചോഴൻ്റെ ഭരണത്തിന് തൊട്ടു മുമ്പുള്ള കാലത്താണ് സെമ്പിയൻ മഹാദേവി തഞ്ചാവൂർ രാജാക്കന്മാരുടെ ഭാഗധേയം നിർണയിക്കുന്നതിൽ പങ്കു വഹിച്ചത്. ഏഡി 907-957 കാലഘട്ടത്തിൽ ഭരിച്ച പരാന്തക ചോഴൻ്റെ മക്കളായിരുന്നു കണ്ടരാദിത്യ ചോഴനും അരിജ്ഞയ ചോഴനും. (മൂത്ത മകനായ രാജാദിത്യൻ രാഷ്ട്രകൂടരുമായുള്ള യുദ്ധത്തിൽ കൊല്ലപ്പെട്ടു). കണ്ടരാദിത്യ ചോഴൻ്റെ രണ്ടാം ഭാര്യയായിരുന്നു സെമ്പിയൻ. കണ്ടരാദിത്യൻ്റെ ആദ്യ ഭാര്യ വീര നാരായണി ജീവിച്ചിരിക്കുമ്പോഴാണ് കണ്ടരാദിത്യൻ അവരെ വിവാഹം കഴിച്ചത്. എന്നാൽ ഏറെ കഴിയും മുമ്പേ വീരനാരായണി മരണമടഞ്ഞു. [caption id="attachment_353680" align="aligncenter" width="924"]![പരാന്തകൻ മുതൽ രാജരാജ ചോഴൻ വരെയുള്ള വംശാവലി വ്യക്തമാകുന്ന 'ഫാമിലി ട്രീ' കമെൻറ്](https://cdn.boolokam.com/articles/2022/10/caccc.jpg) **പരാന്തകൻ മുതൽ രാജരാജ ചോഴൻ വരെയുള്ള വംശാവലി വ്യക്തമാകുന്ന 'ഫാമിലി ട്രീ'**[/caption] പരാന്തകൻ്റെ മരണത്തെ തുടർന്ന് 955-ൽ കണ്ടരാദിത്യ ചോഴൻ അധികാരത്തിൽ വന്നു. തുടർന്നുള്ള മുപ്പതു വർഷങ്ങൾ ചോഴ സാമ്രാജ്യത്തിൽ പ്രശ്നങ്ങൾ നിറഞ്ഞതായിരുന്നു. കണ്ടരാദിത്യന് ഏറെക്കാലം മക്കൾ ഇല്ലായിരുന്നു. പരാന്തക ൻ മരിക്കുമ്പോൾ, തൻ്റെ മകനായ കണ്ടരാദിത്യനു ശേഷം മൂന്നാമത്തെ മകനായ അരിഞ്ജയൻ്റെ മക്കൾക്ക് രാജാവകാശം കൊടുക്കണമെന്ന് ചട്ടം കെട്ടിയിരുന്നു. അധികാരമേറ്റ് അധികം വൈകാതെ കണ്ടരാദിത്യൻ തൻ്റെ അനുജനായ അരിജ്ഞയനെ യുവരാജാവും അടുത്ത കിരീടാവകാശിയുമായി പ്രഖ്യാപിച്ചു. തുടർന്ന് ഇരുവരും ഒരുമിച്ചാണ് ഭരണം നിർവഹിച്ചത്. പക്ഷേ ഒരു വർഷത്തിനുള്ളിൽ അരിജ്ഞയൻ മരിച്ചു. തുടർന്ന് അദ്ദേഹത്തിൻ്റെ മകനായ പരാന്തകൻ രണ്ടാമൻ, സുന്ദര ചോഴൻ എന്ന പേരിൽ യുവരാജാവായി വാഴിക്കപ്പെട്ടു (ചിത്രത്തിൽ പ്രകാശ് രാജിൻ്റെ കഥാപാത്രം). എന്നാൽ ചില വർഷങ്ങൾക്ക് ശേഷം കണ്ടരാദിത്യന് ഒരു മകൻ ജനിച്ചു: മധുരാന്തകൻ എന്ന ഉത്തമ ചോഴൻ (ചിത്രത്തിൽ റഹ്‌മാൻ അവതരിപ്പിച്ച കഥാപാത്രം). മകൻ്റെ ജനനം ശിവൻ്റെ വരപ്രസാദമായി കരുതിയ കണ്ടരാദിത്യൻ രാജ്യകാര്യങ്ങളെക്കാളധികം ആത്മീയ കാര്യങ്ങളിൽ ശ്രദ്ധ ചെലുത്തി. വിവാഹം കഴിഞ്ഞയുടൻ തന്നെ ക്ഷേത്ര കാര്യങ്ങളിൽ ഉത്സാഹം കാണിക്കുകയും ശൈവ ക്ഷേത്രങ്ങൾക്ക് ഉദാരമായ സംഭാവനകൾ നൽകുകയും ചെയ്തു വന്ന റാണി സെമ്പിയനും ഈ വഴിയിൽ തന്നെ ആയിരുന്നു. കാവ്യ രചനയിലും ഭക്തി മാർഗത്തിലും മുഴുകി ജീവിച്ച കണ്ടരാദിത്യ ചോഴൻ ഒരു ദിവസം രാജ്യത്തെയും റാണിയെയും രാജകുമാരനെയും ഉപേക്ഷിച്ച് കർണാടകയിലേക്ക് നാടുവിട്ടു (ഏഡി 962). അവിടെ ഭക്തി മാർഗം ഉപദേശിച്ച് ശിഷ്ടകാലം കഴിച്ചതായി കരുതപ്പെടുന്നു. ഇതിനെത്തുടർന്ന്, യുവരാജാവായ സുന്ദര ചോഴൻ അധികാരമേറ്റു. ഇതിന് സെമ്പിയൻ മഹാദേവിയുടെ സമ്മതവും ഉണ്ടായിരുന്നു. സുന്ദര ചോഴന് മൂന്നു മക്കൾ ജനിച്ചിരുന്നു: ആദിത്യ ചോഴൻ രണ്ടാമൻ എന്ന ആദിത്യ കരികാലൻ (ചിത്രത്തിൽ വിക്രം), രാജകുമാരി കുന്തവൈ, അരുൾമൊഴി വർമ്മ എന്ന ഇതിഹാസ മാനങ്ങളുള്ള രാജരാജ ചോഴൻ. ഏതാണ്ട് സമപ്രായക്കാരനായ ഇളയച്ഛൻ ഉത്തമനോടൊപ്പം ഇവർ പഴയാറൈയിലെ കൊട്ടാരത്തിൽ കളിച്ചു വളർന്നു. [caption id="attachment_353683" align="aligncenter" width="387"]![സെമ്പിയൻ മഹാദേവി](https://cdn.boolokam.com/articles/2022/10/fqfqgt.jpg) **സെമ്പിയൻ മഹാദേവി**[/caption] സുന്ദര ചോഴൻ്റെ കിരീടാവകാശിയായി അദ്ദേഹത്തിൻ്റെ മൂത്തമകൻ ആദിത്യ കരിങ്കാലനെ അഭിഷേകം ചെയ്തു. ആദിത്യൻ പാണ്ട്യ രാജാവായ വീരപാണ്ട്യനെ തോൽപ്പിച്ചു. ഇതിന്റെ പ്രതികാരമായി വീരപാണ്ട്യൻ ചില ചോഴ പ്രമാണികളുമായി ഗൂഢാലോചന നടത്തുകയും ആദിത്യനെ കൊല്ലുകയും ചെയ്തു. ഈ ഗൂഢാലോചനയിൽ ഉത്തമ ചോഴന് പങ്കില്ലെന്നതിന് വ്യക്തമായ തെളിവുകൾ ഉണ്ട്. രാജരാജ ചോഴന്റെ കാലത്തും സെമ്പിയൻ മഹാദേവി പഴയകാലത്തെ അതേ പ്രതാപത്തോടെ പഴയാറൈയിലെ കൊട്ടാരത്തിൽ ഒരു അധികാര കേന്ദ്രമായി തുടർന്നു. ചോഴ രാജകുടുംബത്തിലെ ആർക്കും തന്നെ അവരുടെയോ അവരുടെ മകനായ ഉത്തമ ചോഴൻ്റെയോ മേൽ യാതൊരുവിധ സംശയങ്ങളും ഇല്ലായിരുന്നു എന്നതിന്റെ തെളിവാണ് ഇത് മാത്രവുമല്ല ഉത്തമ ചോഴൻ അധികാരത്തിൽ വന്നയുടനെ ആദിത്യ കരികാലന്റെ കൊലപാതകത്തിൽ ഗൂഢാലോചന നടത്തിയവരെ തിരഞ്ഞുപിടിച്ച് ശിക്ഷിക്കാൻ ആരംഭിച്ചു. പിന്നീട് വന്ന രാജരാജ ചോഴൻ ഈ ശിക്ഷാനടപടി പൂർത്തിയാക്കുകയായിരുന്നു. ചോഴന്മാരും ഇന്നത്തെ ശ്രീലങ്കയിലെ സിംഹള രാജാക്കന്മാരും തമ്മിലുള്ള വൈരാഗ്യം ആരംഭിക്കുന്നത് പരാന്തകൻ്റെ കാലത്താണ്. ആദ്യകാലത്ത് ചോഴന്മാർക്ക് കനത്ത തിരിച്ചടികൾ നേരിടേണ്ടി വന്നു. മാത്രമല്ല ആദിത്യ കരികാലനെതിരായ ഗൂഢാലോചനയിൽ ഒരു ശ്രീലങ്കൻ ചാര വനിതയും ഉൾപ്പെട്ടിരുന്നതായി കരുതപ്പെടുന്നു. ആദിത്യ കരികാലന്റെ മരണത്തെ തുടർന്ന് ഉത്തമ ചോഴൻ അടുത്ത കിരീടാവകാശിയായി പ്രഖ്യാപിക്കപ്പെട്ടു. പരാന്തക ചോഴന്റെ രണ്ടാമത്തെ പുത്രനായ അരുൾമൊഴി വർമ്മൻ തടസവാദങ്ങൾ ഒന്നും ഉന്നയിക്കാതിരിക്കാൻസെമ്പിയൻ മഹാദേവി ഇടപെട്ടതായി കരുതപ്പെടുന്നു. ശക്തമായ ഒരു ചോഴ നാവികപ്പട പടുത്തുയർത്തുന്നതിൽ പരാന്തക ചോഴന്റെ പങ്ക് വളരെ വലുതായിരുന്നു. തൻറെ മകൻ്റെ അകാല വിയോഗവും സിംഹള സൈന്യത്തിൽ നിന്ന് നേരിട്ട തിരിച്ചടികളും കാരണം ഹൃദയം തകർന്ന് പരാന്തക ചോഴൻ എ ഡി 980-ൽ മരണമടഞ്ഞു. അദ്ദേഹത്തിൻറെ ഭാര്യമാരിൽ ഒരാളായ വാനവൻ മഹാദേവി അദ്ദേഹത്തിൻറെ ചിതയിൽ ചാടി സതി അനുഷ്ഠിച്ചതായി രേഖപ്പെടുത്തപ്പെട്ടിട്ടുണ്ട്. ഉത്തമ ചോഴന് പതിനേഴ് ഭാര്യമാർ ഉണ്ടായിരുന്നു. ഏഡി 980 മുതൽ അഞ്ചു വർഷക്കാലം അദ്ദേഹം രാജ്യം ഭരിച്ചു. അദ്ദേഹത്തിൻ്റെ മരണകാരണം വ്യക്തമല്ല. ഉത്തമ ചോഴനെ തുടർന്ന് സുന്ദര ചോഴൻ്റെ രണ്ടാമത്തെ മകനായ അരുൾമൊഴി വർമ്മന് ചോഴ രാജത്വം ലഭിച്ചു. അദ്ദേഹം രാജരാജ ചോഴൻ എന്ന പേരിൽ അധികാരത്തിലേറി. ഈ സംഭവത്തിലും സെമ്പിയൻ മഹാദേവിയുടെ സമ്മതം ഉണ്ടായിരുന്നു. സെമ്പിയൻ മഹാദേവിയുടെ പങ്ക്‌ ആശയക്കുഴപ്പവും അധികാര വടംവലിയും നിലനിന്നിരുന്ന ഒരു കാലഘട്ടത്തിൽ ചോഴ സാമ്രാജ്യത്തിൽ സ്ഥിരത നിലനിർത്തിയ ഒരു ഘടകമായിരുന്നു സെമ്പിയൻ മഹാദേവി. രാജകുടുംബത്തിലെ എല്ലാ ആണുങ്ങളുടെയും വിശ്വാസം നേടിയെടുക്കാൻ അവർക്ക് കഴിഞ്ഞു. എന്നാൽ ചരിത്രത്തിൽ സെമ്പിയൻ മഹാദേവി അറിയപ്പെടുന്നത് ചോഴ വാസ്തുകലാ വൈദഗ്ധ്യത്തെ അതിൻ്റെ പൂർണതയിലേക്ക് കൈപിടിച്ചുയർത്തിയ രക്ഷാധികാരി എന്ന നിലയിലാണ്.സെമ്പിയൻ മഹാദേവിയെക്കുറിച്ചുള്ള ആദ്യത്തെ പരാമർശം കാണുന്നത് എഡി 941-ലെ ഒരു ശിലാഫലകത്തിലാണ്. അത് തൻ്റെ ഭർതൃ പിതാവായ പരാന്തകൻ്റെ വാഴ്ച്ചയുടെ മുപ്പത്തിനാലാം വർഷമായിരുന്നു. തിരുച്ചിറപ്പള്ളിക്കടുത്തുള്ള ഉയ്യകൊണ്ടൻ തിരുമലൈ എന്ന സ്ഥലത്തെ ശിവക്ഷേത്രത്തിന് സെമ്പിയൻ നൽകിയ സംഭാവനകളാണ് ഇതിൽ രേഖപ്പെടുത്തിയിട്ടുള്ളത്. തൻ്റെ ഭർത്താവ് രാജ്യഭാരം നിൽക്കുന്നതിനു മുന്പ് തന്നെ റാണി ക്ഷേത്രങ്ങൾക്ക് സംഭാവനകൾ നൽകിയിരുന്നു എന്ന് ഇതിൽനിന്ന് മനസ്സിലാക്കാം. [caption id="attachment_353685" align="aligncenter" width="817"]![സെമ്പിയൻ മഹാദേവിയായി പൊന്നിയിൻ സെൽവൻ സിനിമയിൽ ജയചിത്ര](https://cdn.boolokam.com/articles/2022/10/f.jpg) **സെമ്പിയൻ മഹാദേവിയായി പൊന്നിയിൻ സെൽവൻ സിനിമയിൽ ജയചിത്ര**[/caption] ധാരാളം ശിവക്ഷേത്രങ്ങൾക്ക് സെമ്പിയൻ മഹാദേവി സംഭാവനകൾ നൽകിയിട്ടുണ്ട്. ഇഷ്‌ടിക ഉപയോഗിച്ച് നിർമ്മിച്ച പഴയക്ഷേത്രങ്ങളെ കരിങ്കൽ ഉപയോഗിച്ച് പുതുക്കി പണിയാൻ ഈ സംഭാവനകൾ കാരണം സാധിച്ചു. ക്ഷേത്ര ഗോപുരങ്ങളിൽ ഒന്നോ രണ്ടോ വിഗ്രഹങ്ങൾ സ്ഥാപിക്കുക എന്നതായിരുന്നു ഇതുവരെയുള്ള രീതി. അത് മാറ്റിയിട്ട് ഉയരമുള്ള കരിങ്കൽ ഗോപുരങ്ങൾ കഴിയുന്നത്ര വിഗ്രഹങ്ങൾ കൊണ്ട് അലങ്കരിക്കുന്ന രീതി വലിയ തോതിൽ പ്രോത്സാഹിപ്പിച്ചത് സെമ്പിയൻ മഹാദേവി ആയിരുന്നു. പിന്നീട് ദ്രാവിഡ ശൈലി എന്നറിയപ്പെട്ട ഈ രീതി കാലത്തിൻ്റെ ഉരകല്ലിൽ പാകപ്പെട്ടത് പത്താം നൂറ്റാണ്ടിൽ ആയിരുന്നു. ഇതിൻ്റെ സ്‌പഷ്ടമായ ബഹിർസ്ഫുരണം ഉണ്ടായത് തഞ്ചാവൂർ ബൃഹദേശ്വര ക്ഷേത്രത്തിൽ ആയിരുന്നു എന്ന് മാത്രം. ക്ഷേത്രങ്ങൾ പുനർനിർമ്മിക്കുമ്പോൾ, നിലവിലുള്ള ശിലാ ലിഖിതങ്ങൾ പകർത്തി പുതിയ നിർമ്മിതിയുടെ ഗോപുരത്തിൽ പിന്നീട് ആലേഖനം ചെയ്യുന്നത് മഹാറാണിയുടെ രീതിയായിരുന്നു. പഴയ ചരിത്രം തേച്ചുമായ്ച്ച് കളയാതെ അതേപടി നിലനിർത്താൻ അവർ കാണിച്ച ചരിത്രബോധം പ്രശംസനീയമാണ്. തഞ്ചാവൂർ ജില്ലയിലെ തിരുക്കൊടികാവൽ എന്ന സ്ഥലത്തെ തിരുകോടീശ്വര ക്ഷേത്രത്തിലും ആടുതുറൈയിലെ ആപത്‌സഹായീശ്വര ക്ഷേത്രത്തിലും ഇത്തരത്തിൽ മാറ്റി സ്ഥാപിച്ച ശിലാശാസനങ്ങൾ കാണാം. എഡി 985-ൽ സെമ്പിയൻ മഹാദേവിയുടെ മകൻ ഉത്തമ ചോഴൻ മരണമടയുകയും പകരം അരുൾമൊഴി വർമ്മൻ, രാജരാജ ചോഴൻ എന്ന പേരിൽ അധികാരത്തിൽ വരുകയും ചെയ്‌തു. ആ വർഷമാണ് മഹാറാണി നാഗപട്ടണം ജില്ലയിൽ സ്വന്തം പേരിൽ ഒരു ഗ്രാമം സ്ഥാപിക്കുന്നത്. സെമ്പിയൻ മഹാദേവി ചതുർവേദിമംഗലം എന്നായിരുന്നു ഈ ഗ്രാമത്തിൻ്റെ മുഴുവൻ പേര്. ഇവിടെ മഹാറാണി തന്നെ പണികഴിപ്പിച്ച കൈലാസനാഥ ക്ഷേത്രത്തിലാണ് സ്വന്തം മുഖച്ഛായയിൽ പാർവതീദേവിയുടെ വിഗ്രഹം പ്രതിഷ്‌ഠിച്ചത്. യഥാർത്ഥത്തിൽ ഈ വിഗ്രഹം പ്രതിഷ്ഠിച്ചത് രാജരാജ ചോഴനാണ്. ഇവിടെ എഡി 1001-ലെ ഒരു ശിലാശാസനത്തിലും മഹാറാണിയുടെ പേര് പരാമർശിച്ചു കാണാം. അവരുടെ മരണം ഇതിനു ശേഷം ആയിരുന്നു എന്ന് വ്യക്തം. മരിക്കുമ്പോൾ അവർക്ക് എൺപത്തിലേറെ വയസ്സ് ഉണ്ടായിരുന്നു കാണും. ഉത്തമചോഴൻറെ പതിനേഴ് ഭാര്യമാരും സെമ്പിയൻ മഹാദേവിയെ ആദരിച്ചിരുന്നു. മഹാറാണിയുടെ മരണശേഷം അവരുടെ ജന്മനാളായ ചിത്തിര മാസത്തിലെ (ശകവർഷത്തിലെ ചൈത്രം) കേട്ട നക്ഷത്രത്തിൽ ഇവിടെ പാർവതീദേവിയുടെ ഉത്സവമായി ആഘോഷിച്ചിരുന്നു. അതിനു വേണ്ട ഒരുക്കങ്ങളെല്ലാം ചെയ്‌ത്‌ ഉത്തമൻറെ ഭാര്യമാരാണ് മുന്നിൽ നിന്ന് ഉത്സവം നടത്തിയിരുന്നത്. ഈ ആഘോഷം ഇപ്പോഴും ഇവിടെ നടക്കുന്നു. [caption id="attachment_353688" align="aligncenter" width="1100"]![Sembiyan Mahadevi and Kundavai Pirattiyar](https://cdn.boolokam.com/articles/2022/10/fffgggg.jpg) **Sembiyan Mahadevi and Kundavai Pirattiyar**[/caption] മരണ ശേഷവും സെമ്പിയൻ മഹാദേവി ഒരു ആരാധനാ രൂപമായി (cult figure) നൂറ്റാണ്ടുകളോളം നിലനിന്നു. രാജേന്ദ്ര ചോഴൻ നിർമ്മിച്ച പുതിയ തലസ്ഥാനമായ ഗംഗൈകൊണ്ട ചോഴപുരത്തിനു സമീപം മഹാറാണിയുടെ ഭർത്താവായ കണ്ടരാദിത്യൻറെ പേരിൽ 'ഗണ്ടരാദിത്യം' എന്നൊരു ഗ്രാമം പിൽക്കാലത്ത് സ്ഥാപിക്കപ്പെട്ടു. ഇവിടെ ചോഴന്മാർ നിർമ്മിച്ച 416 ഏക്കർ വിസ്‌തീർണമുള്ള കുളത്തിന് 'സെമ്പിയൻ മഹാദേവി പേരേരി' (പേരേരി = വലിയ കുളം) എന്നാണ് പേര്. പല കനാലുകൾക്കും അവരുടെ പേര് നൽകിയിട്ടുണ്ട്. എന്തിനേറെ, പതിമൂന്നാം നൂറ്റാണ്ടിൽ ഹൊയ്‌സാല രാജാക്കന്മാർ സ്ഥാപിച്ച ഒരു ശിലാശാസനത്തിൽ ഒരു ക്ഷേത്രത്തിലേക്ക് വേണ്ട നെയ്യ് 'സെമ്പിയൻ മാദേവി ഉഴക്ക്' എന്ന അളവിൽ പരാമർശിക്കുന്നുണ്ട്! വിഗ്രഹത്തിന് എന്തു സംഭവിച്ചു? സെമ്പിയൻ മഹാദേവിയുടെ ഈ വിഗ്രഹം എപ്പോഴാണ് നഷ്ടപ്പെട്ടതെന്ന് വ്യക്തമല്ല. വാഷിംഗ്‌ടൺ ഡീസിയിലെ ഫ്രീർ ആർട്ട് ഗാലറിയിൽ ഈ വിഗ്രഹം കണ്ട ഒരു തമിഴ്‌നാട് സ്വദേശി അതിലുള്ള ചോഴകാലത്തെ ലിഖിതം വായിച്ചതോടെയാണ് ഇതിൻ്റെ പ്രാധാന്യം മനസ്സിലായത്‌. അർമീനിയക്കാരനായ ഒരു പുരാവസ്‌തു വ്യാപാരിയിൽനിന്ന് ആർട്ട് ഗ്യാലറിയുടെ നടത്തിപ്പുകാർ ഇത് വിലകൊടുത്ത് വാങ്ങിയതാണ്. നാട്ടിൽ തിരിച്ചെത്തിയ തമിഴ്‌നാട്ടുകാരൻ സംസ്ഥാനത്തെ പുരാവസ്‌തു വകുപ്പിൽ പരാതിപ്പെട്ടു. എന്നാൽ പരാതിയിൽ അടങ്ങിയിരുന്ന തെറ്റായ വിവരങ്ങൾ ചരിത്ര വസ്തുതകളുമായി പൊരുത്തപ്പെടാത്തതു കാരണം അന്വേഷണം വഴിമുട്ടി. ചരിത്ര ഗവേഷകരുടെ സഹായത്തോടെ നടത്തിയ അന്വേഷണങ്ങളിൽ, ഏകദേശം നൂറുവർഷം മുമ്പാണ് ഈ വിഗ്രഹം ക്ഷേത്രത്തിൽ നിന്ന് നഷ്ടപ്പെട്ടതെന്ന് മനസ്സിലാക്കി. ഇത് തമിഴ്‌നാട്ടിൽ തിരികെ എത്തിക്കാനുള്ള ഊർജ്ജിത ശ്രമങ്ങൾ നടന്നു വരുന്നു. ക്ഷേത്രത്തിൽ ഇപ്പോൾ പൂജിക്കപ്പെടുന്ന ഒന്നരയടി ഉയരമുള്ള വിഗ്രഹം വിജയനഗര കാലഘട്ടത്തിലേതാണെന്നും മറ്റേതോ ക്ഷേത്രത്തിൽ നിന്നും അത് ഇവിടെ കൊണ്ടുവന്ന് വച്ചതാണെന്നും കണ്ടെത്തിയിട്ടുണ്ട്. *** കടപ്പാട് * History ചരിത്രം* പേജ് &nbsp;
