---
title: "ഏറ്റുമാനൂർ വിഗ്രഹമോഷണവും പോലീസിന്റെ സിനിമാ സ്റ്റൈൽ അന്വേഷണവും"
date: 2022-08-05T09:52:29
draft: false
categories: ["History"]
tags: ['ettumanoor temple idol theft', 'Thanseem Ismail']
author: "Beaumaris"
---

<strong>അറിയപ്പെട്ട രഹസ്യം!</strong>

<strong>Thanseem Ismail</strong>

പാറശാലക്കടുത്ത് കുളത്തിങ്കര ഭഗവതി ക്ഷേത്രത്തിന് സമീപം ഒരു കൊച്ചു കൂര. കാലം 40 വർഷം മുൻപൊരു മെയ്‌മാസം. വൈദ്യുതിയെത്താത്ത ആ വീട്ടിൽ മണ്ണെണ്ണ ഇല്ലാതായിട്ട് ആഴ്ചയൊന്നായി. രാത്രിയായാൽ കുറ്റാക്കൂരിരുട്ട്. പെണ്മക്കളെ ചേർത്ത് പിടിച്ച ഗൃഹനാഥ ആകെ ആശങ്കയിലായിരുന്നു. കുറച്ച് വെളിച്ചത്തിനെന്താണ് വഴി? അവർ കണ്ടെത്തിയ മാർഗ്ഗം, പിന്നീട് കേരള പോലീസിന്റെ ചരിത്രത്തിലെ ഏറ്റവും പ്രമാദമായൊരു കുറ്റാന്വേഷണത്തിനും വെളിച്ചം കാട്ടി.

കണ്ടും കെട്ടും പറഞ്ഞും വളരെ പഴകിയ കഥയാണല്ലോ ഏറ്റുമാനൂർ വിഗ്രഹമോഷണം. സ്വന്തം നാടിന്റെ പേര് പത്രത്തിൽ ഒന്നാം പേജിലെ ലീഡ് വാർത്തയായത് കണ്ട് മൂന്നാം ക്ലാസ്സുകാരനായ എനിക്ക് സത്യം പറഞ്ഞാൽ ലേശം അഭിമാനമാണ് ആദ്യം തോന്നിയത്! ഏറ്റുമാനൂരപ്പന്റെ മൂല വിഗ്രഹം മോഷണം പോവുക; ഭക്തജനങ്ങൾക്ക് അത് പക്ഷേ, ഞെട്ടിക്കുന്ന, അവിശ്വസിനീയമായ വാർത്തയായിരുന്നു. ഏറ്റൂമാനൂർ പട്ടണം ഇളകി. അനശ്വര കലാകാരൻ, ക്ഷേത്രത്തിന്റെ വടക്കേ നടയിൽ താമസിച്ചിരുന്ന, എസ് പി പിള്ളയുടെ നേതൃത്വത്തിൽ ടൗണിൽ ഉപവാസം തുടങ്ങി. "നായനാരുടെ ഭരണത്തിൽ ദൈവങ്ങൾക്ക് പോലും രക്ഷയില്ല" എന്ന് കരുണാകരൻ നിയമസഭയിൽ ഭള്ള് പറഞ്ഞു. "ഭഗവാന് എന്തിനാടോ പാറാവ്" എന്ന് നായനാർ തിരിച്ചടിച്ചു!

കൊണ്ടുപിടിച്ച അന്വേഷണങ്ങൾക്കൊടുവിൽ ക്ഷേത്രത്തിന് സമീപത്തെ കിണറ്റിൽ നിന്നും അക്ഷരാർത്ഥത്തിൽ പൊലീസിന് ഒരു തുമ്പ് കിട്ടി. 'രമണി സി. STD VII സി" എന്നെഴുതിയിരുന്ന പാറശ്ശാലയിലെ ഒരു സ്‌കൂളിന്റെ വിലാസമുള്ള, ഒരു കടലാസ്. ആ തുമ്പിൽ പിടിച്ചുകയറിയ അന്വേഷണ സംഘം, ആദ്യം പരാമർശിച്ച പാറശാല കുളത്തിങ്കര ഭഗവതി ക്ഷേത്രത്തിന് സമീപമുള്ള ആ കൊച്ചു കൂരയിലെത്തി.

<img class="size-full wp-image-345368 aligncenter" src="https://cdn.boolokam.com/articles/2022/08/FWFGGGG-1.jpg" alt="" width="784" height="410" />വിളക്ക് തെളിക്കാൻ മണ്ണെണ്ണ വാങ്ങാനുള്ള കാശിനായി അമ്മ പറഞ്ഞത് പ്രകാരം തലേവർഷത്തെ സ്‌കൂൾ ബുക്കുകൾ തൂക്കി വിറ്റതാണ് രമണി എന്ന ആ കൊച്ചു പെൺകുട്ടി. കൊച്ചുകുഞ്ഞൻ നാടാരുടെ ഇരുമ്പുകടയിൽ ബുക്ക് വിറ്റവകയിൽ അവൾക്ക് കിട്ടിയത് 60 പൈസയായിരുന്നു. 40 പൈസക്ക് മണ്ണെണ്ണയും ബാക്കിക്ക് മുട്ടായിയും വാങ്ങി അവൾ. ആ ഇരുമ്പുകടയിൽ നിന്നാണ് ഏതാനും ദിവസം മുൻപ് പാര വാങ്ങിയിരുന്ന സ്റ്റീഫൻ എന്നയാളെക്കുറിച്ചുള്ള വിവരം പൊലീസിന് ലഭിക്കുന്നത്. വൈകാതെ അയാൾ അറസ്റ്റിലായി. വിഗ്രഹം തെങ്ങിന്തോപ്പിൽ കുഴിച്ചിട്ട നിലയിൽ കണ്ടെടുത്തു. 90 പവൻ വരുന്ന പ്രഭ അയാൾ വിറ്റിരുന്നതും കൊട്ടാരക്കരയിലെ കടയിൽ നിന്നും വീണ്ടെടുത്തു. ഒരു പുതിയ KSRTC ബസിൽ വമ്പിച്ച ആഘോഷങ്ങളോടെയാണ് വിഗ്രഹം ഏറ്റുമാനൂരിൽ തിരികെയെത്തിച്ചത്. നാടാകെ കൊടിതോരണങ്ങളാൽ അലങ്കരിച്ചിരുന്നു.

സ്റ്റീഫനെക്കുറിച്ചുള്ള നിറം പിടിപ്പിച്ച അപസർപ്പകകഥകൾ ഞങ്ങൾ സ്‌കൂൾ കുട്ടികളുടെ ഇടയിൽ പ്രചരിച്ചിരുന്നു. ഇരുമ്പ് പാര കടിച്ച് പിടിച്ച് അയാൾ എട്ടടി പൊക്കമുള്ള ക്ഷേത്രമതിൽ ചാടിക്കടന്നതും, രാത്രി പൂജക്ക് ശേഷമുള്ള അമ്പലത്തിലെ മണിയടിയുടെ താളത്തിനൊപ്പിച്ച് ശ്രീകോവിൽ കുത്തിത്തുറന്നതുമൊക്കെ അതിഭാവുകത്വത്തോടെ അവതരിപ്പിക്കപ്പെട്ടു. ജയന്റെ മരണ ശേഷം ഇറങ്ങിയ "ജയൻ അമേരിക്കയിൽ" എന്ന കഥക്ക് ശേഷം "ഏറ്റുമാനൂർ വിഗ്രഹ മോഷണം" എന്ന കളർ സചിത്രകഥ വൻ ഹിറ്റായി. വിശ്വാസികൾ അവരുടെ ഭാഗത്തുനിന്നും കഥകളിറക്കിയിരുന്നു. ഭീകര നാഗങ്ങൾ വിഗ്രഹത്തിന് കാവൽ നിൽക്കുന്നതായി സ്റ്റീഫൻ കണ്ടത്രേ. അയാൾ ഭയന്ന് മൂത്രമൊഴിച്ചപ്പോൾ ശ്രീകോവിൽ അശുദ്ധമായതിനാൽ നാഗങ്ങൾ പിന്മാറിയത്രേ. വിഗ്രഹവുമായി പുറത്തിറങ്ങിയപ്പോൾ ക്ഷേത്രമതിൽക്കകത്ത് ഒരു വൃദ്ധൻ ഉലാത്തിയിരുന്നു. അതേ വൃദ്ധനാണ് പിന്നീട് സമീപത്തെ കിണറ്റിലേക്ക് പൊലീസിന് വഴികാട്ടിയത്. അയാളെ അതിനു മുൻപോ ശേഷമോ അവിടെങ്ങും കണ്ടിട്ടേ ഇല്ലത്രേ!

1979 ൽ ക്ഷേത്രത്തിൽ നടന്ന "കോടി അർച്ചന" വൻ വാർത്താപ്രാധാന്യം നേടിയിരുന്നു. ഏറ്റുമാനൂർ ഏഴരപ്പൊന്നാനകളെ കുറിച്ച് സ്റ്റീഫൻ അറിയുന്നത് അങ്ങനെയാണ്. "ഏഴര പൊന്നാന പുറത്തെഴുന്നെള്ളും ഏറ്റുമാനൂരപ്പാ" എന്ന ഓപ്പോളിലെ പ്രശസ്ത ഹിറ്റ് ഗാനം ഇറങ്ങിയ സമയവും.. മൊത്തത്തിൽ സ്വർണ്ണമാണെന്ന ധാരണയിൽ ഏഴരപ്പൊന്നാന മോഷ്ടിക്കലായിരുന്നു അയാളുടെ യഥാർത്ഥ ലക്ഷ്യം. തെക്കേനടയിലെ കൈലാസ് തിയ്യറ്ററിൽ നിന്നും ജയൻ-നസീർ ടീമിന്റെ "അറിയപ്പെടാത്ത രഹസ്യം" എന്ന സിനിമ സെക്കൻഡ് ഷോ കണ്ട ശേഷമാണ് സ്റ്റീഫൻ അമ്പലത്തിൽ എത്തിയത്. നിലവറക്കുള്ളിലായിരുന്ന പൊന്നാനകളെ കിട്ടാതെ വന്നപ്പോഴാണ് മൂലവിഗ്രഹത്തിൽ അയാളുടെ കണ്ണുടക്കിയത്. മോഷ്ടിച്ച വിഗ്രഹം ചാക്കിലാക്കി ക്ഷേത്രത്തിന്റെ കിഴക്കേ നടക്ക് സമീപം ഒരു കുറ്റിക്കാട്ടിൽ ഒളിപ്പിച്ചു. പ്രഭയുമായി കൊട്ടാരക്കരയെത്തിയ സ്റ്റീഫൻ അതവിടെ ഒരു സ്വർണ്ണക്കടക്കാരന് വിറ്റു. പിറ്റേന്ന് വീണ്ടും ഏറ്റുമാനൂർ എത്തിയപ്പോൾ പോലീസും, പൊതുജനങ്ങളും പത്രക്കാരും എല്ലാം ചേർന്ന് ക്ഷേത്രത്തിൽ വൻ കോലാഹലം നടക്കുകയായിരുന്നു. ഇതിനിടയിലൂടെയാണ് വിഗ്രഹം ചാക്കിൽ കെട്ടി തലയിൽ വച്ച് ക്ഷേത്രത്തിന് മുൻപിൽ എംസി റോഡിലെ ബസ്റ്റോപ്പിൽ നിന്നും ഒരു ഫാസ്റ്റ് പാസ്സഞ്ചറിൽ അയാൾ തിരുവനന്തപുരത്തേക്ക് വണ്ടി കയറിയത്. ചാക്ക് കെട്ട് സീറ്റിനടിയിൽ സൂക്ഷിച്ചു.

<img class="size-full wp-image-345369 aligncenter" src="https://cdn.boolokam.com/articles/2022/08/y43t.jpg" alt="" width="750" height="400" />ജയിൽ ശിക്ഷാകാലത്ത് ചെസ്സ് കളിയിൽ പ്രാവീണ്യം നേടിയ സ്റ്റീഫൻ പിന്നീട് സംസ്ഥാന തലത്തിൽ ചില ടൂർണമെന്റുകളൊക്കെ ജയിച്ചിട്ടുണ്ട്. ശിക്ഷാനന്തരം, ഇപ്പോൾ കണ്ണൂർ ജില്ലയിൽ പേരാവൂരിനടുത്ത് കോളയാട് എന്ന സ്ഥലത്ത്, കുറ്റകൃത്യങ്ങളിൽ നിന്നെല്ലാം അകന്ന് അയാൾ ഒരു ഓട്ടോ തൊഴിലാളിയായി കുടുംബസമേതം ജീവിക്കുന്നു.


![ഏറ്റുമാനൂർ വിഗ്രഹമോഷണവും പോലീസിന്റെ സിനിമാ സ്റ്റൈൽ അന്വേഷണവും](https://cdn.boolokam.com/articles/2022/08/FWFGGGG-1.jpg)**അറിയപ്പെട്ട രഹസ്യം!** **Thanseem Ismail** പാറശാലക്കടുത്ത് കുളത്തിങ്കര ഭഗവതി ക്ഷേത്രത്തിന് സമീപം ഒരു കൊച്ചു കൂര. കാലം 40 വർഷം മുൻപൊരു മെയ്‌മാസം. വൈദ്യുതിയെത്താത്ത ആ വീട്ടിൽ മണ്ണെണ്ണ ഇല്ലാതായിട്ട് ആഴ്ചയൊന്നായി. രാത്രിയായാൽ കുറ്റാക്കൂരിരുട്ട്. പെണ്മക്കളെ ചേർത്ത് പിടിച്ച ഗൃഹനാഥ ആകെ ആശങ്കയിലായിരുന്നു. കുറച്ച് വെളിച്ചത്തിനെന്താണ് വഴി? അവർ കണ്ടെത്തിയ മാർഗ്ഗം, പിന്നീട് കേരള പോലീസിന്റെ ചരിത്രത്തിലെ ഏറ്റവും പ്രമാദമായൊരു കുറ്റാന്വേഷണത്തിനും വെളിച്ചം കാട്ടി. കണ്ടും കെട്ടും പറഞ്ഞും വളരെ പഴകിയ കഥയാണല്ലോ ഏറ്റുമാനൂർ വിഗ്രഹമോഷണം. സ്വന്തം നാടിന്റെ പേര് പത്രത്തിൽ ഒന്നാം പേജിലെ ലീഡ് വാർത്തയായത് കണ്ട് മൂന്നാം ക്ലാസ്സുകാരനായ എനിക്ക് സത്യം പറഞ്ഞാൽ ലേശം അഭിമാനമാണ് ആദ്യം തോന്നിയത്! ഏറ്റുമാനൂരപ്പന്റെ മൂല വിഗ്രഹം മോഷണം പോവുക; ഭക്തജനങ്ങൾക്ക് അത് പക്ഷേ, ഞെട്ടിക്കുന്ന, അവിശ്വസിനീയമായ വാർത്തയായിരുന്നു. ഏറ്റൂമാനൂർ പട്ടണം ഇളകി. അനശ്വര കലാകാരൻ, ക്ഷേത്രത്തിന്റെ വടക്കേ നടയിൽ താമസിച്ചിരുന്ന, എസ് പി പിള്ളയുടെ നേതൃത്വത്തിൽ ടൗണിൽ ഉപവാസം തുടങ്ങി. "നായനാരുടെ ഭരണത്തിൽ ദൈവങ്ങൾക്ക് പോലും രക്ഷയില്ല" എന്ന് കരുണാകരൻ നിയമസഭയിൽ ഭള്ള് പറഞ്ഞു. "ഭഗവാന് എന്തിനാടോ പാറാവ്" എന്ന് നായനാർ തിരിച്ചടിച്ചു! കൊണ്ടുപിടിച്ച അന്വേഷണങ്ങൾക്കൊടുവിൽ ക്ഷേത്രത്തിന് സമീപത്തെ കിണറ്റിൽ നിന്നും അക്ഷരാർത്ഥത്തിൽ പൊലീസിന് ഒരു തുമ്പ് കിട്ടി. 'രമണി സി. STD VII സി" എന്നെഴുതിയിരുന്ന പാറശ്ശാലയിലെ ഒരു സ്‌കൂളിന്റെ വിലാസമുള്ള, ഒരു കടലാസ്. ആ തുമ്പിൽ പിടിച്ചുകയറിയ അന്വേഷണ സംഘം, ആദ്യം പരാമർശിച്ച പാറശാല കുളത്തിങ്കര ഭഗവതി ക്ഷേത്രത്തിന് സമീപമുള്ള ആ കൊച്ചു കൂരയിലെത്തി. വിളക്ക് തെളിക്കാൻ മണ്ണെണ്ണ വാങ്ങാനുള്ള കാശിനായി അമ്മ പറഞ്ഞത് പ്രകാരം തലേവർഷത്തെ സ്‌കൂൾ ബുക്കുകൾ തൂക്കി വിറ്റതാണ് രമണി എന്ന ആ കൊച്ചു പെൺകുട്ടി. കൊച്ചുകുഞ്ഞൻ നാടാരുടെ ഇരുമ്പുകടയിൽ ബുക്ക് വിറ്റവകയിൽ അവൾക്ക് കിട്ടിയത് 60 പൈസയായിരുന്നു. 40 പൈസക്ക് മണ്ണെണ്ണയും ബാക്കിക്ക് മുട്ടായിയും വാങ്ങി അവൾ. ആ ഇരുമ്പുകടയിൽ നിന്നാണ് ഏതാനും ദിവസം മുൻപ് പാര വാങ്ങിയിരുന്ന സ്റ്റീഫൻ എന്നയാളെക്കുറിച്ചുള്ള വിവരം പൊലീസിന് ലഭിക്കുന്നത്. വൈകാതെ അയാൾ അറസ്റ്റിലായി. വിഗ്രഹം തെങ്ങിന്തോപ്പിൽ കുഴിച്ചിട്ട നിലയിൽ കണ്ടെടുത്തു. 90 പവൻ വരുന്ന പ്രഭ അയാൾ വിറ്റിരുന്നതും കൊട്ടാരക്കരയിലെ കടയിൽ നിന്നും വീണ്ടെടുത്തു. ഒരു പുതിയ KSRTC ബസിൽ വമ്പിച്ച ആഘോഷങ്ങളോടെയാണ് വിഗ്രഹം ഏറ്റുമാനൂരിൽ തിരികെയെത്തിച്ചത്. നാടാകെ കൊടിതോരണങ്ങളാൽ അലങ്കരിച്ചിരുന്നു. സ്റ്റീഫനെക്കുറിച്ചുള്ള നിറം പിടിപ്പിച്ച അപസർപ്പകകഥകൾ ഞങ്ങൾ സ്‌കൂൾ കുട്ടികളുടെ ഇടയിൽ പ്രചരിച്ചിരുന്നു. ഇരുമ്പ് പാര കടിച്ച് പിടിച്ച് അയാൾ എട്ടടി പൊക്കമുള്ള ക്ഷേത്രമതിൽ ചാടിക്കടന്നതും, രാത്രി പൂജക്ക് ശേഷമുള്ള അമ്പലത്തിലെ മണിയടിയുടെ താളത്തിനൊപ്പിച്ച് ശ്രീകോവിൽ കുത്തിത്തുറന്നതുമൊക്കെ അതിഭാവുകത്വത്തോടെ അവതരിപ്പിക്കപ്പെട്ടു. ജയന്റെ മരണ ശേഷം ഇറങ്ങിയ "ജയൻ അമേരിക്കയിൽ" എന്ന കഥക്ക് ശേഷം "ഏറ്റുമാനൂർ വിഗ്രഹ മോഷണം" എന്ന കളർ സചിത്രകഥ വൻ ഹിറ്റായി. വിശ്വാസികൾ അവരുടെ ഭാഗത്തുനിന്നും കഥകളിറക്കിയിരുന്നു. ഭീകര നാഗങ്ങൾ വിഗ്രഹത്തിന് കാവൽ നിൽക്കുന്നതായി സ്റ്റീഫൻ കണ്ടത്രേ. അയാൾ ഭയന്ന് മൂത്രമൊഴിച്ചപ്പോൾ ശ്രീകോവിൽ അശുദ്ധമായതിനാൽ നാഗങ്ങൾ പിന്മാറിയത്രേ. വിഗ്രഹവുമായി പുറത്തിറങ്ങിയപ്പോൾ ക്ഷേത്രമതിൽക്കകത്ത് ഒരു വൃദ്ധൻ ഉലാത്തിയിരുന്നു. അതേ വൃദ്ധനാണ് പിന്നീട് സമീപത്തെ കിണറ്റിലേക്ക് പൊലീസിന് വഴികാട്ടിയത്. അയാളെ അതിനു മുൻപോ ശേഷമോ അവിടെങ്ങും കണ്ടിട്ടേ ഇല്ലത്രേ! 1979 ൽ ക്ഷേത്രത്തിൽ നടന്ന "കോടി അർച്ചന" വൻ വാർത്താപ്രാധാന്യം നേടിയിരുന്നു. ഏറ്റുമാനൂർ ഏഴരപ്പൊന്നാനകളെ കുറിച്ച് സ്റ്റീഫൻ അറിയുന്നത് അങ്ങനെയാണ്. "ഏഴര പൊന്നാന പുറത്തെഴുന്നെള്ളും ഏറ്റുമാനൂരപ്പാ" എന്ന ഓപ്പോളിലെ പ്രശസ്ത ഹിറ്റ് ഗാനം ഇറങ്ങിയ സമയവും.. മൊത്തത്തിൽ സ്വർണ്ണമാണെന്ന ധാരണയിൽ ഏഴരപ്പൊന്നാന മോഷ്ടിക്കലായിരുന്നു അയാളുടെ യഥാർത്ഥ ലക്ഷ്യം. തെക്കേനടയിലെ കൈലാസ് തിയ്യറ്ററിൽ നിന്നും ജയൻ-നസീർ ടീമിന്റെ "അറിയപ്പെടാത്ത രഹസ്യം" എന്ന സിനിമ സെക്കൻഡ് ഷോ കണ്ട ശേഷമാണ് സ്റ്റീഫൻ അമ്പലത്തിൽ എത്തിയത്. നിലവറക്കുള്ളിലായിരുന്ന പൊന്നാനകളെ കിട്ടാതെ വന്നപ്പോഴാണ് മൂലവിഗ്രഹത്തിൽ അയാളുടെ കണ്ണുടക്കിയത്. മോഷ്ടിച്ച വിഗ്രഹം ചാക്കിലാക്കി ക്ഷേത്രത്തിന്റെ കിഴക്കേ നടക്ക് സമീപം ഒരു കുറ്റിക്കാട്ടിൽ ഒളിപ്പിച്ചു. പ്രഭയുമായി കൊട്ടാരക്കരയെത്തിയ സ്റ്റീഫൻ അതവിടെ ഒരു സ്വർണ്ണക്കടക്കാരന് വിറ്റു. പിറ്റേന്ന് വീണ്ടും ഏറ്റുമാനൂർ എത്തിയപ്പോൾ പോലീസും, പൊതുജനങ്ങളും പത്രക്കാരും എല്ലാം ചേർന്ന് ക്ഷേത്രത്തിൽ വൻ കോലാഹലം നടക്കുകയായിരുന്നു. ഇതിനിടയിലൂടെയാണ് വിഗ്രഹം ചാക്കിൽ കെട്ടി തലയിൽ വച്ച് ക്ഷേത്രത്തിന് മുൻപിൽ എംസി റോഡിലെ ബസ്റ്റോപ്പിൽ നിന്നും ഒരു ഫാസ്റ്റ് പാസ്സഞ്ചറിൽ അയാൾ തിരുവനന്തപുരത്തേക്ക് വണ്ടി കയറിയത്. ചാക്ക് കെട്ട് സീറ്റിനടിയിൽ സൂക്ഷിച്ചു. ![](https://cdn.boolokam.com/articles/2022/08/y43t.jpg)ജയിൽ ശിക്ഷാകാലത്ത് ചെസ്സ് കളിയിൽ പ്രാവീണ്യം നേടിയ സ്റ്റീഫൻ പിന്നീട് സംസ്ഥാന തലത്തിൽ ചില ടൂർണമെന്റുകളൊക്കെ ജയിച്ചിട്ടുണ്ട്. ശിക്ഷാനന്തരം, ഇപ്പോൾ കണ്ണൂർ ജില്ലയിൽ പേരാവൂരിനടുത്ത് കോളയാട് എന്ന സ്ഥലത്ത്, കുറ്റകൃത്യങ്ങളിൽ നിന്നെല്ലാം അകന്ന് അയാൾ ഒരു ഓട്ടോ തൊഴിലാളിയായി കുടുംബസമേതം ജീവിക്കുന്നു.
