---
title: "ആറടി മണ്ണ്‌ പരസ്പരം കൈമാറിയ രണ്ടു രാജാക്കന്മാർ"
date: 2020-04-14T13:47:52
draft: false
categories: ["History"]
tags: ['\u200eAbdulla Bin Hussain Pattambi', 'Buses']
author: "Beaumaris"
---

<strong><a href="https://wordpress-972788-3403151.cloudwaysapps.com/abdulla-bin-hussain-pattambi-post/268203/ppo-2779" rel="attachment wp-att-268204"><img class="alignleft size-full wp-image-268204" src="https://cdn.boolokam.com/articles/2020/04/ppo-365.jpg" alt="" width="784" height="410" /></a>Abdulla Bin Hussain Pattambi.</strong>

<strong>ആറടി മണ്ണ്‌ പരസ്പരം കൈമാറിയ രണ്ടു രാജാക്കന്മാർ</strong>

ഏകദേശം അയൽക്കാരായ രണ്ടുരാജാക്കന്മാർ, അവിരിൽ ഒരാൾ താനും തന്റെ കുടുംബവും നിവസിക്കുന്ന വലിയൊരു കോട്ടക്കകത്തും‌ ( ആ കോട്ട നൂറ്റാണ്ടുകളോളം പ്രവിശാലമായ ഒരു സാമ്രാജ്യത്തിന്റെ ആസ്ഥാനമായിരുന്നു ) അതിനുചുറ്റുമുളള നഗരഭാഗങ്ങളിലും മാത്രം അധികാരമുണ്ടായിരുന്ന ആൾ വലിയൊരു പാരമ്പര്യത്തിന്റെ പിൻഗാമി ആയിരുന്നെങ്കിൽ, അയൽക്കാരൻ തന്റെ പിതാവായിരുന്ന രാജാവിന്റെ പട്ടമഹഷിയുടെ ദുഷ്ചെയ്തികളാൽ ബുദ്ധഭിക്ഷിണിയായി കൊട്ടാരം വിട്ട്‌ ബുദ്ധവിഹാരത്തിൽ അഭയം കണ്ടെത്തി ജീവിതം തളളിനീക്കേണ്ടി വന്ന ഒരു രാജ്ഞിയുടെ ( ഇവർ രാജാവിന്റെ മറ്റൊരു പത്നിയായിരുന്നു ) ഏകപുത്രനായിരുന്നു. പിന്നീട്‌ അധികാരം കൈപിടിയിലൊതുങ്ങിയപ്പോൾ ഈ രാജകുമാരൻ അതിന്‌ പ്രതികാരം ചെയ്തു, സ്വകുടുംബത്തിലെ നൂറിലധികം പേരെ കൊന്നുതളളിക്കൊണ്ട്‌. എന്നിരുന്നാലും അദ്ധേഹം നാട്‌ നന്നായി ഭരിച്ചു, ബ്രിട്ടീഷുകാർ ഭരണം പിടിച്ചടക്കുന്നത്‌ വരെ.ഈ രണ്ട്‌ അയൽക്കാരാണ്‌ തങ്ങളുടെ അന്ത്യകിടപ്പാടം പരസ്പ്പരം വെച്ചു കൈമാറിയത്‌-പരസ്പ്പരം അറിഞ്ഞ്കൊണ്ടോ നിവൃത്തികൊണ്ടോ ആയിരുന്നില്ല, "വിധി" നടത്തിയ അന്തിമതീരുമാനത്തിന്റെ നിവൃത്തികേടുകൊണ്ടായിരുന്നു ആ കൈമാറ്റമെന്ന് മാത്രം.

"അങ്ങേയ്ക്ക് തലചായ്ക്കാൻ സ്ഥലം തരാൻ ഞങ്ങൾക്ക് ( ഇന്ത്യയ്ക്ക് ) കഴിഞ്ഞില്ല. എന്നാലും അങ്ങ് ഇവിടെ, ഞങ്ങളുടെ തൊട്ടടുത്ത് തന്നെ ഉണ്ടല്ലോ. അങ്ങയുടെ നാമം അനശ്വരമാണ്. ഇന്ത്യയുടെ സ്വാതന്ത്ര്യത്തിനു വേണ്ടി ആദ്യമായി രക്തസാക്ഷിയായ അങ്ങയുടെ ഓർമയ്ക്ക് മുന്നിൽ ഞാൻ തലകുനിയ്ക്കട്ടെ.." നിർഭാഗ്യവാനായ അതിലൊരാളുടെ അന്ത്യവിശ്രമകേന്ദ്രം സന്ദർശ്ശിക്കവേ, അവിടെ വെച്ചിരിക്കുന്ന സന്ദർശ്ശക പുസ്തകത്തിൽ ഇന്ത്യൻ പ്രധാനമന്ത്രി രാജീവ്‌ ഗാന്ധി എഴുതി. ക്ഷമായാചന നിറഞ്ഞ മറുപടിയായിരുന്നു ആ എഴുത്ത്‌. ഒരു വയോധികന്റെ പരിവേദനത്തിനുളള, വിലാപകാവ്യത്തിനുളള ആശ്വാസവചനമായിരുന്നു രാജീവ്‌ ഗാന്ധി അന്നവിടെ കുറിച്ചിട്ടത്‌.

1857ലെ ബ്രിട്ടീഷ്‌ വിരുദ്ധസമരത്തിന്റെ പരാജയത്തെ തുടർന്ന് തടവിലാക്കപ്പെട്ട്‌ ‌ ബർമ്മയിലേക്ക്‌ ( ഇന്നത്തെ മ്യാന്മർ ) നാടുകടത്തപ്പെട്ട അവസാന മുഗൾ ചക്രവർത്തി ബഹദൂർ ഷാ സഫർ, താൻ തടവിലാക്കപ്പെട്ട റംഗൂണിലെ തടവറയുടെ ചുവരിൽ മരണപ്പെടുന്നതിനു മുന്നേ ഒരു കവിത കോറിയിട്ടിരുന്നു. "സഫർ, എത്ര നിർഭാഗ്യവാനാണ് നീ... പ്രിയപ്പെട്ട നിന്റെ ജന്മനാട്ടിൽ അന്ത്യവിശ്രമത്തിനായി‌ ആറടി മണ്ണ് പോലും സ്വന്തമായി ഇല്ലാതെ പോയല്ലോ നിനക്ക്‌..." എന്നായിരുന്നു ആ കവിത. അതിനുളള മറുപടിപോലെയാണ്‌ അദ്ധേഹത്തിന്റെ അന്ത്യവിശ്രമസ്ഥലം സന്ദർശ്ശിച്ച പ്രധാനമന്ത്രി രാജീവ്‌ ഗാന്ധി സന്ദർശ്ശക പുസ്തകത്തിൽ വരികൾ കുറിച്ചിട്ടത്‌.

റംഗൂണിലെ ഏകാന്ത തടവറയിലടക്കപ്പെട്ട സഫറിനെ പരിചരിക്കൻ ഒരു പരിചാരകനെ നിർത്തിയതൊഴിച്ച്‌ അദ്ധേഹത്തോടൊപ്പം നാടുകടത്തപ്പെട്ട്‌ റംഗൂണിലെ തന്നെ മറ്റൊരു തടവറയിൽ കഴിഞ്ഞിരുന്ന പത്നി ബീഗം സീനത്ത്‌ മഹലിനേയോ കൂടെ തടവിലുണ്ടായിരുന്ന രണ്ടാണ്മക്കളേയോ സഫറിനെ സന്ദർശ്ശിക്കാൻ അനുവദിച്ചിരുന്നില്ല. കനത്ത ബ്രിട്ടീഷ്‌-ബർമ്മീസ്‌ പട്ടാളക്കാരുടെ കാവലിൽ കഴിഞ്ഞിരുന്ന ബഹദൂർ ഷാ സഫർ മരണപ്പെട്ട വിവരം പോലും മറച്ചുവെക്കുകയും സഫറിന്റെ ശരീരം അതീവരഹസ്യമായി ബ്രിട്ടീഷുകാർ സംസ്കരിക്കുകയും ചെയ്തിരുന്നു.

പിന്നീട്‌ അദ്ധേഹത്തിന്റെ കുഴിമാടമായി ബ്രിട്ടീഷുകാർ പൊതുജനത്തിന്‌ കാണിച്ചു നൽകിയിരുന്നത്‌ മറ്റൊരു സ്ഥലമായിരുന്നു. വർഷങ്ങൾക്കിപ്പുറം സഫറിന്റെ യഥാർത്ഥ ഖബറിടം കണ്ടെത്തുകയും ഇന്ത്യാഗവണ്മെന്റിന്റെ സഹായത്തോടെ 1991ൽ ഇന്ന് കാണുന്ന രീതിയിൽ സഫറിന്റെ പത്നിയുടേയും മക്കളുടേയും കുഴിമാടങ്ങൾക്കരികിൽ കൊണ്ടുവന്ന് ഖബറടക്കുകയും അവിടെ കെട്ടിടം നിർമ്മിക്കുകയുമായിരുന്നു.

സ്വന്തം ജന്മനാട്ടിൽ അന്ത്യവിശ്രമം ചെയ്യാനാവാത്ത ഹതഭാഗ്യനായ രണ്ടാമൻ, നേരത്തെ പറഞ്ഞ ബഹദൂർ ഷാ സഫർ അന്ത്യവിശ്രമം കൊളളുന്ന റംഗൂണിന്റെ ( ബർമ്മയുടെ, ഇന്നത്തെ മ്യാന്മർ ) അധിപനായിരുന്ന തിബാവ്‌ മിൻ രാജാവായിരുന്നു. ബർമയിലെ കോൺബാംഗ് രാജവംശത്തിന്റെ അവസാനത്തെ രാജാവും രാജ്യത്തെ അവസാന ബർമീസ് പരമാധികാരിയും ആയിരുന്നു അദ്ധേഹം. 1886 നവംബർ 29ന് മൂന്നാം ആംഗ്ലോ-ബർമീസ് യുദ്ധത്തിൽ ബ്രിട്ടീഷ് സാമ്രാജ്യത്തിന്റെ സൈന്യം ബർമയെ പരാജയപ്പെടുത്തിയപ്പോൾ അദ്ദേഹത്തിന്റെ ഭരണം അവസാനിച്ചു.

തുടർന്ന് ബ്രിട്ടീഷ്‌ പിടിയിലായ തിബാവ്‌ മിൻ രാജാവിനേയും രാജ്ഞിയായ സുപായലത്തിനേയും ( ഇവർ തിബാവ്‌ മിന്നിന്റെ അർദ്ധസഹോദരിയായിരുന്നു ) പെൺമക്കളായ Myat Phaya Gyi, Myat Phaya, Myat Phaya Galay, Myat Phaya Latയും ഇന്ന് ഇന്ത്യയുടെ ഭാഗമായ മഹാരാഷ്ട്രയിലെ രത്നഗിരിയിലേക്ക്‌ നാടുകടത്തുകയായിരുന്നു. രത്നഗിരിയിൽ ഒരു സായിപ്പിന്റെ ഉടമസ്ഥതയിലുളള വലിയ എസ്റ്റേറ്റിലെ ബംഗ്ലാവിലായിരുന്നു ബർമ്മിസ്‌ രാജകുടുംബത്തെ ആദ്യം തടവിൽ പാർപ്പിച്ചിരുന്നത്‌. പക്ഷെ, ബഹദൂർ ഷാ സഫറിനോടെന്ന പോലെ ക്രൂരമായല്ല ബ്രിട്ടീഷ്‌ അധികാരികൾ തിബാവ്‌ മിന്നിനോടും കുടുംബത്തോടും പെരുമാറിയിരുന്നത്‌. ഒരു ലക്ഷം പെൻഷനും മറ്റ്‌ അനുബന്ധ സൗകര്യങ്ങളും തിബാവ്‌ രാജാവിനും കുടുംബത്തിനും നൽകുകയും പിന്നീട്‌ രത്നഗിരിയിൽ മനോഹരമായ ഒരു കൊട്ടാരം നിർമ്മിക്കാൻ ബ്രിട്ടീഷുകാർ സാഹായിക്കുകയും ചെയ്തു. എന്നാൽ ഒരു വീട്ടുതടങ്കൽ പോലെ തന്നെയായിരുന്നു അദ്ധേഹത്തിന്റെ ജീവിതം. ആദ്യം ഒരു ലക്ഷമുണ്ടായിരുന്ന പെൻഷൻ തുക പതിയെ പതിയെ തൊണ്ണൂറായിരവും എഴുപത്തിഅയ്യായിരവും അമ്പതിനായിരവും ആയി ചുരുങ്ങി അവസാനം 1916ൽ അദ്ധേഹം മരണപ്പെടുമ്പോൾ ഇരുപത്തി അയ്യായിരത്തിൽ എത്തുകയും ചെയ്തു. മരണശേഷം ജന്മനാട്ടിൽ നിന്ന് കാതങ്ങൾക്കിപ്പുറം രത്നഗിരിയുടെ മണ്ണിൽ ആർഭാടങ്ങളൊന്നുമില്ലാതെ തിബാവു മിൻ രാജാവിനെ, ബർമ്മയുടെ അവസാന ചക്രവർത്തിയെ ബ്രിട്ടീഷുകാർ കുഴിമാടത്തിലാക്കി. വിവരം ബർമ്മയിലെത്താതിരിക്കാൻ അവർ അതീവ രഹസ്യമാക്കി സൂക്ഷിച്ചു.

പിന്നെ പലപ്പോഴായി രാജാവിന്റെ മക്കളിൽ കൂടെയുണ്ടായിരുന്ന രാജകുമാരിമാരിൽ മൂന്ന്പേരും ഒരു രാജകുമാരനും ബ്രിട്ടീഷുകാരുടെ അനുമതിയോടെ ബർമ്മയിലേക്ക്‌ തിരികെപ്പോയി. അവിടെയെത്തിയ രാജകുമാരൻ പിന്നീട്‌ ബ്രിട്ടീഷ്‌ വിരുദ്ധസമരങ്ങൾക്ക്‌ നേതൃത്വം നൽകുകയും ഒരു പോരാട്ടത്തിനിടെ റംഗൂണിൽ വെച്ച്‌ കൊല്ലപ്പെടുകയുമുണ്ടായി. ഇന്ത്യയിൽ തുടർന്ന മറ്റൊരു രാജകുമാരി ഒരു ഇന്ത്യക്കാരനെ ( അയാൾ ഒരു ദരിദ്രനായിരുന്നു )വിവാഹം കഴിക്കുകയും ദാരിദ്രയായി മരണമടയുകയും ചെയ്തു. അവരുടെ പിൻതലമുറ മറാത്തിയും സംസാരിച്ച്‌ അസ്സൽ ഇന്ത്യക്കാരായി ദരിദ്രചുറ്റുപാടിൽ തങ്ങളുടെ രാജരക്തത്തെ മറക്കാൻ ശ്രമിച്ച്‌ ജീവിക്കുന്നു. ബഹദൂർ ഷാ സഫറിന്റെ കുടുംബം ഇന്ന് ഡെൽഹിയിൽ കഴിയുന്നത്‌ പോലെ.

Reference:- വിവിധയിടങ്ങളിൽ നിന്ന് ശേഖരിച്ചവ.


![ആറടി മണ്ണ്‌ പരസ്പരം കൈമാറിയ രണ്ടു രാജാക്കന്മാർ](https://cdn.boolokam.com/articles/2020/04/ppo-365.jpg)**[](https://wordpress-972788-3403151.cloudwaysapps.com/abdulla-bin-hussain-pattambi-post/268203/ppo-2779)Abdulla Bin Hussain Pattambi.** **ആറടി മണ്ണ്‌ പരസ്പരം കൈമാറിയ രണ്ടു രാജാക്കന്മാർ** ഏകദേശം അയൽക്കാരായ രണ്ടുരാജാക്കന്മാർ, അവിരിൽ ഒരാൾ താനും തന്റെ കുടുംബവും നിവസിക്കുന്ന വലിയൊരു കോട്ടക്കകത്തും‌ ( ആ കോട്ട നൂറ്റാണ്ടുകളോളം പ്രവിശാലമായ ഒരു സാമ്രാജ്യത്തിന്റെ ആസ്ഥാനമായിരുന്നു ) അതിനുചുറ്റുമുളള നഗരഭാഗങ്ങളിലും മാത്രം അധികാരമുണ്ടായിരുന്ന ആൾ വലിയൊരു പാരമ്പര്യത്തിന്റെ പിൻഗാമി ആയിരുന്നെങ്കിൽ, അയൽക്കാരൻ തന്റെ പിതാവായിരുന്ന രാജാവിന്റെ പട്ടമഹഷിയുടെ ദുഷ്ചെയ്തികളാൽ ബുദ്ധഭിക്ഷിണിയായി കൊട്ടാരം വിട്ട്‌ ബുദ്ധവിഹാരത്തിൽ അഭയം കണ്ടെത്തി ജീവിതം തളളിനീക്കേണ്ടി വന്ന ഒരു രാജ്ഞിയുടെ ( ഇവർ രാജാവിന്റെ മറ്റൊരു പത്നിയായിരുന്നു ) ഏകപുത്രനായിരുന്നു. പിന്നീട്‌ അധികാരം കൈപിടിയിലൊതുങ്ങിയപ്പോൾ ഈ രാജകുമാരൻ അതിന്‌ പ്രതികാരം ചെയ്തു, സ്വകുടുംബത്തിലെ നൂറിലധികം പേരെ കൊന്നുതളളിക്കൊണ്ട്‌. എന്നിരുന്നാലും അദ്ധേഹം നാട്‌ നന്നായി ഭരിച്ചു, ബ്രിട്ടീഷുകാർ ഭരണം പിടിച്ചടക്കുന്നത്‌ വരെ.ഈ രണ്ട്‌ അയൽക്കാരാണ്‌ തങ്ങളുടെ അന്ത്യകിടപ്പാടം പരസ്പ്പരം വെച്ചു കൈമാറിയത്‌-പരസ്പ്പരം അറിഞ്ഞ്കൊണ്ടോ നിവൃത്തികൊണ്ടോ ആയിരുന്നില്ല, "വിധി" നടത്തിയ അന്തിമതീരുമാനത്തിന്റെ നിവൃത്തികേടുകൊണ്ടായിരുന്നു ആ കൈമാറ്റമെന്ന് മാത്രം. "അങ്ങേയ്ക്ക് തലചായ്ക്കാൻ സ്ഥലം തരാൻ ഞങ്ങൾക്ക് ( ഇന്ത്യയ്ക്ക് ) കഴിഞ്ഞില്ല. എന്നാലും അങ്ങ് ഇവിടെ, ഞങ്ങളുടെ തൊട്ടടുത്ത് തന്നെ ഉണ്ടല്ലോ. അങ്ങയുടെ നാമം അനശ്വരമാണ്. ഇന്ത്യയുടെ സ്വാതന്ത്ര്യത്തിനു വേണ്ടി ആദ്യമായി രക്തസാക്ഷിയായ അങ്ങയുടെ ഓർമയ്ക്ക് മുന്നിൽ ഞാൻ തലകുനിയ്ക്കട്ടെ.." നിർഭാഗ്യവാനായ അതിലൊരാളുടെ അന്ത്യവിശ്രമകേന്ദ്രം സന്ദർശ്ശിക്കവേ, അവിടെ വെച്ചിരിക്കുന്ന സന്ദർശ്ശക പുസ്തകത്തിൽ ഇന്ത്യൻ പ്രധാനമന്ത്രി രാജീവ്‌ ഗാന്ധി എഴുതി. ക്ഷമായാചന നിറഞ്ഞ മറുപടിയായിരുന്നു ആ എഴുത്ത്‌. ഒരു വയോധികന്റെ പരിവേദനത്തിനുളള, വിലാപകാവ്യത്തിനുളള ആശ്വാസവചനമായിരുന്നു രാജീവ്‌ ഗാന്ധി അന്നവിടെ കുറിച്ചിട്ടത്‌. 1857ലെ ബ്രിട്ടീഷ്‌ വിരുദ്ധസമരത്തിന്റെ പരാജയത്തെ തുടർന്ന് തടവിലാക്കപ്പെട്ട്‌ ‌ ബർമ്മയിലേക്ക്‌ ( ഇന്നത്തെ മ്യാന്മർ ) നാടുകടത്തപ്പെട്ട അവസാന മുഗൾ ചക്രവർത്തി ബഹദൂർ ഷാ സഫർ, താൻ തടവിലാക്കപ്പെട്ട റംഗൂണിലെ തടവറയുടെ ചുവരിൽ മരണപ്പെടുന്നതിനു മുന്നേ ഒരു കവിത കോറിയിട്ടിരുന്നു. "സഫർ, എത്ര നിർഭാഗ്യവാനാണ് നീ... പ്രിയപ്പെട്ട നിന്റെ ജന്മനാട്ടിൽ അന്ത്യവിശ്രമത്തിനായി‌ ആറടി മണ്ണ് പോലും സ്വന്തമായി ഇല്ലാതെ പോയല്ലോ നിനക്ക്‌..." എന്നായിരുന്നു ആ കവിത. അതിനുളള മറുപടിപോലെയാണ്‌ അദ്ധേഹത്തിന്റെ അന്ത്യവിശ്രമസ്ഥലം സന്ദർശ്ശിച്ച പ്രധാനമന്ത്രി രാജീവ്‌ ഗാന്ധി സന്ദർശ്ശക പുസ്തകത്തിൽ വരികൾ കുറിച്ചിട്ടത്‌. റംഗൂണിലെ ഏകാന്ത തടവറയിലടക്കപ്പെട്ട സഫറിനെ പരിചരിക്കൻ ഒരു പരിചാരകനെ നിർത്തിയതൊഴിച്ച്‌ അദ്ധേഹത്തോടൊപ്പം നാടുകടത്തപ്പെട്ട്‌ റംഗൂണിലെ തന്നെ മറ്റൊരു തടവറയിൽ കഴിഞ്ഞിരുന്ന പത്നി ബീഗം സീനത്ത്‌ മഹലിനേയോ കൂടെ തടവിലുണ്ടായിരുന്ന രണ്ടാണ്മക്കളേയോ സഫറിനെ സന്ദർശ്ശിക്കാൻ അനുവദിച്ചിരുന്നില്ല. കനത്ത ബ്രിട്ടീഷ്‌-ബർമ്മീസ്‌ പട്ടാളക്കാരുടെ കാവലിൽ കഴിഞ്ഞിരുന്ന ബഹദൂർ ഷാ സഫർ മരണപ്പെട്ട വിവരം പോലും മറച്ചുവെക്കുകയും സഫറിന്റെ ശരീരം അതീവരഹസ്യമായി ബ്രിട്ടീഷുകാർ സംസ്കരിക്കുകയും ചെയ്തിരുന്നു. പിന്നീട്‌ അദ്ധേഹത്തിന്റെ കുഴിമാടമായി ബ്രിട്ടീഷുകാർ പൊതുജനത്തിന്‌ കാണിച്ചു നൽകിയിരുന്നത്‌ മറ്റൊരു സ്ഥലമായിരുന്നു. വർഷങ്ങൾക്കിപ്പുറം സഫറിന്റെ യഥാർത്ഥ ഖബറിടം കണ്ടെത്തുകയും ഇന്ത്യാഗവണ്മെന്റിന്റെ സഹായത്തോടെ 1991ൽ ഇന്ന് കാണുന്ന രീതിയിൽ സഫറിന്റെ പത്നിയുടേയും മക്കളുടേയും കുഴിമാടങ്ങൾക്കരികിൽ കൊണ്ടുവന്ന് ഖബറടക്കുകയും അവിടെ കെട്ടിടം നിർമ്മിക്കുകയുമായിരുന്നു. സ്വന്തം ജന്മനാട്ടിൽ അന്ത്യവിശ്രമം ചെയ്യാനാവാത്ത ഹതഭാഗ്യനായ രണ്ടാമൻ, നേരത്തെ പറഞ്ഞ ബഹദൂർ ഷാ സഫർ അന്ത്യവിശ്രമം കൊളളുന്ന റംഗൂണിന്റെ ( ബർമ്മയുടെ, ഇന്നത്തെ മ്യാന്മർ ) അധിപനായിരുന്ന തിബാവ്‌ മിൻ രാജാവായിരുന്നു. ബർമയിലെ കോൺബാംഗ് രാജവംശത്തിന്റെ അവസാനത്തെ രാജാവും രാജ്യത്തെ അവസാന ബർമീസ് പരമാധികാരിയും ആയിരുന്നു അദ്ധേഹം. 1886 നവംബർ 29ന് മൂന്നാം ആംഗ്ലോ-ബർമീസ് യുദ്ധത്തിൽ ബ്രിട്ടീഷ് സാമ്രാജ്യത്തിന്റെ സൈന്യം ബർമയെ പരാജയപ്പെടുത്തിയപ്പോൾ അദ്ദേഹത്തിന്റെ ഭരണം അവസാനിച്ചു. തുടർന്ന് ബ്രിട്ടീഷ്‌ പിടിയിലായ തിബാവ്‌ മിൻ രാജാവിനേയും രാജ്ഞിയായ സുപായലത്തിനേയും ( ഇവർ തിബാവ്‌ മിന്നിന്റെ അർദ്ധസഹോദരിയായിരുന്നു ) പെൺമക്കളായ Myat Phaya Gyi, Myat Phaya, Myat Phaya Galay, Myat Phaya Latയും ഇന്ന് ഇന്ത്യയുടെ ഭാഗമായ മഹാരാഷ്ട്രയിലെ രത്നഗിരിയിലേക്ക്‌ നാടുകടത്തുകയായിരുന്നു. രത്നഗിരിയിൽ ഒരു സായിപ്പിന്റെ ഉടമസ്ഥതയിലുളള വലിയ എസ്റ്റേറ്റിലെ ബംഗ്ലാവിലായിരുന്നു ബർമ്മിസ്‌ രാജകുടുംബത്തെ ആദ്യം തടവിൽ പാർപ്പിച്ചിരുന്നത്‌. പക്ഷെ, ബഹദൂർ ഷാ സഫറിനോടെന്ന പോലെ ക്രൂരമായല്ല ബ്രിട്ടീഷ്‌ അധികാരികൾ തിബാവ്‌ മിന്നിനോടും കുടുംബത്തോടും പെരുമാറിയിരുന്നത്‌. ഒരു ലക്ഷം പെൻഷനും മറ്റ്‌ അനുബന്ധ സൗകര്യങ്ങളും തിബാവ്‌ രാജാവിനും കുടുംബത്തിനും നൽകുകയും പിന്നീട്‌ രത്നഗിരിയിൽ മനോഹരമായ ഒരു കൊട്ടാരം നിർമ്മിക്കാൻ ബ്രിട്ടീഷുകാർ സാഹായിക്കുകയും ചെയ്തു. എന്നാൽ ഒരു വീട്ടുതടങ്കൽ പോലെ തന്നെയായിരുന്നു അദ്ധേഹത്തിന്റെ ജീവിതം. ആദ്യം ഒരു ലക്ഷമുണ്ടായിരുന്ന പെൻഷൻ തുക പതിയെ പതിയെ തൊണ്ണൂറായിരവും എഴുപത്തിഅയ്യായിരവും അമ്പതിനായിരവും ആയി ചുരുങ്ങി അവസാനം 1916ൽ അദ്ധേഹം മരണപ്പെടുമ്പോൾ ഇരുപത്തി അയ്യായിരത്തിൽ എത്തുകയും ചെയ്തു. മരണശേഷം ജന്മനാട്ടിൽ നിന്ന് കാതങ്ങൾക്കിപ്പുറം രത്നഗിരിയുടെ മണ്ണിൽ ആർഭാടങ്ങളൊന്നുമില്ലാതെ തിബാവു മിൻ രാജാവിനെ, ബർമ്മയുടെ അവസാന ചക്രവർത്തിയെ ബ്രിട്ടീഷുകാർ കുഴിമാടത്തിലാക്കി. വിവരം ബർമ്മയിലെത്താതിരിക്കാൻ അവർ അതീവ രഹസ്യമാക്കി സൂക്ഷിച്ചു. പിന്നെ പലപ്പോഴായി രാജാവിന്റെ മക്കളിൽ കൂടെയുണ്ടായിരുന്ന രാജകുമാരിമാരിൽ മൂന്ന്പേരും ഒരു രാജകുമാരനും ബ്രിട്ടീഷുകാരുടെ അനുമതിയോടെ ബർമ്മയിലേക്ക്‌ തിരികെപ്പോയി. അവിടെയെത്തിയ രാജകുമാരൻ പിന്നീട്‌ ബ്രിട്ടീഷ്‌ വിരുദ്ധസമരങ്ങൾക്ക്‌ നേതൃത്വം നൽകുകയും ഒരു പോരാട്ടത്തിനിടെ റംഗൂണിൽ വെച്ച്‌ കൊല്ലപ്പെടുകയുമുണ്ടായി. ഇന്ത്യയിൽ തുടർന്ന മറ്റൊരു രാജകുമാരി ഒരു ഇന്ത്യക്കാരനെ ( അയാൾ ഒരു ദരിദ്രനായിരുന്നു )വിവാഹം കഴിക്കുകയും ദാരിദ്രയായി മരണമടയുകയും ചെയ്തു. അവരുടെ പിൻതലമുറ മറാത്തിയും സംസാരിച്ച്‌ അസ്സൽ ഇന്ത്യക്കാരായി ദരിദ്രചുറ്റുപാടിൽ തങ്ങളുടെ രാജരക്തത്തെ മറക്കാൻ ശ്രമിച്ച്‌ ജീവിക്കുന്നു. ബഹദൂർ ഷാ സഫറിന്റെ കുടുംബം ഇന്ന് ഡെൽഹിയിൽ കഴിയുന്നത്‌ പോലെ. Reference:- വിവിധയിടങ്ങളിൽ നിന്ന് ശേഖരിച്ചവ.
