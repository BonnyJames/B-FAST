---
title: "നാസി ജർമ്മൻ കൊടും ക്രുരതയുടെ ബാക്കിപത്രമായിരുന്നു ആ കോടതികളിൽ മുഴങ്ങിക്കേട്ടത്"
date: 2021-08-12T12:06:11
draft: false
categories: ["History"]
tags: ['germany', 'NAZI', 'second world war', 'Suran Nooranattukara']
author: "Beaumaris"
---

<strong>(സുരൻ നൂറനാട്ടുകര)</strong>

JUDGEMENT at NUREMBERG

"എട്ടു മാസമായി നടന്നു പോന്നിരുന്ന ഈ കേസിന്റെ വാദം അവസാനിച്ചു കഴിഞ്ഞു. പതിനായിരം പേജുകൾ അടങ്ങിയ തെളിവുകൾ കോടതി സസൂഷ്മം പഠിച്ചതിന്റെ വെളിച്ചത്തിൽ ഇന്നിവിടെ വിധി പ്രസ്താവിക്കുകയാണ്. "

ഒരു രാജ്യമല്ല - ലോകം മുഴുവൻ ഉറ്റു നോക്കുന്ന മനുഷത്വരഹിതമായ ആധുനിക സംസാരക്കാരത്തിനു നിരക്കാത്ത ആ കറുത്ത അധ്യായത്തിന് ജർമ്മനിയിലെ ന്യൂറംബർഗ് കോടതി സാക്ഷ്യം വഹിക്കുകയായിരുന്നു.

നാസി ജർമ്മൻ കൊടും ക്രുരതയുടെ ബാക്കിപത്രമായിരുന്നു ആ കോടതികളിൽ മുഴങ്ങിക്കേട്ടത് - ഒരു ഭാഗത്ത് വിധി പറയാനായി 3 ജഡ്ജിമാർ , മറുഭാഗത്ത് പ്രതി സ്ഥാനത്ത് 4 ജഡ്ജിമാർ - എന്തൊരു വിരോധാഭാസം - പക്ഷേ മരിച്ചു മണ്ണടിഞ്ഞ ലക്ഷക്കണക്കിന് നിരപരാധികളുടെ രക്തത്തോട് നീതി പുലർത്തിയാൽ മാത്രമേ നിയമം മുന്നോട്ട് പോകൂ -

ലോക സിനിമ ചരിത്രത്തിൽ തങ്കലിപികളിൽ എഴുതിച്ചേർത്ത American epic court room drama "Judgement at Nuremberg മഹത്തായ അഭ്രകാവ്യം ആകുന്നതങ്ങിനെയാണ്. സിനിമയിലെ കോടതി ഇതായിരുന്നെങ്കിൽ യഥാർത്ഥ കോടതി എന്തായിരുന്നിരിക്കും .....

മൂന്നു മണികൂർ അധികമുള്ള ചിത്രത്തെ ഏതെങ്കിലും ഒരു ഭാഗം തിരഞ്ഞെടുത്ത് പറയുക അസാധ്യം എന്നു തന്നെ പറയാം. 1961 ൽ ഇറങ്ങിയ ചിത്രത്തിൽ എങ്ങിനെയാണ് ഒരു സെക്കന്റെ പോലും നമ്മുടെ ശ്രദ്ധ തെറ്റിക്കാതെ ഒരു കോടതി മുറിക്കുള്ളിൽ തളച്ചിടാനാവുക. ഒരൽപം നാടകീയത പോലുമില്ലാതെ ഓരോ സംഭാഷണങ്ങളും സന്ദർഭത്തിനനുസരിച്ച് കൃത്യതയോടെ കൂട്ടിച്ചേർക്കാനാവുക. ?

കഥയുടെ ഒപ്പം സഞ്ചരിക്കുന്ന ക്യാമറ : സസ്പെൻസ് നിലനിർത്താൻ പര്യാപ്തമായ എഡിറ്റിംങ്ങ് - ഒരു റൂമിനുള്ളിൽ ആയിരുന്നിട്ടു കൂടി ഇപ്പോൾ ഒരു പൊട്ടിത്തെറി നടക്കും എന്നു തോന്നിപ്പിക്കുന്ന അന്തരീക്ഷം.
ഒരു വശത്ത് ഓഡറുകൾ ഒപ്പിടുക മാത്രമാണ് ഞങ്ങൾ ചെയ്തതെന്ന് പറയുന്ന ന്യായാധിപൻമാരായിരുന്ന പ്രതികൾ . അവരിലൊരാൾ നിയമത്തിൽ ഡോ. എടുത്ത നിയമ മന്ത്രിയും നിരവധി നിയമ പുസ്തകങ്ങളുടെ രചയിതാവും കൂടിയാണ്. മറുഭാഗത്ത് അവരെ വിധിക്കാൻ സകല നിയമ പുസ്തകങ്ങളും പരിശോധിച്ച് പഠിച്ച ന്യായാധിപൻമാർ . വാദിഭാഗത്തിനായി അമേരിക്കൻ കേണൽ ആയ പ്രോസിക്യൂട്ടർ - പ്രതികൾക്കായി ഡിഫൻസ് കൗൺസിൽ -

ഇതു കുറ്റവും ശിക്ഷയും തമ്മിലുള്ള ഏറ്റുമുട്ടലല്ല - വാദിയും പ്രതിയും തമ്മിലുള്ള ഏറ്റുമുട്ടലുമല്ല.
സത്യവും നീതിയും തമ്മിലുള്ള സംഘർഷവുമല്ല. നിയമവും നിയമവും തമ്മിലുള്ള തീ പറക്കുന്ന പോരാട്ടമാണ് - അതുകൊണ്ട് തന്നെ സിനിമചരിത്രത്തിൽ അപൂർവ്വമായ ഒരു കോർട്ട് റൂം ഡ്രാമയെന്നു ചിത്രത്തെ വിലയിരുത്താം.
2003 ൽ ഈ ചിത്രം അമേരിക്കൻ നാഷണൽ ഫിലിം രജിസ്റ്ററിയിൽ സ്ഥാനം നേടുകയുണ്ടായി.1959 ൽ play house 90 എന്ന പേരിൽ ടി.വിയിൽ പരമ്പരയായി വന്നതാണ് ഈ ചിത്രത്തിന്റെ മൂലകഥ, Abby Mann ആണ് രചന നിർവ്വഹിച്ചത്. പിന്നീട് 1961 ൽ സംവിധായകൻ Stanley karmer ഇതു സിനിമയാക്കുകയായിരുന്നു. Ernest Laszio ആണ് ക്യാമറ കൈകാര്യം ചെയ്തിരിക്കുന്നത്.

Frederick knudtson എഡിറ്റിംങ്ങും Ernest Gold സംഗീതവും നിർവ്വഹിച്ചിരിക്കുന്നു.
നാസി കോൺസൺ ട്രേഷൻ ക്യാമ്പുകളിലെ പീഡന മുറികളും ജീവനോടെ കത്തിക്കുന്ന വൈദ്യുത ശ്മാശനവും, ലക്ഷക്കണക്കിന് മനുഷ്യരുടെ ജഡങ്ങൾ ബുൾഡോസറിന് നീക്കം ചെയ്യുന്ന ഒറിജിനൽ വീഡിയോ ഫുട്ടേജുകളും സിനിമയിൽ കാണിക്കുന്നുണ്ട്. കൊല്ലാൻ കൊണ്ടുപോകുന്ന കുട്ടികളുടെ കൈകളിൽ ടാറ്റു പതിക്കുന്ന യഥാർത്ഥ ദ്യശ്യങ്ങൾ കോടതിയിൽ പ്രദർശിപ്പിച്ച ശേഷം ഒരു വന്യമായ നിശബ്ദതയുണ്ട്. മരണത്തിനു പോലും അത്തരം ഒരു നിശബ്ദതയുണ്ടാവില്ല.
അവസാന വിധി പറയുന്ന ജഡ്ജിയുടെ വാക്കുകൾ പ്രത്യേകം എടുത്തു പറയേണ്ടതാണ്. എന്താണ് ഈ വിധിയുടെ അടിസ്ഥാനം എന്ന് അയാൾ വ്യക്തമാക്കുന്ന സന്ദർഭം .... മാനവരാശി ഇനിയും കടന്നു പോകേണ്ട ഏറ്റവും ദുർഘടമായ പാതയുടെ ഏറ്റവും അറ്റത്തു പോയി ആ വാക്കുകൾ തട്ടി തിരികെ വരട്ടെ ......
**(സുരൻ നൂറനാട്ടുകര)** JUDGEMENT at NUREMBERG "എട്ടു മാസമായി നടന്നു പോന്നിരുന്ന ഈ കേസിന്റെ വാദം അവസാനിച്ചു കഴിഞ്ഞു. പതിനായിരം പേജുകൾ അടങ്ങിയ തെളിവുകൾ കോടതി സസൂഷ്മം പഠിച്ചതിന്റെ വെളിച്ചത്തിൽ ഇന്നിവിടെ വിധി പ്രസ്താവിക്കുകയാണ്. " ഒരു രാജ്യമല്ല - ലോകം മുഴുവൻ ഉറ്റു നോക്കുന്ന മനുഷത്വരഹിതമായ ആധുനിക സംസാരക്കാരത്തിനു നിരക്കാത്ത ആ കറുത്ത അധ്യായത്തിന് ജർമ്മനിയിലെ ന്യൂറംബർഗ് കോടതി സാക്ഷ്യം വഹിക്കുകയായിരുന്നു. നാസി ജർമ്മൻ കൊടും ക്രുരതയുടെ ബാക്കിപത്രമായിരുന്നു ആ കോടതികളിൽ മുഴങ്ങിക്കേട്ടത് - ഒരു ഭാഗത്ത് വിധി പറയാനായി 3 ജഡ്ജിമാർ , മറുഭാഗത്ത് പ്രതി സ്ഥാനത്ത് 4 ജഡ്ജിമാർ - എന്തൊരു വിരോധാഭാസം - പക്ഷേ മരിച്ചു മണ്ണടിഞ്ഞ ലക്ഷക്കണക്കിന് നിരപരാധികളുടെ രക്തത്തോട് നീതി പുലർത്തിയാൽ മാത്രമേ നിയമം മുന്നോട്ട് പോകൂ - ലോക സിനിമ ചരിത്രത്തിൽ തങ്കലിപികളിൽ എഴുതിച്ചേർത്ത American epic court room drama "Judgement at Nuremberg മഹത്തായ അഭ്രകാവ്യം ആകുന്നതങ്ങിനെയാണ്. സിനിമയിലെ കോടതി ഇതായിരുന്നെങ്കിൽ യഥാർത്ഥ കോടതി എന്തായിരുന്നിരിക്കും ..... മൂന്നു മണികൂർ അധികമുള്ള ചിത്രത്തെ ഏതെങ്കിലും ഒരു ഭാഗം തിരഞ്ഞെടുത്ത് പറയുക അസാധ്യം എന്നു തന്നെ പറയാം. 1961 ൽ ഇറങ്ങിയ ചിത്രത്തിൽ എങ്ങിനെയാണ് ഒരു സെക്കന്റെ പോലും നമ്മുടെ ശ്രദ്ധ തെറ്റിക്കാതെ ഒരു കോടതി മുറിക്കുള്ളിൽ തളച്ചിടാനാവുക. ഒരൽപം നാടകീയത പോലുമില്ലാതെ ഓരോ സംഭാഷണങ്ങളും സന്ദർഭത്തിനനുസരിച്ച് കൃത്യതയോടെ കൂട്ടിച്ചേർക്കാനാവുക. ? കഥയുടെ ഒപ്പം സഞ്ചരിക്കുന്ന ക്യാമറ : സസ്പെൻസ് നിലനിർത്താൻ പര്യാപ്തമായ എഡിറ്റിംങ്ങ് - ഒരു റൂമിനുള്ളിൽ ആയിരുന്നിട്ടു കൂടി ഇപ്പോൾ ഒരു പൊട്ടിത്തെറി നടക്കും എന്നു തോന്നിപ്പിക്കുന്ന അന്തരീക്ഷം. ഒരു വശത്ത് ഓഡറുകൾ ഒപ്പിടുക മാത്രമാണ് ഞങ്ങൾ ചെയ്തതെന്ന് പറയുന്ന ന്യായാധിപൻമാരായിരുന്ന പ്രതികൾ . അവരിലൊരാൾ നിയമത്തിൽ ഡോ. എടുത്ത നിയമ മന്ത്രിയും നിരവധി നിയമ പുസ്തകങ്ങളുടെ രചയിതാവും കൂടിയാണ്. മറുഭാഗത്ത് അവരെ വിധിക്കാൻ സകല നിയമ പുസ്തകങ്ങളും പരിശോധിച്ച് പഠിച്ച ന്യായാധിപൻമാർ . വാദിഭാഗത്തിനായി അമേരിക്കൻ കേണൽ ആയ പ്രോസിക്യൂട്ടർ - പ്രതികൾക്കായി ഡിഫൻസ് കൗൺസിൽ - ഇതു കുറ്റവും ശിക്ഷയും തമ്മിലുള്ള ഏറ്റുമുട്ടലല്ല - വാദിയും പ്രതിയും തമ്മിലുള്ള ഏറ്റുമുട്ടലുമല്ല. സത്യവും നീതിയും തമ്മിലുള്ള സംഘർഷവുമല്ല. നിയമവും നിയമവും തമ്മിലുള്ള തീ പറക്കുന്ന പോരാട്ടമാണ് - അതുകൊണ്ട് തന്നെ സിനിമചരിത്രത്തിൽ അപൂർവ്വമായ ഒരു കോർട്ട് റൂം ഡ്രാമയെന്നു ചിത്രത്തെ വിലയിരുത്താം. 2003 ൽ ഈ ചിത്രം അമേരിക്കൻ നാഷണൽ ഫിലിം രജിസ്റ്ററിയിൽ സ്ഥാനം നേടുകയുണ്ടായി.1959 ൽ play house 90 എന്ന പേരിൽ ടി.വിയിൽ പരമ്പരയായി വന്നതാണ് ഈ ചിത്രത്തിന്റെ മൂലകഥ, Abby Mann ആണ് രചന നിർവ്വഹിച്ചത്. പിന്നീട് 1961 ൽ സംവിധായകൻ Stanley karmer ഇതു സിനിമയാക്കുകയായിരുന്നു. Ernest Laszio ആണ് ക്യാമറ കൈകാര്യം ചെയ്തിരിക്കുന്നത്. Frederick knudtson എഡിറ്റിംങ്ങും Ernest Gold സംഗീതവും നിർവ്വഹിച്ചിരിക്കുന്നു. നാസി കോൺസൺ ട്രേഷൻ ക്യാമ്പുകളിലെ പീഡന മുറികളും ജീവനോടെ കത്തിക്കുന്ന വൈദ്യുത ശ്മാശനവും, ലക്ഷക്കണക്കിന് മനുഷ്യരുടെ ജഡങ്ങൾ ബുൾഡോസറിന് നീക്കം ചെയ്യുന്ന ഒറിജിനൽ വീഡിയോ ഫുട്ടേജുകളും സിനിമയിൽ കാണിക്കുന്നുണ്ട്. കൊല്ലാൻ കൊണ്ടുപോകുന്ന കുട്ടികളുടെ കൈകളിൽ ടാറ്റു പതിക്കുന്ന യഥാർത്ഥ ദ്യശ്യങ്ങൾ കോടതിയിൽ പ്രദർശിപ്പിച്ച ശേഷം ഒരു വന്യമായ നിശബ്ദതയുണ്ട്. മരണത്തിനു പോലും അത്തരം ഒരു നിശബ്ദതയുണ്ടാവില്ല. അവസാന വിധി പറയുന്ന ജഡ്ജിയുടെ വാക്കുകൾ പ്രത്യേകം എടുത്തു പറയേണ്ടതാണ്. എന്താണ് ഈ വിധിയുടെ അടിസ്ഥാനം എന്ന് അയാൾ വ്യക്തമാക്കുന്ന സന്ദർഭം .... മാനവരാശി ഇനിയും കടന്നു പോകേണ്ട ഏറ്റവും ദുർഘടമായ പാതയുടെ ഏറ്റവും അറ്റത്തു പോയി ആ വാക്കുകൾ തട്ടി തിരികെ വരട്ടെ ......
