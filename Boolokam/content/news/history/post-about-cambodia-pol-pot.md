---
title: "തലയോടു പിളർന്നവരുടെ നിലവിളി കേട്ടാണ് എൺപതുകളിലെ കംബോഡിയ സൂര്യോദയം കണ്ടിരുന്നത്"
date: 2023-08-22T06:47:43
draft: false
categories: ["History"]
tags: ['cambodia pol pot', 'genocide', 'history', 'pol pot']
author: "Beaumaris"
---

<strong>ഏഷ്യയിലെ ഹിറ്റ്‌ലർ എന്നറിയപ്പെട്ടിരുന്ന ഏകാധിപതി ആര് ?</strong>

<strong>അറിവ് തേടുന്ന പാവം പ്രവാസി</strong>

തനിക്ക് ഇഷ്ടമല്ലാത്ത പതിനായിരക്കണക്കിന് ആളുകളെ കൊന്നു തള്ളിയ ഏകാധിപതിയായിരുന്നു കംബോഡിയ ഭരിച്ചിരുന്ന പോൾപോട്ട് . പ്രത്യേകിച്ചൊരു കാരണവുമില്ലാതെ ജനങ്ങളെ കൂട്ടത്തോടെ തല്ലിക്കൊല്ലാൻ പോൾപോട്ട് ഉത്തരവിടുകയായിരുന്നു. ജനങ്ങളെ തലയ്ക്കടിച്ചു കൊല്ലുന്ന സ്ഥലം കില്ലിങ് ഫീൽഡ് എന്നാണ് അറിയപ്പെടുന്നത്. കില്ലിങ് ഫീൽഡിൽ ഒരു പനയുണ്ട്. അതിന്റെ മുകളിൽ മൈക്കു കെട്ടി ഉച്ചത്തിൽ പാട്ടു വച്ച ശേഷമാണ് ആളുകളെ കൊലപ്പെടുത്തിയിരുന്നത്.പോൾപോട്ടിന്റെ പട്ടാളക്കാർ പിഞ്ചു കുഞ്ഞുങ്ങളെ കാലിൽ തൂക്കിപ്പിടിച്ച് ഈ മരത്തിൽ അടിച്ചു കൊന്നിരുന്നു . തലയോടു പിളർന്നവരുടെ നിലവിളി കേട്ടാണ് എൺപതുകളിലെ കംബോഡിയ സൂര്യോദയം കണ്ടിരുന്നത്.

<img class="size-full wp-image-414734 aligncenter" src="https://cdn.boolokam.com/articles/2023/08/degegg.jpg" alt="" width="1920" height="1080" />ജയിലുകൾ നിറഞ്ഞപ്പോൾ കൊല്ലാനുള്ളയാളുകളെ ഒരു സ്കൂൾ കെട്ടിടത്തിലാണ് പാർപ്പിച്ചിരുന്നത്. എസ് 21 എന്ന ഈ ഹൈസ്കൂൾ ഇപ്പോൾ സന്ദർശന കേന്ദ്രമാണ്. ക്ലാസ് മുറികളുടെ ചുമരിൽ ഒരിഞ്ച് സ്ഥലം പോലുമില്ലാതെ ഫോട്ടോകൾ തൂക്കിയിട്ടുണ്ട്. കൊല്ലുന്നവരുടെയെല്ലാം ഫോട്ടോ എടുക്കണമെന്നു പോൾപോട്ട് കർശനം നിർദേശം നൽകിയിരുന്നത്രേ. മനുഷ്യരുടെ തലയോട്ടികൾ കൂട്ടിവച്ച അങ്കോർ വെറ്റ് എന്ന പട്ടണത്തിലെ ട്രാഫിക് ഐലൻഡുകൾ ഇന്നും വിനോദ സഞ്ചാരികൾക്ക് കാണാം.മനുഷ്യന്റെ അസ്ഥികളിലും തലയോട്ടിയിലും ചവിട്ടി കില്ലിങ് ഫീൽഡിലൂടെ നടക്കാം.അസ്ഥിക്കഷണങ്ങൾ കൊണ്ടു ബാറ്റുണ്ടാക്കി ക്രിക്കറ്റ് കളിക്കുന്ന കുട്ടികൾ ഇന്നും കംബോഡിയായിൽ ഉണ്ട്.

<img class="alignnone size-full wp-image-414735" src="https://cdn.boolokam.com/articles/2023/08/fwwee.jpeg" alt="" width="570" height="380" />കമ്പോഡിയയിലെ ഖമർ റൂഷ് ഭരണകൂടത്തെ 1976 മുതൽ 1979 വരെ നയിച്ചത് പോൾ പോട്ടാണ്. ഏഷ്യയിലെ ഹിറ്റ്‌ലർ എന്നാണ് പോൾ പോട്ടിനെ വിശേഷിപ്പിക്കപ്പെടുന്നത്.കോടിക്കണക്കിന് ജനങ്ങളാണ് ഈ സ്വേഛാധിപത്യ ഭരണാധിയുടെ സ്വാർത്ഥ ഭരണത്തിന്റെ ഇരകളായി നരകിച്ച് മരിച്ചതും മരിച്ച് ജീവിച്ചതും.മാവോ സെ തൂങ്ങിന്റെ നേതൃത്വത്തിലുള്ള തീവ്ര കമ്യൂണിസത്തിൽ ആകൃഷ്ടരായ ഒരു വിഭാഗം ആളുകൾ 1970 കളിൽ പോൾ പോട്ടിന്റെ നേതൃത്വത്തിൽ കംബോഡിയയിൽ രുപം നൽകിയ പ്രസ്ഥാനമാണ് ഖമർ റൂഷ്.

<img class="size-full wp-image-414736 aligncenter" src="https://cdn.boolokam.com/articles/2023/08/wfgggggg-1.jpg" alt="" width="1200" height="1200" />രാജ വാഴ്ചയിൽ നിന്ന് ജനാധിപത്യത്തിലേക്ക് നീങ്ങിയ കംബോഡിയയിൽ ചൈനീസ് കമ്മ്യുണിസ്റ്റ് പാർട്ടിയുടെ സഹായത്തോടെ അധികാരം പിടിച്ചു വാങ്ങിയ പോൾപോട്ടിന്റെ ഭരണത്തിൽ കൊലചെയ്യപ്പെട്ടതിൽ കൂടുതലും കർഷകരായിരുന്നു. കാർഷിക സോഷ്യലിസം ആയിരുന്നു അവരുടെ ലക്ഷ്യം. നഗരത്തിൽ നിന്ന് എല്ലാവരെയും നാട്ടിന്പുറത്തേക്ക് ബലം പ്രയോഗിച്ചു നീക്കി .തടസ്സം നിന്നവരെ കൈ പുറകിൽ കെട്ടി , കയറിൽ തൂക്കി കെട്ടി നിർദയം മർദിച്ചു. ബോധം നശിക്കുമ്പോൾ അഴുക്കു വെള്ളത്തിൽ തല മുക്കി താഴ്ത്തി ബോധം വരുമ്പോൾ വീണ്ടും മർദിച്ചു.

മൃതദേഹങ്ങൾ ആയിരത്തിലധികം കുഴികളിൽ തള്ളി. ഈ ശവകുഴികളിൽ നിന്നും കിട്ടിയ അവരുടെ തലയോട്ടികളും എല്ലിൻ കഷണങ്ങളും പഴയ വസ്ത്രങ്ങളും ഏഴു നിലയുള്ള കൂട്ടക്കൊല മ്യൂസിയത്തിൽ ഇന്ന് പ്രദർശിപ്പിച്ചിട്ടുണ്ട്.ഈ മൃതദേഹങ്ങൾ 'ചാവുനിലങ്ങൾ' എന്ന പേരിലറിയപ്പെട്ടിരുന്ന ഒരിടത്താണ് മറവുചെയ്തിരുന്നത്.കുറ്റങ്ങൾ സമ്മതിപ്പിക്കാൻ ഷോക്കടിപ്പിക്കുക,വിരലുകളുടെ നഖങ്ങൾ പിഴുതെടുക്കുക, കമ്പി പഴുപ്പിച്ച് പൊള്ളിക്കുക എന്നിങ്ങനെ പല പീഡനമുറകളും ആ തടവറയിൽ നടപ്പാക്കിയിരുന്നു.

<img class=" wp-image-414737 aligncenter" src="https://cdn.boolokam.com/articles/2023/08/32rtt.webp" alt="" width="731" height="520" />അധികാരം പിടിച്ചെടുത്ത ഉടനെ ഖ്‌മർ റൂഷ് ചെയ്തത് തങ്ങളുടെ ശത്രുക്കളെ ഒന്നടങ്കം ആവും വിധമെല്ലാം ശിക്ഷിക്കുക എന്നതാണ്. അവർ ഡോക്ടർമാർ, എഞ്ചിനീയർമാർ, അധ്യാപകർ എന്നുള്ള ഭേദമൊന്നുമില്ലാതെ സകലരെയും കൃഷിപ്പണിക്ക് നിയോഗിച്ച് കഠിനമായി തൊഴിലെടുപ്പിച്ചു. അവരുടെ എല്ലാം നേരിട്ട് നിയന്ത്രിക്കാൻ തുടങ്ങി. കുട്ടികളെ അവരുടെ കുടുംബങ്ങളിൽ നിന്നുമകറ്റി പട്ടാളസ്‌കൂളുകളിൽ ചേർത്ത് പട്ടാളക്കാരാക്കി വളർത്തി.'ഡെമോക്രാറ്റിക്‌ റിപ്പബ്ലിക്ക് ഓഫ് കമ്പൂച്ചിയ' എന്ന് രാജ്യത്തിന്റെ പേര് തന്നെ പോൾപോട്ട് മാറ്റി.

പോൾ പോട്ട് കംബോഡിയ ഭരിച്ചത് മൂന്ന് വർഷവും എട്ട് മാസവും ഇരുപത് ദിവസവും മാത്രമാണ്. എന്നാൽ ആ കാലഘട്ടത്തിൽ കൊല ചെയ്യപ്പെട്ടവർ 20 ലക്ഷത്തിലേറെ. ഒന്നര ലക്ഷം കർഷകരെ മാത്രം കംബോഡിയയിൽ കൊന്നൊടുക്കിയിട്ടുണ്ടെന്നാണ് കണക്കുകൾ പറയുന്നത്. കൊല്ലപ്പെട്ട മനുഷ്യരുടെ തലയോട്ടികൾ കൊണ്ട് നിറഞ്ഞ നാടാണ് ഇപ്പോഴും കംബോഡിയ. 1998 ഏപ്രിലിൽ 15 ന് പോൾ പോട്ട് അന്തരിച്ചു. ഖമർ റൂഷ് കംബോഡിയൻ ഭരണം ഏറ്റെടുത്തതിന്റെ 23ആം വാർഷികത്തിന് രണ്ട് ദിവസം മുമ്പായിരുന്നു പോൾ പോട്ടിന്റെ അന്ത്യം. ഹൃദയാഘാതമാണെന്നും അല്ല ആത്മഹത്യയാണെന്നുമുള്ള സംശയങ്ങൾ ഇന്നും നില നിൽക്കുന്നു.

<img class="size-full wp-image-414738 aligncenter" src="https://cdn.boolokam.com/articles/2023/08/fwweerr.webp" alt="" width="1200" height="900" />മരണാനന്തരവും അപമാനം പോൾപോട്ടിനെ തേടിയെത്തി. ഒരു രാഷ്ട്രത്തലവനെപ്പോലെ അന്തസ്സായി മരണാന്തര ബഹുമതികളോടെ, മതാചാരചടങ്ങുകളോടെ ദഹിപ്പിക്കപ്പെടാനുള്ള യോഗം അയാൾക്കുണ്ടായില്ല. ടയറുകളും, ഒടിഞ്ഞ മരക്കസേരകളും, പാഴ്മരങ്ങളും കൂട്ടിയിട്ട് അതിനിടയിൽ ശവപ്പെട്ടിയിൽ പോൾപോട്ടിന്റെ മൃതദേഹവും വെച്ച് തീകൊളുത്തുകയായിരുന്നു കമ്പോഡിയയിലെ ജനങ്ങൾ. ജീവിച്ചിരുന്ന കാലത്ത് ആ സ്വേച്ഛാധിപതി പ്രവർത്തിച്ച അക്രമങ്ങളോട് അവർക്കുണ്ടായിരുന്ന മരിച്ചാലും അവസാനിക്കാത്ത പ്രതിഷേധത്തിന്റെ പ്രകടനമായിരുന്നു അങ്ങനെയൊരു ചിതയൊരുക്കൽ. ഇന്നും കംമ്പോടിയായിൽ പുരുഷന്മാർ നാല്പതു ശതമാനമേഉള്ളൂ. അറുപതു ശതമാനം സ്ത്രീകളാണ്.


![തലയോടു പിളർന്നവരുടെ നിലവിളി കേട്ടാണ് എൺപതുകളിലെ കംബോഡിയ സൂര്യോദയം കണ്ടിരുന്നത്](https://cdn.boolokam.com/articles/2023/08/degegg.jpg)**ഏഷ്യയിലെ ഹിറ്റ്‌ലർ എന്നറിയപ്പെട്ടിരുന്ന ഏകാധിപതി ആര് ?** **അറിവ് തേടുന്ന പാവം പ്രവാസി** തനിക്ക് ഇഷ്ടമല്ലാത്ത പതിനായിരക്കണക്കിന് ആളുകളെ കൊന്നു തള്ളിയ ഏകാധിപതിയായിരുന്നു കംബോഡിയ ഭരിച്ചിരുന്ന പോൾപോട്ട് . പ്രത്യേകിച്ചൊരു കാരണവുമില്ലാതെ ജനങ്ങളെ കൂട്ടത്തോടെ തല്ലിക്കൊല്ലാൻ പോൾപോട്ട് ഉത്തരവിടുകയായിരുന്നു. ജനങ്ങളെ തലയ്ക്കടിച്ചു കൊല്ലുന്ന സ്ഥലം കില്ലിങ് ഫീൽഡ് എന്നാണ് അറിയപ്പെടുന്നത്. കില്ലിങ് ഫീൽഡിൽ ഒരു പനയുണ്ട്. അതിന്റെ മുകളിൽ മൈക്കു കെട്ടി ഉച്ചത്തിൽ പാട്ടു വച്ച ശേഷമാണ് ആളുകളെ കൊലപ്പെടുത്തിയിരുന്നത്.പോൾപോട്ടിന്റെ പട്ടാളക്കാർ പിഞ്ചു കുഞ്ഞുങ്ങളെ കാലിൽ തൂക്കിപ്പിടിച്ച് ഈ മരത്തിൽ അടിച്ചു കൊന്നിരുന്നു . തലയോടു പിളർന്നവരുടെ നിലവിളി കേട്ടാണ് എൺപതുകളിലെ കംബോഡിയ സൂര്യോദയം കണ്ടിരുന്നത്. ജയിലുകൾ നിറഞ്ഞപ്പോൾ കൊല്ലാനുള്ളയാളുകളെ ഒരു സ്കൂൾ കെട്ടിടത്തിലാണ് പാർപ്പിച്ചിരുന്നത്. എസ് 21 എന്ന ഈ ഹൈസ്കൂൾ ഇപ്പോൾ സന്ദർശന കേന്ദ്രമാണ്. ക്ലാസ് മുറികളുടെ ചുമരിൽ ഒരിഞ്ച് സ്ഥലം പോലുമില്ലാതെ ഫോട്ടോകൾ തൂക്കിയിട്ടുണ്ട്. കൊല്ലുന്നവരുടെയെല്ലാം ഫോട്ടോ എടുക്കണമെന്നു പോൾപോട്ട് കർശനം നിർദേശം നൽകിയിരുന്നത്രേ. മനുഷ്യരുടെ തലയോട്ടികൾ കൂട്ടിവച്ച അങ്കോർ വെറ്റ് എന്ന പട്ടണത്തിലെ ട്രാഫിക് ഐലൻഡുകൾ ഇന്നും വിനോദ സഞ്ചാരികൾക്ക് കാണാം.മനുഷ്യന്റെ അസ്ഥികളിലും തലയോട്ടിയിലും ചവിട്ടി കില്ലിങ് ഫീൽഡിലൂടെ നടക്കാം.അസ്ഥിക്കഷണങ്ങൾ കൊണ്ടു ബാറ്റുണ്ടാക്കി ക്രിക്കറ്റ് കളിക്കുന്ന കുട്ടികൾ ഇന്നും കംബോഡിയായിൽ ഉണ്ട്. ![](https://cdn.boolokam.com/articles/2023/08/fwwee.jpeg)കമ്പോഡിയയിലെ ഖമർ റൂഷ് ഭരണകൂടത്തെ 1976 മുതൽ 1979 വരെ നയിച്ചത് പോൾ പോട്ടാണ്. ഏഷ്യയിലെ ഹിറ്റ്‌ലർ എന്നാണ് പോൾ പോട്ടിനെ വിശേഷിപ്പിക്കപ്പെടുന്നത്.കോടിക്കണക്കിന് ജനങ്ങളാണ് ഈ സ്വേഛാധിപത്യ ഭരണാധിയുടെ സ്വാർത്ഥ ഭരണത്തിന്റെ ഇരകളായി നരകിച്ച് മരിച്ചതും മരിച്ച് ജീവിച്ചതും.മാവോ സെ തൂങ്ങിന്റെ നേതൃത്വത്തിലുള്ള തീവ്ര കമ്യൂണിസത്തിൽ ആകൃഷ്ടരായ ഒരു വിഭാഗം ആളുകൾ 1970 കളിൽ പോൾ പോട്ടിന്റെ നേതൃത്വത്തിൽ കംബോഡിയയിൽ രുപം നൽകിയ പ്രസ്ഥാനമാണ് ഖമർ റൂഷ്. ![](https://cdn.boolokam.com/articles/2023/08/wfgggggg-1.jpg)രാജ വാഴ്ചയിൽ നിന്ന് ജനാധിപത്യത്തിലേക്ക് നീങ്ങിയ കംബോഡിയയിൽ ചൈനീസ് കമ്മ്യുണിസ്റ്റ് പാർട്ടിയുടെ സഹായത്തോടെ അധികാരം പിടിച്ചു വാങ്ങിയ പോൾപോട്ടിന്റെ ഭരണത്തിൽ കൊലചെയ്യപ്പെട്ടതിൽ കൂടുതലും കർഷകരായിരുന്നു. കാർഷിക സോഷ്യലിസം ആയിരുന്നു അവരുടെ ലക്ഷ്യം. നഗരത്തിൽ നിന്ന് എല്ലാവരെയും നാട്ടിന്പുറത്തേക്ക് ബലം പ്രയോഗിച്ചു നീക്കി .തടസ്സം നിന്നവരെ കൈ പുറകിൽ കെട്ടി , കയറിൽ തൂക്കി കെട്ടി നിർദയം മർദിച്ചു. ബോധം നശിക്കുമ്പോൾ അഴുക്കു വെള്ളത്തിൽ തല മുക്കി താഴ്ത്തി ബോധം വരുമ്പോൾ വീണ്ടും മർദിച്ചു. മൃതദേഹങ്ങൾ ആയിരത്തിലധികം കുഴികളിൽ തള്ളി. ഈ ശവകുഴികളിൽ നിന്നും കിട്ടിയ അവരുടെ തലയോട്ടികളും എല്ലിൻ കഷണങ്ങളും പഴയ വസ്ത്രങ്ങളും ഏഴു നിലയുള്ള കൂട്ടക്കൊല മ്യൂസിയത്തിൽ ഇന്ന് പ്രദർശിപ്പിച്ചിട്ടുണ്ട്.ഈ മൃതദേഹങ്ങൾ 'ചാവുനിലങ്ങൾ' എന്ന പേരിലറിയപ്പെട്ടിരുന്ന ഒരിടത്താണ് മറവുചെയ്തിരുന്നത്.കുറ്റങ്ങൾ സമ്മതിപ്പിക്കാൻ ഷോക്കടിപ്പിക്കുക,വിരലുകളുടെ നഖങ്ങൾ പിഴുതെടുക്കുക, കമ്പി പഴുപ്പിച്ച് പൊള്ളിക്കുക എന്നിങ്ങനെ പല പീഡനമുറകളും ആ തടവറയിൽ നടപ്പാക്കിയിരുന്നു. ![](https://cdn.boolokam.com/articles/2023/08/32rtt.webp)അധികാരം പിടിച്ചെടുത്ത ഉടനെ ഖ്‌മർ റൂഷ് ചെയ്തത് തങ്ങളുടെ ശത്രുക്കളെ ഒന്നടങ്കം ആവും വിധമെല്ലാം ശിക്ഷിക്കുക എന്നതാണ്. അവർ ഡോക്ടർമാർ, എഞ്ചിനീയർമാർ, അധ്യാപകർ എന്നുള്ള ഭേദമൊന്നുമില്ലാതെ സകലരെയും കൃഷിപ്പണിക്ക് നിയോഗിച്ച് കഠിനമായി തൊഴിലെടുപ്പിച്ചു. അവരുടെ എല്ലാം നേരിട്ട് നിയന്ത്രിക്കാൻ തുടങ്ങി. കുട്ടികളെ അവരുടെ കുടുംബങ്ങളിൽ നിന്നുമകറ്റി പട്ടാളസ്‌കൂളുകളിൽ ചേർത്ത് പട്ടാളക്കാരാക്കി വളർത്തി.'ഡെമോക്രാറ്റിക്‌ റിപ്പബ്ലിക്ക് ഓഫ് കമ്പൂച്ചിയ' എന്ന് രാജ്യത്തിന്റെ പേര് തന്നെ പോൾപോട്ട് മാറ്റി. പോൾ പോട്ട് കംബോഡിയ ഭരിച്ചത് മൂന്ന് വർഷവും എട്ട് മാസവും ഇരുപത് ദിവസവും മാത്രമാണ്. എന്നാൽ ആ കാലഘട്ടത്തിൽ കൊല ചെയ്യപ്പെട്ടവർ 20 ലക്ഷത്തിലേറെ. ഒന്നര ലക്ഷം കർഷകരെ മാത്രം കംബോഡിയയിൽ കൊന്നൊടുക്കിയിട്ടുണ്ടെന്നാണ് കണക്കുകൾ പറയുന്നത്. കൊല്ലപ്പെട്ട മനുഷ്യരുടെ തലയോട്ടികൾ കൊണ്ട് നിറഞ്ഞ നാടാണ് ഇപ്പോഴും കംബോഡിയ. 1998 ഏപ്രിലിൽ 15 ന് പോൾ പോട്ട് അന്തരിച്ചു. ഖമർ റൂഷ് കംബോഡിയൻ ഭരണം ഏറ്റെടുത്തതിന്റെ 23ആം വാർഷികത്തിന് രണ്ട് ദിവസം മുമ്പായിരുന്നു പോൾ പോട്ടിന്റെ അന്ത്യം. ഹൃദയാഘാതമാണെന്നും അല്ല ആത്മഹത്യയാണെന്നുമുള്ള സംശയങ്ങൾ ഇന്നും നില നിൽക്കുന്നു. ![](https://cdn.boolokam.com/articles/2023/08/fwweerr.webp)മരണാനന്തരവും അപമാനം പോൾപോട്ടിനെ തേടിയെത്തി. ഒരു രാഷ്ട്രത്തലവനെപ്പോലെ അന്തസ്സായി മരണാന്തര ബഹുമതികളോടെ, മതാചാരചടങ്ങുകളോടെ ദഹിപ്പിക്കപ്പെടാനുള്ള യോഗം അയാൾക്കുണ്ടായില്ല. ടയറുകളും, ഒടിഞ്ഞ മരക്കസേരകളും, പാഴ്മരങ്ങളും കൂട്ടിയിട്ട് അതിനിടയിൽ ശവപ്പെട്ടിയിൽ പോൾപോട്ടിന്റെ മൃതദേഹവും വെച്ച് തീകൊളുത്തുകയായിരുന്നു കമ്പോഡിയയിലെ ജനങ്ങൾ. ജീവിച്ചിരുന്ന കാലത്ത് ആ സ്വേച്ഛാധിപതി പ്രവർത്തിച്ച അക്രമങ്ങളോട് അവർക്കുണ്ടായിരുന്ന മരിച്ചാലും അവസാനിക്കാത്ത പ്രതിഷേധത്തിന്റെ പ്രകടനമായിരുന്നു അങ്ങനെയൊരു ചിതയൊരുക്കൽ. ഇന്നും കംമ്പോടിയായിൽ പുരുഷന്മാർ നാല്പതു ശതമാനമേഉള്ളൂ. അറുപതു ശതമാനം സ്ത്രീകളാണ്.
