---
title: "1796 - ൽ പഴശ്ശിരാജ ബ്രിട്ടീഷുകാർക്കെഴുതിയ കത്ത്, വായിച്ചിരിക്കണം, അന്നത്തെ ഭാഷ അറിയണ്ടേ ?"
date: 2021-04-09T08:14:38
draft: false
categories: ["History"]
tags: ['\u200eAbdulla Bin Hussain Pattambi', 'east india company', 'pazhashi raja']
author: "Beaumaris"
---

<strong><a href="https://wordpress-972788-3403151.cloudwaysapps.com/abdulla-bin-hussain-pattambi-post-pazhassi-raja-letter-to-east-india-company/303499/bdd-1618" rel="attachment wp-att-303500"><img class="alignleft size-full wp-image-303500" src="https://cdn.boolokam.com/articles/2021/04/bdd-159.jpg" alt="" width="739" height="360" /></a>✒️ Abdulla Bin Hussain Pattambi.</strong>

<strong>പഴശ്ശിത്തമ്പുരാന്റെ കത്ത്‌</strong>

കേരളവർമ്മ പഴശ്ശി രാജാവ്‌ ബ്രിട്ടീഷ്‌ ഈസ്റ്റിന്ത്യാ കമ്പനിയുടെ തലശ്ശേരി കമ്പനി ആസ്ഥാനത്തെ തുക്കടി സൂപ്രണ്ട്‌ കൃസ്റ്റഫർ പിലി ( Christopher Pele ) സായിപ്പിന്‌ അയച്ച കത്തുകളിൽ ഒന്നാണ് ഇതിന്റെ അവസാന ഭാഗത്ത്‌ ചേർത്തിട്ടുളളത്‌‌. തലശ്ശേരി കമ്പനി രേഖകളിലെ പഴശ്ശി രേഖകളിൽ ഒന്നാണിത്‌. അക്കാലത്തെ കത്തുകളിലെല്ലാം അഭിവാദനത്തിനുപയോഗിച്ചു കാണുന്നത്‌ "സലാം" എന്ന അറബി വാക്കുകൊണ്ടാണെന്ന് കാണാം. അതുപോലെ 'കരാർനാമ' തുടങ്ങിയ പേർഷ്യൻ പ്രയോഗങ്ങളും കടന്നുവരുന്നുണ്ട്‌. ഒരു പക്ഷേ, അൽപ്പകാലം മുന്നെ കഴിഞ്ഞു പോയ മൈസൂർ ഭരണത്തിന്റെ സ്വാധീനമാവാം കത്തുകളിലും ഹർജികളിലും കാണുന്ന ഈ പേർഷ്യൻ-അറബ്‌ പദങ്ങൾ. അക്കാലത്ത്‌

ഔദ്യോഗിക എഴുത്ത്‌കുത്തുകൾക്ക്‌ ഉപയോഗിച്ചിരുന്ന മലയാള ഭാഷയെ നമുക്കിതിൽ പരിചയപ്പെടാം എന്നതാണ്‌ ഏറ്റവും പ്രധാനപ്പെട്ട സംഗതികളിൽ ഒന്ന്. പിന്നെ ബ്രിട്ടീഷ്‌-പഴശ്ശി ബന്ധങ്ങളും ഇതിൽ നിന്ന് വായിച്ചെടുക്കാം. പഴശ്ശി രാജാവിന്റെ കത്തുകളിൽ പ്രാധാന്യം അർഹിക്കുന്ന ഒരു കത്താണ്‌, അദ്ധേഹം കമ്പനി അധികാരികൾക്ക്‌ അയച്ച ഈ എഴുത്ത്‌. അനുമതിയില്ലാതെ ആരാധനാലയം നിർമ്മിച്ചു എന്ന കുറ്റത്തിന്‌ രണ്ടു മാപ്പിളമാരെ വധിച്ച സംഭവം ഇതിൽ പരാമർശ്ശിക്കുന്നുണ്ട്‌. ഇതിൽ പഴശ്ശിക്ക്‌ പങ്കില്ലെന്നും ഉണ്ടെന്നും, അതല്ല കമ്പനിക്കാണ്‌ ഉത്തരവാദിത്തമെന്നും ഉളള തർക്കങ്ങൾ നിലനിന്നിരുന്നു. തന്റെ കോവിലകം കൊളളയടിച്ച്‌ സമ്പത്ത്‌ കടത്തിക്കൊണ്ടു പോയ ബ്രിട്ടീഷുകാരോട്‌, അവ തിരികെ നൽകാൻ ആവശ്യപ്പെടുന്നതും ഈ കത്തിലുണ്ട്‌. ബ്രിട്ടീഷ്‌ ഈസ്റ്റിന്ത്യാ കമ്പനിയുടെ അസ്ഥാനത്തു നിന്ന് അറിയിച്ചതു പോലെ ഇതുവരേക്കും തനിക്ക്‌ നഷ്ടപ്പെട്ട ദ്രവ്യവും രാജ്യവും തിരികെ നൽകിയില്ലെന്നും ഇനിയെങ്കിലും നൽകാൻ മനസ്സുകാണിച്ചാൽ തന്നെക്കൊണ്ടുളള ഉപകാരങ്ങൾ ഇനിയുളള കാലം ബ്രിട്ടീഷ്‌ കമ്പനിക്ക്‌ ഉണ്ടായിരിക്കുമെന്നും അറിയിക്കുന്നുണ്ട്‌. താൻ കമ്പനിക്കെതിരിൽ ഒരിക്കലും നിലകൊണ്ടിട്ടില്ലെന്ന നിസ്സഹായതാ രൂപേണയുളള വരികളും ചുവടെ വരുന്നുണ്ട്‌. 966 മുതൽ 71 വരെ പിരിച്ച നികുതിയിൽ നിന്ന് പഴവീട്ടിൽ ചന്തു വളരെയധികം ധനം അന്യായമായി എടുത്തതും അതിന്റെ കണക്ക്‌ തന്നെ ബോധിപ്പിക്കാതിരുന്നതും ചന്തു ആ തുകയിൽ നിന്ന് കമ്പനിക്ക്‌ എത്ര നൽകിയെന്നും ചന്തുവിന്റെ പക്കൽ ഇനി എത്ര ധനം ബാക്കിയുണ്ടെന്നും തന്നെ അറിയിക്കണമെന്ന് കമ്പനിയോട്‌ ആവശ്യപ്പെടുന്നതും കാണാനാവും. ചന്തു, ആദ്യം പഴശ്ശിരാജാവിന്റെ നികുതിപിരിവുകാരനായിരുന്നു ( തഹസിൽദാർ ) പിന്നീട്‌ കൂറുമാറി ബ്രിട്ടീഷുകാർക്കൊപ്പം കൂടി പഴശ്ശിയുടെ ഏറ്റവും വലിയ എതിരാളിയായി മാറി.

കുമ്പഞ്ഞി ( കമ്പനി എന്നതിന്റെ അന്നത്തെ മലയാളം പ്രയോഗം ) യജമാനന്മാരുടെ ( ബ്രിട്ടീഷുകാർ ആണ്‌ പഴശ്ശി ഇവിടെ പറയുന്ന യജമാനന്മാർ ) ഒപ്പം കൂടി ടിപ്പുവിന്റെ പടയെ തോൽപ്പിച്ചതും കാടുവെട്ടി പ്രജകളെ കുടിയിരുത്തി, അവർക്ക്‌ നൽകാനായി തലശ്ശേരിയിൽ നിന്ന് ( ബ്രിട്ടീഷ്‌ ഈസ്റ്റിന്ത്യാ കമ്പനിയുടെ തലശ്ശേരി ആസ്ഥാനത്തു നിന്നാവാം ) കടം വാങ്ങി അവരെ സഹായിച്ചതും കന്നുകാലികളെ നൽകിയതും അവർക്ക്‌ കൃഷി ചെയ്യാൻ സഹായം നൽകിയതും രാജ്യത്തേയും പ്രജകളേയും രക്ഷിച്ചത്‌ താനാണെന്നും എന്നിട്ട്‌ അവരുടെ മേൽ അന്യായമായ അമിതനികുതി ചുമത്തി അവരെ ബുദ്ധിമുട്ടിലാക്കുന്ന 'കുമ്പഞ്ഞിയുടെ' പ്രവർത്തിയിൽ ദു:ഖം രേഖപ്പെടുത്തുന്ന ജനക്ഷേമ തത്പരനായ പഴശ്ശിയേയും കാണാൻ സാധിക്കും. രാജ്യത്തോട്‌ താൻ ഒരു ദ്രോഹവും ചെയ്തിട്ടില്ല എന്നും, താൻ ഇനിയൊരിക്കലും ചെയ്യുകയില്ലാ എന്നും പറയുന്ന പഴശ്ശിത്തമ്പുരാൻ, കരംപിരിവ് വഴി ചന്തു കൈക്കലാക്കിയ ധനത്തിന്റെ കണക്ക്‌ തന്നെ ബോധിപ്പിക്കാൻ കമ്പനിക്ക്‌ മനസ്സുണ്ടാകണമെന്നും ഇനി ചന്തു പണം കൈക്കലാക്കാതെ ഇരിക്കാൻ നികുതിപിരിവിൽ നിന്നും ചന്തുവിനെ മാറ്റണമെന്ന് വ്യാംഗ്യമായി പഴശ്ശിരാജാവ്‌‌ അവസാനമായി വീണ്ടും അപേക്ഷിക്കുന്നുണ്ട്‌‌. ഇത്‌ എഴുതിയ തിയ്യതി കൊല്ലവർഷം 972 തുലാമാസം 10നാണ്‌. ഇംഗ്ലീഷ്‌ വർഷം ഇതിൽ ചേർത്തിട്ടില്ലെങ്കിലും 1796ൽ ആവും ഇതെഴുതിയത്‌. എന്നാൽ ഒക്ടോബർ 25നാണ്‌ എന്ന് രേഖപ്പെടുത്തുകയും ചെയ്തുകാണാം.

<strong>ഇനി കത്ത്‌ വായിക്കാം⬇️</strong>
<strong>39 A &amp; B</strong>

ബഹുമാനപ്പെട്ട ഇങ്കിരിസ്സ കുമ്പഞ്ഞിലെ വടക്കെ അധികാരി തലച്ചെരി തുക്കടി സുപ്രന്തെണ്ടെൻ കൃസ്തപ്പർ പിലി സായ്പ അവർകൾക്ക കൊട്ടയത്തെ കെരളവർമ്മരാജ സലാം. തുലാമാസം 8നു എഴുതി കൊടുത്തയച്ച കത്ത മൂന്നും ബഹുമാനപ്പെട്ട വങ്കാളത്തമെൽ സമസ്ഥാനത്തിങ്കൽ നിന്ന ബമ്പായി സംസ്ഥാനത്തിങ്കലെക്ക എഴുതിവന്നതിന്റെ പെർപ്പും ബമ്പായിന്ന തലച്ചെരിക്ക എഴുതിവന്ന കത്തിന്റെ പെർപ്പും തുലാമാസം 10ന്‌ ഇവിടെ എത്തി വാഴിച്ച വർത്തമാനം വഴിപോലെ മനസ്സിൽ ആകയും ചെയ്തു. വങ്കാളത്തന്നും ബമ്മായിന്നും എഴുതി വന്ന കത്തിലെ വിവരം വിശെഷിച്ച മാപ്പളമാരെ പ്രാണഹാനി വരുത്തിയതിന്റെ മാപ്പും പഴശ്ശിന്ന എടുത്ത ദ്രിവ്യവും രാജ്യവും തിരിച്ച തരുവാനും ശെഷം മെൽപ്പട്ട നടക്കെണ്ടും ക്രമങ്ങൾക്കും എല്ലൊ കത്തുകളിൽ എഴുതിയതാകുന്നു. മാപ്പളമാരെ പ്രാണഹാനി വരുത്തി എന്ന എഴുതിവന്ന കണ്ട അവസ്ഥക്ക പ്രാണഹാനി വരുത്തുവാൻ സങ്ങതി എന്തെന്നും വരുത്തിയത ആരെന്നും വിസ്താരമായിട്ട സായ്പു വിചാരിക്കുംമ്പൊൾ പരമാർത്ഥം ബഹുമാനപ്പെട്ടുളള ഇങ്കിരിസ്സ കുമ്പഞ്ഞിലുളള സംസ്ഥാനങ്ങളിൽ ഒക്കെയും ബൊധിപ്പാനുളള സങ്ങതി വഴിപൊലെ വരികയും ചെയ്യും.

കൽപ്പന വന്നിട്ട ഇത്ര ദിവസമായിട്ടും ദ്രിവ്യവും രാജ്യവും നമുക്ക സമ്മതിച്ച തരുവാനുളളതിന്ന സായ്പുന മനസ്സ ഉണ്ടായതും ഇല്ലെല്ലൊ. എനി എങ്കിലും സായ്പുന്റെ മനസ്സ ഉണ്ടായിട്ട സംസ്ഥാനങ്ങളിൽ നിന്ന കല്‌പന വന്നപൊലെ നമ്മുടെ ദ്രിവ്യവും രാജ്യവും നമുക്ക തന്നെ തരുമെന്നുളള പരമാർത്ഥം നിശ്ചയമായിട്ട നമുക്ക ബൊധിച്ചാൽ സായ്പുമായി കണ്ട സർക്കാരിലെക്ക വിശെഷിച്ച നമ്മെ കൊണ്ട ഉളള ഉപകാരങ്ങൾ പിന്നയും പിന്നയും ഉണ്ടാകയും ചെയ്യും. വിശെഷിച്ച നമ്മുടെ ആള ഈ രാജ്യത്ത സുഖവിരൊധം സായ്പുന സങ്കടം ഉണ്ടന്ന എഴുതികണ്ട അവസ്ഥക്ക കുമ്പഞ്ഞികാരിയത്തിന്ന വിപരിതമായിട്ട നാം കല്‌പിച്ചിട്ടും ഇല്ലാ. 966 ആമത തുടങ്ങി 71 ആമത വരക്കും ഈ രാജ്യത്തിന്ന പല പ്രകാരെണയും എറിയ ഉറുപ്യ പഴവീട്ടിൽ ചന്തു എടുത്തിട്ടും ഉണ്ട.

ആയതിന്റെ കണക്ക ഒന്നും നമ്മെ ബൊധിപ്പിച്ചിട്ടും ഇല്ല. കുമ്പഞ്ഞിക്ക എത്ര ഉറുപ്യ ബൊധിപ്പിച്ചി എന്നും ചന്തുന്റെ പക്കൽ എത്ര ഉറുപ്യ എനി നിലവ ഉണ്ടന്നും കണക്ക നൊക്കി നമുക്ക ബൊധിപ്പിച്ചിട്ട വെണം 72 ആമതിലെ മുതൽ രാജ്യത്തന്ന എനി എടുപ്പാനന്ന വെച്ചിട്ടത്രെ രാജ്യത്ത നാം വിരൊധിച്ചത. 65നു ആമതിൽ നാം കുമ്പഞ്ഞി എജമാനെന്മാരുടെ ഒന്നിച്ച പ്രെയ്ന്നം ചെയ്ത ടിപ്പുന്റെ പാളിയം നിക്കി കാടായിട്ടുളള രാജ്യം ഒക്കെയും കാട കളഞ്ഞ പ്രജകളെ വരുത്തിയിരുത്തി തലച്ചെരിയിന്ന കടം വാങ്ങി പ്രജകൾക്ക കൊടുത്ത മറുരാജ്യത്തന്ന എറിയ കന്നകാലിന ദ്രിവ്യം കൊടുത്ത കൊണ്ട രാജ്യത്ത കുടികൾക്ക കൊടുത്ത കൃഷി നടത്തി രാജ്യവും പ്രെജകളെയും രക്ഷിച്ചത നാം തന്നെ ആകകൊണ്ടും ഇപ്പൊൾ അങ്ങനെ ഉളള പ്രജകളെ കുമ്പഞ്ഞി കല്‌പനയും കിഴമരിയാത പൊലെയും അല്ലാതെ ദെണ്ണിപ്പിച്ച ദ്രിവ്യം വാങ്ങി എറിയ കുടിയെ പൊറപ്പടിച്ച കളക കൊണ്ടും നമുക്ക സംങ്കടം വളരവളര ഉണ്ടാക കൊണ്ടത്രെ രാജ്യത്തന്ന മുതൽ എടുപ്പാൻ വിചാരിച്ചിട്ടാവണം എന്നവച്ച വിരൊധിച്ചത. അതല്ലാതെ രാജ്യത്ത ഒരു ദ്രൊഹം നാം ചെയ്തിട്ടും ഇല്ല. എനി ചെയ്കയും ഇല്ലാ. ഈ അവസ്ഥക്ക ഒക്കക്കും ഇനി ചന്തു രാജ്യത്തന്ന ഒരു മുതൽ എടുക്കാതെ ആക്കണ്ടതിന്നും കിഴിൽ എടുത്തതിന്റെ കണക്ക നമ്മ ബൊധിപ്പിക്കെണ്ടതിന്നും സായ്പുന്റെ മനസ്സ വളരവളര ഉണ്ടായി വരികയും വെണം. എന്നാൽ കൊല്ലം 972 ആമത തുലാമാസം 10നു എഴുതിയത 12നു. അകടെമ്പ്ര മാസം 25നു വന്നത.

???? കടപ്പാട്‌: പഴശ്ശിരേഖകൾ Page 28,29. പഴശ്ശിസമരങ്ങൾ.
കടപ്പാട്‌: ഫോട്ടോ -Google.


![1796 - ൽ പഴശ്ശിരാജ ബ്രിട്ടീഷുകാർക്കെഴുതിയ കത്ത്, വായിച്ചിരിക്കണം, അന്നത്തെ ഭാഷ അറിയണ്ടേ ?](https://cdn.boolokam.com/articles/2021/04/bdd-159.jpg)**[](https://wordpress-972788-3403151.cloudwaysapps.com/abdulla-bin-hussain-pattambi-post-pazhassi-raja-letter-to-east-india-company/303499/bdd-1618)✒️ Abdulla Bin Hussain Pattambi.** **പഴശ്ശിത്തമ്പുരാന്റെ കത്ത്‌** കേരളവർമ്മ പഴശ്ശി രാജാവ്‌ ബ്രിട്ടീഷ്‌ ഈസ്റ്റിന്ത്യാ കമ്പനിയുടെ തലശ്ശേരി കമ്പനി ആസ്ഥാനത്തെ തുക്കടി സൂപ്രണ്ട്‌ കൃസ്റ്റഫർ പിലി ( Christopher Pele ) സായിപ്പിന്‌ അയച്ച കത്തുകളിൽ ഒന്നാണ് ഇതിന്റെ അവസാന ഭാഗത്ത്‌ ചേർത്തിട്ടുളളത്‌‌. തലശ്ശേരി കമ്പനി രേഖകളിലെ പഴശ്ശി രേഖകളിൽ ഒന്നാണിത്‌. അക്കാലത്തെ കത്തുകളിലെല്ലാം അഭിവാദനത്തിനുപയോഗിച്ചു കാണുന്നത്‌ "സലാം" എന്ന അറബി വാക്കുകൊണ്ടാണെന്ന് കാണാം. അതുപോലെ 'കരാർനാമ' തുടങ്ങിയ പേർഷ്യൻ പ്രയോഗങ്ങളും കടന്നുവരുന്നുണ്ട്‌. ഒരു പക്ഷേ, അൽപ്പകാലം മുന്നെ കഴിഞ്ഞു പോയ മൈസൂർ ഭരണത്തിന്റെ സ്വാധീനമാവാം കത്തുകളിലും ഹർജികളിലും കാണുന്ന ഈ പേർഷ്യൻ-അറബ്‌ പദങ്ങൾ. അക്കാലത്ത്‌ ഔദ്യോഗിക എഴുത്ത്‌കുത്തുകൾക്ക്‌ ഉപയോഗിച്ചിരുന്ന മലയാള ഭാഷയെ നമുക്കിതിൽ പരിചയപ്പെടാം എന്നതാണ്‌ ഏറ്റവും പ്രധാനപ്പെട്ട സംഗതികളിൽ ഒന്ന്. പിന്നെ ബ്രിട്ടീഷ്‌-പഴശ്ശി ബന്ധങ്ങളും ഇതിൽ നിന്ന് വായിച്ചെടുക്കാം. പഴശ്ശി രാജാവിന്റെ കത്തുകളിൽ പ്രാധാന്യം അർഹിക്കുന്ന ഒരു കത്താണ്‌, അദ്ധേഹം കമ്പനി അധികാരികൾക്ക്‌ അയച്ച ഈ എഴുത്ത്‌. അനുമതിയില്ലാതെ ആരാധനാലയം നിർമ്മിച്ചു എന്ന കുറ്റത്തിന്‌ രണ്ടു മാപ്പിളമാരെ വധിച്ച സംഭവം ഇതിൽ പരാമർശ്ശിക്കുന്നുണ്ട്‌. ഇതിൽ പഴശ്ശിക്ക്‌ പങ്കില്ലെന്നും ഉണ്ടെന്നും, അതല്ല കമ്പനിക്കാണ്‌ ഉത്തരവാദിത്തമെന്നും ഉളള തർക്കങ്ങൾ നിലനിന്നിരുന്നു. തന്റെ കോവിലകം കൊളളയടിച്ച്‌ സമ്പത്ത്‌ കടത്തിക്കൊണ്ടു പോയ ബ്രിട്ടീഷുകാരോട്‌, അവ തിരികെ നൽകാൻ ആവശ്യപ്പെടുന്നതും ഈ കത്തിലുണ്ട്‌. ബ്രിട്ടീഷ്‌ ഈസ്റ്റിന്ത്യാ കമ്പനിയുടെ അസ്ഥാനത്തു നിന്ന് അറിയിച്ചതു പോലെ ഇതുവരേക്കും തനിക്ക്‌ നഷ്ടപ്പെട്ട ദ്രവ്യവും രാജ്യവും തിരികെ നൽകിയില്ലെന്നും ഇനിയെങ്കിലും നൽകാൻ മനസ്സുകാണിച്ചാൽ തന്നെക്കൊണ്ടുളള ഉപകാരങ്ങൾ ഇനിയുളള കാലം ബ്രിട്ടീഷ്‌ കമ്പനിക്ക്‌ ഉണ്ടായിരിക്കുമെന്നും അറിയിക്കുന്നുണ്ട്‌. താൻ കമ്പനിക്കെതിരിൽ ഒരിക്കലും നിലകൊണ്ടിട്ടില്ലെന്ന നിസ്സഹായതാ രൂപേണയുളള വരികളും ചുവടെ വരുന്നുണ്ട്‌. 966 മുതൽ 71 വരെ പിരിച്ച നികുതിയിൽ നിന്ന് പഴവീട്ടിൽ ചന്തു വളരെയധികം ധനം അന്യായമായി എടുത്തതും അതിന്റെ കണക്ക്‌ തന്നെ ബോധിപ്പിക്കാതിരുന്നതും ചന്തു ആ തുകയിൽ നിന്ന് കമ്പനിക്ക്‌ എത്ര നൽകിയെന്നും ചന്തുവിന്റെ പക്കൽ ഇനി എത്ര ധനം ബാക്കിയുണ്ടെന്നും തന്നെ അറിയിക്കണമെന്ന് കമ്പനിയോട്‌ ആവശ്യപ്പെടുന്നതും കാണാനാവും. ചന്തു, ആദ്യം പഴശ്ശിരാജാവിന്റെ നികുതിപിരിവുകാരനായിരുന്നു ( തഹസിൽദാർ ) പിന്നീട്‌ കൂറുമാറി ബ്രിട്ടീഷുകാർക്കൊപ്പം കൂടി പഴശ്ശിയുടെ ഏറ്റവും വലിയ എതിരാളിയായി മാറി. കുമ്പഞ്ഞി ( കമ്പനി എന്നതിന്റെ അന്നത്തെ മലയാളം പ്രയോഗം ) യജമാനന്മാരുടെ ( ബ്രിട്ടീഷുകാർ ആണ്‌ പഴശ്ശി ഇവിടെ പറയുന്ന യജമാനന്മാർ ) ഒപ്പം കൂടി ടിപ്പുവിന്റെ പടയെ തോൽപ്പിച്ചതും കാടുവെട്ടി പ്രജകളെ കുടിയിരുത്തി, അവർക്ക്‌ നൽകാനായി തലശ്ശേരിയിൽ നിന്ന് ( ബ്രിട്ടീഷ്‌ ഈസ്റ്റിന്ത്യാ കമ്പനിയുടെ തലശ്ശേരി ആസ്ഥാനത്തു നിന്നാവാം ) കടം വാങ്ങി അവരെ സഹായിച്ചതും കന്നുകാലികളെ നൽകിയതും അവർക്ക്‌ കൃഷി ചെയ്യാൻ സഹായം നൽകിയതും രാജ്യത്തേയും പ്രജകളേയും രക്ഷിച്ചത്‌ താനാണെന്നും എന്നിട്ട്‌ അവരുടെ മേൽ അന്യായമായ അമിതനികുതി ചുമത്തി അവരെ ബുദ്ധിമുട്ടിലാക്കുന്ന 'കുമ്പഞ്ഞിയുടെ' പ്രവർത്തിയിൽ ദു:ഖം രേഖപ്പെടുത്തുന്ന ജനക്ഷേമ തത്പരനായ പഴശ്ശിയേയും കാണാൻ സാധിക്കും. രാജ്യത്തോട്‌ താൻ ഒരു ദ്രോഹവും ചെയ്തിട്ടില്ല എന്നും, താൻ ഇനിയൊരിക്കലും ചെയ്യുകയില്ലാ എന്നും പറയുന്ന പഴശ്ശിത്തമ്പുരാൻ, കരംപിരിവ് വഴി ചന്തു കൈക്കലാക്കിയ ധനത്തിന്റെ കണക്ക്‌ തന്നെ ബോധിപ്പിക്കാൻ കമ്പനിക്ക്‌ മനസ്സുണ്ടാകണമെന്നും ഇനി ചന്തു പണം കൈക്കലാക്കാതെ ഇരിക്കാൻ നികുതിപിരിവിൽ നിന്നും ചന്തുവിനെ മാറ്റണമെന്ന് വ്യാംഗ്യമായി പഴശ്ശിരാജാവ്‌‌ അവസാനമായി വീണ്ടും അപേക്ഷിക്കുന്നുണ്ട്‌‌. ഇത്‌ എഴുതിയ തിയ്യതി കൊല്ലവർഷം 972 തുലാമാസം 10നാണ്‌. ഇംഗ്ലീഷ്‌ വർഷം ഇതിൽ ചേർത്തിട്ടില്ലെങ്കിലും 1796ൽ ആവും ഇതെഴുതിയത്‌. എന്നാൽ ഒക്ടോബർ 25നാണ്‌ എന്ന് രേഖപ്പെടുത്തുകയും ചെയ്തുകാണാം. **ഇനി കത്ത്‌ വായിക്കാം⬇️** **39 A & B** ബഹുമാനപ്പെട്ട ഇങ്കിരിസ്സ കുമ്പഞ്ഞിലെ വടക്കെ അധികാരി തലച്ചെരി തുക്കടി സുപ്രന്തെണ്ടെൻ കൃസ്തപ്പർ പിലി സായ്പ അവർകൾക്ക കൊട്ടയത്തെ കെരളവർമ്മരാജ സലാം. തുലാമാസം 8നു എഴുതി കൊടുത്തയച്ച കത്ത മൂന്നും ബഹുമാനപ്പെട്ട വങ്കാളത്തമെൽ സമസ്ഥാനത്തിങ്കൽ നിന്ന ബമ്പായി സംസ്ഥാനത്തിങ്കലെക്ക എഴുതിവന്നതിന്റെ പെർപ്പും ബമ്പായിന്ന തലച്ചെരിക്ക എഴുതിവന്ന കത്തിന്റെ പെർപ്പും തുലാമാസം 10ന്‌ ഇവിടെ എത്തി വാഴിച്ച വർത്തമാനം വഴിപോലെ മനസ്സിൽ ആകയും ചെയ്തു. വങ്കാളത്തന്നും ബമ്മായിന്നും എഴുതി വന്ന കത്തിലെ വിവരം വിശെഷിച്ച മാപ്പളമാരെ പ്രാണഹാനി വരുത്തിയതിന്റെ മാപ്പും പഴശ്ശിന്ന എടുത്ത ദ്രിവ്യവും രാജ്യവും തിരിച്ച തരുവാനും ശെഷം മെൽപ്പട്ട നടക്കെണ്ടും ക്രമങ്ങൾക്കും എല്ലൊ കത്തുകളിൽ എഴുതിയതാകുന്നു. മാപ്പളമാരെ പ്രാണഹാനി വരുത്തി എന്ന എഴുതിവന്ന കണ്ട അവസ്ഥക്ക പ്രാണഹാനി വരുത്തുവാൻ സങ്ങതി എന്തെന്നും വരുത്തിയത ആരെന്നും വിസ്താരമായിട്ട സായ്പു വിചാരിക്കുംമ്പൊൾ പരമാർത്ഥം ബഹുമാനപ്പെട്ടുളള ഇങ്കിരിസ്സ കുമ്പഞ്ഞിലുളള സംസ്ഥാനങ്ങളിൽ ഒക്കെയും ബൊധിപ്പാനുളള സങ്ങതി വഴിപൊലെ വരികയും ചെയ്യും. കൽപ്പന വന്നിട്ട ഇത്ര ദിവസമായിട്ടും ദ്രിവ്യവും രാജ്യവും നമുക്ക സമ്മതിച്ച തരുവാനുളളതിന്ന സായ്പുന മനസ്സ ഉണ്ടായതും ഇല്ലെല്ലൊ. എനി എങ്കിലും സായ്പുന്റെ മനസ്സ ഉണ്ടായിട്ട സംസ്ഥാനങ്ങളിൽ നിന്ന കല്‌പന വന്നപൊലെ നമ്മുടെ ദ്രിവ്യവും രാജ്യവും നമുക്ക തന്നെ തരുമെന്നുളള പരമാർത്ഥം നിശ്ചയമായിട്ട നമുക്ക ബൊധിച്ചാൽ സായ്പുമായി കണ്ട സർക്കാരിലെക്ക വിശെഷിച്ച നമ്മെ കൊണ്ട ഉളള ഉപകാരങ്ങൾ പിന്നയും പിന്നയും ഉണ്ടാകയും ചെയ്യും. വിശെഷിച്ച നമ്മുടെ ആള ഈ രാജ്യത്ത സുഖവിരൊധം സായ്പുന സങ്കടം ഉണ്ടന്ന എഴുതികണ്ട അവസ്ഥക്ക കുമ്പഞ്ഞികാരിയത്തിന്ന വിപരിതമായിട്ട നാം കല്‌പിച്ചിട്ടും ഇല്ലാ. 966 ആമത തുടങ്ങി 71 ആമത വരക്കും ഈ രാജ്യത്തിന്ന പല പ്രകാരെണയും എറിയ ഉറുപ്യ പഴവീട്ടിൽ ചന്തു എടുത്തിട്ടും ഉണ്ട. ആയതിന്റെ കണക്ക ഒന്നും നമ്മെ ബൊധിപ്പിച്ചിട്ടും ഇല്ല. കുമ്പഞ്ഞിക്ക എത്ര ഉറുപ്യ ബൊധിപ്പിച്ചി എന്നും ചന്തുന്റെ പക്കൽ എത്ര ഉറുപ്യ എനി നിലവ ഉണ്ടന്നും കണക്ക നൊക്കി നമുക്ക ബൊധിപ്പിച്ചിട്ട വെണം 72 ആമതിലെ മുതൽ രാജ്യത്തന്ന എനി എടുപ്പാനന്ന വെച്ചിട്ടത്രെ രാജ്യത്ത നാം വിരൊധിച്ചത. 65നു ആമതിൽ നാം കുമ്പഞ്ഞി എജമാനെന്മാരുടെ ഒന്നിച്ച പ്രെയ്ന്നം ചെയ്ത ടിപ്പുന്റെ പാളിയം നിക്കി കാടായിട്ടുളള രാജ്യം ഒക്കെയും കാട കളഞ്ഞ പ്രജകളെ വരുത്തിയിരുത്തി തലച്ചെരിയിന്ന കടം വാങ്ങി പ്രജകൾക്ക കൊടുത്ത മറുരാജ്യത്തന്ന എറിയ കന്നകാലിന ദ്രിവ്യം കൊടുത്ത കൊണ്ട രാജ്യത്ത കുടികൾക്ക കൊടുത്ത കൃഷി നടത്തി രാജ്യവും പ്രെജകളെയും രക്ഷിച്ചത നാം തന്നെ ആകകൊണ്ടും ഇപ്പൊൾ അങ്ങനെ ഉളള പ്രജകളെ കുമ്പഞ്ഞി കല്‌പനയും കിഴമരിയാത പൊലെയും അല്ലാതെ ദെണ്ണിപ്പിച്ച ദ്രിവ്യം വാങ്ങി എറിയ കുടിയെ പൊറപ്പടിച്ച കളക കൊണ്ടും നമുക്ക സംങ്കടം വളരവളര ഉണ്ടാക കൊണ്ടത്രെ രാജ്യത്തന്ന മുതൽ എടുപ്പാൻ വിചാരിച്ചിട്ടാവണം എന്നവച്ച വിരൊധിച്ചത. അതല്ലാതെ രാജ്യത്ത ഒരു ദ്രൊഹം നാം ചെയ്തിട്ടും ഇല്ല. എനി ചെയ്കയും ഇല്ലാ. ഈ അവസ്ഥക്ക ഒക്കക്കും ഇനി ചന്തു രാജ്യത്തന്ന ഒരു മുതൽ എടുക്കാതെ ആക്കണ്ടതിന്നും കിഴിൽ എടുത്തതിന്റെ കണക്ക നമ്മ ബൊധിപ്പിക്കെണ്ടതിന്നും സായ്പുന്റെ മനസ്സ വളരവളര ഉണ്ടായി വരികയും വെണം. എന്നാൽ കൊല്ലം 972 ആമത തുലാമാസം 10നു എഴുതിയത 12നു. അകടെമ്പ്ര മാസം 25നു വന്നത. ???? കടപ്പാട്‌: പഴശ്ശിരേഖകൾ Page 28,29. പഴശ്ശിസമരങ്ങൾ. കടപ്പാട്‌: ഫോട്ടോ -Google.
