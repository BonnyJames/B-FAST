---
title: "\"തലപ്പൊലി\" അഥവാ താലപ്പൊലി"
date: 2020-09-07T05:49:13
draft: false
categories: ["History"]
tags: ['Buses', 'thalappoli', 'ചിത്രകാരൻ ടി. മുരളി']
author: "Beaumaris"
---

<strong><a href="http://13.126.68.249/chithrakaran-t-murali-post-about-thalappoli/287755/ggg-611" rel="attachment wp-att-287756"><img class="alignleft size-full wp-image-287756" src="https://cdn.boolokam.com/articles/2020/09/ggg-103.jpg" alt="" width="845" height="440" /></a>ചിത്രകാരൻ ടി. മുരളി</strong>

<strong>"തലപ്പൊലി" അഥവാ താലപ്പൊലി</strong>
<strong>- - - - - - - - - - - - - - - - - - - </strong>
നമ്മുടെ അമ്പലങ്ങളിൽ വളരെ പ്രചാരത്തോടെ നടന്നു വരുന്ന 'താലപ്പൊലി' എന്ന സ്ത്രീകളെ അണിനിരത്തിക്കൊണ്ടുള്ള ആചാരത്തിനു പിന്നിലുള്ള ചരിത്രം തിരയുന്ന ഒരു ചിത്രമാണ് ഈ പോസ്റ്റിൽ ചേർത്തിരിക്കുന്നത്. ഈ ചിത്രം വരക്കാനും 'താലപ്പൊലി' എന്ന വാക്കിൻ്റെ ചരിത്രത്തെ പുന:പരിശോധിക്കാനും പ്രേരിപ്പിച്ചത്, താലപ്പൊലിയിലെ 'താല'ത്തിന് ഒരു ക്ഷേത്ര ആചാരത്തിൻ്റെ ഗരിമയോ ഉൾബലമോ പ്രസക്തിയോ ഇല്ലാ എന്ന തിരിച്ചറിവാണ്. (താലപ്പൊലി ചടങ്ങിൽ 'താല'ത്തിന് മാത്രമായി എന്ത് സ്ഥാനമാണുള്ളത് ! താലത്തിൽ എന്താണോ സമർപ്പിക്കുന്നത്, അതിനല്ലേ പ്രാധാന്യം ലഭിക്കേണ്ടത് !)

പഴയ കാല പൗരോഹിത്യ ക്ഷേത്രാചാരമായിരുന്ന 'തലപ്പൊലി'യിൽ, അടുത്ത കാലത്ത് ഒരു ദീർഘ ചിഹ്നം കൂടി ചേർത്ത് പരിഷ്ക്കരിച്ച്, ചരിത്രം തിരുത്തി, രൂപമാറ്റത്തിന് വിധേയമായതാണ് ഇന്നത്തെ താലപ്പൊലി. അതായത്, അടുത്ത കാലത്ത് ക്ഷേത്ര പുനരുദ്ധാരണത്തിൻ്റെ ഭാഗമായി, ജനസ്വാധീനം വളർത്തുന്നതിനായി സ്ത്രീകളെ കൂടുതലായി ഉൾപ്പെടുത്തിക്കൊണ്ടുള്ള പരിഷ്ക്കാരങ്ങൾ നടപ്പാക്കിയപ്പോൾ, നരബലിയുടെ ചോരക്കറയുള്ള ചരിത്ര ശേഷിപ്പായിരുന്ന 'തലപ്പൊലി' എന്ന വാക്ക് പൗരോഹിത്യം പൊടിതട്ടി പുറത്തെടുത്തതായിരിക്കണം.

നമ്മുടെ ക്ഷേത്രങ്ങളിലെ അധികാര മാറ്റത്തിൻ്റെ ഭാഗമായി നിലവിൽ വന്ന ആചാരമായ തലപ്പൊലി എന്ന വാക്കിനു പിന്നിൽ രക്തത്തിൽ കുതിർന്ന തലകളാൽ ബ്രാഹ്മണ പൗരോഹിത്യ അധീശത്വത്തിന് സ്വാഗതമോതുന്ന ഒരു ചരിത്രകാലഘട്ടത്തിൻ്റെ വേദനിപ്പിക്കുന്ന ദൃശ്യം ആഴത്തിൽ പതിഞ്ഞു കിടപ്പുണ്ട്.തലപ്പൊലിയിലേക്ക് നേരിട്ട് പ്രവേശിക്കുന്നതിന് മുമ്പ് തലപ്പൊലി എന്ന മലയാള വാക്ക് നിർമ്മിക്കപ്പെട്ട സാമൂഹ്യ സാഹചര്യം പരിശോധിക്കാം.

വൈദിക ബ്രാഹ്മണ മന്ത്രവാദികൾ
.............. ............... .......................
ക്രിസ്തു വർഷം എട്ടാം നൂറ്റാണ്ടിനുശേഷമാണ് മന്ത്രവാദികളായ ബ്രാഹ്മണരുടെ സവര്‍ണ്ണ-ജാതീയമതം (ചാതുര്‍വർണ്യം) കേരളത്തില്‍ കാലൂന്നുന്നത്. അതിനു മുന്‍പ് കേരളത്തില്‍ ഒരു ചരിത്രം തന്നെ ബ്രാഹ്മണരുടെ സവര്‍ണ്ണ മതത്തിനില്ല.
അക്കാലത്ത് സ്ഥിരം ആരാധനാലയങ്ങൾ ഇല്ലാത്തവരായിരുന്ന ബ്രാഹ്മണ പൗരോഹിത്യം ധനികരെയും രാജാക്കന്മാരെയും കബളിപ്പിച്ചു കഴിഞ്ഞുകൂടുന്ന നാടോടികളായ മന്ത്രവാദികൾ മാത്രമായിരുന്നു.
പശുക്കളുടെ കൊമ്പിൽ സ്വർണ്ണം കെട്ടിപ്പിച്ച് പശുവിനെ ദാനമായി വാങ്ങുന്ന തരത്തിലുള്ള മന്ത്രവാദികളുടെ സ്ഥിരം തന്ത്രങ്ങൾ തന്നെയാണ് വൈദിക ബ്രാഹ്മണർ, ഭക്തരായ ഇരകളെ വിദഗ്ദമായി കൊള്ളയടിക്കാൻ പണ്ടുകാലത്ത് ഉപയോഗിച്ചിരുന്നത്.

യാഗം, യജ്ഞം
.......... .............
ഓലയോ പുല്ലോ മേഞ്ഞതായ താൽക്കാലിക ഷെഡ്ഡുകളിൽ ഹോമകുണ്ഡം എന്ന പേരിലുള്ള ഒരു അടുപ്പിൽ അഗ്നി ജ്വലിപ്പിച്ച് (അഗ്നിദേവനെ പ്രത്യക്ഷപ്പെടുത്തുക എന്ന് പൗരോഹിത്യ ഭാഷ്യം.) പ്രകൃതി ശക്തികളായ, ഇന്ദ്രൻ, സൂര്യൻ, വരുണൻ, വായു, തുടങ്ങിയ ദേവന്മാരെ മന്ത്രങ്ങൾ ഉരുവിട്ട് ആവാഹിച്ചുവരുത്തി, ഭക്തരെ അനുഗ്രഹിപ്പിക്കുന്ന ഒരു മന്ത്രവാദ ഏജൻസി സർവ്വീസായിരുന്നു വൈദിക ബ്രാഹ്മണരുടെ ബിസിനസ്സ്. അതിനെ യാഗം, യജ്ഞം എന്നൊക്കെ സംസ്കൃത താന്ത്രിക ഭാഷയിൽ പറയും.

രാജാക്കന്മാരുടെയും ധനികരുടെയും അറിവില്ലായ്മയും പൊങ്ങച്ചവും അപകർഷതയും സന്താനഭാഗ്യം ഇല്ലായ്മയും മുതലെടുത്ത്, ഇങ്ങനെ മന്ത്രവാദ തട്ടിപ്പു നടത്തി ഉപജീവിച്ചിരുന്ന ബ്രാഹ്മണ്യം, യാഗ യജ്ഞങ്ങൾക്കു ശേഷം തങ്ങളുടെ താൽക്കാലിക ക്ഷേത്രങ്ങളായ യാഗ -യജ്ഞ ശാലകൾ അഗ്നിക്കിരയാക്കി, സ്ഥലം വിടുകയാണ് പതിവ്. ബ്രാഹ്മണ സാന്നിദ്ധ്യമില്ലാതെ, ആർക്കും ദൈവാനുഗ്രഹം ലഭിക്കാതിരിക്കാനുള്ള ഒരു മുൻകരുതൽ !
വൈദിക ബ്രാഹ്മണർക്ക് എട്ടാം നൂറ്റാണ്ടിന് മുമ്പ് സ്ഥിരം ക്ഷേത്രങ്ങൾ ഇല്ലാതിരുന്നതിൻ്റെ ചരിത്ര-കാരണവും ഈ ട്രേഡ് സീക്രട്ട് തന്നെ !!

എന്നാൽ, എട്ടാം നൂറ്റാണ്ടോട് അടുപ്പിച്ച് വൈദിക ബ്രാഹ്മണരുടെ ഈ ധനികർക്ക് മാത്രം ദൈവാനുഗ്രഹം സപ്ലേ ചെയ്യുന്ന പാരമ്പര്യത്തിനു വിരുദ്ധമായിരുന്ന.... ബൗദ്ധ-ജെെനരുടെ സ്ഥിരം അമ്പലങ്ങളിലേക്കും കാവുകളിലേക്കും പുരോഹിതരായും താന്ത്രികരായും ബ്രഹ്മണർ, തങ്ങളുടെ പ്രകൃതി ദൈവങ്ങളെയെല്ലാം വലിച്ചെറിഞ്ഞ്, ഇരച്ചു കേറുന്ന കാഴ്ച്ചയാണ് ചരിത്രത്തിൽ കാണപ്പെടുന്നത്.

ബൗദ്ധ-ജൈന ആരാധനാലയങ്ങളുടെ സമ്പന്നവും ജനകീയവുമായ പശ്ചാത്തലം തന്നെയായിരിക്കണം അതിൻ്റെ കാരണം. തുടർന്ന്, നമ്മുടെ ഭൂമിയുടെയും ആരാധനാലയങ്ങളുടെയും ദൈവങ്കൽപ്പങ്ങളുടെയുമെല്ലാം ഉടമകളായി ബ്രാഹ്മണർ മാറിയത് വളരെ പെട്ടെന്നാണ് എന്ന് കാണാം.
എന്തായാലും, നാടോടികളായ വൈദിക ബ്രാഹ്മണർക്ക് ഒറ്റയ്ക്ക് ഇത്തരം ഒരു അട്ടിമറി നടത്താനുള്ള പ്രാപ്തിയുണ്ടായിരുന്നെന്ന് കരുതാനാകില്ല ! ബുദ്ധ ധർമ്മത്തിൽ നിന്നും പുറത്താക്കപ്പെട്ട വിമത ഭിക്ഷുക്കൾക്ക് കീഴിൽ സംജാതമായ ബുദ്ധ ധർമ്മ നശീകരണത്തിനായി സംഘടിതരായ 'താത്വിക ബ്രാഹ്മണ പണ്ഡിതരുടെ' പ്രതികാരവാഞ്ചയും ഈ പൗരോഹിത്യ അധികാര അട്ടിമറിക്ക് കാരണമായിട്ടുണ്ടെന്ന് ചിത്രകാരൻ കരുതുന്നു.

കാളി, ശിവൻ, പാർവ്വതി, ഗണപതി, മുരുകൻ, കൃഷ്ണൻ, ശാസ്താവ്, അയ്യപ്പൻ, അയ്യനാർ, മഹാലക്ഷ്മി, മഹാമായ, ഭഗവതി, ദുർഗ്ഗ, കണ്ണകി, കുരു അംബ,... തുടങ്ങിയ നമ്മുടെ നാടൻ (ഇന്ത്യൻ) ദൈവ സങ്കൽപ്പങ്ങളൊന്നും വൈദിക ബ്രാഹ്മണരുടെ ദൈവങ്ങളെല്ലെന്ന് മാത്രമല്ല, ശിവനോടും കൃഷ്ണനോടുമെല്ലാം തീർത്താൽ തീരാത്ത പക അഥവ ആജന്മശത്രുത പോലും വെച്ചു പുലർത്തുന്നവരായിരുന്നു (സ്വയം വിദേശികളാണെന്ന് ദുരഭിമാനം കൊണ്ടിരുന്ന) പഴയ കാലത്തെ വൈദിക ബ്രാഹ്മണ്യം.
ആ വൈദിക ബ്രാഹ്മണ്യമാണ് (സാംസ്ക്കാരിക-പൂതനയെ പോലെ) ഇപ്പോൾ നമ്മുടെ ദൈവ സങ്കൽപ്പങ്ങൾക്ക് പാലും തേനും പായസവും അരവണയും നിവേദിച്ച് ക്ഷേത്രങ്ങളിൽ, നമ്മുടെ ദൈവങ്ങൾക്കു മുകളിൽ പിതൃസ്ഥാനം അവകാശപ്പെട്ട്, (സർവ്വസ്വത്തിൻ്റെയും പാരമ്പര്യങ്ങളുടെയും ഉടമകളായി സ്വയം അവരോധിക്കപ്പെട്ട നിലയിൽ) അടയിരിക്കുന്നത് എന്നതിൽ പ്രത്യക്ഷത്തിൽ തന്നെ ചരിത്ര വൈരുദ്ധ്യമുണ്ടെന്ന് മനസ്സിലാക്കാനാകും.
ബ്രാഹ്മണ സവർണ്ണ മതത്തിന് വളരെ അനുകൂലമായിരുന്ന ഗുപ്ത സാമ്രാജ്യ ഭരണകാലത്ത് (AD 3rd C. to 6th C.) രാജ സദസ്സിലെ 'താത്വിക ബ്രാഹ്മണ പണ്ഡിതന്മാരുടെ ' നേതൃത്വത്തിൽ ബുദ്ധ-ജൈന ശ്രമണ ചരിത്രത്തെ വിസ്മൃതമാക്കാനായി വളരെ ആസൂത്രിതമായ ശ്രമങ്ങൾ നടന്നിട്ടുണ്ട്.

ഭാരതത്തിൻ്റെ പഴയ കാല ചരിത്രമെന്ന നിലയിൽ ഇന്നത്തെ കോമിക്സ് കഥകളെ വെല്ലുന്ന തരത്തിൽ സംഘടിതമായി ധാരളം പുരാണേതിഹാസ ഐതിഹ്യ സാഹിത്യ രചനകൾ ഫാക്ടറി ഉൽപ്പന്നങ്ങൾ കണക്കെ നിർമ്മിക്കപ്പെടുകയും, അതിലൂടെ ശ്രമണ ധാരയായ ബുദ്ധ-ജൈന ധർമ്മങ്ങളെയും അവയുടെ ചരിത്രത്തേയും വിസ്മൃതമാക്കിയും ബൗദ്ധ-ജൈന ആരാധനാലയങ്ങളെയും പ്രതിഷ്ഠകളെയും സ്മാരകങ്ങളെയും വ്യാഖ്യാനങ്ങളിലൂടെ ബ്രാഹ്മണികമായി അപനിർമ്മിച്ചും സവർണ്ണമാക്കിയിട്ടുണ്ട്.
ബ്രഹ്മണ പൗരോഹിത്യം ഏതാണ്ട് 1200 വര്‍ഷങ്ങള്‍ക്കു മുന്‍പ് കേരളത്തില്‍ നടത്തിയ ബൌദ്ധ-ജൈന അമ്പലങ്ങളുടെ / കാവുകളുടെ /പള്ളികളുടെ / വിഹാരങ്ങളുടെ പിടിച്ചടക്കലിന്റെയും ബൌദ്ധ പാലി ആര്യന്മാരെ (ഭട്ടന്മാരെ / ആചാര്യന്മാരെ) ഉന്മൂലനം നടത്തിയതിന്റെയും അക്കാലത്തെ പ്രബുദ്ധ സമൂഹമായിരുന്ന അസവര്‍ണ്ണരിലെ പൌരപ്രമുഖരെ കൂട്ടക്കൊല നടത്തിയിരുന്നതിന്‍റെയും ‍ മലയാള വാമൊഴിയില്‍ ഇന്നും നിലനില്‍ക്കുന്ന ആചാരങ്ങളുടെയും വാക്കുകളുടെയും ഓര്‍മ്മകളുടെയും പഴമൊഴികളുടെയും സ്ഥലനാമങ്ങളുടെയും ചരിത്ര ശേഷിപ്പുകളുടെയും സഹായത്തോടെയുള്ള അന്വേഷണത്തിലൂടെ മാത്രമേ, നമുക്ക് ചരിത്ര സത്യങ്ങളിൽ എത്തിച്ചേരാനാകു എന്നൊരു പരിമിതിയുണ്ട്.
കാരണം, ഒൻപതാം നൂറ്റാണ്ടിനു മുമ്പുള്ള കേരളചരിത്രം ഏതാണ്ട് മുഴുവനായി തന്നെ പൗരോഹിത്യ ശക്തികളാൽ ആസൂത്രിതമായി നശിപ്പിക്കപ്പെട്ടിരിക്കയാണ്.
കേരളം ബി.സി.മൂന്നാം നൂറ്റാണ്ടു മുതല്‍ ബുദ്ധ ധര്‍മ്മത്തിന്റെ പ്രമുഖ കേന്ദ്രമായിരുന്നു എന്ന് കേരളത്തിനു പുറത്തുള്ള ചരിത്ര രേഖകള്‍ പറയുന്നു. കേരളത്തിലെ ഇന്നത്തെ പ്രമുഖ ഹൈന്ദവ ആരാധനാലയങ്ങള്‍ എട്ടാം നൂറ്റാണ്ടു വരെ ബുദ്ധ-ജൈന വിഹാരങ്ങളോ അമ്പലങ്ങളോ ചെയ്ത്യങ്ങളോ വിദ്യാഭ്യാസ കേന്ദ്രങ്ങളായിരുന്ന പള്ളിക്കൂടങ്ങളോ സംഘാരാമങ്ങളോ / കാവുകളോ ആയിരുന്നു. എട്ടാം നൂറ്റാണ്ടിലും ഒന്‍പതാം നൂറ്റാണ്ടിലുമായി ബ്രാഹ്മണ പൌരോഹിത്യ സവര്‍ണ്ണ ജാതീയത പ്രചരിപ്പിക്കാനെത്തിയ 'താത്വിക ബ്രാഹ്മണ പണ്ഡിതരും' ശങ്കരാചാര്യന്മാരും കുമാരില ഭട്ടനെപ്പോലുള്ള പരശു (കോടാലി) രാമന്മാരും പാണ്ഡിത്യ വാദപ്രതിവാദങ്ങളിലൂടെയും രക്തച്ചൊരിച്ചിലിലൂടെയും രാജഗുരുക്കന്മാരെയും
( ഇപ്പോള്‍ അസവര്‍ണ്ണരെന്നു വിളിക്കുന്ന പുലയ /അരയ/ആശാരി/ചാന്നാർ /ഈഴവ-തിയ്യ ഭട്ടന്മാരെ ) ചതിയിലൂടെ തോല്‍പ്പിച്ച് പട്ടത്താനം (ഭട്ട സ്ഥാനം/രാജഗുരുസ്ഥാനം) നേടിയും ബുദ്ധ-ജൈന വിഹാരങ്ങളും അമ്പലങ്ങളും കാവുകളും വാണിജ്യ കേന്ദ്രങ്ങളും കൊടും കൊലയിലൂടെ ( കൊടും+കൊല+ഊര് = കൊടുങ്ങല്ലൂര്‍) പിടിച്ചടക്കിയും സമൂഹത്തെ അധീനതയില്‍ ആക്കുകയുമായിരുന്നു എന്ന് കാണാം.
അഹിംസയുടെയും നന്മയുടെയും സമത്വബോധത്തിന്റെയും (അമണ -ശ്രമണമയമായ) ബുദ്ധ-ജൈന ധര്‍മ്മങ്ങളെ നശിപ്പിച്ചും ജാതീയതക്കെതിരായ അസവര്‍ണ്ണരെ നാക്ക് മുറിച്ചും തലവെട്ടിയും അവരുടെ ആരാധനാലയങ്ങൾ പിടിച്ചടക്കിയും എട്ടാം നൂറ്റാണ്ടില്‍ സ്ഥാപിതമായ ജാതിവിവേചന സമ്പ്രദായവും അയിത്താചാരങ്ങളും അടങ്ങിയ ഒരു ഭരണ വ്യവസ്ഥിതിയാണ് ബ്രാഹ്മണരുടെ സവര്‍ണ്ണ മതം.
ബൌദ്ധ രാജഗുരുക്കന്മാര്‍ 'പട്ടത്താനം' എന്ന പാണ്ഡിത്യ തര്‍ക്കത്തില്‍ തോല്‍ക്കുമ്പോള്‍ ഗുരുവിന്‍റെയും ശിക്ഷ്യഗണങ്ങളുടെയും നാവോ തലയോ രാജാവിനെക്കൊണ്ടുതന്നെ അരിഞ്ഞുവാങ്ങുന്ന കുടില ബുദ്ധി, മനുവാദികളും റേസിസ്റ്റുകളുമായ ബ്രാഹ്മണ പണ്ഡിതര്‍ ഒഴിച്ചുകൂടാനാവാത്ത വ്യവസ്ഥയായി നടപ്പിലാക്കിയിരിക്കണം.
ഇങ്ങനെ അറുത്തുവാങ്ങിയ ബൌദ്ധ ഭട്ടന്മാരുടെ / അസവർണ്ണരുടെ രക്തം കട്ടപിടിച്ച തലകള്‍ കൈകളിലേന്തിയ സ്ത്രീകളെ ക്ഷേത്രാങ്കണത്തില്‍ അണിനിരത്തിക്കൊണ്ട് സവര്‍ണ്ണ ബ്രാഹ്മണ താത്വിക പണ്ഡിതരെയും വൈദിക ബ്രാഹ്മണരെയും വരവേറ്റിരുന്ന അതിക്രൂരമായ ആചാരത്തിന്‍റെ പ്രതീകാത്മക ആവർത്തനമാണ് ഇന്നും ക്ഷേത്രാചാരമായി തുടരുന്ന തലപ്പൊലി എന്ന് നാം തിരിച്ചറിയേണ്ടിയിരിക്കുന്നു.
മനുഷ്യത്തലക്കു പകരം തേങ്ങയും രക്തത്തിന് ബദലായി തെച്ചിപ്പൂവ്വും പ്രതീകാത്മകമായി നിലനിര്‍ത്തിക്കൊണ്ട് ആചാരവല്‍ക്കരിക്കപ്പെട്ട തലപ്പൊലി, നമ്മുടെ ഭൂതകാലത്തിലെ ഹിംസാത്മക ചരിത്ര സത്യങ്ങളുടെ ഒരു ആചാരാനുഷ്ഠാന ഫോസിലാണ്.
(എട്ടാം നൂറ്റാണ്ടിൽ നടന്ന രക്തരൂക്ഷിതമായ ബ്രാന്മണാധീനിവേശ ചരിത്ര പശ്ചാത്തലത്തെ കുറിച്ച് വിസ്തരിച്ച് മറ്റൊരു പോസ്റ്റിൽ എഴുതിയിട്ടുണ്ട്. ആ FB പോസ്റ്റ് വായിക്കാൻ "അമ്പട്ടാൻ അഥവ അമ്പല ഭട്ടൻ" സെർച്ച് ചെയ്യുക.
കാണിപ്പയ്യൂർ ശങ്കരൻ നമ്പൂതിരിയുടെ നായന്മാരുടെ പൂർവ്വ ചരിത്രം എന്ന പുസ്തകത്തിൽ പരാമർശിക്കപ്പെട്ട, മനുഷ്യ തലകൾ ഉരലിലിട്ട് ഇടിച്ച് കാളീ ക്ഷേത്രങ്ങളിൽ നിവേദ്യം തയ്യാറാക്കിയിരുന്ന ആചാരമായിരുന്ന 'പൊങ്ങിലിടി' (കൊങ്ങിലിടി)യെക്കുറിച്ചും ചിത്രകാരൻ്റെ FB പോസ്റ്റ് സെർച്ച് ചെയ്ത് വായിക്കാവുന്നതാണ്.)
കേരളം ഒരു ഭ്രാന്താലയം ആണെന്ന് വിവേകാനന്ദ സ്വാമികളെക്കൊണ്ട് പറയിപ്പിച്ച ഹിംസയുടെ ജാതീയ-സവർണ്ണ മതത്തെ നാം സത്യസന്ധമായി ഇതുവരെ പഠിക്കുകയോ വിമര്‍‍ശന വിധേയമാക്കുകയോ ചെയ്തിട്ടില്ലെന്നത് ഹിംസാത്മകമായ ഒരു സാംസ്ക്കാരികതയെയും ജീർണ്ണ മത രാഷ്ടീയത്തേയും ചുമന്നു നടക്കേണ്ട ഗതികേട് നമ്മുടെ ജനാധിപത്യ സമൂഹത്തിന് ഉണ്ടാക്കുന്നുണ്ട്.
കള്ളച്ചരിത്രങ്ങള്‍ പുരാണേതിഹാസങ്ങള്‍ ആയി നിര്‍മ്മിച്ചു കൂട്ടുന്നതോടൊപ്പം ചരിത്ര സത്യങ്ങള്‍ താമസ്ക്കരിക്കാനും ബ്രാഹ്മണ വംശീയ രാഷ്ട്രീയം മാത്രം ലക്‌ഷ്യമാക്കുന്ന സവര്‍ണ്ണ സാംസ്ക്കാരികത എന്നും ജാഗരൂകമായി നിലകൊള്ളുന്നുണ്ടെന്ന സത്യംകൂടി കണക്കിലെടുക്കുമ്പോള്‍ സാമൂഹ്യ ചരിത്ര പഠനം മാനവിക ജനാധിപത്യത്തിന്‍റെ ആരോഗ്യത്തിനു അനിവാര്യമാകുന്നു. സാംസ്ക്കാരിക രാഷ്ട്രീയത്തിൻ്റെ അടിയൊഴുക്കുകളെക്കുറിച്ച് അറിവുനേടാനായി ആധുനിക മതനിരപേക്ഷ ജനാധിപത്യ സമൂഹം വളരെ ജാഗ്രതയോടെ ചരിത്രം പഠിക്കേണ്ടിയിരിക്കുന്നു.
(2016 മാര്‍ച്ചില്‍ പ്രസിദ്ധീകരിച്ചതും 2019 ൽ പുനപ്രസിദ്ധീകരിച്ചതുമായ "അമണ - ചരിത്രത്തിലില്ലാത്ത ചിത്രങ്ങൾ" എന്ന ചിത്രകാരൻ്റെ 35 ചിത്രങ്ങളുടെ സമാഹാരത്തില്‍ ഉള്‍ക്കൊള്ളിച്ചിട്ടുള്ള തലപ്പൊലി ചിത്രവും വിശദീകരണവുമാണ് ഈ പോസ്റ്റിൽ ചേര്‍ത്തിരിക്കുന്നത്.)

വായനക്കാര്‍ ശ്രദ്ധിക്കുക:

<hr />

ജാതി മത ദൈവ വിശ്വാസങ്ങള്‍ വ്രണപ്പെടുന്ന യാഥാസ്ഥിതിക അസുഖമുള്ളവർ ഈ പോസ്റ്റ്‌ വായിക്കാൻ ശ്രമിക്കരുത്. അഥവാ വായിച്ചാൽ തന്നെ ഉള്ളടക്കം സത്യമാണോ എന്ന് സ്വയം പരിശോധിച്ച് സ്വന്തം ഉത്തരവാദിത്വത്തില്‍ മാത്രം വിശ്വസിക്കാനോ അവിശ്വസിക്കാനോ ഉള്ള തീരുമാനം സ്വയം എടുക്കേണ്ടതാണ്.

<hr />


!["തലപ്പൊലി" അഥവാ താലപ്പൊലി](https://cdn.boolokam.com/articles/2020/09/ggg-103.jpg)**[](http://13.126.68.249/chithrakaran-t-murali-post-about-thalappoli/287755/ggg-611)ചിത്രകാരൻ ടി. മുരളി** **"തലപ്പൊലി" അഥവാ താലപ്പൊലി** **\- - - - - - - - - - - - - - - - - - -** നമ്മുടെ അമ്പലങ്ങളിൽ വളരെ പ്രചാരത്തോടെ നടന്നു വരുന്ന 'താലപ്പൊലി' എന്ന സ്ത്രീകളെ അണിനിരത്തിക്കൊണ്ടുള്ള ആചാരത്തിനു പിന്നിലുള്ള ചരിത്രം തിരയുന്ന ഒരു ചിത്രമാണ് ഈ പോസ്റ്റിൽ ചേർത്തിരിക്കുന്നത്. ഈ ചിത്രം വരക്കാനും 'താലപ്പൊലി' എന്ന വാക്കിൻ്റെ ചരിത്രത്തെ പുന:പരിശോധിക്കാനും പ്രേരിപ്പിച്ചത്, താലപ്പൊലിയിലെ 'താല'ത്തിന് ഒരു ക്ഷേത്ര ആചാരത്തിൻ്റെ ഗരിമയോ ഉൾബലമോ പ്രസക്തിയോ ഇല്ലാ എന്ന തിരിച്ചറിവാണ്. (താലപ്പൊലി ചടങ്ങിൽ 'താല'ത്തിന് മാത്രമായി എന്ത് സ്ഥാനമാണുള്ളത് ! താലത്തിൽ എന്താണോ സമർപ്പിക്കുന്നത്, അതിനല്ലേ പ്രാധാന്യം ലഭിക്കേണ്ടത് !) പഴയ കാല പൗരോഹിത്യ ക്ഷേത്രാചാരമായിരുന്ന 'തലപ്പൊലി'യിൽ, അടുത്ത കാലത്ത് ഒരു ദീർഘ ചിഹ്നം കൂടി ചേർത്ത് പരിഷ്ക്കരിച്ച്, ചരിത്രം തിരുത്തി, രൂപമാറ്റത്തിന് വിധേയമായതാണ് ഇന്നത്തെ താലപ്പൊലി. അതായത്, അടുത്ത കാലത്ത് ക്ഷേത്ര പുനരുദ്ധാരണത്തിൻ്റെ ഭാഗമായി, ജനസ്വാധീനം വളർത്തുന്നതിനായി സ്ത്രീകളെ കൂടുതലായി ഉൾപ്പെടുത്തിക്കൊണ്ടുള്ള പരിഷ്ക്കാരങ്ങൾ നടപ്പാക്കിയപ്പോൾ, നരബലിയുടെ ചോരക്കറയുള്ള ചരിത്ര ശേഷിപ്പായിരുന്ന 'തലപ്പൊലി' എന്ന വാക്ക് പൗരോഹിത്യം പൊടിതട്ടി പുറത്തെടുത്തതായിരിക്കണം. നമ്മുടെ ക്ഷേത്രങ്ങളിലെ അധികാര മാറ്റത്തിൻ്റെ ഭാഗമായി നിലവിൽ വന്ന ആചാരമായ തലപ്പൊലി എന്ന വാക്കിനു പിന്നിൽ രക്തത്തിൽ കുതിർന്ന തലകളാൽ ബ്രാഹ്മണ പൗരോഹിത്യ അധീശത്വത്തിന് സ്വാഗതമോതുന്ന ഒരു ചരിത്രകാലഘട്ടത്തിൻ്റെ വേദനിപ്പിക്കുന്ന ദൃശ്യം ആഴത്തിൽ പതിഞ്ഞു കിടപ്പുണ്ട്.തലപ്പൊലിയിലേക്ക് നേരിട്ട് പ്രവേശിക്കുന്നതിന് മുമ്പ് തലപ്പൊലി എന്ന മലയാള വാക്ക് നിർമ്മിക്കപ്പെട്ട സാമൂഹ്യ സാഹചര്യം പരിശോധിക്കാം. വൈദിക ബ്രാഹ്മണ മന്ത്രവാദികൾ .............. ............... ....................... ക്രിസ്തു വർഷം എട്ടാം നൂറ്റാണ്ടിനുശേഷമാണ് മന്ത്രവാദികളായ ബ്രാഹ്മണരുടെ സവര്‍ണ്ണ-ജാതീയമതം (ചാതുര്‍വർണ്യം) കേരളത്തില്‍ കാലൂന്നുന്നത്. അതിനു മുന്‍പ് കേരളത്തില്‍ ഒരു ചരിത്രം തന്നെ ബ്രാഹ്മണരുടെ സവര്‍ണ്ണ മതത്തിനില്ല. അക്കാലത്ത് സ്ഥിരം ആരാധനാലയങ്ങൾ ഇല്ലാത്തവരായിരുന്ന ബ്രാഹ്മണ പൗരോഹിത്യം ധനികരെയും രാജാക്കന്മാരെയും കബളിപ്പിച്ചു കഴിഞ്ഞുകൂടുന്ന നാടോടികളായ മന്ത്രവാദികൾ മാത്രമായിരുന്നു. പശുക്കളുടെ കൊമ്പിൽ സ്വർണ്ണം കെട്ടിപ്പിച്ച് പശുവിനെ ദാനമായി വാങ്ങുന്ന തരത്തിലുള്ള മന്ത്രവാദികളുടെ സ്ഥിരം തന്ത്രങ്ങൾ തന്നെയാണ് വൈദിക ബ്രാഹ്മണർ, ഭക്തരായ ഇരകളെ വിദഗ്ദമായി കൊള്ളയടിക്കാൻ പണ്ടുകാലത്ത് ഉപയോഗിച്ചിരുന്നത്. യാഗം, യജ്ഞം .......... ............. ഓലയോ പുല്ലോ മേഞ്ഞതായ താൽക്കാലിക ഷെഡ്ഡുകളിൽ ഹോമകുണ്ഡം എന്ന പേരിലുള്ള ഒരു അടുപ്പിൽ അഗ്നി ജ്വലിപ്പിച്ച് (അഗ്നിദേവനെ പ്രത്യക്ഷപ്പെടുത്തുക എന്ന് പൗരോഹിത്യ ഭാഷ്യം.) പ്രകൃതി ശക്തികളായ, ഇന്ദ്രൻ, സൂര്യൻ, വരുണൻ, വായു, തുടങ്ങിയ ദേവന്മാരെ മന്ത്രങ്ങൾ ഉരുവിട്ട് ആവാഹിച്ചുവരുത്തി, ഭക്തരെ അനുഗ്രഹിപ്പിക്കുന്ന ഒരു മന്ത്രവാദ ഏജൻസി സർവ്വീസായിരുന്നു വൈദിക ബ്രാഹ്മണരുടെ ബിസിനസ്സ്. അതിനെ യാഗം, യജ്ഞം എന്നൊക്കെ സംസ്കൃത താന്ത്രിക ഭാഷയിൽ പറയും. രാജാക്കന്മാരുടെയും ധനികരുടെയും അറിവില്ലായ്മയും പൊങ്ങച്ചവും അപകർഷതയും സന്താനഭാഗ്യം ഇല്ലായ്മയും മുതലെടുത്ത്, ഇങ്ങനെ മന്ത്രവാദ തട്ടിപ്പു നടത്തി ഉപജീവിച്ചിരുന്ന ബ്രാഹ്മണ്യം, യാഗ യജ്ഞങ്ങൾക്കു ശേഷം തങ്ങളുടെ താൽക്കാലിക ക്ഷേത്രങ്ങളായ യാഗ -യജ്ഞ ശാലകൾ അഗ്നിക്കിരയാക്കി, സ്ഥലം വിടുകയാണ് പതിവ്. ബ്രാഹ്മണ സാന്നിദ്ധ്യമില്ലാതെ, ആർക്കും ദൈവാനുഗ്രഹം ലഭിക്കാതിരിക്കാനുള്ള ഒരു മുൻകരുതൽ ! വൈദിക ബ്രാഹ്മണർക്ക് എട്ടാം നൂറ്റാണ്ടിന് മുമ്പ് സ്ഥിരം ക്ഷേത്രങ്ങൾ ഇല്ലാതിരുന്നതിൻ്റെ ചരിത്ര-കാരണവും ഈ ട്രേഡ് സീക്രട്ട് തന്നെ !! എന്നാൽ, എട്ടാം നൂറ്റാണ്ടോട് അടുപ്പിച്ച് വൈദിക ബ്രാഹ്മണരുടെ ഈ ധനികർക്ക് മാത്രം ദൈവാനുഗ്രഹം സപ്ലേ ചെയ്യുന്ന പാരമ്പര്യത്തിനു വിരുദ്ധമായിരുന്ന.... ബൗദ്ധ-ജെെനരുടെ സ്ഥിരം അമ്പലങ്ങളിലേക്കും കാവുകളിലേക്കും പുരോഹിതരായും താന്ത്രികരായും ബ്രഹ്മണർ, തങ്ങളുടെ പ്രകൃതി ദൈവങ്ങളെയെല്ലാം വലിച്ചെറിഞ്ഞ്, ഇരച്ചു കേറുന്ന കാഴ്ച്ചയാണ് ചരിത്രത്തിൽ കാണപ്പെടുന്നത്. ബൗദ്ധ-ജൈന ആരാധനാലയങ്ങളുടെ സമ്പന്നവും ജനകീയവുമായ പശ്ചാത്തലം തന്നെയായിരിക്കണം അതിൻ്റെ കാരണം. തുടർന്ന്, നമ്മുടെ ഭൂമിയുടെയും ആരാധനാലയങ്ങളുടെയും ദൈവങ്കൽപ്പങ്ങളുടെയുമെല്ലാം ഉടമകളായി ബ്രാഹ്മണർ മാറിയത് വളരെ പെട്ടെന്നാണ് എന്ന് കാണാം. എന്തായാലും, നാടോടികളായ വൈദിക ബ്രാഹ്മണർക്ക് ഒറ്റയ്ക്ക് ഇത്തരം ഒരു അട്ടിമറി നടത്താനുള്ള പ്രാപ്തിയുണ്ടായിരുന്നെന്ന് കരുതാനാകില്ല ! ബുദ്ധ ധർമ്മത്തിൽ നിന്നും പുറത്താക്കപ്പെട്ട വിമത ഭിക്ഷുക്കൾക്ക് കീഴിൽ സംജാതമായ ബുദ്ധ ധർമ്മ നശീകരണത്തിനായി സംഘടിതരായ 'താത്വിക ബ്രാഹ്മണ പണ്ഡിതരുടെ' പ്രതികാരവാഞ്ചയും ഈ പൗരോഹിത്യ അധികാര അട്ടിമറിക്ക് കാരണമായിട്ടുണ്ടെന്ന് ചിത്രകാരൻ കരുതുന്നു. കാളി, ശിവൻ, പാർവ്വതി, ഗണപതി, മുരുകൻ, കൃഷ്ണൻ, ശാസ്താവ്, അയ്യപ്പൻ, അയ്യനാർ, മഹാലക്ഷ്മി, മഹാമായ, ഭഗവതി, ദുർഗ്ഗ, കണ്ണകി, കുരു അംബ,... തുടങ്ങിയ നമ്മുടെ നാടൻ (ഇന്ത്യൻ) ദൈവ സങ്കൽപ്പങ്ങളൊന്നും വൈദിക ബ്രാഹ്മണരുടെ ദൈവങ്ങളെല്ലെന്ന് മാത്രമല്ല, ശിവനോടും കൃഷ്ണനോടുമെല്ലാം തീർത്താൽ തീരാത്ത പക അഥവ ആജന്മശത്രുത പോലും വെച്ചു പുലർത്തുന്നവരായിരുന്നു (സ്വയം വിദേശികളാണെന്ന് ദുരഭിമാനം കൊണ്ടിരുന്ന) പഴയ കാലത്തെ വൈദിക ബ്രാഹ്മണ്യം. ആ വൈദിക ബ്രാഹ്മണ്യമാണ് (സാംസ്ക്കാരിക-പൂതനയെ പോലെ) ഇപ്പോൾ നമ്മുടെ ദൈവ സങ്കൽപ്പങ്ങൾക്ക് പാലും തേനും പായസവും അരവണയും നിവേദിച്ച് ക്ഷേത്രങ്ങളിൽ, നമ്മുടെ ദൈവങ്ങൾക്കു മുകളിൽ പിതൃസ്ഥാനം അവകാശപ്പെട്ട്, (സർവ്വസ്വത്തിൻ്റെയും പാരമ്പര്യങ്ങളുടെയും ഉടമകളായി സ്വയം അവരോധിക്കപ്പെട്ട നിലയിൽ) അടയിരിക്കുന്നത് എന്നതിൽ പ്രത്യക്ഷത്തിൽ തന്നെ ചരിത്ര വൈരുദ്ധ്യമുണ്ടെന്ന് മനസ്സിലാക്കാനാകും. ബ്രാഹ്മണ സവർണ്ണ മതത്തിന് വളരെ അനുകൂലമായിരുന്ന ഗുപ്ത സാമ്രാജ്യ ഭരണകാലത്ത് (AD 3rd C. to 6th C.) രാജ സദസ്സിലെ 'താത്വിക ബ്രാഹ്മണ പണ്ഡിതന്മാരുടെ ' നേതൃത്വത്തിൽ ബുദ്ധ-ജൈന ശ്രമണ ചരിത്രത്തെ വിസ്മൃതമാക്കാനായി വളരെ ആസൂത്രിതമായ ശ്രമങ്ങൾ നടന്നിട്ടുണ്ട്. ഭാരതത്തിൻ്റെ പഴയ കാല ചരിത്രമെന്ന നിലയിൽ ഇന്നത്തെ കോമിക്സ് കഥകളെ വെല്ലുന്ന തരത്തിൽ സംഘടിതമായി ധാരളം പുരാണേതിഹാസ ഐതിഹ്യ സാഹിത്യ രചനകൾ ഫാക്ടറി ഉൽപ്പന്നങ്ങൾ കണക്കെ നിർമ്മിക്കപ്പെടുകയും, അതിലൂടെ ശ്രമണ ധാരയായ ബുദ്ധ-ജൈന ധർമ്മങ്ങളെയും അവയുടെ ചരിത്രത്തേയും വിസ്മൃതമാക്കിയും ബൗദ്ധ-ജൈന ആരാധനാലയങ്ങളെയും പ്രതിഷ്ഠകളെയും സ്മാരകങ്ങളെയും വ്യാഖ്യാനങ്ങളിലൂടെ ബ്രാഹ്മണികമായി അപനിർമ്മിച്ചും സവർണ്ണമാക്കിയിട്ടുണ്ട്. ബ്രഹ്മണ പൗരോഹിത്യം ഏതാണ്ട് 1200 വര്‍ഷങ്ങള്‍ക്കു മുന്‍പ് കേരളത്തില്‍ നടത്തിയ ബൌദ്ധ-ജൈന അമ്പലങ്ങളുടെ / കാവുകളുടെ /പള്ളികളുടെ / വിഹാരങ്ങളുടെ പിടിച്ചടക്കലിന്റെയും ബൌദ്ധ പാലി ആര്യന്മാരെ (ഭട്ടന്മാരെ / ആചാര്യന്മാരെ) ഉന്മൂലനം നടത്തിയതിന്റെയും അക്കാലത്തെ പ്രബുദ്ധ സമൂഹമായിരുന്ന അസവര്‍ണ്ണരിലെ പൌരപ്രമുഖരെ കൂട്ടക്കൊല നടത്തിയിരുന്നതിന്‍റെയും ‍ മലയാള വാമൊഴിയില്‍ ഇന്നും നിലനില്‍ക്കുന്ന ആചാരങ്ങളുടെയും വാക്കുകളുടെയും ഓര്‍മ്മകളുടെയും പഴമൊഴികളുടെയും സ്ഥലനാമങ്ങളുടെയും ചരിത്ര ശേഷിപ്പുകളുടെയും സഹായത്തോടെയുള്ള അന്വേഷണത്തിലൂടെ മാത്രമേ, നമുക്ക് ചരിത്ര സത്യങ്ങളിൽ എത്തിച്ചേരാനാകു എന്നൊരു പരിമിതിയുണ്ട്. കാരണം, ഒൻപതാം നൂറ്റാണ്ടിനു മുമ്പുള്ള കേരളചരിത്രം ഏതാണ്ട് മുഴുവനായി തന്നെ പൗരോഹിത്യ ശക്തികളാൽ ആസൂത്രിതമായി നശിപ്പിക്കപ്പെട്ടിരിക്കയാണ്. കേരളം ബി.സി.മൂന്നാം നൂറ്റാണ്ടു മുതല്‍ ബുദ്ധ ധര്‍മ്മത്തിന്റെ പ്രമുഖ കേന്ദ്രമായിരുന്നു എന്ന് കേരളത്തിനു പുറത്തുള്ള ചരിത്ര രേഖകള്‍ പറയുന്നു. കേരളത്തിലെ ഇന്നത്തെ പ്രമുഖ ഹൈന്ദവ ആരാധനാലയങ്ങള്‍ എട്ടാം നൂറ്റാണ്ടു വരെ ബുദ്ധ-ജൈന വിഹാരങ്ങളോ അമ്പലങ്ങളോ ചെയ്ത്യങ്ങളോ വിദ്യാഭ്യാസ കേന്ദ്രങ്ങളായിരുന്ന പള്ളിക്കൂടങ്ങളോ സംഘാരാമങ്ങളോ / കാവുകളോ ആയിരുന്നു. എട്ടാം നൂറ്റാണ്ടിലും ഒന്‍പതാം നൂറ്റാണ്ടിലുമായി ബ്രാഹ്മണ പൌരോഹിത്യ സവര്‍ണ്ണ ജാതീയത പ്രചരിപ്പിക്കാനെത്തിയ 'താത്വിക ബ്രാഹ്മണ പണ്ഡിതരും' ശങ്കരാചാര്യന്മാരും കുമാരില ഭട്ടനെപ്പോലുള്ള പരശു (കോടാലി) രാമന്മാരും പാണ്ഡിത്യ വാദപ്രതിവാദങ്ങളിലൂടെയും രക്തച്ചൊരിച്ചിലിലൂടെയും രാജഗുരുക്കന്മാരെയും ( ഇപ്പോള്‍ അസവര്‍ണ്ണരെന്നു വിളിക്കുന്ന പുലയ /അരയ/ആശാരി/ചാന്നാർ /ഈഴവ-തിയ്യ ഭട്ടന്മാരെ ) ചതിയിലൂടെ തോല്‍പ്പിച്ച് പട്ടത്താനം (ഭട്ട സ്ഥാനം/രാജഗുരുസ്ഥാനം) നേടിയും ബുദ്ധ-ജൈന വിഹാരങ്ങളും അമ്പലങ്ങളും കാവുകളും വാണിജ്യ കേന്ദ്രങ്ങളും കൊടും കൊലയിലൂടെ ( കൊടും+കൊല+ഊര് = കൊടുങ്ങല്ലൂര്‍) പിടിച്ചടക്കിയും സമൂഹത്തെ അധീനതയില്‍ ആക്കുകയുമായിരുന്നു എന്ന് കാണാം. അഹിംസയുടെയും നന്മയുടെയും സമത്വബോധത്തിന്റെയും (അമണ -ശ്രമണമയമായ) ബുദ്ധ-ജൈന ധര്‍മ്മങ്ങളെ നശിപ്പിച്ചും ജാതീയതക്കെതിരായ അസവര്‍ണ്ണരെ നാക്ക് മുറിച്ചും തലവെട്ടിയും അവരുടെ ആരാധനാലയങ്ങൾ പിടിച്ചടക്കിയും എട്ടാം നൂറ്റാണ്ടില്‍ സ്ഥാപിതമായ ജാതിവിവേചന സമ്പ്രദായവും അയിത്താചാരങ്ങളും അടങ്ങിയ ഒരു ഭരണ വ്യവസ്ഥിതിയാണ് ബ്രാഹ്മണരുടെ സവര്‍ണ്ണ മതം. ബൌദ്ധ രാജഗുരുക്കന്മാര്‍ 'പട്ടത്താനം' എന്ന പാണ്ഡിത്യ തര്‍ക്കത്തില്‍ തോല്‍ക്കുമ്പോള്‍ ഗുരുവിന്‍റെയും ശിക്ഷ്യഗണങ്ങളുടെയും നാവോ തലയോ രാജാവിനെക്കൊണ്ടുതന്നെ അരിഞ്ഞുവാങ്ങുന്ന കുടില ബുദ്ധി, മനുവാദികളും റേസിസ്റ്റുകളുമായ ബ്രാഹ്മണ പണ്ഡിതര്‍ ഒഴിച്ചുകൂടാനാവാത്ത വ്യവസ്ഥയായി നടപ്പിലാക്കിയിരിക്കണം. ഇങ്ങനെ അറുത്തുവാങ്ങിയ ബൌദ്ധ ഭട്ടന്മാരുടെ / അസവർണ്ണരുടെ രക്തം കട്ടപിടിച്ച തലകള്‍ കൈകളിലേന്തിയ സ്ത്രീകളെ ക്ഷേത്രാങ്കണത്തില്‍ അണിനിരത്തിക്കൊണ്ട് സവര്‍ണ്ണ ബ്രാഹ്മണ താത്വിക പണ്ഡിതരെയും വൈദിക ബ്രാഹ്മണരെയും വരവേറ്റിരുന്ന അതിക്രൂരമായ ആചാരത്തിന്‍റെ പ്രതീകാത്മക ആവർത്തനമാണ് ഇന്നും ക്ഷേത്രാചാരമായി തുടരുന്ന തലപ്പൊലി എന്ന് നാം തിരിച്ചറിയേണ്ടിയിരിക്കുന്നു. മനുഷ്യത്തലക്കു പകരം തേങ്ങയും രക്തത്തിന് ബദലായി തെച്ചിപ്പൂവ്വും പ്രതീകാത്മകമായി നിലനിര്‍ത്തിക്കൊണ്ട് ആചാരവല്‍ക്കരിക്കപ്പെട്ട തലപ്പൊലി, നമ്മുടെ ഭൂതകാലത്തിലെ ഹിംസാത്മക ചരിത്ര സത്യങ്ങളുടെ ഒരു ആചാരാനുഷ്ഠാന ഫോസിലാണ്. (എട്ടാം നൂറ്റാണ്ടിൽ നടന്ന രക്തരൂക്ഷിതമായ ബ്രാന്മണാധീനിവേശ ചരിത്ര പശ്ചാത്തലത്തെ കുറിച്ച് വിസ്തരിച്ച് മറ്റൊരു പോസ്റ്റിൽ എഴുതിയിട്ടുണ്ട്. ആ FB പോസ്റ്റ് വായിക്കാൻ "അമ്പട്ടാൻ അഥവ അമ്പല ഭട്ടൻ" സെർച്ച് ചെയ്യുക. കാണിപ്പയ്യൂർ ശങ്കരൻ നമ്പൂതിരിയുടെ നായന്മാരുടെ പൂർവ്വ ചരിത്രം എന്ന പുസ്തകത്തിൽ പരാമർശിക്കപ്പെട്ട, മനുഷ്യ തലകൾ ഉരലിലിട്ട് ഇടിച്ച് കാളീ ക്ഷേത്രങ്ങളിൽ നിവേദ്യം തയ്യാറാക്കിയിരുന്ന ആചാരമായിരുന്ന 'പൊങ്ങിലിടി' (കൊങ്ങിലിടി)യെക്കുറിച്ചും ചിത്രകാരൻ്റെ FB പോസ്റ്റ് സെർച്ച് ചെയ്ത് വായിക്കാവുന്നതാണ്.) കേരളം ഒരു ഭ്രാന്താലയം ആണെന്ന് വിവേകാനന്ദ സ്വാമികളെക്കൊണ്ട് പറയിപ്പിച്ച ഹിംസയുടെ ജാതീയ-സവർണ്ണ മതത്തെ നാം സത്യസന്ധമായി ഇതുവരെ പഠിക്കുകയോ വിമര്‍‍ശന വിധേയമാക്കുകയോ ചെയ്തിട്ടില്ലെന്നത് ഹിംസാത്മകമായ ഒരു സാംസ്ക്കാരികതയെയും ജീർണ്ണ മത രാഷ്ടീയത്തേയും ചുമന്നു നടക്കേണ്ട ഗതികേട് നമ്മുടെ ജനാധിപത്യ സമൂഹത്തിന് ഉണ്ടാക്കുന്നുണ്ട്. കള്ളച്ചരിത്രങ്ങള്‍ പുരാണേതിഹാസങ്ങള്‍ ആയി നിര്‍മ്മിച്ചു കൂട്ടുന്നതോടൊപ്പം ചരിത്ര സത്യങ്ങള്‍ താമസ്ക്കരിക്കാനും ബ്രാഹ്മണ വംശീയ രാഷ്ട്രീയം മാത്രം ലക്‌ഷ്യമാക്കുന്ന സവര്‍ണ്ണ സാംസ്ക്കാരികത എന്നും ജാഗരൂകമായി നിലകൊള്ളുന്നുണ്ടെന്ന സത്യംകൂടി കണക്കിലെടുക്കുമ്പോള്‍ സാമൂഹ്യ ചരിത്ര പഠനം മാനവിക ജനാധിപത്യത്തിന്‍റെ ആരോഗ്യത്തിനു അനിവാര്യമാകുന്നു. സാംസ്ക്കാരിക രാഷ്ട്രീയത്തിൻ്റെ അടിയൊഴുക്കുകളെക്കുറിച്ച് അറിവുനേടാനായി ആധുനിക മതനിരപേക്ഷ ജനാധിപത്യ സമൂഹം വളരെ ജാഗ്രതയോടെ ചരിത്രം പഠിക്കേണ്ടിയിരിക്കുന്നു. (2016 മാര്‍ച്ചില്‍ പ്രസിദ്ധീകരിച്ചതും 2019 ൽ പുനപ്രസിദ്ധീകരിച്ചതുമായ "അമണ - ചരിത്രത്തിലില്ലാത്ത ചിത്രങ്ങൾ" എന്ന ചിത്രകാരൻ്റെ 35 ചിത്രങ്ങളുടെ സമാഹാരത്തില്‍ ഉള്‍ക്കൊള്ളിച്ചിട്ടുള്ള തലപ്പൊലി ചിത്രവും വിശദീകരണവുമാണ് ഈ പോസ്റ്റിൽ ചേര്‍ത്തിരിക്കുന്നത്.) വായനക്കാര്‍ ശ്രദ്ധിക്കുക: 

* * *

ജാതി മത ദൈവ വിശ്വാസങ്ങള്‍ വ്രണപ്പെടുന്ന യാഥാസ്ഥിതിക അസുഖമുള്ളവർ ഈ പോസ്റ്റ്‌ വായിക്കാൻ ശ്രമിക്കരുത്. അഥവാ വായിച്ചാൽ തന്നെ ഉള്ളടക്കം സത്യമാണോ എന്ന് സ്വയം പരിശോധിച്ച് സ്വന്തം ഉത്തരവാദിത്വത്തില്‍ മാത്രം വിശ്വസിക്കാനോ അവിശ്വസിക്കാനോ ഉള്ള തീരുമാനം സ്വയം എടുക്കേണ്ടതാണ്. 

* * *
