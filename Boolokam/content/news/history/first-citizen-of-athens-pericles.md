---
title: "കാരണം അയാൾ യുദ്ധത്തിൽ തോറ്റാലും താൻ വിജയിച്ചതായി ജനങ്ങളെ വിശ്വസിപ്പിക്കും"
date: 2020-12-06T08:40:05
draft: false
categories: ["History"]
tags: ['Buses', 'First citizen of Athens', 'pericles', 'Wilfred Raj David']
author: "Beaumaris"
---

<strong><a href="http://13.126.68.249/first-citizen-of-athens-pericles/293254/ggg-1809" rel="attachment wp-att-293255"><img class="alignleft size-full wp-image-293255" src="https://cdn.boolokam.com/articles/2020/12/ggg-108.jpg" alt="" width="845" height="440" /></a></strong>

<div class="nc684nl6"><span style="color: #003366;"><strong>Wilfred Raj David</strong></span></div>

<div></div>

<strong>ഏഥൻസിലെ ഒന്നാം പൗരൻ</strong>

പുരാതന ഏഥൻസിലെ കെരാമൈക്കൊസ് എന്ന പൊതു ശ്മശാനം. പെലോപനേഷ്യൻ യുദ്ധത്തിൽ വീരമൃത്യു വരിച്ച ഏഥൻസിലെ ഭടന്മാരുടെ ശവസംസ്‌കാരം കഴിഞ്ഞിരിക്കുന്നു. ഇനി നഗര രാഷ്ട്രത്തിൻ്റെ 'ഒന്നാം പൗരൻ' ജനങ്ങളെ അഭിസംബോധന ചെയ്യും. മിക്കവാറും, മരണമടഞ്ഞ പടയാളികളോട് ആദരവും അവരുടെ കുടുംബങ്ങളോട് അനുശോചനവും അറിയിക്കുന്ന ഒരു പ്രസംഗമാവും. ഗ്രീസിലെ ജനങ്ങൾ ബുദ്ധിമാന്മാരാണ്. അതുകൊണ്ട് തന്നെ, വരാൻ പോകുന്ന പ്രസംഗത്തിൻ്റെ ഉള്ളടക്കം എന്താവുമെന്ന് എല്ലാവർക്കും അറിയാം. എങ്കിലും അവർ ആ പ്രസംഗം കഴിഞ്ഞേ മടങ്ങൂ. ആരുടെയും നിർബന്ധം കാരണമല്ല; മരിച്ച പടയാളികളോടുള്ള സ്നേഹം കൊണ്ട്.

<img src="https://www.nationalgeographic.com/content/dam/cultureexploration/rights-exempt/og-pericles.ngsversion.1558373960064.adapt.1900.1.jpg" alt="Pericles—facts and information" />ഒന്നാം പൗരൻ്റെ പ്രസംഗം ആരംഭിച്ചു. 'എൻ്റെ ജോലി വളരെ ദുഷ്കരമാണ്. വീരമൃത്യു വരിച്ചവരുടെ അടുപ്പക്കാർ ആഗ്രഹിക്കുന്നത്, ആ വീരന്മാരുടെ ധീരകൃത്യങ്ങൾക്ക് ഉചിതമായ പ്രശംസ ലഭിക്കണമെന്നാണ്. എന്നാൽ, അതുകേട്ടാൽ മറ്റുള്ളവർക്ക് അസൂയ തോന്നും; ഈ പ്രശംസയ്ക്ക് പാത്രമാവാനുള്ള ഭാഗ്യം നമുക്ക് കിട്ടിയില്ലല്ലോയെന്നോർത്ത്'.
പ്രസംഗം കേട്ടവർ പരസ്പരം നോക്കി: ഇത് കേട്ടു തഴമ്പിച്ച വാക്കുകളല്ല. ജീവസ്സുറ്റ വാക്കുകൾ!
'ജനാധിപത്യത്തിൻ്റെ പിതാവ്' എന്നറിയപ്പെടുന്ന പെരിക്ലിസ് ആയിരുന്നു, ആ 'ഒന്നാം പൗരൻ'. ജനാധിപത്യത്തിൻ്റെ കളിത്തൊട്ടിലായ ഏഥൻസിനെ ബി.സി. 461 മുതൽ 429 വരെ നയിച്ച ആ മഹാൻ തൻ്റെ പ്രസംഗം തുടർന്നു. 'ഏഥൻസിലെ സൈനികരുടെ ധീരതയും ഭൂതകാലത്തിലെ സൈനിക വിജയങ്ങളുമൊക്കെ നിങ്ങൾ ധാരാളം കേട്ടിട്ടുണ്ട്. അതുകൊണ്ട് ഞാനതിനെ സ്പർശിക്കുന്നില്ല'.
നിയമത്തിനു മുന്നിൽ എല്ലാവരും തുല്യരാണെന്ന് ആദ്യമായി പ്രഖ്യാപിക്കപ്പെട്ടത് ഈ പ്രസംഗത്തിൽ ആയിരുന്നു. ഒരാൾ രാഷ്ട്രത്തെ സേവിക്കാൻ ആഗ്രഹിച്ചാൽ അയാൾക്ക് അതിനുള്ള എല്ലാ സ്വാതന്ത്ര്യവും ഉണ്ടെന്ന് പറഞ്ഞ പെരിക്ലിസ്, ഈ സ്വാതന്ത്ര്യം അഥീനിയൻ പൗരന്മാർ അല്ലാത്തവർക്കും ഉണ്ടെന്ന് ഊന്നിപ്പറഞ്ഞു. പൊതു ജീവിതത്തിലെ ഉയർച്ച കഴിവുകൾക്കനുസരിച്ചാവും. അല്ലാതെ, ജന്മനാ ലഭിച്ചതായി കരുതപ്പെടുന്ന വൈശിഷ്ട്യങ്ങൾക്കനുസരിച്ചാവില്ല. ഏഥൻസിന് മറ്റെന്തിനെക്കാളും വിലപ്പെട്ടതാണ് സ്വാതന്ത്ര്യം. അതുകൊണ്ടാണ് ഭരിക്കുന്നവർക്കെതിരെപ്പോലും സംസാരിക്കാൻ നമുക്ക് കഴിയുന്നത്.

'നമ്മൾ ഗ്രീക്കുകാരുടെയെല്ലാം പാഠശാലയാണ്. ഒരു ഏഥൻസുകാരനെപ്പോലെ അനേകം പ്രതിസന്ധികളെ ഒരേ സമയം നേരിടാൻ കഴിയുന്ന ഒരാൾ ലോകത്ത് മറ്റെവിടെയെങ്കിലും ഉണ്ടാകുമോ? എനിക്ക് സംശയമാണ്..... എന്തുകൊണ്ടെന്നാൽ, ഈ ഏഥൻസിലെ സ്വാതന്ത്ര്യം ഇവരുടെയും ഇവരെപ്പോലെ മറ്റനേകരുടെയും വീരകൃത്യങ്ങളുടെയും ആകെത്തുകയാണ്. .... എതിരാളികൾക്ക് കീഴടങ്ങി ജീവിക്കുന്നതിനെക്കാൾ പൊരുതിയുള്ള മരണമാണ് ഇവർ തെരഞ്ഞെടുത്തത്. ഇവർ പാരതന്ത്ര്യത്തിൻ്റെ അപമാനത്തിൽ നിന്ന് മാത്രമാണ് ഓടിക്കളഞ്ഞത്. ..... അങ്ങനെ, സന്തോഷമെന്നാൽ സ്വാതന്ത്ര്യമാണെന്നും സ്വാതന്ത്ര്യമെന്നാൽ ധീരതയാണെന്നും വരുന്നു. അതുകൊണ്ട് നമുക്ക് യുദ്ധത്തിൽ നിന്ന് ഒളിച്ചോടാൻ കഴിയില്ല'.

ഏഥൻസിലെ ജനങ്ങൾ, തങ്ങളെ ഭരിക്കാൻവേണ്ടി തെരഞ്ഞെടുത്ത 'ഒന്നാം പൗരൻ' ആയിരുന്നു, പെരിക്ലിസ്. ഇന്നത്തെ പ്രസിഡൻ്റിന് തുല്യം. രാജാവില്ലാത്ത രാഷ്ട്രം (റിപബ്ലിക്) എന്ന ആശയം പ്രാവർത്തികമാണെന്ന് തെളിയിച്ചതിൽ പെരിക്ലിസിൻ്റെ പങ്ക് ഹിമാലയത്തോളം വലുതാണ്. പെരിക്ലിസിൻ്റെ ഈ പ്രസംഗത്തിൽ നിന്ന് പ്രചോദനം ഉൾക്കൊണ്ട് പിൽക്കാലത്ത് ധാരാളം പ്രസംഗങ്ങൾ ഉണ്ടായിട്ടുണ്ട്. അതിൽ ഏറ്റവും മികച്ചതെന്ന് നിസ്സംശയം പറയാവുന്നത് ഏബ്രഹാം ലിങ്കൻ്റെ ഗെറ്റിസ്ബർഗ് പ്രസംഗമാണ്.

<img src="https://ichef.bbci.co.uk/images/ic/640x360/p08qdf74.jpg" alt="BBC Radio 4 - In Our Time, Pericles" />ഏഥൻസിലെ പട്ടാളത്തിൽ ഉന്നത പദവികൾ വഹിക്കുകയും യുദ്ധവിജയങ്ങളിൽ നേതൃത്വം നൽകുകയും ചെയ്ത സാന്തിപ്പസ് (Xanthippus), നാട്ടുരാജ്യമായ സിക്കോണിലെ (Sicoyn) രാജവംശത്തിൽ പിറന്ന അഗാരിസ്തേ (Agariste) എന്നിവരുടെ മകനായി ബി.സി. 495ൽ ജനിച്ച പെരിക്ലിസ് പഠിക്കാൻ മിടുക്കനായിരുന്നു. അന്ന് ലഭ്യമായ ഏറ്റവും നല്ല വിദ്യാഭ്യാസം മകന് നൽകാൻ അച്ഛനമ്മമാർ ശ്രദ്ധിച്ചു. അങ്ങനെ ആയോധന കലയും സംഗീതവും തത്വശാസ്ത്രവും സാഹിത്യവും നിയമവും ഗണിതവുമൊക്കെ പഠിച്ചു. യൗവ്വനത്തിലേക്ക് കടന്നപ്പോൾ രാഷ്ട്രീയം തെരഞ്ഞെടുത്തു. സഹപാഠികളായ സുഹൃത്തുക്കളും സമൂഹത്തിൽ ബഹുമാനിക്കപ്പെടുന്ന ബുദ്ധിജികളായി വളർന്നതോടെ പെരിക്ലിസ് ഒരു സ്വാഭാവിക നേതാവായി മാറി.

ചരിത്ര നാടകങ്ങൾ എഴുതിക്കൊണ്ടാണ് പെരിക്ലിസ് ശ്രദ്ധിക്കപ്പെട്ടത്. ആ നാടകങ്ങളിലൂടെ ഏഥൻസിൻ്റെ മഹത്വം വർണ്ണിച്ചുകൊണ്ട് ജനപ്രീതി നേടി. സ്വതന്ത്രമായി ചിന്തിക്കാൻ കഴിവുള്ള പൗരന്മാരാണ് ഒരു രാജ്യത്തിന്റെ ഏറ്റവും വലിയ സമ്പത്തെന്ന ആശയം പ്രചരിപ്പിച്ചു.
അന്നത്തെ ഏഥൻസിൽ തെമിസ്റ്റോക്ലിസ് (Themistocles), കിമോൺ (Cimon) എന്നിങ്ങനെ രണ്ട് നേതാക്കന്മാർ തമ്മിലാണ് ആശയപരമായ സംഘട്ടനം നടന്നിരുന്നത്. പെരിക്ലിസ് തെമിസ്റ്റോക്ലിസിനെ പിന്തുണച്ചു. എന്നാൽ, ഏറെ താമസിയാതെ തെമിസ്റ്റോക്ലിസിനെ നാടുകടത്തുന്നതിൽ എതിരാളികൾ വിജയിച്ചു. തത്ഫലമായി, തെമിസ്റ്റോക്ലിസിനെ പിന്തുണയ്ക്കുന്നവർ പെരിക്ലിസിൻ്റെ പിന്നിൽ അണി നിരന്നു.

കിമോണിനോട് എങ്ങനെയും പ്രതികാരം ചെയ്യണമെന്ന് ജനാധിപത്യ വാദികൾ കരുതി. മാസിഡോണിയയുടെ മുന്നിൽ ഏഥൻസിൻ്റെ താത്പര്യങ്ങൾ അടിയറ വച്ചു എന്ന ആരോപണത്തിൻ്റെ പേരിൽ കിമോണിനെ വിചാരണ ചെയ്തു. പെരിക്ലിസ് ആയിരുന്നു, പ്രോസിക്യൂട്ടർ. അന്നത്തെ രീതിയനുസരിച്ച് വിചാരണയ്ക്കൊടുവിൽ പൗരന്മാർ വോട്ടിട്ടപ്പോൾ കിമോൺ പക്ഷം വിജയിച്ചു. പക്ഷേ ആ കൂർമ്മബുദ്ധിമാൻ ആടിയുലകയാണെന്ന് ജനങ്ങൾ അറിഞ്ഞു. പെരിക്ലിസ് ഏറെ പ്രശസ്തനായി.
മുതിർന്ന നേതാവായ എഫിയാൽതെസിൻ്റെ (Ephialtes) ആശയങ്ങൾ അനുസരിച്ച് അഥീനിയൻ നിയമസഭയായ 'എക്ലീസിയ'യിൽ (Ecclesia) പരിഷ്‌കാരങ്ങൾ വരുത്തുന്നതിൽ പെരിക്ലിസും കൂട്ടരും വിജയിച്ചു. കൂടുതൽ ജനാധിപത്യ സ്വഭാവങ്ങൾ എക്ലീസിയയിൽ കൊണ്ടുവരാൻ ഇതിലൂടെ സാധിച്ചു.

കിമോൺ വളരെ ധനികനായിരുന്നു. ജനങ്ങളെ സാമ്പത്തികമായി നിർലോഭം സഹായിക്കുന്നതിലൂടെയാണ് അദ്ദേഹം ജനപിന്തുണ നേടിയിരുന്നത്. എന്നാൽ, ഇത് ജനങ്ങൾക്ക് കൈക്കൂലി കൊടുത്ത് ജനാധിപത്യത്തെ വിലയ്ക്ക് വാങ്ങുന്നതിന് തുല്യമാണെന്ന് പെരിക്ലിസ് വാദിച്ചു. കിമോണിനെക്കാൾ പണക്കാരനായ പെരിക്ലിസിന് വേണമെങ്കിൽ അതേ മാർഗത്തിലൂടെ അയാളെ തോൽപ്പിക്കാമായിരുന്നു എന്ന സത്യം അക്കാലത്തെയും പിൽക്കാലത്തെയും ചരിത്രകാരന്മാരെ ഒരുപോലെ സ്വാധീനിച്ചിട്ടുണ്ട്.

ഏതായാലും, ഏഥൻസിൻ്റെ പരമ്പരാഗത വൈരികളായ സ്പാർട്ട എന്ന നഗരരാഷ്ട്രത്തിൻ്റെ ആശയങ്ങളെ പിന്തുണച്ചതിൻ്റെ പേരിൽ കിമോണിനെ പത്തു വർഷത്തേക്ക് നാടുകടത്തുന്നതിൽ പെരിക്ലിസും കൂട്ടരും വിജയിച്ചു (461 ബി.സി). ഇതോടെ ഏഥൻസ് രാഷ്ട്രീയത്തിൽ പെരിക്ലിസ് മുന്നിലെത്തി. ഇതേ വർഷം തന്നെ എഫിയാൽതിസും കൊല്ലപ്പെട്ടു. അതോടെ ഏഥൻസിലെ 'ഒന്നാം പൗരനാ'യി പെരിക്ലിസ് മാറി.

അന്ന് ഗ്രീസിൽ മൂന്നു തരം ആളുകൾ ഉണ്ടായിരുന്നു; പൗരന്മാർ, സാധാരണക്കാർ, അടിമകൾ. പൗരന്മാർ ആകാൻ വേണ്ട സ്വത്തിൻ്റെ അളവ് പെരിക്ലിസ് കുറച്ചു. അങ്ങനെ കൂടുതൽ സാധാരണക്കാർ പൗരന്മാരായി ഉയർത്തപ്പെടുകയും സ്റ്റേറ്റിന്റെ കാര്യങ്ങളിൽ പങ്കാളികൾ ആവുകയും ചെയ്തു. പാവപ്പെട്ടവർക്ക്, പണമൊന്നും നൽകാതെ തിയേറ്ററിൽ പോയി നാടകങ്ങൾ കാണാനുള്ള അവസരം പെരിക്ലിസ് നൽകി. അവരുടെ ടിക്കറ്റിനുള്ള കാശ് ഭരണകൂടം നൽകി.

നമ്മുടെ ഇന്നത്തെ ജില്ലകൾക്ക് സമാനമായിരുന്നു അന്ന് ഏഥൻസിലെ ഡെമോസ് (demos). ഏറ്റവും താഴെത്തട്ടിൽ ജന പങ്കാളിത്തം ഉറപ്പാക്കുന്ന യൂണിറ്റുകളായിരുന്നു, ഇവ, കൂടുതൽ അധികാരങ്ങൾ നൽകി ഈ യൂണിറ്റുകളെ ശക്തിപ്പെടുത്താൻ പെരിക്ലിസ് നടപടികളെടുത്തു. ഡെമോക്രസി എന്ന വാക്ക് നേരത്തെ തന്നെ ഉണ്ടായിരുന്നെങ്കിലും അത് ശരിയായ അർഥത്തിൽ പ്രകടമായത് ഇതോടെയാണ്.

<strong>യുദ്ധങ്ങൾ</strong>
ഒന്നാം പെലോപനേഷ്യൻ യുദ്ധത്തിൽ (454 ബി.സി.) പെരിക്ലിസിൻ്റെ നേതൃത്വത്തിൽ ഏഥൻസ് വിജയം നേടി. പത്തു വർഷത്തെ നാടുകടത്തൽ ശിക്ഷ പൂർത്തിയായി മടങ്ങിയെത്തിയ കിമോണിനെ പെരിക്ലിസ് മര്യാദയോടെ സ്വീകരിച്ചു. ഏഥൻസ്, സ്പാർട്ടയുമായി പരമ്പരാഗതമായി യുദ്ധത്തിൽ ഏർപ്പെട്ടിരുന്നു. പെരിക്ലിസ് ചുമതലപ്പെടുത്തിയതനുസരിച്ച് കിമോൺ സ്പാർട്ടയുമായി ചർച്ച നടത്തുകയും അഞ്ചു വർഷത്തെ യുദ്ധവിരാമ സന്ധി (truce) ഒപ്പിടുകയും ചെയ്തു. മറ്റു ഗ്രീക്ക് നാട്ടുരാജ്യങ്ങളുമായി യുദ്ധം ചെയ്യാൻ ഈ ഇടവേള ഏഥൻസിനെ സഹായിച്ചു. ഒപ്പം, പെരിക്ലിസിൻ്റെ ആശയങ്ങ ളോട് ഇണങ്ങാൻ ചെറിയ ശ്രമങ്ങൾ കിമോണും നടത്തി. അങ്ങനെ ആ പരിചയ സമ്പന്നന് സൈന്യത്തിൽ അർഹിക്കുന്ന സ്ഥാനം നൽകാൻ പെരിക്ലിസ് തയ്യാറായി. പേർഷ്യയ്ക്കെതിരായ യുദ്ധത്തിൽ കിമോൺ നിഷ്പ്രയാസം വിജയിച്ചു. എന്നാൽ, രോഗബാധിതനായ അദ്ദേഹം ഏറെതാമസിയാതെ മരണമടഞ്ഞു (449 ബി.സി.). തുടർന്ന് പേർഷ്യയുമായി കരാർ ഒപ്പിടാൻ പെരിക്ലിസ് ചുമതലപ്പെടുത്തിയത് കിമോണിൻ്റെ അളിയനായ കാലിയസ് (Callias) എന്ന മിലിട്ടറി ജനറലിനെ ആയിരുന്നു.

എല്ലാ ഗ്രീക്ക് നഗരരാഷ്ട്രങ്ങളുടെയും നേതൃത്വം ഏഥൻസിന് ലഭിക്കണമെന്ന് പെരിക്ലിസ് ആഗ്രഹിച്ചു. ഇതിൻ്റെ ആദ്യ നടപടിയായി എല്ലാ ഗ്രീക്ക് രാഷ്ട്രങ്ങളുടെയും ഒരു സമ്മേളനം വിളിച്ചു കൂട്ടാൻ അദ്ദേഹം ശ്രമിച്ചു. പേർഷ്യക്കാർ തകർത്ത ഗ്രീക്ക് ക്ഷേത്രങ്ങളുടെ പുനർനിർമാണം ചർച്ച ചെയ്യാനെന്നാണ് അദ്ദേഹം പുറമെ പറഞ്ഞത്. എന്നാൽ സ്പാർട്ട ഇടങ്കോലിട്ടതുകൊണ്ട് ആ സമ്മേളനം നടന്നില്ല.
ഇതേത്തുടർന്ന് പെരിക്ലിസ് ഡെൽഫി ആക്രമിച്ചു കീഴടക്കി. അവിടെ നിന്ന് മുന്നേറിയ ഏഥൻസ്, ത്രേസിയൻ ഉപദ്വീപിലെ ബാർബേറിയന്മാരെ അമർച്ചചെയ്തു.

ഇതേ സമയം, ജനാധിപത്യം അട്ടിമറിക്കാൻ തീബ്സിലെ പ്രഭുവർഗം ശ്രമിച്ചു. അവരെ അടിച്ചമർത്തിയെങ്കിലും ഏഥൻസ് പടയാളികളിൽ ചിലർ അവരുടെ തടവുകാരായി പിടിക്കപ്പെട്ടു. ഇവരെ വിട്ടുകിട്ടാൻ വേണ്ടി ബോയിഷ്യ (Boeotia) എന്ന പ്രദേശം തീബ്സിന് കൊടുക്കേണ്ടി വന്നു.
ഈ കാലയളവിൽ ഏഥൻസ്, അതിന്റെ സഖ്യത്തിലുള്ള നഗര രാഷ്ട്രങ്ങളുടെ മേൽ വ്യക്തമായ സ്വാധീനം ഉറപ്പിച്ചു. അവ തത്വത്തിൽ, ഏഥൻസിൻ്റെ സാമന്ത രാജ്യങ്ങളായി. പേർഷ്യയ്ക്കെതിരായ യുദ്ധത്തിൽ ഈജിപ്തിനെ സഹായിക്കാൻ ചെന്ന ഏഥൻസിന് തിരിച്ചടി നേരിട്ടതോടെ സഖ്യത്തിലെ ചില രാജ്യങ്ങൾ ഏഥൻസിനെതിരെ തിരിഞ്ഞെങ്കിലും അവയെ ഉരുക്ക് മുഷ്ടി ഉപയോഗിച്ച് വരുതിയിലാക്കി. ഏഥൻസിലെ നാണയങ്ങളും അളവുതൂക്കങ്ങളുമൊക്കെ സഖ്യരാഷ്ട്രങ്ങളും പിന്തുടർന്നു.

ഏഥൻസിൻ്റെ സഖ്യത്തിലുള്ള മിലെത്തസ് (Miletus), സാമോസ് (Samos) എന്നീ നാട്ടുരാജ്യങ്ങൾ തമ്മിൽ തർക്കമുണ്ടായി. വിഷയത്തിൽ ഏഥൻസിൻ്റെ മധ്യസ്ഥത സാമോസ് അംഗീകരിച്ചില്ല. പെരിക്ലിസ് തന്റെ കപ്പൽ സേനയെ സാമോസിലേക്കയച്ചു. എട്ട് മാസത്തെ ഉപരോധത്തിനു ശേഷം ആ ദ്വീപിനെ ഏഥൻസിനോട് ചേർത്തു.

<strong>യാഥാസ്ഥിതികരെ തോൽപ്പിക്കുന്നു</strong>
ഇതേസമയം ത്യൂസിഡൈഡ്സ് എന്ന നേതാവിന്റെ കീഴിൽ ഏഥൻസിലെ യാഥാസ്ഥിതികർ ശക്തി നേടി. (ചരിത്രകാരനായ ത്യൂസിഡൈഡ്സ് അല്ല). നിർമ്മാണ പ്രവർത്തനങ്ങളിൽ അമിതമായ ചെലവ് ആരോപിച്ച് ഇവർ എക്ലീസിയയിലെ ചെറിയ ചെറിയ ഗ്രൂപ്പുകളെ ഏകോപിപ്പിച്ചു. എക്ലീസിയ യോഗത്തിൽ ത്യൂസിഡൈഡ്സ് കത്തിക്കയറി. എന്നാൽ മറുപടി പറയാൻ എഴുന്നേറ്റ പെരിക്ലിസ് എതിരാളികളുടെ വാദങ്ങൾ എണ്ണിയെണ്ണി നിലംപരിശാക്കി. ഇതെല്ലാം ദുർവ്യയമാണെങ്കിൽ പണം എൻ്റെ സമ്പാദ്യത്തിൽ നിന്ന് തരാം, ഞാൻ സംഭാവന ചെയ്തതാണെന്ന് ഓരോ കെട്ടിടത്തിലും കൊത്തി വയ്ക്കാൻ തയ്യാറാണോയെന്ന് അദ്ദേഹം വെല്ലുവിളിച്ചു. എക്ലീസിയയുടെ ചരിത്രത്തിലെ ഏറ്റവും ഉച്ചത്തിലുള്ള കൈയ്യടിയിൽ ത്യൂസിഡൈഡ്സിൻ്റെ ആരോപണങ്ങൾ മുങ്ങിപ്പോയി.

<strong>വിമർശനങ്ങൾ</strong>
എക്ലീസിയ എന്ന നിയമസഭയിൽ ഭൂരിപക്ഷമുള്ള ജനാധിപത്യ വാദികളുടെ നേതാവ് എന്ന നിലയിലാണ് പെരിക്ലിസ് തൻ്റെ ആശയങ്ങൾ നടപ്പാക്കിക്കൊണ്ടിരുന്നത്. ബി.സി. 440ൽ അഥീനിയൻ സൈന്യത്തിന്റെ ജനറൽ ആയി അദ്ദേഹം തെരഞ്ഞെടുക്കപ്പെട്ടു. അപ്പോഴാണ് അദ്ദേഹം ആദ്യമായി ഔദ്യോഗിക പദവിയിലേക്ക് വരുന്നത്.

ധാരാളം വിമർശനങ്ങൾ അദ്ദേഹത്തിന് നേരിടേണ്ടി വന്നു. എന്നാൽ, അവയെല്ലാം അദ്ദേഹം സഹിഷ്ണുതയോടെ നേരിട്ടു. ഒരിക്കൽ എക്ലീസിയ യോഗം കഴിഞ്ഞ് വീട്ടിലേക്ക് പോയ പെരിക്ലിസിൻ്റെ പിന്നാലെ കൂടിയ ഒരു എക്ലീസിയ അംഗം, അദ്ദേഹത്തെ വിമർശിച്ച് പ്രസംഗിക്കാൻ തുടങ്ങി. എല്ലാം ക്ഷമയോടെ കേട്ടുകൊണ്ട് വീടുവരെയെത്തിയിട്ടും അയാൾ പ്രസംഗം നിറുത്തിയില്ല. നേരം നന്നായി ഇരുട്ടിയിരുന്നു. പെരിക്ലിസ് മുറ്റത്ത്‌നിന്ന് പ്രസംഗം മുഴുവൻ കേട്ടു. അയാൾ പ്രസംഗം നിറുത്തിയപ്പോൾ പെരിക്ലിസ് വേലക്കാരനെ വിളിച്ച്, ഒരു പന്തം പിടിച്ച് ആ എക്ലീസിയ അംഗത്തെ വീട്ടിൽ കൊണ്ടു പോയാക്കാൻ ഏർപ്പാട് ചെയ്തു.

പെരിക്ലിസിൻ്റെ തലയ്ക്ക് അസാമാന്യ വലുപ്പം ഉണ്ടായിരുന്നു. ഈ വൈകല്യം മറയ്ക്കാൻ അദ്ദേഹം എപ്പോഴും തൻ്റെ പദവിയെ സൂചിപ്പിക്കുന്ന ഹെൽമറ്റ് ധരിച്ചിരുന്നു. അദ്ദേഹത്തിന്റെ ചിത്രങ്ങളിലും ഈ ഹെൽമറ്റ് ഉറപ്പാക്കാൻ ശ്രദ്ധിച്ചു. എന്നാൽ അന്നത്തെ രാഷ്ട്രീയ നാടകങ്ങളിൽ ഭരണാധികാരിയെ സൂചിപ്പിക്കാൻ 'കാളത്തലയൻ' എന്ന കഥാപാത്രമാണ് കടന്നു വന്നിരുന്നത്. ഇത്തരം നാടകങ്ങൾ അവതരിപ്പിക്കുമ്പോൾ സദസ്സിൽ മുൻനിരയിലെ ഇരിപ്പിടത്തിൽ ചെറു പുഞ്ചിരിയോടെ പെരിക്ലിസും ഉണ്ടായിരുന്നു. പെരിക്ലിസിൻ്റെ ജീവിതപങ്കാളിയായ അസ്പാസിയ(Aspasia)യുടെ മേൽ വളരെ വൃത്തികെട്ടതും അടിസ്ഥാനരഹിതവുമായ ആരോപണങ്ങൾ ധാരാളമുണ്ടായി.

പലപ്പോഴും സൈനിക നീക്കങ്ങളിൽ എതിരാളികൾക്ക് കൈക്കൂലി കൊടുത്ത് പെരിക്ലിസ് അവരെ സ്വന്തം പക്ഷത്തേക്ക് കൊണ്ടു വന്നു. ഒരു ഓഡിറ്റിൽ, 'പ്രധാനപ്പെട്ട കാര്യത്തിന്' എന്നെഴുതി പത്ത് താലന്ത് (ഗ്രീക്ക് സ്വർണ നാണയം) ചെലവഴിച്ചിരിക്കുന്നത് ശ്രദ്ധയിൽപെട്ടെങ്കിലും അതിന്റെ വിശദാംശങ്ങൾ ഓഡിറ്റർമാർ പരിശോധിച്ചില്ല.

മേലിൽ അഥീനിയൻ പൗരത്വം ലഭിക്കണമെങ്കിൽ ആ വ്യക്തിയുടെ മാതാപിതാക്കൾ രണ്ടുപേരും ഏഥൻസിൽ ജനിച്ചവർ ആയിരിക്കണമെന്ന് പെരിക്ലിസ് നിയമം കൊണ്ടുവന്നു. എന്നാൽ പെരിക്ലിസിൻ്റെ അമ്മ തന്നെ മറ്റൊരു നാട്ടു രാജ്യത്ത് ജനിച്ചയാളായിരുന്നു. ഇതും വിമർശനങ്ങൾക്ക് കാരണമായി.

<strong>രണ്ടാം പെലോപനേഷ്യൻ യുദ്ധം</strong>

നാട്ടിൽ വർദ്ധിച്ചു വരുന്ന വിമർശനങ്ങൾക്കിടയിൽ നഷ്ടപ്പെട്ട ജനപ്രീതി തിരികെ പിടിക്കാൻ പെരിക്ലിസ് കണ്ട വഴിയാണ് ഈ യുദ്ധമെന്ന കാര്യത്തിൽ ചരിത്രകാരന്മാരായ പ്ലൂട്ടാർക്കും ത്യൂസിഡൈഡ്സും ഒരേ പക്ഷത്താണ്. കൊരിന്ത് ഉപഭൂഖണ്ഡത്തിലെ പ്രാദേശിക പ്രശ്നങ്ങളിൽ പക്ഷം പിടിച്ചു കൊണ്ട് സ്പാർട്ടയും ഏഥൻസും തമ്മിൽ ഏറ്റുമുട്ടി. ജനങ്ങളുടെ ജീവിതം ദുസ്സഹമായി. ഇരുകൂട്ടരും ഒപ്പത്തിനൊപ്പം പൊരുതി. ആൾനാശം ഭീകരമായിരുന്നു. കൂടാതെ പകർച്ചവ്യാധികളും പടർന്നു പിടിച്ചു. പടയോട്ടം സുഗമമാക്കാൻ ഗ്രാമങ്ങളിലെ ജനങ്ങളെ ഒഴിപ്പിക്കാനും പെരിക്ലിസ് മടിച്ചില്ല.

അങ്ങനെ ജനരോഷം അതിന്റെ പാരമ്യത്തിൽ എത്തിയപ്പോൾ പെരിക്ലിസ് അഥീനിയൻ പൗരന്മാരെ അഭിസംബോധന ചെയ്തു. വികാരനിർഭരമായ പ്രസംഗത്തിലൂടെ ജനങ്ങളുടെ ഹൃദയത്തെ സ്പർശിച്ചെങ്കിലും എക്ലീസിയയിൽ നടന്ന വോട്ടെടുപ്പിൽ പെരിക്ലിസിന് സൈന്യത്തിലെ ജനറൽ സ്ഥാനം നഷ്ടപ്പെട്ടു.ഒരു വർഷത്തിനു ശേഷം നടന്ന വോട്ടെടുപ്പിൽ വിജയിച്ച പെരിക്ലിസ് സൈന്യത്തലവനായി മടങ്ങിയെത്തി. എന്നാൽ തന്റെ രണ്ടു ആൺമക്കളും ആ വർഷം തന്നെ പ്ലേഗ് ബാധിച്ചു മരിച്ചു (ബി.സി. 429). ഹൃദയം പൊട്ടിക്കരഞ്ഞ പെരിക്ലിസിനെ ആശ്വസിപ്പിക്കാൻ ആർക്കും കഴിഞ്ഞില്ല. ഏറെ താമസിയാതെ പെരിക്ലിസും പ്ലേഗ് ബാധിതനായി.

പെരിക്ലിസിൻ്റെ രോഗവിവരം അറിഞ്ഞ അഥീനിയൻ പൗരപ്രമുഖന്മാർ അദ്ദേഹത്തിന്റെ കിടക്കയുടെ അരികിലെത്തി. മരണാസന്നനായ പ്രമുഖ വ്യക്തികളുടെ കിടക്കയ്ക്കരികിൽ നിന്ന് അവരുടെ അപദാനങ്ങൾ പറയുന്നത് അക്കാലത്ത് ഗ്രീക്കുകാരുടെ രീതിയായിരുന്നു. അങ്ങനെ പൗരപ്രമുഖന്മാർ പെരിക്ലിസിനെയും പുകഴ്ത്തി സംസാരിക്കാൻ തുടങ്ങി. എല്ലാം ശ്രദ്ധയോടെ കേട്ട പെരിക്ലിസ് ഒടുവിൽ ഇടപെട്ടു; 'എൻ്റെ ഏറ്റവും വലിയ നേട്ടം ഇതൊന്നും അല്ല. ഒരൊറ്റ അഥീനിയൻ പൗരൻ പോലും ഞാൻ കാരണം കരയേണ്ടി വന്നിട്ടില്ല എന്നതാണത്'.

പെരിക്ലിസിൻ്റെ മരണത്തോടെ ഏഥൻസിൻ്റെ മഹത്വവും ശോഭയും തകർന്നതായി ചരിത്രകാരനായ ത്യൂസിഡൈഡ്സ് എഴുതുന്നു.  പെരിക്ലിസിൻ്റെ രാഷ്ട്രീയ എതിരാളിയായ ത്യൂസിഡൈഡ്സിനോട് ശത്രു രാജ്യമായ സ്പാർട്ടയിലെ രാജാവ് ഒരിക്കൽ ചോദിച്ചു; 'നിങ്ങളാണോ പെരിക്ലിസ് ആണോ മികച്ച പോരാളി?'

ഒരു നിമിഷം പോലും ആലോചിക്കാതെ ത്യൂസിഡൈഡ്സ് മറുപടി പറഞ്ഞു; 'പെരിക്ലിസ് തന്നെ. കാരണം അയാൾ യുദ്ധത്തിൽ തോറ്റാലും താൻ വിജയിച്ചതായി ജനങ്ങളെ വിശ്വസിപ്പിക്കും.'
പെരിക്ലിസിനെപ്പറ്റിയുള്ള പ്രശംസയായോ വിമർശനമായോ ഈ വാക്കുകളെ കാണാം. എന്നാൽ ചരിത്രത്തിൽ ഒരിക്കലും അവഗണിക്കാനാവാത്ത സ്ഥാനം പെരിക്ലിസിനുണ്ട്. ഓരോ ജനതയ്ക്കും അവർ അർഹിക്കുന്ന നേതാക്കന്മാരെ ലഭിക്കുന്നു എന്ന് പറയാറുണ്ട്. എന്നാൽ പുരാതന ഏഥൻസ് സൃഷ്ടിച്ച നേതാവായിരുന്നു പെരിക്ലിസ്. വിമർശനങ്ങളോട് അദ്ദേഹം കാണിച്ച സഹിഷ്ണുതയും പൊതു ജീവിതത്തിലെ സത്യസന്ധതയും ജനാഭിലാഷത്തിന് നൽകിയ മുൻഗണനയും എന്നും മാതൃക തന്നെ ആയിരുന്നു.


![കാരണം അയാൾ യുദ്ധത്തിൽ തോറ്റാലും താൻ വിജയിച്ചതായി ജനങ്ങളെ വിശ്വസിപ്പിക്കും](https://cdn.boolokam.com/articles/2020/12/ggg-108.jpg)**[](http://13.126.68.249/first-citizen-of-athens-pericles/293254/ggg-1809)**

**Wilfred Raj David**

**ഏഥൻസിലെ ഒന്നാം പൗരൻ** പുരാതന ഏഥൻസിലെ കെരാമൈക്കൊസ് എന്ന പൊതു ശ്മശാനം. പെലോപനേഷ്യൻ യുദ്ധത്തിൽ വീരമൃത്യു വരിച്ച ഏഥൻസിലെ ഭടന്മാരുടെ ശവസംസ്‌കാരം കഴിഞ്ഞിരിക്കുന്നു. ഇനി നഗര രാഷ്ട്രത്തിൻ്റെ 'ഒന്നാം പൗരൻ' ജനങ്ങളെ അഭിസംബോധന ചെയ്യും. മിക്കവാറും, മരണമടഞ്ഞ പടയാളികളോട് ആദരവും അവരുടെ കുടുംബങ്ങളോട് അനുശോചനവും അറിയിക്കുന്ന ഒരു പ്രസംഗമാവും. ഗ്രീസിലെ ജനങ്ങൾ ബുദ്ധിമാന്മാരാണ്. അതുകൊണ്ട് തന്നെ, വരാൻ പോകുന്ന പ്രസംഗത്തിൻ്റെ ഉള്ളടക്കം എന്താവുമെന്ന് എല്ലാവർക്കും അറിയാം. എങ്കിലും അവർ ആ പ്രസംഗം കഴിഞ്ഞേ മടങ്ങൂ. ആരുടെയും നിർബന്ധം കാരണമല്ല; മരിച്ച പടയാളികളോടുള്ള സ്നേഹം കൊണ്ട്. ![Pericles—facts and information](https://www.nationalgeographic.com/content/dam/cultureexploration/rights-exempt/og-pericles.ngsversion.1558373960064.adapt.1900.1.jpg)ഒന്നാം പൗരൻ്റെ പ്രസംഗം ആരംഭിച്ചു. 'എൻ്റെ ജോലി വളരെ ദുഷ്കരമാണ്. വീരമൃത്യു വരിച്ചവരുടെ അടുപ്പക്കാർ ആഗ്രഹിക്കുന്നത്, ആ വീരന്മാരുടെ ധീരകൃത്യങ്ങൾക്ക് ഉചിതമായ പ്രശംസ ലഭിക്കണമെന്നാണ്. എന്നാൽ, അതുകേട്ടാൽ മറ്റുള്ളവർക്ക് അസൂയ തോന്നും; ഈ പ്രശംസയ്ക്ക് പാത്രമാവാനുള്ള ഭാഗ്യം നമുക്ക് കിട്ടിയില്ലല്ലോയെന്നോർത്ത്'. പ്രസംഗം കേട്ടവർ പരസ്പരം നോക്കി: ഇത് കേട്ടു തഴമ്പിച്ച വാക്കുകളല്ല. ജീവസ്സുറ്റ വാക്കുകൾ! 'ജനാധിപത്യത്തിൻ്റെ പിതാവ്' എന്നറിയപ്പെടുന്ന പെരിക്ലിസ് ആയിരുന്നു, ആ 'ഒന്നാം പൗരൻ'. ജനാധിപത്യത്തിൻ്റെ കളിത്തൊട്ടിലായ ഏഥൻസിനെ ബി.സി. 461 മുതൽ 429 വരെ നയിച്ച ആ മഹാൻ തൻ്റെ പ്രസംഗം തുടർന്നു. 'ഏഥൻസിലെ സൈനികരുടെ ധീരതയും ഭൂതകാലത്തിലെ സൈനിക വിജയങ്ങളുമൊക്കെ നിങ്ങൾ ധാരാളം കേട്ടിട്ടുണ്ട്. അതുകൊണ്ട് ഞാനതിനെ സ്പർശിക്കുന്നില്ല'. നിയമത്തിനു മുന്നിൽ എല്ലാവരും തുല്യരാണെന്ന് ആദ്യമായി പ്രഖ്യാപിക്കപ്പെട്ടത് ഈ പ്രസംഗത്തിൽ ആയിരുന്നു. ഒരാൾ രാഷ്ട്രത്തെ സേവിക്കാൻ ആഗ്രഹിച്ചാൽ അയാൾക്ക് അതിനുള്ള എല്ലാ സ്വാതന്ത്ര്യവും ഉണ്ടെന്ന് പറഞ്ഞ പെരിക്ലിസ്, ഈ സ്വാതന്ത്ര്യം അഥീനിയൻ പൗരന്മാർ അല്ലാത്തവർക്കും ഉണ്ടെന്ന് ഊന്നിപ്പറഞ്ഞു. പൊതു ജീവിതത്തിലെ ഉയർച്ച കഴിവുകൾക്കനുസരിച്ചാവും. അല്ലാതെ, ജന്മനാ ലഭിച്ചതായി കരുതപ്പെടുന്ന വൈശിഷ്ട്യങ്ങൾക്കനുസരിച്ചാവില്ല. ഏഥൻസിന് മറ്റെന്തിനെക്കാളും വിലപ്പെട്ടതാണ് സ്വാതന്ത്ര്യം. അതുകൊണ്ടാണ് ഭരിക്കുന്നവർക്കെതിരെപ്പോലും സംസാരിക്കാൻ നമുക്ക് കഴിയുന്നത്. 'നമ്മൾ ഗ്രീക്കുകാരുടെയെല്ലാം പാഠശാലയാണ്. ഒരു ഏഥൻസുകാരനെപ്പോലെ അനേകം പ്രതിസന്ധികളെ ഒരേ സമയം നേരിടാൻ കഴിയുന്ന ഒരാൾ ലോകത്ത് മറ്റെവിടെയെങ്കിലും ഉണ്ടാകുമോ? എനിക്ക് സംശയമാണ്..... എന്തുകൊണ്ടെന്നാൽ, ഈ ഏഥൻസിലെ സ്വാതന്ത്ര്യം ഇവരുടെയും ഇവരെപ്പോലെ മറ്റനേകരുടെയും വീരകൃത്യങ്ങളുടെയും ആകെത്തുകയാണ്. .... എതിരാളികൾക്ക് കീഴടങ്ങി ജീവിക്കുന്നതിനെക്കാൾ പൊരുതിയുള്ള മരണമാണ് ഇവർ തെരഞ്ഞെടുത്തത്. ഇവർ പാരതന്ത്ര്യത്തിൻ്റെ അപമാനത്തിൽ നിന്ന് മാത്രമാണ് ഓടിക്കളഞ്ഞത്. ..... അങ്ങനെ, സന്തോഷമെന്നാൽ സ്വാതന്ത്ര്യമാണെന്നും സ്വാതന്ത്ര്യമെന്നാൽ ധീരതയാണെന്നും വരുന്നു. അതുകൊണ്ട് നമുക്ക് യുദ്ധത്തിൽ നിന്ന് ഒളിച്ചോടാൻ കഴിയില്ല'. ഏഥൻസിലെ ജനങ്ങൾ, തങ്ങളെ ഭരിക്കാൻവേണ്ടി തെരഞ്ഞെടുത്ത 'ഒന്നാം പൗരൻ' ആയിരുന്നു, പെരിക്ലിസ്. ഇന്നത്തെ പ്രസിഡൻ്റിന് തുല്യം. രാജാവില്ലാത്ത രാഷ്ട്രം (റിപബ്ലിക്) എന്ന ആശയം പ്രാവർത്തികമാണെന്ന് തെളിയിച്ചതിൽ പെരിക്ലിസിൻ്റെ പങ്ക് ഹിമാലയത്തോളം വലുതാണ്. പെരിക്ലിസിൻ്റെ ഈ പ്രസംഗത്തിൽ നിന്ന് പ്രചോദനം ഉൾക്കൊണ്ട് പിൽക്കാലത്ത് ധാരാളം പ്രസംഗങ്ങൾ ഉണ്ടായിട്ടുണ്ട്. അതിൽ ഏറ്റവും മികച്ചതെന്ന് നിസ്സംശയം പറയാവുന്നത് ഏബ്രഹാം ലിങ്കൻ്റെ ഗെറ്റിസ്ബർഗ് പ്രസംഗമാണ്. ![BBC Radio 4 - In Our Time, Pericles](https://ichef.bbci.co.uk/images/ic/640x360/p08qdf74.jpg)ഏഥൻസിലെ പട്ടാളത്തിൽ ഉന്നത പദവികൾ വഹിക്കുകയും യുദ്ധവിജയങ്ങളിൽ നേതൃത്വം നൽകുകയും ചെയ്ത സാന്തിപ്പസ് (Xanthippus), നാട്ടുരാജ്യമായ സിക്കോണിലെ (Sicoyn) രാജവംശത്തിൽ പിറന്ന അഗാരിസ്തേ (Agariste) എന്നിവരുടെ മകനായി ബി.സി. 495ൽ ജനിച്ച പെരിക്ലിസ് പഠിക്കാൻ മിടുക്കനായിരുന്നു. അന്ന് ലഭ്യമായ ഏറ്റവും നല്ല വിദ്യാഭ്യാസം മകന് നൽകാൻ അച്ഛനമ്മമാർ ശ്രദ്ധിച്ചു. അങ്ങനെ ആയോധന കലയും സംഗീതവും തത്വശാസ്ത്രവും സാഹിത്യവും നിയമവും ഗണിതവുമൊക്കെ പഠിച്ചു. യൗവ്വനത്തിലേക്ക് കടന്നപ്പോൾ രാഷ്ട്രീയം തെരഞ്ഞെടുത്തു. സഹപാഠികളായ സുഹൃത്തുക്കളും സമൂഹത്തിൽ ബഹുമാനിക്കപ്പെടുന്ന ബുദ്ധിജികളായി വളർന്നതോടെ പെരിക്ലിസ് ഒരു സ്വാഭാവിക നേതാവായി മാറി. ചരിത്ര നാടകങ്ങൾ എഴുതിക്കൊണ്ടാണ് പെരിക്ലിസ് ശ്രദ്ധിക്കപ്പെട്ടത്. ആ നാടകങ്ങളിലൂടെ ഏഥൻസിൻ്റെ മഹത്വം വർണ്ണിച്ചുകൊണ്ട് ജനപ്രീതി നേടി. സ്വതന്ത്രമായി ചിന്തിക്കാൻ കഴിവുള്ള പൗരന്മാരാണ് ഒരു രാജ്യത്തിന്റെ ഏറ്റവും വലിയ സമ്പത്തെന്ന ആശയം പ്രചരിപ്പിച്ചു. അന്നത്തെ ഏഥൻസിൽ തെമിസ്റ്റോക്ലിസ് (Themistocles), കിമോൺ (Cimon) എന്നിങ്ങനെ രണ്ട് നേതാക്കന്മാർ തമ്മിലാണ് ആശയപരമായ സംഘട്ടനം നടന്നിരുന്നത്. പെരിക്ലിസ് തെമിസ്റ്റോക്ലിസിനെ പിന്തുണച്ചു. എന്നാൽ, ഏറെ താമസിയാതെ തെമിസ്റ്റോക്ലിസിനെ നാടുകടത്തുന്നതിൽ എതിരാളികൾ വിജയിച്ചു. തത്ഫലമായി, തെമിസ്റ്റോക്ലിസിനെ പിന്തുണയ്ക്കുന്നവർ പെരിക്ലിസിൻ്റെ പിന്നിൽ അണി നിരന്നു. കിമോണിനോട് എങ്ങനെയും പ്രതികാരം ചെയ്യണമെന്ന് ജനാധിപത്യ വാദികൾ കരുതി. മാസിഡോണിയയുടെ മുന്നിൽ ഏഥൻസിൻ്റെ താത്പര്യങ്ങൾ അടിയറ വച്ചു എന്ന ആരോപണത്തിൻ്റെ പേരിൽ കിമോണിനെ വിചാരണ ചെയ്തു. പെരിക്ലിസ് ആയിരുന്നു, പ്രോസിക്യൂട്ടർ. അന്നത്തെ രീതിയനുസരിച്ച് വിചാരണയ്ക്കൊടുവിൽ പൗരന്മാർ വോട്ടിട്ടപ്പോൾ കിമോൺ പക്ഷം വിജയിച്ചു. പക്ഷേ ആ കൂർമ്മബുദ്ധിമാൻ ആടിയുലകയാണെന്ന് ജനങ്ങൾ അറിഞ്ഞു. പെരിക്ലിസ് ഏറെ പ്രശസ്തനായി. മുതിർന്ന നേതാവായ എഫിയാൽതെസിൻ്റെ (Ephialtes) ആശയങ്ങൾ അനുസരിച്ച് അഥീനിയൻ നിയമസഭയായ 'എക്ലീസിയ'യിൽ (Ecclesia) പരിഷ്‌കാരങ്ങൾ വരുത്തുന്നതിൽ പെരിക്ലിസും കൂട്ടരും വിജയിച്ചു. കൂടുതൽ ജനാധിപത്യ സ്വഭാവങ്ങൾ എക്ലീസിയയിൽ കൊണ്ടുവരാൻ ഇതിലൂടെ സാധിച്ചു. കിമോൺ വളരെ ധനികനായിരുന്നു. ജനങ്ങളെ സാമ്പത്തികമായി നിർലോഭം സഹായിക്കുന്നതിലൂടെയാണ് അദ്ദേഹം ജനപിന്തുണ നേടിയിരുന്നത്. എന്നാൽ, ഇത് ജനങ്ങൾക്ക് കൈക്കൂലി കൊടുത്ത് ജനാധിപത്യത്തെ വിലയ്ക്ക് വാങ്ങുന്നതിന് തുല്യമാണെന്ന് പെരിക്ലിസ് വാദിച്ചു. കിമോണിനെക്കാൾ പണക്കാരനായ പെരിക്ലിസിന് വേണമെങ്കിൽ അതേ മാർഗത്തിലൂടെ അയാളെ തോൽപ്പിക്കാമായിരുന്നു എന്ന സത്യം അക്കാലത്തെയും പിൽക്കാലത്തെയും ചരിത്രകാരന്മാരെ ഒരുപോലെ സ്വാധീനിച്ചിട്ടുണ്ട്. ഏതായാലും, ഏഥൻസിൻ്റെ പരമ്പരാഗത വൈരികളായ സ്പാർട്ട എന്ന നഗരരാഷ്ട്രത്തിൻ്റെ ആശയങ്ങളെ പിന്തുണച്ചതിൻ്റെ പേരിൽ കിമോണിനെ പത്തു വർഷത്തേക്ക് നാടുകടത്തുന്നതിൽ പെരിക്ലിസും കൂട്ടരും വിജയിച്ചു (461 ബി.സി). ഇതോടെ ഏഥൻസ് രാഷ്ട്രീയത്തിൽ പെരിക്ലിസ് മുന്നിലെത്തി. ഇതേ വർഷം തന്നെ എഫിയാൽതിസും കൊല്ലപ്പെട്ടു. അതോടെ ഏഥൻസിലെ 'ഒന്നാം പൗരനാ'യി പെരിക്ലിസ് മാറി. അന്ന് ഗ്രീസിൽ മൂന്നു തരം ആളുകൾ ഉണ്ടായിരുന്നു; പൗരന്മാർ, സാധാരണക്കാർ, അടിമകൾ. പൗരന്മാർ ആകാൻ വേണ്ട സ്വത്തിൻ്റെ അളവ് പെരിക്ലിസ് കുറച്ചു. അങ്ങനെ കൂടുതൽ സാധാരണക്കാർ പൗരന്മാരായി ഉയർത്തപ്പെടുകയും സ്റ്റേറ്റിന്റെ കാര്യങ്ങളിൽ പങ്കാളികൾ ആവുകയും ചെയ്തു. പാവപ്പെട്ടവർക്ക്, പണമൊന്നും നൽകാതെ തിയേറ്ററിൽ പോയി നാടകങ്ങൾ കാണാനുള്ള അവസരം പെരിക്ലിസ് നൽകി. അവരുടെ ടിക്കറ്റിനുള്ള കാശ് ഭരണകൂടം നൽകി. നമ്മുടെ ഇന്നത്തെ ജില്ലകൾക്ക് സമാനമായിരുന്നു അന്ന് ഏഥൻസിലെ ഡെമോസ് (demos). ഏറ്റവും താഴെത്തട്ടിൽ ജന പങ്കാളിത്തം ഉറപ്പാക്കുന്ന യൂണിറ്റുകളായിരുന്നു, ഇവ, കൂടുതൽ അധികാരങ്ങൾ നൽകി ഈ യൂണിറ്റുകളെ ശക്തിപ്പെടുത്താൻ പെരിക്ലിസ് നടപടികളെടുത്തു. ഡെമോക്രസി എന്ന വാക്ക് നേരത്തെ തന്നെ ഉണ്ടായിരുന്നെങ്കിലും അത് ശരിയായ അർഥത്തിൽ പ്രകടമായത് ഇതോടെയാണ്. **യുദ്ധങ്ങൾ** ഒന്നാം പെലോപനേഷ്യൻ യുദ്ധത്തിൽ (454 ബി.സി.) പെരിക്ലിസിൻ്റെ നേതൃത്വത്തിൽ ഏഥൻസ് വിജയം നേടി. പത്തു വർഷത്തെ നാടുകടത്തൽ ശിക്ഷ പൂർത്തിയായി മടങ്ങിയെത്തിയ കിമോണിനെ പെരിക്ലിസ് മര്യാദയോടെ സ്വീകരിച്ചു. ഏഥൻസ്, സ്പാർട്ടയുമായി പരമ്പരാഗതമായി യുദ്ധത്തിൽ ഏർപ്പെട്ടിരുന്നു. പെരിക്ലിസ് ചുമതലപ്പെടുത്തിയതനുസരിച്ച് കിമോൺ സ്പാർട്ടയുമായി ചർച്ച നടത്തുകയും അഞ്ചു വർഷത്തെ യുദ്ധവിരാമ സന്ധി (truce) ഒപ്പിടുകയും ചെയ്തു. മറ്റു ഗ്രീക്ക് നാട്ടുരാജ്യങ്ങളുമായി യുദ്ധം ചെയ്യാൻ ഈ ഇടവേള ഏഥൻസിനെ സഹായിച്ചു. ഒപ്പം, പെരിക്ലിസിൻ്റെ ആശയങ്ങ ളോട് ഇണങ്ങാൻ ചെറിയ ശ്രമങ്ങൾ കിമോണും നടത്തി. അങ്ങനെ ആ പരിചയ സമ്പന്നന് സൈന്യത്തിൽ അർഹിക്കുന്ന സ്ഥാനം നൽകാൻ പെരിക്ലിസ് തയ്യാറായി. പേർഷ്യയ്ക്കെതിരായ യുദ്ധത്തിൽ കിമോൺ നിഷ്പ്രയാസം വിജയിച്ചു. എന്നാൽ, രോഗബാധിതനായ അദ്ദേഹം ഏറെതാമസിയാതെ മരണമടഞ്ഞു (449 ബി.സി.). തുടർന്ന് പേർഷ്യയുമായി കരാർ ഒപ്പിടാൻ പെരിക്ലിസ് ചുമതലപ്പെടുത്തിയത് കിമോണിൻ്റെ അളിയനായ കാലിയസ് (Callias) എന്ന മിലിട്ടറി ജനറലിനെ ആയിരുന്നു. എല്ലാ ഗ്രീക്ക് നഗരരാഷ്ട്രങ്ങളുടെയും നേതൃത്വം ഏഥൻസിന് ലഭിക്കണമെന്ന് പെരിക്ലിസ് ആഗ്രഹിച്ചു. ഇതിൻ്റെ ആദ്യ നടപടിയായി എല്ലാ ഗ്രീക്ക് രാഷ്ട്രങ്ങളുടെയും ഒരു സമ്മേളനം വിളിച്ചു കൂട്ടാൻ അദ്ദേഹം ശ്രമിച്ചു. പേർഷ്യക്കാർ തകർത്ത ഗ്രീക്ക് ക്ഷേത്രങ്ങളുടെ പുനർനിർമാണം ചർച്ച ചെയ്യാനെന്നാണ് അദ്ദേഹം പുറമെ പറഞ്ഞത്. എന്നാൽ സ്പാർട്ട ഇടങ്കോലിട്ടതുകൊണ്ട് ആ സമ്മേളനം നടന്നില്ല. ഇതേത്തുടർന്ന് പെരിക്ലിസ് ഡെൽഫി ആക്രമിച്ചു കീഴടക്കി. അവിടെ നിന്ന് മുന്നേറിയ ഏഥൻസ്, ത്രേസിയൻ ഉപദ്വീപിലെ ബാർബേറിയന്മാരെ അമർച്ചചെയ്തു. ഇതേ സമയം, ജനാധിപത്യം അട്ടിമറിക്കാൻ തീബ്സിലെ പ്രഭുവർഗം ശ്രമിച്ചു. അവരെ അടിച്ചമർത്തിയെങ്കിലും ഏഥൻസ് പടയാളികളിൽ ചിലർ അവരുടെ തടവുകാരായി പിടിക്കപ്പെട്ടു. ഇവരെ വിട്ടുകിട്ടാൻ വേണ്ടി ബോയിഷ്യ (Boeotia) എന്ന പ്രദേശം തീബ്സിന് കൊടുക്കേണ്ടി വന്നു. ഈ കാലയളവിൽ ഏഥൻസ്, അതിന്റെ സഖ്യത്തിലുള്ള നഗര രാഷ്ട്രങ്ങളുടെ മേൽ വ്യക്തമായ സ്വാധീനം ഉറപ്പിച്ചു. അവ തത്വത്തിൽ, ഏഥൻസിൻ്റെ സാമന്ത രാജ്യങ്ങളായി. പേർഷ്യയ്ക്കെതിരായ യുദ്ധത്തിൽ ഈജിപ്തിനെ സഹായിക്കാൻ ചെന്ന ഏഥൻസിന് തിരിച്ചടി നേരിട്ടതോടെ സഖ്യത്തിലെ ചില രാജ്യങ്ങൾ ഏഥൻസിനെതിരെ തിരിഞ്ഞെങ്കിലും അവയെ ഉരുക്ക് മുഷ്ടി ഉപയോഗിച്ച് വരുതിയിലാക്കി. ഏഥൻസിലെ നാണയങ്ങളും അളവുതൂക്കങ്ങളുമൊക്കെ സഖ്യരാഷ്ട്രങ്ങളും പിന്തുടർന്നു. ഏഥൻസിൻ്റെ സഖ്യത്തിലുള്ള മിലെത്തസ് (Miletus), സാമോസ് (Samos) എന്നീ നാട്ടുരാജ്യങ്ങൾ തമ്മിൽ തർക്കമുണ്ടായി. വിഷയത്തിൽ ഏഥൻസിൻ്റെ മധ്യസ്ഥത സാമോസ് അംഗീകരിച്ചില്ല. പെരിക്ലിസ് തന്റെ കപ്പൽ സേനയെ സാമോസിലേക്കയച്ചു. എട്ട് മാസത്തെ ഉപരോധത്തിനു ശേഷം ആ ദ്വീപിനെ ഏഥൻസിനോട് ചേർത്തു. **യാഥാസ്ഥിതികരെ തോൽപ്പിക്കുന്നു** ഇതേസമയം ത്യൂസിഡൈഡ്സ് എന്ന നേതാവിന്റെ കീഴിൽ ഏഥൻസിലെ യാഥാസ്ഥിതികർ ശക്തി നേടി. (ചരിത്രകാരനായ ത്യൂസിഡൈഡ്സ് അല്ല). നിർമ്മാണ പ്രവർത്തനങ്ങളിൽ അമിതമായ ചെലവ് ആരോപിച്ച് ഇവർ എക്ലീസിയയിലെ ചെറിയ ചെറിയ ഗ്രൂപ്പുകളെ ഏകോപിപ്പിച്ചു. എക്ലീസിയ യോഗത്തിൽ ത്യൂസിഡൈഡ്സ് കത്തിക്കയറി. എന്നാൽ മറുപടി പറയാൻ എഴുന്നേറ്റ പെരിക്ലിസ് എതിരാളികളുടെ വാദങ്ങൾ എണ്ണിയെണ്ണി നിലംപരിശാക്കി. ഇതെല്ലാം ദുർവ്യയമാണെങ്കിൽ പണം എൻ്റെ സമ്പാദ്യത്തിൽ നിന്ന് തരാം, ഞാൻ സംഭാവന ചെയ്തതാണെന്ന് ഓരോ കെട്ടിടത്തിലും കൊത്തി വയ്ക്കാൻ തയ്യാറാണോയെന്ന് അദ്ദേഹം വെല്ലുവിളിച്ചു. എക്ലീസിയയുടെ ചരിത്രത്തിലെ ഏറ്റവും ഉച്ചത്തിലുള്ള കൈയ്യടിയിൽ ത്യൂസിഡൈഡ്സിൻ്റെ ആരോപണങ്ങൾ മുങ്ങിപ്പോയി. **വിമർശനങ്ങൾ** എക്ലീസിയ എന്ന നിയമസഭയിൽ ഭൂരിപക്ഷമുള്ള ജനാധിപത്യ വാദികളുടെ നേതാവ് എന്ന നിലയിലാണ് പെരിക്ലിസ് തൻ്റെ ആശയങ്ങൾ നടപ്പാക്കിക്കൊണ്ടിരുന്നത്. ബി.സി. 440ൽ അഥീനിയൻ സൈന്യത്തിന്റെ ജനറൽ ആയി അദ്ദേഹം തെരഞ്ഞെടുക്കപ്പെട്ടു. അപ്പോഴാണ് അദ്ദേഹം ആദ്യമായി ഔദ്യോഗിക പദവിയിലേക്ക് വരുന്നത്. ധാരാളം വിമർശനങ്ങൾ അദ്ദേഹത്തിന് നേരിടേണ്ടി വന്നു. എന്നാൽ, അവയെല്ലാം അദ്ദേഹം സഹിഷ്ണുതയോടെ നേരിട്ടു. ഒരിക്കൽ എക്ലീസിയ യോഗം കഴിഞ്ഞ് വീട്ടിലേക്ക് പോയ പെരിക്ലിസിൻ്റെ പിന്നാലെ കൂടിയ ഒരു എക്ലീസിയ അംഗം, അദ്ദേഹത്തെ വിമർശിച്ച് പ്രസംഗിക്കാൻ തുടങ്ങി. എല്ലാം ക്ഷമയോടെ കേട്ടുകൊണ്ട് വീടുവരെയെത്തിയിട്ടും അയാൾ പ്രസംഗം നിറുത്തിയില്ല. നേരം നന്നായി ഇരുട്ടിയിരുന്നു. പെരിക്ലിസ് മുറ്റത്ത്‌നിന്ന് പ്രസംഗം മുഴുവൻ കേട്ടു. അയാൾ പ്രസംഗം നിറുത്തിയപ്പോൾ പെരിക്ലിസ് വേലക്കാരനെ വിളിച്ച്, ഒരു പന്തം പിടിച്ച് ആ എക്ലീസിയ അംഗത്തെ വീട്ടിൽ കൊണ്ടു പോയാക്കാൻ ഏർപ്പാട് ചെയ്തു. പെരിക്ലിസിൻ്റെ തലയ്ക്ക് അസാമാന്യ വലുപ്പം ഉണ്ടായിരുന്നു. ഈ വൈകല്യം മറയ്ക്കാൻ അദ്ദേഹം എപ്പോഴും തൻ്റെ പദവിയെ സൂചിപ്പിക്കുന്ന ഹെൽമറ്റ് ധരിച്ചിരുന്നു. അദ്ദേഹത്തിന്റെ ചിത്രങ്ങളിലും ഈ ഹെൽമറ്റ് ഉറപ്പാക്കാൻ ശ്രദ്ധിച്ചു. എന്നാൽ അന്നത്തെ രാഷ്ട്രീയ നാടകങ്ങളിൽ ഭരണാധികാരിയെ സൂചിപ്പിക്കാൻ 'കാളത്തലയൻ' എന്ന കഥാപാത്രമാണ് കടന്നു വന്നിരുന്നത്. ഇത്തരം നാടകങ്ങൾ അവതരിപ്പിക്കുമ്പോൾ സദസ്സിൽ മുൻനിരയിലെ ഇരിപ്പിടത്തിൽ ചെറു പുഞ്ചിരിയോടെ പെരിക്ലിസും ഉണ്ടായിരുന്നു. പെരിക്ലിസിൻ്റെ ജീവിതപങ്കാളിയായ അസ്പാസിയ(Aspasia)യുടെ മേൽ വളരെ വൃത്തികെട്ടതും അടിസ്ഥാനരഹിതവുമായ ആരോപണങ്ങൾ ധാരാളമുണ്ടായി. പലപ്പോഴും സൈനിക നീക്കങ്ങളിൽ എതിരാളികൾക്ക് കൈക്കൂലി കൊടുത്ത് പെരിക്ലിസ് അവരെ സ്വന്തം പക്ഷത്തേക്ക് കൊണ്ടു വന്നു. ഒരു ഓഡിറ്റിൽ, 'പ്രധാനപ്പെട്ട കാര്യത്തിന്' എന്നെഴുതി പത്ത് താലന്ത് (ഗ്രീക്ക് സ്വർണ നാണയം) ചെലവഴിച്ചിരിക്കുന്നത് ശ്രദ്ധയിൽപെട്ടെങ്കിലും അതിന്റെ വിശദാംശങ്ങൾ ഓഡിറ്റർമാർ പരിശോധിച്ചില്ല. മേലിൽ അഥീനിയൻ പൗരത്വം ലഭിക്കണമെങ്കിൽ ആ വ്യക്തിയുടെ മാതാപിതാക്കൾ രണ്ടുപേരും ഏഥൻസിൽ ജനിച്ചവർ ആയിരിക്കണമെന്ന് പെരിക്ലിസ് നിയമം കൊണ്ടുവന്നു. എന്നാൽ പെരിക്ലിസിൻ്റെ അമ്മ തന്നെ മറ്റൊരു നാട്ടു രാജ്യത്ത് ജനിച്ചയാളായിരുന്നു. ഇതും വിമർശനങ്ങൾക്ക് കാരണമായി. **രണ്ടാം പെലോപനേഷ്യൻ യുദ്ധം** നാട്ടിൽ വർദ്ധിച്ചു വരുന്ന വിമർശനങ്ങൾക്കിടയിൽ നഷ്ടപ്പെട്ട ജനപ്രീതി തിരികെ പിടിക്കാൻ പെരിക്ലിസ് കണ്ട വഴിയാണ് ഈ യുദ്ധമെന്ന കാര്യത്തിൽ ചരിത്രകാരന്മാരായ പ്ലൂട്ടാർക്കും ത്യൂസിഡൈഡ്സും ഒരേ പക്ഷത്താണ്. കൊരിന്ത് ഉപഭൂഖണ്ഡത്തിലെ പ്രാദേശിക പ്രശ്നങ്ങളിൽ പക്ഷം പിടിച്ചു കൊണ്ട് സ്പാർട്ടയും ഏഥൻസും തമ്മിൽ ഏറ്റുമുട്ടി. ജനങ്ങളുടെ ജീവിതം ദുസ്സഹമായി. ഇരുകൂട്ടരും ഒപ്പത്തിനൊപ്പം പൊരുതി. ആൾനാശം ഭീകരമായിരുന്നു. കൂടാതെ പകർച്ചവ്യാധികളും പടർന്നു പിടിച്ചു. പടയോട്ടം സുഗമമാക്കാൻ ഗ്രാമങ്ങളിലെ ജനങ്ങളെ ഒഴിപ്പിക്കാനും പെരിക്ലിസ് മടിച്ചില്ല. അങ്ങനെ ജനരോഷം അതിന്റെ പാരമ്യത്തിൽ എത്തിയപ്പോൾ പെരിക്ലിസ് അഥീനിയൻ പൗരന്മാരെ അഭിസംബോധന ചെയ്തു. വികാരനിർഭരമായ പ്രസംഗത്തിലൂടെ ജനങ്ങളുടെ ഹൃദയത്തെ സ്പർശിച്ചെങ്കിലും എക്ലീസിയയിൽ നടന്ന വോട്ടെടുപ്പിൽ പെരിക്ലിസിന് സൈന്യത്തിലെ ജനറൽ സ്ഥാനം നഷ്ടപ്പെട്ടു.ഒരു വർഷത്തിനു ശേഷം നടന്ന വോട്ടെടുപ്പിൽ വിജയിച്ച പെരിക്ലിസ് സൈന്യത്തലവനായി മടങ്ങിയെത്തി. എന്നാൽ തന്റെ രണ്ടു ആൺമക്കളും ആ വർഷം തന്നെ പ്ലേഗ് ബാധിച്ചു മരിച്ചു (ബി.സി. 429). ഹൃദയം പൊട്ടിക്കരഞ്ഞ പെരിക്ലിസിനെ ആശ്വസിപ്പിക്കാൻ ആർക്കും കഴിഞ്ഞില്ല. ഏറെ താമസിയാതെ പെരിക്ലിസും പ്ലേഗ് ബാധിതനായി. പെരിക്ലിസിൻ്റെ രോഗവിവരം അറിഞ്ഞ അഥീനിയൻ പൗരപ്രമുഖന്മാർ അദ്ദേഹത്തിന്റെ കിടക്കയുടെ അരികിലെത്തി. മരണാസന്നനായ പ്രമുഖ വ്യക്തികളുടെ കിടക്കയ്ക്കരികിൽ നിന്ന് അവരുടെ അപദാനങ്ങൾ പറയുന്നത് അക്കാലത്ത് ഗ്രീക്കുകാരുടെ രീതിയായിരുന്നു. അങ്ങനെ പൗരപ്രമുഖന്മാർ പെരിക്ലിസിനെയും പുകഴ്ത്തി സംസാരിക്കാൻ തുടങ്ങി. എല്ലാം ശ്രദ്ധയോടെ കേട്ട പെരിക്ലിസ് ഒടുവിൽ ഇടപെട്ടു; 'എൻ്റെ ഏറ്റവും വലിയ നേട്ടം ഇതൊന്നും അല്ല. ഒരൊറ്റ അഥീനിയൻ പൗരൻ പോലും ഞാൻ കാരണം കരയേണ്ടി വന്നിട്ടില്ല എന്നതാണത്'. പെരിക്ലിസിൻ്റെ മരണത്തോടെ ഏഥൻസിൻ്റെ മഹത്വവും ശോഭയും തകർന്നതായി ചരിത്രകാരനായ ത്യൂസിഡൈഡ്സ് എഴുതുന്നു. പെരിക്ലിസിൻ്റെ രാഷ്ട്രീയ എതിരാളിയായ ത്യൂസിഡൈഡ്സിനോട് ശത്രു രാജ്യമായ സ്പാർട്ടയിലെ രാജാവ് ഒരിക്കൽ ചോദിച്ചു; 'നിങ്ങളാണോ പെരിക്ലിസ് ആണോ മികച്ച പോരാളി?' ഒരു നിമിഷം പോലും ആലോചിക്കാതെ ത്യൂസിഡൈഡ്സ് മറുപടി പറഞ്ഞു; 'പെരിക്ലിസ് തന്നെ. കാരണം അയാൾ യുദ്ധത്തിൽ തോറ്റാലും താൻ വിജയിച്ചതായി ജനങ്ങളെ വിശ്വസിപ്പിക്കും.' പെരിക്ലിസിനെപ്പറ്റിയുള്ള പ്രശംസയായോ വിമർശനമായോ ഈ വാക്കുകളെ കാണാം. എന്നാൽ ചരിത്രത്തിൽ ഒരിക്കലും അവഗണിക്കാനാവാത്ത സ്ഥാനം പെരിക്ലിസിനുണ്ട്. ഓരോ ജനതയ്ക്കും അവർ അർഹിക്കുന്ന നേതാക്കന്മാരെ ലഭിക്കുന്നു എന്ന് പറയാറുണ്ട്. എന്നാൽ പുരാതന ഏഥൻസ് സൃഷ്ടിച്ച നേതാവായിരുന്നു പെരിക്ലിസ്. വിമർശനങ്ങളോട് അദ്ദേഹം കാണിച്ച സഹിഷ്ണുതയും പൊതു ജീവിതത്തിലെ സത്യസന്ധതയും ജനാഭിലാഷത്തിന് നൽകിയ മുൻഗണനയും എന്നും മാതൃക തന്നെ ആയിരുന്നു.
