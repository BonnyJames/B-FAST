---
title: "ആർട്ടിഫിഷ്യൽ ഇന്റലിജൻസ് മനുഷ്യന് ഉയർത്തിയേക്കാവുന്ന ഗുരുതരമായ ഭീഷണിയെക്കുറിച്ചു മുന്നറിയിപ്പു നൽകുന്നു ആർട്ടിഫിഷ്യൽ ഇന്റലിജൻസിൻ്റെ പിന്നിലെ ബുദ്ധികേന്ദ്രം ജെഫ്രി ഹിന്റൻ"
date: 2023-05-14T14:17:35
draft: false
categories: ["Technology"]
tags: ['artificial intelligence', 'Featured', 'Geoffrey Hinton']
author: "Beaumaris"
---

<strong>വാതിൽപ്പടിയിൽ എത്തിനിൽക്കുന്ന....</strong>

<strong>തോമസ് ചാലാമനമേൽ</strong>

ഇന്നു ലോകത്ത് ചൂടേറിയ ചർച്ചകൾക്ക് കരണമായിരിക്കുന്ന ആർട്ടിഫിഷ്യൽ ഇന്റലിജൻസിൻ്റെ പിന്നിലെ ബുദ്ധികേന്ദ്രം എന്നു വിശേഷിപ്പിക്കപ്പെടുന്ന ഗവേഷകനാണ് ഗൂഗിളിലെ എഞ്ചിനീയറായിരുന്ന ജെഫ്രി ഹിന്റൻ. എന്നാൽ, ആർട്ടിഫിഷ്യൽ ഇന്റലിജൻസ് മനുഷ്യന് ഉയർത്തിയേക്കാവുന്ന ഗുരുതരമായ ഭീഷണിയെക്കുറിച്ചു മുന്നറിയിപ്പു നൽകിക്കൊണ്ട് അദ്ദേഹം ഗൂഗിളിൽ നിന്നും കഴിഞ്ഞയിടെ രാജിവച്ചു. അദ്ദേഹവുമായി MSNBC ചാനൽ നടത്തിയ അഭിമുഖത്തിൻ്റെ പ്രസക്തഭാഗങ്ങളാണിത്. പ്രസ്തുത അഭിമുഖത്തിൻ്റെ ലിങ്ക്

https://www.youtube.com/watch?v=j-WVrpXVq5A

സിനിമകളിലൊക്കെ നാം കാണാറുള്ള ഒരു സങ്കൽപ്പീക ലോകമില്ലേ, യന്ത്രമനുഷ്യർ മനുഷ്യനെ കീഴടക്കുന്നതും നമ്മെയെല്ലാം തൂത്തെറിയുന്നതും. എന്നാൽ, ഇപ്പോൾ നടക്കുന്ന കാര്യങ്ങൾ വിലയിരുത്തുമ്പോൾ ഇതൊന്നും വെറും സങ്കൽപ്പീകമല്ല എന്ന തരത്തിലേക്കാണ് കാര്യങ്ങളുടെ പോക്ക്. ആർട്ടിഫിഷ്യൽ ഇന്റലിജൻസിൻ്റെ തലതൊട്ടപ്പന്‍ എന്നറിയപ്പെടുന്ന ജെഫ്രി ഹിന്റൻ്റെ അഭിപ്രായത്തിൽ മനുഷ്യകുലത്തിൻ്റെ അന്ത്യം ഗൗരവമേറിയ ഒരപകടത്തിലാണ്. ഈ മുന്നറിയിപ്പു നൽകിക്കൊണ്ടുകൂടിയാണ് അടുത്തിടെ അദ്ദേഹം ഗൂഗിളിൽ നിന്നും രാജി വച്ചത്. ആർട്ടിഫിഷ്യൽ ഇന്റലിജൻസിൻ്റെ സാങ്കേതീകവിദ്യക്ക് അടിസ്ഥാനമിട്ട വ്യക്തിയെന്നറിയപ്പെടുന്ന ഗവേഷകനാണ് ജെഫ്രി ഹിന്റൻ. അൻപതു വർഷമോ അതിലേറെയോ എടുക്കുമെന്ന് അദ്ദേഹം വിലയിരുത്തിയിരുന്ന സാങ്കേതീകമുന്നേറ്റമാണ് ഇപ്പോൾ നമ്മുടെ വാതിൽപ്പടിയിൽ എത്തിനിൽക്കുന്നത്. ഇതു നമ്മെ ഭീതികരമായൊരു അന്തരീക്ഷത്തിൽ എത്തിച്ചിരിക്കുന്നു. ഇന്നു നമ്മോടൊപ്പമുള്ളത് ആർട്ടിഫിഷ്യൽ ഇന്റലിജൻസിൻ്റെ തലതൊട്ടപ്പനും, വെക്ടർ ഇൻസ്റ്റിറ്റൂട്ടിലെ മുതിർന്ന ശാസ്ത്ര ഉപദേഷ്ടാവും, ഗൂഗിളിലെ മുൻ വൈസ് പ്രസിഡന്റും എഞ്ചിനീയറുമായ ജെഫ്രി ഹിന്റനാണ്.

ഡോ. ഹിന്റൻ, ഇന്നു ഞങ്ങളോടൊപ്പമുള്ളതിനു വളരെ നന്ദി. ന്യൂയോർക്ക് ടൈംസിൽ നിങ്ങളുടേതായി വന്ന അഭിമുഖം വളരെ പേടിപ്പെടുത്തുന്നതാണല്ലോ. ഒന്നു ചോദിച്ചോട്ടെ, എന്താണ് ഇപ്പോൾ ഇങ്ങനെയൊരു തിരക്കിട്ട തീരുമാനത്തിനു കാരണം?

നമ്മുടെ തലച്ചോറിൽ നടക്കുന്ന കാര്യങ്ങളെ വ്യക്തമായി മനസ്സിലാക്കാനായി കൂടുതൽ ബുദ്ധികൂർമ്മതയുള്ള കമ്പ്യൂട്ടർ മോഡലുകൾ സൃഷ്ടിക്കുന്ന ജോലിയിലായിരുന്നു വളരെക്കാലമായി ഞാൻ പ്രവർത്തിച്ചിരുന്നത്. എന്നാൽ, ഞാൻ നിർമ്മിച്ച കമ്പ്യൂട്ടർ മോഡലുകൾ ജൈവശാസ്ത്രപരമായ ബുദ്ധിയേക്കാൾ മികവുറ്റതാണെന്ന കാര്യം അടുത്തയിടെ ഞാൻ തിരിച്ചറിഞ്ഞു. അതുകൊണ്ടുതന്നെ അവ നമ്മെ മറികടക്കുന്ന കാലം അത്ര വിദൂരമല്ല. ഏറെക്കാലമായി ഞാൻ ചിന്തിച്ചിരുന്നത് ഇതൊരു മുപ്പതോ, അമ്പതോ വർഷങ്ങൾക്കു ശേഷം നടക്കുമെന്നായിരുന്നു. പക്ഷെ, ഇപ്പോൾ ഞാൻ കരുതുന്നത് വളരെക്കുറച്ചു വർഷങ്ങൾക്കുള്ളിൽ അത് സംഭവിക്കുമെന്നാണ്.

<a href="https://cdn.boolokam.com/articles/2023/05/fffg.jpg"><img class=" wp-image-395488 aligncenter" src="https://cdn.boolokam.com/articles/2023/05/fffg.jpg" alt="" width="908" height="739" /></a>വളരെക്കുറച്ചു വർഷങ്ങൾ കൊണ്ട് അവർ നമ്മെക്കാൾ ശ്രേഷ്ഠരാകുന്നത് താങ്കളെ എങ്ങനെയാണ് ഭയപ്പെടുത്തുന്നത്?

ഞാനിപ്പോൾ ഇതു പറയുന്നതിനു കാരണം നമ്മെക്കാൾ ബുദ്ധി ലഭിച്ചവരെ എങ്ങനെ നിയന്ത്രിക്കണം എന്നത് അതീവഗൗരവത്തോടെ നമ്മൾ ചിന്തിക്കേണ്ടതുണ്ട്. ആരും ഇതേക്കുറിച്ചു ഗൗരവമായി ചിന്തിക്കുന്നില്ല. അതെങ്ങനെ ചെയ്യാമെന്ന് ഇപ്പോഴും നമുക്കറിയില്ല. കാലാവസ്ഥാവ്യതിയാനം പോലൊരു വിഷയമല്ല ഇത്. കാർബൺ ജ്വലനം കുറച്ചാൽ ഈ പ്രശ്നം പരിഹരിക്കാമെന്ന് നമുക്കറിയാം. അതുപോലൊരു ലളിതമായ പരിഹാരമാർഗ്ഗം ഇവിടെയില്ല. അധികമാരും ഇതേക്കുറിച്ചു ചിന്തിക്കുന്നില്ല. അതുകൊണ്ടുതന്നെയാണ് ഞാൻ ഇതേക്കുറിച്ചു സംസാരിക്കുന്നത്.

മനുഷ്യകുലത്തിനും, സമൂഹത്തിനും ഉണ്ടാകാനിടയുള്ള ഭീഷണിയെപ്രതി ആർട്ടിഫിഷ്യൽ ഇന്റലിജൻസിനെ താത്കാലികമായി നിർത്തിവയ്ക്കാൻ ഏതാണ്ട് ആയിരത്തിൽപരം സാങ്കേതികവിദ്യാ തലവന്മാർ ഒപ്പുവച്ച കത്തുകൾ പുറത്തുവന്നിട്ടുണ്ടല്ലോ. കൂടാതെ, 19 പേർ അംഗങ്ങളായുള്ള Association for the Advancement of Artificial Intelligence ആർട്ടിഫിഷ്യൽ ഇന്റലിജൻസിൻ്റെ ഭീഷണിയെക്കുറിച്ചു മുന്നറിയിപ്പു നൽകുന്ന ഒപ്പുവച്ച ഒരു തുറന്ന കത്തും പുറത്തുവന്നിട്ടുണ്ടല്ലോ. നിങ്ങളും ഇതേക്കുറിച്ചു അഭിമുഖങ്ങളിൽ മുന്നറിയിപ്പ് നൽകുന്നു. ഇത് എന്തുമാത്രം അടിയന്തിരമായി ചെയ്യേണ്ട കാര്യമാണ്. കാലാവസ്ഥാ വ്യതിയാനത്തെക്കുറിച്ചു പറയുമ്പോൾ, ഇതു രണ്ടും ഒരുപോലെയല്ല എന്നു നിങ്ങൾ പറയുന്നു. പക്ഷെ, കാലാവസ്ഥാ വ്യതിയാനത്തെക്കുറിച്ചു പഠിക്കുന്നവർ പറയുന്നു, നമ്മൾ ഒരു വലിയ ഭീഷണിയിലാണെന്ന്. ഇക്കാര്യത്തിൽ പൊതുജനത്തിൻ്റെ ശ്രദ്ധ തിരിക്കാനായി അവർ പല പ്രക്ഷോഭപരിപാടികളും സംഘടിപ്പിക്കുന്നു. എന്നാൽ, ഇക്കാര്യത്തിലേക്ക് പൊതുജനശ്രദ്ധ തിരിക്കാനായി എന്താണ് ചെയ്യാനാവുക?

ഈ ഭീഷണിയെക്കാൾ കൂടുതലായി കാലാവസ്ഥാ വ്യതിയാനം എന്ന ഭീഷണിയെ നാം മനസ്സിലാക്കിയിട്ടുണ്ട് എന്നാണ് എനിക്ക് തോന്നുന്നത്. നമ്മെക്കാൾ ബുദ്ധിയുള്ളവ കടന്നുവരും എന്നത് വലിയ സാധ്യതയുള്ള കാര്യമാണ്. അത് അടുത്ത ദശകത്തിൽ തന്നെ നടന്നേക്കാം. അത് തീർച്ചയായും പുതിയൊരു മേഖലയാണ്. അതുകൊണ്ടുതന്നെ കാര്യങ്ങൾ വളരെ അനിശ്ചിതത്വത്തിലാണ്. കൂടാതെ, ആരും ഇതിനെ എങ്ങനെ നമ്മുടെ നിയന്ത്രണത്തിൽ നിർത്താം എന്നതിനെക്കുറിച്ചു കാര്യമായി ചിന്തിക്കുന്നുമില്ല.

ആരാണ് ഇതിനു മുൻകൈ എടുക്കേണ്ടത്? ഗൂഗിളിൻ്റെയോ, മൈക്രോസോഫ്റ്റിൻ്റെയോ തലവന്മാരാണോ അതോ ഗവണ്മെന്റാണോ. ആരാണ് ഇത് നിറുത്തിവയ്ക്കാൻ മുന്നോട്ടുവരേണ്ടതെന്നാണ് നിങ്ങൾ കരുതുന്നത്?

ഇത് നിറുത്തിവയ്ക്കാനല്ല ഞാൻ ആവശ്യപ്പെടുന്നത്. അത് തികച്ചും യാഥാര്‍ത്ഥ്യബോധമില്ലാത്ത കാര്യമാണെന്നാണ് ഞാൻ കരുതുന്നത്. അമേരിക്ക ഇത് നിർത്തിവച്ചാൽ ചൈന ഇതു നിർത്തിവയ്ക്കണമെന്നില്ല. ഇതിൻ്റെ പ്രയോജനങ്ങൾ മനസ്സിലാക്കുമ്പോൾ, ആത്യന്തീകമായി ഇത് വികസിച്ചേ പറ്റൂ. അവിശ്വസനീയമായ നന്മകൾ ചെയ്യാൻ ഇതിനു സാധിക്കും. ഏതാനും ആയിരം രോഗികളെ നോക്കുന്ന ഒരു ഡോക്ടർക്കു പകരമായി നൂറു ദശലക്ഷം രോഗികളെ നോക്കുന്ന ഒരു ഡോക്ടർ ഉണ്ടാകുന്നത് നല്ല കാര്യമല്ലേ. ഒരുവിധം എല്ലാക്കാര്യങ്ങളെയും കൂടുതൽ മെച്ചപ്പെടുത്താൻ ഇതിനു സാധിക്കും. ആ ഒരു കാരണം കൊണ്ടുതന്നെ ഇത് വികസിപ്പിക്കുന്നത് തടയാനാകില്ല. പക്ഷെ, ഇതിനെ എങ്ങനെ നമ്മുടെ നിയന്ത്രണത്തിൽ നിറുത്തണം എന്നതിനെക്കുറിച്ച് നിങ്ങൾ പറഞ്ഞതുപോലെ ഗവണ്മെന്റുകളും, വലിയ കമ്പനികളുടെ തലവന്മാരും, ശാസ്ത്രജ്ഞരും ആഴമായി ചിന്തിക്കേണ്ടത് ആവശ്യമാണ്. നമുക്കതിനു സാധിക്കുമോ എന്ന കാര്യത്തിൽ യാതൊരു ഉറപ്പുമില്ല. പക്ഷെ, തീർച്ചയായും നമ്മൾ പരിശ്രമിക്കണം.

<a href="https://cdn.boolokam.com/articles/2023/05/ffggg-1.jpg"><img class="wp-image-395489 aligncenter" src="https://cdn.boolokam.com/articles/2023/05/ffggg-1.jpg" alt="" width="911" height="541" /></a>ഗൂഗിളിൽ നിന്നും നിങ്ങൾ പടിയിറങ്ങിയപ്പോൾ ഗൂഗിൾ CEO-യുമായി നിങ്ങൾ സംസാരിച്ചിരുന്നല്ലോ. അതിൻ്റെ വിശദാംശങ്ങൾ വെളിപ്പെടുത്തില്ലെന്ന് നിങ്ങൾ പറഞ്ഞിരുന്നു. ഇവിടെയും നിങ്ങൾ അതു വെളിപ്പെടുത്തില്ല എന്ന് കരുതിക്കൊണ്ടുതന്നെ ചോദിക്കട്ടെ, ആ സംഭാഷണം പ്രത്യാശാജനകമായിരുന്നോ അതോ പ്രതികൂലമായിരുന്നോ?

തീർച്ചയായും അത് പ്രത്യാശാജനകമായിരുന്നു. ഇക്കാര്യങ്ങളെക്കുറിച്ചെല്ലാം ഗൂഗിൾ CEO-യ്ക്ക് കൃത്യമായ അവബോധമുണ്ട്. കൂടാതെ, അവർക്ക് ഇക്കാര്യത്തിൽ കൂടുതൽ ഉത്തരവാദിത്വമുണ്ട്. കാരണം, അവരാണ് ഇതിൽ ഏറെ മുന്നേറ്റം നടത്തിയിട്ടുള്ളത്. ഏറെക്കുറെ ഇതിൻ്റെയെല്ലാം അടിസ്ഥാനം എന്നു പറയാവുന്ന ട്രാൻസ്ഫോർമറുകളും ഡിഫ്യുഷൻ മോഡലുകളും 2017-ൽത്തന്നെ അവർ വികസിപ്പിച്ചെടുത്തിരുന്നു. പക്ഷെ, അവർ അത് പുറത്തുവിട്ടിരുന്നില്ല. പക്ഷെ, മൈക്രോസോഫ്റ്റ് ഇപ്പോൾ ആളുകൾക്ക് ഉപയോഗപ്രദമായ രീതിയിൽ ഇത് പുറത്തുവിട്ടിരിക്കുന്നു. അപ്പോൾ, ഗൂഗിളിന് അവരോടു മത്സരിക്കേണ്ടി വരുന്നു. അത് നമുക്ക് നിറുത്തിവയ്ക്കാനാവില്ല. എന്നാൽ, ഇവിടെ പ്രാധാന്യമർഹിക്കുന്ന കാര്യം, കൂടുതൽ ബുദ്ധി ആർജ്ജിക്കുന്നതിനു മുൻപ് ഇതിനെ എങ്ങനെ നമ്മുടെ നിയന്ത്രണത്തിൽ നിർത്താം എന്നു നമ്മൾ ഗഹനമായി ചിന്തിക്കണമെന്നതാണ്.

ആത്യന്തീകമായി ഇതുപോലൊന്നു പുറത്തുവന്നാൽ അത് യാതൊരു മൂല്യബോധവുമില്ലാത്തവരുടെ കൈകളിൽ എത്തിപ്പെട്ടാൽ അതിനെ എങ്ങനെ നിയന്ത്രിക്കാനാകും?

പുടിനെപ്പോലെയുള്ളവർ ഇതു മോശം കാര്യങ്ങൾക്കുവേണ്ടി ഉപയോഗിക്കുന്നതിൽനിന്നും തടയാനാവുമെന്ന് എനിക്കു തോന്നുന്നില്ല. എന്നാൽ, ഇതുപോലുള്ള ഡിജിറ്റല്‍ ബുദ്ധി നമ്മുടേതുപോലുള്ള ജൈവ ബുദ്ധിയെ മറികടക്കുമ്പോഴുണ്ടാകുന്ന നമ്മുടെ നിലനിൽപ്പിൻ്റെ ഭീഷണിയെക്കുറിച്ചാണ് ഞാനിവിടെ പറയുന്നത്. ആ ഭീഷണിയുടെ മുൻപിൽ ചൈനക്കാരും, അമേരിക്കക്കാരും, റഷ്യക്കാരും നാമെല്ലാവരും ഒരേ വള്ളത്തിലെ യാത്രക്കാരാണ്. അതുകൊണ്ടുതന്നെ ഡിജിറ്റല്‍ ബുദ്ധി, ജൈവബുദ്ധിയെ മറികടക്കുന്നത് നമ്മളാരും ആഗ്രഹിക്കുന്നില്ല. ആണവായുധത്തിൻ്റെ കാര്യത്തിലെന്നപോലെ, ഇനിയൊരു ആണവയുദ്ധമുണ്ടായാൽ നഷ്ടപ്പെടുന്നത് എല്ലാവർക്കുമായിരിക്കും എന്ന് നമുക്കെല്ലാവർക്കും അറിയാം. അതുമതി നമുക്കെല്ലാവർക്കും ഒരുമിച്ചു നിൽക്കാൻ. പക്ഷെ, അതിനേക്കാൾ ബുദ്ധിമുട്ടേറിയ കാര്യമാണിത്. കാരണം, വളരെയേറെ സങ്കീർണ്ണതകൾ ഇതിലുണ്ട്. പക്ഷെ, ഇവിടെയും നമുക്ക് പ്രത്യാശയുണ്ട്.


![ആർട്ടിഫിഷ്യൽ ഇന്റലിജൻസ് മനുഷ്യന് ഉയർത്തിയേക്കാവുന്ന ഗുരുതരമായ ഭീഷണിയെക്കുറിച്ചു മുന്നറിയിപ്പു നൽകുന്നു ആർട്ടിഫിഷ്യൽ ഇന്റലിജൻസിൻ്റെ പിന്നിലെ ബുദ്ധികേന്ദ്രം ജെഫ്രി ഹിന്റൻ](https://cdn.boolokam.com/articles/2023/05/fffg.jpg)**വാതിൽപ്പടിയിൽ എത്തിനിൽക്കുന്ന....** **തോമസ് ചാലാമനമേൽ** ഇന്നു ലോകത്ത് ചൂടേറിയ ചർച്ചകൾക്ക് കരണമായിരിക്കുന്ന ആർട്ടിഫിഷ്യൽ ഇന്റലിജൻസിൻ്റെ പിന്നിലെ ബുദ്ധികേന്ദ്രം എന്നു വിശേഷിപ്പിക്കപ്പെടുന്ന ഗവേഷകനാണ് ഗൂഗിളിലെ എഞ്ചിനീയറായിരുന്ന ജെഫ്രി ഹിന്റൻ. എന്നാൽ, ആർട്ടിഫിഷ്യൽ ഇന്റലിജൻസ് മനുഷ്യന് ഉയർത്തിയേക്കാവുന്ന ഗുരുതരമായ ഭീഷണിയെക്കുറിച്ചു മുന്നറിയിപ്പു നൽകിക്കൊണ്ട് അദ്ദേഹം ഗൂഗിളിൽ നിന്നും കഴിഞ്ഞയിടെ രാജിവച്ചു. അദ്ദേഹവുമായി MSNBC ചാനൽ നടത്തിയ അഭിമുഖത്തിൻ്റെ പ്രസക്തഭാഗങ്ങളാണിത്. പ്രസ്തുത അഭിമുഖത്തിൻ്റെ ലിങ്ക് https://www.youtube.com/watch?v=j-WVrpXVq5A സിനിമകളിലൊക്കെ നാം കാണാറുള്ള ഒരു സങ്കൽപ്പീക ലോകമില്ലേ, യന്ത്രമനുഷ്യർ മനുഷ്യനെ കീഴടക്കുന്നതും നമ്മെയെല്ലാം തൂത്തെറിയുന്നതും. എന്നാൽ, ഇപ്പോൾ നടക്കുന്ന കാര്യങ്ങൾ വിലയിരുത്തുമ്പോൾ ഇതൊന്നും വെറും സങ്കൽപ്പീകമല്ല എന്ന തരത്തിലേക്കാണ് കാര്യങ്ങളുടെ പോക്ക്. ആർട്ടിഫിഷ്യൽ ഇന്റലിജൻസിൻ്റെ തലതൊട്ടപ്പന്‍ എന്നറിയപ്പെടുന്ന ജെഫ്രി ഹിന്റൻ്റെ അഭിപ്രായത്തിൽ മനുഷ്യകുലത്തിൻ്റെ അന്ത്യം ഗൗരവമേറിയ ഒരപകടത്തിലാണ്. ഈ മുന്നറിയിപ്പു നൽകിക്കൊണ്ടുകൂടിയാണ് അടുത്തിടെ അദ്ദേഹം ഗൂഗിളിൽ നിന്നും രാജി വച്ചത്. ആർട്ടിഫിഷ്യൽ ഇന്റലിജൻസിൻ്റെ സാങ്കേതീകവിദ്യക്ക് അടിസ്ഥാനമിട്ട വ്യക്തിയെന്നറിയപ്പെടുന്ന ഗവേഷകനാണ് ജെഫ്രി ഹിന്റൻ. അൻപതു വർഷമോ അതിലേറെയോ എടുക്കുമെന്ന് അദ്ദേഹം വിലയിരുത്തിയിരുന്ന സാങ്കേതീകമുന്നേറ്റമാണ് ഇപ്പോൾ നമ്മുടെ വാതിൽപ്പടിയിൽ എത്തിനിൽക്കുന്നത്. ഇതു നമ്മെ ഭീതികരമായൊരു അന്തരീക്ഷത്തിൽ എത്തിച്ചിരിക്കുന്നു. ഇന്നു നമ്മോടൊപ്പമുള്ളത് ആർട്ടിഫിഷ്യൽ ഇന്റലിജൻസിൻ്റെ തലതൊട്ടപ്പനും, വെക്ടർ ഇൻസ്റ്റിറ്റൂട്ടിലെ മുതിർന്ന ശാസ്ത്ര ഉപദേഷ്ടാവും, ഗൂഗിളിലെ മുൻ വൈസ് പ്രസിഡന്റും എഞ്ചിനീയറുമായ ജെഫ്രി ഹിന്റനാണ്. ഡോ. ഹിന്റൻ, ഇന്നു ഞങ്ങളോടൊപ്പമുള്ളതിനു വളരെ നന്ദി. ന്യൂയോർക്ക് ടൈംസിൽ നിങ്ങളുടേതായി വന്ന അഭിമുഖം വളരെ പേടിപ്പെടുത്തുന്നതാണല്ലോ. ഒന്നു ചോദിച്ചോട്ടെ, എന്താണ് ഇപ്പോൾ ഇങ്ങനെയൊരു തിരക്കിട്ട തീരുമാനത്തിനു കാരണം? നമ്മുടെ തലച്ചോറിൽ നടക്കുന്ന കാര്യങ്ങളെ വ്യക്തമായി മനസ്സിലാക്കാനായി കൂടുതൽ ബുദ്ധികൂർമ്മതയുള്ള കമ്പ്യൂട്ടർ മോഡലുകൾ സൃഷ്ടിക്കുന്ന ജോലിയിലായിരുന്നു വളരെക്കാലമായി ഞാൻ പ്രവർത്തിച്ചിരുന്നത്. എന്നാൽ, ഞാൻ നിർമ്മിച്ച കമ്പ്യൂട്ടർ മോഡലുകൾ ജൈവശാസ്ത്രപരമായ ബുദ്ധിയേക്കാൾ മികവുറ്റതാണെന്ന കാര്യം അടുത്തയിടെ ഞാൻ തിരിച്ചറിഞ്ഞു. അതുകൊണ്ടുതന്നെ അവ നമ്മെ മറികടക്കുന്ന കാലം അത്ര വിദൂരമല്ല. ഏറെക്കാലമായി ഞാൻ ചിന്തിച്ചിരുന്നത് ഇതൊരു മുപ്പതോ, അമ്പതോ വർഷങ്ങൾക്കു ശേഷം നടക്കുമെന്നായിരുന്നു. പക്ഷെ, ഇപ്പോൾ ഞാൻ കരുതുന്നത് വളരെക്കുറച്ചു വർഷങ്ങൾക്കുള്ളിൽ അത് സംഭവിക്കുമെന്നാണ്. [](https://cdn.boolokam.com/articles/2023/05/fffg.jpg)വളരെക്കുറച്ചു വർഷങ്ങൾ കൊണ്ട് അവർ നമ്മെക്കാൾ ശ്രേഷ്ഠരാകുന്നത് താങ്കളെ എങ്ങനെയാണ് ഭയപ്പെടുത്തുന്നത്? ഞാനിപ്പോൾ ഇതു പറയുന്നതിനു കാരണം നമ്മെക്കാൾ ബുദ്ധി ലഭിച്ചവരെ എങ്ങനെ നിയന്ത്രിക്കണം എന്നത് അതീവഗൗരവത്തോടെ നമ്മൾ ചിന്തിക്കേണ്ടതുണ്ട്. ആരും ഇതേക്കുറിച്ചു ഗൗരവമായി ചിന്തിക്കുന്നില്ല. അതെങ്ങനെ ചെയ്യാമെന്ന് ഇപ്പോഴും നമുക്കറിയില്ല. കാലാവസ്ഥാവ്യതിയാനം പോലൊരു വിഷയമല്ല ഇത്. കാർബൺ ജ്വലനം കുറച്ചാൽ ഈ പ്രശ്നം പരിഹരിക്കാമെന്ന് നമുക്കറിയാം. അതുപോലൊരു ലളിതമായ പരിഹാരമാർഗ്ഗം ഇവിടെയില്ല. അധികമാരും ഇതേക്കുറിച്ചു ചിന്തിക്കുന്നില്ല. അതുകൊണ്ടുതന്നെയാണ് ഞാൻ ഇതേക്കുറിച്ചു സംസാരിക്കുന്നത്. മനുഷ്യകുലത്തിനും, സമൂഹത്തിനും ഉണ്ടാകാനിടയുള്ള ഭീഷണിയെപ്രതി ആർട്ടിഫിഷ്യൽ ഇന്റലിജൻസിനെ താത്കാലികമായി നിർത്തിവയ്ക്കാൻ ഏതാണ്ട് ആയിരത്തിൽപരം സാങ്കേതികവിദ്യാ തലവന്മാർ ഒപ്പുവച്ച കത്തുകൾ പുറത്തുവന്നിട്ടുണ്ടല്ലോ. കൂടാതെ, 19 പേർ അംഗങ്ങളായുള്ള Association for the Advancement of Artificial Intelligence ആർട്ടിഫിഷ്യൽ ഇന്റലിജൻസിൻ്റെ ഭീഷണിയെക്കുറിച്ചു മുന്നറിയിപ്പു നൽകുന്ന ഒപ്പുവച്ച ഒരു തുറന്ന കത്തും പുറത്തുവന്നിട്ടുണ്ടല്ലോ. നിങ്ങളും ഇതേക്കുറിച്ചു അഭിമുഖങ്ങളിൽ മുന്നറിയിപ്പ് നൽകുന്നു. ഇത് എന്തുമാത്രം അടിയന്തിരമായി ചെയ്യേണ്ട കാര്യമാണ്. കാലാവസ്ഥാ വ്യതിയാനത്തെക്കുറിച്ചു പറയുമ്പോൾ, ഇതു രണ്ടും ഒരുപോലെയല്ല എന്നു നിങ്ങൾ പറയുന്നു. പക്ഷെ, കാലാവസ്ഥാ വ്യതിയാനത്തെക്കുറിച്ചു പഠിക്കുന്നവർ പറയുന്നു, നമ്മൾ ഒരു വലിയ ഭീഷണിയിലാണെന്ന്. ഇക്കാര്യത്തിൽ പൊതുജനത്തിൻ്റെ ശ്രദ്ധ തിരിക്കാനായി അവർ പല പ്രക്ഷോഭപരിപാടികളും സംഘടിപ്പിക്കുന്നു. എന്നാൽ, ഇക്കാര്യത്തിലേക്ക് പൊതുജനശ്രദ്ധ തിരിക്കാനായി എന്താണ് ചെയ്യാനാവുക? ഈ ഭീഷണിയെക്കാൾ കൂടുതലായി കാലാവസ്ഥാ വ്യതിയാനം എന്ന ഭീഷണിയെ നാം മനസ്സിലാക്കിയിട്ടുണ്ട് എന്നാണ് എനിക്ക് തോന്നുന്നത്. നമ്മെക്കാൾ ബുദ്ധിയുള്ളവ കടന്നുവരും എന്നത് വലിയ സാധ്യതയുള്ള കാര്യമാണ്. അത് അടുത്ത ദശകത്തിൽ തന്നെ നടന്നേക്കാം. അത് തീർച്ചയായും പുതിയൊരു മേഖലയാണ്. അതുകൊണ്ടുതന്നെ കാര്യങ്ങൾ വളരെ അനിശ്ചിതത്വത്തിലാണ്. കൂടാതെ, ആരും ഇതിനെ എങ്ങനെ നമ്മുടെ നിയന്ത്രണത്തിൽ നിർത്താം എന്നതിനെക്കുറിച്ചു കാര്യമായി ചിന്തിക്കുന്നുമില്ല. ആരാണ് ഇതിനു മുൻകൈ എടുക്കേണ്ടത്? ഗൂഗിളിൻ്റെയോ, മൈക്രോസോഫ്റ്റിൻ്റെയോ തലവന്മാരാണോ അതോ ഗവണ്മെന്റാണോ. ആരാണ് ഇത് നിറുത്തിവയ്ക്കാൻ മുന്നോട്ടുവരേണ്ടതെന്നാണ് നിങ്ങൾ കരുതുന്നത്? ഇത് നിറുത്തിവയ്ക്കാനല്ല ഞാൻ ആവശ്യപ്പെടുന്നത്. അത് തികച്ചും യാഥാര്‍ത്ഥ്യബോധമില്ലാത്ത കാര്യമാണെന്നാണ് ഞാൻ കരുതുന്നത്. അമേരിക്ക ഇത് നിർത്തിവച്ചാൽ ചൈന ഇതു നിർത്തിവയ്ക്കണമെന്നില്ല. ഇതിൻ്റെ പ്രയോജനങ്ങൾ മനസ്സിലാക്കുമ്പോൾ, ആത്യന്തീകമായി ഇത് വികസിച്ചേ പറ്റൂ. അവിശ്വസനീയമായ നന്മകൾ ചെയ്യാൻ ഇതിനു സാധിക്കും. ഏതാനും ആയിരം രോഗികളെ നോക്കുന്ന ഒരു ഡോക്ടർക്കു പകരമായി നൂറു ദശലക്ഷം രോഗികളെ നോക്കുന്ന ഒരു ഡോക്ടർ ഉണ്ടാകുന്നത് നല്ല കാര്യമല്ലേ. ഒരുവിധം എല്ലാക്കാര്യങ്ങളെയും കൂടുതൽ മെച്ചപ്പെടുത്താൻ ഇതിനു സാധിക്കും. ആ ഒരു കാരണം കൊണ്ടുതന്നെ ഇത് വികസിപ്പിക്കുന്നത് തടയാനാകില്ല. പക്ഷെ, ഇതിനെ എങ്ങനെ നമ്മുടെ നിയന്ത്രണത്തിൽ നിറുത്തണം എന്നതിനെക്കുറിച്ച് നിങ്ങൾ പറഞ്ഞതുപോലെ ഗവണ്മെന്റുകളും, വലിയ കമ്പനികളുടെ തലവന്മാരും, ശാസ്ത്രജ്ഞരും ആഴമായി ചിന്തിക്കേണ്ടത് ആവശ്യമാണ്. നമുക്കതിനു സാധിക്കുമോ എന്ന കാര്യത്തിൽ യാതൊരു ഉറപ്പുമില്ല. പക്ഷെ, തീർച്ചയായും നമ്മൾ പരിശ്രമിക്കണം. [![](https://cdn.boolokam.com/articles/2023/05/ffggg-1.jpg)](https://cdn.boolokam.com/articles/2023/05/ffggg-1.jpg)ഗൂഗിളിൽ നിന്നും നിങ്ങൾ പടിയിറങ്ങിയപ്പോൾ ഗൂഗിൾ CEO-യുമായി നിങ്ങൾ സംസാരിച്ചിരുന്നല്ലോ. അതിൻ്റെ വിശദാംശങ്ങൾ വെളിപ്പെടുത്തില്ലെന്ന് നിങ്ങൾ പറഞ്ഞിരുന്നു. ഇവിടെയും നിങ്ങൾ അതു വെളിപ്പെടുത്തില്ല എന്ന് കരുതിക്കൊണ്ടുതന്നെ ചോദിക്കട്ടെ, ആ സംഭാഷണം പ്രത്യാശാജനകമായിരുന്നോ അതോ പ്രതികൂലമായിരുന്നോ? തീർച്ചയായും അത് പ്രത്യാശാജനകമായിരുന്നു. ഇക്കാര്യങ്ങളെക്കുറിച്ചെല്ലാം ഗൂഗിൾ CEO-യ്ക്ക് കൃത്യമായ അവബോധമുണ്ട്. കൂടാതെ, അവർക്ക് ഇക്കാര്യത്തിൽ കൂടുതൽ ഉത്തരവാദിത്വമുണ്ട്. കാരണം, അവരാണ് ഇതിൽ ഏറെ മുന്നേറ്റം നടത്തിയിട്ടുള്ളത്. ഏറെക്കുറെ ഇതിൻ്റെയെല്ലാം അടിസ്ഥാനം എന്നു പറയാവുന്ന ട്രാൻസ്ഫോർമറുകളും ഡിഫ്യുഷൻ മോഡലുകളും 2017-ൽത്തന്നെ അവർ വികസിപ്പിച്ചെടുത്തിരുന്നു. പക്ഷെ, അവർ അത് പുറത്തുവിട്ടിരുന്നില്ല. പക്ഷെ, മൈക്രോസോഫ്റ്റ് ഇപ്പോൾ ആളുകൾക്ക് ഉപയോഗപ്രദമായ രീതിയിൽ ഇത് പുറത്തുവിട്ടിരിക്കുന്നു. അപ്പോൾ, ഗൂഗിളിന് അവരോടു മത്സരിക്കേണ്ടി വരുന്നു. അത് നമുക്ക് നിറുത്തിവയ്ക്കാനാവില്ല. എന്നാൽ, ഇവിടെ പ്രാധാന്യമർഹിക്കുന്ന കാര്യം, കൂടുതൽ ബുദ്ധി ആർജ്ജിക്കുന്നതിനു മുൻപ് ഇതിനെ എങ്ങനെ നമ്മുടെ നിയന്ത്രണത്തിൽ നിർത്താം എന്നു നമ്മൾ ഗഹനമായി ചിന്തിക്കണമെന്നതാണ്. ആത്യന്തീകമായി ഇതുപോലൊന്നു പുറത്തുവന്നാൽ അത് യാതൊരു മൂല്യബോധവുമില്ലാത്തവരുടെ കൈകളിൽ എത്തിപ്പെട്ടാൽ അതിനെ എങ്ങനെ നിയന്ത്രിക്കാനാകും? പുടിനെപ്പോലെയുള്ളവർ ഇതു മോശം കാര്യങ്ങൾക്കുവേണ്ടി ഉപയോഗിക്കുന്നതിൽനിന്നും തടയാനാവുമെന്ന് എനിക്കു തോന്നുന്നില്ല. എന്നാൽ, ഇതുപോലുള്ള ഡിജിറ്റല്‍ ബുദ്ധി നമ്മുടേതുപോലുള്ള ജൈവ ബുദ്ധിയെ മറികടക്കുമ്പോഴുണ്ടാകുന്ന നമ്മുടെ നിലനിൽപ്പിൻ്റെ ഭീഷണിയെക്കുറിച്ചാണ് ഞാനിവിടെ പറയുന്നത്. ആ ഭീഷണിയുടെ മുൻപിൽ ചൈനക്കാരും, അമേരിക്കക്കാരും, റഷ്യക്കാരും നാമെല്ലാവരും ഒരേ വള്ളത്തിലെ യാത്രക്കാരാണ്. അതുകൊണ്ടുതന്നെ ഡിജിറ്റല്‍ ബുദ്ധി, ജൈവബുദ്ധിയെ മറികടക്കുന്നത് നമ്മളാരും ആഗ്രഹിക്കുന്നില്ല. ആണവായുധത്തിൻ്റെ കാര്യത്തിലെന്നപോലെ, ഇനിയൊരു ആണവയുദ്ധമുണ്ടായാൽ നഷ്ടപ്പെടുന്നത് എല്ലാവർക്കുമായിരിക്കും എന്ന് നമുക്കെല്ലാവർക്കും അറിയാം. അതുമതി നമുക്കെല്ലാവർക്കും ഒരുമിച്ചു നിൽക്കാൻ. പക്ഷെ, അതിനേക്കാൾ ബുദ്ധിമുട്ടേറിയ കാര്യമാണിത്. കാരണം, വളരെയേറെ സങ്കീർണ്ണതകൾ ഇതിലുണ്ട്. പക്ഷെ, ഇവിടെയും നമുക്ക് പ്രത്യാശയുണ്ട്.
