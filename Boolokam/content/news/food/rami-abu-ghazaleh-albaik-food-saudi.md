---
title: "സൗദിയിലെ അൽബൈക്കിന്റെ രുചിലോകം"
date: 2023-06-30T05:59:30
draft: false
categories: ["Food"]
tags: ['ALBAIK', 'Rami Abu Ghazaleh', 'saudi arabia']
author: "Beaumaris"
image: "https://cdn.boolokam.com/articles/2023/06/1EEEEE.jpg"
---

**സൗദിയിലെ അൽബൈക്കിന്റെ രുചിലോകം⭐** **അറിവ് തേടുന്ന പാവം പ്രവാസി** ????അൽബൈക്കില്ലാത്ത ജീവിതം സൗദികൾക്കും, പ്രവാസികൾക്കും ആലോചിക്കാനാവില്ല. ചുരുങ്ങിയ നിരക്കിൽ രുചികരമായ ഭക്ഷണം. മറ്റ് ബ്രാന്റുകളെയൊക്കെ പിന്നിലാക്കിയ, വർഷങ്ങളുടെ രുചി പാരമ്പര്യവുമായി അൽബൈക്ക് ബ്രോസ്റ്റ് സ്വദേശികളുടേയും, വിദേശികളുടേയും ഭക്ഷണ രീതിയിൽ സൃഷ്ടിച്ച നിശ്ശബ്ദ വിപ്ലവം തുടർന്ന് കൊണ്ടിരിക്കുന്നു. ആരാണ് അൽബൈക്കിന്റെ അമരക്കാരൻ?സാധാരണക്കാരിൽ സാധാരണക്കാരൻ എന്ന വിശേഷണത്തിന് എല്ലാ അർഥത്തിലും അനുയോജ്യനായ റാമി അബു ഗസാലയാണ് അൽബൈക്കിന്റെ ശിൽപി. 1974 ൽ അദ്ദേഹത്തിന്റെ പിതാവ് ശാക്കുർ അബു ഗസാല തുടങ്ങിവെച്ച സൗദിയിലെ ആദ്യത്തെ പ്രഷർ ഫ്രൈഡ് ചിക്കൻ റസ്റ്റോറന്റാണ് ഇന്ന് ജിദ്ദ, റിയാദ്, മദീന, മക്ക എന്നിവിടങ്ങളിലൊക്കെയായി വ്യാപിച്ച് കിടക്കുന്ന അൽബൈക്ക് ശൃംഖലയുടെ ആരംഭം. [caption id="attachment_401550" align="aligncenter" width="450"][](https://cdn.boolokam.com/articles/2023/06/1EEEEE.jpg) **Rami Abu Ghazaleh**[/caption] ജിദ്ദയിലെ പഴയ എയർപോർട്ടിനടുത്ത് പുതുക്കിപ്പണിത വെയർ ഹൗസ് വാടകക്ക് എടുത്തായിരുന്നു തുടക്കം. തുടർച്ചയായുള്ള സംരംഭക പരാജയങ്ങളും, നഷ്ടങ്ങളുമായിരുന്നു അൽബൈക്കിന്റെ (അന്നത്തെ പേര് ബ്രോസ്റ്റ് റസ്റ്റോറന്റ്) ആദ്യ ചരിത്രം. എന്നാൽ സഹധർമ്മിണിയുടെ പ്രോൽസാഹനമാണ് ശാക്കൂർ അബു ഗസാലയെ മുന്നോട്ട് നയിച്ചത്. ഏറ്റവും സ്വാദിഷ്ടമായ ഭക്ഷ്യവിഭവം ഏറ്റവും ചുരുങ്ങിയ നിരക്കിൽ. അതായിരുന്നു അൽബൈക്കിന്റെ മുദ്രാവാക്യം. [![](https://cdn.boolokam.com/articles/2023/06/fwfw-2-1024x572.jpg)](https://cdn.boolokam.com/articles/2023/06/fwfw-2.jpg)1974 ൽ ഫ്രൈഡ് ചിക്കൻ റസ്റ്റോറന്റിൽ തുടക്കം, കഠിനാധ്വനവും, സങ്കേതിക മികവും പിന്നെ മാനേജ്‌മെന്റ് വൈദഗ്ധ്യവും കൂടാതെ പതിനെട്ട് സീക്രട്ട് ഹെർബ്‌സ് ഉപയോഗിച്ചുള്ള റെസിപ്പിയും - അൽബൈക്ക് ഫ്രൈഡ് ചിക്കൻ റസ്റ്റോറന്റ് വിജയത്തിന് കാരണമായത് ഇത് തന്നെ. സർവോപരി അല്ലാഹുവിന്റെ അനുഗ്രഹവും -റാമി അബു ഗസാല പറയുന്നു.മലയാളികളുടെ കഠിനാധ്വാനം, അർപ്പണബോധം ഇവയൊക്കെ റാമി അബു ഗസാലക്ക് ഇഷ്ടമായത് കൊണ്ട് തന്നെ ആദ്യ കാലങ്ങളിൽ ഏറ്റവുമധികം ജോലിക്കാരും മലയാളികളായിരുന്നു.കമ്പനിയുടെ ഉയർന്ന സ്ഥാനങ്ങളിലും മലയാളികളെ അവരോധിച്ചു.മലയാളികളുടെ അഹോരാത്രം കഠിനാധ്വാനം ചെയ്യാനുള്ള മനഃസ്ഥിതി കണ്ടാൽതന്നെ അൽബൈക്കിന്റെ അമരക്കാരന് മലയാളി ജീവനക്കാരെ ഇഷ്ടപ്പെടുകയെന്നത് സ്വാഭാവികം. കഴിഞ്ഞ മൂന്ന് പതിറ്റാണ്ടിലേറെയായി അൽബൈക്ക് എന്ന പ്രസ്ഥാനത്തിന്റെ അവിഭാജ്യ ഭാഗമാണ് മലപ്പുറം നെടിയിരുപ്പ് സ്വദേശി ബിച്ചാപ്പു എന്ന് വിളിപ്പേരുള്ള കോട്ട ഹനീഫ. [![](https://cdn.boolokam.com/articles/2023/06/dqdfff-5.jpg)](https://cdn.boolokam.com/articles/2023/06/dqdfff-5.jpg)1978 ൽ പഴയ എയർപോർട്ടിൽ നിന്ന് നടക്കാനുള്ള ദൂരമേ ഉണ്ടായിരുന്നുള്ളൂ. അദ്ദേഹം പലപ്പോഴും ഓർക്കാറുണ്ട്. അന്നൊക്കെ റസ്റ്റോറന്റ്, എയർപോർട്ടിലെ അവസാന വിമാനവും വന്നതിന് ശേഷമേ അടക്കുകയുളളൂ. കാരണം എയർപോർട്ട് ജീവനക്കാർ ദിവസവും വരുമായിരുന്നു. അൽബൈക്ക് ബ്രോസ്റ്റ് ശൃംഖലയുടെ അധിപൻ റാമി അബു ഗസാലയുടെ വാക്കുകൾ വളരെ പ്രസക്തമാണ്: 'ഇന്ത്യയുടെ തെക്കേ അറ്റത്തെ കേരളത്തിൽ നിന്ന് മുപ്പത് കൊല്ലം മുമ്പ് വന്ന് എന്നോടൊപ്പം ചേർന്ന മലപ്പുറത്തുകാരൻ ഹനീഫയെ പോലുള്ളവർ ഇല്ലായിരുന്നെങ്കിൽ ഇന്ന് കാണുന്ന അൽബൈക്ക് ഉണ്ടാകുമായിരുന്നില്ല'' പ്രവാസത്തിലേക്ക് വരുന്ന പുതിയ തലമുറക്ക് ആവേശത്തോടെ സ്വപ്‌നങ്ങൾ യാഥാർഥ്യമാക്കാൻ വളരെയേറെ ഉപകരിക്കും. ഹനീഫയെ പോലുള്ളവരുടെ കഠിനാധ്വാനത്തിന്റെ ഫലമാണ് അൽബൈക്ക് ഉയരങ്ങളിലേക്ക് കുതിക്കുന്നതെന്ന് റാമി അബു ഗസാല ഉറച്ച് വിശ്വസിക്കുന്നു.
