---
title: "മരണത്തെ പുല്‍കാന്‍ വരുന്ന മനുഷ്യർ വിടപറയും മുന്‍പേ ഹൃദയം തുറന്നത്"
date: 2022-06-16T03:47:34
draft: false
categories: ["Society"]
tags: ['Adv Jahangeer Razaq Paleri', 'death and life', 'അഡ്വ. ജഹാംഗീർ പാലേരി']
author: "Beaumaris"
---

<strong>അഡ്വ. ജഹാംഗീർ പാലേരി</strong>

ഒരു ആസ്ട്രേലിയന്‍ നഴ്സ് ആയിരുന്നു ബ്രോണിവെയര്‍ . മനുഷ്യ ജീവിതത്തിന്റെ സായന്തന ദിനങ്ങള്‍ കഴിച്ചുകൂട്ടാന്‍ ജിവിത സായാഹ്നത്തില്‍ മനുഷ്യര്‍ എത്തിച്ചേരുന്ന ഒരു പാലിയെറ്റീവ് സ്ഥാപനത്തിലായിരുന്നു ഒരുപാടുകാലം അവര്‍ സേവനം ചെയ്തിരുന്നത് . അന്ത്യശ്വാസം വലിക്കുന്നതിന് മുന്പ് മനുഷ്യര്‍ പലപ്പോഴും മനോഭാവം കൊണ്ടും , സംഭാഷണത്തിലും സത്യസന്ധരാവുന്നത് നമുക്കും പരിചിതമായിരിക്കുമല്ലോ . ബ്രോണിവെയര്‍ സേവനം ചെയ്തിരുന്ന പാലിയേട്ടീവ് സ്ഥാപനത്തില്‍ മരണത്തെ പുല്‍കാന്‍ വരുന്ന മനുഷ്യരും ഈ രൂപത്തില്‍ വിടപറയും മുന്‍പേ ഹൃദയം തുറക്കാരുണ്ടായിരുന്നു .

ജീവിതത്തിനും മരണത്തിനുമിടയിലെ നേര്‍ത്ത നിഴല്‍രൂപങ്ങളായി മനുഷ്യന്‍ തന്നെ മാറുന്ന വല്ലാത്ത ആ അവസ്ഥയെ അവര്‍ ഒരു ബ്ലോഗില്‍ കുറിച്ചിടാന്‍ തുടങ്ങി "Inspiration and Chai" എന്ന് പേരുള്ള അവരുടെ ബ്ലോഗ്‌ പ്രശസ്തമായി . പ്രത്യേകിച്ചും ജീവിച്ചിരുന്ന കാലത്ത് ചെയ്യാനാവാതെ പോയ കാര്യങ്ങളെക്കുറിച്ചുള്ള മനുഷ്യരുടെ ഖേദങ്ങളെ "Top five regrets of the Dying" എന്ന പേരില്‍ അവര്‍ ബ്ലോഗില്‍ കുറിച്ചിട്ടത് ലോകപ്രശസ്തമായി . ഒരു പക്ഷേ ഞാനും എന്റെ ഈ പോസ്റ്റ്‌ വായിക്കുന്ന നിങ്ങളും , നാളെ മക്കളാലോ , ബന്ധുക്കളാലോ വല്ല വൃദ്ധ സദനത്തിലും ഉപേക്ഷിക്കപ്പെടുമ്പോള്‍ ഹൃദയാര്‍ദ്രതയുള്ള ഒരു നഴ്സിനോടോ , സഹായിയോടോ താഴെ പറയുന്ന രൂപത്തില്‍ പാശ്ചാത്തപിക്കുമായിരിക്കാം .

&amp;nbsp;

<img class="size-full wp-image-339508 aligncenter" src="https://cdn.boolokam.com/articles/2022/06/fwfwwfff-1.jpg" alt="" width="600" height="660" />

1) മറ്റുള്ളവര്‍ എന്നില്‍ നിന്ന് പ്രതീക്ഷിക്കുന്ന ഒരു ജീവിതത്തിനു പകരം , എന്റെ ഹൃദയവും , വ്യക്തിത്വവും ആവശ്യപ്പെടുന്ന ഒരു ജീവിതം എനിക്ക് ജീവിക്കാമായിരുന്നു . ബ്രോണിവെയര്‍ പറയുന്നു " മിക്കവാറും എല്ലാ മനുഷ്യരും ഈ ഖേദം പ്രകടിപ്പിച്ചു കണ്ടിട്ടുണ്ട് .ജീവിതത്തിന്റെ സായന്തനത്തില്‍ എത്തി തിരിഞ്ഞു നോക്കുമ്പോള്‍ നമ്മുടെ പലകിനാവുകളും അപൂര്‍ണ്ണമായിക്കിടക്കുന്നത് നരച്ച കണ്ണുകളിലൂടെ മനുഷ്യര്‍ വിഷാദത്തോടെ നോക്കുന്നു ."

a) നമ്മള്‍ മലയാളികള്‍ ജനിക്കുന്നു ...
b) മറ്റുള്ളവര്‍ (മതം , സമൂഹം , കുടുംബം, ഭരണകൂടം ...) എന്ത് വിചാരിക്കും എന്ന് ചിന്തിച്ചു ഭയന്നുകൊണ്ടേയിരിക്കുന്നു ...
c) മരിക്കുന്നു .. ഇതാണ് നമ്മുടെ ജീവിതം എന്ന് എനിക്കും തോന്നിയിട്ടുണ്ട് .

2) വിശ്രമവും , കുടുംബവും , സ്നേഹിക്കുന്നവരും ഒന്നുമില്ലാതെ ഞാനിങ്ങനെ കഠിനാധ്വാനം ചെയ്യേണ്ടായിരുന്നു .
ബ്രോണിവെയര്‍ പറയുന്നു . "മിക്കവാറും പുരുഷന്മാര്‍ മരണസമയത്ത് ചിന്തിക്കുന്നത് ഇങ്ങിനെയാണ്‌ . മക്കളുടെ സ്നേഹവും , ഇണയുടെ പ്രണയവും , സൌഹൃദങ്ങളുടെ ഊഷ്മളതകളും മിസ്സ്‌ ചെയ്തുകൊണ്ട് മനുഷ്യര്‍ എന്തിനൊക്കെയോ വേണ്ടി ഓടിക്കൊണ്ടേയിരിക്കുന്നു . ഒരു തൊഴില്‍ നിലനിര്‍ത്താനും , സാമ്പത്തികമായി ഉന്നതിയില്‍ എത്താനും മനുഷ്യര്‍ ചലിച്ചുകൊണ്ടേയിരിക്കുന്നു. ഒടുവില്‍ അനുപല്ലവിയില്‍ പോലുമെത്താതെ അവസാനിക്കുന്ന ഒരു മനോഹര ഗാനം പോലെ മരണപ്പെടുന്നു .

3) എന്‍റെ നിലപാടുകള്‍ പറയുവാനുള്ള ആര്‍ജ്ജവവും , ധൈര്യവും എനിക്കുണ്ടായിരുന്നെങ്കില്‍.
വ്യവസ്ഥിതിയുമായോ , സഹാജീവികളുമായോ കലഹിക്കാതിരിക്കാന്‍ പലപ്പോഴും നാം നമ്മുടെ ഫീലിംഗ്സ് അടിച്ചമര്‍ത്തുന്നു . അതുകൊണ്ട് എന്തൊക്കെയോ നേടാം എന്ന് നാം വൃഥാ വിശ്വസിക്കുന്നു . പക്ഷേ ജീവിത സായന്തനത്തില്‍ തിരിച്ചറിയുന്നത് അല്‍പ്പംകൂടി "ധൈര്യമുള്ളവന്‍ " ആകാമായിരുന്നു എന്ന് തന്നെയായിരിക്കും .

&amp;nbsp;

<img class="wp-image-339509 aligncenter" src="https://cdn.boolokam.com/articles/2022/06/life-after-death.webp" alt="" width="492" height="492" />

4) എന്‍റെ ചങ്ങാതിമാരുമായി എനിക്ക് കുറേക്കൂടി ജീവിതം പങ്കിടാമായിരുന്നു .
ബ്രോണിവെയര്‍ എഴുതുന്നു - " പലപ്പോഴും ബാല്യകാല സുഹൃത്തുക്കള്‍ ചിലപ്പോള്‍ മരണക്കിടക്കയില്‍ എത്തുമ്പോഴാണ് , ജീവിതത്തില്‍ സൌഹൃദം എന്ന ലോകത്തിനു കുറേക്കൂടി ആഴവും , പരപ്പും ഉണ്ടായിരുന്നു , നമ്മള്‍ ഒരിക്കലും ആ ലോകത്ത് മുങ്ങി നനയാന്‍ സമയം കണ്ടെത്താതിരുന്നത് എന്ന് തിരിച്ചറിയുന്നത് . മരണത്തിനു ദിവസങ്ങള്‍ മാത്രം ബാകിയാകുമ്പോള്‍ സ്നേഹിച്ചു കൊതിതീരാത്ത ഒരു സുഹൃത്ത്‌ കരം പിടിച്ചമര്‍ത്തുമ്പോള്‍ അനുഭവിക്കുന്ന വേദനയ്ക്ക് ഭാഷയോ , വ്യാഖ്യാനങ്ങളോ സാധ്യമല്ല .

5) സ്വയം സന്തോഷവാനായിരിക്കാന്‍ എനിക്ക് കുറേക്കൂടി ശ്രമിക്കാമായിരുന്നു .
ബ്രോണിവെയര്‍ പറയുന്നത് "അത്ഭുതകരമാം വിധം മിക്കവാറും എല്ലാവരുടെയും ഖേദം ഇതുതന്നെയായിരുന്നു . മരണമെത്തുന്നനേരം വരെ പലരും തിരിച്ചറിയുന്നില്ല സന്തോഷം എന്നത് ജീവിതത്തില്‍ നാം തിരഞ്ഞെടുക്കേണ്ട ഒരു "ചോയിസ് " ആണെന്ന് . കീഴ്വഴക്കങ്ങളിലും , സാമൂഹ്യ നിയന്ത്രണങ്ങളിലും, മത -ഭരണകൂട തിട്ടൂരങ്ങളിലും ഞാന്‍ സ്വയം ബന്ധിതരാകുന്നു . "Fear of Change " നമ്മുടെ മാനസിക - ശാരീരിക ചലനങ്ങളെപ്പോലും നിയന്ത്രിക്കുന്നു . ഉറക്കെചിരിക്കാന്‍ , ഇഷ്ട്ടമുള്ള പാട്ട് കേള്‍ക്കാന്‍ ഇഷ്ട്ടമുള്ളവരുടെ പ്രണയവും സ്നേഹവും അനുഭവിക്കാന്‍ , ഇഷ്ട്ടമുള്ളത് വായിക്കാന്‍ , ഇഷ്ട്ടമുള്ള ഇടങ്ങളിലേക്ക് യാത്ര ചെയ്യാന്‍ ........ "
കിനാവുകളുടെ തീരാകലവറയത്രേ , മനുഷ്യന്റെ ഈ ക്ഷിപ്ര ജീവിതം .

(വയസ്സ് മുപ്പതുകൾ പിന്നിടുന്നു. മുഖത്തു ഒരു കണ്ണട സ്ഥാനം പിടിച്ചു. കഴിഞ്ഞ ദിവസം കീഴ്ത്താടിയില്‍ മൂന്നാല് രോമങ്ങള്‍ നരച്ചതായും കാണുകയുണ്ടായി . ചിന്തകള്‍ ഈ രൂപത്തിലോക്കെയാണ് കൂട്ടരേ )


![മരണത്തെ പുല്‍കാന്‍ വരുന്ന മനുഷ്യർ വിടപറയും മുന്‍പേ ഹൃദയം തുറന്നത്](https://cdn.boolokam.com/articles/2022/06/fwfwwfff-1.jpg)**അഡ്വ. ജഹാംഗീർ പാലേരി** ഒരു ആസ്ട്രേലിയന്‍ നഴ്സ് ആയിരുന്നു ബ്രോണിവെയര്‍ . മനുഷ്യ ജീവിതത്തിന്റെ സായന്തന ദിനങ്ങള്‍ കഴിച്ചുകൂട്ടാന്‍ ജിവിത സായാഹ്നത്തില്‍ മനുഷ്യര്‍ എത്തിച്ചേരുന്ന ഒരു പാലിയെറ്റീവ് സ്ഥാപനത്തിലായിരുന്നു ഒരുപാടുകാലം അവര്‍ സേവനം ചെയ്തിരുന്നത് . അന്ത്യശ്വാസം വലിക്കുന്നതിന് മുന്പ് മനുഷ്യര്‍ പലപ്പോഴും മനോഭാവം കൊണ്ടും , സംഭാഷണത്തിലും സത്യസന്ധരാവുന്നത് നമുക്കും പരിചിതമായിരിക്കുമല്ലോ . ബ്രോണിവെയര്‍ സേവനം ചെയ്തിരുന്ന പാലിയേട്ടീവ് സ്ഥാപനത്തില്‍ മരണത്തെ പുല്‍കാന്‍ വരുന്ന മനുഷ്യരും ഈ രൂപത്തില്‍ വിടപറയും മുന്‍പേ ഹൃദയം തുറക്കാരുണ്ടായിരുന്നു . ജീവിതത്തിനും മരണത്തിനുമിടയിലെ നേര്‍ത്ത നിഴല്‍രൂപങ്ങളായി മനുഷ്യന്‍ തന്നെ മാറുന്ന വല്ലാത്ത ആ അവസ്ഥയെ അവര്‍ ഒരു ബ്ലോഗില്‍ കുറിച്ചിടാന്‍ തുടങ്ങി "Inspiration and Chai" എന്ന് പേരുള്ള അവരുടെ ബ്ലോഗ്‌ പ്രശസ്തമായി . പ്രത്യേകിച്ചും ജീവിച്ചിരുന്ന കാലത്ത് ചെയ്യാനാവാതെ പോയ കാര്യങ്ങളെക്കുറിച്ചുള്ള മനുഷ്യരുടെ ഖേദങ്ങളെ "Top five regrets of the Dying" എന്ന പേരില്‍ അവര്‍ ബ്ലോഗില്‍ കുറിച്ചിട്ടത് ലോകപ്രശസ്തമായി . ഒരു പക്ഷേ ഞാനും എന്റെ ഈ പോസ്റ്റ്‌ വായിക്കുന്ന നിങ്ങളും , നാളെ മക്കളാലോ , ബന്ധുക്കളാലോ വല്ല വൃദ്ധ സദനത്തിലും ഉപേക്ഷിക്കപ്പെടുമ്പോള്‍ ഹൃദയാര്‍ദ്രതയുള്ള ഒരു നഴ്സിനോടോ , സഹായിയോടോ താഴെ പറയുന്ന രൂപത്തില്‍ പാശ്ചാത്തപിക്കുമായിരിക്കാം . &nbsp; 1) മറ്റുള്ളവര്‍ എന്നില്‍ നിന്ന് പ്രതീക്ഷിക്കുന്ന ഒരു ജീവിതത്തിനു പകരം , എന്റെ ഹൃദയവും , വ്യക്തിത്വവും ആവശ്യപ്പെടുന്ന ഒരു ജീവിതം എനിക്ക് ജീവിക്കാമായിരുന്നു . ബ്രോണിവെയര്‍ പറയുന്നു " മിക്കവാറും എല്ലാ മനുഷ്യരും ഈ ഖേദം പ്രകടിപ്പിച്ചു കണ്ടിട്ടുണ്ട് .ജീവിതത്തിന്റെ സായന്തനത്തില്‍ എത്തി തിരിഞ്ഞു നോക്കുമ്പോള്‍ നമ്മുടെ പലകിനാവുകളും അപൂര്‍ണ്ണമായിക്കിടക്കുന്നത് നരച്ച കണ്ണുകളിലൂടെ മനുഷ്യര്‍ വിഷാദത്തോടെ നോക്കുന്നു ." a) നമ്മള്‍ മലയാളികള്‍ ജനിക്കുന്നു ... b) മറ്റുള്ളവര്‍ (മതം , സമൂഹം , കുടുംബം, ഭരണകൂടം ...) എന്ത് വിചാരിക്കും എന്ന് ചിന്തിച്ചു ഭയന്നുകൊണ്ടേയിരിക്കുന്നു ... c) മരിക്കുന്നു .. ഇതാണ് നമ്മുടെ ജീവിതം എന്ന് എനിക്കും തോന്നിയിട്ടുണ്ട് . 2) വിശ്രമവും , കുടുംബവും , സ്നേഹിക്കുന്നവരും ഒന്നുമില്ലാതെ ഞാനിങ്ങനെ കഠിനാധ്വാനം ചെയ്യേണ്ടായിരുന്നു . ബ്രോണിവെയര്‍ പറയുന്നു . "മിക്കവാറും പുരുഷന്മാര്‍ മരണസമയത്ത് ചിന്തിക്കുന്നത് ഇങ്ങിനെയാണ്‌ . മക്കളുടെ സ്നേഹവും , ഇണയുടെ പ്രണയവും , സൌഹൃദങ്ങളുടെ ഊഷ്മളതകളും മിസ്സ്‌ ചെയ്തുകൊണ്ട് മനുഷ്യര്‍ എന്തിനൊക്കെയോ വേണ്ടി ഓടിക്കൊണ്ടേയിരിക്കുന്നു . ഒരു തൊഴില്‍ നിലനിര്‍ത്താനും , സാമ്പത്തികമായി ഉന്നതിയില്‍ എത്താനും മനുഷ്യര്‍ ചലിച്ചുകൊണ്ടേയിരിക്കുന്നു. ഒടുവില്‍ അനുപല്ലവിയില്‍ പോലുമെത്താതെ അവസാനിക്കുന്ന ഒരു മനോഹര ഗാനം പോലെ മരണപ്പെടുന്നു . 3) എന്‍റെ നിലപാടുകള്‍ പറയുവാനുള്ള ആര്‍ജ്ജവവും , ധൈര്യവും എനിക്കുണ്ടായിരുന്നെങ്കില്‍. വ്യവസ്ഥിതിയുമായോ , സഹാജീവികളുമായോ കലഹിക്കാതിരിക്കാന്‍ പലപ്പോഴും നാം നമ്മുടെ ഫീലിംഗ്സ് അടിച്ചമര്‍ത്തുന്നു . അതുകൊണ്ട് എന്തൊക്കെയോ നേടാം എന്ന് നാം വൃഥാ വിശ്വസിക്കുന്നു . പക്ഷേ ജീവിത സായന്തനത്തില്‍ തിരിച്ചറിയുന്നത് അല്‍പ്പംകൂടി "ധൈര്യമുള്ളവന്‍ " ആകാമായിരുന്നു എന്ന് തന്നെയായിരിക്കും . &nbsp; ![](https://cdn.boolokam.com/articles/2022/06/life-after-death.webp) 4) എന്‍റെ ചങ്ങാതിമാരുമായി എനിക്ക് കുറേക്കൂടി ജീവിതം പങ്കിടാമായിരുന്നു . ബ്രോണിവെയര്‍ എഴുതുന്നു - " പലപ്പോഴും ബാല്യകാല സുഹൃത്തുക്കള്‍ ചിലപ്പോള്‍ മരണക്കിടക്കയില്‍ എത്തുമ്പോഴാണ് , ജീവിതത്തില്‍ സൌഹൃദം എന്ന ലോകത്തിനു കുറേക്കൂടി ആഴവും , പരപ്പും ഉണ്ടായിരുന്നു , നമ്മള്‍ ഒരിക്കലും ആ ലോകത്ത് മുങ്ങി നനയാന്‍ സമയം കണ്ടെത്താതിരുന്നത് എന്ന് തിരിച്ചറിയുന്നത് . മരണത്തിനു ദിവസങ്ങള്‍ മാത്രം ബാകിയാകുമ്പോള്‍ സ്നേഹിച്ചു കൊതിതീരാത്ത ഒരു സുഹൃത്ത്‌ കരം പിടിച്ചമര്‍ത്തുമ്പോള്‍ അനുഭവിക്കുന്ന വേദനയ്ക്ക് ഭാഷയോ , വ്യാഖ്യാനങ്ങളോ സാധ്യമല്ല . 5) സ്വയം സന്തോഷവാനായിരിക്കാന്‍ എനിക്ക് കുറേക്കൂടി ശ്രമിക്കാമായിരുന്നു . ബ്രോണിവെയര്‍ പറയുന്നത് "അത്ഭുതകരമാം വിധം മിക്കവാറും എല്ലാവരുടെയും ഖേദം ഇതുതന്നെയായിരുന്നു . മരണമെത്തുന്നനേരം വരെ പലരും തിരിച്ചറിയുന്നില്ല സന്തോഷം എന്നത് ജീവിതത്തില്‍ നാം തിരഞ്ഞെടുക്കേണ്ട ഒരു "ചോയിസ് " ആണെന്ന് . കീഴ്വഴക്കങ്ങളിലും , സാമൂഹ്യ നിയന്ത്രണങ്ങളിലും, മത -ഭരണകൂട തിട്ടൂരങ്ങളിലും ഞാന്‍ സ്വയം ബന്ധിതരാകുന്നു . "Fear of Change " നമ്മുടെ മാനസിക - ശാരീരിക ചലനങ്ങളെപ്പോലും നിയന്ത്രിക്കുന്നു . ഉറക്കെചിരിക്കാന്‍ , ഇഷ്ട്ടമുള്ള പാട്ട് കേള്‍ക്കാന്‍ ഇഷ്ട്ടമുള്ളവരുടെ പ്രണയവും സ്നേഹവും അനുഭവിക്കാന്‍ , ഇഷ്ട്ടമുള്ളത് വായിക്കാന്‍ , ഇഷ്ട്ടമുള്ള ഇടങ്ങളിലേക്ക് യാത്ര ചെയ്യാന്‍ ........ " കിനാവുകളുടെ തീരാകലവറയത്രേ , മനുഷ്യന്റെ ഈ ക്ഷിപ്ര ജീവിതം . (വയസ്സ് മുപ്പതുകൾ പിന്നിടുന്നു. മുഖത്തു ഒരു കണ്ണട സ്ഥാനം പിടിച്ചു. കഴിഞ്ഞ ദിവസം കീഴ്ത്താടിയില്‍ മൂന്നാല് രോമങ്ങള്‍ നരച്ചതായും കാണുകയുണ്ടായി . ചിന്തകള്‍ ഈ രൂപത്തിലോക്കെയാണ് കൂട്ടരേ )
