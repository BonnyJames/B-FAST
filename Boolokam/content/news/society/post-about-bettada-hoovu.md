---
title: "കന്നട ചലച്ചിത്ര വേദിയിൽ കലാമേന്മയുടെയും സൗന്ദര്യാത്മകതയുടെയും പർവ്വത മുകളിൽ വിടർന്നു പരിലസിച്ച ഒരു വർണ്ണപുഷ്പം"
date: 2022-10-29T05:30:50
draft: false
categories: ["Society"]
tags: ['bettada hoovu', 'kannada movie', 'puneeth rajkumar', 'Roy VT', 'sandalwood']
author: "Beaumaris"
---

<strong>Roy VT :</strong>

<strong>ബെട്ടട ഹൂവു </strong>

കന്നട ചലച്ചിത്ര വേദിയിൽ കലാമേന്മയുടെയും സൗന്ദര്യാത്മകതയുടെയും പർവ്വത മുകളിൽ വിടർന്നു പരിലസിച്ച ഒരു വർണ്ണപുഷ്പം ... അതായിരുന്നു 1985 - ൽ പുറത്തിറങ്ങിയ " ബെട്ടട ഹൂവു " എന്ന നിത്യസുന്ദര ചലച്ചിത്രകാവ്യം. കർണ്ണാടക ജനതയുടെ നിത്യഹരിത നായകൻ രാജ്കുമാർ തന്റെ ഭാര്യ പാർവ്വതാമ്മയുടെ പേരിൽ നിർമ്മിച്ച ഈ ചിത്രത്തിൽ രാജ്കുമാറിന്റെ മകൻ പുനീത് ബാലതാരമായി പ്രധാന വേഷം അവതരിപ്പിച്ചു. പഠിക്കാൻ അതിസമർത്ഥൻ ആയിരുന്നെങ്കിലും വീട്ടിലെ ദാരിദ്ര്യം മൂലം പഠിത്തം നിർത്തേണ്ടി വന്ന രാമു എന്ന ഗ്രാമീണ ബാലന്റെ ജീവിത മുഹൂർത്തങ്ങളാണ് ഇതിൽ അനാവരണം ചെയ്യപ്പെട്ടിട്ടുള്ളത്. പുസ്തകങ്ങളെ സ്നേഹിച്ച, അക്ഷരങ്ങളെ പ്രണയിച്ച, അറിവിന്റെ ആകാശങ്ങളിലേക്ക് ചിറകടിച്ചുയരാൻ വെമ്പൽകൊണ്ട പത്തു വയസ്സുകാരന്റെ ആഗ്രഹങ്ങളുടെ ചിറകുകൾ ഛേദിക്കപ്പെട്ടപ്പോഴും പ്രതിസന്ധികളോട് പടവെട്ടി തന്റെ കടമകൾ നിർവ്വഹിക്കുന്ന രാമുവായി പുനീത് അരങ്ങു നിറഞ്ഞു. കന്നട ചലച്ചിത്രവേദിയിലെ പ്രമുഖരായ പത്മാ വസന്തി, രൂപ (ഒരു തലൈ രാഗം), മോഹൻകുമാർ തുടങ്ങിയവരും ഈ ചിത്രത്തിൽ മികച്ച പ്രകടനം കാഴ്ചവച്ചു.

<img class="wp-image-356648 aligncenter" src="https://cdn.boolokam.com/articles/2022/11/fwfg444.jpg" alt="" width="956" height="537" />Shirley L Arora യുടെ What then, Raman ? എന്ന നോവലിനെ ആസ്പദമാക്കി എൽ.ലക്ഷ്മിനാരായൺ സംവിധാനം ചെയ്ത ഈ ചിത്രം ഏറ്റവും മികച്ച പ്രാദേശിക (കന്നട) ചിത്രം, ഏറ്റവും മികച്ച ബാലതാരം (പുനീത്) എന്നീ ദേശീയ അവാർഡുകളും, രണ്ടാമത്തെ മികച്ച ചിത്രം, മികച്ച കഥ എന്നീ കർണാടക സംസ്ഥാന അവാർഡുകളും, മികച്ച കന്നട ചിത്രം, മികച്ച കന്നട സംവിധായകൻ, മികച്ച ബാലതാരത്തിനുളള സ്പെഷ്യൽ അവാർഡ് എന്നീ ഫിലിം ഫെയർ അവാർഡുകളും ഉൾപ്പെടെ നിരവധി ബഹുമതികൾ കരസ്ഥമാക്കിയിരുന്നു. ഒരു മലയോര ഗ്രാമത്തിന്റെ പ്രകൃതി രമണീയത പരിപൂർണ്ണമായ ദൃശ്യചാരുതയോടെ അഭ്രപാളികളിൽ പകർത്തിയ ബി.സി.ഗൗരീശങ്കറിന്റെ ഛായാഗ്രഹണ മികവും, പ്രഗത്ഭരായ രാജൻ - നാഗേന്ദ്ര സൃഷ്ടിച്ച മാസ്മരികസംഗീതവും ഈ ചിത്രത്തെ അവിസ്മരണീയ അനുഭവമാക്കി മാറ്റിയതിൽ പ്രധാന പങ്കുവഹിച്ചു .ഇതിലെ ബാലതാരം പുനീത്, മുതിർന്ന ശേഷം കന്നട സിനിമയുടെ ജനപ്രിയ താരമായി ഉയർന്ന് പ്രശസ്തിയുടെ കൊടുമുടിയിൽ നില്ക്കവേ 2021 ഒക്ടോബർ 29 - ന് തികച്ചും അപ്രതീക്ഷിതമായി ഈ ലോകത്തോടു വിടപറഞ്ഞു. അകാലത്തിൽ വേർപിരിഞ്ഞ ജനകീയ കലാകാരന് ഓർമ്മപ്പൂക്കൾ


![കന്നട ചലച്ചിത്ര വേദിയിൽ കലാമേന്മയുടെയും സൗന്ദര്യാത്മകതയുടെയും പർവ്വത മുകളിൽ വിടർന്നു പരിലസിച്ച ഒരു വർണ്ണപുഷ്പം](https://cdn.boolokam.com/articles/2022/11/fwfg444.jpg)**Roy VT :** **ബെട്ടട ഹൂവു** കന്നട ചലച്ചിത്ര വേദിയിൽ കലാമേന്മയുടെയും സൗന്ദര്യാത്മകതയുടെയും പർവ്വത മുകളിൽ വിടർന്നു പരിലസിച്ച ഒരു വർണ്ണപുഷ്പം ... അതായിരുന്നു 1985 - ൽ പുറത്തിറങ്ങിയ " ബെട്ടട ഹൂവു " എന്ന നിത്യസുന്ദര ചലച്ചിത്രകാവ്യം. കർണ്ണാടക ജനതയുടെ നിത്യഹരിത നായകൻ രാജ്കുമാർ തന്റെ ഭാര്യ പാർവ്വതാമ്മയുടെ പേരിൽ നിർമ്മിച്ച ഈ ചിത്രത്തിൽ രാജ്കുമാറിന്റെ മകൻ പുനീത് ബാലതാരമായി പ്രധാന വേഷം അവതരിപ്പിച്ചു. പഠിക്കാൻ അതിസമർത്ഥൻ ആയിരുന്നെങ്കിലും വീട്ടിലെ ദാരിദ്ര്യം മൂലം പഠിത്തം നിർത്തേണ്ടി വന്ന രാമു എന്ന ഗ്രാമീണ ബാലന്റെ ജീവിത മുഹൂർത്തങ്ങളാണ് ഇതിൽ അനാവരണം ചെയ്യപ്പെട്ടിട്ടുള്ളത്. പുസ്തകങ്ങളെ സ്നേഹിച്ച, അക്ഷരങ്ങളെ പ്രണയിച്ച, അറിവിന്റെ ആകാശങ്ങളിലേക്ക് ചിറകടിച്ചുയരാൻ വെമ്പൽകൊണ്ട പത്തു വയസ്സുകാരന്റെ ആഗ്രഹങ്ങളുടെ ചിറകുകൾ ഛേദിക്കപ്പെട്ടപ്പോഴും പ്രതിസന്ധികളോട് പടവെട്ടി തന്റെ കടമകൾ നിർവ്വഹിക്കുന്ന രാമുവായി പുനീത് അരങ്ങു നിറഞ്ഞു. കന്നട ചലച്ചിത്രവേദിയിലെ പ്രമുഖരായ പത്മാ വസന്തി, രൂപ (ഒരു തലൈ രാഗം), മോഹൻകുമാർ തുടങ്ങിയവരും ഈ ചിത്രത്തിൽ മികച്ച പ്രകടനം കാഴ്ചവച്ചു. Shirley L Arora യുടെ What then, Raman ? എന്ന നോവലിനെ ആസ്പദമാക്കി എൽ.ലക്ഷ്മിനാരായൺ സംവിധാനം ചെയ്ത ഈ ചിത്രം ഏറ്റവും മികച്ച പ്രാദേശിക (കന്നട) ചിത്രം, ഏറ്റവും മികച്ച ബാലതാരം (പുനീത്) എന്നീ ദേശീയ അവാർഡുകളും, രണ്ടാമത്തെ മികച്ച ചിത്രം, മികച്ച കഥ എന്നീ കർണാടക സംസ്ഥാന അവാർഡുകളും, മികച്ച കന്നട ചിത്രം, മികച്ച കന്നട സംവിധായകൻ, മികച്ച ബാലതാരത്തിനുളള സ്പെഷ്യൽ അവാർഡ് എന്നീ ഫിലിം ഫെയർ അവാർഡുകളും ഉൾപ്പെടെ നിരവധി ബഹുമതികൾ കരസ്ഥമാക്കിയിരുന്നു. ഒരു മലയോര ഗ്രാമത്തിന്റെ പ്രകൃതി രമണീയത പരിപൂർണ്ണമായ ദൃശ്യചാരുതയോടെ അഭ്രപാളികളിൽ പകർത്തിയ ബി.സി.ഗൗരീശങ്കറിന്റെ ഛായാഗ്രഹണ മികവും, പ്രഗത്ഭരായ രാജൻ - നാഗേന്ദ്ര സൃഷ്ടിച്ച മാസ്മരികസംഗീതവും ഈ ചിത്രത്തെ അവിസ്മരണീയ അനുഭവമാക്കി മാറ്റിയതിൽ പ്രധാന പങ്കുവഹിച്ചു .ഇതിലെ ബാലതാരം പുനീത്, മുതിർന്ന ശേഷം കന്നട സിനിമയുടെ ജനപ്രിയ താരമായി ഉയർന്ന് പ്രശസ്തിയുടെ കൊടുമുടിയിൽ നില്ക്കവേ 2021 ഒക്ടോബർ 29 - ന് തികച്ചും അപ്രതീക്ഷിതമായി ഈ ലോകത്തോടു വിടപറഞ്ഞു. അകാലത്തിൽ വേർപിരിഞ്ഞ ജനകീയ കലാകാരന് ഓർമ്മപ്പൂക്കൾ
