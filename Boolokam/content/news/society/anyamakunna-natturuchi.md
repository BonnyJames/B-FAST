---
title: "അന്യമാകുന്ന നാട്ടുരുചി, അകലുന്ന കൂട്ടായ്മ"
date: 2013-01-02T10:58:07
draft: false
categories: ["Society"]
tags: []
author: "boolokamtv@gmail.com"
---

<a href="https://cdn.boolokam.com/articles/2013/01/Boolokam.com_1.png" rel="gab_gallery">
<p style="text-align: center;"><img class="aligncenter  wp-image-82359" alt="-----------------Boolokam.com" src="https://cdn.boolokam.com/articles/2013/01/Boolokam.com_1.png" width="486" height="360" /></p>

</a>

വയല്‍വരമ്പിലൂടെതകരയും പൊന്നാങ്കണ്ണിയും ഞണ്ടും ശേഖരിച്ചുനടന്ന ആദിവാസികള്‍പോലും ആ ശീലങ്ങളില്‍നിന്ന് പിന്മാറുകയാണ്. അന്യദിക്കില്‍നിന്ന് വരുന്ന പച്ചക്കറികള്‍ വാങ്ങാന്‍ നാട്ടുകവലകളില്‍ ഇവരും തിടുക്കംകൂട്ടുന്നു. കാച്ചിലും കണ്ടിക്കിഴങ്ങും ചേമ്പും മുഖ്യ ആഹാരമായി കരുതിയിരുന്ന മുന്‍തലമുറയില്‍നിന്ന് മാറി പുതുരുചി തേടുന്നവരാണ് ആധുനികസമൂഹം. സദ്യ ഒരു കൂട്ടായ്മയുടെ പ്രതീകമായിരുന്ന കാലത്തില്‍നിന്ന് 'കാറ്ററിങ്ങി'ലേക്ക് കാലം മാറുകയാണ്.

സ്വന്തം ആവശ്യത്തിനുള്ള പച്ചക്കറികള്‍ വീട്ടിലെ അടുക്കളത്തോട്ടത്തില്‍ മുമ്പുകാലത്ത് ധാരാളമായിരുന്നു. ചേന തുടങ്ങിയ സകലതും ഇത്തരത്തില്‍ വയനാട്ടുകാരുടെ ഭക്ഷണക്രമത്തില്‍ ഒഴിച്ചുകൂടാനാവാത്തതായി. രാസവളങ്ങളോ കീടനാശിനിയോ തളിക്കാതെ ഇവ സമൃദ്ധമായിത്തന്നെ വിളഞ്ഞു. ഇന്ന് സ്ഥലമുണ്ടെങ്കില്‍പോലും ഇവയൊന്നും അടുക്കളത്തോട്ടങ്ങളില്‍പോലും സ്ഥാനം പിടിക്കുന്നില്ല.

പുഴയിലും ചെറിയ ജലാശയത്തിലുമുള്ള ചെറുമീനുകള്‍ ആദിവാസികളുടെ ഇഷ്ടഭക്ഷണമാണ്. വൈകിട്ട് തുടങ്ങി രാത്രി വൈകുന്നതുവരെ വലയും ചൂണ്ടയുമായി തോട്ടുവക്കിലിരിക്കുന്നവരെ ഇക്കൂട്ടത്തില്‍ ഇപ്പോള്‍ കാണാന്‍ കഴിയില്ല. ചുരം കയറിയെത്തുന്ന കടല്‍മീന്‍ രുചിയാണിപ്പോള്‍ ഇവര്‍ക്കും പഥ്യം. ഭക്ഷ്യസംസ്‌കാരത്തില്‍ ഏറിയപങ്കും പച്ചക്കറികള്‍മാത്രം കഴിച്ചിരുന്നവരാണ് പഴയ ആളുകള്‍. ഇന്ന് മത്സ്യമാംസാദികള്‍ ഇല്ലാതെ ഭക്ഷണം വേണ്ടെന്ന രീതിയിലാണ് കാര്യങ്ങള്‍ നീങ്ങുന്നത്. 'ചിക്കന്‍ സ്റ്റാളുകള്‍' ഇല്ലാത്ത നാട്ടുകവലകള്‍ ഇന്ന് കണികാണാനാകില്ല.

പരിപ്പും സാമ്പാറും പുളിശ്ശേരിയും എരിശ്ശേരിയും വിളമ്പിയിരുന്ന നാടന്‍സദ്യകള്‍ വിവാഹവീടുകളില്‍ നിന്നുപോലും ഇപ്പോള്‍ അകന്നിരിക്കുന്നു. രുചി പകരുന്ന ഈ വിഭവങ്ങള്‍ പാകംചെയ്യുന്ന ദേഹണ്ഡക്കാരും അന്യമായിവരികയാണ്. ബിരിയാണി, നെയ്‌ച്ചോര്‍ മുതലായവ സദ്യയെ പിന്തള്ളി.

സദ്യ ഒരു ചികിത്സയുടെ ഭാഗംകൂടിയാണെന്ന് പഴയ തലമുറക്കാര്‍ കരുതിയിരുന്നു. കുരുമുളക്, ജീരകം, തൈര് എന്നിവയുള്ള കാളന്‍ വായു, പിത്തം, കഫം എന്ന ത്രികോപം ഒഴിവാക്കും. എരിശ്ശേരിയും പുളിച്ച തൈരും ദഹനത്തിന് ഉത്തമം. കുരുമുളക് കഫത്തെ ഇല്ലാതാക്കും. പായസത്തിലെ ശര്‍ക്കരയും നാളികേരപ്പാലും ഊര്‍ജം പകരും. കറിവേപ്പില, പച്ചമുളക്, നാരകത്തിന്റെ ഇല എന്നിവ കുടലില്‍ പറ്റിപ്പിടിച്ചിരിക്കുന്ന അഴുക്കുകള്‍ കഴുകിക്കളയാന്‍ ഉത്തമമാണെന്നും ആയുര്‍വേദം പറയുന്നു. രുചിവൈവിധ്യത്തിലും ദഹനപ്രക്രിയയിലും 'ബാലന്‍സ്' നിലനിര്‍ത്തിയിരുന്ന സദ്യകള്‍ ഇന്ന് കുറഞ്ഞിരിക്കുന്നു.

നാവില്‍ രുചി ബാക്കിയാക്കി സദ്യകള്‍ ഇല്ലാതാവുന്നതുപോലെ അത് ഉയര്‍ത്തിയ സംസ്‌കാരവും ഓര്‍മയായി. ആഘോഷങ്ങള്‍ എന്തുമാകട്ടെ, സദ്യക്ക് സഹായിക്കാന്‍ അയല്‍ക്കാരും ബന്ധുക്കളും തിരക്കുകൂട്ടിയിരുന്ന കാലവും പോയി. ഇന്ന് പണം എണ്ണിക്കൊടുത്താല്‍ ബാധ്യത ഒഴിയുന്ന കൃത്രിമ സംസ്‌കാരത്തിലേക്ക് പുതിയ തലമുറ എത്തിയിരിക്കുന്നു. വിവാഹച്ചടങ്ങുകള്‍ക്കുപോലും കൃത്യസമയത്തെത്തി ഭക്ഷണംകഴിച്ച് മടങ്ങുന്നതാണ് മലയാളിയുടെ ശീലം.

മുമ്പാണെങ്കില്‍ പന്തലൊരുക്കാനും സദ്യയൊരുക്കാനുമായി ആഘോഷച്ചടങ്ങിന്റെ നാലുദിനം മുമ്പുതന്നെ ആളുകള്‍ എത്തും. ഒരു കൂട്ടായ്മയുടെ പ്രതീകമായി ഈ ആഘോഷങ്ങളെ കാണാനും പഴയതലമുറ മറന്നില്ല. 'ഇന്‍സ്റ്റന്റ്' ആഘോഷങ്ങള്‍ക്കിടയില്‍ ഇതെല്ലാം ഗൃഹാതുരമായ ഓര്‍മ. വീടുകളുടെ നടുമുറ്റത്ത് വിവാഹംനടത്തിമാത്രം പരിചയമുള്ള പഴയതലമുറ ഇപ്പോള്‍ നഗരമധ്യത്തിലെ ഹാളിലേക്ക് വിവാഹമുണ്ണാനെത്തുന്ന കാഴ്ച വയനാട്ടിലും സ്ഥിരമായി. പഴയ തറവാടുകളിലുംമറ്റും വലിയ സദ്യ ഒരുക്കാനുള്ള പാത്രങ്ങള്‍ ഉണ്ടായിരുന്നു. ഇവയൊക്കെയും നാടുനീളെയുള്ള ആഘോഷങ്ങള്‍ക്ക് വെറുതേ കൊടുക്കാനും യാതൊരു മടിയുമുണ്ടായിരുന്നില്ല. ഇന്ന് വാടകയിനത്തില്‍ എല്ലാം വാങ്ങിയാല്‍ മാത്രമാണ് ഏവര്‍ക്കും സംതൃപ്തി.

സദ്യകളും കൂട്ടായ്മകളും പ്രഹസനമായി മാറിയിരിക്കുന്നു. അവനവന്റെ വലിപ്പത്തരം കാണിക്കാനുള്ള ഉപാധിയായിമാത്രം ഇയൊക്കെ മാറി. ധൂര്‍ത്തായും അനുകരണമായും വിശേഷിപ്പിക്കാം. സദ്യ കഴിക്കുന്നവനും കഴിപ്പിക്കുന്നവനും വ്യവസ്ഥയില്ലാതായിത്തുടങ്ങി. സദ്യ നന്നായാലും മോശമായാലും ആരാണ് വെപ്പുകാരന്‍ എന്ന ചോദ്യത്തിനും ഇവിടെ പ്രസക്തിയില്ല. കാറ്ററിങ്പാര്‍ട്ടി ഏതാണെന്ന് ചോദിക്കുന്നതാവും ശരി!


![അന്യമാകുന്ന നാട്ടുരുചി, അകലുന്ന കൂട്ടായ്മ](https://cdn.boolokam.com/articles/2013/01/Boolokam.com_1.png)[ ](https://cdn.boolokam.com/articles/2013/01/Boolokam.com_1.png) വയല്‍വരമ്പിലൂടെതകരയും പൊന്നാങ്കണ്ണിയും ഞണ്ടും ശേഖരിച്ചുനടന്ന ആദിവാസികള്‍പോലും ആ ശീലങ്ങളില്‍നിന്ന് പിന്മാറുകയാണ്. അന്യദിക്കില്‍നിന്ന് വരുന്ന പച്ചക്കറികള്‍ വാങ്ങാന്‍ നാട്ടുകവലകളില്‍ ഇവരും തിടുക്കംകൂട്ടുന്നു. കാച്ചിലും കണ്ടിക്കിഴങ്ങും ചേമ്പും മുഖ്യ ആഹാരമായി കരുതിയിരുന്ന മുന്‍തലമുറയില്‍നിന്ന് മാറി പുതുരുചി തേടുന്നവരാണ് ആധുനികസമൂഹം. സദ്യ ഒരു കൂട്ടായ്മയുടെ പ്രതീകമായിരുന്ന കാലത്തില്‍നിന്ന് 'കാറ്ററിങ്ങി'ലേക്ക് കാലം മാറുകയാണ്. സ്വന്തം ആവശ്യത്തിനുള്ള പച്ചക്കറികള്‍ വീട്ടിലെ അടുക്കളത്തോട്ടത്തില്‍ മുമ്പുകാലത്ത് ധാരാളമായിരുന്നു. ചേന തുടങ്ങിയ സകലതും ഇത്തരത്തില്‍ വയനാട്ടുകാരുടെ ഭക്ഷണക്രമത്തില്‍ ഒഴിച്ചുകൂടാനാവാത്തതായി. രാസവളങ്ങളോ കീടനാശിനിയോ തളിക്കാതെ ഇവ സമൃദ്ധമായിത്തന്നെ വിളഞ്ഞു. ഇന്ന് സ്ഥലമുണ്ടെങ്കില്‍പോലും ഇവയൊന്നും അടുക്കളത്തോട്ടങ്ങളില്‍പോലും സ്ഥാനം പിടിക്കുന്നില്ല. പുഴയിലും ചെറിയ ജലാശയത്തിലുമുള്ള ചെറുമീനുകള്‍ ആദിവാസികളുടെ ഇഷ്ടഭക്ഷണമാണ്. വൈകിട്ട് തുടങ്ങി രാത്രി വൈകുന്നതുവരെ വലയും ചൂണ്ടയുമായി തോട്ടുവക്കിലിരിക്കുന്നവരെ ഇക്കൂട്ടത്തില്‍ ഇപ്പോള്‍ കാണാന്‍ കഴിയില്ല. ചുരം കയറിയെത്തുന്ന കടല്‍മീന്‍ രുചിയാണിപ്പോള്‍ ഇവര്‍ക്കും പഥ്യം. ഭക്ഷ്യസംസ്‌കാരത്തില്‍ ഏറിയപങ്കും പച്ചക്കറികള്‍മാത്രം കഴിച്ചിരുന്നവരാണ് പഴയ ആളുകള്‍. ഇന്ന് മത്സ്യമാംസാദികള്‍ ഇല്ലാതെ ഭക്ഷണം വേണ്ടെന്ന രീതിയിലാണ് കാര്യങ്ങള്‍ നീങ്ങുന്നത്. 'ചിക്കന്‍ സ്റ്റാളുകള്‍' ഇല്ലാത്ത നാട്ടുകവലകള്‍ ഇന്ന് കണികാണാനാകില്ല. പരിപ്പും സാമ്പാറും പുളിശ്ശേരിയും എരിശ്ശേരിയും വിളമ്പിയിരുന്ന നാടന്‍സദ്യകള്‍ വിവാഹവീടുകളില്‍ നിന്നുപോലും ഇപ്പോള്‍ അകന്നിരിക്കുന്നു. രുചി പകരുന്ന ഈ വിഭവങ്ങള്‍ പാകംചെയ്യുന്ന ദേഹണ്ഡക്കാരും അന്യമായിവരികയാണ്. ബിരിയാണി, നെയ്‌ച്ചോര്‍ മുതലായവ സദ്യയെ പിന്തള്ളി. സദ്യ ഒരു ചികിത്സയുടെ ഭാഗംകൂടിയാണെന്ന് പഴയ തലമുറക്കാര്‍ കരുതിയിരുന്നു. കുരുമുളക്, ജീരകം, തൈര് എന്നിവയുള്ള കാളന്‍ വായു, പിത്തം, കഫം എന്ന ത്രികോപം ഒഴിവാക്കും. എരിശ്ശേരിയും പുളിച്ച തൈരും ദഹനത്തിന് ഉത്തമം. കുരുമുളക് കഫത്തെ ഇല്ലാതാക്കും. പായസത്തിലെ ശര്‍ക്കരയും നാളികേരപ്പാലും ഊര്‍ജം പകരും. കറിവേപ്പില, പച്ചമുളക്, നാരകത്തിന്റെ ഇല എന്നിവ കുടലില്‍ പറ്റിപ്പിടിച്ചിരിക്കുന്ന അഴുക്കുകള്‍ കഴുകിക്കളയാന്‍ ഉത്തമമാണെന്നും ആയുര്‍വേദം പറയുന്നു. രുചിവൈവിധ്യത്തിലും ദഹനപ്രക്രിയയിലും 'ബാലന്‍സ്' നിലനിര്‍ത്തിയിരുന്ന സദ്യകള്‍ ഇന്ന് കുറഞ്ഞിരിക്കുന്നു. നാവില്‍ രുചി ബാക്കിയാക്കി സദ്യകള്‍ ഇല്ലാതാവുന്നതുപോലെ അത് ഉയര്‍ത്തിയ സംസ്‌കാരവും ഓര്‍മയായി. ആഘോഷങ്ങള്‍ എന്തുമാകട്ടെ, സദ്യക്ക് സഹായിക്കാന്‍ അയല്‍ക്കാരും ബന്ധുക്കളും തിരക്കുകൂട്ടിയിരുന്ന കാലവും പോയി. ഇന്ന് പണം എണ്ണിക്കൊടുത്താല്‍ ബാധ്യത ഒഴിയുന്ന കൃത്രിമ സംസ്‌കാരത്തിലേക്ക് പുതിയ തലമുറ എത്തിയിരിക്കുന്നു. വിവാഹച്ചടങ്ങുകള്‍ക്കുപോലും കൃത്യസമയത്തെത്തി ഭക്ഷണംകഴിച്ച് മടങ്ങുന്നതാണ് മലയാളിയുടെ ശീലം. മുമ്പാണെങ്കില്‍ പന്തലൊരുക്കാനും സദ്യയൊരുക്കാനുമായി ആഘോഷച്ചടങ്ങിന്റെ നാലുദിനം മുമ്പുതന്നെ ആളുകള്‍ എത്തും. ഒരു കൂട്ടായ്മയുടെ പ്രതീകമായി ഈ ആഘോഷങ്ങളെ കാണാനും പഴയതലമുറ മറന്നില്ല. 'ഇന്‍സ്റ്റന്റ്' ആഘോഷങ്ങള്‍ക്കിടയില്‍ ഇതെല്ലാം ഗൃഹാതുരമായ ഓര്‍മ. വീടുകളുടെ നടുമുറ്റത്ത് വിവാഹംനടത്തിമാത്രം പരിചയമുള്ള പഴയതലമുറ ഇപ്പോള്‍ നഗരമധ്യത്തിലെ ഹാളിലേക്ക് വിവാഹമുണ്ണാനെത്തുന്ന കാഴ്ച വയനാട്ടിലും സ്ഥിരമായി. പഴയ തറവാടുകളിലുംമറ്റും വലിയ സദ്യ ഒരുക്കാനുള്ള പാത്രങ്ങള്‍ ഉണ്ടായിരുന്നു. ഇവയൊക്കെയും നാടുനീളെയുള്ള ആഘോഷങ്ങള്‍ക്ക് വെറുതേ കൊടുക്കാനും യാതൊരു മടിയുമുണ്ടായിരുന്നില്ല. ഇന്ന് വാടകയിനത്തില്‍ എല്ലാം വാങ്ങിയാല്‍ മാത്രമാണ് ഏവര്‍ക്കും സംതൃപ്തി. സദ്യകളും കൂട്ടായ്മകളും പ്രഹസനമായി മാറിയിരിക്കുന്നു. അവനവന്റെ വലിപ്പത്തരം കാണിക്കാനുള്ള ഉപാധിയായിമാത്രം ഇയൊക്കെ മാറി. ധൂര്‍ത്തായും അനുകരണമായും വിശേഷിപ്പിക്കാം. സദ്യ കഴിക്കുന്നവനും കഴിപ്പിക്കുന്നവനും വ്യവസ്ഥയില്ലാതായിത്തുടങ്ങി. സദ്യ നന്നായാലും മോശമായാലും ആരാണ് വെപ്പുകാരന്‍ എന്ന ചോദ്യത്തിനും ഇവിടെ പ്രസക്തിയില്ല. കാറ്ററിങ്പാര്‍ട്ടി ഏതാണെന്ന് ചോദിക്കുന്നതാവും ശരി!
