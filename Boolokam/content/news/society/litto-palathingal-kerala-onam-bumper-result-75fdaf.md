---
title: "വരൂ...വരൂ... ഇപ്പോൾ തന്നെ മടിച്ചു നില്കാതെ കടന്നു വരൂ ... നിങ്ങളും ഒരു അടിമയാകൂ"
date: 2022-09-18T15:54:14
draft: false
categories: ["Society"]
tags: ['kerala onam bumper', 'Litto Palathingal', 'onam bumper result']
author: "Beaumaris"
---

<strong>Litto Palathingal</strong>

67 ലക്ഷം മനുഷ്യർ 500/- രൂപ വീതം സർക്കാരിന് കൊടുത്തു . അതിൽ നിന്ന് കുറച്ചു പേർക്ക് സർക്കാർ നറുക്കിട്ടു സമ്മാനം കൊടുക്കുന്നു . അതിൽ ഒരാൾക്ക് 25 കോടി കിട്ടി . ഭാഗ്യമെന്നോ ദൈവാനുഗ്രഹമെന്നോ പൂർവജന്മ സുകൃതമെന്നോ നല്ല ഗ്രഹനിലയെന്നോ നക്ഷത്രമെന്നോ പറയാം , ഇതൊന്നുമല്ല വെറും കറക്കികുത്തിൽ വീണു കിട്ടി എന്നും പറയാം . സമ്മാനം ഒന്നും കിട്ടാതെ നഷ്ടപെട്ട് പോയ അഞ്ഞൂറ് രൂപകളിൽ ഏതോ കുഞ്ഞിനുള്ള സ്കൂൾ ഫീസ് ഉണ്ടാകും , ഏതോ കിടപ്പുരോഗിയുടെ മരുന്നിന്റെ ചീട്ടുണ്ടാകും , അതൊന്നും ആർക്കും വിഷയമല്ല , അവർ ഇനിയും അടുത്ത തവണത്തെ ബമ്പറിനായി സ്വപ്‌നങ്ങൾ കാണും . പകലും രാത്രിയും ഉണർന്നും ഉറങ്ങിയും ഇത്തരം 25 കോടി സ്വപ്‌നങ്ങൾ കണ്ടു നാം ജീവിച്ചു തീരും .

കടൽ തീരത്തു നിന്ന് നോക്കുമ്പോൾ ചക്രവാളത്തിനപ്പുറത്തേക്കു പോകുന്ന സൂര്യനെയും ചന്ദ്രനെയും വിമാനത്തെയും കപ്പലിനെയും നമ്മുടെ സ്വപ്നങ്ങളിൽ നാം കയറ്റിവിടും , കൂടെ ഇന്ദ്രലോകത്തിലെയും സ്വർഗ്ഗത്തിലെയും പറുദീസയിലെയും മധുരമനോജ്ഞ അന്യരാജ്യപട്ടണങ്ങളെയും കഥകളും . എങ്ങാനും എന്നെങ്കിലും ആരെങ്കിലും എപ്പോഴെങ്കിലും ശരിക്കും ബിരിയാണി തന്നാലോ ? കിട്ടിയില്ലെങ്കിലും സാരമില്ല , കാരണം കിട്ടാനുള്ള ഭാഗ്യമൊന്നും ഇല്ല എന്ന് നല്ലതു പോലെ അറിയാം , എന്നാലും ... ഒരു കുഞ്ഞിന്റെ കുടുക്ക തകർത്തിട്ടാണ് ഈ അഞ്ഞൂറ് രൂപ ജനിച്ചത് , അപ്പോൾ 25 കോടി കിട്ടിയില്ലെങ്കിലും സാരമില്ല , കാരണം തകർത്തത് ആ കുഞ്ഞിന്റെ കുഞ്ഞു സ്വപ്‌നങ്ങൾ ആയിരുന്നല്ലോ , അതിൽ ആർക്കാണ് സങ്കടം ?

ഇറ്റു വീഴാത്ത കണ്ണുനീരുകൾ ഏറെ ഉണ്ട്‌ ഈ ലോട്ടറി ഭ്രാന്തിൽ . അതിനെ മറക്കാൻ കുറെ ന്യായീകരണ കഥകളും ലോട്ടറി വിറ്റു ജീവിക്കുന്നവരുടെ ജീവിതവും . ഇതല്ല , ശരിയായ വഴി . നെറ്റിയിലെ വിയർപ്പിന്റെ ഉപ്പില്ലാത്ത ഒരു രൂപ നിന്റെ ഭവനത്തിൽ പ്രവേശിച്ചാൽ അത് നിനക്ക് നാശം . നിരുത്സാഹപ്പെടുത്തേണ്ട ഒരു ശീലത്തെ , ഇങ്ങനെ ഗ്ലോറിഫൈ ചെയ്യരുത് . സർക്കാരിന് വരുമാനം , മാധ്യമങ്ങൾക് പരസ്യവരുമാനം , ലോട്ടറി അഡിക്ടുകൾക്കു ഇതൊരു ലഹരി , പണം മുടക്കി ടിക്കറ്റ് പോലും വാങ്ങാതെ ആർക്കാണ് ഒന്നാം സമ്മാനം എന്ന് ആകാംക്ഷപെടുന്ന ഒന്നാം തരം മലയാളി തനിസ്വഭാവക്കാർക് ഇന്നൊരു ദിവസത്തേക്കുള്ള ഞരമ്പ് രോഗാശ്വാസം . ഇതിൽ എല്ലാവർക്കും ഇന്ന് ബമ്പർ ദിനം .

ഒട്ടും പണിയെടുക്കാതെ ഒരു നാണവുമില്ലാതെ നോക്ക്കൂലി വാങ്ങുന്നവരെ കുറ്റം പറയുന്ന മലയാളിയുടെ ശരിയായ മനസ്സറിഞ്ഞു നടത്തപെടുന്ന സർക്കാർ സ്പോന്സർഡ് മനോരോഗ വ്യാപന പദ്ധതിയുടെ പേരാണ് ലോട്ടറി എന്ന ചൂതാട്ടം . വരൂ വരൂ ഇപ്പോൾ തന്നെ മടിച്ചു നില്കാതെ കടന്നു വരൂ , നിങ്ങളും ഒരു അടിമയാകൂ .
**Litto Palathingal** 67 ലക്ഷം മനുഷ്യർ 500/- രൂപ വീതം സർക്കാരിന് കൊടുത്തു . അതിൽ നിന്ന് കുറച്ചു പേർക്ക് സർക്കാർ നറുക്കിട്ടു സമ്മാനം കൊടുക്കുന്നു . അതിൽ ഒരാൾക്ക് 25 കോടി കിട്ടി . ഭാഗ്യമെന്നോ ദൈവാനുഗ്രഹമെന്നോ പൂർവജന്മ സുകൃതമെന്നോ നല്ല ഗ്രഹനിലയെന്നോ നക്ഷത്രമെന്നോ പറയാം , ഇതൊന്നുമല്ല വെറും കറക്കികുത്തിൽ വീണു കിട്ടി എന്നും പറയാം . സമ്മാനം ഒന്നും കിട്ടാതെ നഷ്ടപെട്ട് പോയ അഞ്ഞൂറ് രൂപകളിൽ ഏതോ കുഞ്ഞിനുള്ള സ്കൂൾ ഫീസ് ഉണ്ടാകും , ഏതോ കിടപ്പുരോഗിയുടെ മരുന്നിന്റെ ചീട്ടുണ്ടാകും , അതൊന്നും ആർക്കും വിഷയമല്ല , അവർ ഇനിയും അടുത്ത തവണത്തെ ബമ്പറിനായി സ്വപ്‌നങ്ങൾ കാണും . പകലും രാത്രിയും ഉണർന്നും ഉറങ്ങിയും ഇത്തരം 25 കോടി സ്വപ്‌നങ്ങൾ കണ്ടു നാം ജീവിച്ചു തീരും . കടൽ തീരത്തു നിന്ന് നോക്കുമ്പോൾ ചക്രവാളത്തിനപ്പുറത്തേക്കു പോകുന്ന സൂര്യനെയും ചന്ദ്രനെയും വിമാനത്തെയും കപ്പലിനെയും നമ്മുടെ സ്വപ്നങ്ങളിൽ നാം കയറ്റിവിടും , കൂടെ ഇന്ദ്രലോകത്തിലെയും സ്വർഗ്ഗത്തിലെയും പറുദീസയിലെയും മധുരമനോജ്ഞ അന്യരാജ്യപട്ടണങ്ങളെയും കഥകളും . എങ്ങാനും എന്നെങ്കിലും ആരെങ്കിലും എപ്പോഴെങ്കിലും ശരിക്കും ബിരിയാണി തന്നാലോ ? കിട്ടിയില്ലെങ്കിലും സാരമില്ല , കാരണം കിട്ടാനുള്ള ഭാഗ്യമൊന്നും ഇല്ല എന്ന് നല്ലതു പോലെ അറിയാം , എന്നാലും ... ഒരു കുഞ്ഞിന്റെ കുടുക്ക തകർത്തിട്ടാണ് ഈ അഞ്ഞൂറ് രൂപ ജനിച്ചത് , അപ്പോൾ 25 കോടി കിട്ടിയില്ലെങ്കിലും സാരമില്ല , കാരണം തകർത്തത് ആ കുഞ്ഞിന്റെ കുഞ്ഞു സ്വപ്‌നങ്ങൾ ആയിരുന്നല്ലോ , അതിൽ ആർക്കാണ് സങ്കടം ? ഇറ്റു വീഴാത്ത കണ്ണുനീരുകൾ ഏറെ ഉണ്ട്‌ ഈ ലോട്ടറി ഭ്രാന്തിൽ . അതിനെ മറക്കാൻ കുറെ ന്യായീകരണ കഥകളും ലോട്ടറി വിറ്റു ജീവിക്കുന്നവരുടെ ജീവിതവും . ഇതല്ല , ശരിയായ വഴി . നെറ്റിയിലെ വിയർപ്പിന്റെ ഉപ്പില്ലാത്ത ഒരു രൂപ നിന്റെ ഭവനത്തിൽ പ്രവേശിച്ചാൽ അത് നിനക്ക് നാശം . നിരുത്സാഹപ്പെടുത്തേണ്ട ഒരു ശീലത്തെ , ഇങ്ങനെ ഗ്ലോറിഫൈ ചെയ്യരുത് . സർക്കാരിന് വരുമാനം , മാധ്യമങ്ങൾക് പരസ്യവരുമാനം , ലോട്ടറി അഡിക്ടുകൾക്കു ഇതൊരു ലഹരി , പണം മുടക്കി ടിക്കറ്റ് പോലും വാങ്ങാതെ ആർക്കാണ് ഒന്നാം സമ്മാനം എന്ന് ആകാംക്ഷപെടുന്ന ഒന്നാം തരം മലയാളി തനിസ്വഭാവക്കാർക് ഇന്നൊരു ദിവസത്തേക്കുള്ള ഞരമ്പ് രോഗാശ്വാസം . ഇതിൽ എല്ലാവർക്കും ഇന്ന് ബമ്പർ ദിനം . ഒട്ടും പണിയെടുക്കാതെ ഒരു നാണവുമില്ലാതെ നോക്ക്കൂലി വാങ്ങുന്നവരെ കുറ്റം പറയുന്ന മലയാളിയുടെ ശരിയായ മനസ്സറിഞ്ഞു നടത്തപെടുന്ന സർക്കാർ സ്പോന്സർഡ് മനോരോഗ വ്യാപന പദ്ധതിയുടെ പേരാണ് ലോട്ടറി എന്ന ചൂതാട്ടം . വരൂ വരൂ ഇപ്പോൾ തന്നെ മടിച്ചു നില്കാതെ കടന്നു വരൂ , നിങ്ങളും ഒരു അടിമയാകൂ .
