---
title: "സിനിമയിൽ ഇല്ലാത്ത കഥാപാത്രങ്ങളെ കുറിച്ച് പറഞ്ഞു പ്രേക്ഷകരെ കരയിപ്പിക്കുന്ന നടൻ"
date: 2021-06-05T09:08:33
draft: false
categories: ["Society"]
tags: ['aan mariya kalippilaanu', 'Aaron Judge', 'Actor Siddique', 'lelam movie', 'nandanam', 'sandesham', "Writer's Soul"]
author: "Beaumaris"
---

<a href="https://wordpress-972788-3403151.cloudwaysapps.com/writers-soul-posr-about/306818/boolokam-banner-28" rel="attachment wp-att-306819"><img class="alignleft size-full wp-image-306819" src="https://cdn.boolokam.com/articles/2021/06/boolokam-banner-27.jpg" alt="" width="739" height="360" /></a><strong> Writer's Soul</strong>

സിദ്ദിഖ് എന്ന നടനെ ആദ്യമായി ശ്രദ്ധിക്കുന്നത് VCR വാടകയ്ക്ക് എടുത്തു കണ്ട ലേലം സിനിമയിലാണ്. പിന്നീട് ദൂരദർശനിലെ ഞായറാഴ്ച നാലുമണി സിനിമകളിലൂടെയും ആ മുഖം പരിചയമായിത്തുടങ്ങി. കൂടുതലും പോലീസ്, കോമഡി റോളുകളാണ് ഇഷ്ടമുണ്ടായിരുന്നത്. പിന്നീട് വില്ലനായി കണ്ടപ്പോൾ തല്ലുകൊള്ളുന്നത് കണ്ടു സങ്കടം തോന്നിയിട്ടുണ്ട്. സെന്റിമെൻസ് സീനുകളിലെ അഭിനയവും ഒരുപാട് ഇഷ്ടമാണ്.

ഞാൻ കണ്ട ചില സിനിമകളിൽ, എനിക്ക് കാണാൻ പറ്റിയ ഒരു പ്രത്യേകത എന്താണെന്ന് വച്ചാൽ,സിനിമയിലെവിടെയും കാണിക്കാത്ത ഒരു അമ്മ കഥാപാത്രത്തെപ്പറ്റി പറഞ്ഞു, നമ്മളിൽ അവരുടെ ഒരു രൂപം വരച്ചു തരുന്ന മൂന്ന് സിദ്ദിഖ് കഥാപാത്രങ്ങളുണ്ട് ലേലം, സന്ദേശം, നന്ദനം എന്നീ സിനിമകളിൽ...
ആൻമരിയ കലിപ്പിലാണ് എന്ന സിനിമയിലാവട്ടെ, നഷ്ടപ്പെട്ട മകളെ പറ്റിയാണ് പറയുന്നത്...ലേലം സിനിമയിലെ രംഗം നോക്കൂ...

ഒന്നൂല്ലിച്ചായാ... വെറുതെ ഓർത്തുപോയതാ... എന്റുമ്മാടെ മുഷിഞ്ഞ കാച്ചിയുടെ തുമ്പുംപിടിച്ച് ആദ്യമായിട്ട് ഇവിടുത്തെ അന്നദാനപ്പുരയിലെ ഇലയുടെ മുന്നിൽ വന്നിരുന്ന ദിവസം.. അപ്പച്ചന്റെ വിരലേ തൂങ്ങിപ്പിടിച്ച് അന്നിച്ചായനും വന്നു വിളമ്പിത്തരാൻ... കൂട്ടത്തിലിവനും...അപ്പനുമമ്മയുമൊന്നും ഇല്ലാത്തവനാണെങ്കിലും ഇച്ചായന്റെ വാലേപിടിച്ച് നടക്കുമ്പോ ഒരു കൂടപ്പിറപ്പിന്റെ ഗമയായിരുന്നു ഇവന്... അല്ലേടാ...

സുരേഷ്ഗോപി: നീ എന്നാത്തിനാ ഇപ്പോ ഇതൊക്കെ...

സിദ്ദിഖ്: വെറുതെ ഓർക്കുവാ ഇച്ചായാ... ഒരുദിവസം കടത്തിണ്ണയില് ഉറക്കത്തില് ഞെട്ടിയുണരുമ്പോ... ദേ.. എന്നെയിങ്ങനെ പിടിച്ചു ഞെരിക്ക്യാ എന്റെ ഉമ്മ, അപസ്മാരം കൂടീട്ട്... പേടിച്ചു കണ്ണുപൂട്ടി ഞാൻ മിണ്ടാതെ കിടന്നു... നേരം വെളുക്കുമ്പോ കെട്ടിപ്പിടിച്ചു കിടന്നിരുന്ന എന്റെ ഉമ്മാടെ കൈയ്യൊക്കെ ഇങ്ങനെ തണുത്ത് വിറങ്ങലിച്ച്... ആരൊക്കെയോ ചേർന്ന് ഉമ്മാടെ മയ്യത്ത് എടുത്തോണ്ട് പോയിക്കഴിഞ്ഞപ്പോ പിന്നെ ഞാനൊറ്റയ്ക്ക്...അന്ന് ഒരേയൊരു വഴിയേ അറിയാമായിരുന്നുള്ളു എനിക്ക്, ഏത് നേരത്ത്‌ വന്നുകയറിയാലും ഇലനിറച്ച് ആഹാരം വിളമ്പിത്തരുന്ന ഈ വലിയവീട്ടിലേക്കുള്ള വഴി...

സന്ദേശത്തിലെ കൃഷിയോഫീസറായി വന്ന് അമ്മയെപ്പറ്റി പറഞ്ഞു ഒന്ന് കരയിപ്പിച്ചിട്ടാ പോയത്. ഈ ദൈവത്തിന്റെ ചില കളികളുണ്ട്, ബഹുരസാ... മൂപ്പര് ഭൂമിയിലെ കൃഷിക്കാര്യങ്ങള് നോക്കുന്ന ജോലിയാണ് എനിക്ക് തന്നത്. പക്ഷേ സ്വന്തമായിട്ട് ഒരുതുണ്ട് ഭൂമി തന്നില്ല, സ്വന്തക്കാരായിട്ടും ആരുമില്ല... അപ്പോ ചോദിക്കും താൻപിന്നെ താനേ പൊട്ടിമുളച്ച് ഉണ്ടായതാണോന്ന്... അല്ലാ, അവസാനത്തെ കണ്ണി അമ്മയായിരുന്നു. പത്താംക്ലാസ്സിൽ പഠിക്കുമ്പോ അമ്മ യാത്ര പറഞ്ഞു പോയി. അഞ്ച്സെന്റിലൊരു കുടിലുണ്ടായിരുന്നത് കനാല് വന്നപ്പോ പൊളിച്ചു. അപ്പോ കിട്ട്യ കാശോണ്ട് ഞാൻ രണ്ടുംകൽപ്പിച്ചൊരു പഠിത്തമങ്ങ് പഠിച്ചു.

ഞാൻ പഠിച്ചൊരു ജോലിയുണ്ടാക്കണമെന്ന് അമ്മയ്ക്ക് വലിയൊരു ആശയായിരുന്നു... കൂലിപ്പണി ചെയ്തു കഷ്ടപ്പെട്ട് മിച്ചം വച്ചാ അമ്മയെനിക്ക് ഫീസിനുള്ള പൈസ തന്നിരുന്നത്.അമ്മയെക്കുറിച്ച് ഓർക്കുമ്പോ ആദ്യം മനസ്സിൽ വരുന്നൊരു ചിത്രമുണ്ട്.. സ്കൂൾ ഫീസ് ഒരിക്കലും കൃത്യമായിട്ട് കൊടുക്കാൻ പറ്റാറില്ല.. ഫൈനും ഫൈനിന്റെ ഫൈനുമൊക്കെയാവും. ക്ലാസീന്ന് പുറത്താക്കുന്നതിന്റെ മുന്നോടിയായി ഒരുദിവസം മുഴുവൻ മാഷ് ക്ലാസിൽ എഴുന്നേൽപ്പിച്ചു നിർത്തുന്നൊരു പരുപാടിയുണ്ട്. അന്ന് വൈന്നേരാവുമ്പോ പാടത്തും പറമ്പിലുമൊക്കെ പണിയെടുത്ത് മണ്ണുംചെളിയും പുരണ്ട തുണിയായിട്ട് അമ്മ ഓടിവന്ന് ക്ലാസ്റൂമിന്റെ ജനാലയ്ക്കല് നിന്ന് വിളിക്കും.. മോനു ഉദയാന്ന്.. എന്നിട്ട് ലോട്ടറി കിട്ടിയ ഭാവത്തോടെയാ നോട്ടും ചില്ലറയുമൊക്കെ എന്റെ കൈയ്യില് വച്ച് തരും...

നഷ്ടമായ പ്രണയത്തെ പറ്റി സംസാരിക്കുന്ന നന്ദനത്തിലെ രംഗം നോക്കൂ... ഇതിലും ഒരു അമ്മ കഥാപാത്രത്തെ പറ്റി പറയുന്നുണ്ട്.

രേവതി: മടുപ്പ് തോന്നണില്ല്യേ ബാലേട്ടന്... ഒറ്റയ്ക്കുള്ള ഈ ജീവിതം...

സിദ്ദിഖ്: (ഒരു മൂളലോടെ... )കഴിഞ്ഞ ഒരു വർഷായിട്ട്...അമ്മുംകൂടെ പോയതിന് ശേഷം ഒരു ശൂന്യതേണ്ട്... പിന്നെ പുസ്തകങ്ങളും യാത്രേം... അങ്ങനെയങ്ങ് പോവുന്നു...
ഇപ്പോഴത്തെ ഈ കുട്ടികൾടെ ഒരു കാര്യം... മനു ഒരീസം എന്നോട് ചോദിച്ചു ബാലമ്മാമയ്ക്ക് അമ്മയെ വലിയ ഇഷാടായിരുന്നില്ലേന്ന്...ഞാനങ്ങട് വല്ലാണ്ടായി... എങ്ങനെ അറിഞ്ഞാവോ... അയാള് വളരെ ഫ്രണ്ട്ലിയായിട്ടാ ചോദിച്ചത് .

രേവതി: അന്ന് ഞാൻ ഒന്നാമത് തീരെ ചെറുപ്പാ. മനസ്സിലുള്ളതൊന്നും ആരോടും പറയാനുള്ള ധൈര്യോമില്ല...

സിദ്ദിഖ്: അല്ലെങ്കിലും തനിക്ക് അതൊരു വല്ല്യ പ്രശ്നായിരുന്നില്ലല്ലോ...
ഇഷ്ടക്കേടില്ല്യാന്നേ ഉള്ളൂ... എന്റെ മനസ്സില് മാത്രമായിരുന്നു അതൊരു വല്ല്യേ ഇഷ്യു... സ്വന്തം നെലയെന്താന്ന് ആലോയ്ക്ക്യാണ്ട് സ്കൂൾമാഷായ മോന് വേണ്ടി പെണ്ണുചോയ്ക്കാൻ വന്നൊരമ്മ... തന്റെ അച്ഛനേം ഏട്ടമ്മാരേം കുറ്റം പറയാൻ പറ്റില്ല്യാ... ചേരേണ്ടതിനോടല്ലേ എന്തും ചേർക്കാവൂ...

രേവതി: ചേർച്ചക്കേടൊന്നും ഉണ്ടായിരുന്നില്ല്യ... ആയുസ്സിന് നീളം കുറവായീന്ന് മാത്രം...

നഷ്ടപ്പെട്ട സ്വന്തം മകളെ ഓർക്കുന്നതും, അവളുടെ ആഗ്രഹം സാധിച്ചു കൊടുക്കാൻ സാധിക്കാത്തതും ഓർക്കുന്ന "ആൻമരിയ കലിപ്പിലാണ്" സിനിമയിലെ രംഗം...

സണ്ണിവെയ്ൻ: ലോംഗ്ജമ്പിന് ഒന്നാംസ്ഥാനം വേണംന്ന്. അതും അവൾടെ അപ്പൻ മേടിച്ചപോലെ നാലാംക്ലാസിൽ പഠിക്കുമ്പോൾ തന്നെ. എനിക്കാണെങ്കിൽ ആ പീടി സാറിനെ കാണുമ്പോ തന്നെ ഓടാൻ തോന്നും... എന്റെ കഷ്ടകാലത്തിന് ഞാനത് കേറി ഏൽക്കേം ചെയ്തു.

സിദ്ദിഖ്: ഈ കൊച്ചുങ്ങളെ സംബന്ധിച്ചിടത്തോളം അതുങ്ങൾടെ ജീവിതത്തിലെ ഏറ്റവും വലിയ ഹീറോ അവർടെ അപ്പനാ... അപ്പൻ ചെയ്യുന്നത് പോലൊക്കെ ചെയ്യാൻ ഏത് കൊച്ചുങ്ങളും ആഗ്രഹിക്കുമെടാ ഉവ്വേയ്. അതിനു അതുങ്ങളെ കുറ്റം പറഞ്ഞിട്ട് കാര്യമില്ല...

നീയെന്റെ മൂത്ത മോൻ സണ്ണിയെ കണ്ടിട്ടില്ല്യോ... അവന്റെ മൂത്തത് ഒരു മോളുണ്ടായിരുന്നു എനിക്ക്. സെലീനാ. അവൾ ആറാം ക്ലാസിൽ പഠിക്കുമ്പം ഒരുദിവസം വീട്ടിൽ വന്നേച്ചും പറഞ്ഞു സ്കൂളിലെ കലോത്സവത്തിന് മണവാട്ടിയാവാൻ അവളെയാ തെരഞ്ഞെടുത്തിരിക്കുന്നതെന്ന്... ടീച്ചർമാരെ കുറ്റം പറഞ്ഞിട്ടും കാര്യമില്ല, കൊച്ചിനെ കാണാൻ നല്ല ചേലായിരുന്നേയ്...അവൾടെ തള്ളയെപ്പോലെയാ... ഈ മണവാട്ടീടെ ഉടുപ്പിനും ചിലവിനുമൊക്കെയായിട്ട് ഒരു പത്തുമുന്നൂറ് രൂപാ വേണമെന്ന് പറഞ്ഞു.

ഞാൻ എടുത്ത വായേലെ പറഞ്ഞു, കാശ്ചിലവില്ലാത്ത മണവാട്ടിയാവുന്നേ ആയാ മതീന്ന് പറഞ്ഞു. കൊച്ചു വാശിപിടിച്ചു കൊറേ കരഞ്ഞു. അവൾടെ തള്ളേം ആവുന്നത് പറഞ്ഞു ആ കൊച്ച് ഒരുപാടാഗ്രഹിച്ചതല്ലേ നിങ്ങക്കൊരു മുന്നൂറുരൂപാ കൊടുത്തൂടേന്ന്... ഞാനന്നേ അർക്കീസാ... ഞാൻ കേട്ടില്ല.. അവസാനം കലോത്സവത്തിന്റന്ന് അവള് സ്കൂളിൽ പോയില്ല. അവരെല്ലാവരും കൂടെ അമ്മവീട്ടിലേക്ക് പോവേം ചെയ്തു. പോവുന്ന പോക്കിലാ ഓട്ടോയില് ഒരു പ്രൈവറ്റ്ബസ്സ് വന്നിടിച്ചു. ഒരുദിവസം ബോധമില്ലാതെ എന്റെ കൊച്ച് ഐസിയുവിൽ കിടന്നു... ഞാൻ ചങ്കുംതല്ലി ഓടിച്ചെന്നു. എപ്പോഴോ ഓർമ്മവന്നപ്പൊ എന്റെ കൊച്ച് എന്റെ കൈയ്യേപിടിച്ചേച്ചും ചോദിക്കുവാ പപ്പാ അന്ന് രൂപാ തന്നിരുന്നേ എനിക്കിത് വല്ലതും വരുവായിരുന്നോന്ന്... അതും പറഞ്ഞേച്ച് പിറ്റേന്ന് എന്റെ കൊച്ച് പോയെടാവ്വേ...

അന്നുമുതല് ഞാനീ മുസ്ലിം കല്യാണങ്ങൾക്കൊന്നും വിളിച്ചാ പോവുകേല, കൂട്ടുകാരും നാട്ടുകാരും ഒക്കെ വിളിച്ചാലും ഞാൻ എന്നതേലും പറഞ്ഞങ്ങ് ഒഴുവാവും. എനിക്കീ മണവാട്ടിമാരെ കണ്ടുനിക്കാൻ വല്ല്യേ പ്രയാസവാ... എന്റെ കൊച്ച് ഒരുപാട് ആഗ്രഹിച്ചതല്ലേടാവ്വേയ് ആ വേഷത്തിലൊന്നു നിക്കാൻ... അതുകൊണ്ടാ ഞാൻ പറയുന്നത് കൊച്ചുങ്ങള് എന്നതേലും ആഗ്രഹം പറഞ്ഞാ നമ്മളേക്കൊണ്ട് പറ്റുവാന്നേ അതങ്ങു സാധിച്ചു കൊടുത്തേക്കണം... വലുതായാ പിന്നെ ഈ കൊച്ചുങ്ങൾക്ക് ചെറിയ ചെറിയ ആഗ്രഹങ്ങളൊന്നും ഉണ്ടാവുകേലടാവ്വേയ്... അതുകൊണ്ട് ഈ കൊച്ച് പറയുന്നത് എന്നാന്നുവച്ചാ നിന്നേക്കൊണ്ട് പറ്റുവാന്നേ അതങ്ങ് സാധിച്ചുകൊട്. അത് മെഡലാണേ മെഡല് മാലാഖയാണേ മാലാഖ.

ആ പിന്നേയ് ഇപ്പൊ ആ കൊച്ചിന് ചാടാൻ പേടിയാന്നല്ലേ നീ പറഞ്ഞത്... നമ്മടെ ജീവിതത്തിലെപ്പഴും പേടിയുള്ള കാര്യങ്ങള് വേണം കൂടുതല് ചെയ്യാൻ... എന്നാലേ ഒരു ഒരു ധൈര്യമുണ്ടാവൂ.. നീ പറ ആ കൊച്ചിനോട്...

ഇതുപോലെ സിനിമയിൽ കാണിക്കാത്തതും, എന്നാൽ പ്രധാന കഥാപാത്രങ്ങളുടെ വാക്കുകളിലൂടെ നമുക്ക് അറിയാൻ പറ്റുന്നതുമായ കഥാപാത്രങ്ങൾ വേറെ ഏതൊക്കെ സിനിമയിലുണ്ട് ?

&amp;nbsp;


![സിനിമയിൽ ഇല്ലാത്ത കഥാപാത്രങ്ങളെ കുറിച്ച് പറഞ്ഞു പ്രേക്ഷകരെ കരയിപ്പിക്കുന്ന നടൻ](https://cdn.boolokam.com/articles/2021/06/boolokam-banner-27.jpg)[](https://wordpress-972788-3403151.cloudwaysapps.com/writers-soul-posr-about/306818/boolokam-banner-28)**Writer's Soul** സിദ്ദിഖ് എന്ന നടനെ ആദ്യമായി ശ്രദ്ധിക്കുന്നത് VCR വാടകയ്ക്ക് എടുത്തു കണ്ട ലേലം സിനിമയിലാണ്. പിന്നീട് ദൂരദർശനിലെ ഞായറാഴ്ച നാലുമണി സിനിമകളിലൂടെയും ആ മുഖം പരിചയമായിത്തുടങ്ങി. കൂടുതലും പോലീസ്, കോമഡി റോളുകളാണ് ഇഷ്ടമുണ്ടായിരുന്നത്. പിന്നീട് വില്ലനായി കണ്ടപ്പോൾ തല്ലുകൊള്ളുന്നത് കണ്ടു സങ്കടം തോന്നിയിട്ടുണ്ട്. സെന്റിമെൻസ് സീനുകളിലെ അഭിനയവും ഒരുപാട് ഇഷ്ടമാണ്. ഞാൻ കണ്ട ചില സിനിമകളിൽ, എനിക്ക് കാണാൻ പറ്റിയ ഒരു പ്രത്യേകത എന്താണെന്ന് വച്ചാൽ,സിനിമയിലെവിടെയും കാണിക്കാത്ത ഒരു അമ്മ കഥാപാത്രത്തെപ്പറ്റി പറഞ്ഞു, നമ്മളിൽ അവരുടെ ഒരു രൂപം വരച്ചു തരുന്ന മൂന്ന് സിദ്ദിഖ് കഥാപാത്രങ്ങളുണ്ട് ലേലം, സന്ദേശം, നന്ദനം എന്നീ സിനിമകളിൽ... ആൻമരിയ കലിപ്പിലാണ് എന്ന സിനിമയിലാവട്ടെ, നഷ്ടപ്പെട്ട മകളെ പറ്റിയാണ് പറയുന്നത്...ലേലം സിനിമയിലെ രംഗം നോക്കൂ... ഒന്നൂല്ലിച്ചായാ... വെറുതെ ഓർത്തുപോയതാ... എന്റുമ്മാടെ മുഷിഞ്ഞ കാച്ചിയുടെ തുമ്പുംപിടിച്ച് ആദ്യമായിട്ട് ഇവിടുത്തെ അന്നദാനപ്പുരയിലെ ഇലയുടെ മുന്നിൽ വന്നിരുന്ന ദിവസം.. അപ്പച്ചന്റെ വിരലേ തൂങ്ങിപ്പിടിച്ച് അന്നിച്ചായനും വന്നു വിളമ്പിത്തരാൻ... കൂട്ടത്തിലിവനും...അപ്പനുമമ്മയുമൊന്നും ഇല്ലാത്തവനാണെങ്കിലും ഇച്ചായന്റെ വാലേപിടിച്ച് നടക്കുമ്പോ ഒരു കൂടപ്പിറപ്പിന്റെ ഗമയായിരുന്നു ഇവന്... അല്ലേടാ... സുരേഷ്ഗോപി: നീ എന്നാത്തിനാ ഇപ്പോ ഇതൊക്കെ... സിദ്ദിഖ്: വെറുതെ ഓർക്കുവാ ഇച്ചായാ... ഒരുദിവസം കടത്തിണ്ണയില് ഉറക്കത്തില് ഞെട്ടിയുണരുമ്പോ... ദേ.. എന്നെയിങ്ങനെ പിടിച്ചു ഞെരിക്ക്യാ എന്റെ ഉമ്മ, അപസ്മാരം കൂടീട്ട്... പേടിച്ചു കണ്ണുപൂട്ടി ഞാൻ മിണ്ടാതെ കിടന്നു... നേരം വെളുക്കുമ്പോ കെട്ടിപ്പിടിച്ചു കിടന്നിരുന്ന എന്റെ ഉമ്മാടെ കൈയ്യൊക്കെ ഇങ്ങനെ തണുത്ത് വിറങ്ങലിച്ച്... ആരൊക്കെയോ ചേർന്ന് ഉമ്മാടെ മയ്യത്ത് എടുത്തോണ്ട് പോയിക്കഴിഞ്ഞപ്പോ പിന്നെ ഞാനൊറ്റയ്ക്ക്...അന്ന് ഒരേയൊരു വഴിയേ അറിയാമായിരുന്നുള്ളു എനിക്ക്, ഏത് നേരത്ത്‌ വന്നുകയറിയാലും ഇലനിറച്ച് ആഹാരം വിളമ്പിത്തരുന്ന ഈ വലിയവീട്ടിലേക്കുള്ള വഴി... സന്ദേശത്തിലെ കൃഷിയോഫീസറായി വന്ന് അമ്മയെപ്പറ്റി പറഞ്ഞു ഒന്ന് കരയിപ്പിച്ചിട്ടാ പോയത്. ഈ ദൈവത്തിന്റെ ചില കളികളുണ്ട്, ബഹുരസാ... മൂപ്പര് ഭൂമിയിലെ കൃഷിക്കാര്യങ്ങള് നോക്കുന്ന ജോലിയാണ് എനിക്ക് തന്നത്. പക്ഷേ സ്വന്തമായിട്ട് ഒരുതുണ്ട് ഭൂമി തന്നില്ല, സ്വന്തക്കാരായിട്ടും ആരുമില്ല... അപ്പോ ചോദിക്കും താൻപിന്നെ താനേ പൊട്ടിമുളച്ച് ഉണ്ടായതാണോന്ന്... അല്ലാ, അവസാനത്തെ കണ്ണി അമ്മയായിരുന്നു. പത്താംക്ലാസ്സിൽ പഠിക്കുമ്പോ അമ്മ യാത്ര പറഞ്ഞു പോയി. അഞ്ച്സെന്റിലൊരു കുടിലുണ്ടായിരുന്നത് കനാല് വന്നപ്പോ പൊളിച്ചു. അപ്പോ കിട്ട്യ കാശോണ്ട് ഞാൻ രണ്ടുംകൽപ്പിച്ചൊരു പഠിത്തമങ്ങ് പഠിച്ചു. ഞാൻ പഠിച്ചൊരു ജോലിയുണ്ടാക്കണമെന്ന് അമ്മയ്ക്ക് വലിയൊരു ആശയായിരുന്നു... കൂലിപ്പണി ചെയ്തു കഷ്ടപ്പെട്ട് മിച്ചം വച്ചാ അമ്മയെനിക്ക് ഫീസിനുള്ള പൈസ തന്നിരുന്നത്.അമ്മയെക്കുറിച്ച് ഓർക്കുമ്പോ ആദ്യം മനസ്സിൽ വരുന്നൊരു ചിത്രമുണ്ട്.. സ്കൂൾ ഫീസ് ഒരിക്കലും കൃത്യമായിട്ട് കൊടുക്കാൻ പറ്റാറില്ല.. ഫൈനും ഫൈനിന്റെ ഫൈനുമൊക്കെയാവും. ക്ലാസീന്ന് പുറത്താക്കുന്നതിന്റെ മുന്നോടിയായി ഒരുദിവസം മുഴുവൻ മാഷ് ക്ലാസിൽ എഴുന്നേൽപ്പിച്ചു നിർത്തുന്നൊരു പരുപാടിയുണ്ട്. അന്ന് വൈന്നേരാവുമ്പോ പാടത്തും പറമ്പിലുമൊക്കെ പണിയെടുത്ത് മണ്ണുംചെളിയും പുരണ്ട തുണിയായിട്ട് അമ്മ ഓടിവന്ന് ക്ലാസ്റൂമിന്റെ ജനാലയ്ക്കല് നിന്ന് വിളിക്കും.. മോനു ഉദയാന്ന്.. എന്നിട്ട് ലോട്ടറി കിട്ടിയ ഭാവത്തോടെയാ നോട്ടും ചില്ലറയുമൊക്കെ എന്റെ കൈയ്യില് വച്ച് തരും... നഷ്ടമായ പ്രണയത്തെ പറ്റി സംസാരിക്കുന്ന നന്ദനത്തിലെ രംഗം നോക്കൂ... ഇതിലും ഒരു അമ്മ കഥാപാത്രത്തെ പറ്റി പറയുന്നുണ്ട്. രേവതി: മടുപ്പ് തോന്നണില്ല്യേ ബാലേട്ടന്... ഒറ്റയ്ക്കുള്ള ഈ ജീവിതം... സിദ്ദിഖ്: (ഒരു മൂളലോടെ... )കഴിഞ്ഞ ഒരു വർഷായിട്ട്...അമ്മുംകൂടെ പോയതിന് ശേഷം ഒരു ശൂന്യതേണ്ട്... പിന്നെ പുസ്തകങ്ങളും യാത്രേം... അങ്ങനെയങ്ങ് പോവുന്നു... ഇപ്പോഴത്തെ ഈ കുട്ടികൾടെ ഒരു കാര്യം... മനു ഒരീസം എന്നോട് ചോദിച്ചു ബാലമ്മാമയ്ക്ക് അമ്മയെ വലിയ ഇഷാടായിരുന്നില്ലേന്ന്...ഞാനങ്ങട് വല്ലാണ്ടായി... എങ്ങനെ അറിഞ്ഞാവോ... അയാള് വളരെ ഫ്രണ്ട്ലിയായിട്ടാ ചോദിച്ചത് . രേവതി: അന്ന് ഞാൻ ഒന്നാമത് തീരെ ചെറുപ്പാ. മനസ്സിലുള്ളതൊന്നും ആരോടും പറയാനുള്ള ധൈര്യോമില്ല... സിദ്ദിഖ്: അല്ലെങ്കിലും തനിക്ക് അതൊരു വല്ല്യ പ്രശ്നായിരുന്നില്ലല്ലോ... ഇഷ്ടക്കേടില്ല്യാന്നേ ഉള്ളൂ... എന്റെ മനസ്സില് മാത്രമായിരുന്നു അതൊരു വല്ല്യേ ഇഷ്യു... സ്വന്തം നെലയെന്താന്ന് ആലോയ്ക്ക്യാണ്ട് സ്കൂൾമാഷായ മോന് വേണ്ടി പെണ്ണുചോയ്ക്കാൻ വന്നൊരമ്മ... തന്റെ അച്ഛനേം ഏട്ടമ്മാരേം കുറ്റം പറയാൻ പറ്റില്ല്യാ... ചേരേണ്ടതിനോടല്ലേ എന്തും ചേർക്കാവൂ... രേവതി: ചേർച്ചക്കേടൊന്നും ഉണ്ടായിരുന്നില്ല്യ... ആയുസ്സിന് നീളം കുറവായീന്ന് മാത്രം... നഷ്ടപ്പെട്ട സ്വന്തം മകളെ ഓർക്കുന്നതും, അവളുടെ ആഗ്രഹം സാധിച്ചു കൊടുക്കാൻ സാധിക്കാത്തതും ഓർക്കുന്ന "ആൻമരിയ കലിപ്പിലാണ്" സിനിമയിലെ രംഗം... സണ്ണിവെയ്ൻ: ലോംഗ്ജമ്പിന് ഒന്നാംസ്ഥാനം വേണംന്ന്. അതും അവൾടെ അപ്പൻ മേടിച്ചപോലെ നാലാംക്ലാസിൽ പഠിക്കുമ്പോൾ തന്നെ. എനിക്കാണെങ്കിൽ ആ പീടി സാറിനെ കാണുമ്പോ തന്നെ ഓടാൻ തോന്നും... എന്റെ കഷ്ടകാലത്തിന് ഞാനത് കേറി ഏൽക്കേം ചെയ്തു. സിദ്ദിഖ്: ഈ കൊച്ചുങ്ങളെ സംബന്ധിച്ചിടത്തോളം അതുങ്ങൾടെ ജീവിതത്തിലെ ഏറ്റവും വലിയ ഹീറോ അവർടെ അപ്പനാ... അപ്പൻ ചെയ്യുന്നത് പോലൊക്കെ ചെയ്യാൻ ഏത് കൊച്ചുങ്ങളും ആഗ്രഹിക്കുമെടാ ഉവ്വേയ്. അതിനു അതുങ്ങളെ കുറ്റം പറഞ്ഞിട്ട് കാര്യമില്ല... നീയെന്റെ മൂത്ത മോൻ സണ്ണിയെ കണ്ടിട്ടില്ല്യോ... അവന്റെ മൂത്തത് ഒരു മോളുണ്ടായിരുന്നു എനിക്ക്. സെലീനാ. അവൾ ആറാം ക്ലാസിൽ പഠിക്കുമ്പം ഒരുദിവസം വീട്ടിൽ വന്നേച്ചും പറഞ്ഞു സ്കൂളിലെ കലോത്സവത്തിന് മണവാട്ടിയാവാൻ അവളെയാ തെരഞ്ഞെടുത്തിരിക്കുന്നതെന്ന്... ടീച്ചർമാരെ കുറ്റം പറഞ്ഞിട്ടും കാര്യമില്ല, കൊച്ചിനെ കാണാൻ നല്ല ചേലായിരുന്നേയ്...അവൾടെ തള്ളയെപ്പോലെയാ... ഈ മണവാട്ടീടെ ഉടുപ്പിനും ചിലവിനുമൊക്കെയായിട്ട് ഒരു പത്തുമുന്നൂറ് രൂപാ വേണമെന്ന് പറഞ്ഞു. ഞാൻ എടുത്ത വായേലെ പറഞ്ഞു, കാശ്ചിലവില്ലാത്ത മണവാട്ടിയാവുന്നേ ആയാ മതീന്ന് പറഞ്ഞു. കൊച്ചു വാശിപിടിച്ചു കൊറേ കരഞ്ഞു. അവൾടെ തള്ളേം ആവുന്നത് പറഞ്ഞു ആ കൊച്ച് ഒരുപാടാഗ്രഹിച്ചതല്ലേ നിങ്ങക്കൊരു മുന്നൂറുരൂപാ കൊടുത്തൂടേന്ന്... ഞാനന്നേ അർക്കീസാ... ഞാൻ കേട്ടില്ല.. അവസാനം കലോത്സവത്തിന്റന്ന് അവള് സ്കൂളിൽ പോയില്ല. അവരെല്ലാവരും കൂടെ അമ്മവീട്ടിലേക്ക് പോവേം ചെയ്തു. പോവുന്ന പോക്കിലാ ഓട്ടോയില് ഒരു പ്രൈവറ്റ്ബസ്സ് വന്നിടിച്ചു. ഒരുദിവസം ബോധമില്ലാതെ എന്റെ കൊച്ച് ഐസിയുവിൽ കിടന്നു... ഞാൻ ചങ്കുംതല്ലി ഓടിച്ചെന്നു. എപ്പോഴോ ഓർമ്മവന്നപ്പൊ എന്റെ കൊച്ച് എന്റെ കൈയ്യേപിടിച്ചേച്ചും ചോദിക്കുവാ പപ്പാ അന്ന് രൂപാ തന്നിരുന്നേ എനിക്കിത് വല്ലതും വരുവായിരുന്നോന്ന്... അതും പറഞ്ഞേച്ച് പിറ്റേന്ന് എന്റെ കൊച്ച് പോയെടാവ്വേ... അന്നുമുതല് ഞാനീ മുസ്ലിം കല്യാണങ്ങൾക്കൊന്നും വിളിച്ചാ പോവുകേല, കൂട്ടുകാരും നാട്ടുകാരും ഒക്കെ വിളിച്ചാലും ഞാൻ എന്നതേലും പറഞ്ഞങ്ങ് ഒഴുവാവും. എനിക്കീ മണവാട്ടിമാരെ കണ്ടുനിക്കാൻ വല്ല്യേ പ്രയാസവാ... എന്റെ കൊച്ച് ഒരുപാട് ആഗ്രഹിച്ചതല്ലേടാവ്വേയ് ആ വേഷത്തിലൊന്നു നിക്കാൻ... അതുകൊണ്ടാ ഞാൻ പറയുന്നത് കൊച്ചുങ്ങള് എന്നതേലും ആഗ്രഹം പറഞ്ഞാ നമ്മളേക്കൊണ്ട് പറ്റുവാന്നേ അതങ്ങു സാധിച്ചു കൊടുത്തേക്കണം... വലുതായാ പിന്നെ ഈ കൊച്ചുങ്ങൾക്ക് ചെറിയ ചെറിയ ആഗ്രഹങ്ങളൊന്നും ഉണ്ടാവുകേലടാവ്വേയ്... അതുകൊണ്ട് ഈ കൊച്ച് പറയുന്നത് എന്നാന്നുവച്ചാ നിന്നേക്കൊണ്ട് പറ്റുവാന്നേ അതങ്ങ് സാധിച്ചുകൊട്. അത് മെഡലാണേ മെഡല് മാലാഖയാണേ മാലാഖ. ആ പിന്നേയ് ഇപ്പൊ ആ കൊച്ചിന് ചാടാൻ പേടിയാന്നല്ലേ നീ പറഞ്ഞത്... നമ്മടെ ജീവിതത്തിലെപ്പഴും പേടിയുള്ള കാര്യങ്ങള് വേണം കൂടുതല് ചെയ്യാൻ... എന്നാലേ ഒരു ഒരു ധൈര്യമുണ്ടാവൂ.. നീ പറ ആ കൊച്ചിനോട്... ഇതുപോലെ സിനിമയിൽ കാണിക്കാത്തതും, എന്നാൽ പ്രധാന കഥാപാത്രങ്ങളുടെ വാക്കുകളിലൂടെ നമുക്ക് അറിയാൻ പറ്റുന്നതുമായ കഥാപാത്രങ്ങൾ വേറെ ഏതൊക്കെ സിനിമയിലുണ്ട് ? &nbsp;
