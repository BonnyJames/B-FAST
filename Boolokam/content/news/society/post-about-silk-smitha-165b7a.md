---
title: "ഇരുണ്ടനിറമുള്ള ആ നിഷ്കളങ്കയായ പെൺകുട്ടിയെ സംവിധായകന് ഇഷ്ടപ്പെട്ടു, ശേഷം സംഭവിച്ചത്"
date: 2021-06-18T12:51:16
draft: false
categories: ["Society"]
tags: ['Aaron Judge', 'silk smitha']
author: "Beaumaris"
---

<strong>Roy VT</strong>

ഇണയെത്തേടിക്കും മുമ്പേ പഞ്ചപാണ്ഡവരെ തേടിയെത്തിയ ആന്ധ്രാസുന്ദരി !
സിൽക്ക് സ്മിത ആദ്യം അഭിനയിച്ച ചിത്രം ഇണയെത്തേടി ആണെന്ന് പ്രത്യേകിച്ച് പറയേണ്ട കാര്യമില്ല. എന്നാൽ അതിനുംമുമ്പ് സ്മിത ഒരു മലയാള ചിത്രത്തിൽ നായികയായി അഭിനയിക്കാൻ തിരഞ്ഞെടുക്കപ്പെട്ടിരുന്നു. മേക്കപ്പ്ടെസ്റ്റും, ഫോട്ടോഷൂട്ടും കഴിഞ്ഞതുമാണ്. പക്ഷെ സ്മിതയ്ക്ക് അതിൽ അഭിനയിക്കാൻ കഴിഞ്ഞില്ല.

<img src="https://static.toiimg.com/thumb/msid-61893108,width-1200,height-900,imgsize-94809/61893108.jpg" alt="10 Unknown Facts about the late actress Silk Smitha :::MissKyra" />1978ന്റെ രണ്ടാംപകുതിയിലാണ് സംഭവം. I.V.ശശിയുടെ നിരവധി ചിത്രങ്ങളിൽ അസോസിയേറ്റ് ഡയറക്ടറായി പ്രവർത്തിച്ച ശേഖർ കാവശ്ശേരി സ്വതന്ത്ര സംവിധായകനായി അരങ്ങേറ്റം കുറിക്കുന്ന പഞ്ചപാണ്ഡവർ ആണ് ചിത്രം. ബോംബെയിൽ താമസിക്കുന്ന അഞ്ച് യുവാക്കളുടെയും, അവരുമായി സൗഹൃദത്തിലാകുന്ന ഒരു യുവതിയുടെയും ജീവിതത്തിലെ രസകരമായ സംഭവങ്ങളാണിതിന്റെ പ്രമേയം.

<img src="https://images.assettype.com/freepressjournal%2Fimport%2F2016%2F09%2FSilk-Smitha.jpg?w=1200&amp;auto=format%2Ccompress&amp;ogImage=true" alt="Silk Smitha Death Anniversary: The marvellous rise and mysterious demise of  the actress" />അക്കാലത്തെ പ്രമുഖ താരങ്ങളായ രാഘവൻ, സുകുമാരൻ, കുതിരവട്ടം പപ്പു, പൂജപ്പുര രവി എന്നിവർക്കൊപ്പം അന്ന് വില്ലൻ വേഷങ്ങളിൽ നിന്നും പോസിറ്റീവ് റോളുകളിലേക്ക് ക്രമേണ കടന്നുവരാൻ തുടങ്ങിയ ജയനും ഉൾപ്പെടെയുള്ള പ്രധാന നടൻമാരെ തീരുമാനിച്ചു. നായികയായി പുതിയൊരു നടിയെ വേണം. ശേഖർ കാവശ്ശേരിയുടെ ഒരു പരിചയക്കാരന്റെ ശുപാർശയിൽ വിജയലക്ഷ്മി എന്ന തെലുങ്കത്തിപ്പെണ്ണ് സംവിധായകനെ കാണാൻ വാഹിനി സ്റ്റുഡിയോയിലെത്തി. വാഹിനിയിൽ M.S.വിശ്വനാഥന് ഒരു കമ്പോസിംഗ് റൂം ഉണ്ട്. അവിടെ പഞ്ചപാണ്ഡവർക്കു വേണ്ടി ശ്രീകുമാരൻ തമ്പി എഴുതിയ
നിന്റെ ചിരിയോ
നീഹാരമണിതൻ പുഞ്ചിരിയോ
പുലരിയാദ്യം കണ്ടു
എന്ന ഗാനത്തിന്റെ
കമ്പോസിംഗ് നടക്കുന്നിടത്തേക്കാണ് വിജയലക്ഷ്മി കടന്നുവന്നത്.

പേര് മാറ്റണമെന്ന് ഉദ്ദേശിച്ചിരുന്നോ എന്നറിയില്ല, വിജയമാല എന്നാണ് അന്ന് പേര് പറഞ്ഞത്.ഇരുണ്ടനിറമുള്ള ആ നിഷ്കളങ്കയായ പെൺകുട്ടിയെ സംവിധായകന് ഇഷ്ടപ്പെട്ടു. അന്നുതന്നെ മേക്കപ്പ്ടെസ്റ്റ്‌ നടത്തി. ബോംബെയിലെ ഒരു ഹോസ്പിറ്റലിൽ ജോലിചെയ്യുന്ന ഒരു നേഴ്സ് ആയിട്ടാണ് ഇതിലെ നായികാകഥാപാത്രം.
വിജയലക്ഷ്മിക്ക് നേഴ്സിന്റെ യൂണിഫോം നല്കി ഫോട്ടോഷൂട്ടും നടത്തി.ചിത്രീകരണം അടുത്തപ്പോഴേക്കും സുകുമാരനും, പപ്പുവും ഒരു മാസത്തോളം ബോംബെയിൽ തങ്ങാനാവില്ല എന്ന കാരണം പറഞ്ഞുകൊണ്ട് ഈ ചിത്രത്തിൽ നിന്നും പിന്മാറി. അവർക്കു പകരമായി ബോംബെ മലയാളി സമാജത്തിലെ അമച്വർ സ്റ്റേജ് ആർട്ടിസ്റ്റുകളായ ബാലാജി, ചാക്യാർ രാജൻ എന്നിവരെ തിരഞ്ഞെടുത്തു.

<img src="https://i.pinimg.com/originals/7d/9d/17/7d9d17bbd8af8f3d38a278d4f2eb19c1.jpg" alt="Silk Smitha | Silk smitha, Latest images, Actress photos" />എന്നാൽ ഇതിനിടയിൽ ആന്റണി ഈസ്റ്റ്മാൻ എന്ന സംവിധായകൻ തന്റെ ആദ്യചിത്രമായ ഇണയെത്തേടി എന്ന ചിത്രത്തിലെ നായികയായി വിജയലക്ഷ്മിയെ കണ്ടെത്തി, സ്മിത എന്നൊരു പുതിയ പേരും നല്കി ഷൂട്ടിംഗ് ആരംഭിച്ചു. ഇണയെത്തേടിയുടെ സെറ്റിൽനിന്നും പഞ്ചപാണ്ഡവർക്കു വേണ്ടി ബോംബെയിൽ എത്താൻ സ്മിതയ്ക്കു കഴിയാതെ വന്നപ്പോൾ ഉമാമഹേശ്വരി എന്ന പുതിയൊരു നടിയെ പഞ്ചപാണ്ഡവരിലെ നായികയായി തിരഞ്ഞെടുത്തു. ആ നടിയുടെ പേര് സിനിമയ്ക്കു വേണ്ടി സൗമിനി എന്നു മാറ്റി. ചിത്രീകരണം പൂർത്തിയായി സെൻസറിംഗും കഴിഞ്ഞെങ്കിലും നിർമ്മാതാക്കൾ തമ്മിലുള്ള തർക്കം മൂലം പഞ്ചപാണ്ഡവർ റിലീസായില്ല.

<img src="https://2.bp.blogspot.com/-jVLRtIVf1YI/W92L53TTzII/AAAAAAAAQzY/JJR2PBbb7L09FUHODVMA0HXfIfPU3PFiQCK4BGAYYCw/s1600/Silk%2BSmitha%2Bgo%2Bprofile%2B1.jpg" alt="Silk Smitha Profile, Affairs, Contacts, Boyfriend, Gallery, News, Hd Images  wiki - Go profile all celeb profiles tollywood, bollywood, kollywood,  hollywood Go Profiles" />ഇണയെത്തേടിയും വളരെക്കാലം പെട്ടിയിലിരുന്ന ശേഷം വൈകിയാണ് റിലീസ് ചെയ്തത്. പഞ്ചപാണ്ഡവരിൽ അഭിനയിക്കാനുളള അവസരം നഷ്ടമായെങ്കിലും പിന്നീട് സ്മിതയ്ക്ക് ആദ്യമായി ഒരു വമ്പൻ ബാനറിന്റെയും, സൂപ്പർ സംവിധായകന്റേയും ചിത്രത്തിൽ അഭിനയിക്കാൻ അവസരം നല്കിയതും പഞ്ചപാണ്ഡവരുടെ സംവിധായകനായ ശേഖർ കാവശ്ശേരി ആയിരുന്നു. അദ്ദേഹം അസോസിയേറ്റ് ഡയറക്ടർ ആയി പ്രവർത്തിച്ച മഞ്ഞിലാസിന്റെ ബാനറിൽ M.O.ജോസഫ് നിർമ്മിച്ച്,I.V.ശശി സംവിധാനം ചെയ്ത ഇവർ ആയിരുന്നു ആ ചിത്രം.

ഇക്കാലയളവിൽ തമിഴിലെ വണ്ടിച്ചക്രം എന്ന ചിത്രത്തിൽ സിൽക്ക് എന്ന ചാരായ കച്ചവടക്കാരിയുടെ വേഷം അവതരിപ്പിച്ച് ശ്രദ്ധിക്കപ്പെട്ടതോടെ സ്മിതയുടെ പേരിനു മുന്നിൽ സിൽക്ക് എന്ന വിശേഷണം പതിഞ്ഞു. പിന്നീട് ഒന്നര ദശകക്കാലം സിൽക്ക് സ്മിത തെന്നിന്ത്യൻ സിനിമയിൽ സമാനതകളില്ലാത്ത രതിബിംബമായി നിറഞ്ഞുനിന്നു.


![ഇരുണ്ടനിറമുള്ള ആ നിഷ്കളങ്കയായ പെൺകുട്ടിയെ സംവിധായകന് ഇഷ്ടപ്പെട്ടു, ശേഷം സംഭവിച്ചത്](https://static.toiimg.com/thumb/msid-61893108,width-1200,height-900,imgsize-94809/61893108.jpg)**Roy VT** ഇണയെത്തേടിക്കും മുമ്പേ പഞ്ചപാണ്ഡവരെ തേടിയെത്തിയ ആന്ധ്രാസുന്ദരി ! സിൽക്ക് സ്മിത ആദ്യം അഭിനയിച്ച ചിത്രം ഇണയെത്തേടി ആണെന്ന് പ്രത്യേകിച്ച് പറയേണ്ട കാര്യമില്ല. എന്നാൽ അതിനുംമുമ്പ് സ്മിത ഒരു മലയാള ചിത്രത്തിൽ നായികയായി അഭിനയിക്കാൻ തിരഞ്ഞെടുക്കപ്പെട്ടിരുന്നു. മേക്കപ്പ്ടെസ്റ്റും, ഫോട്ടോഷൂട്ടും കഴിഞ്ഞതുമാണ്. പക്ഷെ സ്മിതയ്ക്ക് അതിൽ അഭിനയിക്കാൻ കഴിഞ്ഞില്ല. 1978ന്റെ രണ്ടാംപകുതിയിലാണ് സംഭവം. I.V.ശശിയുടെ നിരവധി ചിത്രങ്ങളിൽ അസോസിയേറ്റ് ഡയറക്ടറായി പ്രവർത്തിച്ച ശേഖർ കാവശ്ശേരി സ്വതന്ത്ര സംവിധായകനായി അരങ്ങേറ്റം കുറിക്കുന്ന പഞ്ചപാണ്ഡവർ ആണ് ചിത്രം. ബോംബെയിൽ താമസിക്കുന്ന അഞ്ച് യുവാക്കളുടെയും, അവരുമായി സൗഹൃദത്തിലാകുന്ന ഒരു യുവതിയുടെയും ജീവിതത്തിലെ രസകരമായ സംഭവങ്ങളാണിതിന്റെ പ്രമേയം. ![Silk Smitha Death Anniversary: The marvellous rise and mysterious demise of  the actress](https://images.assettype.com/freepressjournal%2Fimport%2F2016%2F09%2FSilk-Smitha.jpg?w=1200&auto=format%2Ccompress&ogImage=true)അക്കാലത്തെ പ്രമുഖ താരങ്ങളായ രാഘവൻ, സുകുമാരൻ, കുതിരവട്ടം പപ്പു, പൂജപ്പുര രവി എന്നിവർക്കൊപ്പം അന്ന് വില്ലൻ വേഷങ്ങളിൽ നിന്നും പോസിറ്റീവ് റോളുകളിലേക്ക് ക്രമേണ കടന്നുവരാൻ തുടങ്ങിയ ജയനും ഉൾപ്പെടെയുള്ള പ്രധാന നടൻമാരെ തീരുമാനിച്ചു. നായികയായി പുതിയൊരു നടിയെ വേണം. ശേഖർ കാവശ്ശേരിയുടെ ഒരു പരിചയക്കാരന്റെ ശുപാർശയിൽ വിജയലക്ഷ്മി എന്ന തെലുങ്കത്തിപ്പെണ്ണ് സംവിധായകനെ കാണാൻ വാഹിനി സ്റ്റുഡിയോയിലെത്തി. വാഹിനിയിൽ M.S.വിശ്വനാഥന് ഒരു കമ്പോസിംഗ് റൂം ഉണ്ട്. അവിടെ പഞ്ചപാണ്ഡവർക്കു വേണ്ടി ശ്രീകുമാരൻ തമ്പി എഴുതിയ നിന്റെ ചിരിയോ നീഹാരമണിതൻ പുഞ്ചിരിയോ പുലരിയാദ്യം കണ്ടു എന്ന ഗാനത്തിന്റെ കമ്പോസിംഗ് നടക്കുന്നിടത്തേക്കാണ് വിജയലക്ഷ്മി കടന്നുവന്നത്. പേര് മാറ്റണമെന്ന് ഉദ്ദേശിച്ചിരുന്നോ എന്നറിയില്ല, വിജയമാല എന്നാണ് അന്ന് പേര് പറഞ്ഞത്.ഇരുണ്ടനിറമുള്ള ആ നിഷ്കളങ്കയായ പെൺകുട്ടിയെ സംവിധായകന് ഇഷ്ടപ്പെട്ടു. അന്നുതന്നെ മേക്കപ്പ്ടെസ്റ്റ്‌ നടത്തി. ബോംബെയിലെ ഒരു ഹോസ്പിറ്റലിൽ ജോലിചെയ്യുന്ന ഒരു നേഴ്സ് ആയിട്ടാണ് ഇതിലെ നായികാകഥാപാത്രം. വിജയലക്ഷ്മിക്ക് നേഴ്സിന്റെ യൂണിഫോം നല്കി ഫോട്ടോഷൂട്ടും നടത്തി.ചിത്രീകരണം അടുത്തപ്പോഴേക്കും സുകുമാരനും, പപ്പുവും ഒരു മാസത്തോളം ബോംബെയിൽ തങ്ങാനാവില്ല എന്ന കാരണം പറഞ്ഞുകൊണ്ട് ഈ ചിത്രത്തിൽ നിന്നും പിന്മാറി. അവർക്കു പകരമായി ബോംബെ മലയാളി സമാജത്തിലെ അമച്വർ സ്റ്റേജ് ആർട്ടിസ്റ്റുകളായ ബാലാജി, ചാക്യാർ രാജൻ എന്നിവരെ തിരഞ്ഞെടുത്തു. ![Silk Smitha | Silk smitha, Latest images, Actress photos](https://i.pinimg.com/originals/7d/9d/17/7d9d17bbd8af8f3d38a278d4f2eb19c1.jpg)എന്നാൽ ഇതിനിടയിൽ ആന്റണി ഈസ്റ്റ്മാൻ എന്ന സംവിധായകൻ തന്റെ ആദ്യചിത്രമായ ഇണയെത്തേടി എന്ന ചിത്രത്തിലെ നായികയായി വിജയലക്ഷ്മിയെ കണ്ടെത്തി, സ്മിത എന്നൊരു പുതിയ പേരും നല്കി ഷൂട്ടിംഗ് ആരംഭിച്ചു. ഇണയെത്തേടിയുടെ സെറ്റിൽനിന്നും പഞ്ചപാണ്ഡവർക്കു വേണ്ടി ബോംബെയിൽ എത്താൻ സ്മിതയ്ക്കു കഴിയാതെ വന്നപ്പോൾ ഉമാമഹേശ്വരി എന്ന പുതിയൊരു നടിയെ പഞ്ചപാണ്ഡവരിലെ നായികയായി തിരഞ്ഞെടുത്തു. ആ നടിയുടെ പേര് സിനിമയ്ക്കു വേണ്ടി സൗമിനി എന്നു മാറ്റി. ചിത്രീകരണം പൂർത്തിയായി സെൻസറിംഗും കഴിഞ്ഞെങ്കിലും നിർമ്മാതാക്കൾ തമ്മിലുള്ള തർക്കം മൂലം പഞ്ചപാണ്ഡവർ റിലീസായില്ല. ![Silk Smitha Profile, Affairs, Contacts, Boyfriend, Gallery, News, Hd Images  wiki - Go profile all celeb profiles tollywood, bollywood, kollywood,  hollywood Go Profiles](https://2.bp.blogspot.com/-jVLRtIVf1YI/W92L53TTzII/AAAAAAAAQzY/JJR2PBbb7L09FUHODVMA0HXfIfPU3PFiQCK4BGAYYCw/s1600/Silk%2BSmitha%2Bgo%2Bprofile%2B1.jpg)ഇണയെത്തേടിയും വളരെക്കാലം പെട്ടിയിലിരുന്ന ശേഷം വൈകിയാണ് റിലീസ് ചെയ്തത്. പഞ്ചപാണ്ഡവരിൽ അഭിനയിക്കാനുളള അവസരം നഷ്ടമായെങ്കിലും പിന്നീട് സ്മിതയ്ക്ക് ആദ്യമായി ഒരു വമ്പൻ ബാനറിന്റെയും, സൂപ്പർ സംവിധായകന്റേയും ചിത്രത്തിൽ അഭിനയിക്കാൻ അവസരം നല്കിയതും പഞ്ചപാണ്ഡവരുടെ സംവിധായകനായ ശേഖർ കാവശ്ശേരി ആയിരുന്നു. അദ്ദേഹം അസോസിയേറ്റ് ഡയറക്ടർ ആയി പ്രവർത്തിച്ച മഞ്ഞിലാസിന്റെ ബാനറിൽ M.O.ജോസഫ് നിർമ്മിച്ച്,I.V.ശശി സംവിധാനം ചെയ്ത ഇവർ ആയിരുന്നു ആ ചിത്രം. ഇക്കാലയളവിൽ തമിഴിലെ വണ്ടിച്ചക്രം എന്ന ചിത്രത്തിൽ സിൽക്ക് എന്ന ചാരായ കച്ചവടക്കാരിയുടെ വേഷം അവതരിപ്പിച്ച് ശ്രദ്ധിക്കപ്പെട്ടതോടെ സ്മിതയുടെ പേരിനു മുന്നിൽ സിൽക്ക് എന്ന വിശേഷണം പതിഞ്ഞു. പിന്നീട് ഒന്നര ദശകക്കാലം സിൽക്ക് സ്മിത തെന്നിന്ത്യൻ സിനിമയിൽ സമാനതകളില്ലാത്ത രതിബിംബമായി നിറഞ്ഞുനിന്നു.
