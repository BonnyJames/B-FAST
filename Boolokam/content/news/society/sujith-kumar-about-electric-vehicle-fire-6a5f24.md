---
title: "വൈദ്യുത വാഹനങ്ങളിലെയും സാധാരണ വാഹനങ്ങളിലെയും അഗ്നിബാധകൾ തമ്മിൽ വലിയ വ്യത്യാസമുണ്ട്"
date: 2022-06-05T09:04:03
draft: false
categories: ["Society"]
tags: ['electric vehicle', 'Featured', 'Fire', 'SUJITH KUMAR']
author: "Beaumaris"
---

<strong>Sujith Kumar</strong>

വൈദ്യുത വാഹനങ്ങൾ നമ്മുടെ നാട്ടിലും വ്യാപകമാകുമ്പോൾ ലോകത്തെ മുഴുവൻ കുഴക്കിക്കൊണ്ടിരിക്കുന്നതും ഇതുവരെ നല്ലൊരു പരിഹാരമാർഗ്ഗം കിട്ടിയിട്ടില്ലാത്തതുമായ ഒരു പ്രശ്നത്തിനു കൂടി ഉത്തരം കണ്ടെത്താൻ നമുക്കും ശ്രമിക്കേണ്ടി വരും. അതാണ്‌ വൈദ്യുത വാഹനങ്ങളുടെ തീപിടുത്തത്തെ എങ്ങിനെ കൈകാര്യം ചെയ്യണമെന്നത്. അകത്ത് തീയും തീ കത്തിക്കാനുള്ള ഇന്ധനവും കൊണ്ട് നടക്കുന്ന സാധാരണ ഇന്റേണൽ കമ്പ്സ്റ്റ്‌‌ഷൻ എഞ്ചിനുകൾ ഉപയോഗിച്ചുകൊണ്ടൂള്ള മോട്ടോർവാഹനങ്ങളെ താരതമ്യപ്പെടുത്തുമ്പോൾ അതിന്റെ പത്തിലൊന്ന് തീപിടുത്ത സാദ്ധ്യതപോലും ഇല്ലാത്തതാണ്‌ വൈദ്യുത വാഹനങ്ങൾ എന്ന് ഇതുവരെ ഉണ്ടായ അപകടങ്ങളുടെ കണക്കുകൾ പരിശോധിച്ചാൽ മനസ്സിലാക്കാമെങ്കിലും വൈദ്യുത വാഹനങ്ങളിലെ അഗ്നിബാധയും സാധാരണ വാഹനങ്ങളിലെയോ മറ്റ് വസ്തുക്കളിലെ അഗ്നിബാധയും തമ്മിൽ വലിയ വ്യത്യാസങ്ങൾ ഉണ്ട്. അവ കൈകാര്യം ചെയ്യപ്പെടേണ്ടതും വ്യത്യസ്ത തരത്തിൽ ആണ്‌. ചെറുതായാലും വലുതായാലും ഏത് തീയും അണയ്കുന്നത് അടിസ്ഥാനപരമായി മൂന്നു കാര്യങ്ങളിലൂടെ ആണ്‌.

&amp;nbsp;

<strong><img class="size-full wp-image-337837 aligncenter" src="https://cdn.boolokam.com/articles/2022/06/dqdqdqd22222.jpg" alt="" width="590" height="421" /></strong>

<strong>1.</strong> സ്റ്റാർവേഷൻ - തീ പടർന്ന് പിടിക്കാനായി പുതിയ ഇന്ധനം കിട്ടൂന്നത് ഒഴിവാക്കപ്പെടൂക. അതായത് കത്താത്ത വസ്തുക്കൾ കത്തിക്കൊണ്ടിരിക്കുന്നതിന്റെ സമീപത്ത് നിന്ന് മാറ്റുക.
<strong>2.</strong> സ്മോതറിംഗ് - കത്താൻ സഹായിക്കുന്ന ഓക്സിജൻ ഇല്ലാതാക്കുക. ഓക്സിജൻ ഇല്ലെങ്കിൽ തീ കെട്ടു പോകും. ഇതിനായി ഫോം സ്പ്രേ, പൗഡർ സ്പ്രേ , കാർബൺ ഡയോക്സൈഡ്, ഫയർ ബ്ലാങ്കറ്റുകൾ തൂടങ്ങിയവയൊക്കെ ഉപയോഗിക്കപ്പെടൂന്നു.
<strong>3.</strong> കൂളിംഗ് - കത്തിക്കൊണ്ടിരിക്കുന്ന വസ്തുവിനെ തണുപ്പിക്കുക. വെള്ളം, ഫോം, പൗഡർ, തുടങ്ങിയവ തണുപ്പിക്കാനായി ഉപയോഗിക്കുന്നു.

&amp;nbsp;

[embed]https://youtu.be/5r-yN8SugWM[/embed]

&amp;nbsp;

ഈ മൂന്നിൽ ഏതെങ്കിലും ഒന്നോ അവയുടെ കൂട്ടായുള്ള പ്രയോഗങ്ങളോ ആണ്‌ എല്ലാ അഗ്നിശമന സംവിധാനങ്ങളിലും ഉള്ളത്. തീ പിടിച്ച വസ്തുക്കൾക്കനുസരിച്ച് ഉപയോഗിക്കുന്ന പദാർത്ഥങ്ങളിൽ വ്യത്യാസം വരുമെന്ന് മാത്രം. മേൽപ്പറഞ്ഞ മൂന്നും ലിഥിയം ബാറ്ററികൾ ഉപയോഗിക്കുന്ന ഇ വി ഫയറിന്റെ കാര്യത്തിൽ പ്രയോഗത്തിൽ വരുത്തുന്നതിനു വലിയ പ്രശ്നങ്ങൾ ഉണ്ട്. ലിഥിയം ബാറ്ററി പാക്കുകൾ ഘടിപ്പിച്ചിരിക്കുന്നത് മിക്കവാറും കാറുകളിൽ ആണെങ്കിൽ വാഹനത്തിനടിയിൽ ആയിട്ടും ഇരു ചക്രവാഹനങ്ങളിൽ സീറ്റിനടിയിലായിട്ടും ആയിരിക്കും. ലിഥിയം ബാറ്ററി ഫയർ എന്നത് ഏതെങ്കിലും ആഘാതം മൂലമോ മെറ്റീരിയൽ ഫെയിലിയർ മൂലമോ അതിന്റെ പോസിറ്റീവ് , നെഗറ്റീവ് ഇലക്ക്ട്രോഡുകൾ ബാറ്ററിക്ക് അകത്തോ പുറത്തോ ഷോർട്ട് ആവുകയോ‌ മറ്റോ‌ചെയ്താൽ ഒരു സെല്ലിൽ നിന്ന് ഉണ്ടാകുന്ന അമിതമായ ചൂടിൽ ലിഥിയം ബാറ്ററിയിലെ ഇൻഫ്ലേമബിൾ ആയ പദാർത്ഥങ്ങൾക്ക് തീ പിടിക്കുകയും ആ ചൂട് അടുത്തുള്ള സെല്ലുകളിലേക്ക് കൂടീ വ്യാപിക്കുകയും തത്ഫലമായി ഉണ്ടാകുന്ന വിവിധ വാതകങ്ങൾ ബാറ്ററിയുടെ ആവരണം ഒരു സ്പ്ഫോടനത്തിലൂടെ തകർത്ത് പുറത്തെത്തുന്നു. ലിത്തിയം ബാറ്ററിക്ക് തെർമൽ റണ്ണവേ ഉണ്ടായി തീ പിടിക്കുമ്പോൾ അകത്ത് നടക്കുന്ന രാസപ്രവർത്തനങ്ങൾ ചൂട്‌ പുറത്തു വിടുന്ന ‘എക്സോ തെർമിക്’ രാസപ്രവർത്തനങ്ങൾ ആയതിനാലും ഈ രാസപ്രവർത്തനങ്ങൾ നടക്കുമ്പോൾ പുറത്തു വരുന്ന വാതകങ്ങളിൽ ഓക്സിജൻ കൂടി ഉണ്ട് എന്നതിനാൽ തീ കത്താനുള്ള കോമ്പിനേഷൻ ആയ ചൂടും ഓക്സിജനും പുറത്തു നിന്ന് ലഭിക്കേണ്ട ആവശ്യമില്ല. അതുകൊണ്ട് തന്നെ ഇത്തരം തീ അണയ്കുക വലിയ പ്രയാസമുള്ള കാര്യമാണ്‌.

&amp;nbsp;

<img class="wp-image-337838 aligncenter" src="https://cdn.boolokam.com/articles/2022/06/car-on-fire.webp" alt="" width="617" height="411" />

ലിത്തിയം ബാറ്ററികൾ ഉപയോഗിക്കുന്ന വാഹനങ്ങളിൽ തീ പിടിക്കുമ്പോൾ ആകെ ചെയ്യാൻ കഴിയുന്ന കാര്യം ബാറ്ററിയുടെ ചൂട്‌കുറയ്കാനായി തുടർച്ചയായി വെള്ളം ഒഴിച്ചുകൊണ്ടിരിക്കുക എന്നതാണ്‌. പക്ഷേ‌ വൈദ്യുത വാഹനങ്ങളിൽ ബാറ്ററി വാഹനത്തിന്റെ അടിയിൽ ആയതിനാൽ പലപ്പോഴും ബാറ്ററി തണുക്കും വിധം വെള്ളം അതിലേക്ക് എത്തിക്കാനായി കഴിയാറില്ല. അതുകൊണ്ട് തന്നെ സാധാരണ ഒരു വാഹനത്തിലെ തീ അണയ്കുന്നതിന്റെ പത്തിരട്ടി വെള്ളവും സമയവും ആവശ്യമായി വരും ഒരു ഇലക്ട്രിക് വാഹനത്തിലെ തീ അണയ്കാനായി. ശരാശരി ഒരു ലക്ഷം ലിറ്റർ വെള്ളത്തിനടുത്ത് ഒരു കാറിലെ തീ അണയ്കാൻ ആവശ്യമായി വരുന്നു എന്നത് അഗ്നിശമനാ വിഭാഗങ്ങളെ സംബന്ധിച്ചിടത്തോളം വലിയ തലവേദനയാണ്. ഇത് മാത്രമല്ല പ്രശ്നം, തുടർച്ചയായി തണുപ്പിച്ചില്ലെങ്കിൽ ഒരിക്കൽ അണച്ച് കഴിഞ്ഞ തീ കുറച്ച് സമയങ്ങൾക്ക് ശേഷം ബാറ്ററിയിലെ രാസപ്രവർത്തനങ്ങൾ തുടരുന്നതിനാൽ വീണ്ടും ആളിക്കത്തുന്ന സ്ഥിതിവിശേഷവും ഉണ്ടാകാറുണ്ട്.

&amp;nbsp;

[embed]https://youtu.be/9efSUmUhqK8[/embed]

&amp;nbsp;

കഴിഞ്ഞ ഒരു ദശാബ്ദക്കാലമായി വൈദ്യുത വാഹങ്ങൾക്ക് തീപിടിച്ചുണ്ടായ അപകടങ്ങൾ ധാരാളമായി റീപ്പോർട്ട്‌ ചെയ്യപ്പെടുകയും അവിടെയൊക്കെ അഗ്നിശമന സേനകളുടെ പരിമിതികൾ ചർച്ചയാവുകയും ചെയ്തപ്പോൾ ഇതിനൊരു പരിഹാരമാർഗ്ഗങ്ങൾ പലയിടത്തുമായി നിർദ്ദേശിക്കപ്പെടുകയും ചില സാങ്കേതിക വിദ്യകൾ വികസിപ്പിക്കുകയുമൊക്കെ ചെയ്തിട്ടുണ്ട്. അതിൽ ഒന്നാണ്‌ വാഹനങ്ങളുടെ അടിയിലേക്ക് കയറ്റി വച്ച് വെള്ളം ചീറ്റാൻ കഴിയുന്ന പ്രത്യേക നോസിൽ അറ്റാച്മെന്റുകൾ. മറ്റൊന്ന് ബാഹ്യമായ തീ അണച്ച് കഴിഞ്ഞാൽ തുടർന്ന് ബാറ്ററിയ്ക് അകത്ത് നടക്കുന്ന രാസപ്രവർത്തനങ്ങൾ വഴി ഉണ്ടാകുന്ന ചൂട് വീണ്ടും തീപിടിക്കുന്നത് തടയാനായി പ്രത്യേകം തയ്യാറാക്കിയ പോർട്ടബിൾ ആയ വലിയ വെള്ളം നിറച്ച ടാങ്കിലേക്ക് വാഹനം മുഴുവനായി ക്രയിൻ ഉപയോഗിച്ച് ഇറക്കി വച്ച് ഏതാനും ദിവസം നിരീക്ഷിക്കുന്ന സംവിധാനങ്ങളും അഗ്നിശമന സേനകൾ പരീക്ഷിക്കുന്നുണ്ട്.

നിലവിൽ അധികം ബാറ്ററി കപ്പാസിറ്റി ഇല്ലാത്ത ഇരുചക്രവാഹങ്ങൾക്ക് മാത്രമാണ്‌ നമ്മൂടെ നാട്ടിൽ തീ പിടിച്ചിട്ടുള്ളത്. കാറുകൾ ഒന്നും തന്നെ അത്തരം അപകടങ്ങളിൽ പെട്ടിട്ടില്ല. എന്തെങ്കിലും കാരണവശാൽ ഇലക്ട്രിക് കാറുകൾക്ക് തീപിടുത്തമുണ്ടായാൽ അതിനെ എങ്ങിനെ കൈകാര്യം ചെയ്യണമെന്ന കാര്യത്തിൽ പ്രത്യേകമായ നിർദ്ദേശങ്ങൾ അധികം താമസിയാതെ തന്നെ പുറത്തിറങ്ങും എന്ന് പ്രതീക്ഷിക്കാം.


![വൈദ്യുത വാഹനങ്ങളിലെയും സാധാരണ വാഹനങ്ങളിലെയും അഗ്നിബാധകൾ തമ്മിൽ വലിയ വ്യത്യാസമുണ്ട്](https://cdn.boolokam.com/articles/2022/06/dqdqdqd22222.jpg)**Sujith Kumar** വൈദ്യുത വാഹനങ്ങൾ നമ്മുടെ നാട്ടിലും വ്യാപകമാകുമ്പോൾ ലോകത്തെ മുഴുവൻ കുഴക്കിക്കൊണ്ടിരിക്കുന്നതും ഇതുവരെ നല്ലൊരു പരിഹാരമാർഗ്ഗം കിട്ടിയിട്ടില്ലാത്തതുമായ ഒരു പ്രശ്നത്തിനു കൂടി ഉത്തരം കണ്ടെത്താൻ നമുക്കും ശ്രമിക്കേണ്ടി വരും. അതാണ്‌ വൈദ്യുത വാഹനങ്ങളുടെ തീപിടുത്തത്തെ എങ്ങിനെ കൈകാര്യം ചെയ്യണമെന്നത്. അകത്ത് തീയും തീ കത്തിക്കാനുള്ള ഇന്ധനവും കൊണ്ട് നടക്കുന്ന സാധാരണ ഇന്റേണൽ കമ്പ്സ്റ്റ്‌‌ഷൻ എഞ്ചിനുകൾ ഉപയോഗിച്ചുകൊണ്ടൂള്ള മോട്ടോർവാഹനങ്ങളെ താരതമ്യപ്പെടുത്തുമ്പോൾ അതിന്റെ പത്തിലൊന്ന് തീപിടുത്ത സാദ്ധ്യതപോലും ഇല്ലാത്തതാണ്‌ വൈദ്യുത വാഹനങ്ങൾ എന്ന് ഇതുവരെ ഉണ്ടായ അപകടങ്ങളുടെ കണക്കുകൾ പരിശോധിച്ചാൽ മനസ്സിലാക്കാമെങ്കിലും വൈദ്യുത വാഹനങ്ങളിലെ അഗ്നിബാധയും സാധാരണ വാഹനങ്ങളിലെയോ മറ്റ് വസ്തുക്കളിലെ അഗ്നിബാധയും തമ്മിൽ വലിയ വ്യത്യാസങ്ങൾ ഉണ്ട്. അവ കൈകാര്യം ചെയ്യപ്പെടേണ്ടതും വ്യത്യസ്ത തരത്തിൽ ആണ്‌. ചെറുതായാലും വലുതായാലും ഏത് തീയും അണയ്കുന്നത് അടിസ്ഥാനപരമായി മൂന്നു കാര്യങ്ങളിലൂടെ ആണ്‌. &nbsp; ******1.** സ്റ്റാർവേഷൻ - തീ പടർന്ന് പിടിക്കാനായി പുതിയ ഇന്ധനം കിട്ടൂന്നത് ഒഴിവാക്കപ്പെടൂക. അതായത് കത്താത്ത വസ്തുക്കൾ കത്തിക്കൊണ്ടിരിക്കുന്നതിന്റെ സമീപത്ത് നിന്ന് മാറ്റുക. **2.** സ്മോതറിംഗ് - കത്താൻ സഹായിക്കുന്ന ഓക്സിജൻ ഇല്ലാതാക്കുക. ഓക്സിജൻ ഇല്ലെങ്കിൽ തീ കെട്ടു പോകും. ഇതിനായി ഫോം സ്പ്രേ, പൗഡർ സ്പ്രേ , കാർബൺ ഡയോക്സൈഡ്, ഫയർ ബ്ലാങ്കറ്റുകൾ തൂടങ്ങിയവയൊക്കെ ഉപയോഗിക്കപ്പെടൂന്നു. **3.** കൂളിംഗ് - കത്തിക്കൊണ്ടിരിക്കുന്ന വസ്തുവിനെ തണുപ്പിക്കുക. വെള്ളം, ഫോം, പൗഡർ, തുടങ്ങിയവ തണുപ്പിക്കാനായി ഉപയോഗിക്കുന്നു. &nbsp; [embed]https://youtu.be/5r-yN8SugWM[/embed] &nbsp; ഈ മൂന്നിൽ ഏതെങ്കിലും ഒന്നോ അവയുടെ കൂട്ടായുള്ള പ്രയോഗങ്ങളോ ആണ്‌ എല്ലാ അഗ്നിശമന സംവിധാനങ്ങളിലും ഉള്ളത്. തീ പിടിച്ച വസ്തുക്കൾക്കനുസരിച്ച് ഉപയോഗിക്കുന്ന പദാർത്ഥങ്ങളിൽ വ്യത്യാസം വരുമെന്ന് മാത്രം. മേൽപ്പറഞ്ഞ മൂന്നും ലിഥിയം ബാറ്ററികൾ ഉപയോഗിക്കുന്ന ഇ വി ഫയറിന്റെ കാര്യത്തിൽ പ്രയോഗത്തിൽ വരുത്തുന്നതിനു വലിയ പ്രശ്നങ്ങൾ ഉണ്ട്. ലിഥിയം ബാറ്ററി പാക്കുകൾ ഘടിപ്പിച്ചിരിക്കുന്നത് മിക്കവാറും കാറുകളിൽ ആണെങ്കിൽ വാഹനത്തിനടിയിൽ ആയിട്ടും ഇരു ചക്രവാഹനങ്ങളിൽ സീറ്റിനടിയിലായിട്ടും ആയിരിക്കും. ലിഥിയം ബാറ്ററി ഫയർ എന്നത് ഏതെങ്കിലും ആഘാതം മൂലമോ മെറ്റീരിയൽ ഫെയിലിയർ മൂലമോ അതിന്റെ പോസിറ്റീവ് , നെഗറ്റീവ് ഇലക്ക്ട്രോഡുകൾ ബാറ്ററിക്ക് അകത്തോ പുറത്തോ ഷോർട്ട് ആവുകയോ‌ മറ്റോ‌ചെയ്താൽ ഒരു സെല്ലിൽ നിന്ന് ഉണ്ടാകുന്ന അമിതമായ ചൂടിൽ ലിഥിയം ബാറ്ററിയിലെ ഇൻഫ്ലേമബിൾ ആയ പദാർത്ഥങ്ങൾക്ക് തീ പിടിക്കുകയും ആ ചൂട് അടുത്തുള്ള സെല്ലുകളിലേക്ക് കൂടീ വ്യാപിക്കുകയും തത്ഫലമായി ഉണ്ടാകുന്ന വിവിധ വാതകങ്ങൾ ബാറ്ററിയുടെ ആവരണം ഒരു സ്പ്ഫോടനത്തിലൂടെ തകർത്ത് പുറത്തെത്തുന്നു. ലിത്തിയം ബാറ്ററിക്ക് തെർമൽ റണ്ണവേ ഉണ്ടായി തീ പിടിക്കുമ്പോൾ അകത്ത് നടക്കുന്ന രാസപ്രവർത്തനങ്ങൾ ചൂട്‌ പുറത്തു വിടുന്ന ‘എക്സോ തെർമിക്’ രാസപ്രവർത്തനങ്ങൾ ആയതിനാലും ഈ രാസപ്രവർത്തനങ്ങൾ നടക്കുമ്പോൾ പുറത്തു വരുന്ന വാതകങ്ങളിൽ ഓക്സിജൻ കൂടി ഉണ്ട് എന്നതിനാൽ തീ കത്താനുള്ള കോമ്പിനേഷൻ ആയ ചൂടും ഓക്സിജനും പുറത്തു നിന്ന് ലഭിക്കേണ്ട ആവശ്യമില്ല. അതുകൊണ്ട് തന്നെ ഇത്തരം തീ അണയ്കുക വലിയ പ്രയാസമുള്ള കാര്യമാണ്‌. &nbsp; ![](https://cdn.boolokam.com/articles/2022/06/car-on-fire.webp) ലിത്തിയം ബാറ്ററികൾ ഉപയോഗിക്കുന്ന വാഹനങ്ങളിൽ തീ പിടിക്കുമ്പോൾ ആകെ ചെയ്യാൻ കഴിയുന്ന കാര്യം ബാറ്ററിയുടെ ചൂട്‌കുറയ്കാനായി തുടർച്ചയായി വെള്ളം ഒഴിച്ചുകൊണ്ടിരിക്കുക എന്നതാണ്‌. പക്ഷേ‌ വൈദ്യുത വാഹനങ്ങളിൽ ബാറ്ററി വാഹനത്തിന്റെ അടിയിൽ ആയതിനാൽ പലപ്പോഴും ബാറ്ററി തണുക്കും വിധം വെള്ളം അതിലേക്ക് എത്തിക്കാനായി കഴിയാറില്ല. അതുകൊണ്ട് തന്നെ സാധാരണ ഒരു വാഹനത്തിലെ തീ അണയ്കുന്നതിന്റെ പത്തിരട്ടി വെള്ളവും സമയവും ആവശ്യമായി വരും ഒരു ഇലക്ട്രിക് വാഹനത്തിലെ തീ അണയ്കാനായി. ശരാശരി ഒരു ലക്ഷം ലിറ്റർ വെള്ളത്തിനടുത്ത് ഒരു കാറിലെ തീ അണയ്കാൻ ആവശ്യമായി വരുന്നു എന്നത് അഗ്നിശമനാ വിഭാഗങ്ങളെ സംബന്ധിച്ചിടത്തോളം വലിയ തലവേദനയാണ്. ഇത് മാത്രമല്ല പ്രശ്നം, തുടർച്ചയായി തണുപ്പിച്ചില്ലെങ്കിൽ ഒരിക്കൽ അണച്ച് കഴിഞ്ഞ തീ കുറച്ച് സമയങ്ങൾക്ക് ശേഷം ബാറ്ററിയിലെ രാസപ്രവർത്തനങ്ങൾ തുടരുന്നതിനാൽ വീണ്ടും ആളിക്കത്തുന്ന സ്ഥിതിവിശേഷവും ഉണ്ടാകാറുണ്ട്. &nbsp; [embed]https://youtu.be/9efSUmUhqK8[/embed] &nbsp; കഴിഞ്ഞ ഒരു ദശാബ്ദക്കാലമായി വൈദ്യുത വാഹങ്ങൾക്ക് തീപിടിച്ചുണ്ടായ അപകടങ്ങൾ ധാരാളമായി റീപ്പോർട്ട്‌ ചെയ്യപ്പെടുകയും അവിടെയൊക്കെ അഗ്നിശമന സേനകളുടെ പരിമിതികൾ ചർച്ചയാവുകയും ചെയ്തപ്പോൾ ഇതിനൊരു പരിഹാരമാർഗ്ഗങ്ങൾ പലയിടത്തുമായി നിർദ്ദേശിക്കപ്പെടുകയും ചില സാങ്കേതിക വിദ്യകൾ വികസിപ്പിക്കുകയുമൊക്കെ ചെയ്തിട്ടുണ്ട്. അതിൽ ഒന്നാണ്‌ വാഹനങ്ങളുടെ അടിയിലേക്ക് കയറ്റി വച്ച് വെള്ളം ചീറ്റാൻ കഴിയുന്ന പ്രത്യേക നോസിൽ അറ്റാച്മെന്റുകൾ. മറ്റൊന്ന് ബാഹ്യമായ തീ അണച്ച് കഴിഞ്ഞാൽ തുടർന്ന് ബാറ്ററിയ്ക് അകത്ത് നടക്കുന്ന രാസപ്രവർത്തനങ്ങൾ വഴി ഉണ്ടാകുന്ന ചൂട് വീണ്ടും തീപിടിക്കുന്നത് തടയാനായി പ്രത്യേകം തയ്യാറാക്കിയ പോർട്ടബിൾ ആയ വലിയ വെള്ളം നിറച്ച ടാങ്കിലേക്ക് വാഹനം മുഴുവനായി ക്രയിൻ ഉപയോഗിച്ച് ഇറക്കി വച്ച് ഏതാനും ദിവസം നിരീക്ഷിക്കുന്ന സംവിധാനങ്ങളും അഗ്നിശമന സേനകൾ പരീക്ഷിക്കുന്നുണ്ട്. നിലവിൽ അധികം ബാറ്ററി കപ്പാസിറ്റി ഇല്ലാത്ത ഇരുചക്രവാഹങ്ങൾക്ക് മാത്രമാണ്‌ നമ്മൂടെ നാട്ടിൽ തീ പിടിച്ചിട്ടുള്ളത്. കാറുകൾ ഒന്നും തന്നെ അത്തരം അപകടങ്ങളിൽ പെട്ടിട്ടില്ല. എന്തെങ്കിലും കാരണവശാൽ ഇലക്ട്രിക് കാറുകൾക്ക് തീപിടുത്തമുണ്ടായാൽ അതിനെ എങ്ങിനെ കൈകാര്യം ചെയ്യണമെന്ന കാര്യത്തിൽ പ്രത്യേകമായ നിർദ്ദേശങ്ങൾ അധികം താമസിയാതെ തന്നെ പുറത്തിറങ്ങും എന്ന് പ്രതീക്ഷിക്കാം.
