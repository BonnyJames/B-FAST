---
title: "പാഠപുസ്തക വിതരണ സമരം : എസ്എഫ്‌ഐ സംസ്ഥാന സെക്രട്ടറി എം.വിജിന്‍ എഴുതുന്നു.."
date: 2015-07-07T18:41:20
draft: false
categories: ["Society"]
tags: ['Airplanes']
author: "boolokamtv@gmail.com"
---

<a href="http://postimage.org/" target="_blank" rel="noopener"><img class=" aligncenter" src="http://s15.postimg.org/jexufe11n/sfiscs.jpg" alt="sfiscs" border="0" /></a>

കേരളം പോലുള്ളൊരു സംസ്ഥാനത്ത് പാഠപുസ്തകം പോലും വിദ്യാര്‍ഥികള്‍ക്ക് നല്‍കാന്‍ തയ്യാറാവാത്ത സര്‍ക്കാരിനെതിരായുള്ള വിദ്യാര്‍ഥി പ്രതിഷേധമാണ് ഇന്നുണ്ടായത്. വിദ്യാര്‍ഥികള്‍ക്ക് പാഠപുസ്തകം നല്‍കുക എന്നത് സര്‍ക്കാരിന്റെ കടമയാണ്. വിദ്യാര്‍ത്ഥികളുടെ സ്വപ്‌നങ്ങളും പ്രതീക്ഷകളുമാണ് സര്‍ക്കാര്‍ തല്ലിയുടക്കുന്നത്. പഠിക്കാനുള്ള മൗലീകാവകാശത്തിനെയാണ് യുഡിഎഫ് സര്‍ക്കാര്‍ ഇല്ലാതാക്കുന്നത്. പാഠപുസ്തകം ചോദിച്ചാല്‍ പോലീസിനെ ഉപയോഗിച്ച് വിദ്യാര്‍ഥികളെ തല്ലിയിട്ട് എന്താണ് കാര്യം?

സ്‌കൂള്‍ തുറക്കുന്നതിനു മുമ്പ് തന്നെ പാഠപുസ്തകം വിതരണം ചെയ്യണം എന്നറിയാത്തവരല്ല സര്‍ക്കാരും വിദ്യാഭ്യാസ മന്ത്രിയും. എന്നാല്‍ കേരളത്തിലെ പൊതു വിദ്യാഭ്യാസ മേഖലയെ തകര്‍ക്കുക എന്ന അജണ്ടയുടെ ഭാഗമായി വേണം ഇതിനെ കാണാന്‍. എസ്എസ്എല്‍സി വിവാദവും പാഠപുസ്തകം വിതരണം ചെയ്യാതെ വിദ്യാര്‍ത്ഥികളെ പരിഹസിക്കുന്നതും സര്‍ക്കാരിന്റെ ഹിഡണ്‍ അഡജണ്ടയുടെ ഭാഗമായാണ്.

ജൂണ്‍ ഒന്നിനു ക്ലാസ് തുടങ്ങുമെന്നറിയാത്ത വിദ്യാഭ്യാസ മന്ത്രിയാണോ ഇവിടെയുള്ളത്? ജൂണ്‍ ഒന്നിനു ക്ലാസ് തുടങ്ങണമെങ്കില്‍ സെപ്തംബര്‍ മാസത്തില്‍ പുസ്തകം അച്ചടി തുടങ്ങണം. സാധാരണ അധ്യയനവര്‍ഷം ആരംഭിക്കുന്നതിന് മാസങ്ങള്‍ക്കു മുമ്പുതന്നെ പാഠപുസ്തകം അച്ചടിക്കുന്നതിനും വിതരണം ചെയ്യുന്നതിനുമുള്ള സജ്ജീകരണങ്ങളുണ്ടാകും. ഈവര്‍ഷം 1,3,5,7,9 ക്ലാസുകളിലെ പുസ്തകങ്ങള്‍ക്ക് മാറ്റമുണ്ടായിരുന്നില്ല. സിലബസ് മാറാത്ത പാഠപുസ്തകങ്ങളുടെ അച്ചടി നേരത്തെ പൂര്‍ത്തിയാക്കാമായിരുന്നെങ്കിലും അതിനുള്ള പ്രിന്റ് ഓര്‍ഡര്‍ കേരള ബുക്‌സ് ആന്‍ഡ് പബ്ലിക്കേഷന്‍ സൊസൈറ്റിക്ക് നല്‍കിയത് നവംബറില്‍ മാത്രമാണ്.

മാറിയ പാഠപുസ്തകങ്ങളുടെ സിഡി കൈമാറിയത് 2015 ജനുവരിയിലും. കടലാസും മറ്റു സാമഗ്രികളും ലഭ്യമാക്കിയതാകട്ടെ ഫെബ്രുവരിയിലും. ആവശ്യമായ സാധനസാമഗ്രികളുടെ അഭാവത്തില്‍ കെബിപിഎസിന് നിശ്ചിതസമയത്ത് അച്ചടി പൂര്‍ത്തിയാക്കാന്‍ സാധിക്കില്ലെന്നും 75 ലക്ഷം പുസ്തകങ്ങളെങ്കിലും പുറത്ത് അച്ചടിക്കേണ്ടിവരുമെന്നും നേരത്തെതന്നെ സര്‍ക്കാരിനെ അറിയിച്ചിരുന്നു. എന്നിരുന്നിട്ടും സര്‍ക്കാര്‍ സ്വകാര്യ പ്രസുകളെ സഹായിക്കാനുള്ള നടപടികളുമായണല്ലോ ആദ്യം മുന്നോട്ട് വന്നത്. പിന്നീട് എസ്എഫ്‌ഐ അടക്കമുള്ള സംഘടനകളുടെ വ്യാപക പ്രതിഷേധം ഉണ്ടായതിനെ തുടര്‍ന്നാണ് പ്രിന്റിംഗ് വീണ്ടും സര്‍ക്കാര്‍ പ്രസില്‍ നല്‍കിയത്. പൊതുവിദ്യാഭ്യാസത്തെ എങ്ങനെയൊക്കെ വിറ്റുതുലച്ച് ഇല്ലാതാക്കാം എന്നത് നയമായി സ്വീകരിച്ച ഈ സര്‍ക്കാരില്‍ നിന്നും ഇത്രയേ പ്രതീക്ഷിക്കേണ്ടതുള്ളു എന്നു കരുതി മാറി നില്‍ക്കാന്‍ എസ്എഫ്‌ഐയ്ക്ക് കഴിയില്ല.

പാഠപുസ്തക വിതരണം വൈകുന്നതില്‍ എസ്എഫ്‌ഐ നിരവധി സമരങ്ങള്‍ നടത്തിയിരുന്നു. സമരത്തിന്റെ ആദ്യഘട്ടങ്ങളില്‍ തെരുവ് പാഠശാലകള്‍ സംഘടിപ്പിച്ചും ലോക്കല്‍ ജാഥകള്‍ നടത്തിയും ഒടുവില്‍ ഇന്ന് സംസ്ഥാന വ്യാപകമായി സ്‌കൂളുകളില്‍ എസ്എഫ്‌ഐ പുസ്തകവിതരണം നടത്തിയും സമരം സംഘടിപ്പിച്ചു. ഇത്രയേറെ പ്രതിഷേധങ്ങള്‍ ഉയര്‍ന്നിട്ടും ഓണം നേരത്തെയെത്തിയതിനാലാണ് പരീക്ഷ വൈകുന്നതെന്നും അല്ലാതെ പാഠപുസ്തകം ഇല്ലാത്തതുകൊണ്ടല്ലെന്നു പറഞ്ഞ വിദ്യാഭ്യാസ മന്ത്രിയേയും യുഡിഎഫ് സര്‍ക്കാരിനേയും കണ്ണു തുറപ്പിക്കാന്‍ വേണ്ടിയാണ് എസ്എഫ്‌ഐ ഇന്ന് നിയമസഭാ മാര്‍ച്ച് നടത്തിയത്.

എന്നാല്‍ സമരങ്ങളെ അടിച്ചമര്‍ത്താനാണ് പോലീസ് ശ്രമിച്ചത്. പാഠപുസ്തകം തരണമെന്നാവശ്യപ്പെട്ട് തെരുവില്‍ സമരം ചെയ്യേണ്ടി വരുന്നത് സത്യത്തില്‍ യുഡിഎഫ് സര്‍ക്കാരിന്റെ ജനവിരുദ്ധ നയങ്ങള്‍ തിരുത്താന്‍ വേണ്ടി മാത്രമാണ്. ഞ്ങ്ങളുടെ സമരം തീര്‍ത്തും ന്യായമായ അവകാശങ്ങള്‍ നേടിയെടുക്കാന്‍ വേണ്ടി മാത്രമാണ്. ആ അവകാശങ്ങള്‍ നേടിയെടുക്കാന്‍ വരും ദിവസങ്ങള്‍ കൂടുതല്‍ ശക്തമായ വിദ്യാര്‍ഥി സമരങ്ങള്‍ക്ക് കേരളം സാക്ഷ്യം വഹിക്കും.

കുട്ടികള്‍ക്ക് പുസ്തകം ലഭിക്കേണ്ടത് അവരുടെ അവകാശമാണ്. അധികാരികള്‍ക്ക് തോന്നുന്ന സമയമല്ല പുസ്തക വിതരണം നടത്തേണ്ടത്. പാഠപുസ്തകം ചോദിച്ചതിന് തല്ലുന്ന സര്‍ക്കാരിനോട് എസ്എഫ്‌ഐ മാത്രമല്ല പ്രബുദ്ധ കേരളം ഒന്നടങ്കം ചോദിക്കുകയാണ് പുസ്തകം ചോദിച്ചതിന് തല്ലുന്നതെന്തിനാണ് റബ്ബേ...?


![പാഠപുസ്തക വിതരണ സമരം : എസ്എഫ്‌ഐ സംസ്ഥാന സെക്രട്ടറി എം.വിജിന്‍ എഴുതുന്നു..](http://s15.postimg.org/jexufe11n/sfiscs.jpg)[](http://postimage.org/) കേരളം പോലുള്ളൊരു സംസ്ഥാനത്ത് പാഠപുസ്തകം പോലും വിദ്യാര്‍ഥികള്‍ക്ക് നല്‍കാന്‍ തയ്യാറാവാത്ത സര്‍ക്കാരിനെതിരായുള്ള വിദ്യാര്‍ഥി പ്രതിഷേധമാണ് ഇന്നുണ്ടായത്. വിദ്യാര്‍ഥികള്‍ക്ക് പാഠപുസ്തകം നല്‍കുക എന്നത് സര്‍ക്കാരിന്റെ കടമയാണ്. വിദ്യാര്‍ത്ഥികളുടെ സ്വപ്‌നങ്ങളും പ്രതീക്ഷകളുമാണ് സര്‍ക്കാര്‍ തല്ലിയുടക്കുന്നത്. പഠിക്കാനുള്ള മൗലീകാവകാശത്തിനെയാണ് യുഡിഎഫ് സര്‍ക്കാര്‍ ഇല്ലാതാക്കുന്നത്. പാഠപുസ്തകം ചോദിച്ചാല്‍ പോലീസിനെ ഉപയോഗിച്ച് വിദ്യാര്‍ഥികളെ തല്ലിയിട്ട് എന്താണ് കാര്യം? സ്‌കൂള്‍ തുറക്കുന്നതിനു മുമ്പ് തന്നെ പാഠപുസ്തകം വിതരണം ചെയ്യണം എന്നറിയാത്തവരല്ല സര്‍ക്കാരും വിദ്യാഭ്യാസ മന്ത്രിയും. എന്നാല്‍ കേരളത്തിലെ പൊതു വിദ്യാഭ്യാസ മേഖലയെ തകര്‍ക്കുക എന്ന അജണ്ടയുടെ ഭാഗമായി വേണം ഇതിനെ കാണാന്‍. എസ്എസ്എല്‍സി വിവാദവും പാഠപുസ്തകം വിതരണം ചെയ്യാതെ വിദ്യാര്‍ത്ഥികളെ പരിഹസിക്കുന്നതും സര്‍ക്കാരിന്റെ ഹിഡണ്‍ അഡജണ്ടയുടെ ഭാഗമായാണ്. ജൂണ്‍ ഒന്നിനു ക്ലാസ് തുടങ്ങുമെന്നറിയാത്ത വിദ്യാഭ്യാസ മന്ത്രിയാണോ ഇവിടെയുള്ളത്? ജൂണ്‍ ഒന്നിനു ക്ലാസ് തുടങ്ങണമെങ്കില്‍ സെപ്തംബര്‍ മാസത്തില്‍ പുസ്തകം അച്ചടി തുടങ്ങണം. സാധാരണ അധ്യയനവര്‍ഷം ആരംഭിക്കുന്നതിന് മാസങ്ങള്‍ക്കു മുമ്പുതന്നെ പാഠപുസ്തകം അച്ചടിക്കുന്നതിനും വിതരണം ചെയ്യുന്നതിനുമുള്ള സജ്ജീകരണങ്ങളുണ്ടാകും. ഈവര്‍ഷം 1,3,5,7,9 ക്ലാസുകളിലെ പുസ്തകങ്ങള്‍ക്ക് മാറ്റമുണ്ടായിരുന്നില്ല. സിലബസ് മാറാത്ത പാഠപുസ്തകങ്ങളുടെ അച്ചടി നേരത്തെ പൂര്‍ത്തിയാക്കാമായിരുന്നെങ്കിലും അതിനുള്ള പ്രിന്റ് ഓര്‍ഡര്‍ കേരള ബുക്‌സ് ആന്‍ഡ് പബ്ലിക്കേഷന്‍ സൊസൈറ്റിക്ക് നല്‍കിയത് നവംബറില്‍ മാത്രമാണ്. മാറിയ പാഠപുസ്തകങ്ങളുടെ സിഡി കൈമാറിയത് 2015 ജനുവരിയിലും. കടലാസും മറ്റു സാമഗ്രികളും ലഭ്യമാക്കിയതാകട്ടെ ഫെബ്രുവരിയിലും. ആവശ്യമായ സാധനസാമഗ്രികളുടെ അഭാവത്തില്‍ കെബിപിഎസിന് നിശ്ചിതസമയത്ത് അച്ചടി പൂര്‍ത്തിയാക്കാന്‍ സാധിക്കില്ലെന്നും 75 ലക്ഷം പുസ്തകങ്ങളെങ്കിലും പുറത്ത് അച്ചടിക്കേണ്ടിവരുമെന്നും നേരത്തെതന്നെ സര്‍ക്കാരിനെ അറിയിച്ചിരുന്നു. എന്നിരുന്നിട്ടും സര്‍ക്കാര്‍ സ്വകാര്യ പ്രസുകളെ സഹായിക്കാനുള്ള നടപടികളുമായണല്ലോ ആദ്യം മുന്നോട്ട് വന്നത്. പിന്നീട് എസ്എഫ്‌ഐ അടക്കമുള്ള സംഘടനകളുടെ വ്യാപക പ്രതിഷേധം ഉണ്ടായതിനെ തുടര്‍ന്നാണ് പ്രിന്റിംഗ് വീണ്ടും സര്‍ക്കാര്‍ പ്രസില്‍ നല്‍കിയത്. പൊതുവിദ്യാഭ്യാസത്തെ എങ്ങനെയൊക്കെ വിറ്റുതുലച്ച് ഇല്ലാതാക്കാം എന്നത് നയമായി സ്വീകരിച്ച ഈ സര്‍ക്കാരില്‍ നിന്നും ഇത്രയേ പ്രതീക്ഷിക്കേണ്ടതുള്ളു എന്നു കരുതി മാറി നില്‍ക്കാന്‍ എസ്എഫ്‌ഐയ്ക്ക് കഴിയില്ല. പാഠപുസ്തക വിതരണം വൈകുന്നതില്‍ എസ്എഫ്‌ഐ നിരവധി സമരങ്ങള്‍ നടത്തിയിരുന്നു. സമരത്തിന്റെ ആദ്യഘട്ടങ്ങളില്‍ തെരുവ് പാഠശാലകള്‍ സംഘടിപ്പിച്ചും ലോക്കല്‍ ജാഥകള്‍ നടത്തിയും ഒടുവില്‍ ഇന്ന് സംസ്ഥാന വ്യാപകമായി സ്‌കൂളുകളില്‍ എസ്എഫ്‌ഐ പുസ്തകവിതരണം നടത്തിയും സമരം സംഘടിപ്പിച്ചു. ഇത്രയേറെ പ്രതിഷേധങ്ങള്‍ ഉയര്‍ന്നിട്ടും ഓണം നേരത്തെയെത്തിയതിനാലാണ് പരീക്ഷ വൈകുന്നതെന്നും അല്ലാതെ പാഠപുസ്തകം ഇല്ലാത്തതുകൊണ്ടല്ലെന്നു പറഞ്ഞ വിദ്യാഭ്യാസ മന്ത്രിയേയും യുഡിഎഫ് സര്‍ക്കാരിനേയും കണ്ണു തുറപ്പിക്കാന്‍ വേണ്ടിയാണ് എസ്എഫ്‌ഐ ഇന്ന് നിയമസഭാ മാര്‍ച്ച് നടത്തിയത്. എന്നാല്‍ സമരങ്ങളെ അടിച്ചമര്‍ത്താനാണ് പോലീസ് ശ്രമിച്ചത്. പാഠപുസ്തകം തരണമെന്നാവശ്യപ്പെട്ട് തെരുവില്‍ സമരം ചെയ്യേണ്ടി വരുന്നത് സത്യത്തില്‍ യുഡിഎഫ് സര്‍ക്കാരിന്റെ ജനവിരുദ്ധ നയങ്ങള്‍ തിരുത്താന്‍ വേണ്ടി മാത്രമാണ്. ഞ്ങ്ങളുടെ സമരം തീര്‍ത്തും ന്യായമായ അവകാശങ്ങള്‍ നേടിയെടുക്കാന്‍ വേണ്ടി മാത്രമാണ്. ആ അവകാശങ്ങള്‍ നേടിയെടുക്കാന്‍ വരും ദിവസങ്ങള്‍ കൂടുതല്‍ ശക്തമായ വിദ്യാര്‍ഥി സമരങ്ങള്‍ക്ക് കേരളം സാക്ഷ്യം വഹിക്കും. കുട്ടികള്‍ക്ക് പുസ്തകം ലഭിക്കേണ്ടത് അവരുടെ അവകാശമാണ്. അധികാരികള്‍ക്ക് തോന്നുന്ന സമയമല്ല പുസ്തക വിതരണം നടത്തേണ്ടത്. പാഠപുസ്തകം ചോദിച്ചതിന് തല്ലുന്ന സര്‍ക്കാരിനോട് എസ്എഫ്‌ഐ മാത്രമല്ല പ്രബുദ്ധ കേരളം ഒന്നടങ്കം ചോദിക്കുകയാണ് പുസ്തകം ചോദിച്ചതിന് തല്ലുന്നതെന്തിനാണ് റബ്ബേ...?
