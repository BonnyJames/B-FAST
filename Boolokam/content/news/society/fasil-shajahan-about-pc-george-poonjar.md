---
title: "പൂഞ്ഞാറിൽ പിസിയുടെ സഹായം അനുഭവിക്കാത്തവർ കുറവായിട്ടും എന്തുകൊണ്ട് പിസി  തോറ്റു ?"
date: 2021-05-02T17:22:11
draft: false
categories: ["Society"]
tags: ['Airplanes', 'kerala assembly election 2021', 'p c george', 'POONJAR']
author: "Beaumaris"
---

<a href="https://wordpress-972788-3403151.cloudwaysapps.com/fasil-shajahan-about-pc-george-poonjar/305215/bdd-2027" rel="attachment wp-att-305216"><img class="alignleft size-full wp-image-305216" src="https://cdn.boolokam.com/articles/2021/05/bdd-26.jpg" alt="" width="739" height="360" /></a><strong>Fasil Shajahan ന്റെ കുറിപ്പ് </strong>

<strong>പൂഞ്ഞാർ:</strong>

പത്ത് ദിവസം ഞാൻ പൂഞ്ഞാർ മണ്ഡലത്തിലെ സമീപ പ്രദേശങ്ങളിലും ഈരാറ്റുപേട്ടയിലും ഉണ്ടായിരുന്നു. ഇടതു വലതു വ്യത്യാസമില്ലാതെ ഒരു വലിയ സമൂഹം പി സി ജോർജ്ജിന്റെ തോൽവി വല്ലാതെ ആഗ്രഹിക്കുന്നതു കണ്ടു. അതിൽ തന്നെ മുസ്ലിം വിഭാഗങ്ങൾ സംശയത്തിനിടയില്ലാത്ത വിധം അതിനായി ആഗ്രഹിച്ചു. അപ്പോഴൊക്കെയും എന്റെ മനസ്സിൽ ഒരു ചോദ്യം വീണ്ടും വീണ്ടും ഉയർന്നു വന്നു കൊണ്ടിരുന്നു. ഇത്രയുമേറെ അദ്ദേഹത്തെ വെറുക്കുന്ന ഈ ജനങ്ങൾ തന്നെയല്ലേ മുൻ കാലങ്ങളിൽ കയ്യും മെയ്യും മറന്ന് അദ്ദേഹത്തോടൊപ്പം നിലകൊണ്ടത്?

എന്റെ ചോദ്യങ്ങൾക്ക് നിരവധി ഇടങ്ങളിൽ നിന്നും കൃത്യമായി മറുപടി കിട്ടി. അദ്ദേഹത്തിന്റെ സഹായം അനുഭവിക്കാത്തവർ ആ മണ്ഡലത്തിൽ കുറവാണ്. അത് ആണായിക്കോട്ടെ, പെണ്ണായിക്കോട്ടെ, ഇടതനോ വലതനോ അപരിചിതനോ ആയിക്കോട്ടെ, ആർക്കും അദ്ദേഹത്തെ പോയി കാണാം. ചുമലിൽ കൈ വെച്ചു സംസാരിക്കാം. വേണമെങ്കിൽ രണ്ടു തെറി വാക്കും പറയാം. ചെറുതെന്നും വലുതെന്നുമുള്ള മതിലുകളില്ലാതെ സഹായം അഭ്യർത്ഥിക്കാം. ഒരിക്കൽ കണ്ട ഒരാളെ പിന്നീട് മറക്കില്ല. പേര് വിളിച്ച് അദ്ദേഹം സ്വീകരിക്കും.

ന്യായമില്ലാത്ത വിഷയങ്ങളിൽ പോലും അദ്ദേഹത്തിന്റെ സഹായം മണ്ഡലവാസികൾക്ക് ഉറപ്പ്. ഏതു കല്യാണത്തിനു ക്ഷണിച്ചാലും ഇല്ലെങ്കിലും വിവരമറിഞ്ഞാൽ മതി അദ്ദേഹം അവിടെ എത്തിയിരിക്കും. വേണമെങ്കിൽ ആ കല്യാണ പന്തലിലെ ഫുഡ് സപ്ലൈ ചെയ്യുന്ന പണിയും ഏറ്റെടുക്കും. പക്ഷേ കേരള രാഷ്ട്രീയത്തിൽ അദ്ദേഹത്തിന്റെ നാവ് കൊളളില്ല. ഇന്ന് പറഞ്ഞത് നാളെ മാറ്റിപ്പറയും. ഒരിക്കൽ വി എസ് നല്ലവനെന്നു പറയും. പിന്നെ തിരിച്ചു പറഞ്ഞ് പിണറായിയോടൊപ്പം കൂടും. പലപ്പോഴും കോൺഗ്രസിനെ വാഴ്ത്തി. പിന്നെ തെറി വിളിച്ചു. ഉമ്മൻ ചാണ്ടി നല്ലവനെന്നും അല്ലെന്നും ആവശ്യം വരുമ്പോഴൊക്കെ മാറ്റി മാറ്റിപ്പറഞ്ഞു.

വഴിവിട്ട ആ പോക്ക് കൃസ്ത്യൻ സഭകളെ ഉയർത്തിപ്പറയാനും താഴ്ത്തി പറയാനും തുടങ്ങി. സ്ത്രീ സമൂഹത്തെ പുഴുക്കൾക്കു സമാനം താഴ്ത്തിക്കെട്ടി സംസാരിച്ചു. അതു പിന്നെയും കടന്ന് സംഘ പരിവാര രാഷ്ട്രീയവുമായുളള രഹസ്യ ബന്ധത്തിലും പരസ്യ ബന്ധത്തിലും പോയി മുസ്ലിം വെറുപ്പിന്റെ വിഷം കുടിച്ചു. എന്നാലും പൂഞ്ഞാറിൽ പിസി ജോർജ്ജ് ജയിക്കും എന്നു തന്നെ എല്ലാവരും കരുതി. കാരണം ഇടതുപക്ഷവും വലതുപക്ഷവും ഒരേ പോലെ വാശിയിൽ ആയിരുന്നു. അവർ ഒന്നിക്കാൻ തയ്യാറല്ലായിരുന്നു. ആ വിടവായിരുന്നു പിസിയുടെ വിജയം ഉണ്ടാവും എന്ന് തോന്നിപ്പിച്ചിരുന്നത്. അവസാനം പി സി വീണു. ഒരു രാഷ്ട്രീയ ധാർമ്മിക പൊതു ബോധത്തെ എന്തു മാത്രം മലീമസമാക്കാം എന്നതുമാത്രമായിരിക്കണം അദ്ദേഹത്തിന്റെ സംഭാവനയായി കേരള രാഷ്ട്രീയം കൂടുതലായും ഓർക്കുക.


![പൂഞ്ഞാറിൽ പിസിയുടെ സഹായം അനുഭവിക്കാത്തവർ കുറവായിട്ടും എന്തുകൊണ്ട് പിസി  തോറ്റു ?](https://cdn.boolokam.com/articles/2021/05/bdd-26.jpg)[](https://wordpress-972788-3403151.cloudwaysapps.com/fasil-shajahan-about-pc-george-poonjar/305215/bdd-2027)**Fasil Shajahan ന്റെ കുറിപ്പ്** **പൂഞ്ഞാർ:** പത്ത് ദിവസം ഞാൻ പൂഞ്ഞാർ മണ്ഡലത്തിലെ സമീപ പ്രദേശങ്ങളിലും ഈരാറ്റുപേട്ടയിലും ഉണ്ടായിരുന്നു. ഇടതു വലതു വ്യത്യാസമില്ലാതെ ഒരു വലിയ സമൂഹം പി സി ജോർജ്ജിന്റെ തോൽവി വല്ലാതെ ആഗ്രഹിക്കുന്നതു കണ്ടു. അതിൽ തന്നെ മുസ്ലിം വിഭാഗങ്ങൾ സംശയത്തിനിടയില്ലാത്ത വിധം അതിനായി ആഗ്രഹിച്ചു. അപ്പോഴൊക്കെയും എന്റെ മനസ്സിൽ ഒരു ചോദ്യം വീണ്ടും വീണ്ടും ഉയർന്നു വന്നു കൊണ്ടിരുന്നു. ഇത്രയുമേറെ അദ്ദേഹത്തെ വെറുക്കുന്ന ഈ ജനങ്ങൾ തന്നെയല്ലേ മുൻ കാലങ്ങളിൽ കയ്യും മെയ്യും മറന്ന് അദ്ദേഹത്തോടൊപ്പം നിലകൊണ്ടത്? എന്റെ ചോദ്യങ്ങൾക്ക് നിരവധി ഇടങ്ങളിൽ നിന്നും കൃത്യമായി മറുപടി കിട്ടി. അദ്ദേഹത്തിന്റെ സഹായം അനുഭവിക്കാത്തവർ ആ മണ്ഡലത്തിൽ കുറവാണ്. അത് ആണായിക്കോട്ടെ, പെണ്ണായിക്കോട്ടെ, ഇടതനോ വലതനോ അപരിചിതനോ ആയിക്കോട്ടെ, ആർക്കും അദ്ദേഹത്തെ പോയി കാണാം. ചുമലിൽ കൈ വെച്ചു സംസാരിക്കാം. വേണമെങ്കിൽ രണ്ടു തെറി വാക്കും പറയാം. ചെറുതെന്നും വലുതെന്നുമുള്ള മതിലുകളില്ലാതെ സഹായം അഭ്യർത്ഥിക്കാം. ഒരിക്കൽ കണ്ട ഒരാളെ പിന്നീട് മറക്കില്ല. പേര് വിളിച്ച് അദ്ദേഹം സ്വീകരിക്കും. ന്യായമില്ലാത്ത വിഷയങ്ങളിൽ പോലും അദ്ദേഹത്തിന്റെ സഹായം മണ്ഡലവാസികൾക്ക് ഉറപ്പ്. ഏതു കല്യാണത്തിനു ക്ഷണിച്ചാലും ഇല്ലെങ്കിലും വിവരമറിഞ്ഞാൽ മതി അദ്ദേഹം അവിടെ എത്തിയിരിക്കും. വേണമെങ്കിൽ ആ കല്യാണ പന്തലിലെ ഫുഡ് സപ്ലൈ ചെയ്യുന്ന പണിയും ഏറ്റെടുക്കും. പക്ഷേ കേരള രാഷ്ട്രീയത്തിൽ അദ്ദേഹത്തിന്റെ നാവ് കൊളളില്ല. ഇന്ന് പറഞ്ഞത് നാളെ മാറ്റിപ്പറയും. ഒരിക്കൽ വി എസ് നല്ലവനെന്നു പറയും. പിന്നെ തിരിച്ചു പറഞ്ഞ് പിണറായിയോടൊപ്പം കൂടും. പലപ്പോഴും കോൺഗ്രസിനെ വാഴ്ത്തി. പിന്നെ തെറി വിളിച്ചു. ഉമ്മൻ ചാണ്ടി നല്ലവനെന്നും അല്ലെന്നും ആവശ്യം വരുമ്പോഴൊക്കെ മാറ്റി മാറ്റിപ്പറഞ്ഞു. വഴിവിട്ട ആ പോക്ക് കൃസ്ത്യൻ സഭകളെ ഉയർത്തിപ്പറയാനും താഴ്ത്തി പറയാനും തുടങ്ങി. സ്ത്രീ സമൂഹത്തെ പുഴുക്കൾക്കു സമാനം താഴ്ത്തിക്കെട്ടി സംസാരിച്ചു. അതു പിന്നെയും കടന്ന് സംഘ പരിവാര രാഷ്ട്രീയവുമായുളള രഹസ്യ ബന്ധത്തിലും പരസ്യ ബന്ധത്തിലും പോയി മുസ്ലിം വെറുപ്പിന്റെ വിഷം കുടിച്ചു. എന്നാലും പൂഞ്ഞാറിൽ പിസി ജോർജ്ജ് ജയിക്കും എന്നു തന്നെ എല്ലാവരും കരുതി. കാരണം ഇടതുപക്ഷവും വലതുപക്ഷവും ഒരേ പോലെ വാശിയിൽ ആയിരുന്നു. അവർ ഒന്നിക്കാൻ തയ്യാറല്ലായിരുന്നു. ആ വിടവായിരുന്നു പിസിയുടെ വിജയം ഉണ്ടാവും എന്ന് തോന്നിപ്പിച്ചിരുന്നത്. അവസാനം പി സി വീണു. ഒരു രാഷ്ട്രീയ ധാർമ്മിക പൊതു ബോധത്തെ എന്തു മാത്രം മലീമസമാക്കാം എന്നതുമാത്രമായിരിക്കണം അദ്ദേഹത്തിന്റെ സംഭാവനയായി കേരള രാഷ്ട്രീയം കൂടുതലായും ഓർക്കുക.
