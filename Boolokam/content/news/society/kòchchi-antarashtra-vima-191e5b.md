---
title: "കൊച്ചി അന്താരാഷ്ട്ര വിമാനത്താവളത്തിന് ഇനി സൗരോര്‍ജത്തിന്റെ കരുത്ത്"
date: 2015-08-15T21:41:31
draft: false
categories: ["Society"]
tags: ['CIAL', 'Cochin Airport', 'Cochin International Airport Limited', 'First Solar powered Airport In India']
author: "jefin"
---

<a href="https://cdn.boolokam.com/articles/2015/08/CIAL.jpg"><img class="aligncenter size-full wp-image-211030" src="https://cdn.boolokam.com/articles/2015/08/CIAL.jpg" alt="CIAL" width="620" height="413" /></a>
12 മെഗാവാട്ട് പീക്ക് ശേഷിയുള്ള സോളാര്‍ പവര്‍ പ്ലാന്റ് ഉപയോഗിച്ച് ഈ ഓഗസ്റ്റ് പതിനെട്ട് മുതല്‍ കൊച്ചി അന്താരാഷ്ട്ര വിമാനത്താവളം പ്രവര്‍ത്തനം ആരംഭിക്കുമ്പോള്‍ കേരളീയരെ സംബന്ധിച്ചിടത്തോളം അത് അത്യന്ത്യം അഭിമാനിക്കാവുന്ന ഒരു കാര്യമായിത്തീരും. പൂര്‍ണമായും സൗരോര്‍ജത്തില്‍ പ്രവര്‍ത്തിക്കുന്ന ലോകത്തിലെ ആദ്യ വിമാനത്താവളം എന്ന ഖ്യാതിയാണ് നമ്മുടെ സ്വന്തം സിയാല്‍ സ്വന്തമാക്കുവാന്‍ പോകുന്നത്.

ഓഗസ്റ്റ് 18 ന് ബഹുമാന്യനായ കേരള മുഖ്യമന്ത്രി ശ്രീ. ഉമ്മന്‍ ചാണ്ടി സോളാര്‍ പവര്‍ പ്ലാന്റ് ഉദ്ഘാടനം ചെയ്യുമെന്ന് വി.ജെ.കുര്യന്‍ ഐ.എ.എസ്. പത്രസമ്മേളനത്തില്‍ അറിയിച്ചു. 'സോളാര്‍ പ്ലാന്റ് ഉദ്ഘാടനം ചെയ്യപ്പെടുന്നതോടുകൂടി പൂര്‍ണമായും സൗരോര്‍ജത്തില്‍ പ്രവര്‍ത്തിക്കുന്ന ഇന്ത്യയിലെ ആദ്യ വിമാനത്താവളം ആയി കൊച്ചി മാറും. പ്രതിദിനം ആവശ്യമായ 52,000 യൂണിറ്റ് വൈദ്യുതിയും നല്‍കുവാന്‍ ഈ പ്ലാന്റിന് കഴിയും.'

ഗ്ലോബല്‍ ടെണ്ടറിലൂടെ ബാംഗ്ലൂര്‍ ബോസ് ലിമിറ്റെഡ് ആണ് സോളാര്‍ പ്ലാന്റ് നിര്‍മാണം ഏറ്റെടുത്തത്. വെറും ആറുമാസങ്ങള്‍ കൊണ്ടാണ് നിര്‍മാണം പൂര്‍ത്തീകരിച്ചത്.

കേരളത്തിലെ ഏറ്റവും വലുതും തിരക്കേറിയതുമായ കൊച്ചി വിമാനത്താവളം കഴിഞ്ഞ വര്ഷം ഇന്ത്യയില്‍ ഏറ്റവുമധികം യാത്രക്കാര്‍ വന്നുപോയ വിമാനത്താവളങ്ങളുടെ പട്ടികയില്‍ മൂന്നാം സ്ഥാനത്ത് എത്തിയിരുന്നു. 1999 ജൂണ്‍ 10ന് പ്രവര്‍ത്തനം ആരംഭിച്ച കൊച്ചി വിമാനത്താവളം ഇന്ത്യയില്‍ ആദ്യമായി പി.പി.പി. മോഡലില്‍ രൂപീകൃതമായ വിമാനത്താവളം കൂടിയാണ്.


![കൊച്ചി അന്താരാഷ്ട്ര വിമാനത്താവളത്തിന് ഇനി സൗരോര്‍ജത്തിന്റെ കരുത്ത്](https://cdn.boolokam.com/articles/2015/08/CIAL.jpg)[](https://cdn.boolokam.com/articles/2015/08/CIAL.jpg) 12 മെഗാവാട്ട് പീക്ക് ശേഷിയുള്ള സോളാര്‍ പവര്‍ പ്ലാന്റ് ഉപയോഗിച്ച് ഈ ഓഗസ്റ്റ് പതിനെട്ട് മുതല്‍ കൊച്ചി അന്താരാഷ്ട്ര വിമാനത്താവളം പ്രവര്‍ത്തനം ആരംഭിക്കുമ്പോള്‍ കേരളീയരെ സംബന്ധിച്ചിടത്തോളം അത് അത്യന്ത്യം അഭിമാനിക്കാവുന്ന ഒരു കാര്യമായിത്തീരും. പൂര്‍ണമായും സൗരോര്‍ജത്തില്‍ പ്രവര്‍ത്തിക്കുന്ന ലോകത്തിലെ ആദ്യ വിമാനത്താവളം എന്ന ഖ്യാതിയാണ് നമ്മുടെ സ്വന്തം സിയാല്‍ സ്വന്തമാക്കുവാന്‍ പോകുന്നത്. ഓഗസ്റ്റ് 18 ന് ബഹുമാന്യനായ കേരള മുഖ്യമന്ത്രി ശ്രീ. ഉമ്മന്‍ ചാണ്ടി സോളാര്‍ പവര്‍ പ്ലാന്റ് ഉദ്ഘാടനം ചെയ്യുമെന്ന് വി.ജെ.കുര്യന്‍ ഐ.എ.എസ്. പത്രസമ്മേളനത്തില്‍ അറിയിച്ചു. 'സോളാര്‍ പ്ലാന്റ് ഉദ്ഘാടനം ചെയ്യപ്പെടുന്നതോടുകൂടി പൂര്‍ണമായും സൗരോര്‍ജത്തില്‍ പ്രവര്‍ത്തിക്കുന്ന ഇന്ത്യയിലെ ആദ്യ വിമാനത്താവളം ആയി കൊച്ചി മാറും. പ്രതിദിനം ആവശ്യമായ 52,000 യൂണിറ്റ് വൈദ്യുതിയും നല്‍കുവാന്‍ ഈ പ്ലാന്റിന് കഴിയും.' ഗ്ലോബല്‍ ടെണ്ടറിലൂടെ ബാംഗ്ലൂര്‍ ബോസ് ലിമിറ്റെഡ് ആണ് സോളാര്‍ പ്ലാന്റ് നിര്‍മാണം ഏറ്റെടുത്തത്. വെറും ആറുമാസങ്ങള്‍ കൊണ്ടാണ് നിര്‍മാണം പൂര്‍ത്തീകരിച്ചത്. കേരളത്തിലെ ഏറ്റവും വലുതും തിരക്കേറിയതുമായ കൊച്ചി വിമാനത്താവളം കഴിഞ്ഞ വര്ഷം ഇന്ത്യയില്‍ ഏറ്റവുമധികം യാത്രക്കാര്‍ വന്നുപോയ വിമാനത്താവളങ്ങളുടെ പട്ടികയില്‍ മൂന്നാം സ്ഥാനത്ത് എത്തിയിരുന്നു. 1999 ജൂണ്‍ 10ന് പ്രവര്‍ത്തനം ആരംഭിച്ച കൊച്ചി വിമാനത്താവളം ഇന്ത്യയില്‍ ആദ്യമായി പി.പി.പി. മോഡലില്‍ രൂപീകൃതമായ വിമാനത്താവളം കൂടിയാണ്.
