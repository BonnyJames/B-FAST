---
title: "ഈ സിനിമ യുടെ ഗാനങ്ങൾ ഒരുകാലത്തു തമിഴ്നാടിന്റേയും കേരളത്തിന്റെയും മൂക്കിനുംമൂലയിലും വരെ മുഴങ്ങിക്കേട്ടിരുന്നു"
date: 2023-01-10T16:11:02
draft: false
categories: ["Society"]
tags: ['chinna thambi', 'chinna thambi movie', 'khushbu', 'p vasu', 'prabhu', 'Roy VT', 'സിനിമ']
author: "Beaumaris"
---

<strong>ചിന്നത്തമ്പി :-</strong>

<strong>Roy VT</strong>

1991ൽ K.B ഫിലിംസിന്റെ ബാനറിൽ K.ബാലു നിർമ്മിച്ച് P.വാസു സംവിധാനം ചെയ്ത ഈ ചിത്രം തമിഴകത്ത് മാത്രമല്ല, കേരളക്കരയിലും വൻ പ്രദർശനവിജയം നേടിയതാണ്. തമിഴ്സിനിമയെ സംബന്ധിച്ചിടത്തോളം ഇളയരാജയുടെ സംഗീതം പഞ്ചാമൃതത്തേക്കാൾ മാധുര്യത്തോടെ സ്വീകരിക്കപ്പെട്ടിരുന്ന ആ കാലഘട്ടത്തിൽ ഗ്രാമീണ ചാരുതയോടെ ഇളയരാജ കാഴ്ചവച്ച സംഗീതവിസ്മയം ആയിരുന്നു ചിന്നത്തമ്പി.പാട്ട്, പ്രേമം, സ്റ്റണ്ട്, കോമഡി, സെന്റിമെന്റ്സ് തുടങ്ങി സകല ചേരുവകളും ചേരുംപടി ചേർത്തിണക്കിയ അവതരണ ശൈലിയിലൂടെ P.വാസു ഈ ചിത്രത്തെ തമിഴ്ജനതയുടെ ഹൃദയത്തിലാണ് പ്രതിഷ്ഠിച്ചത്.

'80കളുടെ തുടക്കത്തിൽ സുഹൃത്തായ സന്താനഭാരതിയോടൊപ്പം ചേർന്ന് ഭാരതി-വാസു എന്നപേരിൽ ഏതാനും ചിത്രങ്ങൾ ഒരുക്കിയശേഷം '80കളുടെ രണ്ടാം പകുതിയോടെയാണ് P.വാസു ഒരു സ്വതന്ത്ര സംവിധായകനായി ചുവടുറപ്പിക്കുന്നത്.എൻ തങ്കച്ചി പഠിച്ചവ, നടികൻ,പൊന്മനസ് ശെൽവൻ, പണക്കാരൻ,വേലൈ കിടൈച്ചിടിച്ച്, സാധു, മന്നൻ, റിക്ഷാമാമാ,ഇത് നമ്മഭൂമി, സേതുപതി IPS, വാൾട്ടർ വെറ്റിവേൽ തുടങ്ങി നിരവധി സൂപ്പർഹിറ്റ് ചിത്രങ്ങൾ സമ്മാനിച്ച P. വാസുവിന്റെ കരിയറിലെ ഏറ്റവും വലിയ വിജയമായിരുന്നു ചിന്നത്തമ്പിയിലൂടെ കൈവരിച്ചത്.

പ്രഭുവും കുഷ്ബുവും ആയിരുന്നു ഈ ചിത്രത്തിലെ പ്രധാന താരങ്ങൾ. നടികർതിലകം ശിവാജി ഗണേശന്റെ മകൻ എന്ന നിലയിൽ മറ്റേതൊരു താരത്തിനു ലഭിച്ചതിനേക്കാൾ വലിയ വാർത്താപ്രാധാന്യത്തോടെ ആയിരുന്നു അഭിനയ രംഗത്തേക്കുള്ള പ്രഭുവിന്റെ അരങ്ങേറ്റം. 1982ൽ ശിവാജി ഗണേശൻ നായകനായ ശങ്കിലി എന്ന ചിത്രത്തിൽ ശിവജിക്ക് വെല്ലുവിളി ഉയർത്തുന്ന അതിശക്തമായ ഒരു കഥാപാത്രത്തെ അവതരിപ്പിച്ചുകൊണ്ട് കടന്നുവന്ന പ്രഭുവിനെ കമലിനും രജനിക്കും ബദലായി അടുത്ത സൂപ്പർസ്റ്റാർ എന്ന പരിവേഷത്തോടെ ആയിരുന്നു അക്കാലത്തെ മാധ്യമങ്ങളും, ശിവാജിയുടെ ആരാധകരും വരവേറ്റത്.

https://youtu.be/jGv57RIM0iE

സ്ഥിരമായി കമലിനേയും രജനിയേയും മാറിമാറി നായകന്മാരാക്കി വമ്പൻ ചിത്രങ്ങൾ നിർമ്മിക്കുന്ന A.V.M പ്രൊഡക്ഷൻസ് പ്രഭുവിനെ നായകനാക്കി ശൂരക്കോട്ടൈ ശിങ്കക്കുട്ടി എന്ന ബിഗ്ബഡ്ജറ്റ് ചിത്രം ഒരുക്കിയതോടെ പ്രഭുവിനെക്കുറിച്ചുള്ള പ്രേക്ഷകപ്രതീക്ഷകൾ വാനോളമുയർന്നു.ആ ചിത്രം സൂപ്പർഹിറ്റായിരുന്നു.അതേ കാലഘട്ടത്തിൽ ശിവാജിയോടൊപ്പം അഭിനയിച്ച സന്ധിപ്പ്, നീതിപതി, വെള്ളൈറോജാ തുടങ്ങിയ ചിത്രങ്ങളും സൂപ്പർഹിറ്റായി.'80കളിൽ പ്രഭു നായകനായ കോഴികൂവുത്, നിനൈവുചിഹ്നം, എൻ തങ്കച്ചി പഠിച്ചവ, ചിന്നപ്പൂവേ മെല്ലെപ്പേശ് തുടങ്ങിയ ചിത്രങ്ങളൊക്കെ സൂപ്പർഹിറ്റായി.സമകാലികനായ കാർത്തിക്കുമൊത്ത് നായകവേഷം പങ്കിട്ട അഗ്നിനക്ഷത്രം എന്ന ചിത്രം അക്കാലത്ത് ഏറെ തരംഗം സൃഷ്ടിച്ചതാണ്.

പക്ഷെ ഇത്രയൊക്കെ വിജയങ്ങൾ ഉണ്ടായിട്ടും പ്രഭുവിന്റെ താരപദവിയിൽ കാര്യമായി ഉയർച്ച ഉണ്ടായില്ല.വിജയങ്ങളേക്കാൾ പതിന്മടങ്ങ് ആയിരുന്നു പരാജയങ്ങൾ എന്നതായിരുന്നു അതിന്റെ കാരണം.പ്രേക്ഷകർക്കിഷ്ടപ്പെടുന്ന ചില മികച്ച ചിത്രങ്ങൾ വിജയിക്കുന്നു എന്നതിനപ്പുറം ഏതുചിത്രത്തിനും നല്കാവുന്ന ഒരു മിനിമംഗ്യാരണ്ടി അക്കാലത്ത് പ്രഭുവിന് ഉണ്ടായിരുന്നില്ല.ശിവാജിയുടെ ആരാധകർ തങ്ങളുടെ നടികർതിലകത്തിനോടുള്ള ആരാധനയുടെ ഒരംശം ഇളയതിലകത്തിനായി മാറ്റിവച്ചു എന്നല്ലാതെ സ്വന്തമായി ഒരു ആരാധകവൃന്ദത്തെ സൃഷ്ടിക്കാൻ പ്രഭുവിന് കഴിഞ്ഞിരുന്നില്ല.അതുകൊണ്ടുതന്നെ മറ്റുനായകന്മാരുടെ ചിത്രങ്ങളിൽ നായകനല്ലാതെ അഭിനയിക്കാനും അക്കാലത്ത് പ്രഭു പലതവണ നിയോഗിതനായി.

https://youtu.be/SEmVbmMcA40

ശിവകുമാറിന്റെയൊപ്പം ഒരുവർ വാഴും ആലൈയം,കമലഹാസന്റെയൊപ്പം വെറ്റിവിഴാ, രജനീകാന്തിന്റെയൊപ്പം ഗുരു ശിഷ്യൻ, ധർമ്മത്തിൻ തലൈവൻ, വിജയകാന്തിന്റെയൊപ്പംകാലൈയുംനീയേ മാലൈയുംനീയേ, സത്യരാജിന്റെയൊപ്പം ചിന്നത്തമ്പി പെരിയതമ്പി (ഇത് ഒറ്റപ്പേരാണ്,പിരിച്ചു പറയാവുന്ന പേരുകൾ പിന്നീടാണ് ഇറങ്ങിയത്), അണ്ണാനഗർ മുതൽതെരു,പാലൈവന റോജാക്കൾ
തുടങ്ങിയ ചിത്രങ്ങളൊക്കെ സൂപ്പർ ഹിറ്റായിരുന്നെങ്കിലും അതിലെ നായകന്മാർർക്കാണ് അതിന്റെ നേട്ടം ലഭ്യമായത്.തട്ടിയുംമുട്ടിയും പൊയ്ക്കൊണ്ടിരുന്ന പ്രഭുവിന്റെ കരിയറിൽ അപ്രതീക്ഷിതമായുണ്ടായ രാജയോഗമായിരുന്നു ചിന്നത്തമ്പി. ആ ചിത്രം എത്രത്തോളം വലിയ തരംഗം ആയിരുന്നുവെന്ന് ആ കാലഘട്ടത്തിലെ പ്രേക്ഷകർ മറന്നിരിക്കാൻ ഇടയില്ല. ചിന്നത്തമ്പിയോളം പോന്നൊരു മഹാവിജയം ആവർത്തിക്കാൻ പിന്നീട് പ്രഭുവിന് സാധിച്ചില്ലെങ്കിലും ആ ഒരൊറ്റ ചിത്രത്തോടെ പ്രഭുവിന്റെ താരമൂല്യം കുതിച്ചുയർന്നു.

കുടുംബിനികളുടെ പ്രിയപ്പെട്ട താരമായിമാറിയ പ്രഭുവിന്റെ തുടർന്നു വന്ന ഒട്ടുമിക്ക ചിത്രങ്ങൾക്കും സാമ്പത്തികവിജയം നേടുവാൻ കഴിഞ്ഞിരുന്നു.നായകനായ പ്രഭുവിനേക്കാൾ വലിയ താരപദവിയാണ് ചിന്നത്തമ്പിയിലൂടെ അതിലെ നായികയായ കുഷ്ബുവിന് നേടാൻ കഴിഞ്ഞത്.ബോളിവുഡിലൂടെ തുടക്കം കുറിച്ച് കാര്യമായ നേട്ടമുണ്ടാക്കാൻ കഴിയാതെ തെലുങ്കിലൂടെ തെന്നിന്ത്യയിലേക്ക് ചേക്കറിയ കുഷ്ബുവിന് തമിഴിലാണ് കൂടുതൽ സ്വീകാര്യത ലഭിച്ചത്. 1989ൽ കാർത്തിക് നായകനായ ഫാസിലിന്റെ വർഷം-16 എന്ന ചിത്രത്തോടെ കുഷ്ബു താരപദവി കൈവരിച്ചെങ്കിലും ചിന്നത്തമ്പിയുടെ വൻ വിജയത്തോടെയാണ് ഒരു നമ്പർവൺ നായികയാകുന്നത്.പിന്നീടങ്ങോട്ട് കുറേക്കാലത്തേക്ക് തമിഴ് സിനിമയിൽ കുഷ്ബുവിന്റേതായ ഒരു സാമ്രാജ്യംതന്നെ സൃഷ്ടിക്കപ്പെട്ടു.

കുഷ്ബുവിന്റെ പേരിൽ ആരാധകർ അമ്പലം പോലും പണിയുന്ന സ്ഥിതിയുണ്ടായി.പ്രഭു, കുഷ്ബു എന്നിവർക്കു പുറമേ രാധാരവി, ഉദയപ്രകാശ്, കൗണ്ടമണി, മനോരമ, സുലക്ഷണ, യുവശ്രീ, അനുജ തുടങ്ങിയവരും ചിന്നത്തമ്പിയിൽ വേഷമിട്ടു.ഈ ചിത്രത്തിന്റെ ഓഡിയോ കാസറ്റുകൾ അക്കാലത്ത് മലയാള ചിത്രങ്ങളുടേതിനേക്കാൾ കൂടുതലായി കേരളത്തിൽപ്പോലും വിറ്റഴിഞ്ഞു.

https://youtu.be/ZK-komhVXHw

അട ഉച്ചന്തല ഉച്ചിയിലേ
ഉള്ളിരിക്കും പുത്തിയിലേ പാട്ട് ..
അരച്ചസന്തനം മണക്കുംകുങ്കുമം
അഴകു നെത്തിയിലേ ...
പോവോമാ ഊർകോലം
ഭൂലോകം എങ്കെങ്കും ...
തൂളിയിലേ ആടവന്ത
വാനത്തു മിൻവിളക്കേ
ആഴിയിലേ കണ്ടെടുത്ത
അർപ്പുത ആണിമുത്തേ ...

https://youtu.be/KVMTtyPcHKM

കുയിലെപ്പുടിച്ച് കൂണ്ടിലടച്ച്
കൂവശൊല്ലുകിറ ഉലകം
മയിലെപ്പുടിച്ച് കാലൈയൊടച്ച്
ആടശൊല്ലുകിറ ഉലകം ...

https://youtu.be/jLclpUwvkLk

നീ എങ്കേ എൻ അൻപേ
മീണ്ടും മീണ്ടും മീണ്ടും
നീ താൻ ഇങ്കെ വേണ്ടും ...
എന്നീ ഗാനങ്ങളെല്ലാം അക്കാലത്ത് തമിഴ്നാട്, കേരള സംസ്ഥാനങ്ങളുടെ മുക്കിലും മൂലയിലും പോലും തരംഗമായിരുന്നു.
**ചിന്നത്തമ്പി :-** **Roy VT** 1991ൽ K.B ഫിലിംസിന്റെ ബാനറിൽ K.ബാലു നിർമ്മിച്ച് P.വാസു സംവിധാനം ചെയ്ത ഈ ചിത്രം തമിഴകത്ത് മാത്രമല്ല, കേരളക്കരയിലും വൻ പ്രദർശനവിജയം നേടിയതാണ്. തമിഴ്സിനിമയെ സംബന്ധിച്ചിടത്തോളം ഇളയരാജയുടെ സംഗീതം പഞ്ചാമൃതത്തേക്കാൾ മാധുര്യത്തോടെ സ്വീകരിക്കപ്പെട്ടിരുന്ന ആ കാലഘട്ടത്തിൽ ഗ്രാമീണ ചാരുതയോടെ ഇളയരാജ കാഴ്ചവച്ച സംഗീതവിസ്മയം ആയിരുന്നു ചിന്നത്തമ്പി.പാട്ട്, പ്രേമം, സ്റ്റണ്ട്, കോമഡി, സെന്റിമെന്റ്സ് തുടങ്ങി സകല ചേരുവകളും ചേരുംപടി ചേർത്തിണക്കിയ അവതരണ ശൈലിയിലൂടെ P.വാസു ഈ ചിത്രത്തെ തമിഴ്ജനതയുടെ ഹൃദയത്തിലാണ് പ്രതിഷ്ഠിച്ചത്. '80കളുടെ തുടക്കത്തിൽ സുഹൃത്തായ സന്താനഭാരതിയോടൊപ്പം ചേർന്ന് ഭാരതി-വാസു എന്നപേരിൽ ഏതാനും ചിത്രങ്ങൾ ഒരുക്കിയശേഷം '80കളുടെ രണ്ടാം പകുതിയോടെയാണ് P.വാസു ഒരു സ്വതന്ത്ര സംവിധായകനായി ചുവടുറപ്പിക്കുന്നത്.എൻ തങ്കച്ചി പഠിച്ചവ, നടികൻ,പൊന്മനസ് ശെൽവൻ, പണക്കാരൻ,വേലൈ കിടൈച്ചിടിച്ച്, സാധു, മന്നൻ, റിക്ഷാമാമാ,ഇത് നമ്മഭൂമി, സേതുപതി IPS, വാൾട്ടർ വെറ്റിവേൽ തുടങ്ങി നിരവധി സൂപ്പർഹിറ്റ് ചിത്രങ്ങൾ സമ്മാനിച്ച P. വാസുവിന്റെ കരിയറിലെ ഏറ്റവും വലിയ വിജയമായിരുന്നു ചിന്നത്തമ്പിയിലൂടെ കൈവരിച്ചത്. പ്രഭുവും കുഷ്ബുവും ആയിരുന്നു ഈ ചിത്രത്തിലെ പ്രധാന താരങ്ങൾ. നടികർതിലകം ശിവാജി ഗണേശന്റെ മകൻ എന്ന നിലയിൽ മറ്റേതൊരു താരത്തിനു ലഭിച്ചതിനേക്കാൾ വലിയ വാർത്താപ്രാധാന്യത്തോടെ ആയിരുന്നു അഭിനയ രംഗത്തേക്കുള്ള പ്രഭുവിന്റെ അരങ്ങേറ്റം. 1982ൽ ശിവാജി ഗണേശൻ നായകനായ ശങ്കിലി എന്ന ചിത്രത്തിൽ ശിവജിക്ക് വെല്ലുവിളി ഉയർത്തുന്ന അതിശക്തമായ ഒരു കഥാപാത്രത്തെ അവതരിപ്പിച്ചുകൊണ്ട് കടന്നുവന്ന പ്രഭുവിനെ കമലിനും രജനിക്കും ബദലായി അടുത്ത സൂപ്പർസ്റ്റാർ എന്ന പരിവേഷത്തോടെ ആയിരുന്നു അക്കാലത്തെ മാധ്യമങ്ങളും, ശിവാജിയുടെ ആരാധകരും വരവേറ്റത്. https://youtu.be/jGv57RIM0iE സ്ഥിരമായി കമലിനേയും രജനിയേയും മാറിമാറി നായകന്മാരാക്കി വമ്പൻ ചിത്രങ്ങൾ നിർമ്മിക്കുന്ന A.V.M പ്രൊഡക്ഷൻസ് പ്രഭുവിനെ നായകനാക്കി ശൂരക്കോട്ടൈ ശിങ്കക്കുട്ടി എന്ന ബിഗ്ബഡ്ജറ്റ് ചിത്രം ഒരുക്കിയതോടെ പ്രഭുവിനെക്കുറിച്ചുള്ള പ്രേക്ഷകപ്രതീക്ഷകൾ വാനോളമുയർന്നു.ആ ചിത്രം സൂപ്പർഹിറ്റായിരുന്നു.അതേ കാലഘട്ടത്തിൽ ശിവാജിയോടൊപ്പം അഭിനയിച്ച സന്ധിപ്പ്, നീതിപതി, വെള്ളൈറോജാ തുടങ്ങിയ ചിത്രങ്ങളും സൂപ്പർഹിറ്റായി.'80കളിൽ പ്രഭു നായകനായ കോഴികൂവുത്, നിനൈവുചിഹ്നം, എൻ തങ്കച്ചി പഠിച്ചവ, ചിന്നപ്പൂവേ മെല്ലെപ്പേശ് തുടങ്ങിയ ചിത്രങ്ങളൊക്കെ സൂപ്പർഹിറ്റായി.സമകാലികനായ കാർത്തിക്കുമൊത്ത് നായകവേഷം പങ്കിട്ട അഗ്നിനക്ഷത്രം എന്ന ചിത്രം അക്കാലത്ത് ഏറെ തരംഗം സൃഷ്ടിച്ചതാണ്. പക്ഷെ ഇത്രയൊക്കെ വിജയങ്ങൾ ഉണ്ടായിട്ടും പ്രഭുവിന്റെ താരപദവിയിൽ കാര്യമായി ഉയർച്ച ഉണ്ടായില്ല.വിജയങ്ങളേക്കാൾ പതിന്മടങ്ങ് ആയിരുന്നു പരാജയങ്ങൾ എന്നതായിരുന്നു അതിന്റെ കാരണം.പ്രേക്ഷകർക്കിഷ്ടപ്പെടുന്ന ചില മികച്ച ചിത്രങ്ങൾ വിജയിക്കുന്നു എന്നതിനപ്പുറം ഏതുചിത്രത്തിനും നല്കാവുന്ന ഒരു മിനിമംഗ്യാരണ്ടി അക്കാലത്ത് പ്രഭുവിന് ഉണ്ടായിരുന്നില്ല.ശിവാജിയുടെ ആരാധകർ തങ്ങളുടെ നടികർതിലകത്തിനോടുള്ള ആരാധനയുടെ ഒരംശം ഇളയതിലകത്തിനായി മാറ്റിവച്ചു എന്നല്ലാതെ സ്വന്തമായി ഒരു ആരാധകവൃന്ദത്തെ സൃഷ്ടിക്കാൻ പ്രഭുവിന് കഴിഞ്ഞിരുന്നില്ല.അതുകൊണ്ടുതന്നെ മറ്റുനായകന്മാരുടെ ചിത്രങ്ങളിൽ നായകനല്ലാതെ അഭിനയിക്കാനും അക്കാലത്ത് പ്രഭു പലതവണ നിയോഗിതനായി. https://youtu.be/SEmVbmMcA40 ശിവകുമാറിന്റെയൊപ്പം ഒരുവർ വാഴും ആലൈയം,കമലഹാസന്റെയൊപ്പം വെറ്റിവിഴാ, രജനീകാന്തിന്റെയൊപ്പം ഗുരു ശിഷ്യൻ, ധർമ്മത്തിൻ തലൈവൻ, വിജയകാന്തിന്റെയൊപ്പംകാലൈയുംനീയേ മാലൈയുംനീയേ, സത്യരാജിന്റെയൊപ്പം ചിന്നത്തമ്പി പെരിയതമ്പി (ഇത് ഒറ്റപ്പേരാണ്,പിരിച്ചു പറയാവുന്ന പേരുകൾ പിന്നീടാണ് ഇറങ്ങിയത്), അണ്ണാനഗർ മുതൽതെരു,പാലൈവന റോജാക്കൾ തുടങ്ങിയ ചിത്രങ്ങളൊക്കെ സൂപ്പർ ഹിറ്റായിരുന്നെങ്കിലും അതിലെ നായകന്മാർർക്കാണ് അതിന്റെ നേട്ടം ലഭ്യമായത്.തട്ടിയുംമുട്ടിയും പൊയ്ക്കൊണ്ടിരുന്ന പ്രഭുവിന്റെ കരിയറിൽ അപ്രതീക്ഷിതമായുണ്ടായ രാജയോഗമായിരുന്നു ചിന്നത്തമ്പി. ആ ചിത്രം എത്രത്തോളം വലിയ തരംഗം ആയിരുന്നുവെന്ന് ആ കാലഘട്ടത്തിലെ പ്രേക്ഷകർ മറന്നിരിക്കാൻ ഇടയില്ല. ചിന്നത്തമ്പിയോളം പോന്നൊരു മഹാവിജയം ആവർത്തിക്കാൻ പിന്നീട് പ്രഭുവിന് സാധിച്ചില്ലെങ്കിലും ആ ഒരൊറ്റ ചിത്രത്തോടെ പ്രഭുവിന്റെ താരമൂല്യം കുതിച്ചുയർന്നു. കുടുംബിനികളുടെ പ്രിയപ്പെട്ട താരമായിമാറിയ പ്രഭുവിന്റെ തുടർന്നു വന്ന ഒട്ടുമിക്ക ചിത്രങ്ങൾക്കും സാമ്പത്തികവിജയം നേടുവാൻ കഴിഞ്ഞിരുന്നു.നായകനായ പ്രഭുവിനേക്കാൾ വലിയ താരപദവിയാണ് ചിന്നത്തമ്പിയിലൂടെ അതിലെ നായികയായ കുഷ്ബുവിന് നേടാൻ കഴിഞ്ഞത്.ബോളിവുഡിലൂടെ തുടക്കം കുറിച്ച് കാര്യമായ നേട്ടമുണ്ടാക്കാൻ കഴിയാതെ തെലുങ്കിലൂടെ തെന്നിന്ത്യയിലേക്ക് ചേക്കറിയ കുഷ്ബുവിന് തമിഴിലാണ് കൂടുതൽ സ്വീകാര്യത ലഭിച്ചത്. 1989ൽ കാർത്തിക് നായകനായ ഫാസിലിന്റെ വർഷം-16 എന്ന ചിത്രത്തോടെ കുഷ്ബു താരപദവി കൈവരിച്ചെങ്കിലും ചിന്നത്തമ്പിയുടെ വൻ വിജയത്തോടെയാണ് ഒരു നമ്പർവൺ നായികയാകുന്നത്.പിന്നീടങ്ങോട്ട് കുറേക്കാലത്തേക്ക് തമിഴ് സിനിമയിൽ കുഷ്ബുവിന്റേതായ ഒരു സാമ്രാജ്യംതന്നെ സൃഷ്ടിക്കപ്പെട്ടു. കുഷ്ബുവിന്റെ പേരിൽ ആരാധകർ അമ്പലം പോലും പണിയുന്ന സ്ഥിതിയുണ്ടായി.പ്രഭു, കുഷ്ബു എന്നിവർക്കു പുറമേ രാധാരവി, ഉദയപ്രകാശ്, കൗണ്ടമണി, മനോരമ, സുലക്ഷണ, യുവശ്രീ, അനുജ തുടങ്ങിയവരും ചിന്നത്തമ്പിയിൽ വേഷമിട്ടു.ഈ ചിത്രത്തിന്റെ ഓഡിയോ കാസറ്റുകൾ അക്കാലത്ത് മലയാള ചിത്രങ്ങളുടേതിനേക്കാൾ കൂടുതലായി കേരളത്തിൽപ്പോലും വിറ്റഴിഞ്ഞു. https://youtu.be/ZK-komhVXHw അട ഉച്ചന്തല ഉച്ചിയിലേ ഉള്ളിരിക്കും പുത്തിയിലേ പാട്ട് .. അരച്ചസന്തനം മണക്കുംകുങ്കുമം അഴകു നെത്തിയിലേ ... പോവോമാ ഊർകോലം ഭൂലോകം എങ്കെങ്കും ... തൂളിയിലേ ആടവന്ത വാനത്തു മിൻവിളക്കേ ആഴിയിലേ കണ്ടെടുത്ത അർപ്പുത ആണിമുത്തേ ... https://youtu.be/KVMTtyPcHKM കുയിലെപ്പുടിച്ച് കൂണ്ടിലടച്ച് കൂവശൊല്ലുകിറ ഉലകം മയിലെപ്പുടിച്ച് കാലൈയൊടച്ച് ആടശൊല്ലുകിറ ഉലകം ... https://youtu.be/jLclpUwvkLk നീ എങ്കേ എൻ അൻപേ മീണ്ടും മീണ്ടും മീണ്ടും നീ താൻ ഇങ്കെ വേണ്ടും ... എന്നീ ഗാനങ്ങളെല്ലാം അക്കാലത്ത് തമിഴ്നാട്, കേരള സംസ്ഥാനങ്ങളുടെ മുക്കിലും മൂലയിലും പോലും തരംഗമായിരുന്നു.
