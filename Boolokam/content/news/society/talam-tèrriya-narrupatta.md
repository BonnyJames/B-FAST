---
title: "താളം തെറ്റിയ ഞാറ്റുപാട്ട്; വഴി തെറ്റിയ ഞാറ്റുവേല"
date: 2013-01-01T15:09:10
draft: false
categories: ["Society"]
tags: []
author: "boolokamtv@gmail.com"
---

<p style="text-align: center;"><img class="aligncenter  wp-image-82285" alt="1" src="https://cdn.boolokam.com/articles/2013/01/14.jpg" width="486" height="318" /></p>
കലണ്ടര്‍ താളുകള്‍ നോക്കാതെതന്നെ ഞാറ്റുവേലകളും സംക്രാന്തിയും മനസ്സില്‍ ഗണിച്ചെടുത്ത് പുതുമഴയ്ക്കുമുമ്പേ ഉഴുതുമറിച്ച വയലുകളിലേക്ക് വിത്തെറിഞ്ഞ വയനാടന്‍ കര്‍ഷകര്‍ എവിടെപ്പോയി?

തിമിര്‍ത്തുപെയ്യുന്ന കര്‍ക്കടകപ്പെരുമഴയിലും കൊരമ്പക്കുടചൂടി ഞാറ്റുപാട്ടുമായി വയലിലേക്കിറങ്ങുന്ന തൊഴിലാളികളും ഇവിടെയുണ്ടോ? വയലുകളും വലിയ കുന്നുകളുമുള്ള വയനാട്ടില്‍ ഇതൊക്കെ ചരിത്രമായി. കൃഷി വ്യവസായമായി മാറുമ്പോള്‍ പച്ചപ്പുനിറഞ്ഞ വയലുകള്‍ക്കൊപ്പം കാലങ്ങളോളം നാട് നെഞ്ചിലേറ്റിയ കാര്‍ഷികസംസ്‌കാരംകൂടിയാണ് അസ്തമിക്കുന്നത്. മണ്ണിന്റെ മണവും വിയര്‍പ്പിന്റെ നനവുമുള്ള വയനാടന്‍നിലങ്ങള്‍ ഇന്ന് മരുവത്കരണത്തിന്റെ പാതയിലാണ്.

വയലുകള്‍ ഏറെയുള്ള വയനാട്ടില്‍ കൃഷി ഉപജീവനം മാത്രമായിരുന്നില്ല, കാലം കൈമാറിയ പൈതൃകമായിരുന്നു. തുലാപ്പത്തിന് നെല്‍ക്കതിര്‍ കുളിപ്പിച്ച് കളത്തിലെ നിലവിളക്കിനുമുന്നില്‍ പൂജിച്ച് വീടിന്റെ പടിവാതിലിനോട് ചേര്‍ത്തുവെച്ചവരായിരുന്നു വയനാടിന്റെ പൂര്‍വികര്‍. ലാഭനഷ്ടക്കണക്കുകള്‍ നോക്കാതെ നെല്‍കൃഷിയെ ഇവര്‍ ജീവിതത്തോട് അടുപ്പിച്ചുനിര്‍ത്തി. പോയകാലത്തില്‍ വയനാടിന്റെ ഐശ്വര്യമായിരുന്നു നെല്ലറകളും ധാന്യപ്പുരകളും. ഭക്ഷ്യ സ്വയംപര്യാപ്തത എന്നതിലുപരി പാട്ടത്തിനുകൊടുത്തും കടംകൊടുത്തും നെല്ല് തലമുറകളെ പരസ്​പരം കണ്ണിചേര്‍ത്തു. ഒരു നാഴി അരിക്കുപോലും ചുരം കയറിയെത്തുന്ന ലോറികള്‍ കാത്തിരിക്കുന്ന വയനാട്ടുകാര്‍ക്ക് ഗതകാലസമൃദ്ധി ഇന്ന് ഓര്‍മമാത്രം.

കൊയെ്ത്താഴിഞ്ഞ വിശാലമായ നെല്‍പ്പാടങ്ങളില്‍ മേഞ്ഞുനടക്കുന്ന കന്നുകാലിക്കൂട്ടങ്ങളായിരുന്നു ഒരു കാലത്ത് വയനാടന്‍ കാഴ്ച. പുതുമഴ പെയ്തുതുടങ്ങിയാല്‍ തോളില്‍ നുകമേന്തി വയലുകള്‍ ഉഴുതുമറിക്കുന്ന എരുമാടുകള്‍. വെയിലും മഴയും വകവെക്കാതെ കര്‍ഷകര്‍ക്ക് കൂട്ടായി വളര്‍ന്ന ഈ കന്നുകാലി സമ്പത്തൊക്കെ എന്നോ അറവുശാലകളിലേക്ക് യാത്രയായി. ഉഴുതുമറിക്കാന്‍ ഇന്ന് നിലങ്ങളും ഇല്ലാതായി. ഓരോ തറവാട്ടുകാര്‍ക്ക് ഓരോ ഡസന്‍ കന്നുകാലികളെങ്കിലും ഒരുകാലത്ത് സ്വന്തമായിരുന്നു. നിലമുഴുന്നതിലുപരി ഐശ്വര്യത്തിന്റെ അടയാളമായും കന്നുകാലികളെ വളര്‍ത്തിയിരുന്നു.

പശു, പോത്ത്, എരുമ തുടങ്ങിയ കന്നുകാലികളുടെ ബാഹുല്യം കൃഷിഭൂമിക്കും കൂടുതല്‍ ജൈവികത നല്‍കി. കൃഷിയിറക്കുന്നതിനുമുമ്പേ വയലില്‍ ചാണകം വിതറുന്നതും പതിവായിരുന്നു. കൃഷിയിടങ്ങളില്‍ ജൈവ വളം എന്നതിലുപരി വീടിനകം മെഴുകാനും ചാണകം ഉപയോഗിച്ചു. രാസവളങ്ങളും യന്ത്രവത്കരണവും വന്നതോടെ കന്നുകാലികളെല്ലാം അധികപ്പറ്റായി. പത്തുവര്‍ഷത്തിനകം 80 ശതമാനം ഉഴവുമാടുകള്‍ വയനാട്ടില്‍നിന്ന് അപ്രത്യക്ഷമായതായി ലൈവ് സ്റ്റോക്ക് സര്‍വെ വെളിപ്പെടുത്തുന്നു. ഏത് പൂട്ടാനറിയാവുന്ന തൊഴിലാളികളും കാലക്രമേണ ഇല്ലാതാവുകയായിരുന്നു. വെറുതേ വിത്തെറിഞ്ഞാലും നൂറുമേനി വിളഞ്ഞിരുന്ന നെല്‍വയലുകളില്‍ രാസവളമില്ലാതെ പുല്ലുപോലും ഇന്ന് കിളിര്‍ക്കില്ല.

കൊരമ്പക്കുട, നുകം, നേഞ്ഞില്‍, പക്ക, താവ തുടങ്ങിയ കാര്‍ഷിക ഉപകരണങ്ങള്‍ ഇന്ന് വയനാട്ടില്‍ അപൂര്‍വവസ്തുവായി. കൃഷിപ്പണി കഴിഞ്ഞാല്‍ വീടിന്റെ ഇറയത്ത് സ്ഥാനം പിടിച്ചിരുന്ന ഈ നാടന്‍ പണിയായുധങ്ങള്‍ കര്‍ഷകര്‍ എന്നോ ഉപേക്ഷിച്ചു. പൊലിപ്പാറ്റിയും കാലങ്ങളോളം ധാന്യങ്ങള്‍ കേടുകൂടാതെ സൂക്ഷിച്ചിരുന്ന കൊമ്മയും എവിടെയും കാണാനില്ല. പഴഞ്ചനെന്ന് വിശേഷിപ്പിക്കപ്പെട്ട കാലത്തിനൊപ്പം ഇതൊക്കെയും വിസ്മൃതിയിലായി.

കാര്‍ഷികവൃത്തിയില്‍ നെല്‍കൃഷിതന്നെയായിരുന്നു വയനാട്ടുകാര്‍ക്ക് പ്രിയം. ഒട്ടനേകം പരമ്പരാഗത നെല്‍വിത്തുകളുടെ ശേഖരം തന്നെ ഇവിടെയുണ്ടായിരുന്നു. എല്ലാകാലത്തും ഒരേപോലെ വിളവ് തന്നിരുന്ന ചോമാല, വെളിയന്‍, തൊണ്ടി എന്നീ പഴയവിത്തുകള്‍ പേരിനുമാത്രം ഇപ്പോള്‍ അവശേഷിച്ചിരിക്കുന്നു. ചേറ്റുവിരിപ്പ്, മുണ്ടകന്‍ തുടങ്ങി പൂജാവിധികള്‍ക്കുമാത്രം ഉപയോഗിച്ചിരുന്ന നെല്‍വിത്തടക്കം നൂറ്റിപ്പത്തോളം ഇനങ്ങള്‍ ഇതിനകം വയനാടിന് കൈമോശംവന്നു. കൃഷിഭൂമിയുടെ തലമുറകള്‍തോറുമുള്ള വിഭജനമാണ് ഒന്നിലധികം വിത്തിനങ്ങള്‍ കൃഷിചെയ്യുന്നതില്‍നിന്ന് കര്‍ഷകരെ പിന്തിരിപ്പിച്ചത്.

ഞാറിന്റെ മൂപ്പിനനുസരിച്ച് വിളനാട്ടിയും പ്രത്യേക സംരക്ഷണവും വേറെവേറെ നല്‍കേണ്ടിയിരുന്നതിനാല്‍ ഒറ്റകൃഷിയിലേക്ക് കര്‍ഷകര്‍ മടങ്ങുകയായിരുന്നു. ജനിതമാറ്റം വരുത്തിയ അന്തകവിത്തുകള്‍ സര്‍ക്കാര്‍ മുഖേന കര്‍ഷകരിലെത്തിയതോടെ പഴയവിത്തിനങ്ങള്‍ പാടേ ഏവരും ഒഴിവാക്കുന്നു. സുഗന്ധനെല്‍കൃഷി പ്രതിവര്‍ഷം ഇല്ലാതായിക്കൊണ്ടിരിക്കുന്നു. ഗന്ധകശാലയും ജീരകശാലയും അതിവേഗം വയനാട്ടില്‍നിന്ന് അപ്രത്യക്ഷമായിവരികയാണ്. വീട്ടുമുറ്റത്തിനരികിലെ കൂറ്റന്‍ പുല്ലിന്‍തുറുവും നെല്‍ക്കളങ്ങളും കാര്‍ഷിക സംസ്‌കൃതിയുടെ അടയാളമായി ഇന്ന് അവശേഷിക്കുന്നില്ല.


![താളം തെറ്റിയ ഞാറ്റുപാട്ട്; വഴി തെറ്റിയ ഞാറ്റുവേല](https://cdn.boolokam.com/articles/2013/01/14.jpg)കലണ്ടര്‍ താളുകള്‍ നോക്കാതെതന്നെ ഞാറ്റുവേലകളും സംക്രാന്തിയും മനസ്സില്‍ ഗണിച്ചെടുത്ത് പുതുമഴയ്ക്കുമുമ്പേ ഉഴുതുമറിച്ച വയലുകളിലേക്ക് വിത്തെറിഞ്ഞ വയനാടന്‍ കര്‍ഷകര്‍ എവിടെപ്പോയി? തിമിര്‍ത്തുപെയ്യുന്ന കര്‍ക്കടകപ്പെരുമഴയിലും കൊരമ്പക്കുടചൂടി ഞാറ്റുപാട്ടുമായി വയലിലേക്കിറങ്ങുന്ന തൊഴിലാളികളും ഇവിടെയുണ്ടോ? വയലുകളും വലിയ കുന്നുകളുമുള്ള വയനാട്ടില്‍ ഇതൊക്കെ ചരിത്രമായി. കൃഷി വ്യവസായമായി മാറുമ്പോള്‍ പച്ചപ്പുനിറഞ്ഞ വയലുകള്‍ക്കൊപ്പം കാലങ്ങളോളം നാട് നെഞ്ചിലേറ്റിയ കാര്‍ഷികസംസ്‌കാരംകൂടിയാണ് അസ്തമിക്കുന്നത്. മണ്ണിന്റെ മണവും വിയര്‍പ്പിന്റെ നനവുമുള്ള വയനാടന്‍നിലങ്ങള്‍ ഇന്ന് മരുവത്കരണത്തിന്റെ പാതയിലാണ്. വയലുകള്‍ ഏറെയുള്ള വയനാട്ടില്‍ കൃഷി ഉപജീവനം മാത്രമായിരുന്നില്ല, കാലം കൈമാറിയ പൈതൃകമായിരുന്നു. തുലാപ്പത്തിന് നെല്‍ക്കതിര്‍ കുളിപ്പിച്ച് കളത്തിലെ നിലവിളക്കിനുമുന്നില്‍ പൂജിച്ച് വീടിന്റെ പടിവാതിലിനോട് ചേര്‍ത്തുവെച്ചവരായിരുന്നു വയനാടിന്റെ പൂര്‍വികര്‍. ലാഭനഷ്ടക്കണക്കുകള്‍ നോക്കാതെ നെല്‍കൃഷിയെ ഇവര്‍ ജീവിതത്തോട് അടുപ്പിച്ചുനിര്‍ത്തി. പോയകാലത്തില്‍ വയനാടിന്റെ ഐശ്വര്യമായിരുന്നു നെല്ലറകളും ധാന്യപ്പുരകളും. ഭക്ഷ്യ സ്വയംപര്യാപ്തത എന്നതിലുപരി പാട്ടത്തിനുകൊടുത്തും കടംകൊടുത്തും നെല്ല് തലമുറകളെ പരസ്​പരം കണ്ണിചേര്‍ത്തു. ഒരു നാഴി അരിക്കുപോലും ചുരം കയറിയെത്തുന്ന ലോറികള്‍ കാത്തിരിക്കുന്ന വയനാട്ടുകാര്‍ക്ക് ഗതകാലസമൃദ്ധി ഇന്ന് ഓര്‍മമാത്രം. കൊയെ്ത്താഴിഞ്ഞ വിശാലമായ നെല്‍പ്പാടങ്ങളില്‍ മേഞ്ഞുനടക്കുന്ന കന്നുകാലിക്കൂട്ടങ്ങളായിരുന്നു ഒരു കാലത്ത് വയനാടന്‍ കാഴ്ച. പുതുമഴ പെയ്തുതുടങ്ങിയാല്‍ തോളില്‍ നുകമേന്തി വയലുകള്‍ ഉഴുതുമറിക്കുന്ന എരുമാടുകള്‍. വെയിലും മഴയും വകവെക്കാതെ കര്‍ഷകര്‍ക്ക് കൂട്ടായി വളര്‍ന്ന ഈ കന്നുകാലി സമ്പത്തൊക്കെ എന്നോ അറവുശാലകളിലേക്ക് യാത്രയായി. ഉഴുതുമറിക്കാന്‍ ഇന്ന് നിലങ്ങളും ഇല്ലാതായി. ഓരോ തറവാട്ടുകാര്‍ക്ക് ഓരോ ഡസന്‍ കന്നുകാലികളെങ്കിലും ഒരുകാലത്ത് സ്വന്തമായിരുന്നു. നിലമുഴുന്നതിലുപരി ഐശ്വര്യത്തിന്റെ അടയാളമായും കന്നുകാലികളെ വളര്‍ത്തിയിരുന്നു. പശു, പോത്ത്, എരുമ തുടങ്ങിയ കന്നുകാലികളുടെ ബാഹുല്യം കൃഷിഭൂമിക്കും കൂടുതല്‍ ജൈവികത നല്‍കി. കൃഷിയിറക്കുന്നതിനുമുമ്പേ വയലില്‍ ചാണകം വിതറുന്നതും പതിവായിരുന്നു. കൃഷിയിടങ്ങളില്‍ ജൈവ വളം എന്നതിലുപരി വീടിനകം മെഴുകാനും ചാണകം ഉപയോഗിച്ചു. രാസവളങ്ങളും യന്ത്രവത്കരണവും വന്നതോടെ കന്നുകാലികളെല്ലാം അധികപ്പറ്റായി. പത്തുവര്‍ഷത്തിനകം 80 ശതമാനം ഉഴവുമാടുകള്‍ വയനാട്ടില്‍നിന്ന് അപ്രത്യക്ഷമായതായി ലൈവ് സ്റ്റോക്ക് സര്‍വെ വെളിപ്പെടുത്തുന്നു. ഏത് പൂട്ടാനറിയാവുന്ന തൊഴിലാളികളും കാലക്രമേണ ഇല്ലാതാവുകയായിരുന്നു. വെറുതേ വിത്തെറിഞ്ഞാലും നൂറുമേനി വിളഞ്ഞിരുന്ന നെല്‍വയലുകളില്‍ രാസവളമില്ലാതെ പുല്ലുപോലും ഇന്ന് കിളിര്‍ക്കില്ല. കൊരമ്പക്കുട, നുകം, നേഞ്ഞില്‍, പക്ക, താവ തുടങ്ങിയ കാര്‍ഷിക ഉപകരണങ്ങള്‍ ഇന്ന് വയനാട്ടില്‍ അപൂര്‍വവസ്തുവായി. കൃഷിപ്പണി കഴിഞ്ഞാല്‍ വീടിന്റെ ഇറയത്ത് സ്ഥാനം പിടിച്ചിരുന്ന ഈ നാടന്‍ പണിയായുധങ്ങള്‍ കര്‍ഷകര്‍ എന്നോ ഉപേക്ഷിച്ചു. പൊലിപ്പാറ്റിയും കാലങ്ങളോളം ധാന്യങ്ങള്‍ കേടുകൂടാതെ സൂക്ഷിച്ചിരുന്ന കൊമ്മയും എവിടെയും കാണാനില്ല. പഴഞ്ചനെന്ന് വിശേഷിപ്പിക്കപ്പെട്ട കാലത്തിനൊപ്പം ഇതൊക്കെയും വിസ്മൃതിയിലായി. കാര്‍ഷികവൃത്തിയില്‍ നെല്‍കൃഷിതന്നെയായിരുന്നു വയനാട്ടുകാര്‍ക്ക് പ്രിയം. ഒട്ടനേകം പരമ്പരാഗത നെല്‍വിത്തുകളുടെ ശേഖരം തന്നെ ഇവിടെയുണ്ടായിരുന്നു. എല്ലാകാലത്തും ഒരേപോലെ വിളവ് തന്നിരുന്ന ചോമാല, വെളിയന്‍, തൊണ്ടി എന്നീ പഴയവിത്തുകള്‍ പേരിനുമാത്രം ഇപ്പോള്‍ അവശേഷിച്ചിരിക്കുന്നു. ചേറ്റുവിരിപ്പ്, മുണ്ടകന്‍ തുടങ്ങി പൂജാവിധികള്‍ക്കുമാത്രം ഉപയോഗിച്ചിരുന്ന നെല്‍വിത്തടക്കം നൂറ്റിപ്പത്തോളം ഇനങ്ങള്‍ ഇതിനകം വയനാടിന് കൈമോശംവന്നു. കൃഷിഭൂമിയുടെ തലമുറകള്‍തോറുമുള്ള വിഭജനമാണ് ഒന്നിലധികം വിത്തിനങ്ങള്‍ കൃഷിചെയ്യുന്നതില്‍നിന്ന് കര്‍ഷകരെ പിന്തിരിപ്പിച്ചത്. ഞാറിന്റെ മൂപ്പിനനുസരിച്ച് വിളനാട്ടിയും പ്രത്യേക സംരക്ഷണവും വേറെവേറെ നല്‍കേണ്ടിയിരുന്നതിനാല്‍ ഒറ്റകൃഷിയിലേക്ക് കര്‍ഷകര്‍ മടങ്ങുകയായിരുന്നു. ജനിതമാറ്റം വരുത്തിയ അന്തകവിത്തുകള്‍ സര്‍ക്കാര്‍ മുഖേന കര്‍ഷകരിലെത്തിയതോടെ പഴയവിത്തിനങ്ങള്‍ പാടേ ഏവരും ഒഴിവാക്കുന്നു. സുഗന്ധനെല്‍കൃഷി പ്രതിവര്‍ഷം ഇല്ലാതായിക്കൊണ്ടിരിക്കുന്നു. ഗന്ധകശാലയും ജീരകശാലയും അതിവേഗം വയനാട്ടില്‍നിന്ന് അപ്രത്യക്ഷമായിവരികയാണ്. വീട്ടുമുറ്റത്തിനരികിലെ കൂറ്റന്‍ പുല്ലിന്‍തുറുവും നെല്‍ക്കളങ്ങളും കാര്‍ഷിക സംസ്‌കൃതിയുടെ അടയാളമായി ഇന്ന് അവശേഷിക്കുന്നില്ല.
