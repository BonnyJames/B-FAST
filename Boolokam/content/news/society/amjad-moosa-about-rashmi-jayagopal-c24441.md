---
title: "\"അടുത്ത മാസം ആ ചിത്രം തിയറ്ററില്‍ കാണാനായി രശ്മി ജയഗോപാല്‍ ഇല്ലല്ലോ എന്നോര്‍ക്കുമ്പോള്‍ സഹിക്കാനാകുന്നില്ല\" നടൻ അംജദ് മൂസയുടെ കുറിപ്പ്"
date: 2022-09-19T13:10:20
draft: false
categories: ["Society"]
tags: ['actor Amjath Moosa', 'actress rashmi jayagopal', 'Amjath Moosa', 'rashmi jayagopal']
author: "Beaumaris"
---

<strong>നടൻ അംജദ് മൂസയുടെ കുറിപ്പ്</strong>

നടി രശ്മി ജയഗോപാലിന്‍റെ അകാലമരണത്തെക്കുറിച്ചുള്ള വാര്‍ത്ത കേട്ടപ്പോള്‍ അത് സത്യമായിരിക്കരുതേ എന്ന് പ്രാര്‍ത്ഥിച്ചുകൊണ്ടാണ് അവരുടെ സഹോദരനെ വിളിച്ചത്. ഒട്ടും പിടികൊടുക്കാതെ വേട്ടയാടിക്കൊണ്ടിരുന്ന അസുഖം വളരെപ്പെട്ടെന്നാണവരുടെ ജീവന്‍ തട്ടിയെടുത്തത് എന്നറിഞ്ഞപ്പോള്‍ ഏറെ വിഷമം തോന്നി. എന്‍റെ നിരവധി എളിയ സംരംഭങ്ങളില്‍ അവരുടെ സാന്നിധ്യവും പിന്തുണയും ഉണ്ടായിരുന്നതിനു പുറമെ അടുത്ത മാസം പുറത്തിറങ്ങാനിരിക്കുന്ന പായക്കപ്പല്‍ എന്ന ചിത്രത്തില്‍ ഞങ്ങള്‍ രണ്ടുപേരും അഭിനയിച്ചിട്ടുണ്ട്. ഇതിനകം പല തവണ ആ ചിത്രം എന്നാണ് റിലീസ് ആവുക എന്ന് വിളിച്ച് അന്വേഷിച്ചിരുന്ന രശ്മി ജയഗോപാല്‍ അടുത്ത മാസം ആ ചിത്രം തിയറ്ററില്‍ കാണാനായി ഇല്ലല്ലോ എന്നോര്‍ക്കുമ്പോള്‍ സഹിക്കാനാകുന്നില്ല.

<img class="wp-image-351263 aligncenter" src="https://cdn.boolokam.com/articles/2022/09/fwfwff-3-1-1.jpg" alt="" width="667" height="417" />എന്‍റെ ആദ്യ സംവിധാന സംരംഭമായ ബ്ലാക്ക് റൈഡര്‍ (2018) എന്ന ഹ്രസ്വചിത്രത്തില്‍ ഒരു ശക്തമായ സ്ത്രീകഥാപാത്രത്തെ അവതരിപ്പിക്കാനായുള്ള അന്വേഷണം ഒടുവില്‍ ചെന്നെത്തിയത് രശ്മി ജയഗോപാല്‍ എന്ന അഭിനേത്രിയിലാണ്. പി.ആര്‍.ഒ. ശ്രീ ദേവസ്സിക്കുട്ടിയുടെ കോഴിക്കോടുള്ള ഓഫീസില്‍ വച്ച് അദ്ദേഹത്തിന്‍റെ നിര്‍ദ്ദേശപ്രകാരമാണ് അവരെ വിളിച്ചുവരുത്തി ചര്‍ച്ച ചെയ്ത് തീരുമാനിച്ചത്. എന്‍റ ആദ്യ ഹ്രസ്വചിത്രത്തില്‍ അവര്‍ ആ കഥാപാത്രത്തെ വളരെ നല്ല രീതിയില്‍ അവതരിപ്പിക്കുകയും, അവയവദാനത്തിന്‍റെ മറവില്‍ നടക്കുന്ന അഴിമതികള്‍ തുറന്നുകാണിക്കുന്ന ശക്തമായ പ്രമേയം ഭംഗിയായി അവതരിപ്പിക്കാനും വിജയിപ്പിക്കാനും അവരുടെ പരിശ്രമങ്ങള്‍ ഏറെ സഹായിച്ചിട്ടുണ്ട്. ആക്ഷന്‍ കിംഗ് അര്‍ജ്ജുന്‍ ഉള്‍പ്പെടെ നിരവധി പേരുടെ പ്രശംസ പിടിച്ചുപറ്റാന്‍ മാത്രം ആ ഹ്രസ്വചിത്രത്തിന്‍റെ നിലവാരം ഉയര്‍ത്താന്‍ അവരുടെ ഭാഗത്തുനിന്നുണ്ടായ പിന്തുണ മറക്കാനാവില്ല. അന്ന് അര്‍ജ്ജുന്‍ സാര്‍ അവരെ നേരില്‍ വിളിച്ച് പ്രത്യേകം അഭിനന്ദിച്ചതായി ഓര്‍ക്കുന്നു. ജയസൂര്യ നായകനായ വെള്ളം എന്ന സിനിമക്ക് ആധാരമായ റിയല്‍ ലൈഫിലെ വെള്ളം മുരളി അഥവാ മുരളി കുന്നുംപുറത്തായിരുന്നു ആ ഹ്രസ്വചിത്രത്തിന്‍റെ നിര്‍മ്മാതാവ്.

[caption id="attachment_351264" align="aligncenter" width="358"]<img class=" wp-image-351264" src="https://cdn.boolokam.com/articles/2022/09/fwfwfr22r2-1-1.jpeg" alt="Amjath Moosa " width="358" height="358" /> <strong>Amjath Moosa</strong>[/caption]

അതിനു ശേഷം ഞാന്‍ സംവിധാനം ചെയ്ത ആത്മാവിന്‍റെ നൊമ്പരം എന്ന ഹ്രസ്വചിത്രത്തിലും, ഏറ്റവും ഒടുവിലായി ചിത്രീകരിച്ച ദി ഓര്‍ഗന്‍ ബ്രോക്കര്‍ എന്ന ഇംഗ്ലീഷ് മ്യൂസിക് വീഡിയോവിലും അവരുടെ പ്രാതിനിധ്യം ഉണ്ടായിരുന്നു. സ്വന്തം സുജാത എന്ന സീരിയലിന്‍റെ ചിത്രീകരണത്തിരക്കുകള്‍ക്കിടയിലും അവര്‍ എന്‍റെ മ്യൂസിക് വീഡിയോവിലെ ചെറിയ റോള്‍ ചെയ്യാനായി സന്നദ്ധയായെന്നത് മറക്കാനാവില്ല. ഈ തിരക്കുകള്‍ക്കിടയില്‍ ഒരു ചെറിയ പ്രൊജക്ടിനു വേണ്ടി സമയം നീക്കിവെക്കാനാകുമോ എന്ന് ചോദിച്ചപ്പോള്‍ തൊഴില്‍രംഗത്തെ ബന്ധങ്ങള്‍ വലിപ്പച്ചെറുപ്പം നോക്കിയല്ല, എന്തു തിരക്കുണ്ടെങ്കിലും നിങ്ങളുടെ പ്രൊജക്ടിന് എന്‍റെ എല്ലാ പിന്തുണയും ഉണ്ടായിരിക്കുമെന്നറിയിച്ച് ഷൂട്ടിംഗില്‍ പങ്കെടുക്കുകയാണുണ്ടായത്. വളരെ സൗമ്യ സ്വഭാവം, സദാ പുഞ്ചിരിച്ചുകൊണ്ടിരിക്കുന്ന, എന്‍റെ കുടുംബാംഗങ്ങളുടേയും കണ്ണിലുണ്ണിയായിരുന്ന രശ്മി ജയഗോപാല്‍ ഓര്‍മ്മയായെന്ന് വിശ്വസിക്കാന്‍ കഴിയുന്നില്ല. അവരുടെ ആത്മാവിന് നിത്യശാന്തി നേര്‍ന്നുകൊണ്ട്..


!["അടുത്ത മാസം ആ ചിത്രം തിയറ്ററില്‍ കാണാനായി രശ്മി ജയഗോപാല്‍ ഇല്ലല്ലോ എന്നോര്‍ക്കുമ്പോള്‍ സഹിക്കാനാകുന്നില്ല" നടൻ അംജദ് മൂസയുടെ കുറിപ്പ്](https://cdn.boolokam.com/articles/2022/09/fwfwff-3-1-1.jpg)**നടൻ അംജദ് മൂസയുടെ കുറിപ്പ്** നടി രശ്മി ജയഗോപാലിന്‍റെ അകാലമരണത്തെക്കുറിച്ചുള്ള വാര്‍ത്ത കേട്ടപ്പോള്‍ അത് സത്യമായിരിക്കരുതേ എന്ന് പ്രാര്‍ത്ഥിച്ചുകൊണ്ടാണ് അവരുടെ സഹോദരനെ വിളിച്ചത്. ഒട്ടും പിടികൊടുക്കാതെ വേട്ടയാടിക്കൊണ്ടിരുന്ന അസുഖം വളരെപ്പെട്ടെന്നാണവരുടെ ജീവന്‍ തട്ടിയെടുത്തത് എന്നറിഞ്ഞപ്പോള്‍ ഏറെ വിഷമം തോന്നി. എന്‍റെ നിരവധി എളിയ സംരംഭങ്ങളില്‍ അവരുടെ സാന്നിധ്യവും പിന്തുണയും ഉണ്ടായിരുന്നതിനു പുറമെ അടുത്ത മാസം പുറത്തിറങ്ങാനിരിക്കുന്ന പായക്കപ്പല്‍ എന്ന ചിത്രത്തില്‍ ഞങ്ങള്‍ രണ്ടുപേരും അഭിനയിച്ചിട്ടുണ്ട്. ഇതിനകം പല തവണ ആ ചിത്രം എന്നാണ് റിലീസ് ആവുക എന്ന് വിളിച്ച് അന്വേഷിച്ചിരുന്ന രശ്മി ജയഗോപാല്‍ അടുത്ത മാസം ആ ചിത്രം തിയറ്ററില്‍ കാണാനായി ഇല്ലല്ലോ എന്നോര്‍ക്കുമ്പോള്‍ സഹിക്കാനാകുന്നില്ല. എന്‍റെ ആദ്യ സംവിധാന സംരംഭമായ ബ്ലാക്ക് റൈഡര്‍ (2018) എന്ന ഹ്രസ്വചിത്രത്തില്‍ ഒരു ശക്തമായ സ്ത്രീകഥാപാത്രത്തെ അവതരിപ്പിക്കാനായുള്ള അന്വേഷണം ഒടുവില്‍ ചെന്നെത്തിയത് രശ്മി ജയഗോപാല്‍ എന്ന അഭിനേത്രിയിലാണ്. പി.ആര്‍.ഒ. ശ്രീ ദേവസ്സിക്കുട്ടിയുടെ കോഴിക്കോടുള്ള ഓഫീസില്‍ വച്ച് അദ്ദേഹത്തിന്‍റെ നിര്‍ദ്ദേശപ്രകാരമാണ് അവരെ വിളിച്ചുവരുത്തി ചര്‍ച്ച ചെയ്ത് തീരുമാനിച്ചത്. എന്‍റ ആദ്യ ഹ്രസ്വചിത്രത്തില്‍ അവര്‍ ആ കഥാപാത്രത്തെ വളരെ നല്ല രീതിയില്‍ അവതരിപ്പിക്കുകയും, അവയവദാനത്തിന്‍റെ മറവില്‍ നടക്കുന്ന അഴിമതികള്‍ തുറന്നുകാണിക്കുന്ന ശക്തമായ പ്രമേയം ഭംഗിയായി അവതരിപ്പിക്കാനും വിജയിപ്പിക്കാനും അവരുടെ പരിശ്രമങ്ങള്‍ ഏറെ സഹായിച്ചിട്ടുണ്ട്. ആക്ഷന്‍ കിംഗ് അര്‍ജ്ജുന്‍ ഉള്‍പ്പെടെ നിരവധി പേരുടെ പ്രശംസ പിടിച്ചുപറ്റാന്‍ മാത്രം ആ ഹ്രസ്വചിത്രത്തിന്‍റെ നിലവാരം ഉയര്‍ത്താന്‍ അവരുടെ ഭാഗത്തുനിന്നുണ്ടായ പിന്തുണ മറക്കാനാവില്ല. അന്ന് അര്‍ജ്ജുന്‍ സാര്‍ അവരെ നേരില്‍ വിളിച്ച് പ്രത്യേകം അഭിനന്ദിച്ചതായി ഓര്‍ക്കുന്നു. ജയസൂര്യ നായകനായ വെള്ളം എന്ന സിനിമക്ക് ആധാരമായ റിയല്‍ ലൈഫിലെ വെള്ളം മുരളി അഥവാ മുരളി കുന്നുംപുറത്തായിരുന്നു ആ ഹ്രസ്വചിത്രത്തിന്‍റെ നിര്‍മ്മാതാവ്. [caption id="attachment_351264" align="aligncenter" width="358"]![Amjath Moosa ](https://cdn.boolokam.com/articles/2022/09/fwfwfr22r2-1-1.jpeg) **Amjath Moosa**[/caption] അതിനു ശേഷം ഞാന്‍ സംവിധാനം ചെയ്ത ആത്മാവിന്‍റെ നൊമ്പരം എന്ന ഹ്രസ്വചിത്രത്തിലും, ഏറ്റവും ഒടുവിലായി ചിത്രീകരിച്ച ദി ഓര്‍ഗന്‍ ബ്രോക്കര്‍ എന്ന ഇംഗ്ലീഷ് മ്യൂസിക് വീഡിയോവിലും അവരുടെ പ്രാതിനിധ്യം ഉണ്ടായിരുന്നു. സ്വന്തം സുജാത എന്ന സീരിയലിന്‍റെ ചിത്രീകരണത്തിരക്കുകള്‍ക്കിടയിലും അവര്‍ എന്‍റെ മ്യൂസിക് വീഡിയോവിലെ ചെറിയ റോള്‍ ചെയ്യാനായി സന്നദ്ധയായെന്നത് മറക്കാനാവില്ല. ഈ തിരക്കുകള്‍ക്കിടയില്‍ ഒരു ചെറിയ പ്രൊജക്ടിനു വേണ്ടി സമയം നീക്കിവെക്കാനാകുമോ എന്ന് ചോദിച്ചപ്പോള്‍ തൊഴില്‍രംഗത്തെ ബന്ധങ്ങള്‍ വലിപ്പച്ചെറുപ്പം നോക്കിയല്ല, എന്തു തിരക്കുണ്ടെങ്കിലും നിങ്ങളുടെ പ്രൊജക്ടിന് എന്‍റെ എല്ലാ പിന്തുണയും ഉണ്ടായിരിക്കുമെന്നറിയിച്ച് ഷൂട്ടിംഗില്‍ പങ്കെടുക്കുകയാണുണ്ടായത്. വളരെ സൗമ്യ സ്വഭാവം, സദാ പുഞ്ചിരിച്ചുകൊണ്ടിരിക്കുന്ന, എന്‍റെ കുടുംബാംഗങ്ങളുടേയും കണ്ണിലുണ്ണിയായിരുന്ന രശ്മി ജയഗോപാല്‍ ഓര്‍മ്മയായെന്ന് വിശ്വസിക്കാന്‍ കഴിയുന്നില്ല. അവരുടെ ആത്മാവിന് നിത്യശാന്തി നേര്‍ന്നുകൊണ്ട്..
