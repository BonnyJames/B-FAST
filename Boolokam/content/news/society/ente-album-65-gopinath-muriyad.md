---
title: "പ്രായിക്കര പാപ്പാന്റെ വർക്കിലേക്ക് (എന്റെ ആൽബം- 65)"
date: 2022-05-11T15:49:08
draft: false
categories: ["Society"]
tags: ['ente album 65', 'Gopinath Muriyad']
author: "Beaumaris"
---

<strong>സിനിമയിൽ നാല് പതിറ്റാണ്ടോളം അസിസ്റ്റന്റ് ഡയറക്റ്റർ, സ്ക്രിപ്റ്റ് റൈറ്റർ എന്നീ നിലങ്ങളിൽ പ്രവർത്തിച്ച കലാകാരനാണ് ഗോപിനാഥ്‌ മുരിയാട് . അതുകൊണ്ടുതന്നെ അദ്ദേഹത്തിന് സിനിമാ മേഖലയിൽ വളരെ വലിയൊരു അനുഭവസമ്പത്തും അനുഭവകഥകളും പറയാനുണ്ട്. വിഭവസമൃദ്ധമായ ആ ഓർമ്മകൾ എല്ലാം തന്നെ ‘എന്റെ ആൽബം’ എന്ന പേരിൽ പല ഭാഗങ്ങളായി അദ്ദേഹം തുറന്നെഴുതുകയാണ്. വായനക്കാർക്ക് അദ്ദേഹത്തെ കൂടുതൽ അറിയാനും അതോടൊപ്പം നമ്മൾ അറിയാതെപോയ ചില കലാകാരന്മാരെ കുറിച്ച് അറിയാനും സിനിമയിൽ നാമാരും കാണാത്ത ചില ഏടുകൾ വായിച്ചറിയാനും ഈ കുറിപ്പുകൾ കാരണമാകും എന്ന് ഉറപ്പുണ്ട്. നമുക്ക് അദ്ദേഹത്തെ വായിക്കാം….</strong>

<strong>എന്റെ ആൽബം- 65</strong>
<strong>(ഗോപിനാഥ്‌ മുരിയാട്)</strong>

സിംഹവാലൻ മേനോൻ കഴിയുന്നതിന് മുമ്പ് തന്നെ ശ്രീകർ പ്രസാദിന്റെ എഡിറ്റിംഗ് റൂമിൽ വർക്ക്‌ നടന്നു കൊണ്ടിരുന്ന "പീറ്റർ സ്കോട് " എന്ന ചിത്രത്തിന്റെ സെൻസർ ജോലികളും അതിന്റെ പ്രൊഡക്ഷൻ കൺട്രോളർ എന്നെ ഏല്പിച്ചു. ബിജു വിശ്വനാഥ് എന്ന പുതിയ സംവിധായകന്റെ ചിത്രം ആയിരുന്നു ജഗതി നായകൻ ആയി അഭിനയിച്ച "പീറ്റർ സ്കോട്."(പ്രശസ്ത എഴുത്തുകാരൻ ആയ ചേരി യുടെ മകൻ ആണ് ബിജു വിശ്വനാഥ് ).അനീസ് ഫിലിംസ് ന്റെ ബാനറിൽ എം.സ്. എം. റാഫി നിർമിച്ച ഈ ചിത്രത്തിന്റെ രചന നിർവഹിച്ചതും സംവിധായകൻ തന്നെ.

<img class="size-full wp-image-333825 aligncenter" src="https://cdn.boolokam.com/articles/2022/05/rggr.webp" alt="" width="711" height="400" />

മേക്കപ്പ് -പട്ടണം റഷീദ്, കോസ്റ്റുംസ് -ദണ്ടപാണി, ആർട്ട്‌ -ബോബൻ, സംഗീതം - S. P. വെങ്കിടെഷ്, ക്യാമറ -സഞ്ജീവ് ശങ്കർ, എഡിറ്റിംഗ് -ശ്രീകർ പ്രസാദ് അങ്ങനെ പ്രഗൽഭരായ ടെക്‌നിഷ്യൻസ് അണിയറയിൽ. ജഗതിക്കൊപ്പം, കല്പന, ചാർമിള, രഘുവരൻ, തിലകൻ, N.F. വർഗീസ്, റിസബാവ, രാജൻ P. ദേവ് , വെട്ടുകിളി പ്രകാശ്, K. P. A. C. സണ്ണി, പ്രേംകുമാർ,തുടങ്ങിയവർ ഒക്കെ അഭിനേതാക്കൾ. (ജഗതിയുടെ താരമൂല്യം ഉയർന്നു നിൽക്കുന്ന അക്കാലത്തു് അദ്ദേഹത്തെ നായകൻ ആക്കി സിനിമ എടുക്കാൻ പല സംവിധായകരും മുന്നോട്ട് വന്നു.

കാട്ടിലെ തടി തേവരുടെ ആന (ഹരിദാസ് ), പുന്നാരം (ശശി ശങ്കർ ),അവിട്ടം തിരുനാൾ ആരോഗ്യ ശ്രീമാൻ
(വിജി തമ്പി ), തോവാള പൂക്കൾ (സുരേഷ് ഉണ്ണിത്താൻ ) ഇങ്ങനെ കുറേ ചിത്രങ്ങൾ ആ കാലഘട്ടത്തിൽ ജഗതിയെ നായകൻ ആക്കി വെള്ളിത്തിരയിൽ എത്തി).പീറ്റർ സ്കോട് എന്ന ജഗതി യുടെ കഥാപാത്രം ഒരു കള്ളൻ ആയിരുന്നു. തന്റെ ഏക മകളുടെ ചികിത്സക്ക് വേണ്ടിയാണ് പീറ്റർ ഈ മോഷണങ്ങൾ ഒക്കെ നടത്തുന്നത്.രാജൻ പി. ദേവിന്റെ ഹോസ്പിറ്റലിൽ ആണ് ഗുരുതരമായ രോഗം ബാധിച്ച പീറ്ററിന്റെ മകളെ ചികിൽസിക്കുന്നത്.

&amp;nbsp;

<img class="wp-image-333826 aligncenter" src="https://cdn.boolokam.com/articles/2022/05/fwfwf-2.jpg" alt="" width="613" height="319" />

അഭിപ്രായവ്യത്യാസങ്ങൾ മൂലം ഭാര്യയും പീറ്ററും പിരിഞ്ഞു താമസിക്കുകയാണ്. റിസബാവ അവതരിപ്പിക്കുന്ന ഡിസിൽവക്ക് നൽകാൻ ഉള്ള പണം മോഷ്ടിച്ചു കൊണ്ട് വന്ന പീറ്ററെ പറ്റിച്ച് ആ പണം ചാർമിളയും കല്പനയും അവതരിപ്പിക്കുന്ന കഥാപാത്രങ്ങൾ കൈക്കലാക്കുന്നു.പക്ഷേ അത് കള്ള നോട്ടാണെന്ന് മനസ്സിലാക്കിയ ഇരുവരും ആ പണം തിരികെ പീറ്ററിനെ തന്നെ ഏല്പിക്കുന്നു. അയാൾ ആ പണം റിസ ബാവക്ക് നൽകി എങ്കിലും,അദ്ദേഹം തനിക്ക് കള്ള നോട്ട് തന്ന് ചതിക്കാൻ നോക്കേണ്ടെന്നും 24 മണിക്കൂറിനുള്ളിൽ തന്റെ പണം തരാത്ത പക്ഷം വിവരം അറിയുമെന്നും പറഞ്ഞ് പീറ്ററെ ഭീഷണിപെടുത്തുന്നു.

വേറെ നിവൃത്തിയില്ലാതെ പണത്തിനായി തിലകൻ അവതരിപ്പിക്കുന്ന ഡോമിനിക് എന്ന കഥാപാത്രത്തെ പീറ്റർ കിഡ്നാപ് ചെയ്യുന്നു. അതോടെ വലിയ ഒരു കുരുക്കിൽ ആണ് അദ്ദേഹം പെടുന്നത്.ഇതിനിടയിൽ ഇക്ബാൽ ഖുറേഷി എന്ന തീവ്രവാദിയെ അന്വേഷിച്ചു വന്ന സ്പെഷ്യൽ ടാസ്ക് ഓഫീസർ രഘുവരനും ജഗതിക്ക് പിറകേ കൂടുന്നു.ഡോമിനിക് പീറ്ററെ ഉപയോഗിച്ച് ഇക്ബാൽ ഖുറേഷി എന്ന തീവ്രവാദി
അയാൾ ആണെന്ന് സ്ഥാപിക്കാൻ ഒരു ആൾമാറാട്ടനാടകം നടത്തിയെങ്കിലും സംഗതി ചീറ്റിപ്പോയി. ഒരു തരത്തിൽ ജീവൻ രക്ഷപ്പെട്ട് തിരിച്ചെത്തിയ പീറ്റർക്ക് ഡോമിനിക്കിന്റെ പ്രവർത്തികളിൽ സംശയം ഉളവാകുന്നു. അവസാനം പീറ്ററെ കൊല്ലാൻ ഡോമിനിക് പ്ലാൻ ഇട്ടെങ്കിലും അത് വിജയിച്ചില്ല. തക്ക സമയത്ത് അവിടെ എത്തിയ സ്പെഷ്യൽ ടാസ്ക് ഓഫീസർ, ഡോമിനിക് എന്ന അപരനാമത്തിൽ അറിയപ്പെട്ടിരുന്ന ഇഖ്ബാൽ ഖുറേഷിയെ വെടിവച്ച് വീഴ്ത്തുന്നു.

രഘുവരനിൽ നിന്നും സത്യാവസ്ഥ മനസ്സിലാക്കിയ പീറ്റർ ആശ്വാസത്തോടെ നെടുവീർപ്പിടുന്നതോടെ ചിത്രം അവസാനിക്കുന്നു.വികലമായ തിരക്കഥയായിരുന്നു ഈ ചിത്രത്തിന്റെ പോരായ്മ. അത് കൊണ്ട് തന്നെ മികച്ച അഭിനേതാക്കളും ഒന്നാന്തരം ടെക്‌നിഷ്യൻസും ഉണ്ടായിട്ട് കൂടി ചിത്രം തീരെ ശ്രദ്ധിക്കപ്പെട്ടില്ല..

ഇതിന് തൊട്ട് പിന്നാലെ തന്നെ ജോമോൻ ചേട്ടൻ അസോസിയേറ്റ് ആയി വർക്ക്‌ ചെയ്ത ടി. എസ്. സുരേഷ്
ബാബു സംവിധാനം ചെയ്ത"പ്രായിക്കര പാപ്പാൻ "എന്ന സിനിമയുടെ ജോലിയും എനിക്ക് തന്നെ ലഭിച്ചു. S. K. ഭദ്ര എന്ന മുംബൈ പ്രൊഡ്യൂസർ S. K. B. ഫിലിംസ് ന്റെ ബാനറിൽ നിർമിച്ച ചിത്രം ആയിരുന്നു ഇത്. ഷാജി പാണ്ടവത്ത് -രചന, ഗാനങ്ങൾ -ബിച്ചു തിരുമല, സംഗീതം -S. P. വെങ്കിടെഷ്,ഗായകർ -ജയചന്ദ്രൻ, M. G. ശ്രീകുമാർ, ചിത്ര, വേണു, (കൂടാതെ ബിച്ചു തിരുമല ജഗദീഷ് എന്നിവരും പാടിയിട്ടുണ്ട്. ജഗദീഷ് പാടിയ 'കൊക്കും പൂഞ്ചിറകും ' ഒരു ഹിറ്റ്‌ ആയിരുന്നു ). ക്യാമറ -ദിനേശ് ബാബു, എഡിറ്റിംഗ് -K. ശങ്കുണ്ണി, പ്രൊഡക്ഷൻ കൺട്രോളർ -രാമകൃഷ്ണൻ, മാനേജർ ആയി പ്രവീൺ പരപ്പനങ്ങാടി തുടങ്ങിയവർ ഒക്കെ അണിയറയിൽ പ്രവർത്തിച്ച ഈ ചിത്രം 95 ലെ ശ്രദ്ധേയമായ വിജയം തന്നെ ആയിരുന്നു.

മധു, മുരളി, ജഗദീഷ്, ഭീമൻ രഘു, പപ്പു, സുകുമാരൻ, മാമുക്കോയ,കുമരകം രഘുനാഥ്, ഗണേഷ് കുമാർ, ഇന്ദ്രൻസ്, വിജയകുമാർ, ഗീത, ചിപ്പി, കനകലത, ചിത്ര എന്നിവരെ കൂടാതെ മുംബൈയിൽ നിന്നും സുരേന്ദ്രപാൽ, മാസ്റ്റർ ഷാൻ തുടങ്ങിയവർ ഒക്കെ വെള്ളിത്തിരയിൽ...

കാടും ആനയും എല്ലാം നിറഞ്ഞു നിന്ന ചിത്രത്തിൽ മധു, മുരളി ഭീമൻ രഘു, ജഗദീഷ്, പപ്പു, എന്നിവർ ഒക്കെ ആന പാപ്പാൻ മാർ ആയിരുന്നു. സുകുമാരൻ ഫോറെസ്റ്റ് ഓഫീസർ, ഗറില്ല ഉണ്ണി, ഗണേഷ് കുമാർ തുടങ്ങിയവർ ഫോറെസ്റ്റ് ഗാർഡ്‌സ്, മധുവിന്റെ മക്കൾ ആയി വിജയകുമാർ, ചിപ്പി, മുരളിയുടെ നായിക ആയി ഗീത. (ജഗദീഷ് ന്റെ ജോഡി ആയിരുന്നു ചിപ്പി ). പ്രധാന വില്ലൻ ആയി സുരേന്ദ്ര പാൽ.

വാരിക്കുഴിയിൽ വീണ ആനയെ മെരുക്കാൻ വരുന്ന അച്യുതൻ പാപ്പാൻ ആണ് മുരളി. അച്യുതന്റെ വരവ് പിടിക്കാത്ത ആ നാട്ടിലെ പാപ്പാൻ വാവച്ചൻ (ഭീമൻ രഘു ) തുടക്കത്തിൽ അദ്ദേഹത്തിന്റെ ശത്രു ആയിരുന്നെങ്കിലും പിന്നീട് അവർ സുഹൃത്തുക്കളായി. കാട്ടു കള്ളൻ ആയിരുന്ന തെക്കൻ (സുരേന്ദ്ര പാൽ ) തന്റെ മാർഗത്തിൽ തടസ്സം ആയി വന്ന അച്യുതനുമായി ഉടക്കി. പണ്ട് തന്റെ അച്ഛന്റെ സഹായിയായി വന്ന് പിന്നീട് അമ്മയെയും അച്ഛനെയും കൊന്ന തെക്കനെ അച്യുതൻ തിരിച്ചറിയുന്നു. അവസാനം വാവച്ചൻ, ശിവൻ എന്നിവരുടെ സഹായത്തോടെ അച്യുതൻ തെക്കനെ തന്റെ അച്ഛനെ കൊന്നത് പോലെ തന്നെ ആനയെ കൊണ്ട് കൊല്ലിക്കുന്നു.

ഈ ചിത്രത്തിൽ മുരളിയും കൂട്ടരും വാരിക്കുഴിയിൽ നിന്നും ആനയെ പുറത്തേക്ക് കയറ്റുന്ന രംഗം മികച്ച രീതിയിൽ തന്നെ ചിത്രീകരിച്ചിരുന്നു.ക്ലൈമാക്സ്‌ ഫൈറ്റും ഗംഭീരം..കോട്ടയം കുഞ്ഞച്ഛനും കിഴക്കൻ പത്രോസ് ന് ശേഷം സുരേഷ് ബാബു വിന്റെ മറ്റൊരു ഹിറ്റ്‌ ചിത്രമായി "പ്രായിക്കര പാപ്പാൻ "

(തുടരും)

&amp;nbsp;


![പ്രായിക്കര പാപ്പാന്റെ വർക്കിലേക്ക് (എന്റെ ആൽബം- 65)](https://cdn.boolokam.com/articles/2022/05/rggr.webp)**സിനിമയിൽ നാല് പതിറ്റാണ്ടോളം അസിസ്റ്റന്റ് ഡയറക്റ്റർ, സ്ക്രിപ്റ്റ് റൈറ്റർ എന്നീ നിലങ്ങളിൽ പ്രവർത്തിച്ച കലാകാരനാണ് ഗോപിനാഥ്‌ മുരിയാട് . അതുകൊണ്ടുതന്നെ അദ്ദേഹത്തിന് സിനിമാ മേഖലയിൽ വളരെ വലിയൊരു അനുഭവസമ്പത്തും അനുഭവകഥകളും പറയാനുണ്ട്. വിഭവസമൃദ്ധമായ ആ ഓർമ്മകൾ എല്ലാം തന്നെ ‘എന്റെ ആൽബം’ എന്ന പേരിൽ പല ഭാഗങ്ങളായി അദ്ദേഹം തുറന്നെഴുതുകയാണ്. വായനക്കാർക്ക് അദ്ദേഹത്തെ കൂടുതൽ അറിയാനും അതോടൊപ്പം നമ്മൾ അറിയാതെപോയ ചില കലാകാരന്മാരെ കുറിച്ച് അറിയാനും സിനിമയിൽ നാമാരും കാണാത്ത ചില ഏടുകൾ വായിച്ചറിയാനും ഈ കുറിപ്പുകൾ കാരണമാകും എന്ന് ഉറപ്പുണ്ട്. നമുക്ക് അദ്ദേഹത്തെ വായിക്കാം….** **എന്റെ ആൽബം- 65** **(ഗോപിനാഥ്‌ മുരിയാട്)** സിംഹവാലൻ മേനോൻ കഴിയുന്നതിന് മുമ്പ് തന്നെ ശ്രീകർ പ്രസാദിന്റെ എഡിറ്റിംഗ് റൂമിൽ വർക്ക്‌ നടന്നു കൊണ്ടിരുന്ന "പീറ്റർ സ്കോട് " എന്ന ചിത്രത്തിന്റെ സെൻസർ ജോലികളും അതിന്റെ പ്രൊഡക്ഷൻ കൺട്രോളർ എന്നെ ഏല്പിച്ചു. ബിജു വിശ്വനാഥ് എന്ന പുതിയ സംവിധായകന്റെ ചിത്രം ആയിരുന്നു ജഗതി നായകൻ ആയി അഭിനയിച്ച "പീറ്റർ സ്കോട്."(പ്രശസ്ത എഴുത്തുകാരൻ ആയ ചേരി യുടെ മകൻ ആണ് ബിജു വിശ്വനാഥ് ).അനീസ് ഫിലിംസ് ന്റെ ബാനറിൽ എം.സ്. എം. റാഫി നിർമിച്ച ഈ ചിത്രത്തിന്റെ രചന നിർവഹിച്ചതും സംവിധായകൻ തന്നെ. മേക്കപ്പ് -പട്ടണം റഷീദ്, കോസ്റ്റുംസ് -ദണ്ടപാണി, ആർട്ട്‌ -ബോബൻ, സംഗീതം - S. P. വെങ്കിടെഷ്, ക്യാമറ -സഞ്ജീവ് ശങ്കർ, എഡിറ്റിംഗ് -ശ്രീകർ പ്രസാദ് അങ്ങനെ പ്രഗൽഭരായ ടെക്‌നിഷ്യൻസ് അണിയറയിൽ. ജഗതിക്കൊപ്പം, കല്പന, ചാർമിള, രഘുവരൻ, തിലകൻ, N.F. വർഗീസ്, റിസബാവ, രാജൻ P. ദേവ് , വെട്ടുകിളി പ്രകാശ്, K. P. A. C. സണ്ണി, പ്രേംകുമാർ,തുടങ്ങിയവർ ഒക്കെ അഭിനേതാക്കൾ. (ജഗതിയുടെ താരമൂല്യം ഉയർന്നു നിൽക്കുന്ന അക്കാലത്തു് അദ്ദേഹത്തെ നായകൻ ആക്കി സിനിമ എടുക്കാൻ പല സംവിധായകരും മുന്നോട്ട് വന്നു. കാട്ടിലെ തടി തേവരുടെ ആന (ഹരിദാസ് ), പുന്നാരം (ശശി ശങ്കർ ),അവിട്ടം തിരുനാൾ ആരോഗ്യ ശ്രീമാൻ (വിജി തമ്പി ), തോവാള പൂക്കൾ (സുരേഷ് ഉണ്ണിത്താൻ ) ഇങ്ങനെ കുറേ ചിത്രങ്ങൾ ആ കാലഘട്ടത്തിൽ ജഗതിയെ നായകൻ ആക്കി വെള്ളിത്തിരയിൽ എത്തി).പീറ്റർ സ്കോട് എന്ന ജഗതി യുടെ കഥാപാത്രം ഒരു കള്ളൻ ആയിരുന്നു. തന്റെ ഏക മകളുടെ ചികിത്സക്ക് വേണ്ടിയാണ് പീറ്റർ ഈ മോഷണങ്ങൾ ഒക്കെ നടത്തുന്നത്.രാജൻ പി. ദേവിന്റെ ഹോസ്പിറ്റലിൽ ആണ് ഗുരുതരമായ രോഗം ബാധിച്ച പീറ്ററിന്റെ മകളെ ചികിൽസിക്കുന്നത്. &nbsp; ![](https://cdn.boolokam.com/articles/2022/05/fwfwf-2.jpg) അഭിപ്രായവ്യത്യാസങ്ങൾ മൂലം ഭാര്യയും പീറ്ററും പിരിഞ്ഞു താമസിക്കുകയാണ്. റിസബാവ അവതരിപ്പിക്കുന്ന ഡിസിൽവക്ക് നൽകാൻ ഉള്ള പണം മോഷ്ടിച്ചു കൊണ്ട് വന്ന പീറ്ററെ പറ്റിച്ച് ആ പണം ചാർമിളയും കല്പനയും അവതരിപ്പിക്കുന്ന കഥാപാത്രങ്ങൾ കൈക്കലാക്കുന്നു.പക്ഷേ അത് കള്ള നോട്ടാണെന്ന് മനസ്സിലാക്കിയ ഇരുവരും ആ പണം തിരികെ പീറ്ററിനെ തന്നെ ഏല്പിക്കുന്നു. അയാൾ ആ പണം റിസ ബാവക്ക് നൽകി എങ്കിലും,അദ്ദേഹം തനിക്ക് കള്ള നോട്ട് തന്ന് ചതിക്കാൻ നോക്കേണ്ടെന്നും 24 മണിക്കൂറിനുള്ളിൽ തന്റെ പണം തരാത്ത പക്ഷം വിവരം അറിയുമെന്നും പറഞ്ഞ് പീറ്ററെ ഭീഷണിപെടുത്തുന്നു. വേറെ നിവൃത്തിയില്ലാതെ പണത്തിനായി തിലകൻ അവതരിപ്പിക്കുന്ന ഡോമിനിക് എന്ന കഥാപാത്രത്തെ പീറ്റർ കിഡ്നാപ് ചെയ്യുന്നു. അതോടെ വലിയ ഒരു കുരുക്കിൽ ആണ് അദ്ദേഹം പെടുന്നത്.ഇതിനിടയിൽ ഇക്ബാൽ ഖുറേഷി എന്ന തീവ്രവാദിയെ അന്വേഷിച്ചു വന്ന സ്പെഷ്യൽ ടാസ്ക് ഓഫീസർ രഘുവരനും ജഗതിക്ക് പിറകേ കൂടുന്നു.ഡോമിനിക് പീറ്ററെ ഉപയോഗിച്ച് ഇക്ബാൽ ഖുറേഷി എന്ന തീവ്രവാദി അയാൾ ആണെന്ന് സ്ഥാപിക്കാൻ ഒരു ആൾമാറാട്ടനാടകം നടത്തിയെങ്കിലും സംഗതി ചീറ്റിപ്പോയി. ഒരു തരത്തിൽ ജീവൻ രക്ഷപ്പെട്ട് തിരിച്ചെത്തിയ പീറ്റർക്ക് ഡോമിനിക്കിന്റെ പ്രവർത്തികളിൽ സംശയം ഉളവാകുന്നു. അവസാനം പീറ്ററെ കൊല്ലാൻ ഡോമിനിക് പ്ലാൻ ഇട്ടെങ്കിലും അത് വിജയിച്ചില്ല. തക്ക സമയത്ത് അവിടെ എത്തിയ സ്പെഷ്യൽ ടാസ്ക് ഓഫീസർ, ഡോമിനിക് എന്ന അപരനാമത്തിൽ അറിയപ്പെട്ടിരുന്ന ഇഖ്ബാൽ ഖുറേഷിയെ വെടിവച്ച് വീഴ്ത്തുന്നു. രഘുവരനിൽ നിന്നും സത്യാവസ്ഥ മനസ്സിലാക്കിയ പീറ്റർ ആശ്വാസത്തോടെ നെടുവീർപ്പിടുന്നതോടെ ചിത്രം അവസാനിക്കുന്നു.വികലമായ തിരക്കഥയായിരുന്നു ഈ ചിത്രത്തിന്റെ പോരായ്മ. അത് കൊണ്ട് തന്നെ മികച്ച അഭിനേതാക്കളും ഒന്നാന്തരം ടെക്‌നിഷ്യൻസും ഉണ്ടായിട്ട് കൂടി ചിത്രം തീരെ ശ്രദ്ധിക്കപ്പെട്ടില്ല.. ഇതിന് തൊട്ട് പിന്നാലെ തന്നെ ജോമോൻ ചേട്ടൻ അസോസിയേറ്റ് ആയി വർക്ക്‌ ചെയ്ത ടി. എസ്. സുരേഷ് ബാബു സംവിധാനം ചെയ്ത"പ്രായിക്കര പാപ്പാൻ "എന്ന സിനിമയുടെ ജോലിയും എനിക്ക് തന്നെ ലഭിച്ചു. S. K. ഭദ്ര എന്ന മുംബൈ പ്രൊഡ്യൂസർ S. K. B. ഫിലിംസ് ന്റെ ബാനറിൽ നിർമിച്ച ചിത്രം ആയിരുന്നു ഇത്. ഷാജി പാണ്ടവത്ത് -രചന, ഗാനങ്ങൾ -ബിച്ചു തിരുമല, സംഗീതം -S. P. വെങ്കിടെഷ്,ഗായകർ -ജയചന്ദ്രൻ, M. G. ശ്രീകുമാർ, ചിത്ര, വേണു, (കൂടാതെ ബിച്ചു തിരുമല ജഗദീഷ് എന്നിവരും പാടിയിട്ടുണ്ട്. ജഗദീഷ് പാടിയ 'കൊക്കും പൂഞ്ചിറകും ' ഒരു ഹിറ്റ്‌ ആയിരുന്നു ). ക്യാമറ -ദിനേശ് ബാബു, എഡിറ്റിംഗ് -K. ശങ്കുണ്ണി, പ്രൊഡക്ഷൻ കൺട്രോളർ -രാമകൃഷ്ണൻ, മാനേജർ ആയി പ്രവീൺ പരപ്പനങ്ങാടി തുടങ്ങിയവർ ഒക്കെ അണിയറയിൽ പ്രവർത്തിച്ച ഈ ചിത്രം 95 ലെ ശ്രദ്ധേയമായ വിജയം തന്നെ ആയിരുന്നു. മധു, മുരളി, ജഗദീഷ്, ഭീമൻ രഘു, പപ്പു, സുകുമാരൻ, മാമുക്കോയ,കുമരകം രഘുനാഥ്, ഗണേഷ് കുമാർ, ഇന്ദ്രൻസ്, വിജയകുമാർ, ഗീത, ചിപ്പി, കനകലത, ചിത്ര എന്നിവരെ കൂടാതെ മുംബൈയിൽ നിന്നും സുരേന്ദ്രപാൽ, മാസ്റ്റർ ഷാൻ തുടങ്ങിയവർ ഒക്കെ വെള്ളിത്തിരയിൽ... കാടും ആനയും എല്ലാം നിറഞ്ഞു നിന്ന ചിത്രത്തിൽ മധു, മുരളി ഭീമൻ രഘു, ജഗദീഷ്, പപ്പു, എന്നിവർ ഒക്കെ ആന പാപ്പാൻ മാർ ആയിരുന്നു. സുകുമാരൻ ഫോറെസ്റ്റ് ഓഫീസർ, ഗറില്ല ഉണ്ണി, ഗണേഷ് കുമാർ തുടങ്ങിയവർ ഫോറെസ്റ്റ് ഗാർഡ്‌സ്, മധുവിന്റെ മക്കൾ ആയി വിജയകുമാർ, ചിപ്പി, മുരളിയുടെ നായിക ആയി ഗീത. (ജഗദീഷ് ന്റെ ജോഡി ആയിരുന്നു ചിപ്പി ). പ്രധാന വില്ലൻ ആയി സുരേന്ദ്ര പാൽ. വാരിക്കുഴിയിൽ വീണ ആനയെ മെരുക്കാൻ വരുന്ന അച്യുതൻ പാപ്പാൻ ആണ് മുരളി. അച്യുതന്റെ വരവ് പിടിക്കാത്ത ആ നാട്ടിലെ പാപ്പാൻ വാവച്ചൻ (ഭീമൻ രഘു ) തുടക്കത്തിൽ അദ്ദേഹത്തിന്റെ ശത്രു ആയിരുന്നെങ്കിലും പിന്നീട് അവർ സുഹൃത്തുക്കളായി. കാട്ടു കള്ളൻ ആയിരുന്ന തെക്കൻ (സുരേന്ദ്ര പാൽ ) തന്റെ മാർഗത്തിൽ തടസ്സം ആയി വന്ന അച്യുതനുമായി ഉടക്കി. പണ്ട് തന്റെ അച്ഛന്റെ സഹായിയായി വന്ന് പിന്നീട് അമ്മയെയും അച്ഛനെയും കൊന്ന തെക്കനെ അച്യുതൻ തിരിച്ചറിയുന്നു. അവസാനം വാവച്ചൻ, ശിവൻ എന്നിവരുടെ സഹായത്തോടെ അച്യുതൻ തെക്കനെ തന്റെ അച്ഛനെ കൊന്നത് പോലെ തന്നെ ആനയെ കൊണ്ട് കൊല്ലിക്കുന്നു. ഈ ചിത്രത്തിൽ മുരളിയും കൂട്ടരും വാരിക്കുഴിയിൽ നിന്നും ആനയെ പുറത്തേക്ക് കയറ്റുന്ന രംഗം മികച്ച രീതിയിൽ തന്നെ ചിത്രീകരിച്ചിരുന്നു.ക്ലൈമാക്സ്‌ ഫൈറ്റും ഗംഭീരം..കോട്ടയം കുഞ്ഞച്ഛനും കിഴക്കൻ പത്രോസ് ന് ശേഷം സുരേഷ് ബാബു വിന്റെ മറ്റൊരു ഹിറ്റ്‌ ചിത്രമായി "പ്രായിക്കര പാപ്പാൻ " (തുടരും) &nbsp;
