---
title: "നമുക്കും വേണ്ടേ ഓപ്പൺ കിച്ചൺ"
date: 2021-08-07T12:27:55
draft: false
categories: ["Society"]
tags: ['House', 'open kitchen', 'Suresh Madathil Valappil', 'സുരേഷ് മഠത്തിൽ വളപ്പിൽ']
author: "Beaumaris"
---

<strong>സുരേഷ് മഠത്തിൽ വളപ്പിൽ</strong>

ഇക്കഴിഞ്ഞ ദിവസമാണ് ഒരു പ്ലാൻ വരച്ചുകൊണ്ടിരിക്കെ പുറകിലിരുന്ന് ഭാര്യയും കുട്ടികളും മമ്മൂക്കയുടെ ഒരു സിനിമ ടീവിയിൽ കാണുന്നത് ഞാൻ ശ്രദ്ധിക്കുന്നത്.സംഗതി ഒരു പ്രേത സിനിമയാണ്, ഒരു കുട്ടിയുടെ ശരീരത്തിൽ ഒരു പ്രേതം ആവാഹിക്കപ്പെടുന്നതും, അതിനെച്ചൊല്ലിയുള്ള സംഭവ പരമ്പരകളുമാണ് പടത്തിന്റെ ഇതിവൃത്തം. പ്രേതങ്ങൾ എന്നും എന്റെ ഒരു ദൗർബല്യമായിരുന്നു എന്നതുകൊണ്ടുതന്നെ ഞാൻ പ്ലാൻ വരപ്പ്‌ തൽക്കാലം നിർത്തിവച്ചു കുടുംബത്തോടൊപ്പം ചേർന്നു.പ്രേതബാധയുള്ള കുട്ടി മമ്മുക്കയുടെ നേരെ ആക്രോശിച്ചു വരുന്നു, മമ്മുക്ക ടോർച്ചുപോലുള്ള എന്തോ ഒരു സൂത്രം കുഞ്ഞിന് നേരെ തിരിച്ചു പിടിച്ചു അതിന്റെ സ്വിച് ഞെക്കുന്നു, ചക്ക വെട്ടിയിട്ടതുപോലെ പ്രേതം ദാ കിടക്കുന്നു താഴെ. കുട്ടി എസ്കേപ്പ്ഡ്.ഞാൻ സോഫയിൽ കയറിനിന്നു വായിൽ വിരലിട്ടു വിസിലടിച്ചു .മമ്മുക്കയോടാണ് പ്രേതത്തിന്റെ കളി...

തുടർന്ന് അദ്ദേഹം പ്രേതത്തോട് നാല് നല്ലവാക്കിൽ കാര്യങ്ങൾ വെടിപ്പായി പറഞ്ഞുകൊടുത്തപ്പോൾ പ്രേതത്തിനു സംഗതി പിടികിട്ടി, സിനിമ കഴിഞ്ഞു പ്രേതം പ്രേതത്തിന്റെ വഴിക്കും, മമ്മുക്ക മമ്മുക്കയുടെ വഴിക്കും ഞാൻ പ്ലാൻ വരപ്പിലേക്കും തിരിച്ചുപോയി. എന്നാൽ ഞാൻ ഓർത്തതു വേറൊന്നാണ്.
കാലകാലാന്തരങ്ങളായി മലയാള സിനിമയിലെ മന്ത്രവാദികൾ പ്രേതങ്ങളെ തല്ലി ഒഴിപ്പിക്കാറാണ് പതിവ്. " ഒഴിഞ്ഞു പോകുമോ" എന്ന് മന്ത്രവാദി ചോദിക്കും, " പോകില്ല " എന്ന് യക്ഷി പറയും, അപ്പോൾ മന്ത്രവാദി ചൂരലെടുത്തു യക്ഷിയെ നാല് പൂശു പൂശും, യക്ഷി സ്ഥലം വിടും, ഇതാണ് പതിവ്.മലയാളസിനിമയിൽ ഇങ്ങനെ തിലകൻ ചേട്ടന്റെ ഒക്കെ കയ്യിൽ നിന്നും അടികിട്ടിയ യക്ഷികൾക്കു കയ്യും കണക്കുമില്ല.കാലം മാറി, പ്രേതങ്ങളെ ഒഴിപ്പിക്കുന്ന മേഖലയിൽ വരെ ടെക്‌നോളജി രംഗപ്രവേശം ചെയ്തു.

എന്നാൽ നമ്മൾ മലയാളിയുടെ വീട് നിർമ്മാണ രംഗം ഇപ്പോഴും ഗതികിട്ടാ പ്രേതങ്ങളെപ്പോലെ ചില പാരമ്പര്യങ്ങളിലും വിശ്വാസങ്ങളിലും പെട്ട് ഉഴലുകയാണ്. നമ്മളിൽ നല്ലൊരു ശതമാനം പേരും ഈ വീട് നിർമ്മാണത്തെ ശാസ്ത്രീയമായി സമീപിക്കാൻ ഉള്ള മനോഭാവം കാണിക്കുന്നില്ല എന്നതാണ് നേര്.
ഉദാഹരണം പറയാം.

അഞ്ചോ ആറോ ലക്ഷം രൂപാ വിലവരുന്ന ഒരു കാറ് വാങ്ങാൻ പോകുന്നവൻ അതിന്റെ സർവീസിനെ കുറിച്ചും മൈലേജിനെക്കുറിച്ചും വണ്ടിയുടെ സുരക്ഷയെക്കുറിച്ചും ഒക്കെ മിനിമം അന്വേഷിക്കും.എന്തിന്, ഇരുപത്തയ്യായിരമോ മുപ്പത്തിനായിരമോ രൂപാ ചെലവാക്കി വാങ്ങുന്ന മൊബൈൽ ഫോണിന്റെ മെമ്മറിയെ കുറിച്ചും, കാമറയുടെ ക്ലാരിറ്റിയെ കുറിച്ചും നമ്മൾ അന്വേഷിക്കും, ടെൻഷനടിക്കും.എന്നാൽ മുപ്പതോ, നാല്പതോ ലക്ഷം രൂപാ മുടക്കി പണിയുന്ന, ജീവിതകാലം മുഴുവൻ നിലനിൽക്കേണ്ട വീടുകളുടെ നിർമ്മാണത്തിന്റെ വിഷയം വന്നാൽ ഏതെങ്കിലും ഒരു ലോക്കൽ വാസ്തുവിദ്യക്കാരനെ വിളിച്ചു കുറ്റിയടിപ്പിക്കും, ഏറ്റവും കുറവ് റേറ്റ് പറയുന്ന കോൺട്രാക്ടറെ പണിയും ഏൽപ്പിക്കും.
പറ്റിക്കപ്പെടാൻ ചന്തുവിന്റെ ജീവിതം പിന്നെയും ബാക്കി.

വീടുപണിയെക്കുറിച്ചുള്ള നമ്മുടെ മനോഭാവം മാറാതെ ഇതൊന്നും അവസാനിക്കാൻ പോകുന്നില്ല, അതൊന്നും ഇന്നോ നാളെയോ മാറുമെന്നും എനിക്ക് പ്രതീക്ഷയില്ല.അതുപോലെ നാം മാറ്റേണ്ട ഒന്നാണ് നമ്മുടെ അടുക്കളകളെക്കുറിച്ചുള്ള മനോഭാവം.എന്താണ് അടുക്കള ..?ഉത്തരം സിബിളാണ്, വീട്ടിലേക്കാവശ്യമായ ആഹാരം പാചകം ചെയ്യുന്ന സ്ഥലം.എന്നാൽ അതിലപ്പുറം അതിനു വേറൊരു നിർവ്വചനമുണ്ട്.ഒരു വീട്ടിലെ ഏറ്റവും പ്രധാനപ്പെട്ട വ്യക്തിയായ വീട്ടമ്മ ഏറ്റവും കൂടുതൽ നേരം ചെലവഴിക്കുന്ന അവരുടെ വർക്ക്‌ സ്റ്റേഷനാണ് ഈ അടുക്കള. അതിനനുസരിച്ചുള്ള പ്രാധാന്യം അതിനുണ്ടാവണം.

എന്തുകൊണ്ടാണ് നമ്മുടെ പഴയ വീടുകളിലെ അടുക്കളകൾ വീടിന്റെ ഇതര ഭാഗങ്ങളിൽ നിന്നും അകന്നു നിന്നിരുന്നത് ..?കാരണം വേറൊന്നുമല്ല, പുക, കരി .. എന്നാൽ പാചക വാതകത്തിന്റെ വരവോടെ പുകയും കരിയും ചരിത്രമായി, അതുപോലെ വീട്ടമ്മമാർ മാത്രമായി ഒതുങ്ങിക്കഴിഞ്ഞിരുന്ന സ്ത്രീകൾ ഉദ്യോഗസ്ഥകളും, ബിസിനസ്സുകാരുമായി മാറി. രണ്ടും മൂന്നും സ്ത്രീകൾ ഒന്നിച്ചുനിന്നു പരസ്പരം സംസാരിച്ചു നിന്ന് പാചകം ചെയ്തിരുന്ന അടുക്കളകകളിൽ ഒരു സ്ത്രീ തനിച്ചായി. അവിടെ സംസാരിക്കാൻ അവർക്ക് ആരുമില്ലാതായി.അതിനനുസരിച് അടുക്കളയും മാറിയേ ഒക്കൂ, ആധുനീക കാലഘട്ടത്തിലെ സ്ത്രീ അടുക്കളക്കും അപ്പുറം ഉള്ള ലോകത്തു വ്യാപാരിക്കുന്നവർ ആയതിനാൽ അടുക്കളക്കും ഡൈനിങ്ങ് ഹാളിനും ഇടക്കുള്ള മതിൽ തകർന്നു വീണേ മതിയാവൂ.അതാണ് ഓപ്പൺ കിച്ചൻ.

എന്തുകൊണ്ടാണ് നമ്മുടെ സമൂഹത്തിൽ ഓപ്പൺ കിച്ചണുകൾ സർവ്വസാധാരണമാകാത്തത്..? വേറൊന്നുമല്ല, പഴമയിൽ നിന്നും മാറി സഞ്ചാരിക്കാനുള്ള നമ്മുടെ വിമുഖത. എന്നാൽ കാലം മാറി, പ്രേതങ്ങളെ ഒഴിപ്പിക്കാൻ വരെ ആൻഡ്രോയിഡ് ഓപ്പറേറ്റിങ് സിസ്റ്റം പ്രാബല്യത്തിൽ വന്നു എന്ന് നാം കണ്ടുകഴിഞ്ഞു.ഇന്ന് അടുക്കളകൾ വെറും പാചക കേന്ദ്രങ്ങൾ മാത്രമല്ല, അതിനകത്തിരിക്കുന്നവർ വെറും വീട്ടമ്മമാർ മാത്രമല്ല, ആണെങ്കിൽത്തന്നെ അവർ അഭ്യസ്തവിദ്യരാണ്.കൊച്ചി പഴയ കൊച്ചിയല്ലെന്നു മമ്മുക്ക തന്നെ പറഞ്ഞിട്ടുണ്ട്, കാലം മാറി.

അതിനാൽ അടുക്കളയിൽ നിന്നുകൊണ്ട് വീട്ടമ്മമാർക്ക്‌ വീടിന്റെ ഇതര ഭാഗങ്ങളിൽ നടക്കുന്ന കാര്യങ്ങൾ അറിയാൻ കഴിയണം, ഡൈനിങ്ങ് ടേബിളിൽ ഇരിക്കുന്നവരുമായി സംസാരിക്കാൻ കഴിയണം, ടീവിയിൽ നടക്കുന്ന പ്രോഗ്രാമുകൾ ഭാഗികമായെങ്കിലും കാണാൻ കഴിയണം, പാട്ടുകേൾക്കാൻ കഴിയണം, പിള്ളേരെ ഹോംവർക്ക് ചെയ്യിക്കാൻ കഴിയണം, ജോലിക്കിടയിൽ സ്വന്തം ലാപ്ടോപ്പ് നോക്കാനോ, ഒന്ന് ഇരിക്കാനോ സൗകര്യം വേണം.ഇതൊക്കെ അവർക്കു മാനസികമായി വളരെയധികം ഉണർവ്വ് നൽകുന്ന കാര്യങ്ങളാണ്.
അല്ലാതെ ഒരു റൂമുണ്ടാക്കി അതിനകത്തു ഒരു സ്‌റ്റവ്വും, ഒരു ഫ്രിഡ്ജും, ഒരു സിങ്കും വച്ചാൽ അത് അടുക്കളയാവില്ല.

എന്നാൽ ഈ ഓപ്പൺ കിച്ചണുകൾ നിർമ്മിക്കും മുൻപേ നാം സംശയിക്കുന്ന ചിലതുണ്ട്.

ഒന്ന് - അടുക്കളയിൽ വറുക്കുകയും പൊരിക്കുകയും ഒക്കെ ചെയ്യുന്ന സമയങ്ങളിൽ അതിന്റെ ഗന്ധം വീട്ടിനുള്ളിൽ നിറയില്ലേ എന്ന്.ഒരു സംശയവും വേണ്ട, ഗന്ധം ഉണ്ടാവും. അത്തരം ഭക്ഷണ പദാർത്ഥങ്ങൾ അടുക്കലേക്കു അപ്പുറമുള്ള വർക്ക്‌ ഏരിയയിൽ വച്ച് പാചകം ചെയ്യണം. അല്ലാതെ വീട്ടമ്മയെ വീട്ടുതടങ്കലിൽ ഇടുകയല്ല വേണ്ടത്.

രണ്ട് - അതിഥികൾ വരുന്ന വേളയിൽ, വീട്ടമ്മയുടെ സ്വകാര്യത നഷ്ടമാവില്ലേ എന്നത്.ഇതിനു ഉത്തരം പറയും മുൻപേ ചിലതു പറയാം.വീട്ടിൽ ഭിക്ഷക്കു വരുന്ന ഒരു യാചകനെ നമ്മളാരും സിറ്റൗട്ടിലോ, ഡ്രോയിങ് റൂമിലോ കയറ്റി ഇരുത്താറില്ല.യാചകൻ മുറ്റത്ത്, പിരിവുകാർ സിറ്റൗട്ടിൽ, ചായ കുടിച്ചു പോകാനുള്ളവൻ ഡ്രോയിങ് റൂമിൽ, ശാപ്പാട് കഴിക്കാൻ മാത്രം അടുപ്പമുള്ളവർ ഡൈനിങ്ങ് ഹാളിൽ, അതാണ് നമ്മുടെ സ്വകാര്യതയുടെ ക്രമം, സംസ്കാരം.

അപ്പോൾ പിന്നെ ഡൈനിങ്ങ് ഹാളിൽ എത്തി ഭക്ഷണം കഴിക്കുന്നവർ പ്രൈവസിക്കു ഒരു പ്രശ്നമല്ല എന്നാണു എന്റെ ഒരിത്. ഇനി ഇവിടെയും പ്രൈവസി വേണമെന്നുള്ളവർക്ക് ഡൈനിങ്ങ് ഹാളിന്റെയും കിച്ചണിന്റെയും ഇടയിൽ ചെറിയൊരു സ്ലൈഡിങ് വിൻഡോ വച്ചാൽ തീരുന്ന പ്രശ്നമേ ഉള്ളൂ.
അതിഥികൾ ഇല്ലാത്തപ്പോൾ തുറന്നു ഇടാം, ഉള്ളപ്പോൾ അടച്ചിടാം.അല്ലാതെ വീട്ടമ്മയെ വീട്ടുതടങ്കലിൽ ഇടുകയല്ല വേണ്ടത്.
"
അടുക്കളയിൽ നിന്നും അരങ്ങത്തേക്ക് " എന്ന് വീടി ഭട്ടതിരിപ്പാട് പറഞ്ഞിട്ട് കാലം കുറെയായി.കാലം മാറുന്നതിനനുസരിച്ചു കോലം മാറുന്നുണ്ടെന്നു നാട്ടിലെ ഗതികിട്ടാ പ്രേതങ്ങൾക്കുവരെ മനസ്സിലായിത്തുടങ്ങി ..എന്നിട്ടും നമ്മുടെ വഞ്ചി ഇപ്പോളും തിരുനക്കര തന്നെ ..എന്താടോ ശേഖരാ നന്നാവാത്തെ ..
**സുരേഷ് മഠത്തിൽ വളപ്പിൽ** ഇക്കഴിഞ്ഞ ദിവസമാണ് ഒരു പ്ലാൻ വരച്ചുകൊണ്ടിരിക്കെ പുറകിലിരുന്ന് ഭാര്യയും കുട്ടികളും മമ്മൂക്കയുടെ ഒരു സിനിമ ടീവിയിൽ കാണുന്നത് ഞാൻ ശ്രദ്ധിക്കുന്നത്.സംഗതി ഒരു പ്രേത സിനിമയാണ്, ഒരു കുട്ടിയുടെ ശരീരത്തിൽ ഒരു പ്രേതം ആവാഹിക്കപ്പെടുന്നതും, അതിനെച്ചൊല്ലിയുള്ള സംഭവ പരമ്പരകളുമാണ് പടത്തിന്റെ ഇതിവൃത്തം. പ്രേതങ്ങൾ എന്നും എന്റെ ഒരു ദൗർബല്യമായിരുന്നു എന്നതുകൊണ്ടുതന്നെ ഞാൻ പ്ലാൻ വരപ്പ്‌ തൽക്കാലം നിർത്തിവച്ചു കുടുംബത്തോടൊപ്പം ചേർന്നു.പ്രേതബാധയുള്ള കുട്ടി മമ്മുക്കയുടെ നേരെ ആക്രോശിച്ചു വരുന്നു, മമ്മുക്ക ടോർച്ചുപോലുള്ള എന്തോ ഒരു സൂത്രം കുഞ്ഞിന് നേരെ തിരിച്ചു പിടിച്ചു അതിന്റെ സ്വിച് ഞെക്കുന്നു, ചക്ക വെട്ടിയിട്ടതുപോലെ പ്രേതം ദാ കിടക്കുന്നു താഴെ. കുട്ടി എസ്കേപ്പ്ഡ്.ഞാൻ സോഫയിൽ കയറിനിന്നു വായിൽ വിരലിട്ടു വിസിലടിച്ചു .മമ്മുക്കയോടാണ് പ്രേതത്തിന്റെ കളി... തുടർന്ന് അദ്ദേഹം പ്രേതത്തോട് നാല് നല്ലവാക്കിൽ കാര്യങ്ങൾ വെടിപ്പായി പറഞ്ഞുകൊടുത്തപ്പോൾ പ്രേതത്തിനു സംഗതി പിടികിട്ടി, സിനിമ കഴിഞ്ഞു പ്രേതം പ്രേതത്തിന്റെ വഴിക്കും, മമ്മുക്ക മമ്മുക്കയുടെ വഴിക്കും ഞാൻ പ്ലാൻ വരപ്പിലേക്കും തിരിച്ചുപോയി. എന്നാൽ ഞാൻ ഓർത്തതു വേറൊന്നാണ്. കാലകാലാന്തരങ്ങളായി മലയാള സിനിമയിലെ മന്ത്രവാദികൾ പ്രേതങ്ങളെ തല്ലി ഒഴിപ്പിക്കാറാണ് പതിവ്. " ഒഴിഞ്ഞു പോകുമോ" എന്ന് മന്ത്രവാദി ചോദിക്കും, " പോകില്ല " എന്ന് യക്ഷി പറയും, അപ്പോൾ മന്ത്രവാദി ചൂരലെടുത്തു യക്ഷിയെ നാല് പൂശു പൂശും, യക്ഷി സ്ഥലം വിടും, ഇതാണ് പതിവ്.മലയാളസിനിമയിൽ ഇങ്ങനെ തിലകൻ ചേട്ടന്റെ ഒക്കെ കയ്യിൽ നിന്നും അടികിട്ടിയ യക്ഷികൾക്കു കയ്യും കണക്കുമില്ല.കാലം മാറി, പ്രേതങ്ങളെ ഒഴിപ്പിക്കുന്ന മേഖലയിൽ വരെ ടെക്‌നോളജി രംഗപ്രവേശം ചെയ്തു. എന്നാൽ നമ്മൾ മലയാളിയുടെ വീട് നിർമ്മാണ രംഗം ഇപ്പോഴും ഗതികിട്ടാ പ്രേതങ്ങളെപ്പോലെ ചില പാരമ്പര്യങ്ങളിലും വിശ്വാസങ്ങളിലും പെട്ട് ഉഴലുകയാണ്. നമ്മളിൽ നല്ലൊരു ശതമാനം പേരും ഈ വീട് നിർമ്മാണത്തെ ശാസ്ത്രീയമായി സമീപിക്കാൻ ഉള്ള മനോഭാവം കാണിക്കുന്നില്ല എന്നതാണ് നേര്. ഉദാഹരണം പറയാം. അഞ്ചോ ആറോ ലക്ഷം രൂപാ വിലവരുന്ന ഒരു കാറ് വാങ്ങാൻ പോകുന്നവൻ അതിന്റെ സർവീസിനെ കുറിച്ചും മൈലേജിനെക്കുറിച്ചും വണ്ടിയുടെ സുരക്ഷയെക്കുറിച്ചും ഒക്കെ മിനിമം അന്വേഷിക്കും.എന്തിന്, ഇരുപത്തയ്യായിരമോ മുപ്പത്തിനായിരമോ രൂപാ ചെലവാക്കി വാങ്ങുന്ന മൊബൈൽ ഫോണിന്റെ മെമ്മറിയെ കുറിച്ചും, കാമറയുടെ ക്ലാരിറ്റിയെ കുറിച്ചും നമ്മൾ അന്വേഷിക്കും, ടെൻഷനടിക്കും.എന്നാൽ മുപ്പതോ, നാല്പതോ ലക്ഷം രൂപാ മുടക്കി പണിയുന്ന, ജീവിതകാലം മുഴുവൻ നിലനിൽക്കേണ്ട വീടുകളുടെ നിർമ്മാണത്തിന്റെ വിഷയം വന്നാൽ ഏതെങ്കിലും ഒരു ലോക്കൽ വാസ്തുവിദ്യക്കാരനെ വിളിച്ചു കുറ്റിയടിപ്പിക്കും, ഏറ്റവും കുറവ് റേറ്റ് പറയുന്ന കോൺട്രാക്ടറെ പണിയും ഏൽപ്പിക്കും. പറ്റിക്കപ്പെടാൻ ചന്തുവിന്റെ ജീവിതം പിന്നെയും ബാക്കി. വീടുപണിയെക്കുറിച്ചുള്ള നമ്മുടെ മനോഭാവം മാറാതെ ഇതൊന്നും അവസാനിക്കാൻ പോകുന്നില്ല, അതൊന്നും ഇന്നോ നാളെയോ മാറുമെന്നും എനിക്ക് പ്രതീക്ഷയില്ല.അതുപോലെ നാം മാറ്റേണ്ട ഒന്നാണ് നമ്മുടെ അടുക്കളകളെക്കുറിച്ചുള്ള മനോഭാവം.എന്താണ് അടുക്കള ..?ഉത്തരം സിബിളാണ്, വീട്ടിലേക്കാവശ്യമായ ആഹാരം പാചകം ചെയ്യുന്ന സ്ഥലം.എന്നാൽ അതിലപ്പുറം അതിനു വേറൊരു നിർവ്വചനമുണ്ട്.ഒരു വീട്ടിലെ ഏറ്റവും പ്രധാനപ്പെട്ട വ്യക്തിയായ വീട്ടമ്മ ഏറ്റവും കൂടുതൽ നേരം ചെലവഴിക്കുന്ന അവരുടെ വർക്ക്‌ സ്റ്റേഷനാണ് ഈ അടുക്കള. അതിനനുസരിച്ചുള്ള പ്രാധാന്യം അതിനുണ്ടാവണം. എന്തുകൊണ്ടാണ് നമ്മുടെ പഴയ വീടുകളിലെ അടുക്കളകൾ വീടിന്റെ ഇതര ഭാഗങ്ങളിൽ നിന്നും അകന്നു നിന്നിരുന്നത് ..?കാരണം വേറൊന്നുമല്ല, പുക, കരി .. എന്നാൽ പാചക വാതകത്തിന്റെ വരവോടെ പുകയും കരിയും ചരിത്രമായി, അതുപോലെ വീട്ടമ്മമാർ മാത്രമായി ഒതുങ്ങിക്കഴിഞ്ഞിരുന്ന സ്ത്രീകൾ ഉദ്യോഗസ്ഥകളും, ബിസിനസ്സുകാരുമായി മാറി. രണ്ടും മൂന്നും സ്ത്രീകൾ ഒന്നിച്ചുനിന്നു പരസ്പരം സംസാരിച്ചു നിന്ന് പാചകം ചെയ്തിരുന്ന അടുക്കളകകളിൽ ഒരു സ്ത്രീ തനിച്ചായി. അവിടെ സംസാരിക്കാൻ അവർക്ക് ആരുമില്ലാതായി.അതിനനുസരിച് അടുക്കളയും മാറിയേ ഒക്കൂ, ആധുനീക കാലഘട്ടത്തിലെ സ്ത്രീ അടുക്കളക്കും അപ്പുറം ഉള്ള ലോകത്തു വ്യാപാരിക്കുന്നവർ ആയതിനാൽ അടുക്കളക്കും ഡൈനിങ്ങ് ഹാളിനും ഇടക്കുള്ള മതിൽ തകർന്നു വീണേ മതിയാവൂ.അതാണ് ഓപ്പൺ കിച്ചൻ. എന്തുകൊണ്ടാണ് നമ്മുടെ സമൂഹത്തിൽ ഓപ്പൺ കിച്ചണുകൾ സർവ്വസാധാരണമാകാത്തത്..? വേറൊന്നുമല്ല, പഴമയിൽ നിന്നും മാറി സഞ്ചാരിക്കാനുള്ള നമ്മുടെ വിമുഖത. എന്നാൽ കാലം മാറി, പ്രേതങ്ങളെ ഒഴിപ്പിക്കാൻ വരെ ആൻഡ്രോയിഡ് ഓപ്പറേറ്റിങ് സിസ്റ്റം പ്രാബല്യത്തിൽ വന്നു എന്ന് നാം കണ്ടുകഴിഞ്ഞു.ഇന്ന് അടുക്കളകൾ വെറും പാചക കേന്ദ്രങ്ങൾ മാത്രമല്ല, അതിനകത്തിരിക്കുന്നവർ വെറും വീട്ടമ്മമാർ മാത്രമല്ല, ആണെങ്കിൽത്തന്നെ അവർ അഭ്യസ്തവിദ്യരാണ്.കൊച്ചി പഴയ കൊച്ചിയല്ലെന്നു മമ്മുക്ക തന്നെ പറഞ്ഞിട്ടുണ്ട്, കാലം മാറി. അതിനാൽ അടുക്കളയിൽ നിന്നുകൊണ്ട് വീട്ടമ്മമാർക്ക്‌ വീടിന്റെ ഇതര ഭാഗങ്ങളിൽ നടക്കുന്ന കാര്യങ്ങൾ അറിയാൻ കഴിയണം, ഡൈനിങ്ങ് ടേബിളിൽ ഇരിക്കുന്നവരുമായി സംസാരിക്കാൻ കഴിയണം, ടീവിയിൽ നടക്കുന്ന പ്രോഗ്രാമുകൾ ഭാഗികമായെങ്കിലും കാണാൻ കഴിയണം, പാട്ടുകേൾക്കാൻ കഴിയണം, പിള്ളേരെ ഹോംവർക്ക് ചെയ്യിക്കാൻ കഴിയണം, ജോലിക്കിടയിൽ സ്വന്തം ലാപ്ടോപ്പ് നോക്കാനോ, ഒന്ന് ഇരിക്കാനോ സൗകര്യം വേണം.ഇതൊക്കെ അവർക്കു മാനസികമായി വളരെയധികം ഉണർവ്വ് നൽകുന്ന കാര്യങ്ങളാണ്. അല്ലാതെ ഒരു റൂമുണ്ടാക്കി അതിനകത്തു ഒരു സ്‌റ്റവ്വും, ഒരു ഫ്രിഡ്ജും, ഒരു സിങ്കും വച്ചാൽ അത് അടുക്കളയാവില്ല. എന്നാൽ ഈ ഓപ്പൺ കിച്ചണുകൾ നിർമ്മിക്കും മുൻപേ നാം സംശയിക്കുന്ന ചിലതുണ്ട്. ഒന്ന് - അടുക്കളയിൽ വറുക്കുകയും പൊരിക്കുകയും ഒക്കെ ചെയ്യുന്ന സമയങ്ങളിൽ അതിന്റെ ഗന്ധം വീട്ടിനുള്ളിൽ നിറയില്ലേ എന്ന്.ഒരു സംശയവും വേണ്ട, ഗന്ധം ഉണ്ടാവും. അത്തരം ഭക്ഷണ പദാർത്ഥങ്ങൾ അടുക്കലേക്കു അപ്പുറമുള്ള വർക്ക്‌ ഏരിയയിൽ വച്ച് പാചകം ചെയ്യണം. അല്ലാതെ വീട്ടമ്മയെ വീട്ടുതടങ്കലിൽ ഇടുകയല്ല വേണ്ടത്. രണ്ട് - അതിഥികൾ വരുന്ന വേളയിൽ, വീട്ടമ്മയുടെ സ്വകാര്യത നഷ്ടമാവില്ലേ എന്നത്.ഇതിനു ഉത്തരം പറയും മുൻപേ ചിലതു പറയാം.വീട്ടിൽ ഭിക്ഷക്കു വരുന്ന ഒരു യാചകനെ നമ്മളാരും സിറ്റൗട്ടിലോ, ഡ്രോയിങ് റൂമിലോ കയറ്റി ഇരുത്താറില്ല.യാചകൻ മുറ്റത്ത്, പിരിവുകാർ സിറ്റൗട്ടിൽ, ചായ കുടിച്ചു പോകാനുള്ളവൻ ഡ്രോയിങ് റൂമിൽ, ശാപ്പാട് കഴിക്കാൻ മാത്രം അടുപ്പമുള്ളവർ ഡൈനിങ്ങ് ഹാളിൽ, അതാണ് നമ്മുടെ സ്വകാര്യതയുടെ ക്രമം, സംസ്കാരം. അപ്പോൾ പിന്നെ ഡൈനിങ്ങ് ഹാളിൽ എത്തി ഭക്ഷണം കഴിക്കുന്നവർ പ്രൈവസിക്കു ഒരു പ്രശ്നമല്ല എന്നാണു എന്റെ ഒരിത്. ഇനി ഇവിടെയും പ്രൈവസി വേണമെന്നുള്ളവർക്ക് ഡൈനിങ്ങ് ഹാളിന്റെയും കിച്ചണിന്റെയും ഇടയിൽ ചെറിയൊരു സ്ലൈഡിങ് വിൻഡോ വച്ചാൽ തീരുന്ന പ്രശ്നമേ ഉള്ളൂ. അതിഥികൾ ഇല്ലാത്തപ്പോൾ തുറന്നു ഇടാം, ഉള്ളപ്പോൾ അടച്ചിടാം.അല്ലാതെ വീട്ടമ്മയെ വീട്ടുതടങ്കലിൽ ഇടുകയല്ല വേണ്ടത്. " അടുക്കളയിൽ നിന്നും അരങ്ങത്തേക്ക് " എന്ന് വീടി ഭട്ടതിരിപ്പാട് പറഞ്ഞിട്ട് കാലം കുറെയായി.കാലം മാറുന്നതിനനുസരിച്ചു കോലം മാറുന്നുണ്ടെന്നു നാട്ടിലെ ഗതികിട്ടാ പ്രേതങ്ങൾക്കുവരെ മനസ്സിലായിത്തുടങ്ങി ..എന്നിട്ടും നമ്മുടെ വഞ്ചി ഇപ്പോളും തിരുനക്കര തന്നെ ..എന്താടോ ശേഖരാ നന്നാവാത്തെ ..
