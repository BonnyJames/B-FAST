---
title: "അയ്യപ്പന്‍; നിത്യ താപസിയായ രാജകുമാരന്‍ - അല്പം യുക്തി വാദം."
date: 2014-11-18T09:27:05
draft: false
categories: ["Society"]
tags: ['swami ayyappan']
author: "boolokamtv@gmail.com"
---

<div class="xg_user_generated">

<img class="aligncenter size-full wp-image-186936" src="https://cdn.boolokam.com/articles/2014/11/new45.jpg" alt="new" width="620" height="340" />

അയ്യപ്പന്‍ കമ്മ്യൂണിസ്റ്റാണ്. ജന്മം കൊണ്ട്, കര്‍മ്മം കൊണ്ട്, ധര്‍മ്മം കൊണ്ട്, ധീരത കൊണ്ട്.

മാനവ രൂപികളായ പല ദൈവങ്ങളില്‍ നിന്നും വ്യത്യസ്ഥമായ ആസന രീതി സ്വീകരിച്ച് കൊണ്ട് തന്നെ 'അവിടുന്ന്' വ്യത്യസ്ഥനായി.

അയ്യപ്പന്‍ മതാതീതമായ ചൈതന്യമാണ് എന്ന് ആത്മീയവാദികള്‍ക്ക് എന്നും വാദിക്കാനുള്ള അനന്ത സാദ്ധ്യത ആ സങ്കല്പത്തില്‍ ഏറെയാണ്.

ആരാണ് അയ്യപ്പന്‍....അല്ലെങ്കില്‍ എന്താണ് അയ്യപ്പ സങ്കല്പത്തിലെ സന്ദേശം എന്ന ചോദ്യത്തിനു ദേവസ്വം ബോര്‍ഡിന്റെ മാര്‍ക്കെറ്റിങ്ങ് നിര്‍വചനങ്ങള്‍ക്കും, അമ്പല കമ്മിറ്റികളുടെ വൈകാരികതക്കും നല്‍കാന്‍ കഴിയുന്നതിനേക്കാള്‍ നല്ല ഒരു വിശദീകരണം മറ്റാര്‍ക്കെങ്കിലും നല്‍കാന്‍ ഉണ്ടോ ?

വളരെ പ്രസക്തം എന്ന് എന്നെപ്പോലെ യുക്തിയുടെ അടിസ്ഥാനത്തില്‍ മാത്രം വിശ്വാസത്തെ നിയന്ത്രിച്ചു വരുന്നവര്‍ നിശ്ചയമായും ചോദിക്കെണ്ട ഒരു ചോദ്യം.

ബുദ്ധന്റെ പൈത്യകമാണു അയ്യപ്പന്‍ എന്ന ചരിത്ര ഗവേഷണത്തിന് നമുക്ക് മാര്‍ക്ക് കൊടുക്കാം.ശൈവ വൈഷ്ണവ സംസ്‌ക്യതിയുടെ സംഗമ മൂര്‍ത്തീകരണമാണിതെന്ന 'അലിഗോറിക്കല്‍' ചിന്ത പിന്നീട് എടുക്കാം.

നാടുവാഴിക്ക് കാട്ടില്‍ നിന്ന് കിട്ടിയ 'അനാഥന്‍' ആലംബമില്ലാത്ത പരസഹസ്രങ്ങളുടെ അഭയ കേന്ദ്രമാവുന്നത് വിസ്മയ ജനകമല്ലേ....പതിനായിരങ്ങള്‍ മുദ്രാവാക്യം മുഴക്കി ആവേശത്തോടെ ലോകത്ത് ഏതെങ്കിലും തീര്‍ഥാടന കേന്ദ്രത്തില്‍ പോകുമെങ്കില്‍ അത് ശബരിമലയിലേക്കാണെന്ന് അറിയാത്തവര്‍ ആരാണ്..?

'സ്വാമിയേ' എന്ന് ഒന്നുറക്കെ വിളിച്ചാല്‍ അതിന്റെ മറുവിളി അറിയാത്തവര്‍ ഒരു മതത്തിലുമില്ലെന്ന് പറയാം....അത്രക്ക് ജനകീയമാണ് ഈ മന്ത്രം.

'അയ്യപ്പനാണെ സത്യം' എന്നത് പണ്ട് നമ്മളൊക്കെ പഠിച്ച ഉപ്പ്മാവ് പള്ളിക്കൂടങ്ങളിലെ പാവപ്പെട്ട കുട്ടികളുടെ മാത്രമല്ല, നിസ്വ വര്‍ഗ്ഗത്തിന്റെയാകെ ശപഥ വാക്യമായിരുന്നു ഒരു അടിസ്ഥാന വര്‍ഗ്ഗ ഭക്തിമന്ത്രം...

വളര്‍ത്തമ്മയുടെ ബൂര്‍ഷ്വാ ന്യശംസത പുലിപ്പാല്‍ തന്നെ വേണമെന്ന ആവശ്യമായി ഉയര്‍ന്നപ്പോള്‍, അതിനെ,തെല്ല് പോലും കൂസാതെ,പിന്‍ വിളികളെ അവഗണനയുടെ പുഞ്ചിരികൊണ്ട് നിരസിച്ച്, മടയില്‍ നിന്ന് ഒരു പുലിക്കൂട്ടത്തെ തന്നെ അണിനിരത്തി അയ്യപ്പന്‍ പരിഹസിച്ചു കുശാഗ്ര ബുദ്ധിയായ കിരീടാവകാശിയുടെ സുധീരമായ ചുവട് വയ്പ്...!!!

സിംഹാസനം ഒരു വിളിപ്പാടകലെ ആയപ്പോള്‍,ഉപജാപകര്‍ക്ക് ഉറക്കമില്ലാത്ത രാത്രികള്‍ സമ്മാനിക്കാതെ,അകത്തളങ്ങളിലെ അധികാര വ്യാപാരികള്‍ക്ക് തെല്ലുപോലും ആശങ്ക കൊടുക്കാതെ പടിയിറങ്ങി...കല്ലും മുള്ളും നിറഞ്ഞ കാട്ട് വഴിയിലേക്ക്...ത്യാഗത്തിന്റെ മഹാ മൌനത്തിലേയ്ക്ക്..!!! ബുദ്ധന് കഴിയാത്തതും പിന്നെ കഴിഞ്ഞതും!!

മല മടക്കുകളിലെ ഗൂഢ വന്യതയെ അയ്യപ്പന്‍ ഗിരി നിരകളിലെ ശിതള വസന്തമാക്കി.കാട്ട് കള്ളനായ ശത്രുവിനെ തോല്‍പ്പിച്ച് കഴുത്തറുത്ത് മാറ്റുന്നതിന് പകരം, തോല്‍വിയിലെ ഗുണപാഠം പശ്ചാത്താപമാണെന്ന തിരിച്ചറിവാണ് എന്ന് പഠിപ്പിക്കുകയാണുണ്ടായത്.ഒരു സാമന്തനെ സ്യഷ്ടിക്കലല്ല പകരം ഒരു സഹോദരനെ കണ്ടെത്തലാണ് ഈ യുദ്ധം കൊണ്ട് ഉദ്ദേശിച്ചതെന്ന നിയോഗ സന്ദേശമാണ് അയ്യപ്പന്‍ നല്‍കിയത്.

കൊടും കാട്ടില്‍ വശ്യ സുന്ദരിയുടെ 'പ്രണയാഭ്യര്‍ത്ഥനയെ' മാതാവിന്റെ 'സ്‌നേഹ സല്ലാപമെന്ന്' മൊഴിമാറ്റം നടത്താനാണ് അയ്യന്‍ ആഗ്രഹിച്ചത്.ആസുര രൂപിയായിരുന്നവളെ ശരമാരിയില്‍ തച്ച് തകര്‍ത്ത് തന്റെ നിയോഗത്തിന്റെ ആദ്യത്തെ പാഠം പഠിപ്പിക്കുകയാണ് 'അവിടുന്ന്' ചെയ്തത്.!!!അവരെ പിന്നീട് മാതാവായി സ്തുതിച്ച് സ്ത്രീത്വത്തിന് വിപ്ലവകരമായ ആഖ്യാനം നല്‍കി.ഈ സത്തയെ നമുക്ക് ആധുനിക സംസ്‌ക്യതിയുടെ താത്വിക സ്വരൂപം എന്നൊന്ന് വിളിച്ചാല്‍ എന്താ?

'ജീവിത ഭാരവും പേറിയുള്ള ഈ യാത്രയില്‍ മടിയില്‍ കിടത്തി എന്നെ ഒന്നാശ്വസിപ്പിക്കാന്‍ ആരുണ്ട്,കണ്ണുനീരു തുടച്ചെന്നെ ഒന്ന് ആലിംഗനം ചെയ്യാന്‍ ആരുണ്ട്,ഇരുളില്‍ വെളിച്ചമായി, വെളിച്ചത്തില്‍ തണലായി, ദാഹത്തില്‍ ജലമായി എന്റെ മാര്‍ഗ്ഗത്തില്‍ വഴി വിളക്കായി ആരാണുള്ളത് ഒരാള്‍ മാത്രം... പമ്പാവാസന്‍'....ഒരു ഭക്ത മനസ്സില്‍ ഇതിനേക്കാള്‍ വലിയ ആര്‍ദ്രത ഉണ്ടോ?

അയ്യപ്പ ദര്‍ശനം ദേഹീ ദേഹ ശുദ്ധിയുടെ മഹാ തീര്‍ത്ഥാടനമാകുന്നത് ഇവിടെയാണ്.ഒരു സംഹിതയുടെ അന്ത:സത്തയിലേക്കുള്ള ഒരു പ്രയാണം...ഒരു സത്യാന്വേഷണം.....അതും ത്യാഗങ്ങളെ സുഖകരമായ ആവേശമാക്കിയുള്ള ഒരിക്കലും അവസാനിക്കാത്ത അന്വേഷണം .... ഭക്തി ഭാണ്ഡത്തിലെ ശുദ്ധിയുടെ ഭാരവും പേറിയുള്ള യാത്ര അങ്ങനെ അനന്തമാവുന്നു.

ഈ തീര്‍ഥാടനം , അഖിലാണ്ഡേശ്വരനായ ഹരിഹരപുത്രന്‍ ഉയര്‍ത്തി വിട്ട സന്ദേശങ്ങളുടെ അന്വേഷണമോ ഒരു പടി കൂടിക്കടന്ന് ഗവേഷണമോ ആകട്ടെ.



</div>


![അയ്യപ്പന്‍; നിത്യ താപസിയായ രാജകുമാരന്‍ - അല്പം യുക്തി വാദം.](https://cdn.boolokam.com/articles/2014/11/new45.jpg)അയ്യപ്പന്‍ കമ്മ്യൂണിസ്റ്റാണ്. ജന്മം കൊണ്ട്, കര്‍മ്മം കൊണ്ട്, ധര്‍മ്മം കൊണ്ട്, ധീരത കൊണ്ട്. മാനവ രൂപികളായ പല ദൈവങ്ങളില്‍ നിന്നും വ്യത്യസ്ഥമായ ആസന രീതി സ്വീകരിച്ച് കൊണ്ട് തന്നെ 'അവിടുന്ന്' വ്യത്യസ്ഥനായി. അയ്യപ്പന്‍ മതാതീതമായ ചൈതന്യമാണ് എന്ന് ആത്മീയവാദികള്‍ക്ക് എന്നും വാദിക്കാനുള്ള അനന്ത സാദ്ധ്യത ആ സങ്കല്പത്തില്‍ ഏറെയാണ്. ആരാണ് അയ്യപ്പന്‍....അല്ലെങ്കില്‍ എന്താണ് അയ്യപ്പ സങ്കല്പത്തിലെ സന്ദേശം എന്ന ചോദ്യത്തിനു ദേവസ്വം ബോര്‍ഡിന്റെ മാര്‍ക്കെറ്റിങ്ങ് നിര്‍വചനങ്ങള്‍ക്കും, അമ്പല കമ്മിറ്റികളുടെ വൈകാരികതക്കും നല്‍കാന്‍ കഴിയുന്നതിനേക്കാള്‍ നല്ല ഒരു വിശദീകരണം മറ്റാര്‍ക്കെങ്കിലും നല്‍കാന്‍ ഉണ്ടോ ? വളരെ പ്രസക്തം എന്ന് എന്നെപ്പോലെ യുക്തിയുടെ അടിസ്ഥാനത്തില്‍ മാത്രം വിശ്വാസത്തെ നിയന്ത്രിച്ചു വരുന്നവര്‍ നിശ്ചയമായും ചോദിക്കെണ്ട ഒരു ചോദ്യം. ബുദ്ധന്റെ പൈത്യകമാണു അയ്യപ്പന്‍ എന്ന ചരിത്ര ഗവേഷണത്തിന് നമുക്ക് മാര്‍ക്ക് കൊടുക്കാം.ശൈവ വൈഷ്ണവ സംസ്‌ക്യതിയുടെ സംഗമ മൂര്‍ത്തീകരണമാണിതെന്ന 'അലിഗോറിക്കല്‍' ചിന്ത പിന്നീട് എടുക്കാം. നാടുവാഴിക്ക് കാട്ടില്‍ നിന്ന് കിട്ടിയ 'അനാഥന്‍' ആലംബമില്ലാത്ത പരസഹസ്രങ്ങളുടെ അഭയ കേന്ദ്രമാവുന്നത് വിസ്മയ ജനകമല്ലേ....പതിനായിരങ്ങള്‍ മുദ്രാവാക്യം മുഴക്കി ആവേശത്തോടെ ലോകത്ത് ഏതെങ്കിലും തീര്‍ഥാടന കേന്ദ്രത്തില്‍ പോകുമെങ്കില്‍ അത് ശബരിമലയിലേക്കാണെന്ന് അറിയാത്തവര്‍ ആരാണ്..? 'സ്വാമിയേ' എന്ന് ഒന്നുറക്കെ വിളിച്ചാല്‍ അതിന്റെ മറുവിളി അറിയാത്തവര്‍ ഒരു മതത്തിലുമില്ലെന്ന് പറയാം....അത്രക്ക് ജനകീയമാണ് ഈ മന്ത്രം. 'അയ്യപ്പനാണെ സത്യം' എന്നത് പണ്ട് നമ്മളൊക്കെ പഠിച്ച ഉപ്പ്മാവ് പള്ളിക്കൂടങ്ങളിലെ പാവപ്പെട്ട കുട്ടികളുടെ മാത്രമല്ല, നിസ്വ വര്‍ഗ്ഗത്തിന്റെയാകെ ശപഥ വാക്യമായിരുന്നു ഒരു അടിസ്ഥാന വര്‍ഗ്ഗ ഭക്തിമന്ത്രം... വളര്‍ത്തമ്മയുടെ ബൂര്‍ഷ്വാ ന്യശംസത പുലിപ്പാല്‍ തന്നെ വേണമെന്ന ആവശ്യമായി ഉയര്‍ന്നപ്പോള്‍, അതിനെ,തെല്ല് പോലും കൂസാതെ,പിന്‍ വിളികളെ അവഗണനയുടെ പുഞ്ചിരികൊണ്ട് നിരസിച്ച്, മടയില്‍ നിന്ന് ഒരു പുലിക്കൂട്ടത്തെ തന്നെ അണിനിരത്തി അയ്യപ്പന്‍ പരിഹസിച്ചു കുശാഗ്ര ബുദ്ധിയായ കിരീടാവകാശിയുടെ സുധീരമായ ചുവട് വയ്പ്...!!! സിംഹാസനം ഒരു വിളിപ്പാടകലെ ആയപ്പോള്‍,ഉപജാപകര്‍ക്ക് ഉറക്കമില്ലാത്ത രാത്രികള്‍ സമ്മാനിക്കാതെ,അകത്തളങ്ങളിലെ അധികാര വ്യാപാരികള്‍ക്ക് തെല്ലുപോലും ആശങ്ക കൊടുക്കാതെ പടിയിറങ്ങി...കല്ലും മുള്ളും നിറഞ്ഞ കാട്ട് വഴിയിലേക്ക്...ത്യാഗത്തിന്റെ മഹാ മൌനത്തിലേയ്ക്ക്..!!! ബുദ്ധന് കഴിയാത്തതും പിന്നെ കഴിഞ്ഞതും!! മല മടക്കുകളിലെ ഗൂഢ വന്യതയെ അയ്യപ്പന്‍ ഗിരി നിരകളിലെ ശിതള വസന്തമാക്കി.കാട്ട് കള്ളനായ ശത്രുവിനെ തോല്‍പ്പിച്ച് കഴുത്തറുത്ത് മാറ്റുന്നതിന് പകരം, തോല്‍വിയിലെ ഗുണപാഠം പശ്ചാത്താപമാണെന്ന തിരിച്ചറിവാണ് എന്ന് പഠിപ്പിക്കുകയാണുണ്ടായത്.ഒരു സാമന്തനെ സ്യഷ്ടിക്കലല്ല പകരം ഒരു സഹോദരനെ കണ്ടെത്തലാണ് ഈ യുദ്ധം കൊണ്ട് ഉദ്ദേശിച്ചതെന്ന നിയോഗ സന്ദേശമാണ് അയ്യപ്പന്‍ നല്‍കിയത്. കൊടും കാട്ടില്‍ വശ്യ സുന്ദരിയുടെ 'പ്രണയാഭ്യര്‍ത്ഥനയെ' മാതാവിന്റെ 'സ്‌നേഹ സല്ലാപമെന്ന്' മൊഴിമാറ്റം നടത്താനാണ് അയ്യന്‍ ആഗ്രഹിച്ചത്.ആസുര രൂപിയായിരുന്നവളെ ശരമാരിയില്‍ തച്ച് തകര്‍ത്ത് തന്റെ നിയോഗത്തിന്റെ ആദ്യത്തെ പാഠം പഠിപ്പിക്കുകയാണ് 'അവിടുന്ന്' ചെയ്തത്.!!!അവരെ പിന്നീട് മാതാവായി സ്തുതിച്ച് സ്ത്രീത്വത്തിന് വിപ്ലവകരമായ ആഖ്യാനം നല്‍കി.ഈ സത്തയെ നമുക്ക് ആധുനിക സംസ്‌ക്യതിയുടെ താത്വിക സ്വരൂപം എന്നൊന്ന് വിളിച്ചാല്‍ എന്താ? 'ജീവിത ഭാരവും പേറിയുള്ള ഈ യാത്രയില്‍ മടിയില്‍ കിടത്തി എന്നെ ഒന്നാശ്വസിപ്പിക്കാന്‍ ആരുണ്ട്,കണ്ണുനീരു തുടച്ചെന്നെ ഒന്ന് ആലിംഗനം ചെയ്യാന്‍ ആരുണ്ട്,ഇരുളില്‍ വെളിച്ചമായി, വെളിച്ചത്തില്‍ തണലായി, ദാഹത്തില്‍ ജലമായി എന്റെ മാര്‍ഗ്ഗത്തില്‍ വഴി വിളക്കായി ആരാണുള്ളത് ഒരാള്‍ മാത്രം... പമ്പാവാസന്‍'....ഒരു ഭക്ത മനസ്സില്‍ ഇതിനേക്കാള്‍ വലിയ ആര്‍ദ്രത ഉണ്ടോ? അയ്യപ്പ ദര്‍ശനം ദേഹീ ദേഹ ശുദ്ധിയുടെ മഹാ തീര്‍ത്ഥാടനമാകുന്നത് ഇവിടെയാണ്.ഒരു സംഹിതയുടെ അന്ത:സത്തയിലേക്കുള്ള ഒരു പ്രയാണം...ഒരു സത്യാന്വേഷണം.....അതും ത്യാഗങ്ങളെ സുഖകരമായ ആവേശമാക്കിയുള്ള ഒരിക്കലും അവസാനിക്കാത്ത അന്വേഷണം .... ഭക്തി ഭാണ്ഡത്തിലെ ശുദ്ധിയുടെ ഭാരവും പേറിയുള്ള യാത്ര അങ്ങനെ അനന്തമാവുന്നു. ഈ തീര്‍ഥാടനം , അഖിലാണ്ഡേശ്വരനായ ഹരിഹരപുത്രന്‍ ഉയര്‍ത്തി വിട്ട സന്ദേശങ്ങളുടെ അന്വേഷണമോ ഒരു പടി കൂടിക്കടന്ന് ഗവേഷണമോ ആകട്ടെ. 
