---
title: "ഗാന്ധി ചിക്കന്‍സ് : പുതുകാലത്തിന്റെ ജീവിതഘോഷങ്ങള്‍"
date: 2013-12-29T10:47:27
draft: false
categories: ["Society"]
tags: ['Affordable Housing']
author: "boolokamtv@gmail.com"
---

<p style="text-align: center;"><img class="size-full wp-image-131695 aligncenter" alt="Untitled-1" src="https://cdn.boolokam.com/articles/2013/12/Untitled-125.jpg" width="650" height="320" /></p>
<p style="text-align: left;"></p>
<p style="text-align: left;"><strong><em>കഥാസമാഹാരം : ഗാന്ധി ചിക്കന്‍സ്</em></strong>
<strong><em>കഥാകാരന്‍ : സുരേഷ് വര്‍മ</em></strong>
<strong><em>പബ്ലികേഷന്‍ : സൈകതം ബുക്‌സ്</em></strong></p>
'<em>പുറം ലോകവുമായുള്ള തന്റെ വഴക്കില്‍ നിന്ന് മനുഷ്യന്‍ പ്രഭാഷണം സൃഷ്ടിക്കുന്നു; തന്നോടുതന്നെയുള്ള വഴക്കില്‍ നിന്നു കവിതയും...' എന്ന് യേറ്റ്‌സ് എഴുതിയിട്ടുണ്ട്.</em>

തന്നോടുതന്നെ സംവദിക്കാനോ, മറ്റുള്ളവരോടുള്ള ഭാഷണത്തിനോ ആയുള്ള വാഞ്ഛ ആത്മഗതങ്ങളുടെ അടയാളപ്പെടുത്തലായി മാറാറുണ്ട്. സൈകതം ബുക്‌സ് പബ്ലിഷ് ചെയ്ത ,സുരേഷ് വര്‍മ്മയുടെ ' ഗാന്ധി ചിക്കന്‍സ്' എന്ന കഥാസമാഹാരം പത്ത് വിഭിന്ന തലങ്ങളുടെ ജീവിതകഥകള്‍ ഇത്തരം ഒരു വാഞ്ഛയെ ബ്രഹദാകാരമായ ഭാഷയില്‍ പറയാന്‍ ശ്രമിച്ചിരിക്കുന്നു. വിരിച്ചിടുന്ന വാക്കുകളും ഒതുക്കംവെച്ച സൂക്ഷ്മപ്രയോഗങ്ങളിലും പിന്നോട്ട് നടക്കുന്ന കഥകള്‍ പക്ഷെ, ജീവിതനിരീക്ഷണങ്ങളില്‍ പുലര്‍ത്തുന്ന കൃത്യത അത്ഭുതപ്പെടുത്തുന്നുണ്ട്.

ഈ സമാഹാരത്തിലെ കഥകളുടെ ശ്രേണി ഭിന്നാഭിന്നങ്ങളുടെ സംഘടിതമായ ഒരു വേര്‍തിരിവ് തന്നെയാണ്.കഥകളുടെ നിര്‍മ്മിതികള്‍ക്കകത്ത് സമൂലമായ പുനസംഘടനയ്ക്ക് വിധേയമാക്കേണ്ടുന്ന വായനയുടെ ഒരു ഭാഷയാണ് കണ്ടെടുക്കുന്നത്.'മുര്‍ദ്ദറാം ' എന്ന കഥ ക്രാഫ്റ്റിന്റെ മികവു കൊണ്ട് മികച്ചുനില്‍ക്കുന്ന കഥയാണ്. വായനയില്‍ ഇനിയും നടക്കാത്ത വഴിയുടെ സാധ്യതകളെ പറഞ്ഞു തരുന്നുണ്ട് അത്.

ഡോക്ടര്‍മാരെ മൃതശരീരങ്ങള്‍ പോസ്റ്റ്‌മോര്ട്ടം ചെയ്യാന്‍ സഹായിക്കുന്ന സഖാറാം എന്ന ദളിതന്റെ പെരുമാറ്റങ്ങളിലൂടെ അപരിചിതമായ ചില കാഴ്ചകള്‍ പറഞ്ഞുതരുകയാണ് സുരേഷ് വര്‍മ്മ.
സഖാറാം ശവങ്ങളോട് കാണിക്കുന്ന ആദരവും അനാദരവുമെല്ലാം മികച്ച കയ്യടക്കത്തോടെ പ്രതിപാദിക്കുന്ന രചന ഈ എഴുത്തുകാരന്റെ നിരീക്ഷണങ്ങളിലെ വ്യത്യസ്ഥതകളെ അനാവരണം ചെയ്യുന്നു. മലയാളിയുടെ ജീവിതത്തില്‍ കേള്‍ക്കാത്ത ചില കഥകളും കഥാപാത്രങ്ങളും ഈ സമാഹാരത്തിന്റെ ഭാഗമാകുന്നത് മികച്ച ഒരു വായനാനുഭവം തന്നെയാണ്.
'ശിഹാബുദ്ദീന്‍ പൊയ്ത്തുംകടവിന്റെ 'ഫ്രാഡ്' എന്ന കഥ സുരേഷ് വര്‍മ്മയുടെ 'ബെറ്റര്‍ പരഡൈസ്' എന്ന കഥ വായിക്കുമ്പോള്‍ ഓര്‍ത്തുപോവുന്നുണ്ട്. കൂടാതെ ഫ്രഞ്ച് സാഹിത്യത്തിലെ സര്‍റിയലിസത്തില്‍ ആകൃഷ്ടനായ അര്‍ജന്റീനിയന്‍ എഴുത്തുകാരന്‍ ജൂലിയോ കോര്‍ത്തസാറിന്റെ 'ബ്ലോ അപ്പ്' എന്ന കഥയുടെ ആഖ്യാനരീതിയോട് ചേര്‍ച്ച പുലര്‍ത്തുന്നുമുണ്ട് 'ബെറ്റര്‍ പാരഡൈസ്.' ചോദ്യങ്ങളിലും ചിഹ്നങ്ങളിലും സംഭാഷണങ്ങളിലൂടെയും കഥാഗതിയുടെ ചലനം ജൂലിയോ കോര്‍ത്തസാര്‍ നിലനിര്‍ത്തി,കഥാപാത്രങ്ങളുടെ ചേര്‍ച്ചകളെ ചേരുംപടിചേര്‍ത്ത് കഥപറച്ചിലില്‍ സുരേഷ് വര്‍മ്മ കോര്‍ത്തസാറിനെ അനുധാവനം ചെയ്യുന്നുണ്ട്.

അങ്ങനെയിരിക്കുമ്പോള്‍ പൊട്ടിവീഴുന്ന കലാപവും പോരാട്ടങ്ങള്‍ക്കിടയില്‍ മനുഷ്യരുടെ പെരുമാറ്റ പ്രതികരണങ്ങളെയും വലിയൊരു കാന്‍വാസില്‍ വരച്ചിടുന്നു 'കസാവി' എന്ന കഥ. പരത്തിപ്പറയലിന്റെ ബലക്കുറവ് ബോധ്യമാകുന്നുവെങ്കിലും കഥാഗതിയുടെ ചലനങ്ങളില്‍ ശ്രദ്ധാലുവായ കഥാകാരനെയും ഇവിടെ കണ്ടുപിടിക്കാം.

'നഗരസന്ധ്യ' എന്ന കഥ ,കഥാകാരന്‍ വൈശാഖന്റെ 'നൂല്‍പ്പാലം കടക്കുന്നവര്‍' എന്ന കഥാസമാഹാരത്തിലെ പരിസരങ്ങളിലേയ്ക്ക് നമ്മെ കൂട്ടിക്കൊണ്ടുപോവുന്നു. റെയില്‍വേ സ്‌റ്റേഷനിലെ തിരക്കുകള്‍ക്കിടയില്‍ കൂട്ടിയിട്ടിരിക്കുന്ന ജീവിതങ്ങളുടെ ദൂരക്കാഴ്ച ഈ സമാഹാരത്തിലെ ചില കഥകളില്‍ ഫോക്കസ് ചെയ്തു പിടിക്കുന്നുണ്ട്. തമ്മില്‍ ഏറ്റക്കുറച്ചിലുകളുടെ ശൃംഖല തന്നെ ചിതറി നില്‍ക്കുന്ന അവ്യവസ്ഥിതികളുടെ കോറിയിടലുകള്‍ ഈ കഥയിലുണ്ട്.

ഈ സമാഹരത്തിലെ 'ഗന്ധി ചിക്കന്‍സ്' എന്ന കഥയില്‍, ഗോവിന്ദന്‍ നമ്പ്യാര്‍ എന്ന വ്യക്തിയുടെ ജീവിതത്തിലെ 'ആലീസ് ഇന്‍ വണ്ടര്‍ലാന്‍ഡ്' അനുഭവങ്ങളും അവയ്ക്കിടയില്‍ ഉള്ള മേട്രോപോളിട്ടന്‍ വ്യവഹാരക്കൊതികളും തുറന്നുകാണിക്കുന്നു. ഇടക്ക് മെലോഡ്രാമയുടെ കളങ്ങളില്‍ കുടുങ്ങിപ്പോവാനായുന്ന കഥ,പക്ഷെ വായനയെ തെല്ലു അലോസരപ്പെടുന്നുമില്ല.

ആധുനികവല്കൃതമായ വര്‍ധിതഭാഷാബോധത്തിന്റെ ക്രയവിക്രയങ്ങളെ എഴുത്തുകാരന്റെ ജീവിതാസക്തിയെയും മൂല്യബോധത്തെയും കൂട്ടുചെര്‍ത്തു വായിക്കുമ്പോള്‍ ലോകത്തെവിടേയും ജീവിതത്തെ കോറിയിടുന്നത് ഒറ്റ ഭാഷയില്‍ തന്നെ എന്ന് കാണാം. അങ്ങനെ വരുമ്പോള്‍ കുറിയ വാക്കുകളും ചെലവു കുറഞ്ഞ വിവരണങ്ങളുമായി ഒരു ഭാവഗാനം പോലെ ദീപ്തമാണ് 'മഞ്ഞ്' എന്ന കഥ. പ്രണയത്തിന്റെ നഷ്ടസൌഭഗങ്ങല്‍ക്കപ്പുറം ജീവിതത്തിന്റെ നിസ്സംഗതയും നിശ്ചലതയും പിശുക്കി എഴുതിയ വാക്കുകളോടെ സുരേഷ് വര്‍മ്മ ഈ കഥയെ പൊലിപ്പിച്ചുനിര്‍ത്തുന്നു. ഈ സമാഹാരത്തില്‍ ഉള്ള മറ്റു കഥകളായ അനാട്ടമി ,സാവിത്രി സ്‌പെഷ്യല്‍ ,കൊച്ചേവി എന്നീ കഥകളെല്ലാംതന്നെ വായനയുടെ പുതിയ അതിര്‍ത്തിരേഖകള്‍ വരച്ചിടുന്നവയാണ്. വായനയുടെ വാര്‍ത്തെടുപ്പില്‍ നൂതനമായി,എന്നാല്‍ ഗ്ലാനി സംഭവിക്കാതെ തന്നെയാണ് ആസ്വാദ്യകരമായി കഥാരചനാതന്ത്രം രൂപീകരികുന്നത്.

അമേരിക്കന്‍ എഴുത്തുകാരന്‍ ഡൊണാള്‍ഡ് ബര്‍ത്ത് ലെയ്ന്‍ 'താനെന്താണോ അതല്ലെന്നും,താന്‍ അല്ലാത്തതെന്തോ അതാണെ'ന്നും ഭാവിക്കാനുള്ള ആധുനികമനുഷ്യന്റെ പ്രവണത ആത്മവഞ്ചനയാണെന്നുള്ള ജീവിതത്തിലെ അര്‍ത്ഥശൂന്യതയെക്കുറിച്ച് 'ഗെയിം' എന്ന കഥയില്‍ വാചാലനാവുന്നു. ഒരേ സ്ഥലത്ത് താമസിക്കുന്ന രണ്ടു പേരുടെ മാനസിക നിലകളെ ഒരാളുടെ കണ്ണിലൂടെ മാത്രം കാണുകയാണ്. അപരന്‍ ഇങ്ങനെയാവാം ചിന്തിക്കുന്നത്, പ്രവര്‍ത്തിക്കുന്നത്, ക്ഷോഭിക്കുന്നത്,സഹകരിക്കുന്നത് , എന്നിവ മനസ്സിനെ ഒളിപ്പിച്ചു ചിന്തിച്ചെടുക്കുന്നു. 'ഷോട്ട് വെല്‍' എന്ന സഹവാസിയെക്കുറിച്ച് കൂട്ടുകാരന്‍ കല്‍പ്പിച്ചു കൂട്ടുന്ന അയാഥാര്‍ഥ്യങ്ങളാല്‍ നിറയുന്ന കഥ. ജീവിതവിരസതയെ വിരസമായി പറഞ്ഞുപോവുന്ന ഈ രചന ആധുനികമനുഷ്യന്റെ ചടുലജീവിതത്തിന്റെ മൂലകളെ വെളിച്ചം കാണിക്കുന്നു.

താനെന്താണോ അതല്ലെന്നും,താന്‍ അല്ലാത്തതെന്തോ അതാണെന്നും ഭാവിക്കാനുള്ള ആധുനികമനുഷ്യന്റെ ഈ പ്രവണത സുരേഷ് വര്‍മ്മയുടെ കഥാസമാഹാരത്തിലെ ഉള്ളടക്കമായി നിലകൊള്ളുന്നു അല്ലെങ്കില്‍ ആന്തരികമായ ഒഴുക്കിനെ ഇതു പ്രതിനിധാനം ചെയ്യുന്നു.
70കള്‍ മുതല്‍ 90വരെയുള്ള കാലത്തില്‍ നിന്നും ഭിന്നമായി രണ്ടായിരത്തിലൂടെ കടന്നുപോവുന്ന മലയാള കഥാരചനാലോകം നഷ്ടമായ തിളക്കത്തിന്റെ ക്ഷയോത്മുഖമായ സന്ധികളില്‍ വന്നെത്തിയതാണ് കാണാനാവുന്നത് . 20052012 എന്ന ചെറിയ കാലഘട്ടത്തില്‍ പോലും മലയാളകഥാസാഹിത്യത്തില്‍ വിസ്മയിപ്പിക്കുന്ന ചലനങ്ങള്‍ വളരെ വിരളമായേ കാണാനാവുന്നുള്ളൂ.

വായനക്കാരന്റെ അസാന്നിധ്യവും നോവല്‍ സാഹിത്യത്തിലേയ്ക്ക് പ്രതിഷ്ഠ നേടിയ എഴുത്തുകാര്‍ ശ്രദ്ധ തിരിച്ചതും, അസാധാരണത്വം ഒന്നും ഇല്ലാത്ത പുതുഎഴുത്തുകാരുടെ ആള്‍ക്കൂട്ടങ്ങളും, സാങ്കേതിക വിദ്യയുടെ മുന്നേറ്റവുമെല്ലാം കഥായാനത്തിന്റെ ദിശ തിരിച്ചുവിട്ടു എന്നതില്‍ അത്ഭുതമില്ല. പ്രഹരശേഷിയോടെ കഥയെഴുത്തിലേയ്ക്ക് കടന്നു വന്നിട്ടുള്ളവര്‍ പുതുകാലത്തില്‍ വിരളമായി നില്‍ക്കുമ്പോള്‍ തന്റേതായ നിര്‍മ്മിതികളിലൂടെ ചില പുതിയവകളെ പകര്‍ത്തിവെയ്ക്കാനാണ് സുരേഷ് വര്‍മ്മ ശ്രമിക്കുന്നത്.

സമൂലമായ ശ്രദ്ധയോടെയുള്ള കഥയൊരുക്കത്തിലെയ്ക്ക് വളരേണ്ടുന്ന കഥകള്‍ സുരേഷ് വര്‍മ്മയില്‍ നിന്ന് വായനക്കാര്‍ക്ക് ലഭിക്കുമെന്നു പ്രതീക്ഷയോടെ കാത്തിരിക്കാം.

&amp;nbsp;


![ഗാന്ധി ചിക്കന്‍സ് : പുതുകാലത്തിന്റെ ജീവിതഘോഷങ്ങള്‍](https://cdn.boolokam.com/articles/2013/12/Untitled-125.jpg)**_കഥാസമാഹാരം : ഗാന്ധി ചിക്കന്‍സ്_** **_കഥാകാരന്‍ : സുരേഷ് വര്‍മ_** **_പബ്ലികേഷന്‍ : സൈകതം ബുക്‌സ്_**

'_പുറം ലോകവുമായുള്ള തന്റെ വഴക്കില്‍ നിന്ന് മനുഷ്യന്‍ പ്രഭാഷണം സൃഷ്ടിക്കുന്നു; തന്നോടുതന്നെയുള്ള വഴക്കില്‍ നിന്നു കവിതയും...' എന്ന് യേറ്റ്‌സ് എഴുതിയിട്ടുണ്ട്._ തന്നോടുതന്നെ സംവദിക്കാനോ, മറ്റുള്ളവരോടുള്ള ഭാഷണത്തിനോ ആയുള്ള വാഞ്ഛ ആത്മഗതങ്ങളുടെ അടയാളപ്പെടുത്തലായി മാറാറുണ്ട്. സൈകതം ബുക്‌സ് പബ്ലിഷ് ചെയ്ത ,സുരേഷ് വര്‍മ്മയുടെ ' ഗാന്ധി ചിക്കന്‍സ്' എന്ന കഥാസമാഹാരം പത്ത് വിഭിന്ന തലങ്ങളുടെ ജീവിതകഥകള്‍ ഇത്തരം ഒരു വാഞ്ഛയെ ബ്രഹദാകാരമായ ഭാഷയില്‍ പറയാന്‍ ശ്രമിച്ചിരിക്കുന്നു. വിരിച്ചിടുന്ന വാക്കുകളും ഒതുക്കംവെച്ച സൂക്ഷ്മപ്രയോഗങ്ങളിലും പിന്നോട്ട് നടക്കുന്ന കഥകള്‍ പക്ഷെ, ജീവിതനിരീക്ഷണങ്ങളില്‍ പുലര്‍ത്തുന്ന കൃത്യത അത്ഭുതപ്പെടുത്തുന്നുണ്ട്. ഈ സമാഹാരത്തിലെ കഥകളുടെ ശ്രേണി ഭിന്നാഭിന്നങ്ങളുടെ സംഘടിതമായ ഒരു വേര്‍തിരിവ് തന്നെയാണ്.കഥകളുടെ നിര്‍മ്മിതികള്‍ക്കകത്ത് സമൂലമായ പുനസംഘടനയ്ക്ക് വിധേയമാക്കേണ്ടുന്ന വായനയുടെ ഒരു ഭാഷയാണ് കണ്ടെടുക്കുന്നത്.'മുര്‍ദ്ദറാം ' എന്ന കഥ ക്രാഫ്റ്റിന്റെ മികവു കൊണ്ട് മികച്ചുനില്‍ക്കുന്ന കഥയാണ്. വായനയില്‍ ഇനിയും നടക്കാത്ത വഴിയുടെ സാധ്യതകളെ പറഞ്ഞു തരുന്നുണ്ട് അത്. ഡോക്ടര്‍മാരെ മൃതശരീരങ്ങള്‍ പോസ്റ്റ്‌മോര്ട്ടം ചെയ്യാന്‍ സഹായിക്കുന്ന സഖാറാം എന്ന ദളിതന്റെ പെരുമാറ്റങ്ങളിലൂടെ അപരിചിതമായ ചില കാഴ്ചകള്‍ പറഞ്ഞുതരുകയാണ് സുരേഷ് വര്‍മ്മ. സഖാറാം ശവങ്ങളോട് കാണിക്കുന്ന ആദരവും അനാദരവുമെല്ലാം മികച്ച കയ്യടക്കത്തോടെ പ്രതിപാദിക്കുന്ന രചന ഈ എഴുത്തുകാരന്റെ നിരീക്ഷണങ്ങളിലെ വ്യത്യസ്ഥതകളെ അനാവരണം ചെയ്യുന്നു. മലയാളിയുടെ ജീവിതത്തില്‍ കേള്‍ക്കാത്ത ചില കഥകളും കഥാപാത്രങ്ങളും ഈ സമാഹാരത്തിന്റെ ഭാഗമാകുന്നത് മികച്ച ഒരു വായനാനുഭവം തന്നെയാണ്. 'ശിഹാബുദ്ദീന്‍ പൊയ്ത്തുംകടവിന്റെ 'ഫ്രാഡ്' എന്ന കഥ സുരേഷ് വര്‍മ്മയുടെ 'ബെറ്റര്‍ പരഡൈസ്' എന്ന കഥ വായിക്കുമ്പോള്‍ ഓര്‍ത്തുപോവുന്നുണ്ട്. കൂടാതെ ഫ്രഞ്ച് സാഹിത്യത്തിലെ സര്‍റിയലിസത്തില്‍ ആകൃഷ്ടനായ അര്‍ജന്റീനിയന്‍ എഴുത്തുകാരന്‍ ജൂലിയോ കോര്‍ത്തസാറിന്റെ 'ബ്ലോ അപ്പ്' എന്ന കഥയുടെ ആഖ്യാനരീതിയോട് ചേര്‍ച്ച പുലര്‍ത്തുന്നുമുണ്ട് 'ബെറ്റര്‍ പാരഡൈസ്.' ചോദ്യങ്ങളിലും ചിഹ്നങ്ങളിലും സംഭാഷണങ്ങളിലൂടെയും കഥാഗതിയുടെ ചലനം ജൂലിയോ കോര്‍ത്തസാര്‍ നിലനിര്‍ത്തി,കഥാപാത്രങ്ങളുടെ ചേര്‍ച്ചകളെ ചേരുംപടിചേര്‍ത്ത് കഥപറച്ചിലില്‍ സുരേഷ് വര്‍മ്മ കോര്‍ത്തസാറിനെ അനുധാവനം ചെയ്യുന്നുണ്ട്. അങ്ങനെയിരിക്കുമ്പോള്‍ പൊട്ടിവീഴുന്ന കലാപവും പോരാട്ടങ്ങള്‍ക്കിടയില്‍ മനുഷ്യരുടെ പെരുമാറ്റ പ്രതികരണങ്ങളെയും വലിയൊരു കാന്‍വാസില്‍ വരച്ചിടുന്നു 'കസാവി' എന്ന കഥ. പരത്തിപ്പറയലിന്റെ ബലക്കുറവ് ബോധ്യമാകുന്നുവെങ്കിലും കഥാഗതിയുടെ ചലനങ്ങളില്‍ ശ്രദ്ധാലുവായ കഥാകാരനെയും ഇവിടെ കണ്ടുപിടിക്കാം. 'നഗരസന്ധ്യ' എന്ന കഥ ,കഥാകാരന്‍ വൈശാഖന്റെ 'നൂല്‍പ്പാലം കടക്കുന്നവര്‍' എന്ന കഥാസമാഹാരത്തിലെ പരിസരങ്ങളിലേയ്ക്ക് നമ്മെ കൂട്ടിക്കൊണ്ടുപോവുന്നു. റെയില്‍വേ സ്‌റ്റേഷനിലെ തിരക്കുകള്‍ക്കിടയില്‍ കൂട്ടിയിട്ടിരിക്കുന്ന ജീവിതങ്ങളുടെ ദൂരക്കാഴ്ച ഈ സമാഹാരത്തിലെ ചില കഥകളില്‍ ഫോക്കസ് ചെയ്തു പിടിക്കുന്നുണ്ട്. തമ്മില്‍ ഏറ്റക്കുറച്ചിലുകളുടെ ശൃംഖല തന്നെ ചിതറി നില്‍ക്കുന്ന അവ്യവസ്ഥിതികളുടെ കോറിയിടലുകള്‍ ഈ കഥയിലുണ്ട്. ഈ സമാഹരത്തിലെ 'ഗന്ധി ചിക്കന്‍സ്' എന്ന കഥയില്‍, ഗോവിന്ദന്‍ നമ്പ്യാര്‍ എന്ന വ്യക്തിയുടെ ജീവിതത്തിലെ 'ആലീസ് ഇന്‍ വണ്ടര്‍ലാന്‍ഡ്' അനുഭവങ്ങളും അവയ്ക്കിടയില്‍ ഉള്ള മേട്രോപോളിട്ടന്‍ വ്യവഹാരക്കൊതികളും തുറന്നുകാണിക്കുന്നു. ഇടക്ക് മെലോഡ്രാമയുടെ കളങ്ങളില്‍ കുടുങ്ങിപ്പോവാനായുന്ന കഥ,പക്ഷെ വായനയെ തെല്ലു അലോസരപ്പെടുന്നുമില്ല. ആധുനികവല്കൃതമായ വര്‍ധിതഭാഷാബോധത്തിന്റെ ക്രയവിക്രയങ്ങളെ എഴുത്തുകാരന്റെ ജീവിതാസക്തിയെയും മൂല്യബോധത്തെയും കൂട്ടുചെര്‍ത്തു വായിക്കുമ്പോള്‍ ലോകത്തെവിടേയും ജീവിതത്തെ കോറിയിടുന്നത് ഒറ്റ ഭാഷയില്‍ തന്നെ എന്ന് കാണാം. അങ്ങനെ വരുമ്പോള്‍ കുറിയ വാക്കുകളും ചെലവു കുറഞ്ഞ വിവരണങ്ങളുമായി ഒരു ഭാവഗാനം പോലെ ദീപ്തമാണ് 'മഞ്ഞ്' എന്ന കഥ. പ്രണയത്തിന്റെ നഷ്ടസൌഭഗങ്ങല്‍ക്കപ്പുറം ജീവിതത്തിന്റെ നിസ്സംഗതയും നിശ്ചലതയും പിശുക്കി എഴുതിയ വാക്കുകളോടെ സുരേഷ് വര്‍മ്മ ഈ കഥയെ പൊലിപ്പിച്ചുനിര്‍ത്തുന്നു. ഈ സമാഹാരത്തില്‍ ഉള്ള മറ്റു കഥകളായ അനാട്ടമി ,സാവിത്രി സ്‌പെഷ്യല്‍ ,കൊച്ചേവി എന്നീ കഥകളെല്ലാംതന്നെ വായനയുടെ പുതിയ അതിര്‍ത്തിരേഖകള്‍ വരച്ചിടുന്നവയാണ്. വായനയുടെ വാര്‍ത്തെടുപ്പില്‍ നൂതനമായി,എന്നാല്‍ ഗ്ലാനി സംഭവിക്കാതെ തന്നെയാണ് ആസ്വാദ്യകരമായി കഥാരചനാതന്ത്രം രൂപീകരികുന്നത്. അമേരിക്കന്‍ എഴുത്തുകാരന്‍ ഡൊണാള്‍ഡ് ബര്‍ത്ത് ലെയ്ന്‍ 'താനെന്താണോ അതല്ലെന്നും,താന്‍ അല്ലാത്തതെന്തോ അതാണെ'ന്നും ഭാവിക്കാനുള്ള ആധുനികമനുഷ്യന്റെ പ്രവണത ആത്മവഞ്ചനയാണെന്നുള്ള ജീവിതത്തിലെ അര്‍ത്ഥശൂന്യതയെക്കുറിച്ച് 'ഗെയിം' എന്ന കഥയില്‍ വാചാലനാവുന്നു. ഒരേ സ്ഥലത്ത് താമസിക്കുന്ന രണ്ടു പേരുടെ മാനസിക നിലകളെ ഒരാളുടെ കണ്ണിലൂടെ മാത്രം കാണുകയാണ്. അപരന്‍ ഇങ്ങനെയാവാം ചിന്തിക്കുന്നത്, പ്രവര്‍ത്തിക്കുന്നത്, ക്ഷോഭിക്കുന്നത്,സഹകരിക്കുന്നത് , എന്നിവ മനസ്സിനെ ഒളിപ്പിച്ചു ചിന്തിച്ചെടുക്കുന്നു. 'ഷോട്ട് വെല്‍' എന്ന സഹവാസിയെക്കുറിച്ച് കൂട്ടുകാരന്‍ കല്‍പ്പിച്ചു കൂട്ടുന്ന അയാഥാര്‍ഥ്യങ്ങളാല്‍ നിറയുന്ന കഥ. ജീവിതവിരസതയെ വിരസമായി പറഞ്ഞുപോവുന്ന ഈ രചന ആധുനികമനുഷ്യന്റെ ചടുലജീവിതത്തിന്റെ മൂലകളെ വെളിച്ചം കാണിക്കുന്നു. താനെന്താണോ അതല്ലെന്നും,താന്‍ അല്ലാത്തതെന്തോ അതാണെന്നും ഭാവിക്കാനുള്ള ആധുനികമനുഷ്യന്റെ ഈ പ്രവണത സുരേഷ് വര്‍മ്മയുടെ കഥാസമാഹാരത്തിലെ ഉള്ളടക്കമായി നിലകൊള്ളുന്നു അല്ലെങ്കില്‍ ആന്തരികമായ ഒഴുക്കിനെ ഇതു പ്രതിനിധാനം ചെയ്യുന്നു. 70കള്‍ മുതല്‍ 90വരെയുള്ള കാലത്തില്‍ നിന്നും ഭിന്നമായി രണ്ടായിരത്തിലൂടെ കടന്നുപോവുന്ന മലയാള കഥാരചനാലോകം നഷ്ടമായ തിളക്കത്തിന്റെ ക്ഷയോത്മുഖമായ സന്ധികളില്‍ വന്നെത്തിയതാണ് കാണാനാവുന്നത് . 20052012 എന്ന ചെറിയ കാലഘട്ടത്തില്‍ പോലും മലയാളകഥാസാഹിത്യത്തില്‍ വിസ്മയിപ്പിക്കുന്ന ചലനങ്ങള്‍ വളരെ വിരളമായേ കാണാനാവുന്നുള്ളൂ. വായനക്കാരന്റെ അസാന്നിധ്യവും നോവല്‍ സാഹിത്യത്തിലേയ്ക്ക് പ്രതിഷ്ഠ നേടിയ എഴുത്തുകാര്‍ ശ്രദ്ധ തിരിച്ചതും, അസാധാരണത്വം ഒന്നും ഇല്ലാത്ത പുതുഎഴുത്തുകാരുടെ ആള്‍ക്കൂട്ടങ്ങളും, സാങ്കേതിക വിദ്യയുടെ മുന്നേറ്റവുമെല്ലാം കഥായാനത്തിന്റെ ദിശ തിരിച്ചുവിട്ടു എന്നതില്‍ അത്ഭുതമില്ല. പ്രഹരശേഷിയോടെ കഥയെഴുത്തിലേയ്ക്ക് കടന്നു വന്നിട്ടുള്ളവര്‍ പുതുകാലത്തില്‍ വിരളമായി നില്‍ക്കുമ്പോള്‍ തന്റേതായ നിര്‍മ്മിതികളിലൂടെ ചില പുതിയവകളെ പകര്‍ത്തിവെയ്ക്കാനാണ് സുരേഷ് വര്‍മ്മ ശ്രമിക്കുന്നത്. സമൂലമായ ശ്രദ്ധയോടെയുള്ള കഥയൊരുക്കത്തിലെയ്ക്ക് വളരേണ്ടുന്ന കഥകള്‍ സുരേഷ് വര്‍മ്മയില്‍ നിന്ന് വായനക്കാര്‍ക്ക് ലഭിക്കുമെന്നു പ്രതീക്ഷയോടെ കാത്തിരിക്കാം. &nbsp;
