---
title: "ബ്ലോഗിനെ ഒലത്താന്‍ എന്തരിന്‌ അണ്ണാ സാഹിത്യ അക്കാഡമി ?"
date: 2013-03-04T17:30:13
draft: false
categories: ["Society"]
tags: []
author: "Beaumaris"
---

<img class="aligncenter  wp-image-91803" alt="1" src="https://cdn.boolokam.com/articles/2013/03/139.jpg" width="486" height="330" />

മനുഷ്യന്‍ ആദ്യം എഴുതിത്തുടങ്ങിയത് ഗുഹയുടെ ചുവരുകളില്‍ ആയിരുന്നത്രെ ! പിന്നീട് മരത്തൊലിയിലും ,തടിയിലും , ലോഹപ്പാട്ടകളിലും താളിയോലകളിലും പേപ്പറിലും ഒക്കെ എഴുതി . അന്നൊന്നും അവന്റെ എഴുത്തിനെ നിയന്ത്രിക്കാന്‍ ഒരു അക്കാദമിയും ഉണ്ടായിരുന്നതായി അറിവില്ല. എന്നിരുന്നാലും അന്നും എഴുത്തുകാരിലെ ചില 'മരത്തൊലിയന്മാര്‍' [എഴുതുന്ന മാധ്യമത്തിനെ ആണ് ഉദ്ദേശിച്ചത്, തെറ്റിദ്ധരിക്കരുത്] ഭരിക്കുന്ന ഗോത്രവര്‍ഗ്ഗ തലവനെയും രാജാവിനെയും നക്കി അവരും പിണിയാളുകളും ഭരണത്തെ പ്രശംസിച്ചു എഴുതുന്നത്‌ മാത്രം സംരക്ഷിക്കുകയും മറ്റുള്ളവരുടെ ചുവരെഴുത്തുകള്‍ മായിച്ചു കളയുകയും ചെയ്തിരിക്കാം . അങ്ങനെ ഭരിക്കുന്നവരുടെ താളത്തിനൊത്ത് തുള്ളാന്‍ കുറെ മരത്തൊലി സാഹിത്യകാരന്മാരെയും ചുവരെഴുത്തുകാരന്മാരെയും കൂടെക്കൂട്ടി ഗുഹകളില്‍ 'സാഹിത്യ അക്കാദമികള്‍' സ്ഥാപിച്ചു ചരിത്രത്തെ തങ്ങള്‍ക്കൊപ്പമാക്കാന്‍ ചരിത്രാതീതകാലം മുതല്‍ ശ്രമം നടന്നിരുന്നു എന്ന് വേണം അനുമാനിക്കാന്‍ !

ഇനി ആധുനിക കാലത്തേക്ക് വരാം ! ഇന്ന് കേരളത്തിലെയോ ,ഭാരതത്തിലെയോ എന്തിനു മറ്റു ലോകരാജ്യങ്ങളിലെയോ ഭരണവര്‍ഗ്ഗത്തിന് ഏറ്റവും ഭീതി പ്രദാനം ചെയ്യുന്നതു സോഷ്യല്‍ മീഡിയ ആണ് . ചിലപ്പോള്‍ അതിരുകടക്കാറുണ്ടെങ്കിലും അടുത്തകാലത്തായി ജനാധിപത്യത്തിന്‍റെ കാവല്‍പ്പട്ടി എന്ന നിലയില്‍ ബ്ലോഗ്‌ എന്ന മാദ്ധ്യമം നിര്‍വഹിച്ചു പോരുന്ന സേവനം ലോകമെമ്പാടും അധികാരി വര്‍ഗ്ഗത്തിനെ കുലുക്കി വീഴ്ത്താന്‍ പര്യാപ്തമാണ് എന്ന് നാം മനസ്സിലാക്കി കഴിഞ്ഞല്ലോ.

കുശാഗ്രബുദ്ധികളായ നമ്മുടെ ഭരണാധികാരികള്‍ എഴുത്തുകാരന്‍റെ പ്രശസ്തിയോടും അവാര്‍ഡുകളോടും സ്ഥാനമാനങ്ങളോടുമുള്ള ദൌര്‍ബല്യങ്ങള്‍ മേല്‍പ്പറഞ്ഞ 'അക്കാദമികള്‍ ' വഴി ചൂഷണം ചെയ്തും അപ്പക്കഷണങ്ങള്‍ വച്ചുനീട്ടി കൂലിക്ക് കൂവിക്കുന്നതിന്റെയും ഉദാഹരണങ്ങള്‍ നമ്മുടെ നാട്ടില്‍ സുലഭമാണല്ലോ .

ഈ വഴിയെ നീങ്ങുന്ന ബ്ലോഗ്ഗര്‍ സഹോദരങ്ങളോട് ഒരു അഭ്യര്‍ഥന മാത്രമേയുള്ളൂ . ഇന്ന് സോഷിയല്‍ മീഡിയക്കും അതിലെ എഴുത്തുകാര്‍ക്കും ലോകം എമ്പാടുമുള്ള വര്‍ദ്ധിച്ചു വരുന്ന അംഗീകാരം ഒരു അക്കാദമിയും ഭരണാധികാരികളും കല്‍പ്പിച്ചു കൊടുത്തതല്ല എന്ന അവബോധമാണ് നിങ്ങള്‍ക്കുണ്ടാകേണ്ടത് . അല്ലാതെ ഭരണ വര്‍ഗ്ഗത്തിന്റെ പുല്ലുതിന്നുന്ന ചില പാല്‍ ചുരത്താത്ത വിശുദ്ധപശുക്കള്‍ക്കായുള്ള അക്കാഡമി തൊഴുത്തുകളില്‍ ഈ-എഴുത്തിനെയും ലക്ഷക്കണക്കിന്‌ എഴുത്തുകാരെയും കൊണ്ടുപോയിക്കെട്ടി; ഭരണവര്‍ഗ്ഗം കൊലപാതകം നടത്തുമ്പോള്‍ അതിനെ പ്രോത്സാഹിപ്പിച്ചു അവര്‍ കൂവിയാര്‍ക്കും എന്ന് കരുതിയാല്‍ അത് അതിമോഹമാണ് മക്കളേ അതിമോഹം.

ബ്ലോഗ്ഗിനെ അക്കാഡമിയുടെ ചട്ടകൂട്ടിലാക്കി ഉദ്ധരിക്കുന്നതിനിടയില്‍ ചില രാഷ്ട്രീയപ്പാര്‍ട്ടികളുടെ ആപ്പീസുപോലെ മാറാലകെട്ടിക്കിടക്കുന്ന സ്വന്തം ബ്ലോഗ്ഗുകളില്‍ വല്ലപ്പോഴുമെങ്കിലും എന്തെങ്കിലും എഴുതുന്നതും മലയാളത്തിലെ ആയിരക്കണക്കിന് വരുന്ന സജീവമായ ബ്ലോഗ്ഗെഴുത്തുകള്‍ വായിച്ചു ഈ മാദ്ധ്യമത്തിന്റെ പള്‍സ് മനസ്സിലാക്കുന്നതും ഉത്തമമായിരിക്കും എന്നും കൂടി ഈ രംഗത്തുള്ള <a href="https://wordpress-972788-3403151.cloudwaysapps.com/archives/54710" target="_blank" rel="noopener"><strong>കൊണാണ്ടര്‍മാരെ</strong></a> ഉദ്ബോധിപ്പിച്ചു കൊള്ളുന്നു .

അക്കാദമിയുടെ അപ്പക്കഷണങ്ങള്‍ കണ്ടു കണ്ണു മഞ്ഞളിക്കുന്ന ചുരുക്കം ചിലര്‍ നമ്മുടെ ഇടയിലും ഉണ്ടാവാം എങ്കിലും , ഈ രംഗത്തേക്ക് കടന്നു വരുന്ന ആയിരക്കണക്കിന് ചെറുപ്പക്കാര്‍ സാമൂഹ്യ -സാംസ്കാരിക ഉദ്ധാരണം എന്ന കടമ ഒരു ചട്ടക്കൂടിന്റെയും പിന്‍ബലമില്ലാതെ നിര്‍വഹിക്കും എന്നുറപ്പുണ്ട്‌ . ബ്ലോഗ്ഗര്‍മാരുടെ പേരില്‍ ആരെങ്കിലും അധികാരി വര്‍ഗ്ഗത്തിന്റെ കയ്യില്‍നിന്നും അച്ചാരം വാങ്ങിയിട്ടുണ്ടെങ്കില്‍ അത് തിരിച്ചു കൊടുക്കുന്നതാവും ഉത്തമം .


![ബ്ലോഗിനെ ഒലത്താന്‍ എന്തരിന്‌ അണ്ണാ സാഹിത്യ അക്കാഡമി ?](https://cdn.boolokam.com/articles/2013/03/139.jpg)മനുഷ്യന്‍ ആദ്യം എഴുതിത്തുടങ്ങിയത് ഗുഹയുടെ ചുവരുകളില്‍ ആയിരുന്നത്രെ ! പിന്നീട് മരത്തൊലിയിലും ,തടിയിലും , ലോഹപ്പാട്ടകളിലും താളിയോലകളിലും പേപ്പറിലും ഒക്കെ എഴുതി . അന്നൊന്നും അവന്റെ എഴുത്തിനെ നിയന്ത്രിക്കാന്‍ ഒരു അക്കാദമിയും ഉണ്ടായിരുന്നതായി അറിവില്ല. എന്നിരുന്നാലും അന്നും എഴുത്തുകാരിലെ ചില 'മരത്തൊലിയന്മാര്‍' [എഴുതുന്ന മാധ്യമത്തിനെ ആണ് ഉദ്ദേശിച്ചത്, തെറ്റിദ്ധരിക്കരുത്] ഭരിക്കുന്ന ഗോത്രവര്‍ഗ്ഗ തലവനെയും രാജാവിനെയും നക്കി അവരും പിണിയാളുകളും ഭരണത്തെ പ്രശംസിച്ചു എഴുതുന്നത്‌ മാത്രം സംരക്ഷിക്കുകയും മറ്റുള്ളവരുടെ ചുവരെഴുത്തുകള്‍ മായിച്ചു കളയുകയും ചെയ്തിരിക്കാം . അങ്ങനെ ഭരിക്കുന്നവരുടെ താളത്തിനൊത്ത് തുള്ളാന്‍ കുറെ മരത്തൊലി സാഹിത്യകാരന്മാരെയും ചുവരെഴുത്തുകാരന്മാരെയും കൂടെക്കൂട്ടി ഗുഹകളില്‍ 'സാഹിത്യ അക്കാദമികള്‍' സ്ഥാപിച്ചു ചരിത്രത്തെ തങ്ങള്‍ക്കൊപ്പമാക്കാന്‍ ചരിത്രാതീതകാലം മുതല്‍ ശ്രമം നടന്നിരുന്നു എന്ന് വേണം അനുമാനിക്കാന്‍ ! ഇനി ആധുനിക കാലത്തേക്ക് വരാം ! ഇന്ന് കേരളത്തിലെയോ ,ഭാരതത്തിലെയോ എന്തിനു മറ്റു ലോകരാജ്യങ്ങളിലെയോ ഭരണവര്‍ഗ്ഗത്തിന് ഏറ്റവും ഭീതി പ്രദാനം ചെയ്യുന്നതു സോഷ്യല്‍ മീഡിയ ആണ് . ചിലപ്പോള്‍ അതിരുകടക്കാറുണ്ടെങ്കിലും അടുത്തകാലത്തായി ജനാധിപത്യത്തിന്‍റെ കാവല്‍പ്പട്ടി എന്ന നിലയില്‍ ബ്ലോഗ്‌ എന്ന മാദ്ധ്യമം നിര്‍വഹിച്ചു പോരുന്ന സേവനം ലോകമെമ്പാടും അധികാരി വര്‍ഗ്ഗത്തിനെ കുലുക്കി വീഴ്ത്താന്‍ പര്യാപ്തമാണ് എന്ന് നാം മനസ്സിലാക്കി കഴിഞ്ഞല്ലോ. കുശാഗ്രബുദ്ധികളായ നമ്മുടെ ഭരണാധികാരികള്‍ എഴുത്തുകാരന്‍റെ പ്രശസ്തിയോടും അവാര്‍ഡുകളോടും സ്ഥാനമാനങ്ങളോടുമുള്ള ദൌര്‍ബല്യങ്ങള്‍ മേല്‍പ്പറഞ്ഞ 'അക്കാദമികള്‍ ' വഴി ചൂഷണം ചെയ്തും അപ്പക്കഷണങ്ങള്‍ വച്ചുനീട്ടി കൂലിക്ക് കൂവിക്കുന്നതിന്റെയും ഉദാഹരണങ്ങള്‍ നമ്മുടെ നാട്ടില്‍ സുലഭമാണല്ലോ . ഈ വഴിയെ നീങ്ങുന്ന ബ്ലോഗ്ഗര്‍ സഹോദരങ്ങളോട് ഒരു അഭ്യര്‍ഥന മാത്രമേയുള്ളൂ . ഇന്ന് സോഷിയല്‍ മീഡിയക്കും അതിലെ എഴുത്തുകാര്‍ക്കും ലോകം എമ്പാടുമുള്ള വര്‍ദ്ധിച്ചു വരുന്ന അംഗീകാരം ഒരു അക്കാദമിയും ഭരണാധികാരികളും കല്‍പ്പിച്ചു കൊടുത്തതല്ല എന്ന അവബോധമാണ് നിങ്ങള്‍ക്കുണ്ടാകേണ്ടത് . അല്ലാതെ ഭരണ വര്‍ഗ്ഗത്തിന്റെ പുല്ലുതിന്നുന്ന ചില പാല്‍ ചുരത്താത്ത വിശുദ്ധപശുക്കള്‍ക്കായുള്ള അക്കാഡമി തൊഴുത്തുകളില്‍ ഈ-എഴുത്തിനെയും ലക്ഷക്കണക്കിന്‌ എഴുത്തുകാരെയും കൊണ്ടുപോയിക്കെട്ടി; ഭരണവര്‍ഗ്ഗം കൊലപാതകം നടത്തുമ്പോള്‍ അതിനെ പ്രോത്സാഹിപ്പിച്ചു അവര്‍ കൂവിയാര്‍ക്കും എന്ന് കരുതിയാല്‍ അത് അതിമോഹമാണ് മക്കളേ അതിമോഹം. ബ്ലോഗ്ഗിനെ അക്കാഡമിയുടെ ചട്ടകൂട്ടിലാക്കി ഉദ്ധരിക്കുന്നതിനിടയില്‍ ചില രാഷ്ട്രീയപ്പാര്‍ട്ടികളുടെ ആപ്പീസുപോലെ മാറാലകെട്ടിക്കിടക്കുന്ന സ്വന്തം ബ്ലോഗ്ഗുകളില്‍ വല്ലപ്പോഴുമെങ്കിലും എന്തെങ്കിലും എഴുതുന്നതും മലയാളത്തിലെ ആയിരക്കണക്കിന് വരുന്ന സജീവമായ ബ്ലോഗ്ഗെഴുത്തുകള്‍ വായിച്ചു ഈ മാദ്ധ്യമത്തിന്റെ പള്‍സ് മനസ്സിലാക്കുന്നതും ഉത്തമമായിരിക്കും എന്നും കൂടി ഈ രംഗത്തുള്ള [**കൊണാണ്ടര്‍മാരെ**](https://wordpress-972788-3403151.cloudwaysapps.com/archives/54710) ഉദ്ബോധിപ്പിച്ചു കൊള്ളുന്നു . അക്കാദമിയുടെ അപ്പക്കഷണങ്ങള്‍ കണ്ടു കണ്ണു മഞ്ഞളിക്കുന്ന ചുരുക്കം ചിലര്‍ നമ്മുടെ ഇടയിലും ഉണ്ടാവാം എങ്കിലും , ഈ രംഗത്തേക്ക് കടന്നു വരുന്ന ആയിരക്കണക്കിന് ചെറുപ്പക്കാര്‍ സാമൂഹ്യ -സാംസ്കാരിക ഉദ്ധാരണം എന്ന കടമ ഒരു ചട്ടക്കൂടിന്റെയും പിന്‍ബലമില്ലാതെ നിര്‍വഹിക്കും എന്നുറപ്പുണ്ട്‌ . ബ്ലോഗ്ഗര്‍മാരുടെ പേരില്‍ ആരെങ്കിലും അധികാരി വര്‍ഗ്ഗത്തിന്റെ കയ്യില്‍നിന്നും അച്ചാരം വാങ്ങിയിട്ടുണ്ടെങ്കില്‍ അത് തിരിച്ചു കൊടുക്കുന്നതാവും ഉത്തമം .
