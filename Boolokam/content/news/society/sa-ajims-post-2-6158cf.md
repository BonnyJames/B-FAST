---
title: "ഞാന്‍ മേജര്‍ ഉണ്ണികൃഷ്‌ണനല്ല, നരേന്ദ്രനാണ്, നീ നീനയല്ല, ഞാന്‍ തേടുന്ന എന്റെ ഗൗരിയെയാണ്"
date: 2021-02-14T05:16:50
draft: false
categories: ["Society"]
tags: ['Aaron Judge', 'innale movie', 'SA Ajims', 'Shobhana', 'suresh gopi']
author: "Beaumaris"
---

<a href="https://wordpress-972788-3403151.cloudwaysapps.com/sa-ajims-post-2/299238/bdd-608" rel="attachment wp-att-299240"><img class="alignleft size-full wp-image-299240" src="https://cdn.boolokam.com/articles/2021/02/bdd-236.jpg" alt="" width="739" height="360" /></a><strong>SA Ajims</strong>

ഗൗരി- ഇതാണ്‌ നിന്റെ പേര്‌. നീന എന്ന നിന്റെ പേരും നിന്റെ ആങ്ങള എന്ന്‌ നീ ലോകത്തെ പരിചയപ്പെടുത്തുന്ന മാനുവലും ഒക്കെ കളവാണ്‌. അത്‌ നിനക്കറിയാം. പക്ഷേ, നിന്റെ യഥാര്‍ത്ഥ പേര്‌ ഗൗരി എന്നാണെന്ന്‌ മാത്രം നിനക്കറിയില്ല.ഞാന്‍ മേജര്‍ ഉണ്ണികൃഷ്‌ണനല്ല. നരേന്ദ്രനാണ്‌. ഞാന്‍ പട്ടാളക്കാരനേയല്ല. ഞാനൊരു സയന്റിസ്റ്റാണ്‌. ഈ ലോകത്ത്‌ നിന്ന്‌ ഒളിച്ചോടാന്‍ ഞാന്‍ കണ്ടെത്തിയ പേരാണ്‌ ഉണ്ണികൃഷ്‌ണന്‍.സയന്‍സായിരുന്നു എന്റെ മതം. നിന്നെ കണ്ടെത്തും മുമ്പ്‌ വരെ അതായിരുന്നു എന്റെ പ്രണയം. വിവാഹം പോലും ആ ഒരു സയന്റിഫിക്‌ ടെംപറിലൂടെയാവണമെന്ന്‌ ഞാന്‍ ആഗ്രഹിച്ചു. ഒരു തരം അറേഞ്ച്‌ഡ്‌ പ്രണയമായിരുന്നു നമ്മളുടേത്‌. സുഹൃത്തിന്റെ ഭാര്യയുടെ സ്‌കൂളില്‍ ജോലി ചെയ്‌തിരുന്ന അനാഥയായ നീ അങ്ങനെയാണ്‌ എന്റെ ജീവിതത്തിലേക്ക്‌ കടന്നു വരുന്നത്‌.
അനാഥയാവുക എന്നാല്‍ സിനിമയിലും നോവലിലുമെല്ലാം നായികയാവാനുള്ള യോഗ്യതയാണ്‌. പക്ഷേ, സിനിമയിലും നോവലിലുമുള്ളവരെ പോലെയാണോ യഥാര്‍ത്ഥ അനാഥര്‍? അല്ലെന്ന്‌്‌ മനസിലായത്‌ നിന്നെ കണ്ടുമുട്ടിയ ശേഷമാണ്‌.

നീ തിരിച്ചറിഞ്ഞിട്ടുണ്ടാവും. നീയൊരു ഭീകര കാമുകിയാണ്‌. അത്രയും തന്നെ പൊസസീവും. ഒപ്പമുണ്ടായിരുന്ന നാളുകളിലും വിവാഹത്തിന്‌ ശേഷമുള്ള ഒന്നോ രണ്ടോ മാസവും ഞാനത്‌ അനുഭവിച്ചറിഞ്ഞു ഗൗരീ. ഞാന്‍ നിന്നില്‍ അഡിക്ടാവുകയായിരുന്നു. സയന്‍സിനെ മതമായി കണ്ട ഞാന്‍ ക്ഷേത്രത്തിന്‌ മുന്നില്‍ വെച്ച്‌ എന്റെ കഴുത്തിലെ മാലയൂരി നിനക്ക്‌ ചാര്‍ത്തിയത്‌ പോലും നീ എന്നിലുണ്ടാക്കിയ അഡിക്ഷന്റെ ഫലമാണ്‌. എന്റെ കാര്യത്തില്‍ നീ പൊസസീവ്‌ ആയതുപോലെ, നീ നിന്റെ കാര്യത്തില്‍ നേരെ മറിച്ചായിരുന്നു. സ്വന്തമായി ഒന്നും കരുതി വെക്കാതിരിക്കുക, ആരെന്ത്‌ ചോദിച്ചാലും കൊടുക്കുക, ഇതൊക്കെ ഒരു പക്ഷേ അനാഥാലയത്തില്‍ വളര്‍ന്നതിനാല്‍ നിന്നിലുണ്ടായ സ്വഭാവമായിരിക്കും.

നീ ഒരു പ്രണയജീവിയാണ്‌. അതു പോലെ തന്നെ, ഓര്‍ത്തഡോക്‌സ്‌ ആയ ഒരു ദൈവവിശ്വാസിയുമായിരുന്നു. ഒരു പക്‌്‌ഷേ നമ്മുടെ സ്വഭാവങ്ങളിലുള്ള ഈ അന്തരമായിരിക്കും രണ്ടു പല്‍ചക്രങ്ങള്‍ പോലെ നമ്മളെ ചേര്‍ത്തു നിര്‍ത്തിയത്‌. എന്നാല്‍, നിന്റെ പോസസീവ്‌നെസ്‌ എനിക്ക്‌ താങ്ങാനാവുന്നതിലുമപ്പുറമായിരുന്നു. ഞാന്‍ അമേരിക്കക്ക്‌ പോയ ശേഷം നീ തീര്‍ത്ഥാടനത്തിനായി ആ പട്ടേല്‍ ദമ്പതികളോടൊപ്പം പോയത്‌, നീ ഒറ്റക്കാവുന്നതിലെ വിഷമം മൂലമല്ലെന്ന്‌ എനിക്ക്‌ നന്നായറിയാമായിരുന്നു. കാരണം, അനാഥയായി വളര്‍ന്ന്‌ വന്ന നിനക്ക്‌ ഒറ്റക്കാവുക അത്ര പ്രയാസമുളളതായിരുന്നില്ല. യുഎസിലെ എന്റെ സൗഹൃദങ്ങള്‍, എന്തിന്‌ എന്റെ സഹപ്രവര്‍ത്തകര്‍ പോലും നിനക്ക്‌ അസ്വസ്ഥതയായിരുന്നു.

ആ തീര്‍ത്ഥയാത്രക്ക്‌ ശേഷം നിന്നെ തേടി ഞാനലഞ്ഞത്‌ ഒരു മദ്യപാനി മദ്യം തേടിയലയുന്നതു പോലെയായിരുന്നു. ആ വീടിന്‌ മുന്നില്‍ ശരത്തിനൊപ്പം ഞാന്‍ വന്ന നില്‍ക്കുമ്പോള്‍ എന്റെ ഹൃദയം ചങ്കില്‍ നിന്ന്‌ കുതിച്ചു ചാടി നിന്നിലേക്ക്‌ വരുന്നത്‌ ഞാനറിഞ്ഞു. എളുപ്പമായിരുന്നു എനിക്ക്‌ നിന്നെ വീണ്ടും സ്വന്തമാക്കാന്‍. എന്നാല്‍, ഒരു മുജ്ജന്മത്തില്‍ നിന്ന്‌്‌ ഞാന്‍ നിന്റെ മുന്നില്‍ വന്ന്‌ നിന്നപ്പോള്‍ നീ എന്നെ നോക്കിയ അപരിചതനോടെന്ന പോലെയുള്ള നോട്ടം, നമ്മളൊരുമിച്ചുള്ള ഫോട്ടോകള്‍ ശരത്തിനെ കാണിക്കാനൊരുങ്ങിയ ഞാന്‍ അയാളുടെ മുഖത്തെ നിന്റെ കുങ്കുമപ്പാട്‌ കണ്ട്‌ ഡീ അഡിക്ഷന്‌ ശേഷം ഒരു മദ്യപാനി മദ്യക്കുപ്പി തട്ടിമാറ്റുന്ന പോലെ നിന്നെ വിട്ട്‌ ഓടുകയായിരുന്നു. സ്വന്തമാക്കലല്ല, തിരിച്ചുപിടിക്കല്‍ മാത്രമല്ല പ്രണയമെന്ന്‌ ഞാനെന്നെ തന്നെ ആശ്വസിപ്പിക്കുകയായിരുന്നു. ചെന്നൈയില്‍ നീ മകളോടൊപ്പം എന്റെ മുന്നില്‍ വന്നു പെട്ടതാണ്‌. നീ താമസിക്കുന്നയിടം കണ്ടെത്തി അവിടെ ഞാന്‍ ഫ്‌ളാറ്റ്‌ തരപ്പെടുത്തിയതാണ്‌. നാം ലോകത്ത്‌ നിന്ന്‌ ഒളിച്ചോടുമ്പോള്‍ ലോകത്തെ ഒരുപാട്‌ കളവ്‌ പറഞ്ഞ്‌ ബോധ്യപ്പെടുത്തണം. അതിലൊന്നായിരുന്നു ദേഷ്യം നിയന്ത്രിക്കാന്‍ കഴിയില്ലെന്നും പറഞ്ഞ്‌ ആ ഡോ. ബോസിന്റെ അടുത്ത്‌ കൗണ്‍സിലിങിന്‌ പോയത്‌.

എനിക്കെന്തോ മാനസിക പ്രശ്‌നങ്ങളുണ്ടെന്ന്‌്‌ എല്ലാവര്‍ക്കുമറിയാം. എങ്ങനെയുണ്ടാവാതിരിക്കും. നിന്നില്‍നിന്ന്‌ രക്ഷപ്പെട്ടോടിയ ഞാന്‍ നിന്നില്‍ തന്നെയാണ്‌ ഇക്കാലമത്രയും ജീവിച്ചത്‌. അതേ നിന്റെ മുന്നില്‍ വീണ്ടും എത്തിപ്പെട്ടാല്‍ എങ്ങനെ ഭ്രാന്താവാതിരിക്കും. അതേ നിനക്ക്‌ എന്നോടും അതേ എനിക്ക്‌ നിന്നോടും പ്രണയം തോന്നിയാല്‍ എങ്ങനെ ഭ്രാന്ത്‌ പിടിക്കാതിരിക്കും?
വീണ്ടും നീനയായി നീ മുന്നില്‍. നിക്കി ശരത്തിന്റെ മകളാണോയെന്ന്‌ എനിക്കറിയില്ല. നീ ശരത്തിനെ വിട്ടുകളഞ്ഞതെന്തിനെന്നുമറിയില്ല. നിന്റെ പൊസസീവ്‌നെസ്‌ സഹിക്കവയ്യാതെ അയാള്‍ നിന്നെ വിട്ടു പോയതാണോ? ശരത്തിന്‌ ശേഷവും നിന്റെ ജീവിതത്തില്‍ ആരെങ്കിലും വന്നിട്ടുണ്ടോയെന്ന്‌ എനിക്കറിയണ്ട്‌.ഒന്നു മാത്രം എനിക്കറിയാം. Falling in love with the same person again. അതെനിക്ക്‌ മാത്രമാണ്‌. നിനക്ക്‌ ഞാന്‍ വേറെയാളാണ്‌. മേജര്‍ ഉണ്ണികൃഷ്‌ണനാണ്‌. നീയിപ്പോള്‍ നീനയാണ്‌. ഞാന്‍ നിന്നില്‍ തേടുന്നത്‌ എന്റെ ഗൗരിയെയാണ്‌.


![ഞാന്‍ മേജര്‍ ഉണ്ണികൃഷ്‌ണനല്ല, നരേന്ദ്രനാണ്, നീ നീനയല്ല, ഞാന്‍ തേടുന്ന എന്റെ ഗൗരിയെയാണ്](https://cdn.boolokam.com/articles/2021/02/bdd-236.jpg)[](https://wordpress-972788-3403151.cloudwaysapps.com/sa-ajims-post-2/299238/bdd-608)**SA Ajims** ഗൗരി- ഇതാണ്‌ നിന്റെ പേര്‌. നീന എന്ന നിന്റെ പേരും നിന്റെ ആങ്ങള എന്ന്‌ നീ ലോകത്തെ പരിചയപ്പെടുത്തുന്ന മാനുവലും ഒക്കെ കളവാണ്‌. അത്‌ നിനക്കറിയാം. പക്ഷേ, നിന്റെ യഥാര്‍ത്ഥ പേര്‌ ഗൗരി എന്നാണെന്ന്‌ മാത്രം നിനക്കറിയില്ല.ഞാന്‍ മേജര്‍ ഉണ്ണികൃഷ്‌ണനല്ല. നരേന്ദ്രനാണ്‌. ഞാന്‍ പട്ടാളക്കാരനേയല്ല. ഞാനൊരു സയന്റിസ്റ്റാണ്‌. ഈ ലോകത്ത്‌ നിന്ന്‌ ഒളിച്ചോടാന്‍ ഞാന്‍ കണ്ടെത്തിയ പേരാണ്‌ ഉണ്ണികൃഷ്‌ണന്‍.സയന്‍സായിരുന്നു എന്റെ മതം. നിന്നെ കണ്ടെത്തും മുമ്പ്‌ വരെ അതായിരുന്നു എന്റെ പ്രണയം. വിവാഹം പോലും ആ ഒരു സയന്റിഫിക്‌ ടെംപറിലൂടെയാവണമെന്ന്‌ ഞാന്‍ ആഗ്രഹിച്ചു. ഒരു തരം അറേഞ്ച്‌ഡ്‌ പ്രണയമായിരുന്നു നമ്മളുടേത്‌. സുഹൃത്തിന്റെ ഭാര്യയുടെ സ്‌കൂളില്‍ ജോലി ചെയ്‌തിരുന്ന അനാഥയായ നീ അങ്ങനെയാണ്‌ എന്റെ ജീവിതത്തിലേക്ക്‌ കടന്നു വരുന്നത്‌. അനാഥയാവുക എന്നാല്‍ സിനിമയിലും നോവലിലുമെല്ലാം നായികയാവാനുള്ള യോഗ്യതയാണ്‌. പക്ഷേ, സിനിമയിലും നോവലിലുമുള്ളവരെ പോലെയാണോ യഥാര്‍ത്ഥ അനാഥര്‍? അല്ലെന്ന്‌്‌ മനസിലായത്‌ നിന്നെ കണ്ടുമുട്ടിയ ശേഷമാണ്‌. നീ തിരിച്ചറിഞ്ഞിട്ടുണ്ടാവും. നീയൊരു ഭീകര കാമുകിയാണ്‌. അത്രയും തന്നെ പൊസസീവും. ഒപ്പമുണ്ടായിരുന്ന നാളുകളിലും വിവാഹത്തിന്‌ ശേഷമുള്ള ഒന്നോ രണ്ടോ മാസവും ഞാനത്‌ അനുഭവിച്ചറിഞ്ഞു ഗൗരീ. ഞാന്‍ നിന്നില്‍ അഡിക്ടാവുകയായിരുന്നു. സയന്‍സിനെ മതമായി കണ്ട ഞാന്‍ ക്ഷേത്രത്തിന്‌ മുന്നില്‍ വെച്ച്‌ എന്റെ കഴുത്തിലെ മാലയൂരി നിനക്ക്‌ ചാര്‍ത്തിയത്‌ പോലും നീ എന്നിലുണ്ടാക്കിയ അഡിക്ഷന്റെ ഫലമാണ്‌. എന്റെ കാര്യത്തില്‍ നീ പൊസസീവ്‌ ആയതുപോലെ, നീ നിന്റെ കാര്യത്തില്‍ നേരെ മറിച്ചായിരുന്നു. സ്വന്തമായി ഒന്നും കരുതി വെക്കാതിരിക്കുക, ആരെന്ത്‌ ചോദിച്ചാലും കൊടുക്കുക, ഇതൊക്കെ ഒരു പക്ഷേ അനാഥാലയത്തില്‍ വളര്‍ന്നതിനാല്‍ നിന്നിലുണ്ടായ സ്വഭാവമായിരിക്കും. നീ ഒരു പ്രണയജീവിയാണ്‌. അതു പോലെ തന്നെ, ഓര്‍ത്തഡോക്‌സ്‌ ആയ ഒരു ദൈവവിശ്വാസിയുമായിരുന്നു. ഒരു പക്‌്‌ഷേ നമ്മുടെ സ്വഭാവങ്ങളിലുള്ള ഈ അന്തരമായിരിക്കും രണ്ടു പല്‍ചക്രങ്ങള്‍ പോലെ നമ്മളെ ചേര്‍ത്തു നിര്‍ത്തിയത്‌. എന്നാല്‍, നിന്റെ പോസസീവ്‌നെസ്‌ എനിക്ക്‌ താങ്ങാനാവുന്നതിലുമപ്പുറമായിരുന്നു. ഞാന്‍ അമേരിക്കക്ക്‌ പോയ ശേഷം നീ തീര്‍ത്ഥാടനത്തിനായി ആ പട്ടേല്‍ ദമ്പതികളോടൊപ്പം പോയത്‌, നീ ഒറ്റക്കാവുന്നതിലെ വിഷമം മൂലമല്ലെന്ന്‌ എനിക്ക്‌ നന്നായറിയാമായിരുന്നു. കാരണം, അനാഥയായി വളര്‍ന്ന്‌ വന്ന നിനക്ക്‌ ഒറ്റക്കാവുക അത്ര പ്രയാസമുളളതായിരുന്നില്ല. യുഎസിലെ എന്റെ സൗഹൃദങ്ങള്‍, എന്തിന്‌ എന്റെ സഹപ്രവര്‍ത്തകര്‍ പോലും നിനക്ക്‌ അസ്വസ്ഥതയായിരുന്നു. ആ തീര്‍ത്ഥയാത്രക്ക്‌ ശേഷം നിന്നെ തേടി ഞാനലഞ്ഞത്‌ ഒരു മദ്യപാനി മദ്യം തേടിയലയുന്നതു പോലെയായിരുന്നു. ആ വീടിന്‌ മുന്നില്‍ ശരത്തിനൊപ്പം ഞാന്‍ വന്ന നില്‍ക്കുമ്പോള്‍ എന്റെ ഹൃദയം ചങ്കില്‍ നിന്ന്‌ കുതിച്ചു ചാടി നിന്നിലേക്ക്‌ വരുന്നത്‌ ഞാനറിഞ്ഞു. എളുപ്പമായിരുന്നു എനിക്ക്‌ നിന്നെ വീണ്ടും സ്വന്തമാക്കാന്‍. എന്നാല്‍, ഒരു മുജ്ജന്മത്തില്‍ നിന്ന്‌്‌ ഞാന്‍ നിന്റെ മുന്നില്‍ വന്ന്‌ നിന്നപ്പോള്‍ നീ എന്നെ നോക്കിയ അപരിചതനോടെന്ന പോലെയുള്ള നോട്ടം, നമ്മളൊരുമിച്ചുള്ള ഫോട്ടോകള്‍ ശരത്തിനെ കാണിക്കാനൊരുങ്ങിയ ഞാന്‍ അയാളുടെ മുഖത്തെ നിന്റെ കുങ്കുമപ്പാട്‌ കണ്ട്‌ ഡീ അഡിക്ഷന്‌ ശേഷം ഒരു മദ്യപാനി മദ്യക്കുപ്പി തട്ടിമാറ്റുന്ന പോലെ നിന്നെ വിട്ട്‌ ഓടുകയായിരുന്നു. സ്വന്തമാക്കലല്ല, തിരിച്ചുപിടിക്കല്‍ മാത്രമല്ല പ്രണയമെന്ന്‌ ഞാനെന്നെ തന്നെ ആശ്വസിപ്പിക്കുകയായിരുന്നു. ചെന്നൈയില്‍ നീ മകളോടൊപ്പം എന്റെ മുന്നില്‍ വന്നു പെട്ടതാണ്‌. നീ താമസിക്കുന്നയിടം കണ്ടെത്തി അവിടെ ഞാന്‍ ഫ്‌ളാറ്റ്‌ തരപ്പെടുത്തിയതാണ്‌. നാം ലോകത്ത്‌ നിന്ന്‌ ഒളിച്ചോടുമ്പോള്‍ ലോകത്തെ ഒരുപാട്‌ കളവ്‌ പറഞ്ഞ്‌ ബോധ്യപ്പെടുത്തണം. അതിലൊന്നായിരുന്നു ദേഷ്യം നിയന്ത്രിക്കാന്‍ കഴിയില്ലെന്നും പറഞ്ഞ്‌ ആ ഡോ. ബോസിന്റെ അടുത്ത്‌ കൗണ്‍സിലിങിന്‌ പോയത്‌. എനിക്കെന്തോ മാനസിക പ്രശ്‌നങ്ങളുണ്ടെന്ന്‌്‌ എല്ലാവര്‍ക്കുമറിയാം. എങ്ങനെയുണ്ടാവാതിരിക്കും. നിന്നില്‍നിന്ന്‌ രക്ഷപ്പെട്ടോടിയ ഞാന്‍ നിന്നില്‍ തന്നെയാണ്‌ ഇക്കാലമത്രയും ജീവിച്ചത്‌. അതേ നിന്റെ മുന്നില്‍ വീണ്ടും എത്തിപ്പെട്ടാല്‍ എങ്ങനെ ഭ്രാന്താവാതിരിക്കും. അതേ നിനക്ക്‌ എന്നോടും അതേ എനിക്ക്‌ നിന്നോടും പ്രണയം തോന്നിയാല്‍ എങ്ങനെ ഭ്രാന്ത്‌ പിടിക്കാതിരിക്കും? വീണ്ടും നീനയായി നീ മുന്നില്‍. നിക്കി ശരത്തിന്റെ മകളാണോയെന്ന്‌ എനിക്കറിയില്ല. നീ ശരത്തിനെ വിട്ടുകളഞ്ഞതെന്തിനെന്നുമറിയില്ല. നിന്റെ പൊസസീവ്‌നെസ്‌ സഹിക്കവയ്യാതെ അയാള്‍ നിന്നെ വിട്ടു പോയതാണോ? ശരത്തിന്‌ ശേഷവും നിന്റെ ജീവിതത്തില്‍ ആരെങ്കിലും വന്നിട്ടുണ്ടോയെന്ന്‌ എനിക്കറിയണ്ട്‌.ഒന്നു മാത്രം എനിക്കറിയാം. Falling in love with the same person again. അതെനിക്ക്‌ മാത്രമാണ്‌. നിനക്ക്‌ ഞാന്‍ വേറെയാളാണ്‌. മേജര്‍ ഉണ്ണികൃഷ്‌ണനാണ്‌. നീയിപ്പോള്‍ നീനയാണ്‌. ഞാന്‍ നിന്നില്‍ തേടുന്നത്‌ എന്റെ ഗൗരിയെയാണ്‌.
