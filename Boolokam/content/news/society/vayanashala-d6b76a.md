---
title: "വായനശാല"
date: 2012-07-04T12:10:09
draft: false
categories: ["Society"]
tags: ["90's"]
author: "Beaumaris"
---

<img class="size-full alignright" src="https://wordpress-972788-3403151.cloudwaysapps.com/wp-admin/admin-ajax.php?action=imgedit-preview&amp;_ajax_nonce=5cdfea86b5&amp;postid=53160&amp;rand=21700" alt="" width="398" height="400" />ആങ്ങളയും പെങ്ങളും വായനശാലയിലേക്ക് ഇറങ്ങിയതാണ്. അമ്മ അകത്ത് നല്ല പണിത്തിരക്കിലാണ്. അച്ഛന്‍ പുറത്തേയ്ക്ക്‌ നടക്കാനിറങ്ങിയതാണ്. സാധാരണ അച്ഛന്‍റെ കൂടെയാണ് വായനശാലയില്‍ പോകാറ്.

ഇന്ന് സ്ക്കൂളില്‍ പ്രശസ്തയായ ഒരു സാഹിത്യകാരി വന്നിരുന്നു. ബെന്യാമിന്‍റെ ആട് ജീവിതത്തെക്കുറിച്ച് അവര്‍ വളരെ സരസമായി കുട്ടികള്‍ക്ക്  പറഞ്ഞുകൊടുത്തു. വായിക്കണം, വായിച്ചാലേ വളരൂ.....പക്ഷെ, വായന മരിച്ചുകൊണ്ടിരിക്കയാണ്.

അച്ഛന്‍ കുറച്ച് വായനാശീലവും എഴുത്തുമൊക്കെ ഉള്ള ആളായതുകൊണ്ട് കുട്ടികള്‍ക്ക്‌ അടുത്തുള്ള വായനശാലയിലെ മെമ്പര്‍ഷിപ്പ് എടുത്തിട്ടുണ്ട്. വായനയുടെ വിശാലമായ ലോകത്തേക്ക് അവര്‍ ചേക്കേറുമെന്ന അച്ഛന്‍റെ ഒരു പ്രത്യാശയുടെ പുറത്ത്‌ സംഭവിച്ചു പോയതാണ്.

വായനശാല വളരെ ദൂരെയോന്നുമല്ല. കഷ്ടി ഒരു കിലോമീറ്റര്‍ നടക്കയേ വേണ്ടു. വൈകുന്നേരത്തെ ഇളംകാറ്റേറ്റ്‌ നടക്കാനൊരു സുഖം തന്നെയാണ്. അച്ഛന്‍ കുട്ടികളോട് പറയാറുണ്ട്‌, കുട്ടിക്കാലത്ത്‌ ബഷീറിന്‍റെയും, കോവിലന്‍റെയും, ഉറൂബിന്‍റെയുമൊക്കെ പുസ്തകങ്ങള്‍ മടിയിലോളിപ്പിച്ച് വായിച്ചത്, സ്കൂള്‍ യുവജനോല്‍സത്തില്‍ കഥാരചനയില്‍ ഒന്നാം സമ്മാനം നേടിയത്‌, ബാലരമയില്‍ കഥ പ്രസിദ്ധീകരിച്ചത്, അങ്ങനെയങ്ങനെ........അച്ഛന്‍ എന്തുകൊണ്ടാണ് ഒരു സാഹിത്യകാരനാകതിരുന്നത് എന്ന് കുട്ടികള്‍ കൌതുകപ്പെടാറുണ്ട്.

വഴിയോരത്തെ വൃക്ഷത്തണലില്‍ കുട്ടികള്‍ വട്ടംകൂടി നില്‍ക്കുന്നുണ്ടായിരുന്നു. ജോണ്‍സന്‍മാഷിന്‍റെ ട്യൂഷന്‍ സെന്‍ററില്‍ ട്യൂഷന് പോകുന്നവരാണ്. ഇത് പഠിയ്ക്കാനുള്ള പ്രായമാണ്. ഈ പ്രായത്തില്‍ എന്ത് ചപ്പും ചവറും അവരുടെ തലയില്‍ കയറും. ആകാശത്തിനുകീഴെ എല്ലാ അറിവും ഇപ്പോള്‍ അവര്‍ക്ക്‌  പകര്‍ന്നു കൊടുക്കാം. അറിവ്‌ നേടാനുള്ള ഈ നെട്ടോട്ടത്തില്‍ വഴിയോരത്തെ ഈ തണല്‍മരം അവരുടെ ഇടത്താവളം. പാവം കുട്ടികള്‍ ... അവര്‍ക്ക്‌ കളിയ്ക്കാന്‍ അവകാശമില്ല. കുസൃതികാണിക്കാന്‍ നേരമില്ല. പൂവിനോടും പൂമ്പാറ്റയോടും കളി പറയാന്‍ നേരമില്ല. ഒന്നിനുമില്ല ഈ ലോകത്ത്‌ നേരം. നിറുത്താതെ നമ്മള്‍ ഓടുന്നു. എവിടെയ്ക്കെന്നറിയില്ല. നമ്മള്‍ ഓടുന്നു എന്നുമാത്രം.

പുഴ കടന്നു പോകണം. പണ്ടൊക്കെ ഇവിടെ കടത്തുവഞ്ചി ഉണ്ടായിരുന്നു എന്ന്‍ അച്ഛന്‍ പറഞ്ഞുകേട്ടിട്ടുണ്ട്. ഇക്കരെ നിന്ന് കടത്തുകാരനെ നീട്ടി വിളിക്കും.....  പൂഹേയ്‌.... പൂഹേയ്‌.

ഇന്ന് പുഴയ്ക്ക് കുറുകെ പാലമുണ്ട്. പുഴ എന്നു പറയാമെന്നുമാത്രം. പണ്ടൊക്കെ മഴക്കാലമാകുമ്പോള്‍ പുഴ കൂലംകുത്തിയോഴുകാറുണ്ടത്രേ.... ഒരായിരം കുപ്പിവളകളിട്ട പെണ്‍കുട്ടിയെപ്പോലെ ചിരിച്ചുലയാറുണ്ടത്രേ.... അച്ഛന്‍ എത്ര ഭാഗ്യവാനാണെന്ന് ഇപ്പോള്‍ കുട്ടികളറിയുന്നുണ്ട്.

വായനശാല വളരെ പഴയൊരു കെട്ടിടത്തിലാണ്. രണ്ടു മുറികള്‍ .......  ഒരു മുറിയില്‍ നിറയെ പുസ്തകങ്ങളാണ്...... കടന്നുചെല്ലുന്ന മുറിയില്‍ ഒരു മൂലയില്‍ ടീവി സ്ഥാപിച്ചിട്ടുണ്ട്. വായിക്കാനുദ്ദ്യെശിച്ച് കുറെ പത്രങ്ങളും മാഗസിനുകളും വാരിവിതറിയ ഒരു മേശയുണ്ട് മധ്യത്തില്‍ ....  മേശയ്ക്കുചുറ്റും കുറച്ച് വായനക്കാര്‍ ടീവിയിലേക്ക് കണ്ണുംനട്ട് സിനിമയുടെ ക്ലൈമാക്സില്‍ ചകിതരായി ഇരിക്കുന്നുണ്ട്.

കുട്ടികള്‍ മെല്ലെ അകത്തേയ്ക്ക് കടന്നു. മാറാല മൂടിക്കിടക്കുന്ന മുറി നിറയെ അലമാരകളായിരുന്നു. അലമാരകള്‍ നിറയെ കീറിപ്പറിഞ്ഞ, ചട്ടയില്ലാത്ത പുസ്തകങ്ങള്‍ ...... ബഷീറും ഉറൂബും കോവിലനും അവിടെ നഗ്നരായി ഇരിക്കുന്നു.

കുട്ടികള്‍ക്ക്‌ ഏതോ അപരിചിതമായ ലോകത്ത്‌ എത്തിപ്പെട്ട പ്രതീതിയുണ്ടായിരുന്നു. ഒരുപക്ഷെ അച്ഛന്‍ കൂടെ ഇല്ലാതിരുന്നതുകോണ്ടായിരിക്കാം.

അകത്ത്, പഴയ മരക്കസേരയില്‍ ലൈബ്രേറിയന്‍ ഉറക്കം തൂങ്ങിയിരിയ്ക്കുകയായിരുന്നു. ക്ഷണിക്കപ്പെടാത്ത അതിഥികളെപ്പോലെ അയാള്‍ കുട്ടികളെ നോക്കി. എന്തോ ഒരു അവിശ്വാസത്തിന്‍റെ രേഖാചിത്രങ്ങള്‍ അയാളുടെ നെറ്റിയില്‍ കുട്ടികള്‍ കാണുന്നുണ്ടായിരുന്നു.

കുട്ടികള്‍ ഉറൂബിനെയും, ബഷീറിനെയും, തകഴിയും, മലയാറ്റൂരിനെയും, ബെന്യാമിനെയും തിരഞ്ഞു തളര്‍ന്നു. ലൈബ്രേറിയന്‍ ഉറക്കത്തില്‍ നിന്നുണര്‍ന്ന് തെല്ല് കൌതുകത്തോടെ ഇത് സ്വപ്നമല്ലെന്ന് ഉറപ്പിക്കാന്‍ ശ്രമിച്ചു. ഇനി ഒരുപക്ഷെ, വായന മരിച്ചിട്ടില്ലായിരിക്കുമോ? അയാള്‍ സ്വയം ചോദിച്ചു.

കുട്ടികള്‍ പുസ്തകമെടുത്ത് പുറത്തേയ്ക്കിറങ്ങുമ്പോഴും സിനിമയുടെ ക്ലൈമാക്സ് എവിടെയും എത്തിയിരുന്നില്ല. അനാഥപ്രേതങ്ങളെപ്പോലെ മേശപ്പുറത്ത് പുസ്തകങ്ങള്‍ വായന പുനര്‍ജനിക്കുമെന്ന പ്രത്യാശയില്‍ ചിതറിക്കിടന്നു.

അപ്പോഴും ആ പാവം ലൈബ്രേറിയന്‍ പ്രത്യാശയോടെ സ്വയം ചോദിയ്ക്കയായിരുന്നു.

വായന ഇനിയും മരിച്ചിട്ടില്ലായിരിക്കുമോ ?


![വായനശാല](https://wordpress-972788-3403151.cloudwaysapps.com/wp-admin/admin-ajax.php?action=imgedit-preview&_ajax_nonce=5cdfea86b5&postid=53160&rand=21700)ആങ്ങളയും പെങ്ങളും വായനശാലയിലേക്ക് ഇറങ്ങിയതാണ്. അമ്മ അകത്ത് നല്ല പണിത്തിരക്കിലാണ്. അച്ഛന്‍ പുറത്തേയ്ക്ക്‌ നടക്കാനിറങ്ങിയതാണ്. സാധാരണ അച്ഛന്‍റെ കൂടെയാണ് വായനശാലയില്‍ പോകാറ്. ഇന്ന് സ്ക്കൂളില്‍ പ്രശസ്തയായ ഒരു സാഹിത്യകാരി വന്നിരുന്നു. ബെന്യാമിന്‍റെ ആട് ജീവിതത്തെക്കുറിച്ച് അവര്‍ വളരെ സരസമായി കുട്ടികള്‍ക്ക് പറഞ്ഞുകൊടുത്തു. വായിക്കണം, വായിച്ചാലേ വളരൂ.....പക്ഷെ, വായന മരിച്ചുകൊണ്ടിരിക്കയാണ്. അച്ഛന്‍ കുറച്ച് വായനാശീലവും എഴുത്തുമൊക്കെ ഉള്ള ആളായതുകൊണ്ട് കുട്ടികള്‍ക്ക്‌ അടുത്തുള്ള വായനശാലയിലെ മെമ്പര്‍ഷിപ്പ് എടുത്തിട്ടുണ്ട്. വായനയുടെ വിശാലമായ ലോകത്തേക്ക് അവര്‍ ചേക്കേറുമെന്ന അച്ഛന്‍റെ ഒരു പ്രത്യാശയുടെ പുറത്ത്‌ സംഭവിച്ചു പോയതാണ്. വായനശാല വളരെ ദൂരെയോന്നുമല്ല. കഷ്ടി ഒരു കിലോമീറ്റര്‍ നടക്കയേ വേണ്ടു. വൈകുന്നേരത്തെ ഇളംകാറ്റേറ്റ്‌ നടക്കാനൊരു സുഖം തന്നെയാണ്. അച്ഛന്‍ കുട്ടികളോട് പറയാറുണ്ട്‌, കുട്ടിക്കാലത്ത്‌ ബഷീറിന്‍റെയും, കോവിലന്‍റെയും, ഉറൂബിന്‍റെയുമൊക്കെ പുസ്തകങ്ങള്‍ മടിയിലോളിപ്പിച്ച് വായിച്ചത്, സ്കൂള്‍ യുവജനോല്‍സത്തില്‍ കഥാരചനയില്‍ ഒന്നാം സമ്മാനം നേടിയത്‌, ബാലരമയില്‍ കഥ പ്രസിദ്ധീകരിച്ചത്, അങ്ങനെയങ്ങനെ........അച്ഛന്‍ എന്തുകൊണ്ടാണ് ഒരു സാഹിത്യകാരനാകതിരുന്നത് എന്ന് കുട്ടികള്‍ കൌതുകപ്പെടാറുണ്ട്. വഴിയോരത്തെ വൃക്ഷത്തണലില്‍ കുട്ടികള്‍ വട്ടംകൂടി നില്‍ക്കുന്നുണ്ടായിരുന്നു. ജോണ്‍സന്‍മാഷിന്‍റെ ട്യൂഷന്‍ സെന്‍ററില്‍ ട്യൂഷന് പോകുന്നവരാണ്. ഇത് പഠിയ്ക്കാനുള്ള പ്രായമാണ്. ഈ പ്രായത്തില്‍ എന്ത് ചപ്പും ചവറും അവരുടെ തലയില്‍ കയറും. ആകാശത്തിനുകീഴെ എല്ലാ അറിവും ഇപ്പോള്‍ അവര്‍ക്ക്‌ പകര്‍ന്നു കൊടുക്കാം. അറിവ്‌ നേടാനുള്ള ഈ നെട്ടോട്ടത്തില്‍ വഴിയോരത്തെ ഈ തണല്‍മരം അവരുടെ ഇടത്താവളം. പാവം കുട്ടികള്‍ ... അവര്‍ക്ക്‌ കളിയ്ക്കാന്‍ അവകാശമില്ല. കുസൃതികാണിക്കാന്‍ നേരമില്ല. പൂവിനോടും പൂമ്പാറ്റയോടും കളി പറയാന്‍ നേരമില്ല. ഒന്നിനുമില്ല ഈ ലോകത്ത്‌ നേരം. നിറുത്താതെ നമ്മള്‍ ഓടുന്നു. എവിടെയ്ക്കെന്നറിയില്ല. നമ്മള്‍ ഓടുന്നു എന്നുമാത്രം. പുഴ കടന്നു പോകണം. പണ്ടൊക്കെ ഇവിടെ കടത്തുവഞ്ചി ഉണ്ടായിരുന്നു എന്ന്‍ അച്ഛന്‍ പറഞ്ഞുകേട്ടിട്ടുണ്ട്. ഇക്കരെ നിന്ന് കടത്തുകാരനെ നീട്ടി വിളിക്കും..... പൂഹേയ്‌.... പൂഹേയ്‌. ഇന്ന് പുഴയ്ക്ക് കുറുകെ പാലമുണ്ട്. പുഴ എന്നു പറയാമെന്നുമാത്രം. പണ്ടൊക്കെ മഴക്കാലമാകുമ്പോള്‍ പുഴ കൂലംകുത്തിയോഴുകാറുണ്ടത്രേ.... ഒരായിരം കുപ്പിവളകളിട്ട പെണ്‍കുട്ടിയെപ്പോലെ ചിരിച്ചുലയാറുണ്ടത്രേ.... അച്ഛന്‍ എത്ര ഭാഗ്യവാനാണെന്ന് ഇപ്പോള്‍ കുട്ടികളറിയുന്നുണ്ട്. വായനശാല വളരെ പഴയൊരു കെട്ടിടത്തിലാണ്. രണ്ടു മുറികള്‍ ....... ഒരു മുറിയില്‍ നിറയെ പുസ്തകങ്ങളാണ്...... കടന്നുചെല്ലുന്ന മുറിയില്‍ ഒരു മൂലയില്‍ ടീവി സ്ഥാപിച്ചിട്ടുണ്ട്. വായിക്കാനുദ്ദ്യെശിച്ച് കുറെ പത്രങ്ങളും മാഗസിനുകളും വാരിവിതറിയ ഒരു മേശയുണ്ട് മധ്യത്തില്‍ .... മേശയ്ക്കുചുറ്റും കുറച്ച് വായനക്കാര്‍ ടീവിയിലേക്ക് കണ്ണുംനട്ട് സിനിമയുടെ ക്ലൈമാക്സില്‍ ചകിതരായി ഇരിക്കുന്നുണ്ട്. കുട്ടികള്‍ മെല്ലെ അകത്തേയ്ക്ക് കടന്നു. മാറാല മൂടിക്കിടക്കുന്ന മുറി നിറയെ അലമാരകളായിരുന്നു. അലമാരകള്‍ നിറയെ കീറിപ്പറിഞ്ഞ, ചട്ടയില്ലാത്ത പുസ്തകങ്ങള്‍ ...... ബഷീറും ഉറൂബും കോവിലനും അവിടെ നഗ്നരായി ഇരിക്കുന്നു. കുട്ടികള്‍ക്ക്‌ ഏതോ അപരിചിതമായ ലോകത്ത്‌ എത്തിപ്പെട്ട പ്രതീതിയുണ്ടായിരുന്നു. ഒരുപക്ഷെ അച്ഛന്‍ കൂടെ ഇല്ലാതിരുന്നതുകോണ്ടായിരിക്കാം. അകത്ത്, പഴയ മരക്കസേരയില്‍ ലൈബ്രേറിയന്‍ ഉറക്കം തൂങ്ങിയിരിയ്ക്കുകയായിരുന്നു. ക്ഷണിക്കപ്പെടാത്ത അതിഥികളെപ്പോലെ അയാള്‍ കുട്ടികളെ നോക്കി. എന്തോ ഒരു അവിശ്വാസത്തിന്‍റെ രേഖാചിത്രങ്ങള്‍ അയാളുടെ നെറ്റിയില്‍ കുട്ടികള്‍ കാണുന്നുണ്ടായിരുന്നു. കുട്ടികള്‍ ഉറൂബിനെയും, ബഷീറിനെയും, തകഴിയും, മലയാറ്റൂരിനെയും, ബെന്യാമിനെയും തിരഞ്ഞു തളര്‍ന്നു. ലൈബ്രേറിയന്‍ ഉറക്കത്തില്‍ നിന്നുണര്‍ന്ന് തെല്ല് കൌതുകത്തോടെ ഇത് സ്വപ്നമല്ലെന്ന് ഉറപ്പിക്കാന്‍ ശ്രമിച്ചു. ഇനി ഒരുപക്ഷെ, വായന മരിച്ചിട്ടില്ലായിരിക്കുമോ? അയാള്‍ സ്വയം ചോദിച്ചു. കുട്ടികള്‍ പുസ്തകമെടുത്ത് പുറത്തേയ്ക്കിറങ്ങുമ്പോഴും സിനിമയുടെ ക്ലൈമാക്സ് എവിടെയും എത്തിയിരുന്നില്ല. അനാഥപ്രേതങ്ങളെപ്പോലെ മേശപ്പുറത്ത് പുസ്തകങ്ങള്‍ വായന പുനര്‍ജനിക്കുമെന്ന പ്രത്യാശയില്‍ ചിതറിക്കിടന്നു. അപ്പോഴും ആ പാവം ലൈബ്രേറിയന്‍ പ്രത്യാശയോടെ സ്വയം ചോദിയ്ക്കയായിരുന്നു. വായന ഇനിയും മരിച്ചിട്ടില്ലായിരിക്കുമോ ?
