---
title: "കൊറോണയ്ക്കിടയിലെ കള്ളക്കടത്തുകൾ"
date: 2020-05-19T07:51:11
draft: false
categories: ["Society"]
tags: ['Airplanes', 'COVID - 19', 'google', 'S S Lal']
author: "Beaumaris"
---

<strong><a href="https://wordpress-972788-3403151.cloudwaysapps.com/dr-s-s-lal-post-smuggling-in-corona-time/274299/rr-813" rel="attachment wp-att-274300"><img class="alignleft size-full wp-image-274300" src="https://cdn.boolokam.com/articles/2020/05/rr-794.jpg" alt="" width="784" height="410" /></a>Dr. S S Lal</strong>

<strong>കൊറോണയ്ക്കിടയിലെ കള്ളക്കടത്തുകൾ</strong>

ഞാൻ കണ്ട ഒരു ടെലിവിഷൻ ചർച്ച. കൊവിഡ് കാര്യത്തിൽ ഇതുവരെ നടന്ന നല്ല കാര്യങ്ങളെല്ലാം കേന്ദ്ര സർക്കാരിൻറെ മാത്രം നേട്ടമാണെന്ന് ബി.ജെ.പി. നേതാവ് ശക്തിയുക്തം പറയുന്നു. കേരളം ഇന്ത്യയിൽ ആയതിനാൽ കേരളത്തിന്റെ നേട്ടവും കുറച്ചെടുത്ത് അദ്ദേഹം പോക്കറ്റിൽ ഇടുന്നുണ്ട്. ആരും കാണാതെ. കൊവിഡ് വ്യാപനം നിയന്ത്രിക്കുന്നതിൽ കേന്ദ്ര സർക്കാരിന് എന്തെങ്കിലും പരാജയങ്ങൾ സംഭവിച്ചെങ്കിൽ പതിവു പോലെ അവയ്‌ക്ക് കാരണമുണ്ട്. മൻമോഹൻ സിംഗ് മുതൽ നെഹ്‌റു വരെ നീളുന്ന കാരണങ്ങൾ.

റെയിൽവേയൊക്കെ ഇപ്പോൾ കേന്ദ്രഗവണ്മെന്റാണോ സംസ്ഥാന ഗവണ്മെന്റാണോ ഓടിക്കുന്നത് എന്ന് ഇടയ്ക്ക് ബി.ജെ.പി. നേതാവിന് തന്നെ സംശയം. ആ സംശയം മാറ്റാൻ അദ്ദേഹം ചർച്ചയ്ക്കിടെ പാർട്ടി ഓഫീസിലേയ്ക്ക് ഫോണിൽ മെസേജ് അയയ്ക്കുന്നുണ്ടായിരുന്നു. ഉത്തരം കിട്ടിക്കാണണം. പിന്നീട് അദ്ദേഹം റെയിൽവേയെപ്പറ്റി ഒന്നും പറഞ്ഞില്ല. ചർച്ചയിൽ സംസ്ഥാന മന്ത്രി പറയുന്നത് ഇതുവരെ ഉണ്ടായ എല്ലാ നല്ല കാര്യങ്ങളും ശ്രീ. പിണറായി വിജയൻ മുഖ്യമന്ത്രി ആയിരുന്നതുകൊണ്ടാണ് എന്നാണ്. 1957 - ൽ ഇ.എം.എസ്‌. അല്ലാതെ ആര് ഭരണത്തിൽ വന്നിരുന്നെങ്കിലും കേരളം തിരികെ വീണ്ടും കടലിൽ താഴ്‌ന്നേനെ എന്നാണ്. ഒരു ഡോക്ടറോ നഴ്‌സോ ആശുപത്രിയോ കേരളത്തിൽ ഉണ്ടാകില്ലായിരുന്നെന്ന്. പറയുന്നതിൻറെ ആത്മാർഥത കണ്ടപ്പോൾ ഞാനും അത് വിശ്വസിച്ചുപോകുമെന്ന് എനിക്ക് തോന്നി. അതുകൊണ്ട് വാർത്ത നിർത്താതെ എഴുന്നേറ്റു പോയി ഒരു കട്ടൻ ചായ കുടിച്ചു. വട ഇല്ലായിരുന്നു. കേരളത്തിന് കൊവിഡ് കാര്യത്തിൽ എന്തെങ്കിലും പരാജയം ഉണ്ടായിട്ടുണ്ടെങ്കിൽ അത് യു.ഡി.എഫ്. കാർ തുടക്കത്തിലേ സർക്കാരിനെ അറപ്പിച്ചതുകൊണ്ടാണെന്ന് മന്ത്രി തുടർന്നു പറഞ്ഞു. കേരളത്തിലെ പ്രതിപക്ഷവും കേന്ദ്രത്തിലെ ഭരണപക്ഷവും തീരെ ശരിയല്ലെന്ന് കാറൽ മാർക്സിസിനെക്കൊണ്ട് മന്ത്രി ആണയിട്ടു.

യു.ഡി.എഫ്. പ്രതിനിധി രണ്ടിനും ഇടയിൽപെട്ട് ആകെ വിഷമിക്കുകയാണ്. രണ്ടിടത്തും ഭരണമില്ലാത്തതിനാൽ കൊവിഡിന്റെ കുറ്റമെല്ലാം അദ്ദേഹം പൂർണമായും ഏറ്റുവാങ്ങുകയാണ്. ലേലു അല്ലു മൂഡിലാണ് അദ്ദേഹം. നെഹ്രുവിനോ രമേശ് ചെന്നിത്തലയ്‌ക്കോ ഇക്കാര്യത്തിൽ തെറ്റ് വല്ലതും പറ്റിയിട്ടുണ്ടോ എന്നറിയാൻ അദ്ദേഹവും ആർക്കോ മെസേജ് അയയ്ക്കുന്നുണ്ടായിരുന്നു. മറുപടി വന്നപ്പോൾ അദ്ദേഹം സന്തോഷവാനായി. മിറ്റിഗേഷൻ ഒരു തെറിയല്ലെന്ന് അദ്ദേഹം തീർത്തു പറഞ്ഞു. അതുകേട്ട് മന്ത്രി ഞെട്ടി. "ഒരു അമേരിക്കൻ തെറി മന്ത്രിയ്ക്ക് മുന്നിൽ ആവർത്തിക്കാമോ?" മന്ത്രി കോപിച്ചു. "ബഹുമാനപ്പെട്ട പിണറായി വിജയനും ബഹുമാനപ്പെട്ട കോടിയേരി ബാലകൃഷ്ണനും അസുഖം വന്നപ്പോൾ മിറ്റിഗേഷൻ നടത്താൻ അമേരിക്കയിൽ പോയതോ?" യു.ഡി.എഫ്. പ്രതിനിധി മന്ത്രിയെ വെട്ടിലാക്കി. അമേരിക്ക വെറും വാളയാറല്ലെന്ന് മന്ത്രി തിരിച്ചടിച്ചു. ബഹുമാനപ്പെട്ട മന്ത്രി പറഞ്ഞത് ശരിയാണെന്ന് അവതാരകനും പറഞ്ഞു. ഈയിടെയായി ടെലിവിഷൻ ചർച്ചകളിൽ ഈ ബഹുമാനപ്പെടൽ ഇത്തിരി കൂടുതലാണ്. രണ്ട് ചീത്ത പറയണമെങ്കിൽ അതിനു മുമ്പ് ഒന്ന് ശക്തിയായി ബഹുമാനപ്പെടുത്തും.

ചർച്ചയിൽ പങ്കെടുത്ത പാവം ഡോക്ടർ എന്തോ റാപ്പിഡ് ടെസ്റ്റിംഗ്, ആർ.ടി.പി.സി.ആർ, ദ്രുത പരിശോധന എന്നൊക്കെ പറയുന്നുണ്ടായിരുന്നു. ഇയാൾക്ക് ഇതിലെന്തു കാര്യം എന്ന നിലയിൽ അവതാരകനും മറ്റുള്ളവരും ഡോക്ടറെ തുറിച്ചുനോക്കി. ഡോക്ടർ നിശബ്ദനായി. ചർച്ചയിൽ തുടർന്നും എല്ലാവരും ഡോക്ടറിൽ നിന്നും സാമൂഹ്യ അകലം പാലിച്ചു. കൊവിഡിനേപ്പറ്റി ഒരക്ഷരം പറയരുത് എന്ന നിലയിൽ ആയിട്ടുണ്ട് കാര്യങ്ങൾ. അത്രയ്‌ക്കാണ്‌ നമ്മൾ ആ വിഷയത്തിൽ അനാവശ്യമായ രാഷ്ട്രീയം ചർച്ച ചെയ്യുന്നത്. ഞാനും രണ്ടുമാസത്തിലധികം സ്ഥിരമായി ടെലിവിഷൻ ചർച്ചകളിൽ വന്നിരുന്നു. പക്ഷേ, ഇപ്പോൾ ചില ചർച്ചകൾ കേൾക്കുന്നത് എനിക്കും ബോറായിത്തുടങ്ങിയിട്ടുണ്ട്. ആരോപണ പ്രത്യാരോപണങ്ങളുടെ ആവർത്തന വിരസത ???? ചിലപ്പോൾ അവതാരകരുടെയും കൈവിട്ടുപോകുന്നു കാര്യങ്ങൾ. രാഷ്ട്രീയം ആരോഗ്യരംഗത്ത് നിന്ന് മാറ്റിനിർത്താൻ കഴിയില്ല. തിരിച്ചും. ആരോഗ്യ രംഗത്തെ നല്ല പ്രവർത്തനങ്ങൾ നല്ല രാഷ്ട്രീയ പ്രവർത്തനം തന്നെയാണ്. പക്ഷേ, കൊറോണക്കാലത്ത് ടെലിവിഷനിൽ വന്നിരുന്ന് എൻറെ പാർട്ടി, നിങ്ങളുടെ പാർട്ടി, ഭരണപക്ഷം, പ്രതിപക്ഷം എന്നൊക്കെ പറയുമ്പോൾ നമുക്ക് ചിരിവന്നില്ലെങ്കിലും വൈറസിന് വരും. ചമ്മൽ തോന്നി വൈറസ് തിരികെപ്പോകാനും സാദ്ധ്യതയുണ്ട്. വാക്സിൻ വേണ്ടിവന്നേക്കില്ല.


![കൊറോണയ്ക്കിടയിലെ കള്ളക്കടത്തുകൾ](https://cdn.boolokam.com/articles/2020/05/rr-794.jpg)**[](https://wordpress-972788-3403151.cloudwaysapps.com/dr-s-s-lal-post-smuggling-in-corona-time/274299/rr-813)Dr. S S Lal** **കൊറോണയ്ക്കിടയിലെ കള്ളക്കടത്തുകൾ** ഞാൻ കണ്ട ഒരു ടെലിവിഷൻ ചർച്ച. കൊവിഡ് കാര്യത്തിൽ ഇതുവരെ നടന്ന നല്ല കാര്യങ്ങളെല്ലാം കേന്ദ്ര സർക്കാരിൻറെ മാത്രം നേട്ടമാണെന്ന് ബി.ജെ.പി. നേതാവ് ശക്തിയുക്തം പറയുന്നു. കേരളം ഇന്ത്യയിൽ ആയതിനാൽ കേരളത്തിന്റെ നേട്ടവും കുറച്ചെടുത്ത് അദ്ദേഹം പോക്കറ്റിൽ ഇടുന്നുണ്ട്. ആരും കാണാതെ. കൊവിഡ് വ്യാപനം നിയന്ത്രിക്കുന്നതിൽ കേന്ദ്ര സർക്കാരിന് എന്തെങ്കിലും പരാജയങ്ങൾ സംഭവിച്ചെങ്കിൽ പതിവു പോലെ അവയ്‌ക്ക് കാരണമുണ്ട്. മൻമോഹൻ സിംഗ് മുതൽ നെഹ്‌റു വരെ നീളുന്ന കാരണങ്ങൾ. റെയിൽവേയൊക്കെ ഇപ്പോൾ കേന്ദ്രഗവണ്മെന്റാണോ സംസ്ഥാന ഗവണ്മെന്റാണോ ഓടിക്കുന്നത് എന്ന് ഇടയ്ക്ക് ബി.ജെ.പി. നേതാവിന് തന്നെ സംശയം. ആ സംശയം മാറ്റാൻ അദ്ദേഹം ചർച്ചയ്ക്കിടെ പാർട്ടി ഓഫീസിലേയ്ക്ക് ഫോണിൽ മെസേജ് അയയ്ക്കുന്നുണ്ടായിരുന്നു. ഉത്തരം കിട്ടിക്കാണണം. പിന്നീട് അദ്ദേഹം റെയിൽവേയെപ്പറ്റി ഒന്നും പറഞ്ഞില്ല. ചർച്ചയിൽ സംസ്ഥാന മന്ത്രി പറയുന്നത് ഇതുവരെ ഉണ്ടായ എല്ലാ നല്ല കാര്യങ്ങളും ശ്രീ. പിണറായി വിജയൻ മുഖ്യമന്ത്രി ആയിരുന്നതുകൊണ്ടാണ് എന്നാണ്. 1957 - ൽ ഇ.എം.എസ്‌. അല്ലാതെ ആര് ഭരണത്തിൽ വന്നിരുന്നെങ്കിലും കേരളം തിരികെ വീണ്ടും കടലിൽ താഴ്‌ന്നേനെ എന്നാണ്. ഒരു ഡോക്ടറോ നഴ്‌സോ ആശുപത്രിയോ കേരളത്തിൽ ഉണ്ടാകില്ലായിരുന്നെന്ന്. പറയുന്നതിൻറെ ആത്മാർഥത കണ്ടപ്പോൾ ഞാനും അത് വിശ്വസിച്ചുപോകുമെന്ന് എനിക്ക് തോന്നി. അതുകൊണ്ട് വാർത്ത നിർത്താതെ എഴുന്നേറ്റു പോയി ഒരു കട്ടൻ ചായ കുടിച്ചു. വട ഇല്ലായിരുന്നു. കേരളത്തിന് കൊവിഡ് കാര്യത്തിൽ എന്തെങ്കിലും പരാജയം ഉണ്ടായിട്ടുണ്ടെങ്കിൽ അത് യു.ഡി.എഫ്. കാർ തുടക്കത്തിലേ സർക്കാരിനെ അറപ്പിച്ചതുകൊണ്ടാണെന്ന് മന്ത്രി തുടർന്നു പറഞ്ഞു. കേരളത്തിലെ പ്രതിപക്ഷവും കേന്ദ്രത്തിലെ ഭരണപക്ഷവും തീരെ ശരിയല്ലെന്ന് കാറൽ മാർക്സിസിനെക്കൊണ്ട് മന്ത്രി ആണയിട്ടു. യു.ഡി.എഫ്. പ്രതിനിധി രണ്ടിനും ഇടയിൽപെട്ട് ആകെ വിഷമിക്കുകയാണ്. രണ്ടിടത്തും ഭരണമില്ലാത്തതിനാൽ കൊവിഡിന്റെ കുറ്റമെല്ലാം അദ്ദേഹം പൂർണമായും ഏറ്റുവാങ്ങുകയാണ്. ലേലു അല്ലു മൂഡിലാണ് അദ്ദേഹം. നെഹ്രുവിനോ രമേശ് ചെന്നിത്തലയ്‌ക്കോ ഇക്കാര്യത്തിൽ തെറ്റ് വല്ലതും പറ്റിയിട്ടുണ്ടോ എന്നറിയാൻ അദ്ദേഹവും ആർക്കോ മെസേജ് അയയ്ക്കുന്നുണ്ടായിരുന്നു. മറുപടി വന്നപ്പോൾ അദ്ദേഹം സന്തോഷവാനായി. മിറ്റിഗേഷൻ ഒരു തെറിയല്ലെന്ന് അദ്ദേഹം തീർത്തു പറഞ്ഞു. അതുകേട്ട് മന്ത്രി ഞെട്ടി. "ഒരു അമേരിക്കൻ തെറി മന്ത്രിയ്ക്ക് മുന്നിൽ ആവർത്തിക്കാമോ?" മന്ത്രി കോപിച്ചു. "ബഹുമാനപ്പെട്ട പിണറായി വിജയനും ബഹുമാനപ്പെട്ട കോടിയേരി ബാലകൃഷ്ണനും അസുഖം വന്നപ്പോൾ മിറ്റിഗേഷൻ നടത്താൻ അമേരിക്കയിൽ പോയതോ?" യു.ഡി.എഫ്. പ്രതിനിധി മന്ത്രിയെ വെട്ടിലാക്കി. അമേരിക്ക വെറും വാളയാറല്ലെന്ന് മന്ത്രി തിരിച്ചടിച്ചു. ബഹുമാനപ്പെട്ട മന്ത്രി പറഞ്ഞത് ശരിയാണെന്ന് അവതാരകനും പറഞ്ഞു. ഈയിടെയായി ടെലിവിഷൻ ചർച്ചകളിൽ ഈ ബഹുമാനപ്പെടൽ ഇത്തിരി കൂടുതലാണ്. രണ്ട് ചീത്ത പറയണമെങ്കിൽ അതിനു മുമ്പ് ഒന്ന് ശക്തിയായി ബഹുമാനപ്പെടുത്തും. ചർച്ചയിൽ പങ്കെടുത്ത പാവം ഡോക്ടർ എന്തോ റാപ്പിഡ് ടെസ്റ്റിംഗ്, ആർ.ടി.പി.സി.ആർ, ദ്രുത പരിശോധന എന്നൊക്കെ പറയുന്നുണ്ടായിരുന്നു. ഇയാൾക്ക് ഇതിലെന്തു കാര്യം എന്ന നിലയിൽ അവതാരകനും മറ്റുള്ളവരും ഡോക്ടറെ തുറിച്ചുനോക്കി. ഡോക്ടർ നിശബ്ദനായി. ചർച്ചയിൽ തുടർന്നും എല്ലാവരും ഡോക്ടറിൽ നിന്നും സാമൂഹ്യ അകലം പാലിച്ചു. കൊവിഡിനേപ്പറ്റി ഒരക്ഷരം പറയരുത് എന്ന നിലയിൽ ആയിട്ടുണ്ട് കാര്യങ്ങൾ. അത്രയ്‌ക്കാണ്‌ നമ്മൾ ആ വിഷയത്തിൽ അനാവശ്യമായ രാഷ്ട്രീയം ചർച്ച ചെയ്യുന്നത്. ഞാനും രണ്ടുമാസത്തിലധികം സ്ഥിരമായി ടെലിവിഷൻ ചർച്ചകളിൽ വന്നിരുന്നു. പക്ഷേ, ഇപ്പോൾ ചില ചർച്ചകൾ കേൾക്കുന്നത് എനിക്കും ബോറായിത്തുടങ്ങിയിട്ടുണ്ട്. ആരോപണ പ്രത്യാരോപണങ്ങളുടെ ആവർത്തന വിരസത ???? ചിലപ്പോൾ അവതാരകരുടെയും കൈവിട്ടുപോകുന്നു കാര്യങ്ങൾ. രാഷ്ട്രീയം ആരോഗ്യരംഗത്ത് നിന്ന് മാറ്റിനിർത്താൻ കഴിയില്ല. തിരിച്ചും. ആരോഗ്യ രംഗത്തെ നല്ല പ്രവർത്തനങ്ങൾ നല്ല രാഷ്ട്രീയ പ്രവർത്തനം തന്നെയാണ്. പക്ഷേ, കൊറോണക്കാലത്ത് ടെലിവിഷനിൽ വന്നിരുന്ന് എൻറെ പാർട്ടി, നിങ്ങളുടെ പാർട്ടി, ഭരണപക്ഷം, പ്രതിപക്ഷം എന്നൊക്കെ പറയുമ്പോൾ നമുക്ക് ചിരിവന്നില്ലെങ്കിലും വൈറസിന് വരും. ചമ്മൽ തോന്നി വൈറസ് തിരികെപ്പോകാനും സാദ്ധ്യതയുണ്ട്. വാക്സിൻ വേണ്ടിവന്നേക്കില്ല.
