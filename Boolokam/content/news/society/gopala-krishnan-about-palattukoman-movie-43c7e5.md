---
title: "പാലാട്ട് കോമന്റെ ചില പിന്നാമ്പുറ വിശേഷങ്ങൾ"
date: 2022-09-03T13:31:53
draft: false
categories: ["Society"]
tags: ['Gopala Krishnan', 'palattu koman movie']
author: "Beaumaris"
---

<strong>അറുപതിന്റെ നിറവിൽ "പാലാട്ടുകോമൻ"</strong>

<strong>Gopala Krishnan</strong>

ഉദയാ സ്റ്റുഡിയോ നിർമ്മിച്ച രണ്ടാമത്തെ വടക്കൻപാട്ട് ചിത്രമായ "പാലാട്ടുകോമൻ" റിലീസായത്, ആറു പതിറ്റാണ്ടുകൾക്ക് മുമ്പുള്ള ഒരോണക്കാലത്തായിരുന്നു. പ്രശസ്ത കവി ശ്രീ കുണ്ടൂര്‍ നാരായണ മേനോന്‍ 1912ല്‍ എഴുതി പ്രസിദ്ധീകരിച്ച "കോമപ്പന്‍" എന്ന കൃതിയായിരുന്നു സത്യൻ നായകനായ പാലാട്ടുകോമന്റെ ഈ ചിത്രത്തിന് ആധാരമായത്.. ഈ സിനിമയുടെ പേരിൽ ഉദയായും മാതൃഭൂമിയും കോടതി കയറിയ ഒരു ചരിത്രവുമുണ്ട്.. എനിയ്‌ക്കേറ്റവും ഇഷ്‌ടമുള്ള സത്യൻ ചിത്രമായ പാലാട്ട് കോമന്റെ അറുപതാം വാർഷികം പ്രമാണിച്ച് മുമ്പെഴുതിയ ഒരു ലേഖനം വീണ്ടും പങ്കുവയ്ക്കട്ടെ..! കോമന്റെ വീരഗാഥ കണ്ടിട്ടില്ലാത്തവർക്ക് ആസ്വദിക്കാനും വായിച്ച് മറന്നവർക്ക് ഓർമ്മ പുതുക്കാനും വേണ്ടി..!!

തൊണ്ണൂറാം വീട്ടുകാരും കൈപ്പുള്ളി പാലാട്ടുകാരും തമ്മിലുള്ള കുടിപ്പകയ്ക്ക് വർഷങ്ങളുടെ ചരിത്രമുണ്ട്. അതിനുള്ള കാരണമായി പറയുന്നത് കൈപ്പുള്ളി പാലാട്ടു കുടുംബത്തില്‍ എവിടെയോ സൂക്ഷിച്ചിട്ടുള്ള നിധിയാണ്‌. തലമുറ കൈമാറിവന്ന ആ കുടിപ്പക മനസ്സില്‍ കൊണ്ട് നടക്കുന്ന തൊണ്ണൂറാംവീട് ചന്ദ്രപ്പന്‍ (കോട്ടയം ചെല്ലപ്പന്‍) കൈപ്പുള്ളി ഇല്ലത്തെ ആക്രമിക്കാന്‍ തക്കം പാര്‍ത്തു നടക്കുന്നയാളാണ്..

കൈപുള്ളി പാലാട്ടുള്ള കൈപ്പുള്ളീലച്ചനും (ഓച്ചിറ ശങ്കരന്‍ കുട്ടി) ഭാര്യ കൊങ്കിയമ്മയ്ക്കും (ശ്രീ രമണി) ഒമ്പത് മക്കളാണ് ഉള്ളത്. അതില്‍ മൂത്തവനായ പാലാട്ടു ദേവന്‍ തൊണ്ണൂറാം വീട്ടിലെ ചാപ്പനുമായി ഉത്സവപറമ്പില്‍ വച്ച് അടിയുണ്ടായി. ചാപ്പന് പരുക്ക് പറ്റി. അതോടെ കുട്ടികളുടെ ആ കൊച്ചു കലഹം കുടുംബക്കാര്‍ ഏറ്റെടുത്തു.. കൈപ്പുള്ളി ഇല്ലത്തുള്ള നിധികുംഭം കണ്ണും നട്ടു നടക്കുന്ന ചന്ദ്രപ്പന്‍ ഈയവസരം മുതലെടുത്ത്‌ പാലാട്ടു കുടുംബത്തെ ആക്രമിക്കാന്‍ പട നയിച്ചു.. കുട്ടികള്‍ തമ്മിലുള്ള വഴക്ക് രമ്യതയില്‍ അവസാനിപ്പിച്ച്‌ പാലാട്ടു ദേവനെ കൊണ്ട് ചാപ്പനോട് ക്ഷമ ചോദിയ്ക്കാന്‍ കൈപ്പുള്ളീലച്ചന്‍ പുറപ്പെടാന്‍ നിന്ന സമയത്ത് അവിടെ കയറിവന്നു ചന്ദ്രപ്പനും കൂട്ടരും കൈപ്പുള്ളീലച്ചനെയും അദ്ദേഹത്തിന്‍റെ ഒമ്പത് മക്കളെയും ക്രൂരമായി വകവരുത്തി. കൊങ്കിയമ്മ അപ്പോള്‍ ഗര്‍ഭിണി ആയിരുന്നു.. അതിനാല്‍ അവരെ ചോര വീഴ്ത്തി കൊല്ലാതെ ആനകഴുത്തന്‍ മലയുടെ ചരിവിലുള്ള മരണക്കയത്തിലേക്ക് കൊണ്ടുപോയി എറിഞ്ഞു കൊല്ലുവാന്‍ ചന്ദ്രപ്പന്‍ തന്‍റെ കിങ്കിരന്മാരോട് പറഞ്ഞു..

മലയുടെ താഴെ വേടന്മാരുടെ താവളമായിരുന്നു.. അവിടെ അന്ന് ഉത്സവവും..
(( ഗാനം 01- "ആനകേറാ മലയില്..ആള് കേറാമലയില്...))
തൊണ്ണൂറാം വീടന്‍റെ അനുയായികള്‍ കൊക്കയിലേക്ക് എറിഞ്ഞു കൊല്ലാന്‍ കൊണ്ടുവന്ന ഗര്‍ഭിണിയായ കൊങ്കിയമ്മയെ അവരില്‍ നിന്നും വേടന്മാരുടെ തലവന്‍ രക്ഷിയ്ക്കുന്നു. കൊങ്കിയമ്മയ്ക്ക് ആ കാട് അഭയമരുളുന്നു.. തനിയ്ക്കീ ജീവിതത്തില്‍ ആകെയൊരു പ്രതീക്ഷയുള്ള തന്‍റെ ഉദരത്തില്‍ വളരുന്ന കുഞ്ഞിന്‍റെ ആയുസ്സിന് വേണ്ടി കൊങ്കിയമ്മ ഈശ്വരനോട് മനമുരുകി എന്നും പ്രാര്‍ഥിക്കുന്നു..

(( ഗാനം 02 -"" അയ്യപ്പന്‍ കാവിലമ്മേ...""))
കൊങ്കിയമ്മയുടെ ഭര്‍ത്താവിനെയും കുഞ്ഞുങ്ങളെയും വകവരുത്തി ചന്ദ്രപ്പൻ ആ കൈപ്പുള്ളി തറവാട് മുഴുവന്‍ അന്വേഷിച്ചിട്ടും നിധിയിരിയ്ക്കുന്ന സ്ഥലം മനസ്സിലാക്കാനായില്ല. ഇതിനിടയില്‍ കൊങ്കിയമ്മ കാട്ടില്‍ വച്ചു പ്രസവിച്ചു ഒരാണ്‍കുഞ്ഞിനെ. അന്നേരം തന്നെ തൊണ്ണൂറാം വീട്ടില്‍ അശുഭ ലക്ഷണങ്ങള്‍ കണ്ടു തുടങ്ങി. തൊണ്ണൂറാം വീടിന്‍റെ ഉമ്മറത്ത്‌ തിരി കൊളുത്തിയ നിലവിളക്ക് കൊങ്കിയമ്മയുടെ കുഞ്ഞു ജനിച്ച നിമിഷം തന്നെ കെട്ടു.. തറവാട്ടിലെ അശുഭകരമായ കാര്യങ്ങള്‍ ഗണിച്ചു നോക്കി പറയാന്‍ ചന്ദ്രപ്പന്‍ ഒരു ജ്യോത്സനെ (മണവാളന്‍ ജോസഫ്) വരുത്തി.. കൊങ്കിയമ്മ പത്താമത് പ്രസവിച്ച ആണ്‍കുട്ടി ചന്ദ്രപ്പന്‍റെ കാലനായി അവതരിച്ച ശ്രീകൃഷ്ണ ജന്മമാണെന്ന് ജ്യോത്സന്‍ പ്രശ്നം നോക്കി പറഞ്ഞു.. ചന്ദ്രപ്പന്‍ അയാളെ പിടിച്ചു തടവിലിട്ടു. നാടായ നാട് മുഴുവന്‍ ചന്ദ്രപ്പന്‍റെ ആളുകള്‍ കൊങ്കിയമ്മയേയും കുഞ്ഞിനേയും തേടി നടന്നു.. ഇതിനിടയില്‍ വനത്തിലെ അമ്മമ്മാരുടെ നടുവില്‍ കൊച്ചു കോമന്‍ (മാസ്റ്റര്‍ ജിജോ) കളിച്ചു വളർന്നു..

(( ഗാനം 03- ചാഞ്ചക്കം ചാഞ്ചക്കം ചാഞ്ചാട്..))
കൊങ്കിയമ്മ കോമനെ നല്ലൊരു യോദ്ധാവാക്കി വളര്‍ത്തി.. അച്ഛനെയും സഹോദരങ്ങളെയും നിര്‍ദാക്ഷിണ്യം കൊന്നു കളഞ്ഞ തൊണ്ണൂറാം വീടനെയും അയാളുടെ കുലത്തിലെ ഓരോ മനുഷ്യജീവിയെയും തന്‍റെ മകന്‍ കോമന്‍ കൊന്നൊടുക്കണം എന്നായിരുന്നു കൊങ്കിയമ്മയുടെ വ്രതം. കോമന് കൊങ്കിയമ്മ ചെറുപ്പത്തില്‍ കഥ പറഞ്ഞു കൊടുത്തിരുന്നത് തന്നെ അതായിരുന്നു..

(( ഗാനം 04- കണ്ണീര്‍കൊണ്ടൊരു കായലുണ്ടാക്കിയ ..))
തൊണ്ണൂറാം വീട് ചന്ദ്രപ്പന് രണ്ടു സഹോദരിമാരും ഉണ്ടായിരുന്നു.. ഉണ്ണിയമ്മയും (ബേബി സീത) ഉണ്ണി ചിരുതയും (ബേബി സാവിത്രി). ചന്ദ്രപ്പന്റെ ഉയിരായിരുന്നു അവര്‍. ശൈശവദശ വിട്ടു പാലാട്ടു കോമന്‍ ഒരു കോമള ബാലനായി വളര്‍ന്നു.. കാട്ടിലെ പ്രിയപ്പെട്ടവനായി മാറി.. കാട്ടിലെ ജീവികളോടു സ്നേഹമുള്ള അവരോടൊപ്പം ഉല്ലസിച്ചു കളിച്ചു വളരുന്ന ബാലന്‍ (ബോബന്‍ കുഞ്ചാക്കോ). അതേസമയം തൊണ്ണൂറാം വീട്ടില്‍ ഉണ്ണിയമ്മയും കൗമാരദശയിലേക്ക് കടന്നിരുന്നു..

(( ഗാനം 05- മാനെ മാനെ പുള്ളിമാനേ..))
കോമനു പന്ത്രണ്ടു വയസ്സായപ്പോള്‍ തുളുനാടന്‍ ആശാന്മാരില്‍ നിന്നും പയറ്റു വിദ്യകള്‍ അഭ്യസിപ്പിക്കാന്‍ ഉള്ള ഏര്‍പ്പാട് കൊങ്കിയമ്മ സഹായി പങ്ങന്‍ (എസ് പി പിള്ള) വഴി ചെയ്തു. അതിനായി ആദ്യം കൊങ്കിയമ്മ കോമനെയും കൂട്ടി പാലാട്ടെയ്ക്ക് യാത്രയായി.. കൂടെ പങ്ങനും.. പാലാട്ടെത്തിയ കൊങ്കിയമ്മയും കോമനും കൈനോട്ടക്കാരുടെ വേഷത്തില്‍ അവിടെയുണ്ടായിരുന്ന തൊണ്ണൂറാം വീടന്മാരുടെ സൈന്യത്തെ സമര്‍ത്ഥമായി കബളിപ്പിച്ചു..

(( ഗാനം 06- ഭാഗ്യമുള്ളോരു തമ്പുരാനേ..))
അങ്ങനെ അവരുടെ കണ്ണില്‍ പൊടിയിട്ട് കൊങ്കിയമ്മ തനിയ്ക്കു മാത്രമറിയാവുന്ന പാലാട്ടെ നിലവറയുടെ അടുത്തേയ്ക്കാണ് പോയത്. അവിടെ കാവലായി നിന്നിരുന്ന നാഗങ്ങളുടെ സഹായത്തോടെ പാലാട്ടു തറവാട്ടില്‍ ഭദ്രമായി സൂക്ഷിച്ചിരുന്ന നിധിയുമായി കാട്ടിലേയ്ക്ക് മടങ്ങി. അങ്ങനെ കോമനെ തുളുനാടന്‍ കളരിയില്‍ അയച്ചു ആശിച്ച പോലെ പയറ്റു അഭ്യസിപ്പിക്കാന്‍ കൊങ്കിയമ്മക്ക് സാധിച്ചു. കോമന്‍ കളരിയില്‍ നിന്നും യുവാവായി ( സത്യന്‍ ) മടങ്ങി വന്നു.. ചന്ദ്രപ്പന്‍റെയും തൊണ്ണൂറാം വീട്ടിലെ സകലരുടെയും നാശം..!! അതായിരുന്നു കൊങ്കിയമ്മ കോമനോട് ആവശ്യപ്പെട്ടത്.. അമ്മയുടെ ആഗ്രഹം സാധിപ്പിച്ചേ ഇനി അമ്മയുടെ മുന്നിലേക്ക്‌ താന്‍ മടങ്ങുകയുള്ളൂ എന്ന് സത്യം ചെയ്തു കോമന്‍ പങ്ങനെയും കൂട്ടി ആനപ്പുറത്ത് നാട്ടിലേക്ക് യാത്രയായി..
യാത്രാമധ്യേ കോമന്‍ ആദ്യം കണ്ടത് പുഴയില്‍ നീരാടുന്ന സുന്ദരികളെ ആയിരുന്നു.. തന്‍റെ ബദ്ധശത്രു ചന്ദ്രപ്പന്‍റെ സഹോദരിമാരായ ഉണ്ണിയമ്മയേയും ( രാഗിണി ) ഉണ്ണി ചിരുതയേയും ( ജയന്തി ) ആയിരുന്നു.

(( ഗാനം 07 - പൂവേ നല്ല പൂവേ..))
അവരുടെ നീരാട്ടും പാട്ടും ആസ്വദിച്ചു കോമന്‍ കുളക്കടവില്‍ തന്നെ നിന്നു. ഇതുകണ്ട ഉണ്ണി ചിരുതയും തോഴിമാരും ഭയന്ന് കുളത്തില്‍ നിന്നും കയറി ഓടി. എന്നാല്‍ ഉണ്ണിയമ്മ കോമനെ കണ്ണിമവെട്ടാതെ നോക്കി നിന്നു.. തന്‍റെ ശത്രുവിന്‍റെ സഹോദരിയാണ് ഉണ്ണിയമ്മ എന്ന സത്യമറിയാത്ത കോമന്‍ ആദ്യകാഴ്ചയില്‍ തന്നെ ഉണ്ണിയമ്മയില്‍ അനുരക്തനായിരുന്നു.. കുളക്കടവില്‍ നിന്നും ഭയന്നെഴുന്നെറ്റ ഉണ്ണി ചിരുത നേരെ പോയത് തന്‍റെ ആങ്ങളമാരുടെ അടുത്തേയ്ക്കായിരുന്നു. കുളക്കടവിലെ പുരുഷ സാന്നിധ്യം അറിഞ്ഞ അവര്‍ കോമനെ വധിയ്ക്കാനെത്തിയെങ്കിലും അവിടെ ആരെയും കണ്ടില്ല. ഒടുവില്‍ ഉണ്ണിയമ്മയുടെ ശകാരവും കേട്ടു ഇളിഭ്യരായി അവര്‍ മടങ്ങിയപ്പോള്‍ കുളത്തില്‍ നിന്നും ഉണ്ണിയമ്മയുടെ അഴിച്ചിട്ട കാര്‍ക്കൂന്തല്‍ മറയില്‍ നിന്നും പാലാട്ടു കോമന്‍ പുറത്തു വന്നു.

തന്നെ രക്ഷിച്ച ഉണ്ണിയമ്മക്ക് എന്താണ് വേണ്ടതെന്നു കോമന്‍ ചോദിച്ചു. ഉണ്ണിയമ്മ കോമന്‍റെ വാഹനമായ ആ ആനയുടെ വാലിലെ രോമമാണ് ആവശ്യപ്പെട്ടത്. ഇത്രയും ചങ്കൂറ്റമുള്ള സ്ത്രീരത്നത്തിനു എന്തിനാണ് ഒരു ആനവാല്‍ എന്ന് കോമന്‍ പരിഹാസമായി ചോദിച്ചു.. ഉണ്ണിയമ്മ നാണത്തോടെ നിന്നു. കോമന്‍ അവിടെ നിന്നും മടങ്ങി.. അപ്പോഴേക്കും അവന്‍ ഉണ്ണിയമ്മയുടെ ഹൃദയത്തില്‍ കയറിക്കഴിഞ്ഞിരുന്നു.. രാത്രിയില്‍ കിടപ്പുമുറിയില്‍ കോമനെ സ്വപ്നം കണ്ടുറങ്ങി ഉണ്ണിയമ്മ..!!

(( ഗാനം 08- ആനക്കാരാ.. ആനക്കാരാ.. ആരെ കാണാന്‍ വന്നു നീ..))
ഉണ്ണിയമ്മ കോമന്‍റെ ഉറക്കം കളഞ്ഞു. അവളെ പിന്നെയും കാണാന്‍ കോമന്‍റെ മനസ്സ് തുടിച്ചു. അതിന് പങ്ങന്‍ പോംവഴി കണ്ടെത്തി. നാടോടി നര്‍ത്തകരുടെ വേഷത്തില്‍ നൃത്തവും നാടന്‍ പാട്ടുമായി അവരിരുവരും തൊണ്ണൂറാം വീട്ടിലെത്തി ചന്ദ്രപ്പനെയും കൂട്ടരെയും രസിപ്പിച്ചു. അവരുടെ ആട്ടത്തിലും താളത്തിലും ചന്ദ്രപ്പന്‍ വളരെ സന്തോഷവാനായി.. അന്നവിടെ തങ്ങി വിശാലമായി ഭക്ഷണം കഴിച്ചു പിറ്റേന്ന് പോയാല്‍ മതിയെന്നും ചന്ദ്രപ്പന്‍ അവരോടു പറഞ്ഞു.. രാത്രി ആയപ്പോള്‍ കോമന്‍ തന്‍റെ യഥാര്‍ത്ഥ രൂപത്തില്‍ വീടിന്‍റെ അകത്തു കടന്നു. അപകടത്തിലേക്ക് സ്വയം എടുത്തു ചാടും മുമ്പ് കോമനെ വീണ്ടും ഉണ്ണിയമ്മയുടെ കാര്‍കൂന്തല്‍ രക്ഷിച്ചു. അവള്‍ ഒരിക്കല്‍ കൂടി കോമനെ തന്‍റെ കേശഭാരത്തില്‍ ഒളിപ്പിച്ചു കൊണ്ട് വീടിന്‍റെ അകത്തളം താണ്ടി തന്‍റെ അറയില്‍ എത്തിച്ചു. അവരുടെ അനുരാഗവല്ലരി അവിടെ വച്ച് പൂത്തുതളിര്‍ത്തു..

[embed]https://youtu.be/BAbZkptZXHU[/embed]

(( ഗാനം 09- ചന്ദനപ്പല്ലക്കില്‍ വീട് കാണാന്‍ വന്ന..))
രാവിലെ മറ്റുള്ളവര്‍ ഉണരും മുമ്പ് കോമന്‍ സ്ഥലം വിട്ടെങ്കിലും പാലാട്ടു കോമന്‍ എന്ന് പേര് കൊത്തിയ കത്തി ഉണ്ണിയമ്മയുടെ കിടക്കയില്‍ തലയിണയ്ക്കടിയില്‍ മറന്നു വച്ചത്.. ഉണ്ണിചിരുത കണ്ടെത്തി ചന്ദ്രപ്പനെ ഏല്‍പ്പിച്ചു. ശത്രു തിരിച്ചെത്തിയതറിഞ്ഞ ചന്ദ്രപ്പന്‍ കോപിഷ്ടനായി. പാലാട്ടു കോമനെ തേടി നാലുപാടും ചന്ദ്രപ്പന്‍റെ ആളുകള്‍ നെട്ടോട്ടം പാഞ്ഞു. ഈ സമയത്ത് കോമന്‍ തന്‍റെ ഉണ്ണിയമ്മയെ നിനച്ചുകൊണ്ട് മറ്റൊരു സ്ഥലത്ത് തങ്ങുകയായിരുന്നു. അവിടെ കുറെ നാടോടികള്‍ വേറെയും ഉണ്ടായിരുന്നു. അവരോടു തന്‍റെ പ്രണയകാര്യം കോമന്‍ മനസ്സുതുറന്നു അറിയിക്കുന്നു..

(( ഗാനം 10- മനസ്സിനകത്തൊരു പെണ്ണ്.. ))
കോമനെ മാത്രമേ താന്‍ കല്യാണം കഴിക്കൂ എന്ന് വാശിപിടിച്ച ഉണ്ണിയമ്മയെ ചന്ദ്രപ്പന്‍ തടവിലാക്കി. ഉണ്ണിയമ്മയുടെ മൂത്ത സഹോദരിയെ വിവാഹം ചെയ്ത നാടുവാഴിയെ (വേലായുധന്‍ നായര്‍) കൊണ്ട് തന്നെ ഉണ്ണിയമ്മയെ കല്യാണം കഴിപ്പിയ്ക്കാന്‍ ചന്ദ്രപ്പന്‍റെ തീരുമാനിച്ചു. പങ്ങന്‍ വഴി കോമന്‍ വിവരം അറിയുന്നു. പങ്ങന്‍ ചന്ദ്രപ്പന്‍റെ ഭൃത്യന്‍ ചിങ്ങനെ (ബഹദൂര്‍) പാട്ടിലാക്കി ഉണ്ണിയമ്മയുടെ തടവറ കണ്ടെത്തുന്നു. അവിടെ കോമനെ കാത്തു കണ്ണീരോടെ ഉണ്ണിയമ്മ ഇരിപ്പുണ്ടായിരുന്നു..

(( ഗാനം 11 - ഉരുകുകയാണെന്‍ ഹൃദയം..))
പങ്ങന്‍ ഉണ്ണിയമ്മയുടെ തടവറയിലെത്തി.. ഉണ്ണിയമ്മ അപ്പോള്‍ പങ്ങന് നല്‍കിയ ഓല പങ്ങന്‍ മടങ്ങിച്ചെന്നു കോമനെ ഏല്‍പ്പിച്ചു. ഉണ്ണിയമ്മ ആ വിവാഹത്തിന് വഴങ്ങിയില്ലെങ്കില്‍ ആനക്കഴുത്തന്‍ മലയില്‍ എറിഞ്ഞു കൊല്ലാനായിരുന്നു ചന്ദ്രപ്പന്‍റെ തീരുമാനം എന്ന് ഓലയിലൂടെ അറിഞ്ഞ കോമന്‍, ഉണ്ണിയമ്മ ഭയപ്പെടേണ്ടെന്നും ഉടനെ താനവിടെ വന്നു ഉണ്ണിയമ്മയെ രക്ഷിച്ച് ആനക്കഴുത്തന്‍ മലയില്‍ വസിയ്ക്കുന്ന തന്‍റെ അമ്മയുടെ അടുത്തേയ്ക്ക് കൊണ്ടുപോകാമെന്നു ഓലയിലെഴുതി പങ്ങന്‍ വശം ഉണ്ണിയമ്മയ്ക്ക് കൊടുത്തുവിട്ടു..

എന്നാല്‍ നിര്‍ഭാഗ്യവശാല്‍ ചിങ്ങന്‍ ഒപ്പിച്ച വേലയില്‍ അബദ്ധത്തില്‍ പങ്ങന്‍റെ കൈയില്‍ നിന്നും ചന്ദ്രപ്പന്‍റെ കയ്യിലാണ് കോമനെഴുതിയ ആ ഓല കിട്ടിയത്. അയാളുടനെ കൂട്ടാളികളെയും കൂട്ടി കൊങ്കിയമ്മയെ കൊല്ലാന്‍ മലയിലേയ്ക്കു പുറപ്പെട്ടു. തന്നെ വിവാഹം കഴിയ്ക്കാന്‍ വഴങ്ങാത്ത ഉണ്ണിയമ്മയെ ബലമായി പ്രാപിച്ചു സ്വന്തമാക്കാന്‍ നാടുവാഴിയും കൂട്ടരും അന്നേരം അവിടെയെത്തി. ഉണ്ണിയമ്മയെ മോചിപ്പിയ്ക്കാന്‍ അവിടെയെത്തിയ കോമന്‍ അവരെയെല്ലാം എതിര്‍ത്ത് തോല്‍പ്പിച്ചു.. ഉണ്ണിയമ്മയെ രക്ഷിച്ചു. കൊങ്കിയമ്മയെ കൊല്ലാന്‍ ചന്ദ്രപ്പന്‍ പോയ വിവരമറിഞ്ഞ കോമന്‍ അവരുടെ പിന്നാലെ കുതിച്ചു..

(( ഗാനം 12- ഊരുക പടവാള്‍.. രണഭൂമിയിലേക്ക്‌ കുതിയ്ക്കൂ..))
പക്ഷെ വഴിയില്‍ വച്ച് കോമനെ ചതിയില്‍ പെടുത്തിയ ചന്ദ്രപ്പന്‍ കോമനെ ഒരു കടുവയുടെ മുന്നിലേക്ക് ഇട്ടു കൊടുക്കുന്നു. നിരായുധനായ കോമന്‍ കടുവയോട് പോരാടി ജയിയ്ക്കുന്നു. അപ്പോഴേക്കും കൊങ്കിയമ്മയെ ചന്ദ്രപ്പന്‍ പിടികൂടി തലവെട്ടാന്‍ ഒരുങ്ങുന്നു. ആ സമയം കാട്ടിലെ മലമ്പാമ്പുകള്‍ ചന്ദ്രപ്പനെയും കൂട്ടരെയും ആക്രമിയ്ക്കുന്നു. അപ്പോഴേയ്ക്കും കോമന്‍ അവിടെയെത്തി ചന്ദ്രപ്പനെയും കൂട്ടരെയും എതിരിട്ടു.. കോമന്‍ ഓരോന്നായി അരിഞ്ഞു തള്ളി അമ്മയെ രക്ഷിയ്ക്കുന്നു. ഒടുവില്‍ തന്‍റെ അച്ഛനെ വധിച്ച തൊണ്ണൂറാംവീട് ചന്ദ്രപ്പനേയും കോമന്‍ തലയറുത്തു കൊല്ലുന്നു..

അമ്മയുടെ ശത്രുക്കളെയെല്ലാം താന്‍ കാലപുരിയ്ക്കയച്ചു എന്ന് കോമന്‍ പറയുമ്പോള്‍, തൊണ്ണൂറാം വീട്ടില്‍ തനിയ്ക്കിനി ഒരു ശത്രു കൂടിയുണ്ടെന്ന് കൊങ്കിയമ്മ പറയുന്നു. ഉണ്ണിയമ്മയെ കൂടി വധിച്ചാലെ തന്‍റെ ശപഥം നിറവേറൂ എന്നും കൊങ്കിയമ്മ പറയുന്നതോടെ കോമന്‍ തകര്‍ന്നു. ഉണ്ണിയമ്മ തന്‍റെ പ്രാണപ്രിയയാണെന്ന് കോമൻ അമ്മയോട് പറഞ്ഞെങ്കിലും കൊങ്കിയമ്മ ചെവിക്കൊണ്ടില്ല. ഒടുവില്‍ അമ്മയ്ക്ക് താന്‍ നല്‍കിയ സത്യം പാലിയ്ക്കാന്‍ കോമന്‍ ഉണ്ണിയമ്മയെ കൊല്ലാന്‍ കഠാരയോങ്ങി. പക്ഷെ അപ്പോഴേക്കും കോമനെ കൊങ്കിയമ്മ തടഞ്ഞു. മകന് തന്നോടുള്ള സ്നേഹം മനസ്സിലാക്കിയ ആ അമ്മയുടെ മനസ്സലിയുന്നു. അങ്ങനെ കോമനും ഉണ്ണിയമ്മയും ഒന്നാകുന്നു. എല്ലാവരും കൂടി പാലാട്ടെ തറവാട്ടിലേയ്ക്ക് യാത്രയാകുന്നു.. (( ശുഭം..))

<strong>പാലാട്ട് കോമന്റെ ചില പിന്നാമ്പുറ വിശേഷങ്ങൾ </strong>
<strong>-----------------------------------------</strong>
ഉദയായുടെ സ്വന്തം ആളായിരുന്നു ശ്രീ ശാരംഗപാണിയെ, അദ്ദേഹത്തിന്‍റെ അവസാനകാലത്ത് എനിയ്ക്ക് പരിചയപ്പെടാൻ സൗഭാഗ്യം ലഭിച്ചിരുന്നു. അദ്ദേഹത്തോട് ആവേശത്തോടെ ഞാനന്ന് ചോദിച്ച കാര്യങ്ങൾ കൂടുതലും ഈ സിനിമയെ കുറിച്ചായിരുന്നു.. അതില്‍ ചിലത് ഞാനിവിടെ ചേർക്കാം..
ഉണ്ണിയാര്‍ച്ചയുടെ വന്‍ വിജയത്തിനു ശേഷം ഉദയാ ക്യാമ്പില്‍ നിന്നും രൂപം കൊണ്ട രണ്ടാമത്തെ വടക്കന്‍ പാട്ട് ചിത്രം പാലാട്ടു കോമന് ആസ്പദമായത് പ്രശസ്ത കവി ശ്രീ കുണ്ടൂര്‍ നാരായണ മേനോന്റെ "കോമപ്പന്‍" എന്ന കൃതിയായിരുന്നെന്ന് ആദ്യം സൂചിപ്പിച്ചിരുന്നല്ലോ. കുടുംബ വൈരികളായ ഉണ്ണിയമ്മയും പാലാട്ടു കോമനും പരസ്പരം സ്നേഹിയ്ക്കുന്നതും അവരുടെ സ്നേഹം ഇരു വീട്ടുകാരുടെയും ശത്രുത കൂട്ടുകയും ഒടുവില്‍ ദുഷ്ടനായ ഒരു മരയ്ക്കാരുടെ പിടിയില്‍ അകപ്പെട്ട ഉണ്ണിയമ്മയെ സ്വജീവന്‍ പണയം വച്ച് കോമന്‍ രക്ഷിയ്ക്കുന്നതോടെ ശത്രുത മറന്നു ഇരുവീട്ടുകാരും ഒന്നിക്കുന്നതുമാണ് കൃതിയുടെ ഇതിവൃത്തം. എന്നാല്‍ ഈ സംഭവം ഉദയായുടെ കയ്യില്‍ എത്തിയതോടെ അടിമുടി മാറി.

മൂലകൃതിയില്‍ നിന്നും കുറച്ചൊക്കെ വ്യതിചലിച്ചു ശാരംഗപാണി എഴുതിയ പാലാട്ട് കോമന്റെ തിരക്കഥ ചോരക്കളിയോടെ ആയിരുന്നു ആരംഭിക്കുന്നത്. ഈ ചോരക്കളി അവസാനം വരെ തുടരാനും അതുവഴി കാണികളില്‍ ആവേശവും ഉദ്വേഗവും നിലനിര്‍ത്താനും സംവിധായകന്‍ കുഞ്ചാക്കോ വിജയിച്ചു. എങ്കിലും ഈ സിനിമയുടെ ഏറ്റവും വലിയ പോരായ്‌മ കൊങ്കിയമ്മ എന്ന പ്രധാന വേഷം അവതരിപ്പിച്ച ശ്രീ രമണി എന്ന ആദ്യകാല തെലുങ്ക്‌ നടി "രുശിയേന്ദ്രമണി" തന്നെയായിരുന്നു. അക്കാലത്ത് മലയാള സിനിമയിൽ ഇത്തരം ഒരു ധീരമാതാവിന്‍റെ വേഷം കെട്ടാന്‍ പ്രാപ്‌തിയുള്ള അഭിനേത്രികളുടെ അഭാവമായിരിയ്ക്കണം ശ്രീ രമണിയെ തിരഞ്ഞെടുക്കാന്‍ കുഞ്ചാക്കോയെ പ്രേരിപ്പിച്ചത്. മലയാള ഭാഷ ശരിയ്ക്കു വഴങ്ങാത്തതും ആവശ്യത്തിലധികം അമിതാഭിനയവും കൂടി ചേര്‍ന്നപ്പോള്‍ സിനിമയുടെ നട്ടെല്ലാകേണ്ട കൊങ്കിയമ്മ എന്ന കഥാപാത്രം ശ്രീ രമണിയുടെ കൈകളിലത്ര ശോഭിച്ചില്ല എന്ന് സിനിമ കണ്ടവര്‍ സമ്മതിക്കും..

പാലാട്ടു കോമന്‍റെ വേഷത്തില്‍ സത്യന്‍ തന്നെ മതി എന്നുള്ളത് കുഞ്ചാക്കോയുടെ തീരുമാനമായിരുന്നു.. അന്ന് സത്യന് പ്രായം അമ്പത്.. "ഉണ്ണിയാര്‍ച്ച" സിനിമയിലെ ഗൗരവഭാവം നിറഞ്ഞ ആരോമല്‍ ചേകവരെ പോലെയായിരുന്നില്ല പാലാട്ട് കോമന്‍.. പ്രണയവും യൗവനതുടിപ്പുകളും സാഹസികതയും സമാസമം ചേര്‍ന്ന് വരേണ്ട കഥാപാത്രം മധ്യവയസ്സും പിന്നിട്ട സത്യനില്‍ എത്രമാത്രം ശോഭിയ്ക്കും എന്നൊരു സംശയം പലരും ഉന്നയിച്ചു.. പ്രേംനസീര്‍ ചെയ്‌താല്‍ കൂടുതല്‍ നന്നാവുമെന്നും പലരും കുഞ്ചാക്കോയോട് പറഞ്ഞിരുന്നതായി ശാരംഗപാണി ഓര്‍ക്കുന്നു. പക്ഷെ കുഞ്ചാക്കോ തന്‍റെ നിലപാടില്‍ ഉറച്ചു നിന്നു.. ആരോമല്‍ ചേകവരായാലും ആരോമലുണ്ണിയായാലും പാലാട്ടു കോമനായാലും ഉദയ നിര്‍മ്മിയ്ക്കുന്ന സിനിമകളില്‍ ഈ വേഷങ്ങളെല്ലാം സത്യന് മാത്രമേ കൊടുക്കൂ എന്നൊരു തീരുമാനവും ചാക്കോച്ചന്‍ എല്ലാവരെയും അറിയിച്ചു..

ഉണ്ണിയാര്‍ച്ചയുടെ വിജയത്തിന്‍റെ ചുവടുപിടിച്ചു നിര്‍മ്മിച്ച സിനിമയായത് കൊണ്ട് ഈ സിനിമയ്ക്ക് ആദ്യം കൊങ്കിയമ്മ (കുങ്കിയമ്മ എന്നും പറയുന്നുണ്ട്) എന്നായിരുന്നു പേരിട്ടത്. എന്നാല്‍ സിനിമ ഇറങ്ങിയത് പാലാട്ടു കോമന്‍ എന്ന ടൈറ്റിലിലും. പ്രേക്ഷകരുടെ കയ്യടിയ്ക്കു വേണ്ടി മാത്രണ്ടാക്കിയ നിരവധി മുഹൂര്‍ത്തങ്ങള്‍ ശാരംഗപാണി സാര്‍ തിരക്കഥയിലെഴുതി ചേര്‍ത്തിരുന്നു. മരക്കൊമ്പിലിൽ കെട്ടിയുണ്ടാക്കിയ തൊട്ടിലില്‍ കൊച്ചുകോമനെ ഉറക്കി കിടത്തിയ ശേഷം കൊങ്കിയമ്മ തെല്ലൊന്ന് മാറി നിന്നപ്പോള്‍ ഒരു കാട്ടാന വന്ന് തൊട്ടിലെപ്പാടെ കൊച്ചുകോമനെ എടുത്തുകൊണ്ടു ഓടുന്ന സീന്‍.. ആനയിൽ നിന്നും കൊച്ചുകോമന്‍ അത്ഭുതകരമായി രക്ഷപ്പെടുന്ന രംഗം.. തന്‍റെ കൂന്തലില്‍ ഒളിപ്പിച്ചു കൊണ്ട് ആദ്യം കുളക്കടവിലും പിന്നീട് കൊട്ടാരം അകത്തളത്തിലും കോമനെ ഒളിപ്പിച്ച് നടക്കുന്ന ഉണ്ണിയമ്മ.. കൊങ്കിയമ്മ നാഗങ്ങളെ പ്രീണിപ്പിച്ചു നിധി എടുക്കുന്ന രംഗം.. കടുവയുമായുള്ള കോമന്‍റെ പോരാട്ടം.. അങ്ങനെ നിരവധി സാഹസിക രംഗങ്ങള്‍!!
1961ല്‍ ഓണത്തിന് റിലീസായ ഉദയായുടെ "ഉണ്ണിയാര്‍ച്ച" നേടിയ പോലെയൊരു ഐതിഹാസിക വിജയം ആവര്‍ത്തിച്ചില്ലെങ്കിലും ചാക്കോച്ചന്റെ കീശയിൽ കാശ് നിറച്ച ചിത്രം തന്നെയാണ് പാലാട്ടു കോമന്‍..
ഉണ്ണിയാര്‍ച്ചയുടെ ടെക്നിക്കല്‍ വിഭാഗം തന്നെ പാലാട്ടു കോമനിലും നിലനിര്‍ത്തിയപ്പോള്‍ തൊട്ടുമുമ്പത്തെ മൂന്നു സിനിമകള്‍ക്കും സംഗീതം പകര്‍ന്ന കെ രാഘവനെ മാറ്റി.. ഒരിടവേളക്ക് ശേഷം ഉദയാ സ്റ്റുഡിയോ ചലച്ചിത്ര നിര്‍മ്മാണ രംഗത്ത് മടങ്ങിയെത്തിയ ചിത്രമായ "ഉമ്മ"യിലെ സംഗീത സംവിധായകന്‍ എം എസ് ബാബുരാജിനെ പാലാട്ടു കോമന്‍റെ സംഗീത ചുമതലയേല്‍പ്പിച്ചു.. ഉദയാ സ്റ്റുഡിയോയുടെ മടങ്ങിവരവിലെ നാല് സിനിമകള്‍ക്കും പാട്ടുകളെഴുതിയ പി ഭാസ്കരന്‍ മാഷിനു പകരക്കാരനായി, ആദ്യമായി, വയലാര്‍ രാമവര്‍മ്മ ഉദയാ ക്യാമ്പിലെത്തി.. ഉദയഭാനു, യേശുദാസ് എന്നീ ഗായകർ ആദ്യമായി ഉദയാ ചിത്രത്തിൽ സഹകരിയ്ക്കുന്നത് പാലാട്ടു കോമനിലാണ്..!

തന്‍റെ സിനിമയിലെ നായകന് പിന്നണിഗാന ശബ്ദമായി എ എം രാജയുടെ സ്വരം മാത്രം ആഗ്രഹിച്ചിരുന്ന ചാക്കോച്ചന്‍ മനസ്സില്ലാ മനസ്സോടെയായിരുന്നു അന്ന് ബാബുരാജിന്‍റെ ഈ തീരുമാനം അംഗീകരിച്ചതെന്നു ശാരംഗപാണി സാര്‍ എന്നോട് പറഞ്ഞിരുന്നു. പാലാട്ടു കോമനിലെ "മനസ്സിനകത്തൊരു പെണ്ണ്.. " എന്ന ഗാനത്തിനല്ലാതെ ഉദയഭാനു പിന്നീടൊരിക്കലും ഉദയാ സിനിമകളില്‍ പാടിയിട്ടില്ല.. പാലാട്ടു കോമനിലൂടെ ആദ്യമായി ഉദയാ ക്യാമ്പിൽ എത്തിയ യേശുദാസ്, "ഭാര്യ"യിലൂടെ ഉദയായുടെ പ്രിയപെട്ടവനായി മാറിയത് ചരിത്രം!! സത്യന് വേണ്ടി എ എം രാജ, ഉദയഭാനു, യേശുദാസ്, ജോർജ്ജ് എന്നിങ്ങനെ നാല് ഗായകർ പിന്നണി പാടിയിട്ടുണ്ട് പാലാട്ടുകോമനിൽ.. അന്നത്തെ കാലത്ത് ഇതൊരു അപൂർവ സംഗതിയായിരുന്നു..

അന്നൊക്കെ മാതൃഭൂമി ആഴ്ചപതിപ്പില്‍ പുതിയ റിലീസ് സിനിമകളെ കുറിച്ച് നിരൂപണം എഴുതിയിരുന്ന "സിനിക്ക്‌" മോശം അഭിപ്രായമായിരുന്നു പാലാട്ടു കോമനെ കുറിച്ചെഴുതിയത്.. ഇതിനെതിരായി ഉദയാ കുഞ്ചാക്കോ കോടതിയെ സമീപിക്കുകയും തുടർന്ന് ഏകദേശം ഒന്നര പതിറ്റാണ്ടോളം മാതൃഭൂമിയിൽ ഉദയാ സിനിമകളെ കുറിച്ചുള്ള നിരൂപണങ്ങൾ ഒഴിവാക്കുകയും ചെയ്തിരുന്നു.. ഉദയാ നിർമ്മിച്ച പഴയ സിനിമകളുടെ പുതിയ പ്രിന്റ് 1980കളിൽ നവോദയ അപ്പച്ചൻ തിയറ്ററിൽ എത്തിച്ചപ്പോൾ കൂടുതൽ ആവർത്തിച്ച് റിലീസിന് എത്തിയ സിനിമകളിൽ ഉണ്ണിയാർച്ചയും പാലാട്ട് കോമനും ഉണ്ടായിരുന്നു. ദൂരദർശനിലെ പിന്നീട് വീഡിയോ കാസറ്റിലും ഞാൻ കണ്ട പാലാട്ട് കോമൻ, സത്യന്റെ സിനിമകളിൽ സ്റ്റണ്ട് ഉണ്ടാവില്ലെന്ന കുട്ടിക്കാലത്തെ എന്റെ മനസ്സിലെ തെറ്റുധാരണ മാറ്റിയ ചിത്രം കൂടിയായിരുന്നു..

കുഞ്ചാക്കോ മുമ്പ് പറഞ്ഞ കാര്യം തന്നെ ഞാനും ആവർത്തിക്കുന്നു.. പാലാട്ട് കോമൻ ആകാനും ആരോമൽ ചേകവർ ആകാനും (തച്ചോളി ഒതേനൻ ആകാനും) സത്യനേക്കാൾ യോഗ്യനായ നടൻ മലയാള സിനിമയിൽ ഉണ്ടായിട്ടേയില്ല..! പാലാട്ട് കോമനെ പറ്റി നിങ്ങളുടെ ഓർമ്മകളും ഈ ലേഖനത്തെ കുറിച്ച് അഭിപ്രായങ്ങളും പ്രതീക്ഷിച്ച് കൊണ്ട്.. ജയ്ഹിന്ദ്..!
**അറുപതിന്റെ നിറവിൽ "പാലാട്ടുകോമൻ"** **Gopala Krishnan** ഉദയാ സ്റ്റുഡിയോ നിർമ്മിച്ച രണ്ടാമത്തെ വടക്കൻപാട്ട് ചിത്രമായ "പാലാട്ടുകോമൻ" റിലീസായത്, ആറു പതിറ്റാണ്ടുകൾക്ക് മുമ്പുള്ള ഒരോണക്കാലത്തായിരുന്നു. പ്രശസ്ത കവി ശ്രീ കുണ്ടൂര്‍ നാരായണ മേനോന്‍ 1912ല്‍ എഴുതി പ്രസിദ്ധീകരിച്ച "കോമപ്പന്‍" എന്ന കൃതിയായിരുന്നു സത്യൻ നായകനായ പാലാട്ടുകോമന്റെ ഈ ചിത്രത്തിന് ആധാരമായത്.. ഈ സിനിമയുടെ പേരിൽ ഉദയായും മാതൃഭൂമിയും കോടതി കയറിയ ഒരു ചരിത്രവുമുണ്ട്.. എനിയ്‌ക്കേറ്റവും ഇഷ്‌ടമുള്ള സത്യൻ ചിത്രമായ പാലാട്ട് കോമന്റെ അറുപതാം വാർഷികം പ്രമാണിച്ച് മുമ്പെഴുതിയ ഒരു ലേഖനം വീണ്ടും പങ്കുവയ്ക്കട്ടെ..! കോമന്റെ വീരഗാഥ കണ്ടിട്ടില്ലാത്തവർക്ക് ആസ്വദിക്കാനും വായിച്ച് മറന്നവർക്ക് ഓർമ്മ പുതുക്കാനും വേണ്ടി..!! തൊണ്ണൂറാം വീട്ടുകാരും കൈപ്പുള്ളി പാലാട്ടുകാരും തമ്മിലുള്ള കുടിപ്പകയ്ക്ക് വർഷങ്ങളുടെ ചരിത്രമുണ്ട്. അതിനുള്ള കാരണമായി പറയുന്നത് കൈപ്പുള്ളി പാലാട്ടു കുടുംബത്തില്‍ എവിടെയോ സൂക്ഷിച്ചിട്ടുള്ള നിധിയാണ്‌. തലമുറ കൈമാറിവന്ന ആ കുടിപ്പക മനസ്സില്‍ കൊണ്ട് നടക്കുന്ന തൊണ്ണൂറാംവീട് ചന്ദ്രപ്പന്‍ (കോട്ടയം ചെല്ലപ്പന്‍) കൈപ്പുള്ളി ഇല്ലത്തെ ആക്രമിക്കാന്‍ തക്കം പാര്‍ത്തു നടക്കുന്നയാളാണ്.. കൈപുള്ളി പാലാട്ടുള്ള കൈപ്പുള്ളീലച്ചനും (ഓച്ചിറ ശങ്കരന്‍ കുട്ടി) ഭാര്യ കൊങ്കിയമ്മയ്ക്കും (ശ്രീ രമണി) ഒമ്പത് മക്കളാണ് ഉള്ളത്. അതില്‍ മൂത്തവനായ പാലാട്ടു ദേവന്‍ തൊണ്ണൂറാം വീട്ടിലെ ചാപ്പനുമായി ഉത്സവപറമ്പില്‍ വച്ച് അടിയുണ്ടായി. ചാപ്പന് പരുക്ക് പറ്റി. അതോടെ കുട്ടികളുടെ ആ കൊച്ചു കലഹം കുടുംബക്കാര്‍ ഏറ്റെടുത്തു.. കൈപ്പുള്ളി ഇല്ലത്തുള്ള നിധികുംഭം കണ്ണും നട്ടു നടക്കുന്ന ചന്ദ്രപ്പന്‍ ഈയവസരം മുതലെടുത്ത്‌ പാലാട്ടു കുടുംബത്തെ ആക്രമിക്കാന്‍ പട നയിച്ചു.. കുട്ടികള്‍ തമ്മിലുള്ള വഴക്ക് രമ്യതയില്‍ അവസാനിപ്പിച്ച്‌ പാലാട്ടു ദേവനെ കൊണ്ട് ചാപ്പനോട് ക്ഷമ ചോദിയ്ക്കാന്‍ കൈപ്പുള്ളീലച്ചന്‍ പുറപ്പെടാന്‍ നിന്ന സമയത്ത് അവിടെ കയറിവന്നു ചന്ദ്രപ്പനും കൂട്ടരും കൈപ്പുള്ളീലച്ചനെയും അദ്ദേഹത്തിന്‍റെ ഒമ്പത് മക്കളെയും ക്രൂരമായി വകവരുത്തി. കൊങ്കിയമ്മ അപ്പോള്‍ ഗര്‍ഭിണി ആയിരുന്നു.. അതിനാല്‍ അവരെ ചോര വീഴ്ത്തി കൊല്ലാതെ ആനകഴുത്തന്‍ മലയുടെ ചരിവിലുള്ള മരണക്കയത്തിലേക്ക് കൊണ്ടുപോയി എറിഞ്ഞു കൊല്ലുവാന്‍ ചന്ദ്രപ്പന്‍ തന്‍റെ കിങ്കിരന്മാരോട് പറഞ്ഞു.. മലയുടെ താഴെ വേടന്മാരുടെ താവളമായിരുന്നു.. അവിടെ അന്ന് ഉത്സവവും.. (( ഗാനം 01- "ആനകേറാ മലയില്..ആള് കേറാമലയില്...)) തൊണ്ണൂറാം വീടന്‍റെ അനുയായികള്‍ കൊക്കയിലേക്ക് എറിഞ്ഞു കൊല്ലാന്‍ കൊണ്ടുവന്ന ഗര്‍ഭിണിയായ കൊങ്കിയമ്മയെ അവരില്‍ നിന്നും വേടന്മാരുടെ തലവന്‍ രക്ഷിയ്ക്കുന്നു. കൊങ്കിയമ്മയ്ക്ക് ആ കാട് അഭയമരുളുന്നു.. തനിയ്ക്കീ ജീവിതത്തില്‍ ആകെയൊരു പ്രതീക്ഷയുള്ള തന്‍റെ ഉദരത്തില്‍ വളരുന്ന കുഞ്ഞിന്‍റെ ആയുസ്സിന് വേണ്ടി കൊങ്കിയമ്മ ഈശ്വരനോട് മനമുരുകി എന്നും പ്രാര്‍ഥിക്കുന്നു.. (( ഗാനം 02 -"" അയ്യപ്പന്‍ കാവിലമ്മേ..."")) കൊങ്കിയമ്മയുടെ ഭര്‍ത്താവിനെയും കുഞ്ഞുങ്ങളെയും വകവരുത്തി ചന്ദ്രപ്പൻ ആ കൈപ്പുള്ളി തറവാട് മുഴുവന്‍ അന്വേഷിച്ചിട്ടും നിധിയിരിയ്ക്കുന്ന സ്ഥലം മനസ്സിലാക്കാനായില്ല. ഇതിനിടയില്‍ കൊങ്കിയമ്മ കാട്ടില്‍ വച്ചു പ്രസവിച്ചു ഒരാണ്‍കുഞ്ഞിനെ. അന്നേരം തന്നെ തൊണ്ണൂറാം വീട്ടില്‍ അശുഭ ലക്ഷണങ്ങള്‍ കണ്ടു തുടങ്ങി. തൊണ്ണൂറാം വീടിന്‍റെ ഉമ്മറത്ത്‌ തിരി കൊളുത്തിയ നിലവിളക്ക് കൊങ്കിയമ്മയുടെ കുഞ്ഞു ജനിച്ച നിമിഷം തന്നെ കെട്ടു.. തറവാട്ടിലെ അശുഭകരമായ കാര്യങ്ങള്‍ ഗണിച്ചു നോക്കി പറയാന്‍ ചന്ദ്രപ്പന്‍ ഒരു ജ്യോത്സനെ (മണവാളന്‍ ജോസഫ്) വരുത്തി.. കൊങ്കിയമ്മ പത്താമത് പ്രസവിച്ച ആണ്‍കുട്ടി ചന്ദ്രപ്പന്‍റെ കാലനായി അവതരിച്ച ശ്രീകൃഷ്ണ ജന്മമാണെന്ന് ജ്യോത്സന്‍ പ്രശ്നം നോക്കി പറഞ്ഞു.. ചന്ദ്രപ്പന്‍ അയാളെ പിടിച്ചു തടവിലിട്ടു. നാടായ നാട് മുഴുവന്‍ ചന്ദ്രപ്പന്‍റെ ആളുകള്‍ കൊങ്കിയമ്മയേയും കുഞ്ഞിനേയും തേടി നടന്നു.. ഇതിനിടയില്‍ വനത്തിലെ അമ്മമ്മാരുടെ നടുവില്‍ കൊച്ചു കോമന്‍ (മാസ്റ്റര്‍ ജിജോ) കളിച്ചു വളർന്നു.. (( ഗാനം 03- ചാഞ്ചക്കം ചാഞ്ചക്കം ചാഞ്ചാട്..)) കൊങ്കിയമ്മ കോമനെ നല്ലൊരു യോദ്ധാവാക്കി വളര്‍ത്തി.. അച്ഛനെയും സഹോദരങ്ങളെയും നിര്‍ദാക്ഷിണ്യം കൊന്നു കളഞ്ഞ തൊണ്ണൂറാം വീടനെയും അയാളുടെ കുലത്തിലെ ഓരോ മനുഷ്യജീവിയെയും തന്‍റെ മകന്‍ കോമന്‍ കൊന്നൊടുക്കണം എന്നായിരുന്നു കൊങ്കിയമ്മയുടെ വ്രതം. കോമന് കൊങ്കിയമ്മ ചെറുപ്പത്തില്‍ കഥ പറഞ്ഞു കൊടുത്തിരുന്നത് തന്നെ അതായിരുന്നു.. (( ഗാനം 04- കണ്ണീര്‍കൊണ്ടൊരു കായലുണ്ടാക്കിയ ..)) തൊണ്ണൂറാം വീട് ചന്ദ്രപ്പന് രണ്ടു സഹോദരിമാരും ഉണ്ടായിരുന്നു.. ഉണ്ണിയമ്മയും (ബേബി സീത) ഉണ്ണി ചിരുതയും (ബേബി സാവിത്രി). ചന്ദ്രപ്പന്റെ ഉയിരായിരുന്നു അവര്‍. ശൈശവദശ വിട്ടു പാലാട്ടു കോമന്‍ ഒരു കോമള ബാലനായി വളര്‍ന്നു.. കാട്ടിലെ പ്രിയപ്പെട്ടവനായി മാറി.. കാട്ടിലെ ജീവികളോടു സ്നേഹമുള്ള അവരോടൊപ്പം ഉല്ലസിച്ചു കളിച്ചു വളരുന്ന ബാലന്‍ (ബോബന്‍ കുഞ്ചാക്കോ). അതേസമയം തൊണ്ണൂറാം വീട്ടില്‍ ഉണ്ണിയമ്മയും കൗമാരദശയിലേക്ക് കടന്നിരുന്നു.. (( ഗാനം 05- മാനെ മാനെ പുള്ളിമാനേ..)) കോമനു പന്ത്രണ്ടു വയസ്സായപ്പോള്‍ തുളുനാടന്‍ ആശാന്മാരില്‍ നിന്നും പയറ്റു വിദ്യകള്‍ അഭ്യസിപ്പിക്കാന്‍ ഉള്ള ഏര്‍പ്പാട് കൊങ്കിയമ്മ സഹായി പങ്ങന്‍ (എസ് പി പിള്ള) വഴി ചെയ്തു. അതിനായി ആദ്യം കൊങ്കിയമ്മ കോമനെയും കൂട്ടി പാലാട്ടെയ്ക്ക് യാത്രയായി.. കൂടെ പങ്ങനും.. പാലാട്ടെത്തിയ കൊങ്കിയമ്മയും കോമനും കൈനോട്ടക്കാരുടെ വേഷത്തില്‍ അവിടെയുണ്ടായിരുന്ന തൊണ്ണൂറാം വീടന്മാരുടെ സൈന്യത്തെ സമര്‍ത്ഥമായി കബളിപ്പിച്ചു.. (( ഗാനം 06- ഭാഗ്യമുള്ളോരു തമ്പുരാനേ..)) അങ്ങനെ അവരുടെ കണ്ണില്‍ പൊടിയിട്ട് കൊങ്കിയമ്മ തനിയ്ക്കു മാത്രമറിയാവുന്ന പാലാട്ടെ നിലവറയുടെ അടുത്തേയ്ക്കാണ് പോയത്. അവിടെ കാവലായി നിന്നിരുന്ന നാഗങ്ങളുടെ സഹായത്തോടെ പാലാട്ടു തറവാട്ടില്‍ ഭദ്രമായി സൂക്ഷിച്ചിരുന്ന നിധിയുമായി കാട്ടിലേയ്ക്ക് മടങ്ങി. അങ്ങനെ കോമനെ തുളുനാടന്‍ കളരിയില്‍ അയച്ചു ആശിച്ച പോലെ പയറ്റു അഭ്യസിപ്പിക്കാന്‍ കൊങ്കിയമ്മക്ക് സാധിച്ചു. കോമന്‍ കളരിയില്‍ നിന്നും യുവാവായി ( സത്യന്‍ ) മടങ്ങി വന്നു.. ചന്ദ്രപ്പന്‍റെയും തൊണ്ണൂറാം വീട്ടിലെ സകലരുടെയും നാശം..!! അതായിരുന്നു കൊങ്കിയമ്മ കോമനോട് ആവശ്യപ്പെട്ടത്.. അമ്മയുടെ ആഗ്രഹം സാധിപ്പിച്ചേ ഇനി അമ്മയുടെ മുന്നിലേക്ക്‌ താന്‍ മടങ്ങുകയുള്ളൂ എന്ന് സത്യം ചെയ്തു കോമന്‍ പങ്ങനെയും കൂട്ടി ആനപ്പുറത്ത് നാട്ടിലേക്ക് യാത്രയായി.. യാത്രാമധ്യേ കോമന്‍ ആദ്യം കണ്ടത് പുഴയില്‍ നീരാടുന്ന സുന്ദരികളെ ആയിരുന്നു.. തന്‍റെ ബദ്ധശത്രു ചന്ദ്രപ്പന്‍റെ സഹോദരിമാരായ ഉണ്ണിയമ്മയേയും ( രാഗിണി ) ഉണ്ണി ചിരുതയേയും ( ജയന്തി ) ആയിരുന്നു. (( ഗാനം 07 - പൂവേ നല്ല പൂവേ..)) അവരുടെ നീരാട്ടും പാട്ടും ആസ്വദിച്ചു കോമന്‍ കുളക്കടവില്‍ തന്നെ നിന്നു. ഇതുകണ്ട ഉണ്ണി ചിരുതയും തോഴിമാരും ഭയന്ന് കുളത്തില്‍ നിന്നും കയറി ഓടി. എന്നാല്‍ ഉണ്ണിയമ്മ കോമനെ കണ്ണിമവെട്ടാതെ നോക്കി നിന്നു.. തന്‍റെ ശത്രുവിന്‍റെ സഹോദരിയാണ് ഉണ്ണിയമ്മ എന്ന സത്യമറിയാത്ത കോമന്‍ ആദ്യകാഴ്ചയില്‍ തന്നെ ഉണ്ണിയമ്മയില്‍ അനുരക്തനായിരുന്നു.. കുളക്കടവില്‍ നിന്നും ഭയന്നെഴുന്നെറ്റ ഉണ്ണി ചിരുത നേരെ പോയത് തന്‍റെ ആങ്ങളമാരുടെ അടുത്തേയ്ക്കായിരുന്നു. കുളക്കടവിലെ പുരുഷ സാന്നിധ്യം അറിഞ്ഞ അവര്‍ കോമനെ വധിയ്ക്കാനെത്തിയെങ്കിലും അവിടെ ആരെയും കണ്ടില്ല. ഒടുവില്‍ ഉണ്ണിയമ്മയുടെ ശകാരവും കേട്ടു ഇളിഭ്യരായി അവര്‍ മടങ്ങിയപ്പോള്‍ കുളത്തില്‍ നിന്നും ഉണ്ണിയമ്മയുടെ അഴിച്ചിട്ട കാര്‍ക്കൂന്തല്‍ മറയില്‍ നിന്നും പാലാട്ടു കോമന്‍ പുറത്തു വന്നു. തന്നെ രക്ഷിച്ച ഉണ്ണിയമ്മക്ക് എന്താണ് വേണ്ടതെന്നു കോമന്‍ ചോദിച്ചു. ഉണ്ണിയമ്മ കോമന്‍റെ വാഹനമായ ആ ആനയുടെ വാലിലെ രോമമാണ് ആവശ്യപ്പെട്ടത്. ഇത്രയും ചങ്കൂറ്റമുള്ള സ്ത്രീരത്നത്തിനു എന്തിനാണ് ഒരു ആനവാല്‍ എന്ന് കോമന്‍ പരിഹാസമായി ചോദിച്ചു.. ഉണ്ണിയമ്മ നാണത്തോടെ നിന്നു. കോമന്‍ അവിടെ നിന്നും മടങ്ങി.. അപ്പോഴേക്കും അവന്‍ ഉണ്ണിയമ്മയുടെ ഹൃദയത്തില്‍ കയറിക്കഴിഞ്ഞിരുന്നു.. രാത്രിയില്‍ കിടപ്പുമുറിയില്‍ കോമനെ സ്വപ്നം കണ്ടുറങ്ങി ഉണ്ണിയമ്മ..!! (( ഗാനം 08- ആനക്കാരാ.. ആനക്കാരാ.. ആരെ കാണാന്‍ വന്നു നീ..)) ഉണ്ണിയമ്മ കോമന്‍റെ ഉറക്കം കളഞ്ഞു. അവളെ പിന്നെയും കാണാന്‍ കോമന്‍റെ മനസ്സ് തുടിച്ചു. അതിന് പങ്ങന്‍ പോംവഴി കണ്ടെത്തി. നാടോടി നര്‍ത്തകരുടെ വേഷത്തില്‍ നൃത്തവും നാടന്‍ പാട്ടുമായി അവരിരുവരും തൊണ്ണൂറാം വീട്ടിലെത്തി ചന്ദ്രപ്പനെയും കൂട്ടരെയും രസിപ്പിച്ചു. അവരുടെ ആട്ടത്തിലും താളത്തിലും ചന്ദ്രപ്പന്‍ വളരെ സന്തോഷവാനായി.. അന്നവിടെ തങ്ങി വിശാലമായി ഭക്ഷണം കഴിച്ചു പിറ്റേന്ന് പോയാല്‍ മതിയെന്നും ചന്ദ്രപ്പന്‍ അവരോടു പറഞ്ഞു.. രാത്രി ആയപ്പോള്‍ കോമന്‍ തന്‍റെ യഥാര്‍ത്ഥ രൂപത്തില്‍ വീടിന്‍റെ അകത്തു കടന്നു. അപകടത്തിലേക്ക് സ്വയം എടുത്തു ചാടും മുമ്പ് കോമനെ വീണ്ടും ഉണ്ണിയമ്മയുടെ കാര്‍കൂന്തല്‍ രക്ഷിച്ചു. അവള്‍ ഒരിക്കല്‍ കൂടി കോമനെ തന്‍റെ കേശഭാരത്തില്‍ ഒളിപ്പിച്ചു കൊണ്ട് വീടിന്‍റെ അകത്തളം താണ്ടി തന്‍റെ അറയില്‍ എത്തിച്ചു. അവരുടെ അനുരാഗവല്ലരി അവിടെ വച്ച് പൂത്തുതളിര്‍ത്തു.. [embed]https://youtu.be/BAbZkptZXHU[/embed] (( ഗാനം 09- ചന്ദനപ്പല്ലക്കില്‍ വീട് കാണാന്‍ വന്ന..)) രാവിലെ മറ്റുള്ളവര്‍ ഉണരും മുമ്പ് കോമന്‍ സ്ഥലം വിട്ടെങ്കിലും പാലാട്ടു കോമന്‍ എന്ന് പേര് കൊത്തിയ കത്തി ഉണ്ണിയമ്മയുടെ കിടക്കയില്‍ തലയിണയ്ക്കടിയില്‍ മറന്നു വച്ചത്.. ഉണ്ണിചിരുത കണ്ടെത്തി ചന്ദ്രപ്പനെ ഏല്‍പ്പിച്ചു. ശത്രു തിരിച്ചെത്തിയതറിഞ്ഞ ചന്ദ്രപ്പന്‍ കോപിഷ്ടനായി. പാലാട്ടു കോമനെ തേടി നാലുപാടും ചന്ദ്രപ്പന്‍റെ ആളുകള്‍ നെട്ടോട്ടം പാഞ്ഞു. ഈ സമയത്ത് കോമന്‍ തന്‍റെ ഉണ്ണിയമ്മയെ നിനച്ചുകൊണ്ട് മറ്റൊരു സ്ഥലത്ത് തങ്ങുകയായിരുന്നു. അവിടെ കുറെ നാടോടികള്‍ വേറെയും ഉണ്ടായിരുന്നു. അവരോടു തന്‍റെ പ്രണയകാര്യം കോമന്‍ മനസ്സുതുറന്നു അറിയിക്കുന്നു.. (( ഗാനം 10- മനസ്സിനകത്തൊരു പെണ്ണ്.. )) കോമനെ മാത്രമേ താന്‍ കല്യാണം കഴിക്കൂ എന്ന് വാശിപിടിച്ച ഉണ്ണിയമ്മയെ ചന്ദ്രപ്പന്‍ തടവിലാക്കി. ഉണ്ണിയമ്മയുടെ മൂത്ത സഹോദരിയെ വിവാഹം ചെയ്ത നാടുവാഴിയെ (വേലായുധന്‍ നായര്‍) കൊണ്ട് തന്നെ ഉണ്ണിയമ്മയെ കല്യാണം കഴിപ്പിയ്ക്കാന്‍ ചന്ദ്രപ്പന്‍റെ തീരുമാനിച്ചു. പങ്ങന്‍ വഴി കോമന്‍ വിവരം അറിയുന്നു. പങ്ങന്‍ ചന്ദ്രപ്പന്‍റെ ഭൃത്യന്‍ ചിങ്ങനെ (ബഹദൂര്‍) പാട്ടിലാക്കി ഉണ്ണിയമ്മയുടെ തടവറ കണ്ടെത്തുന്നു. അവിടെ കോമനെ കാത്തു കണ്ണീരോടെ ഉണ്ണിയമ്മ ഇരിപ്പുണ്ടായിരുന്നു.. (( ഗാനം 11 - ഉരുകുകയാണെന്‍ ഹൃദയം..)) പങ്ങന്‍ ഉണ്ണിയമ്മയുടെ തടവറയിലെത്തി.. ഉണ്ണിയമ്മ അപ്പോള്‍ പങ്ങന് നല്‍കിയ ഓല പങ്ങന്‍ മടങ്ങിച്ചെന്നു കോമനെ ഏല്‍പ്പിച്ചു. ഉണ്ണിയമ്മ ആ വിവാഹത്തിന് വഴങ്ങിയില്ലെങ്കില്‍ ആനക്കഴുത്തന്‍ മലയില്‍ എറിഞ്ഞു കൊല്ലാനായിരുന്നു ചന്ദ്രപ്പന്‍റെ തീരുമാനം എന്ന് ഓലയിലൂടെ അറിഞ്ഞ കോമന്‍, ഉണ്ണിയമ്മ ഭയപ്പെടേണ്ടെന്നും ഉടനെ താനവിടെ വന്നു ഉണ്ണിയമ്മയെ രക്ഷിച്ച് ആനക്കഴുത്തന്‍ മലയില്‍ വസിയ്ക്കുന്ന തന്‍റെ അമ്മയുടെ അടുത്തേയ്ക്ക് കൊണ്ടുപോകാമെന്നു ഓലയിലെഴുതി പങ്ങന്‍ വശം ഉണ്ണിയമ്മയ്ക്ക് കൊടുത്തുവിട്ടു.. എന്നാല്‍ നിര്‍ഭാഗ്യവശാല്‍ ചിങ്ങന്‍ ഒപ്പിച്ച വേലയില്‍ അബദ്ധത്തില്‍ പങ്ങന്‍റെ കൈയില്‍ നിന്നും ചന്ദ്രപ്പന്‍റെ കയ്യിലാണ് കോമനെഴുതിയ ആ ഓല കിട്ടിയത്. അയാളുടനെ കൂട്ടാളികളെയും കൂട്ടി കൊങ്കിയമ്മയെ കൊല്ലാന്‍ മലയിലേയ്ക്കു പുറപ്പെട്ടു. തന്നെ വിവാഹം കഴിയ്ക്കാന്‍ വഴങ്ങാത്ത ഉണ്ണിയമ്മയെ ബലമായി പ്രാപിച്ചു സ്വന്തമാക്കാന്‍ നാടുവാഴിയും കൂട്ടരും അന്നേരം അവിടെയെത്തി. ഉണ്ണിയമ്മയെ മോചിപ്പിയ്ക്കാന്‍ അവിടെയെത്തിയ കോമന്‍ അവരെയെല്ലാം എതിര്‍ത്ത് തോല്‍പ്പിച്ചു.. ഉണ്ണിയമ്മയെ രക്ഷിച്ചു. കൊങ്കിയമ്മയെ കൊല്ലാന്‍ ചന്ദ്രപ്പന്‍ പോയ വിവരമറിഞ്ഞ കോമന്‍ അവരുടെ പിന്നാലെ കുതിച്ചു.. (( ഗാനം 12- ഊരുക പടവാള്‍.. രണഭൂമിയിലേക്ക്‌ കുതിയ്ക്കൂ..)) പക്ഷെ വഴിയില്‍ വച്ച് കോമനെ ചതിയില്‍ പെടുത്തിയ ചന്ദ്രപ്പന്‍ കോമനെ ഒരു കടുവയുടെ മുന്നിലേക്ക് ഇട്ടു കൊടുക്കുന്നു. നിരായുധനായ കോമന്‍ കടുവയോട് പോരാടി ജയിയ്ക്കുന്നു. അപ്പോഴേക്കും കൊങ്കിയമ്മയെ ചന്ദ്രപ്പന്‍ പിടികൂടി തലവെട്ടാന്‍ ഒരുങ്ങുന്നു. ആ സമയം കാട്ടിലെ മലമ്പാമ്പുകള്‍ ചന്ദ്രപ്പനെയും കൂട്ടരെയും ആക്രമിയ്ക്കുന്നു. അപ്പോഴേയ്ക്കും കോമന്‍ അവിടെയെത്തി ചന്ദ്രപ്പനെയും കൂട്ടരെയും എതിരിട്ടു.. കോമന്‍ ഓരോന്നായി അരിഞ്ഞു തള്ളി അമ്മയെ രക്ഷിയ്ക്കുന്നു. ഒടുവില്‍ തന്‍റെ അച്ഛനെ വധിച്ച തൊണ്ണൂറാംവീട് ചന്ദ്രപ്പനേയും കോമന്‍ തലയറുത്തു കൊല്ലുന്നു.. അമ്മയുടെ ശത്രുക്കളെയെല്ലാം താന്‍ കാലപുരിയ്ക്കയച്ചു എന്ന് കോമന്‍ പറയുമ്പോള്‍, തൊണ്ണൂറാം വീട്ടില്‍ തനിയ്ക്കിനി ഒരു ശത്രു കൂടിയുണ്ടെന്ന് കൊങ്കിയമ്മ പറയുന്നു. ഉണ്ണിയമ്മയെ കൂടി വധിച്ചാലെ തന്‍റെ ശപഥം നിറവേറൂ എന്നും കൊങ്കിയമ്മ പറയുന്നതോടെ കോമന്‍ തകര്‍ന്നു. ഉണ്ണിയമ്മ തന്‍റെ പ്രാണപ്രിയയാണെന്ന് കോമൻ അമ്മയോട് പറഞ്ഞെങ്കിലും കൊങ്കിയമ്മ ചെവിക്കൊണ്ടില്ല. ഒടുവില്‍ അമ്മയ്ക്ക് താന്‍ നല്‍കിയ സത്യം പാലിയ്ക്കാന്‍ കോമന്‍ ഉണ്ണിയമ്മയെ കൊല്ലാന്‍ കഠാരയോങ്ങി. പക്ഷെ അപ്പോഴേക്കും കോമനെ കൊങ്കിയമ്മ തടഞ്ഞു. മകന് തന്നോടുള്ള സ്നേഹം മനസ്സിലാക്കിയ ആ അമ്മയുടെ മനസ്സലിയുന്നു. അങ്ങനെ കോമനും ഉണ്ണിയമ്മയും ഒന്നാകുന്നു. എല്ലാവരും കൂടി പാലാട്ടെ തറവാട്ടിലേയ്ക്ക് യാത്രയാകുന്നു.. (( ശുഭം..)) **പാലാട്ട് കോമന്റെ ചില പിന്നാമ്പുറ വിശേഷങ്ങൾ** **\-----------------------------------------** ഉദയായുടെ സ്വന്തം ആളായിരുന്നു ശ്രീ ശാരംഗപാണിയെ, അദ്ദേഹത്തിന്‍റെ അവസാനകാലത്ത് എനിയ്ക്ക് പരിചയപ്പെടാൻ സൗഭാഗ്യം ലഭിച്ചിരുന്നു. അദ്ദേഹത്തോട് ആവേശത്തോടെ ഞാനന്ന് ചോദിച്ച കാര്യങ്ങൾ കൂടുതലും ഈ സിനിമയെ കുറിച്ചായിരുന്നു.. അതില്‍ ചിലത് ഞാനിവിടെ ചേർക്കാം.. ഉണ്ണിയാര്‍ച്ചയുടെ വന്‍ വിജയത്തിനു ശേഷം ഉദയാ ക്യാമ്പില്‍ നിന്നും രൂപം കൊണ്ട രണ്ടാമത്തെ വടക്കന്‍ പാട്ട് ചിത്രം പാലാട്ടു കോമന് ആസ്പദമായത് പ്രശസ്ത കവി ശ്രീ കുണ്ടൂര്‍ നാരായണ മേനോന്റെ "കോമപ്പന്‍" എന്ന കൃതിയായിരുന്നെന്ന് ആദ്യം സൂചിപ്പിച്ചിരുന്നല്ലോ. കുടുംബ വൈരികളായ ഉണ്ണിയമ്മയും പാലാട്ടു കോമനും പരസ്പരം സ്നേഹിയ്ക്കുന്നതും അവരുടെ സ്നേഹം ഇരു വീട്ടുകാരുടെയും ശത്രുത കൂട്ടുകയും ഒടുവില്‍ ദുഷ്ടനായ ഒരു മരയ്ക്കാരുടെ പിടിയില്‍ അകപ്പെട്ട ഉണ്ണിയമ്മയെ സ്വജീവന്‍ പണയം വച്ച് കോമന്‍ രക്ഷിയ്ക്കുന്നതോടെ ശത്രുത മറന്നു ഇരുവീട്ടുകാരും ഒന്നിക്കുന്നതുമാണ് കൃതിയുടെ ഇതിവൃത്തം. എന്നാല്‍ ഈ സംഭവം ഉദയായുടെ കയ്യില്‍ എത്തിയതോടെ അടിമുടി മാറി. മൂലകൃതിയില്‍ നിന്നും കുറച്ചൊക്കെ വ്യതിചലിച്ചു ശാരംഗപാണി എഴുതിയ പാലാട്ട് കോമന്റെ തിരക്കഥ ചോരക്കളിയോടെ ആയിരുന്നു ആരംഭിക്കുന്നത്. ഈ ചോരക്കളി അവസാനം വരെ തുടരാനും അതുവഴി കാണികളില്‍ ആവേശവും ഉദ്വേഗവും നിലനിര്‍ത്താനും സംവിധായകന്‍ കുഞ്ചാക്കോ വിജയിച്ചു. എങ്കിലും ഈ സിനിമയുടെ ഏറ്റവും വലിയ പോരായ്‌മ കൊങ്കിയമ്മ എന്ന പ്രധാന വേഷം അവതരിപ്പിച്ച ശ്രീ രമണി എന്ന ആദ്യകാല തെലുങ്ക്‌ നടി "രുശിയേന്ദ്രമണി" തന്നെയായിരുന്നു. അക്കാലത്ത് മലയാള സിനിമയിൽ ഇത്തരം ഒരു ധീരമാതാവിന്‍റെ വേഷം കെട്ടാന്‍ പ്രാപ്‌തിയുള്ള അഭിനേത്രികളുടെ അഭാവമായിരിയ്ക്കണം ശ്രീ രമണിയെ തിരഞ്ഞെടുക്കാന്‍ കുഞ്ചാക്കോയെ പ്രേരിപ്പിച്ചത്. മലയാള ഭാഷ ശരിയ്ക്കു വഴങ്ങാത്തതും ആവശ്യത്തിലധികം അമിതാഭിനയവും കൂടി ചേര്‍ന്നപ്പോള്‍ സിനിമയുടെ നട്ടെല്ലാകേണ്ട കൊങ്കിയമ്മ എന്ന കഥാപാത്രം ശ്രീ രമണിയുടെ കൈകളിലത്ര ശോഭിച്ചില്ല എന്ന് സിനിമ കണ്ടവര്‍ സമ്മതിക്കും.. പാലാട്ടു കോമന്‍റെ വേഷത്തില്‍ സത്യന്‍ തന്നെ മതി എന്നുള്ളത് കുഞ്ചാക്കോയുടെ തീരുമാനമായിരുന്നു.. അന്ന് സത്യന് പ്രായം അമ്പത്.. "ഉണ്ണിയാര്‍ച്ച" സിനിമയിലെ ഗൗരവഭാവം നിറഞ്ഞ ആരോമല്‍ ചേകവരെ പോലെയായിരുന്നില്ല പാലാട്ട് കോമന്‍.. പ്രണയവും യൗവനതുടിപ്പുകളും സാഹസികതയും സമാസമം ചേര്‍ന്ന് വരേണ്ട കഥാപാത്രം മധ്യവയസ്സും പിന്നിട്ട സത്യനില്‍ എത്രമാത്രം ശോഭിയ്ക്കും എന്നൊരു സംശയം പലരും ഉന്നയിച്ചു.. പ്രേംനസീര്‍ ചെയ്‌താല്‍ കൂടുതല്‍ നന്നാവുമെന്നും പലരും കുഞ്ചാക്കോയോട് പറഞ്ഞിരുന്നതായി ശാരംഗപാണി ഓര്‍ക്കുന്നു. പക്ഷെ കുഞ്ചാക്കോ തന്‍റെ നിലപാടില്‍ ഉറച്ചു നിന്നു.. ആരോമല്‍ ചേകവരായാലും ആരോമലുണ്ണിയായാലും പാലാട്ടു കോമനായാലും ഉദയ നിര്‍മ്മിയ്ക്കുന്ന സിനിമകളില്‍ ഈ വേഷങ്ങളെല്ലാം സത്യന് മാത്രമേ കൊടുക്കൂ എന്നൊരു തീരുമാനവും ചാക്കോച്ചന്‍ എല്ലാവരെയും അറിയിച്ചു.. ഉണ്ണിയാര്‍ച്ചയുടെ വിജയത്തിന്‍റെ ചുവടുപിടിച്ചു നിര്‍മ്മിച്ച സിനിമയായത് കൊണ്ട് ഈ സിനിമയ്ക്ക് ആദ്യം കൊങ്കിയമ്മ (കുങ്കിയമ്മ എന്നും പറയുന്നുണ്ട്) എന്നായിരുന്നു പേരിട്ടത്. എന്നാല്‍ സിനിമ ഇറങ്ങിയത് പാലാട്ടു കോമന്‍ എന്ന ടൈറ്റിലിലും. പ്രേക്ഷകരുടെ കയ്യടിയ്ക്കു വേണ്ടി മാത്രണ്ടാക്കിയ നിരവധി മുഹൂര്‍ത്തങ്ങള്‍ ശാരംഗപാണി സാര്‍ തിരക്കഥയിലെഴുതി ചേര്‍ത്തിരുന്നു. മരക്കൊമ്പിലിൽ കെട്ടിയുണ്ടാക്കിയ തൊട്ടിലില്‍ കൊച്ചുകോമനെ ഉറക്കി കിടത്തിയ ശേഷം കൊങ്കിയമ്മ തെല്ലൊന്ന് മാറി നിന്നപ്പോള്‍ ഒരു കാട്ടാന വന്ന് തൊട്ടിലെപ്പാടെ കൊച്ചുകോമനെ എടുത്തുകൊണ്ടു ഓടുന്ന സീന്‍.. ആനയിൽ നിന്നും കൊച്ചുകോമന്‍ അത്ഭുതകരമായി രക്ഷപ്പെടുന്ന രംഗം.. തന്‍റെ കൂന്തലില്‍ ഒളിപ്പിച്ചു കൊണ്ട് ആദ്യം കുളക്കടവിലും പിന്നീട് കൊട്ടാരം അകത്തളത്തിലും കോമനെ ഒളിപ്പിച്ച് നടക്കുന്ന ഉണ്ണിയമ്മ.. കൊങ്കിയമ്മ നാഗങ്ങളെ പ്രീണിപ്പിച്ചു നിധി എടുക്കുന്ന രംഗം.. കടുവയുമായുള്ള കോമന്‍റെ പോരാട്ടം.. അങ്ങനെ നിരവധി സാഹസിക രംഗങ്ങള്‍!! 1961ല്‍ ഓണത്തിന് റിലീസായ ഉദയായുടെ "ഉണ്ണിയാര്‍ച്ച" നേടിയ പോലെയൊരു ഐതിഹാസിക വിജയം ആവര്‍ത്തിച്ചില്ലെങ്കിലും ചാക്കോച്ചന്റെ കീശയിൽ കാശ് നിറച്ച ചിത്രം തന്നെയാണ് പാലാട്ടു കോമന്‍.. ഉണ്ണിയാര്‍ച്ചയുടെ ടെക്നിക്കല്‍ വിഭാഗം തന്നെ പാലാട്ടു കോമനിലും നിലനിര്‍ത്തിയപ്പോള്‍ തൊട്ടുമുമ്പത്തെ മൂന്നു സിനിമകള്‍ക്കും സംഗീതം പകര്‍ന്ന കെ രാഘവനെ മാറ്റി.. ഒരിടവേളക്ക് ശേഷം ഉദയാ സ്റ്റുഡിയോ ചലച്ചിത്ര നിര്‍മ്മാണ രംഗത്ത് മടങ്ങിയെത്തിയ ചിത്രമായ "ഉമ്മ"യിലെ സംഗീത സംവിധായകന്‍ എം എസ് ബാബുരാജിനെ പാലാട്ടു കോമന്‍റെ സംഗീത ചുമതലയേല്‍പ്പിച്ചു.. ഉദയാ സ്റ്റുഡിയോയുടെ മടങ്ങിവരവിലെ നാല് സിനിമകള്‍ക്കും പാട്ടുകളെഴുതിയ പി ഭാസ്കരന്‍ മാഷിനു പകരക്കാരനായി, ആദ്യമായി, വയലാര്‍ രാമവര്‍മ്മ ഉദയാ ക്യാമ്പിലെത്തി.. ഉദയഭാനു, യേശുദാസ് എന്നീ ഗായകർ ആദ്യമായി ഉദയാ ചിത്രത്തിൽ സഹകരിയ്ക്കുന്നത് പാലാട്ടു കോമനിലാണ്..! തന്‍റെ സിനിമയിലെ നായകന് പിന്നണിഗാന ശബ്ദമായി എ എം രാജയുടെ സ്വരം മാത്രം ആഗ്രഹിച്ചിരുന്ന ചാക്കോച്ചന്‍ മനസ്സില്ലാ മനസ്സോടെയായിരുന്നു അന്ന് ബാബുരാജിന്‍റെ ഈ തീരുമാനം അംഗീകരിച്ചതെന്നു ശാരംഗപാണി സാര്‍ എന്നോട് പറഞ്ഞിരുന്നു. പാലാട്ടു കോമനിലെ "മനസ്സിനകത്തൊരു പെണ്ണ്.. " എന്ന ഗാനത്തിനല്ലാതെ ഉദയഭാനു പിന്നീടൊരിക്കലും ഉദയാ സിനിമകളില്‍ പാടിയിട്ടില്ല.. പാലാട്ടു കോമനിലൂടെ ആദ്യമായി ഉദയാ ക്യാമ്പിൽ എത്തിയ യേശുദാസ്, "ഭാര്യ"യിലൂടെ ഉദയായുടെ പ്രിയപെട്ടവനായി മാറിയത് ചരിത്രം!! സത്യന് വേണ്ടി എ എം രാജ, ഉദയഭാനു, യേശുദാസ്, ജോർജ്ജ് എന്നിങ്ങനെ നാല് ഗായകർ പിന്നണി പാടിയിട്ടുണ്ട് പാലാട്ടുകോമനിൽ.. അന്നത്തെ കാലത്ത് ഇതൊരു അപൂർവ സംഗതിയായിരുന്നു.. അന്നൊക്കെ മാതൃഭൂമി ആഴ്ചപതിപ്പില്‍ പുതിയ റിലീസ് സിനിമകളെ കുറിച്ച് നിരൂപണം എഴുതിയിരുന്ന "സിനിക്ക്‌" മോശം അഭിപ്രായമായിരുന്നു പാലാട്ടു കോമനെ കുറിച്ചെഴുതിയത്.. ഇതിനെതിരായി ഉദയാ കുഞ്ചാക്കോ കോടതിയെ സമീപിക്കുകയും തുടർന്ന് ഏകദേശം ഒന്നര പതിറ്റാണ്ടോളം മാതൃഭൂമിയിൽ ഉദയാ സിനിമകളെ കുറിച്ചുള്ള നിരൂപണങ്ങൾ ഒഴിവാക്കുകയും ചെയ്തിരുന്നു.. ഉദയാ നിർമ്മിച്ച പഴയ സിനിമകളുടെ പുതിയ പ്രിന്റ് 1980കളിൽ നവോദയ അപ്പച്ചൻ തിയറ്ററിൽ എത്തിച്ചപ്പോൾ കൂടുതൽ ആവർത്തിച്ച് റിലീസിന് എത്തിയ സിനിമകളിൽ ഉണ്ണിയാർച്ചയും പാലാട്ട് കോമനും ഉണ്ടായിരുന്നു. ദൂരദർശനിലെ പിന്നീട് വീഡിയോ കാസറ്റിലും ഞാൻ കണ്ട പാലാട്ട് കോമൻ, സത്യന്റെ സിനിമകളിൽ സ്റ്റണ്ട് ഉണ്ടാവില്ലെന്ന കുട്ടിക്കാലത്തെ എന്റെ മനസ്സിലെ തെറ്റുധാരണ മാറ്റിയ ചിത്രം കൂടിയായിരുന്നു.. കുഞ്ചാക്കോ മുമ്പ് പറഞ്ഞ കാര്യം തന്നെ ഞാനും ആവർത്തിക്കുന്നു.. പാലാട്ട് കോമൻ ആകാനും ആരോമൽ ചേകവർ ആകാനും (തച്ചോളി ഒതേനൻ ആകാനും) സത്യനേക്കാൾ യോഗ്യനായ നടൻ മലയാള സിനിമയിൽ ഉണ്ടായിട്ടേയില്ല..! പാലാട്ട് കോമനെ പറ്റി നിങ്ങളുടെ ഓർമ്മകളും ഈ ലേഖനത്തെ കുറിച്ച് അഭിപ്രായങ്ങളും പ്രതീക്ഷിച്ച് കൊണ്ട്.. ജയ്ഹിന്ദ്..!
