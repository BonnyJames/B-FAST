---
title: "വണ്ടിത്താവളത്തിലെ ഷൂട്ടിംഗ് വസന്തങ്ങൾ"
date: 2020-08-16T17:08:30
draft: false
categories: ["Society"]
tags: ['Aaron Judge', 'cinema shooting', 'vandithavalam']
author: "Beaumaris"
---

<h2><strong><a href="https://wordpress-972788-3403151.cloudwaysapps.com/sunny-rajan-vandithavalam-film-shooting/286092/ggg-286" rel="attachment wp-att-286093"><img class="alignleft size-full wp-image-286093" src="https://cdn.boolokam.com/articles/2020/08/ggg-257.jpg" alt="" width="845" height="440" /></a>വണ്ടിത്താവളം - സിനിമാ ഭൂമിക</strong></h2>

1970 കളിലെ മധ്യകാലം. മലയാളത്തിൽ നസീറും ജയഭാരതിയും സത്യനും ഷീലയും കമൽഹാസനും കത്തിനിൽക്കുന്നു. മദിരാശിയാണ് സിനിമാകേന്ദ്രം. ആരാധകർക്ക് താരങ്ങളെ അപ്രാപ്യമായ സമയം . ചിത്രരമ, മലയാളനാട്, സിനിമാ മാസിക തുടങ്ങിയവ വഴി വിശേഷങ്ങളറിയാം. പിന്നെ ഓലക്കൊട്ടകയിലെ സിനിമാ നോട്ടീസും ,പാട്ടുപുസ്തകവും. ഷൂട്ടിംഗ് 95% സ്റ്റുഡിയോ ക്കകത്താണ്. സിനിമാലോകം അങ്ങനെ എല്ലാവർക്കും അൽഭുതമായ കാലഘട്ടം.
ഈ കാലത്ത് അതാ, വണ്ടിത്താവളമെന്ന കിഴക്കൻ പാലക്കാട്ടിലെ തനി വിദൂര ഗ്രാമത്തിൽ ,ഒരു കുന്നിൻ ചെരുവിൽ ഒരു ഷൂട്ടിംഗ്‌. നസീറും, ജയഭാരതിയും താരങ്ങൾ. ഡയറക്ടർ: ഹരിഹരൻ. പടം - ഭൂമിദേവി പുഷ്പിണിയായി. കുന്നിൻ ചെരിവിൽ കനാൽ വെട്ടുന്ന സീൻ .ഏപ്രിൽ-മെയ് മാസ വേനൽ. തൃശൂർ പൂരത്തിനേക്കാളും പുരുഷാരം. സിനിമാക്കാർ താമസിക്കുന്ന ചിറ്റൂർ സർക്കാർ റ്റി.ബി.യിൽ ജയഭാരതിയെ ഒന്നു കാണാൻ ആഴ്ചകളായി എത്തിയത് പതിനായിരത്തിലേറെപ്പേർ.ഷൂട്ടിംഗ് സംഘം എല്ലാം കണ്ട് വിയർത്തു. 1974 വർഷമാണ്.

പടമിറങ്ങി. ലൊക്കേഷൻ സിനിമാക്കാരുടെ ശ്രദ്ധാകേന്ദ്രമായി. അതാ വരുന്നു അടുത്ത പടം. തോപ്പിൽ ഭാസി സംവിധാനം ചെയ്യുന്ന സർവ്വേക്കല്ല്.നാടകത്തിന്റെ സിനിമാ ഭാഷ്യം. ഇതിന്റെ ഭൂരിഭാഗം ഔട്ട് ഡോറും ഇവിടെത്തന്നെ. താരപ്പൊലിമ കുറവായിരുന്നു. KPAC ലളിത, മണവാളൻ ജോസഫ്. പിന്നെ ജൂലിയിലെ നായകൻ വണ്ടിത്താവളത്തിനടുത്ത് തത്തമംഗലം സ്വദേശി മോഹനും. ഈ പടവും റിലീസായി.1975 കാലം.

1976 ൽ വീണ്ടും വരുന്നു - കമൽ ഹാസൻ ,ജയസുധ നടിച്ച രാസലീല. തമിഴിൽ ഹിറ്റായ ഉണർച്ചികളുടെ റീമേക്ക്. കുട്ടനാടിനെ അനുസ്മരിപ്പിക്കുന്ന വണ്ടിത്താവളം പാടശേഖരങ്ങളുടെ ഭംഗിയാർന്ന വാതിൽപ്പുറദൃശ്യങ്ങൾ ഇതിൽക്കാണാം. ശങ്കരൻനായർ സംവിധാനം. ഈ ചിത്രങ്ങളുടെയൊക്കെ ക്യാമറ പ്രഗൽഭരായിരുന്നു - മെല്ലി ഇറാനി , ജെ. വില്യംസ്, യു.രാജഗോപാൽ. താമസത്തിന് ചിറ്റൂർ ഭാരതപ്പുഴയോരത്തുള്ള സർക്കാർ റ്റി.ബി.തന്നെ . അഭ്രപാളിയിലെ മിന്നും താരങ്ങളെ വണ്ടിത്താവളംകാർ കൺനിറയെ കണ്ടു, കൈനിറയെ തൊട്ടു .നസീറിനേയും, കമലിനേയും, മോഹനേയും കുമാരികൾ ഈ സമയം വെറുതെയെങ്കിലും പ്രേമിച്ചു.ചെറുപ്പക്കാർ ജയഭാരതിയേയും, ജയസുധയേയും വൃഥാ കാമിച്ചു. ചിലർ പതിവായി ഷൂട്ട് കണ്ട് ഷൂട്ടിംഗ് സാങ്കേതികത ,പൂന ഫിലിം ഇൻസ്റ്റിറ്റ്യൂട്ടിലെന്ന പോലെ പഠിച്ചു. താരങ്ങളെ കണ്ടു, ഷൂട്ടിംഗ് കണ്ടു എന്നതിൽ അഭിമാനിച്ചു ഈ നാട്ടുകാർ .തങ്ങൾ ഷൂട്ടിംഗ് കണ്ട സിനിമകൾ വണ്ടിത്താവളം തങ്കം കൊട്ടകയിലെ സ്ക്രീനിൽ കണ്ടപ്പോൾ നാട്ടുകാർ ആർപ്പുവിളിച്ചു. ആൾക്കൂട്ടം സീനുകളിൽ തങ്ങളിൽ ചിലർ അതാ നസീർ, കമൽ, ജയഭാരതിക്കൊപ്പം. അഞ്ചും പത്തും തവണ സിനിമ കണ്ട് പലരും രോമാഞ്ചമണഞ്ഞു. അവർ നാട്ടുകവലയിലെ മിന്നും താരങ്ങളായി. കറുപ്പ് - വെളുപ്പ് ദൃശ്യവിന്യാസങ്ങളിലെ കൊച്ചു നസീർ - കമൽമാർ .

ഈ സമയം ഈ ലൊക്കേഷൻ എങ്ങനെ കിട്ടി എന്നന്വേഷിച്ചതിൽ വണ്ടിത്താവളംകാരനായ ഒരു രാമലിംഗം എന്നയാൾ സിനിമാ മോഹവുമായി മദിരാശിയിലേക്ക് വണ്ടി കയറി ക്യാമറാ അസിസ്റ്റന്റായതും, ടിയാളുടെ ഉദ്ദേശപ്രകാരമാണ് ലൊക്കേഷൻ കണ്ടെത്തിയതുമെന്ന് അറിഞ്ഞു. പക്ഷെ രാമലിംഗത്തെ കണ്ടുകിട്ടിയില്ല. വർഷങ്ങൾ ഒരു പാട് കഴിഞ്ഞു. പാലക്കാട്ട് ടൗണിൽ ഒരു സുഹൃത്തിന്റെ ഷൂട്ടിംഗ് സെറ്റിൽ എത്തിയതാണ് ഞാൻ. ക്യാമറാ അസോസിയേറ്റായി പ്രായം ചെന്ന മനുഷ്യനെ കണ്ടു. മനസ്സിൽ പലതും തോന്നി. ബ്രേക്ക് സമയത്ത് പോയി സംസാരിച്ചു - ഉന്നം തെറ്റിയില്ല. അത് രാമലിംഗമാണ്. അമ്പതു കൊല്ലമായിട്ടും ക്യാമറാ അസിസ്റ്റന്റ് തന്നെ. രാമചന്ദ്രബാബുവിന്റെ അസിസ്റ്റന്റായി അന്നു കയറിയതാണ്. വണ്ടിത്താവളം ലൊക്കേഷന്റെ കാര്യങ്ങൾ വിശദീകരിച്ചു. ഇപ്പോൾ മദ്രാസ് ശൂന്യമാണ്. വണ്ടിത്താവളത്ത് തിരികെയെത്തി താമസിക്കുന്നു. നീണ്ട 50 വർഷം മദ്രാസിലായതിനാൽ ഇവിടെ എല്ലാം അപരിചിതരാണ്. അതിനാൽ ഒറ്റപ്പെട്ട് ജീവിക്കുന്നു. ആരെങ്കിലും വർക്കിന് വിളിച്ചാൽ പോകും.

1990 കളിൽ വണ്ടിത്താവളത്ത് വീണ്ടും ഷൂട്ടിംഗ്‌ വസന്തമെത്തി. ഭരതൻ സംവിധാനം ചെയ്ത് കമൽ- ഗൗതമി നടിച്ച തേവർ മകൻ. പിന്നെ ഇതിന്റെ ഹിന്ദി റീമേക്കുമായി പ്രിയദർശൻ അനിൽകപൂറുമായി എത്തി. മുതലമട റയിൽവേ സ്റ്റേഷനെ സിനിമയിൽ കൊണ്ടുവന്നത് പ്രിയനാണ്. വണ്ടിത്താവളത്തു നിന്നും 2.5 -3 km ആണ് സ്‌റ്റേഷനിലേക്കുള്ളത്. കാലാപാനി, വെട്ടം തുടങ്ങി പ്രിയൻ ചിത്രങ്ങളും ഇവിട ഷൂട്ട് ചെയ്തു. വണ്ടിത്താവളത്തിനടുത്ത് പൊള്ളാച്ചി ഗ്രാമങ്ങളിൽ പ്രിയൻ പടങ്ങൾ അടക്കം ഒരു പാട് പടങ്ങളെടുത്തു. തേൻമാവിൻ കൊമ്പത്ത് മുതലായവ. കമൽ - മാധവന്റെ അൻപേ ശിവം, മുതലമടയാണ് സ്ഥലം - ആൻഡ്രയിലെ ട്രെയിൻ അപകട കേന്ദ്രമായി ചിത്രീകരിച്ച് .

ഈ കാലം കഴിഞ്ഞ് ദിലീപിന്റെ മീശമാധവൻ ഇവിടെ കല്യാണപ്പേട്ട എന്ന സ്ഥലത്ത് ചേക്ക് ഗ്രാമമായി ചിത്രീകരിച്ചു. ഈ പടത്തിന്റെ വൻ വിജയം വണ്ടിത്താവളം സിനിമയുടെ രാശി ലൊക്കേഷനാക്കി. തുടർന്നുള്ള മലയാള സിനിമകളിലെ ഒരു ഷോട്ടെങ്കിലും കല്യാണപ്പേട്ടയിൽ ഭാഗ്യം ഉറപ്പിച്ച് ഷൂട്ടു ചെയ്യുമായിരുന്നു. അതിനാൽ ഇവിടെ കുറെ ചെറുപ്പക്കാർക്കു് ജൂനിയർ ആർട്ടിസ്റ്റ് ഏജൻറ് ജോലിയും കിട്ടി. കുറേ പേർ ലൊക്കേഷൻ മാനേജറുമായി.വണ്ടിത്താവളത്തെ മാമ്പള്ളം ഫാം ഹൗസ് സ്ഥിരം ഷൂട്ടിംഗ് സ്ഥലമാണ് - മലയാളിമാമന് വണക്കം ഫെയിം . ഈയിടെ ഷൂട്ട് കഴിഞ്ഞത് മോഹൻലാലിന്റെ ഒടിയൻ, ദുൽഖറിന്റെ 'കുറുപ്പ് " എന്നീ സിനിമകളാണ്.


![വണ്ടിത്താവളത്തിലെ ഷൂട്ടിംഗ് വസന്തങ്ങൾ](https://cdn.boolokam.com/articles/2020/08/ggg-257.jpg)## **[](https://wordpress-972788-3403151.cloudwaysapps.com/sunny-rajan-vandithavalam-film-shooting/286092/ggg-286)വണ്ടിത്താവളം - സിനിമാ ഭൂമിക**

1970 കളിലെ മധ്യകാലം. മലയാളത്തിൽ നസീറും ജയഭാരതിയും സത്യനും ഷീലയും കമൽഹാസനും കത്തിനിൽക്കുന്നു. മദിരാശിയാണ് സിനിമാകേന്ദ്രം. ആരാധകർക്ക് താരങ്ങളെ അപ്രാപ്യമായ സമയം . ചിത്രരമ, മലയാളനാട്, സിനിമാ മാസിക തുടങ്ങിയവ വഴി വിശേഷങ്ങളറിയാം. പിന്നെ ഓലക്കൊട്ടകയിലെ സിനിമാ നോട്ടീസും ,പാട്ടുപുസ്തകവും. ഷൂട്ടിംഗ് 95% സ്റ്റുഡിയോ ക്കകത്താണ്. സിനിമാലോകം അങ്ങനെ എല്ലാവർക്കും അൽഭുതമായ കാലഘട്ടം. ഈ കാലത്ത് അതാ, വണ്ടിത്താവളമെന്ന കിഴക്കൻ പാലക്കാട്ടിലെ തനി വിദൂര ഗ്രാമത്തിൽ ,ഒരു കുന്നിൻ ചെരുവിൽ ഒരു ഷൂട്ടിംഗ്‌. നസീറും, ജയഭാരതിയും താരങ്ങൾ. ഡയറക്ടർ: ഹരിഹരൻ. പടം - ഭൂമിദേവി പുഷ്പിണിയായി. കുന്നിൻ ചെരിവിൽ കനാൽ വെട്ടുന്ന സീൻ .ഏപ്രിൽ-മെയ് മാസ വേനൽ. തൃശൂർ പൂരത്തിനേക്കാളും പുരുഷാരം. സിനിമാക്കാർ താമസിക്കുന്ന ചിറ്റൂർ സർക്കാർ റ്റി.ബി.യിൽ ജയഭാരതിയെ ഒന്നു കാണാൻ ആഴ്ചകളായി എത്തിയത് പതിനായിരത്തിലേറെപ്പേർ.ഷൂട്ടിംഗ് സംഘം എല്ലാം കണ്ട് വിയർത്തു. 1974 വർഷമാണ്. പടമിറങ്ങി. ലൊക്കേഷൻ സിനിമാക്കാരുടെ ശ്രദ്ധാകേന്ദ്രമായി. അതാ വരുന്നു അടുത്ത പടം. തോപ്പിൽ ഭാസി സംവിധാനം ചെയ്യുന്ന സർവ്വേക്കല്ല്.നാടകത്തിന്റെ സിനിമാ ഭാഷ്യം. ഇതിന്റെ ഭൂരിഭാഗം ഔട്ട് ഡോറും ഇവിടെത്തന്നെ. താരപ്പൊലിമ കുറവായിരുന്നു. KPAC ലളിത, മണവാളൻ ജോസഫ്. പിന്നെ ജൂലിയിലെ നായകൻ വണ്ടിത്താവളത്തിനടുത്ത് തത്തമംഗലം സ്വദേശി മോഹനും. ഈ പടവും റിലീസായി.1975 കാലം. 1976 ൽ വീണ്ടും വരുന്നു - കമൽ ഹാസൻ ,ജയസുധ നടിച്ച രാസലീല. തമിഴിൽ ഹിറ്റായ ഉണർച്ചികളുടെ റീമേക്ക്. കുട്ടനാടിനെ അനുസ്മരിപ്പിക്കുന്ന വണ്ടിത്താവളം പാടശേഖരങ്ങളുടെ ഭംഗിയാർന്ന വാതിൽപ്പുറദൃശ്യങ്ങൾ ഇതിൽക്കാണാം. ശങ്കരൻനായർ സംവിധാനം. ഈ ചിത്രങ്ങളുടെയൊക്കെ ക്യാമറ പ്രഗൽഭരായിരുന്നു - മെല്ലി ഇറാനി , ജെ. വില്യംസ്, യു.രാജഗോപാൽ. താമസത്തിന് ചിറ്റൂർ ഭാരതപ്പുഴയോരത്തുള്ള സർക്കാർ റ്റി.ബി.തന്നെ . അഭ്രപാളിയിലെ മിന്നും താരങ്ങളെ വണ്ടിത്താവളംകാർ കൺനിറയെ കണ്ടു, കൈനിറയെ തൊട്ടു .നസീറിനേയും, കമലിനേയും, മോഹനേയും കുമാരികൾ ഈ സമയം വെറുതെയെങ്കിലും പ്രേമിച്ചു.ചെറുപ്പക്കാർ ജയഭാരതിയേയും, ജയസുധയേയും വൃഥാ കാമിച്ചു. ചിലർ പതിവായി ഷൂട്ട് കണ്ട് ഷൂട്ടിംഗ് സാങ്കേതികത ,പൂന ഫിലിം ഇൻസ്റ്റിറ്റ്യൂട്ടിലെന്ന പോലെ പഠിച്ചു. താരങ്ങളെ കണ്ടു, ഷൂട്ടിംഗ് കണ്ടു എന്നതിൽ അഭിമാനിച്ചു ഈ നാട്ടുകാർ .തങ്ങൾ ഷൂട്ടിംഗ് കണ്ട സിനിമകൾ വണ്ടിത്താവളം തങ്കം കൊട്ടകയിലെ സ്ക്രീനിൽ കണ്ടപ്പോൾ നാട്ടുകാർ ആർപ്പുവിളിച്ചു. ആൾക്കൂട്ടം സീനുകളിൽ തങ്ങളിൽ ചിലർ അതാ നസീർ, കമൽ, ജയഭാരതിക്കൊപ്പം. അഞ്ചും പത്തും തവണ സിനിമ കണ്ട് പലരും രോമാഞ്ചമണഞ്ഞു. അവർ നാട്ടുകവലയിലെ മിന്നും താരങ്ങളായി. കറുപ്പ് - വെളുപ്പ് ദൃശ്യവിന്യാസങ്ങളിലെ കൊച്ചു നസീർ - കമൽമാർ . ഈ സമയം ഈ ലൊക്കേഷൻ എങ്ങനെ കിട്ടി എന്നന്വേഷിച്ചതിൽ വണ്ടിത്താവളംകാരനായ ഒരു രാമലിംഗം എന്നയാൾ സിനിമാ മോഹവുമായി മദിരാശിയിലേക്ക് വണ്ടി കയറി ക്യാമറാ അസിസ്റ്റന്റായതും, ടിയാളുടെ ഉദ്ദേശപ്രകാരമാണ് ലൊക്കേഷൻ കണ്ടെത്തിയതുമെന്ന് അറിഞ്ഞു. പക്ഷെ രാമലിംഗത്തെ കണ്ടുകിട്ടിയില്ല. വർഷങ്ങൾ ഒരു പാട് കഴിഞ്ഞു. പാലക്കാട്ട് ടൗണിൽ ഒരു സുഹൃത്തിന്റെ ഷൂട്ടിംഗ് സെറ്റിൽ എത്തിയതാണ് ഞാൻ. ക്യാമറാ അസോസിയേറ്റായി പ്രായം ചെന്ന മനുഷ്യനെ കണ്ടു. മനസ്സിൽ പലതും തോന്നി. ബ്രേക്ക് സമയത്ത് പോയി സംസാരിച്ചു - ഉന്നം തെറ്റിയില്ല. അത് രാമലിംഗമാണ്. അമ്പതു കൊല്ലമായിട്ടും ക്യാമറാ അസിസ്റ്റന്റ് തന്നെ. രാമചന്ദ്രബാബുവിന്റെ അസിസ്റ്റന്റായി അന്നു കയറിയതാണ്. വണ്ടിത്താവളം ലൊക്കേഷന്റെ കാര്യങ്ങൾ വിശദീകരിച്ചു. ഇപ്പോൾ മദ്രാസ് ശൂന്യമാണ്. വണ്ടിത്താവളത്ത് തിരികെയെത്തി താമസിക്കുന്നു. നീണ്ട 50 വർഷം മദ്രാസിലായതിനാൽ ഇവിടെ എല്ലാം അപരിചിതരാണ്. അതിനാൽ ഒറ്റപ്പെട്ട് ജീവിക്കുന്നു. ആരെങ്കിലും വർക്കിന് വിളിച്ചാൽ പോകും. 1990 കളിൽ വണ്ടിത്താവളത്ത് വീണ്ടും ഷൂട്ടിംഗ്‌ വസന്തമെത്തി. ഭരതൻ സംവിധാനം ചെയ്ത് കമൽ- ഗൗതമി നടിച്ച തേവർ മകൻ. പിന്നെ ഇതിന്റെ ഹിന്ദി റീമേക്കുമായി പ്രിയദർശൻ അനിൽകപൂറുമായി എത്തി. മുതലമട റയിൽവേ സ്റ്റേഷനെ സിനിമയിൽ കൊണ്ടുവന്നത് പ്രിയനാണ്. വണ്ടിത്താവളത്തു നിന്നും 2.5 -3 km ആണ് സ്‌റ്റേഷനിലേക്കുള്ളത്. കാലാപാനി, വെട്ടം തുടങ്ങി പ്രിയൻ ചിത്രങ്ങളും ഇവിട ഷൂട്ട് ചെയ്തു. വണ്ടിത്താവളത്തിനടുത്ത് പൊള്ളാച്ചി ഗ്രാമങ്ങളിൽ പ്രിയൻ പടങ്ങൾ അടക്കം ഒരു പാട് പടങ്ങളെടുത്തു. തേൻമാവിൻ കൊമ്പത്ത് മുതലായവ. കമൽ - മാധവന്റെ അൻപേ ശിവം, മുതലമടയാണ് സ്ഥലം - ആൻഡ്രയിലെ ട്രെയിൻ അപകട കേന്ദ്രമായി ചിത്രീകരിച്ച് . ഈ കാലം കഴിഞ്ഞ് ദിലീപിന്റെ മീശമാധവൻ ഇവിടെ കല്യാണപ്പേട്ട എന്ന സ്ഥലത്ത് ചേക്ക് ഗ്രാമമായി ചിത്രീകരിച്ചു. ഈ പടത്തിന്റെ വൻ വിജയം വണ്ടിത്താവളം സിനിമയുടെ രാശി ലൊക്കേഷനാക്കി. തുടർന്നുള്ള മലയാള സിനിമകളിലെ ഒരു ഷോട്ടെങ്കിലും കല്യാണപ്പേട്ടയിൽ ഭാഗ്യം ഉറപ്പിച്ച് ഷൂട്ടു ചെയ്യുമായിരുന്നു. അതിനാൽ ഇവിടെ കുറെ ചെറുപ്പക്കാർക്കു് ജൂനിയർ ആർട്ടിസ്റ്റ് ഏജൻറ് ജോലിയും കിട്ടി. കുറേ പേർ ലൊക്കേഷൻ മാനേജറുമായി.വണ്ടിത്താവളത്തെ മാമ്പള്ളം ഫാം ഹൗസ് സ്ഥിരം ഷൂട്ടിംഗ് സ്ഥലമാണ് - മലയാളിമാമന് വണക്കം ഫെയിം . ഈയിടെ ഷൂട്ട് കഴിഞ്ഞത് മോഹൻലാലിന്റെ ഒടിയൻ, ദുൽഖറിന്റെ 'കുറുപ്പ് " എന്നീ സിനിമകളാണ്.
