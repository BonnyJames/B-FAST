---
title: "ഇത് തികച്ചും അനുകരണീയമായ മാതൃക"
date: 2015-07-04T09:28:15
draft: false
categories: ["Society"]
tags: ['bus stop in kerala', 'bus stops and waiting sheds in kerala', 'chalisserry school bus stop', 'chalissery school', 'Ibiza', 'MLA/MP fund for waiting shed', 'my thrithala', 'my thrithala project', 'palakkad district']
author: "jefin"
---

<a href="https://cdn.boolokam.com/articles/2015/07/vtbalram.jpg"><img class="aligncenter size-full wp-image-208642" src="https://cdn.boolokam.com/articles/2015/07/vtbalram.jpg" alt="vtbalram" width="620" height="465" /></a>
മുക്കിന് മുക്കിന് ബസ്‌സ്റ്റോപ്പുകള്‍ ഉള്ള നാടാണ് കേരളം. കേരളത്തില്‍ ഉടനീളം യാത്ര ചെയ്യുന്നവര്‍ക്ക് ബസ് സ്റ്റോപ്പുകള്‍ നോക്കിയിരുന്നാല്‍ കഴിഞ്ഞ കുറെ വര്‍ഷങ്ങള്‍ക്കുള്ളില്‍ അവിടെനിന്ന് ജയിച്ചുപോയ എം.എല്‍.എ. മാരുടെയും എം.പി.മാരുടെയും പേര് എളുപ്പത്തില്‍ പഠിച്ചെടുക്കാം. എല്ലാ ബസ് സ്റ്റോപ്പിന്റെയും മുകളില്‍ 'ശ്രീ. (പേര്) എം.എല്‍.എ./എം.പി. യുടെ പ്രാദേശിക വിക ഫണ്ടില്‍ നിന്ന് (ചിലവായ പണം) രൂപ ഉപയോഗിച്ച് നിര്‍മിച്ച വെയ്റ്റിംഗ് ഷെഡ്' എന്ന് വര്‍ഷത്തോടൊപ്പം വലിയ അക്ഷരങ്ങളില്‍ എഴുതി വെച്ചിരിക്കുന്നത് കാണാം. എന്തൊരു വൃത്തികേട് അല്ലെ?

ഇതിനൊരു മാറ്റം വരുത്തുകയാണ് അനുകരണീയമായ ഈ മാതൃകയിലൂടെ വി.റ്റി. ബല്‍റാം എം.എല്‍.എ. പാലക്കാട് ജില്ലയിലെ ത്രിത്താലയില്‍ ചാലിശ്ശേരി സ്‌കൂളിന് സമീപം വി.റ്റി. ബല്‍റാം മുന്‍കൈയെടുത്ത് നിര്‍മിച്ച ബസ് സ്റ്റോപ്പിന്റെ മുകളിലും അദ്ദേഹത്തിന്റെ പേരുണ്ട്. എന്നാല്‍ മനോഹരമായി നിര്‍മിച്ചിരിക്കുന്ന വെയിറ്റിംഗ് ഷെഡില്‍ ഒരു വശത്ത് വളരെ ചെറുതായി ആണ് എം.എല്‍.എ.യുടെ പേര് എഴുതിയിരിക്കുന്നത്. 'മൈ തൃത്താല' പദ്ധതിയുടെ ഭാഗമാണ് ഈ വെയിറ്റിംഗ് ഷെഡ്. ചാലിശ്ശേരി സ്‌കൂള്‍ എന്ന് വലുതായി എഴുതിയിട്ടുമുണ്ട്. കേരളത്തിലെ എല്ലാ രാഷ്ട്രീയക്കാരും ഈ മാതൃക അനുകരിച്ചിരുന്നെങ്കില്‍, അല്ലേ?

ഇത് മാത്രമല്ല ഈ വെയിറ്റിംഗ് ഷെഡിന്റെ വിശേഷങ്ങള്‍. അതിനെക്കുറിച്ച് വി.റ്റി.ബല്‍റാം എം.എല്‍.എ. ഫേസ്ബുക്കില്‍ എഴുതിയ കുറിപ്പിന്‍റെ പൂര്‍ണ രൂപം താഴെ വായിക്കാം:

http://imgur.com/irHa2uF

"<strong><em>ഒരു ചെറിയ ബസ് വെയ്റ്റിംഗ് ഷെഡ് ഉണ്ടാക്കാനായിരുന്നു തുടക്കത്തില്‍ ഉദ്ദേശിച്ചത്. ചാലിശ്ശേരി സ്‌കൂളിലെ കുട്ടികളുടെ നിരന്തരാവശ്യമായിരുന്നു അവരുടെ സ്‌കൂളിനുമുന്നിലെ പഴയതും നാശോന്മുഖവുമായ വെയ്റ്റിംഗ് ഷെഡിനു പകരം പുതിയൊരെണ്ണം വേണമെന്നത്. എം എല്‍ എ ഫണ്ടില്‍ നിന്ന് ഒരെണ്ണം അനുവദിക്കാമെന്ന് വാക്കും കൊടുത്തു.</em></strong>

<strong><em>സ്ഥലം എം എല്‍ എ യുടെ പേര് ഒരറ്റം മുതല്‍ മറ്റേയറ്റം വരെ നീട്ടിവലിച്ചെഴുതാന്‍ വേണ്ടി മാത്രമുള്ള വെറുമൊരു സാധാരണ വെയ്റ്റിംഗ് ഷെഡ് ആവേണ്ടതില്ല ഇതെന്ന് ആദ്യം തന്നെ തീരുമാനിച്ചിരുന്നു. ബസ് കാത്തിരിപ്പുവേള മുഷിച്ചിലില്ലാതെ തളളിനീക്കുക മാത്രമല്ല, പരമാവധി ആസ്വാദ്യമാക്കാന്‍ തന്നെ കഴിയുന്ന തരത്തിലുള്ള ഏറ്റവും ആധുനിക സൗകര്യങ്ങളോട് കൂടിയ ഒരു ബസ് ഷെല്‍റ്റര്‍ തന്നെ നിര്‍മ്മിക്കാനായി ആഗ്രഹം. പല മാതൃകകളും പരിശോധിച്ചുവെങ്കിലും ഉപകാരപ്രദവും രൂപഭംഗിയുള്ളതും ബജറ്റിനിണങ്ങുന്നതുമായ ഒരു ഡിസൈനില്‍ എത്തിച്ചേരാന്‍ അല്‍പം സമയമെടുത്തു. സര്‍ക്കാര്‍ ഏജന്‍സിയായ സിഡ്‌ക്കോയുടെ ആഭിമുഖ്യത്തില്‍ സുഹൃത്ത് ഷഹനാസ് പാലക്കല്‍ മുന്നോട്ടുവെച്ച മാതൃക ഉചിതമെന്ന് തോന്നി. </em></strong>
<strong><em>എം എല്‍ എ ഫണ്ടില്‍ നിന്ന് 2.70 ലക്ഷം രൂപ അനുവദിച്ച്</em></strong>
<strong><em>നിര്‍മ്മാണം സിഡ്‌ക്കോയെത്തന്നെ ഏല്‍പ്പിക്കാന്‍ തീരുമാനിച്ചു.</em></strong>

http://imgur.com/GAbAPB0

<strong><em>തുടക്കം തൊട്ടുതന്നെ ഉത്സവാന്തരീക്ഷത്തിലായിരുന്നു നിര്‍മ്മാണമാരംഭിച്ചത്. വിദ്യാര്‍ത്ഥികളും രക്ഷിതാക്കളും മാത്രമല്ല ഓട്ടോ, ടാക്‌സി ഡ്രൈവര്‍മാരടക്കമുള്ള തൊഴിലാളികളും വാര്‍ഡ് മെമ്പര്‍ തോംസണ്‍ അടക്കമുള്ള മറ്റ് നാട്ടുകാരുമെല്ലാം ആദ്യാവസാനം എല്ലാത്തിനും കൂടെനിന്നു. പഴയ ബസ് സ്റ്റോപ്പിനോട് ചേര്‍ന്ന് വെച്ചുകെട്ടിയ തട്ടുകട നടത്തി വന്നിരുന്ന 'സൂപ്പര്‍ ' വേലപ്പേട്ടനായിരുന്നു തുടക്കത്തില്‍ അല്‍പ്പം ആശങ്ക. എന്നാല്‍ തട്ടുകട അല്‍പ്പം നീക്കിവെച്ചാല്‍ മതിയെന്ന് ആശ്വസിപ്പിച്ചപ്പോള്‍ പുളളി ഡബിള്‍ ഓക്കേ. നിര്‍മ്മാണത്തിന്റെ പല ഘട്ടങ്ങളിലും കാര്യങ്ങള്‍ വിലയിരുത്താന്‍ ഞാനെത്തിച്ചേരുമ്പോള്‍ ക്രിയാത്മക നിര്‍ദ്ദേശങ്ങളുമായി ഇവരൊക്കെ ഓടിയെത്തുമായിരുന്നു.</em></strong>

<strong><em>കമനീയമായ ഡിസൈനില്‍ ACP ഷീറ്റുകള്‍ ഉപയോഗിച്ച് നിര്‍മ്മാണം വേഗത്തില്‍ പൂര്‍ത്തിയാക്കി. ഗുണനിലവാരമുള്ള ടൈലുകള്‍ പാകി. സ്‌റ്റൈന്‍ലസ് സ്റ്റീലിലാണ് ഇരിപ്പിടങ്ങള്‍ ഒരുക്കിയത്. 'എന്റെ തൃത്താല' എന്ന ബ്രാന്‍ഡ് ലോഗോക്കൊപ്പം മലയാളത്തിലും ഇംഗ്ലീഷിലും ഹിന്ദിയിലും സ്ഥലപ്പേര് എഴുതാന്‍ ശ്രദ്ധിച്ചിട്ടുണ്ട്. </em></strong>
<strong><em>ആദ്യമുദ്ദേശിക്കപ്പെട്ടതില്‍ നിന്ന് സൗകര്യങ്ങള്‍ ആളുകളുടെ ആവശ്യാനുസരണം വര്‍ദ്ധിച്ചുകൊണ്ടേയിരുന്നു. അങ്ങനെയാണ് ചുറ്റിലും അകത്തുമൊക്കെ ചെടികളും പുല്ലുമൊക്കെ വെച്ചുപിടിപ്പിച്ച് കൂടുതല്‍ ആകര്‍ഷകമാക്കിയത്.</em></strong>

<strong><em>ബി എസ് എന്‍ എല്ലുമായി ചേര്‍ന്നാണ് സൗജന്യ വൈഫൈ ഇന്റര്‍നെറ്റ് സൗകര്യം ഒരുക്കിയിരിക്കുന്നത്. വിവിധ എഫ് എം റേഡിയോ സ്റ്റേഷനുകളില്‍ നിന്നുള്ള സംഗീത, ഹാസ്യ പരിപാടികള്‍ പകല്‍ സമയത്ത് മുഴുവന്‍ ആസ്വദിക്കാം. രാത്രിയായാല്‍ സോളാര്‍ വൈദ്യുതി ഉപയോഗിച്ച് എല്‍ ഇ ഡി വിളക്കുകള്‍ പ്രകാശം ചൊരിയും. മൊബൈല്‍ ഫോണ്‍ ചാര്‍ജറുകള്‍, പുസ്തകങ്ങളും ദിനപത്രങ്ങളും അടങ്ങുന്ന മാഗസിന്‍ കിയോസ്‌ക്ക്, എന്നിവയും യാത്രക്കാര്‍ക്ക് പ്രയോജനപ്പെടുത്താം.</em></strong>

<strong><em>നിയോജക മണ്ഡലത്തിന്റെ വിവിധ ഭാഗങ്ങളിലായി ഇത്തരത്തിലുള്ള ഏതാണ്ട് ഇരുപത് ബസ് ഷെല്‍റ്ററുകള്‍ ഉണ്ടാക്കുന്നതിലെ ആദ്യത്തേതാണ് ഇന്ന് ഉദ്ഘാടനം ചെയ്യപ്പെട്ടത്. തൃത്താലയുടെ ഈ മാതൃക മറ്റ് അനേകം എംഎല്‍എമാര്‍ സ്വന്തം സ്ഥലങ്ങളില്‍ പിന്തുടരാനാഗ്രഹിക്കുന്നുവെന്നറിയുന്നതിലും അഭിമാനമുണ്ട്.</em></strong>

http://imgur.com/9kVONi2

<strong><em>ഉദ്ഘാടനത്തേക്കുറിച്ച് സൂചിപ്പിച്ചപ്പോള്‍ വ്യത്യസ്തവും കൗതുകകരവുമായ ഒരു പരിപാടി എന്ന നിലയില്‍ സന്തോഷപൂര്‍വ്വം അതേറ്റെടുത്ത ടൂറിസം വകുപ്പ് മന്ത്രി എ.പി.അനില്‍കുമാറിന് പ്രത്യേകം നന്ദി.</em></strong>

<strong><em>സൗകര്യങ്ങളുടെ സംരക്ഷണമാണ് പ്രധാന ഉത്തരവാദിത്തം. 'സാമൂഹ്യ വിരുദ്ധര്‍' എന്ന വിഭാഗത്തില്‍പ്പെട്ടവര്‍ ആ ഭാഗത്തുണ്ടാവില്ല എന്നാണ് നാട്ടുകാര്‍ തന്നിരിക്കുന്ന ഉറപ്പ്. കൂടുതല്‍ സുരക്ഷ ഏര്‍പ്പെടുത്തുന്നതിനായി CCTV ക്യാമറകള്‍ ഘടിപ്പിക്കുന്നതിനേക്കുറിച്ചും ആലോചിക്കുന്നുണ്ട്.</em></strong>

<strong><em>ഒരു ബസ് വെയ്റ്റിംഗ് ഷെഡ് ഉണ്ടാക്കുക എന്നത് അത്ര വലിയ കാര്യമൊന്നുമല്ല. അതത്ര വലിയ ഒരു വികസനവുമല്ല. എന്നാലും പൊതുപണം ഉപയോഗിക്കുമ്പോള്‍ അതല്‍പം കൂടി ഭാവനാപൂര്‍വ്വം ചെയ്യണമെന്നാണ് പുതിയ കാലം നമ്മില്‍ നിന്ന് ആഗ്രഹിക്കുന്നത്. അതിനുള്ള ഒരു എളിയ പരിശ്രമം എന്ന നിലയില്‍ മാത്രമേ ഇതിനെ കാണേണ്ടതുള്ളൂ. സഹകരിക്കുകയും പ്രോത്സാഹിപ്പിക്കുകയും വിമര്‍ശിക്കുകയും അധിക്ഷേപിക്കുകയും ചെയ്ത എല്ലാവര്‍ക്കും നന്ദി."</em></strong>


![ഇത് തികച്ചും അനുകരണീയമായ മാതൃക](https://cdn.boolokam.com/articles/2015/07/vtbalram.jpg)[](https://cdn.boolokam.com/articles/2015/07/vtbalram.jpg) മുക്കിന് മുക്കിന് ബസ്‌സ്റ്റോപ്പുകള്‍ ഉള്ള നാടാണ് കേരളം. കേരളത്തില്‍ ഉടനീളം യാത്ര ചെയ്യുന്നവര്‍ക്ക് ബസ് സ്റ്റോപ്പുകള്‍ നോക്കിയിരുന്നാല്‍ കഴിഞ്ഞ കുറെ വര്‍ഷങ്ങള്‍ക്കുള്ളില്‍ അവിടെനിന്ന് ജയിച്ചുപോയ എം.എല്‍.എ. മാരുടെയും എം.പി.മാരുടെയും പേര് എളുപ്പത്തില്‍ പഠിച്ചെടുക്കാം. എല്ലാ ബസ് സ്റ്റോപ്പിന്റെയും മുകളില്‍ 'ശ്രീ. (പേര്) എം.എല്‍.എ./എം.പി. യുടെ പ്രാദേശിക വിക ഫണ്ടില്‍ നിന്ന് (ചിലവായ പണം) രൂപ ഉപയോഗിച്ച് നിര്‍മിച്ച വെയ്റ്റിംഗ് ഷെഡ്' എന്ന് വര്‍ഷത്തോടൊപ്പം വലിയ അക്ഷരങ്ങളില്‍ എഴുതി വെച്ചിരിക്കുന്നത് കാണാം. എന്തൊരു വൃത്തികേട് അല്ലെ? ഇതിനൊരു മാറ്റം വരുത്തുകയാണ് അനുകരണീയമായ ഈ മാതൃകയിലൂടെ വി.റ്റി. ബല്‍റാം എം.എല്‍.എ. പാലക്കാട് ജില്ലയിലെ ത്രിത്താലയില്‍ ചാലിശ്ശേരി സ്‌കൂളിന് സമീപം വി.റ്റി. ബല്‍റാം മുന്‍കൈയെടുത്ത് നിര്‍മിച്ച ബസ് സ്റ്റോപ്പിന്റെ മുകളിലും അദ്ദേഹത്തിന്റെ പേരുണ്ട്. എന്നാല്‍ മനോഹരമായി നിര്‍മിച്ചിരിക്കുന്ന വെയിറ്റിംഗ് ഷെഡില്‍ ഒരു വശത്ത് വളരെ ചെറുതായി ആണ് എം.എല്‍.എ.യുടെ പേര് എഴുതിയിരിക്കുന്നത്. 'മൈ തൃത്താല' പദ്ധതിയുടെ ഭാഗമാണ് ഈ വെയിറ്റിംഗ് ഷെഡ്. ചാലിശ്ശേരി സ്‌കൂള്‍ എന്ന് വലുതായി എഴുതിയിട്ടുമുണ്ട്. കേരളത്തിലെ എല്ലാ രാഷ്ട്രീയക്കാരും ഈ മാതൃക അനുകരിച്ചിരുന്നെങ്കില്‍, അല്ലേ? ഇത് മാത്രമല്ല ഈ വെയിറ്റിംഗ് ഷെഡിന്റെ വിശേഷങ്ങള്‍. അതിനെക്കുറിച്ച് വി.റ്റി.ബല്‍റാം എം.എല്‍.എ. ഫേസ്ബുക്കില്‍ എഴുതിയ കുറിപ്പിന്‍റെ പൂര്‍ണ രൂപം താഴെ വായിക്കാം: http://imgur.com/irHa2uF "**_ഒരു ചെറിയ ബസ് വെയ്റ്റിംഗ് ഷെഡ് ഉണ്ടാക്കാനായിരുന്നു തുടക്കത്തില്‍ ഉദ്ദേശിച്ചത്. ചാലിശ്ശേരി സ്‌കൂളിലെ കുട്ടികളുടെ നിരന്തരാവശ്യമായിരുന്നു അവരുടെ സ്‌കൂളിനുമുന്നിലെ പഴയതും നാശോന്മുഖവുമായ വെയ്റ്റിംഗ് ഷെഡിനു പകരം പുതിയൊരെണ്ണം വേണമെന്നത്. എം എല്‍ എ ഫണ്ടില്‍ നിന്ന് ഒരെണ്ണം അനുവദിക്കാമെന്ന് വാക്കും കൊടുത്തു._** **_സ്ഥലം എം എല്‍ എ യുടെ പേര് ഒരറ്റം മുതല്‍ മറ്റേയറ്റം വരെ നീട്ടിവലിച്ചെഴുതാന്‍ വേണ്ടി മാത്രമുള്ള വെറുമൊരു സാധാരണ വെയ്റ്റിംഗ് ഷെഡ് ആവേണ്ടതില്ല ഇതെന്ന് ആദ്യം തന്നെ തീരുമാനിച്ചിരുന്നു. ബസ് കാത്തിരിപ്പുവേള മുഷിച്ചിലില്ലാതെ തളളിനീക്കുക മാത്രമല്ല, പരമാവധി ആസ്വാദ്യമാക്കാന്‍ തന്നെ കഴിയുന്ന തരത്തിലുള്ള ഏറ്റവും ആധുനിക സൗകര്യങ്ങളോട് കൂടിയ ഒരു ബസ് ഷെല്‍റ്റര്‍ തന്നെ നിര്‍മ്മിക്കാനായി ആഗ്രഹം. പല മാതൃകകളും പരിശോധിച്ചുവെങ്കിലും ഉപകാരപ്രദവും രൂപഭംഗിയുള്ളതും ബജറ്റിനിണങ്ങുന്നതുമായ ഒരു ഡിസൈനില്‍ എത്തിച്ചേരാന്‍ അല്‍പം സമയമെടുത്തു. സര്‍ക്കാര്‍ ഏജന്‍സിയായ സിഡ്‌ക്കോയുടെ ആഭിമുഖ്യത്തില്‍ സുഹൃത്ത് ഷഹനാസ് പാലക്കല്‍ മുന്നോട്ടുവെച്ച മാതൃക ഉചിതമെന്ന് തോന്നി._** **_എം എല്‍ എ ഫണ്ടില്‍ നിന്ന് 2.70 ലക്ഷം രൂപ അനുവദിച്ച്_** **_നിര്‍മ്മാണം സിഡ്‌ക്കോയെത്തന്നെ ഏല്‍പ്പിക്കാന്‍ തീരുമാനിച്ചു._** http://imgur.com/GAbAPB0 **_തുടക്കം തൊട്ടുതന്നെ ഉത്സവാന്തരീക്ഷത്തിലായിരുന്നു നിര്‍മ്മാണമാരംഭിച്ചത്. വിദ്യാര്‍ത്ഥികളും രക്ഷിതാക്കളും മാത്രമല്ല ഓട്ടോ, ടാക്‌സി ഡ്രൈവര്‍മാരടക്കമുള്ള തൊഴിലാളികളും വാര്‍ഡ് മെമ്പര്‍ തോംസണ്‍ അടക്കമുള്ള മറ്റ് നാട്ടുകാരുമെല്ലാം ആദ്യാവസാനം എല്ലാത്തിനും കൂടെനിന്നു. പഴയ ബസ് സ്റ്റോപ്പിനോട് ചേര്‍ന്ന് വെച്ചുകെട്ടിയ തട്ടുകട നടത്തി വന്നിരുന്ന 'സൂപ്പര്‍ ' വേലപ്പേട്ടനായിരുന്നു തുടക്കത്തില്‍ അല്‍പ്പം ആശങ്ക. എന്നാല്‍ തട്ടുകട അല്‍പ്പം നീക്കിവെച്ചാല്‍ മതിയെന്ന് ആശ്വസിപ്പിച്ചപ്പോള്‍ പുളളി ഡബിള്‍ ഓക്കേ. നിര്‍മ്മാണത്തിന്റെ പല ഘട്ടങ്ങളിലും കാര്യങ്ങള്‍ വിലയിരുത്താന്‍ ഞാനെത്തിച്ചേരുമ്പോള്‍ ക്രിയാത്മക നിര്‍ദ്ദേശങ്ങളുമായി ഇവരൊക്കെ ഓടിയെത്തുമായിരുന്നു._** **_കമനീയമായ ഡിസൈനില്‍ ACP ഷീറ്റുകള്‍ ഉപയോഗിച്ച് നിര്‍മ്മാണം വേഗത്തില്‍ പൂര്‍ത്തിയാക്കി. ഗുണനിലവാരമുള്ള ടൈലുകള്‍ പാകി. സ്‌റ്റൈന്‍ലസ് സ്റ്റീലിലാണ് ഇരിപ്പിടങ്ങള്‍ ഒരുക്കിയത്. 'എന്റെ തൃത്താല' എന്ന ബ്രാന്‍ഡ് ലോഗോക്കൊപ്പം മലയാളത്തിലും ഇംഗ്ലീഷിലും ഹിന്ദിയിലും സ്ഥലപ്പേര് എഴുതാന്‍ ശ്രദ്ധിച്ചിട്ടുണ്ട്._** **_ആദ്യമുദ്ദേശിക്കപ്പെട്ടതില്‍ നിന്ന് സൗകര്യങ്ങള്‍ ആളുകളുടെ ആവശ്യാനുസരണം വര്‍ദ്ധിച്ചുകൊണ്ടേയിരുന്നു. അങ്ങനെയാണ് ചുറ്റിലും അകത്തുമൊക്കെ ചെടികളും പുല്ലുമൊക്കെ വെച്ചുപിടിപ്പിച്ച് കൂടുതല്‍ ആകര്‍ഷകമാക്കിയത്._** **_ബി എസ് എന്‍ എല്ലുമായി ചേര്‍ന്നാണ് സൗജന്യ വൈഫൈ ഇന്റര്‍നെറ്റ് സൗകര്യം ഒരുക്കിയിരിക്കുന്നത്. വിവിധ എഫ് എം റേഡിയോ സ്റ്റേഷനുകളില്‍ നിന്നുള്ള സംഗീത, ഹാസ്യ പരിപാടികള്‍ പകല്‍ സമയത്ത് മുഴുവന്‍ ആസ്വദിക്കാം. രാത്രിയായാല്‍ സോളാര്‍ വൈദ്യുതി ഉപയോഗിച്ച് എല്‍ ഇ ഡി വിളക്കുകള്‍ പ്രകാശം ചൊരിയും. മൊബൈല്‍ ഫോണ്‍ ചാര്‍ജറുകള്‍, പുസ്തകങ്ങളും ദിനപത്രങ്ങളും അടങ്ങുന്ന മാഗസിന്‍ കിയോസ്‌ക്ക്, എന്നിവയും യാത്രക്കാര്‍ക്ക് പ്രയോജനപ്പെടുത്താം._** **_നിയോജക മണ്ഡലത്തിന്റെ വിവിധ ഭാഗങ്ങളിലായി ഇത്തരത്തിലുള്ള ഏതാണ്ട് ഇരുപത് ബസ് ഷെല്‍റ്ററുകള്‍ ഉണ്ടാക്കുന്നതിലെ ആദ്യത്തേതാണ് ഇന്ന് ഉദ്ഘാടനം ചെയ്യപ്പെട്ടത്. തൃത്താലയുടെ ഈ മാതൃക മറ്റ് അനേകം എംഎല്‍എമാര്‍ സ്വന്തം സ്ഥലങ്ങളില്‍ പിന്തുടരാനാഗ്രഹിക്കുന്നുവെന്നറിയുന്നതിലും അഭിമാനമുണ്ട്._** http://imgur.com/9kVONi2 **_ഉദ്ഘാടനത്തേക്കുറിച്ച് സൂചിപ്പിച്ചപ്പോള്‍ വ്യത്യസ്തവും കൗതുകകരവുമായ ഒരു പരിപാടി എന്ന നിലയില്‍ സന്തോഷപൂര്‍വ്വം അതേറ്റെടുത്ത ടൂറിസം വകുപ്പ് മന്ത്രി എ.പി.അനില്‍കുമാറിന് പ്രത്യേകം നന്ദി._** **_സൗകര്യങ്ങളുടെ സംരക്ഷണമാണ് പ്രധാന ഉത്തരവാദിത്തം. 'സാമൂഹ്യ വിരുദ്ധര്‍' എന്ന വിഭാഗത്തില്‍പ്പെട്ടവര്‍ ആ ഭാഗത്തുണ്ടാവില്ല എന്നാണ് നാട്ടുകാര്‍ തന്നിരിക്കുന്ന ഉറപ്പ്. കൂടുതല്‍ സുരക്ഷ ഏര്‍പ്പെടുത്തുന്നതിനായി CCTV ക്യാമറകള്‍ ഘടിപ്പിക്കുന്നതിനേക്കുറിച്ചും ആലോചിക്കുന്നുണ്ട്._** **_ഒരു ബസ് വെയ്റ്റിംഗ് ഷെഡ് ഉണ്ടാക്കുക എന്നത് അത്ര വലിയ കാര്യമൊന്നുമല്ല. അതത്ര വലിയ ഒരു വികസനവുമല്ല. എന്നാലും പൊതുപണം ഉപയോഗിക്കുമ്പോള്‍ അതല്‍പം കൂടി ഭാവനാപൂര്‍വ്വം ചെയ്യണമെന്നാണ് പുതിയ കാലം നമ്മില്‍ നിന്ന് ആഗ്രഹിക്കുന്നത്. അതിനുള്ള ഒരു എളിയ പരിശ്രമം എന്ന നിലയില്‍ മാത്രമേ ഇതിനെ കാണേണ്ടതുള്ളൂ. സഹകരിക്കുകയും പ്രോത്സാഹിപ്പിക്കുകയും വിമര്‍ശിക്കുകയും അധിക്ഷേപിക്കുകയും ചെയ്ത എല്ലാവര്‍ക്കും നന്ദി."_**
