---
title: "ആ കെട്ടിനു പിന്നിൽ ഒരു കഥയുണ്ട്, ശാരീരികമായ പ്രശ്‌നങ്ങളെ അവഗണിച്ച് ഒരു നടൻ നടത്തിയ ആത്മസമർപ്പണത്തിന്റെ കഥ"
date: 2022-10-29T08:26:28
draft: false
categories: ["Society"]
tags: ['actor Anil K Sivaram', 'Anil K Sivaram', 'appan movie', 'Featured', 'Sunny Wayne', 'TC Rajesh Sindhu']
author: "Beaumaris"
---

<h3><strong>TC Rajesh Sindhu</strong></h3>
സോണിലൈവിൽ റിലീസായ മജു സംവിധാനം ചെയ്ത 'അപ്പൻ' എന്ന സിനിമയിലെ വർഗീസ് എന്ന കഥാപാത്രത്തെ അവതരിപ്പിച്ച <strong>Anil K Sivaram</strong>. ഈ കഥാപാത്രം സിനിമയുടെ തുടക്കം മുതൽ ഒടുക്കം വരെ മുണ്ടാണ് ഉടുക്കുന്നതെങ്കിലും ഒരിടത്തുപോലും മടക്കിക്കുത്തി കാണിക്കുന്നില്ല. മാത്രമല്ല, വലതുകാൽ ദൃശ്യമാകുന്നിടത്തൊക്കെ ആ കാലിൽ വലിയൊരു കെട്ടും കാണാം. ആ കെട്ടിനു പിന്നിൽ ഒരു കഥയുണ്ട്. ശാരീരികമായ പ്രശ്‌നങ്ങളെ അവഗണിച്ച് ഒരു നടൻ നടത്തിയ ആത്മസമർപ്പണത്തിന്റെ കഥ.

<img class="wp-image-356681 aligncenter" src="https://cdn.boolokam.com/articles/2022/11/ff-1.jpg" alt="" width="1062" height="597" />കട്ടപ്പനക്കാരനായ അനിലിന് ഇത്രമാത്രം തടി വച്ചിട്ട് അധികവർഷങ്ങളായിട്ടില്ല. 'അമ്പിളി' എന്ന സിനിമയിലെ ഉറക്കംതൂങ്ങിയായ തടിയൻ പോലീസിന്റെ വേഷം അനിലിനെ തേടിയെത്തിയതും ശരീരത്തിന്റെ പ്രത്യേകത കൊണ്ടായിരുന്നു. തുടർന്ന് 'മഞ്ഞിൽ വിരിഞ്ഞ് പൂവ്' എന്ന സീരിയലിൽ അഭിനയിച്ച് വീട്ടിലേക്കു മടങ്ങവേ അനിൽ സഞ്ചരിച്ച ജീപ്പ് അപകടത്തിൽപെട്ട് കാലിനു പരുക്കേറ്റു. ഏതാണ്ട് രണ്ടുമാസക്കാലത്തോളമാണ് ആ അപകടം അനിലിനെ ആശുപത്രിയിലാക്കിയത്. വലതുകാലിലെ മുറിവ് പ്രശ്‌നമായി, അമിതവണ്ണവും. കാലിൽ നിന്ന് മാംസം ശസ്ത്രക്രിയ ചെയ്ത് നീക്കേണ്ടി വന്നു. കോട്ടയം മെഡിക്കൽ കോളജിൽ നിന്ന് കട്ടപ്പനയിലെ താലൂക്ക് ആശുപത്രിയിലേക്ക്. ഈ ആശുപത്രിവാസം അനിലിനു വന്ന പല നല്ല അവസരങ്ങളും ഇല്ലാതാക്കി. പതിയെ റിക്കവറായി വീട്ടിലെത്തുമ്പോഴാണ് 'അപ്പനി'ലേക്കുള്ള വിളി വരുന്നത്.

<img class="wp-image-356682 aligncenter" src="https://cdn.boolokam.com/articles/2022/11/ff-2.jpg" alt="" width="1134" height="638" />കട്ടപ്പനയിലെ സമ്പന്നമായ നാടകഭൂമികയിൽ നിന്ന് വർഗീസ് എന്ന കഥാപാത്രമാകാൻ മൂന്നു പേരുകളാണ് ഈ നടീനടന്മാരുടെയെല്ലാം നിർദ്ദേശകനും മികച്ച സംഘാടകനും ദർശന എന്ന സാംസ്‌കാരിക കൂട്ടായ്മയുടെ അമരക്കാരനുമായ ഇ.ജെ. ജോസഫ് നിർദ്ദേശിച്ചത്. 'മലയൻകുഞ്ഞി'ലേക്ക് ഫഹദിന്റെ അമ്മയായി ജയ കുറുപ്പിനെ നിർദ്ദേശിച്ചതും ഇ.ജെ ആയിരുന്നു. അനിലിനെ കൂടാതെ ജി.കെ, ചിലമ്പൻ എന്നിവരായിരുന്നു ലിസ്റ്റിൽ. 'ജല്ലിക്കെട്ടി'ലെ കർഷകനെ അവതരിപ്പിച്ചയാളാണ് ജി.കെ. '1956 മധ്യതിരുവിതാംകൂർ' ഉൾപ്പെടെയുള്ള സിനിമകളിൽ വേഷം ചെയ്തിട്ടുണ്ട് പ്രൊഫഷണൽ നാടകരംഗത്ത് അരനൂറ്റാണ്ടിന്റെ പരിചയമുള്ള ചിലമ്പൻചേട്ടൻ. പക്ഷേ, ശരീരപ്രകൃതികൊണ്ട് വർഗീസെന്ന കഥാപാത്രത്തിന് നറുക്കുവീണത് അനിലിനാണ്. പള്ളീലച്ചനായി ജി.കെയ്ക്കും ബാലൻ മാഷായി ചിലമ്പൻ ചേട്ടനും 'അപ്പനി'ൽ അവസരം കിട്ടി.

<img class="wp-image-356683 aligncenter" src="https://cdn.boolokam.com/articles/2022/11/ff-4.jpg" alt="" width="1075" height="766" />തൊടുപുഴയ്ക്കടുത്തായിരുന്നു ചിത്രീകരണം. എല്ലാദിവസവും മുറിവ് വൃത്തിയാക്കി ഡ്രസ് ചെയ്യണം. മൂന്നു നേരം കുത്തിവയ്‌പെടുക്കണം. എല്ലാദിവസവും രാവിലെയും ഉച്ചയ്ക്കും വൈകിട്ടും ആശുപത്രിയിലെത്തി അതൊക്കെ അനില്‍ മുടങ്ങാതെ ചെയ്തു. അപ്പോഴും കാലിന് നല്ല വേദനയും പ്രശ്‌നങ്ങളുമുണ്ട്. കയ്യിൽ കിട്ടിയ അവസരം കൈവിട്ടുപോകാതിരിക്കാൻ അതെല്ലാം അനിൽ സഹിച്ചു. ഷൂട്ടിംഗ് തീരാറായപ്പോഴേക്കും തളർന്ന് ലൊക്കേഷനിൽ ബോധംകെട്ടുവീണു. സിനിമാ സംഘമാണ് അനിലിനെ അവിടെനിന്ന് ആശുപത്രിയിലാക്കുന്നത്. തൊടുപുഴയിലെ ആശുപത്രിയിൽ നിന്ന് പാലായിലെ മറ്റൊരാശുപത്രിയിലേക്ക്. വീണ്ടും ശസ്ത്രക്രിയ, ഒരു മാസത്തോളമുള്ള ആശുപത്രിവാസം...

<img class="wp-image-356684 aligncenter" src="https://cdn.boolokam.com/articles/2022/11/ff-3.jpg" alt="" width="1130" height="847" />ആ അനുഭവത്തിന്റെ അടയാളമാണ് വർഗീസ് എന്ന കഥാപാത്രത്തിന്റെ കാലിൽ തുടക്കം മുതൽ ഒടുക്കം വരെ നാം കാണുന്ന ആ മെഡിക്കൽ ഡ്രസ്സിംഗ്. ആശുപത്രിവാസം വീണ്ടും അനിലിനു വന്ന പല അവസരങ്ങളും ഇല്ലാതാക്കി. ഇപ്പോൾ കാലിന് സുഖമായിട്ടുണ്ട്. വണ്ണം കുറഞ്ഞിട്ടില്ലെന്നുമാത്രം. 'അപ്പൻ' ഒടിടി റിലീസായതിനു പിന്നാലെ പുതിയൊരു സിനിമയിലേക്കു വിളി വന്നതിന്റെ സന്തോഷത്തിലാണ് അനിൽ. അനിലിന്റെ ഭാര്യ അനുവും നല്ലൊരു നടിയാണ്. 'കെട്യോളാണ് എന്റെ മാലാഖ'യിലെ പ്രധാന കഥാപാത്രങ്ങളിലൊന്നായ സിസിലിയെ അവതരിപ്പിച്ചത് അനുവായിരുന്നു.

<img class="wp-image-356685 aligncenter" src="https://cdn.boolokam.com/articles/2022/11/ff-5.jpg" alt="" width="1002" height="759" />

**


![ആ കെട്ടിനു പിന്നിൽ ഒരു കഥയുണ്ട്, ശാരീരികമായ പ്രശ്‌നങ്ങളെ അവഗണിച്ച് ഒരു നടൻ നടത്തിയ ആത്മസമർപ്പണത്തിന്റെ കഥ](https://cdn.boolokam.com/articles/2022/11/ff-1.jpg)### **TC Rajesh Sindhu**

സോണിലൈവിൽ റിലീസായ മജു സംവിധാനം ചെയ്ത 'അപ്പൻ' എന്ന സിനിമയിലെ വർഗീസ് എന്ന കഥാപാത്രത്തെ അവതരിപ്പിച്ച **Anil K Sivaram**. ഈ കഥാപാത്രം സിനിമയുടെ തുടക്കം മുതൽ ഒടുക്കം വരെ മുണ്ടാണ് ഉടുക്കുന്നതെങ്കിലും ഒരിടത്തുപോലും മടക്കിക്കുത്തി കാണിക്കുന്നില്ല. മാത്രമല്ല, വലതുകാൽ ദൃശ്യമാകുന്നിടത്തൊക്കെ ആ കാലിൽ വലിയൊരു കെട്ടും കാണാം. ആ കെട്ടിനു പിന്നിൽ ഒരു കഥയുണ്ട്. ശാരീരികമായ പ്രശ്‌നങ്ങളെ അവഗണിച്ച് ഒരു നടൻ നടത്തിയ ആത്മസമർപ്പണത്തിന്റെ കഥ. കട്ടപ്പനക്കാരനായ അനിലിന് ഇത്രമാത്രം തടി വച്ചിട്ട് അധികവർഷങ്ങളായിട്ടില്ല. 'അമ്പിളി' എന്ന സിനിമയിലെ ഉറക്കംതൂങ്ങിയായ തടിയൻ പോലീസിന്റെ വേഷം അനിലിനെ തേടിയെത്തിയതും ശരീരത്തിന്റെ പ്രത്യേകത കൊണ്ടായിരുന്നു. തുടർന്ന് 'മഞ്ഞിൽ വിരിഞ്ഞ് പൂവ്' എന്ന സീരിയലിൽ അഭിനയിച്ച് വീട്ടിലേക്കു മടങ്ങവേ അനിൽ സഞ്ചരിച്ച ജീപ്പ് അപകടത്തിൽപെട്ട് കാലിനു പരുക്കേറ്റു. ഏതാണ്ട് രണ്ടുമാസക്കാലത്തോളമാണ് ആ അപകടം അനിലിനെ ആശുപത്രിയിലാക്കിയത്. വലതുകാലിലെ മുറിവ് പ്രശ്‌നമായി, അമിതവണ്ണവും. കാലിൽ നിന്ന് മാംസം ശസ്ത്രക്രിയ ചെയ്ത് നീക്കേണ്ടി വന്നു. കോട്ടയം മെഡിക്കൽ കോളജിൽ നിന്ന് കട്ടപ്പനയിലെ താലൂക്ക് ആശുപത്രിയിലേക്ക്. ഈ ആശുപത്രിവാസം അനിലിനു വന്ന പല നല്ല അവസരങ്ങളും ഇല്ലാതാക്കി. പതിയെ റിക്കവറായി വീട്ടിലെത്തുമ്പോഴാണ് 'അപ്പനി'ലേക്കുള്ള വിളി വരുന്നത്. ![](https://cdn.boolokam.com/articles/2022/11/ff-2.jpg)കട്ടപ്പനയിലെ സമ്പന്നമായ നാടകഭൂമികയിൽ നിന്ന് വർഗീസ് എന്ന കഥാപാത്രമാകാൻ മൂന്നു പേരുകളാണ് ഈ നടീനടന്മാരുടെയെല്ലാം നിർദ്ദേശകനും മികച്ച സംഘാടകനും ദർശന എന്ന സാംസ്‌കാരിക കൂട്ടായ്മയുടെ അമരക്കാരനുമായ ഇ.ജെ. ജോസഫ് നിർദ്ദേശിച്ചത്. 'മലയൻകുഞ്ഞി'ലേക്ക് ഫഹദിന്റെ അമ്മയായി ജയ കുറുപ്പിനെ നിർദ്ദേശിച്ചതും ഇ.ജെ ആയിരുന്നു. അനിലിനെ കൂടാതെ ജി.കെ, ചിലമ്പൻ എന്നിവരായിരുന്നു ലിസ്റ്റിൽ. 'ജല്ലിക്കെട്ടി'ലെ കർഷകനെ അവതരിപ്പിച്ചയാളാണ് ജി.കെ. '1956 മധ്യതിരുവിതാംകൂർ' ഉൾപ്പെടെയുള്ള സിനിമകളിൽ വേഷം ചെയ്തിട്ടുണ്ട് പ്രൊഫഷണൽ നാടകരംഗത്ത് അരനൂറ്റാണ്ടിന്റെ പരിചയമുള്ള ചിലമ്പൻചേട്ടൻ. പക്ഷേ, ശരീരപ്രകൃതികൊണ്ട് വർഗീസെന്ന കഥാപാത്രത്തിന് നറുക്കുവീണത് അനിലിനാണ്. പള്ളീലച്ചനായി ജി.കെയ്ക്കും ബാലൻ മാഷായി ചിലമ്പൻ ചേട്ടനും 'അപ്പനി'ൽ അവസരം കിട്ടി. ![](https://cdn.boolokam.com/articles/2022/11/ff-4.jpg)തൊടുപുഴയ്ക്കടുത്തായിരുന്നു ചിത്രീകരണം. എല്ലാദിവസവും മുറിവ് വൃത്തിയാക്കി ഡ്രസ് ചെയ്യണം. മൂന്നു നേരം കുത്തിവയ്‌പെടുക്കണം. എല്ലാദിവസവും രാവിലെയും ഉച്ചയ്ക്കും വൈകിട്ടും ആശുപത്രിയിലെത്തി അതൊക്കെ അനില്‍ മുടങ്ങാതെ ചെയ്തു. അപ്പോഴും കാലിന് നല്ല വേദനയും പ്രശ്‌നങ്ങളുമുണ്ട്. കയ്യിൽ കിട്ടിയ അവസരം കൈവിട്ടുപോകാതിരിക്കാൻ അതെല്ലാം അനിൽ സഹിച്ചു. ഷൂട്ടിംഗ് തീരാറായപ്പോഴേക്കും തളർന്ന് ലൊക്കേഷനിൽ ബോധംകെട്ടുവീണു. സിനിമാ സംഘമാണ് അനിലിനെ അവിടെനിന്ന് ആശുപത്രിയിലാക്കുന്നത്. തൊടുപുഴയിലെ ആശുപത്രിയിൽ നിന്ന് പാലായിലെ മറ്റൊരാശുപത്രിയിലേക്ക്. വീണ്ടും ശസ്ത്രക്രിയ, ഒരു മാസത്തോളമുള്ള ആശുപത്രിവാസം... ![](https://cdn.boolokam.com/articles/2022/11/ff-3.jpg)ആ അനുഭവത്തിന്റെ അടയാളമാണ് വർഗീസ് എന്ന കഥാപാത്രത്തിന്റെ കാലിൽ തുടക്കം മുതൽ ഒടുക്കം വരെ നാം കാണുന്ന ആ മെഡിക്കൽ ഡ്രസ്സിംഗ്. ആശുപത്രിവാസം വീണ്ടും അനിലിനു വന്ന പല അവസരങ്ങളും ഇല്ലാതാക്കി. ഇപ്പോൾ കാലിന് സുഖമായിട്ടുണ്ട്. വണ്ണം കുറഞ്ഞിട്ടില്ലെന്നുമാത്രം. 'അപ്പൻ' ഒടിടി റിലീസായതിനു പിന്നാലെ പുതിയൊരു സിനിമയിലേക്കു വിളി വന്നതിന്റെ സന്തോഷത്തിലാണ് അനിൽ. അനിലിന്റെ ഭാര്യ അനുവും നല്ലൊരു നടിയാണ്. 'കെട്യോളാണ് എന്റെ മാലാഖ'യിലെ പ്രധാന കഥാപാത്രങ്ങളിലൊന്നായ സിസിലിയെ അവതരിപ്പിച്ചത് അനുവായിരുന്നു. ![](https://cdn.boolokam.com/articles/2022/11/ff-5.jpg) **
