---
title: "മലപ്പുറം ജില്ലയെ പരിഗണിച്ചു തുടങ്ങിയ മലയാളസിനിമ"
date: 2021-06-18T06:48:35
draft: false
categories: ["Society"]
tags: ['Aaron Judge', 'covid 19', 'MALAPPURAM']
author: "Beaumaris"
---

<strong>Semeem T</strong>

പെരാരി ടീമിന്റെ ഹിഡൻ അജണ്ടകൾ മാറ്റി നിർത്തേണ്ടവയാണെന്ന് ബോധ്യമുണ്ടായിട്ടും കുറഞ്ഞൊരു കൂട്ടമെങ്കിലും അവരുടെ സിനിമകൾ ചേർത്ത് നിർത്തുന്നുണ്ടെങ്കിൽ അത് മലയാള സിനിമ കാലാകാലങ്ങളായി മലപ്പുറം എന്ന ജില്ലയോട്, പ്രദേശത്തോട്, സംസ്കാരത്തോട് കാണിക്കുന്ന അനീതികളുടെ ഫലം തന്നെയാണ്. തങ്ങളെ പ്രതിനിധാനം ചെയ്യുന്ന കഥയും കഥാപാത്രങ്ങൾ ഒക്കെയും പച്ചബെൽറ്റിട്ട് താടി നീട്ടി മുറുക്കാൻ കറയുയുള്ള പല്ല് കാട്ടി ചിരിക്കുന്നത് കണ്ട് നോക്കി നിൽക്കാൻ അല്ലാതെ ഒന്നും ചെയ്യാൻ പറ്റാതിരുന്ന ഒരു സമൂഹത്തിന് കിട്ടിയ നീതി തന്നെയായിരുന്നു സുഡാനി ഫ്രം നൈജീരിയ.

<img src="https://i0.wp.com/celluloidonline.com/wp-content/uploads/2019/02/sudu-ummamar.jpg?resize=593%2C313" alt="പുരസ്‌ക്കാരത്തില്‍ തിളങ്ങി സുഡാനി – celluloid" />സ്‌ക്രീനിൽ ബീയുമ്മയും ജമീല ഉമ്മയും നിഷ്കളങ്കമായി ചിരിച്ചപ്പോൾ ഏതോ ഹാജ്യാരുടെ മൂന്നാമത്തെയോ നാലാമത്തെയോ ബീവിയായി മാത്രം അവതരിച്ചിരുന്ന മലപ്പുറത്തെ സ്ത്രീ കഥാപാത്രങ്ങൾ വിസ്മരിക്കപ്പെടുകയായിരുന്നു എന്ന് തന്നെ പറയണം. മജീദും രാജേഷും ഗ്രൗണ്ടിൽ ഇരുന്ന് കളി പറഞ്ഞപ്പോൾ ഇതാണ് ഞങ്ങൾ സിനിമ കാണുന്ന ഓരോ മലപ്പുറക്കാരനും മനസ്സിൽ എങ്കിലും പറഞ്ഞിട്ടുണ്ടാകും.

പാലക്കാടൻ ഗ്രാമങ്ങളും കൊച്ചിയും തിരുവനന്തപുരവും തൃശൂരും ഒക്കെ നിറഞ്ഞു നിന്ന മലയാള സിനിമയിൽ ഒരു മാറ്റം വന്നത് ഒരു കൂട്ടം ചെറുപ്പക്കാർ ക്യാമറ എടുത്ത് കണ്ണൂരിലേക്കും കോഴിക്കോടേക്കും വെച്ചപ്പോഴായിരുന്നു. തട്ടത്തിൻ മറയത്തും ഉസ്താദ് ഹോട്ടലും ബോംബും തോക്കും ഇല്ലാത്ത കണ്ണൂരിനെയും ഭക്ഷണവും ജീവിതവും പിരിക്കാനാവാത്ത വിധം ഇഴ ചേർന്ന കോഴിക്കോടിനെയും ഭംഗിയായി അടയാളപ്പെടുത്തി. മലപ്പുറം പച്ചബെൽറ്റ് ന്റെ കെട്ട് പൊട്ടിക്കാൻ പിന്നെയും സമയമെടുത്തു. മലപ്പുറത്തെ ഹാജ്യാന്മാരുടെ വികല അനുകരണം കിളിച്ചുണ്ടൻ മാമ്പഴത്തിലെ ശ്രീനിവാസൻ കഥാപാത്രത്തിലോ പുലിമുരുഗൻ ലെ കായിക്ക യിലോ ഒതുങ്ങി നിൽക്കുന്നതല്ല. അത് പൊന്മുട്ടയിടുന്ന താറാവിലെ ഒറ്റ നോട്ടത്തിൽ നിരുപദ്രവകാരി എന്ന് തോന്നുന്ന, കരമന ജനാർദ്ദൻ ചേട്ടൻ അവതരിപ്പിച്ച ഹാജ്യാരിൽ നിന്നും അങ്ങോട്ടും ഇങ്ങോട്ടും നീണ്ടു പരന്നു കിടക്കുന്നതാണ്.

<img src="https://scontent.ftrv1-1.fna.fbcdn.net/v/t1.6435-9/200021013_2190064034482597_5861182392641838547_n.jpg?_nc_cat=100&amp;ccb=1-3&amp;_nc_sid=825194&amp;_nc_ohc=ftN7korR_AwAX8Va5qw&amp;_nc_ht=scontent.ftrv1-1.fna&amp;oh=32c3528c02a4341273a776a9cc7f4c11&amp;oe=60D1161D" alt="May be an image of 3 people, beard and text that says &quot;അള്ളാ!! താക്കോല ഞമ്മൻ്റെ പാക്കറ്റിലായിപ്പോയല്ലോ! ഇയ്ച് സുന്ദരിയല്ലാന്ന് ആരാ പറഞ്ഞത്...!!!! FATHER Sudani from Nigeria&quot;" />ഇവിടെയാണ് പെരാരി യും സംഘവും മജീദ് ന്റെ ഉപ്പയെ അവതരിപ്പിക്കുന്നത്.
കെ എൽ ടെൻ പത്ത്, സുഡാനി ഫ്രം നൈജീരിയ എന്നിവയിൽ നിന്നും ഹലാൽ ലവ് സ്റ്റോറി യിലേക്കും വൈറസ് ലേക്കും എത്തുമ്പോഴേക്കും ഈ സംഘത്തിന്റെ യഥാർത്ഥ സത്വം പുറത്തു വന്നിരിക്കുന്നു. പൊതുബോധത്തിന്റെ പാടയിൽ പൊങ്ങി നിന്നിരുന്ന മലപ്പുറം/കേരളമുസ്ലിം കഥാപാത്രങ്ങളെ മാത്രം പരിചയമുണ്ടായിരുന്ന, അതങ്ങനെ തന്നെ കൊണ്ട് പോകാൻ ജാഗ്രത പുലർത്തിയിരുന്ന ഒരു കൂട്ടം എഴുത്തുകാരിൽ നിന്നും സംവിധായകരിൽ നിന്നും ഇന്ന് ഇതേ കഥാപാത്രങ്ങൾ എത്തപ്പെട്ടിരിക്കുന്നത് ഇവയിലൂടെ എങ്ങനെ തങ്ങളുടെ വർഗ്ഗ രാഷ്ട്രീയം ഉളുപ്പില്ലാതെ പറയാം എന്ന് ഉത്തമ ബോധ്യം ഉള്ളവരിലേക്കാണ്. രണ്ടും രണ്ട് രീതിയിൽ അപകടം തന്നെ.

മലപ്പുറം ജില്ലയുടെ അൻപത്തിരണ്ടാം വാർഷികം ആഘോഷിക്കുന്ന സമയത്ത് മലയാളസിനിമയിലെ മലപ്പുറം കഥാപാത്രങ്ങളും പൊതുബോധം ഊട്ടിയുറപ്പിക്കാൻ അവ ഉപയോഗിച്ച രീതിയും കൂട് പൊട്ടിച്ചു പുറത്തു വരും മുൻപേ അതിലും വലിയ കെണിയിൽ അകപ്പെടുന്നതും ചർച്ച അർഹിക്കുന്നു.


![മലപ്പുറം ജില്ലയെ പരിഗണിച്ചു തുടങ്ങിയ മലയാളസിനിമ](https://i0.wp.com/celluloidonline.com/wp-content/uploads/2019/02/sudu-ummamar.jpg?resize=593%2C313)**Semeem T** പെരാരി ടീമിന്റെ ഹിഡൻ അജണ്ടകൾ മാറ്റി നിർത്തേണ്ടവയാണെന്ന് ബോധ്യമുണ്ടായിട്ടും കുറഞ്ഞൊരു കൂട്ടമെങ്കിലും അവരുടെ സിനിമകൾ ചേർത്ത് നിർത്തുന്നുണ്ടെങ്കിൽ അത് മലയാള സിനിമ കാലാകാലങ്ങളായി മലപ്പുറം എന്ന ജില്ലയോട്, പ്രദേശത്തോട്, സംസ്കാരത്തോട് കാണിക്കുന്ന അനീതികളുടെ ഫലം തന്നെയാണ്. തങ്ങളെ പ്രതിനിധാനം ചെയ്യുന്ന കഥയും കഥാപാത്രങ്ങൾ ഒക്കെയും പച്ചബെൽറ്റിട്ട് താടി നീട്ടി മുറുക്കാൻ കറയുയുള്ള പല്ല് കാട്ടി ചിരിക്കുന്നത് കണ്ട് നോക്കി നിൽക്കാൻ അല്ലാതെ ഒന്നും ചെയ്യാൻ പറ്റാതിരുന്ന ഒരു സമൂഹത്തിന് കിട്ടിയ നീതി തന്നെയായിരുന്നു സുഡാനി ഫ്രം നൈജീരിയ. സ്‌ക്രീനിൽ ബീയുമ്മയും ജമീല ഉമ്മയും നിഷ്കളങ്കമായി ചിരിച്ചപ്പോൾ ഏതോ ഹാജ്യാരുടെ മൂന്നാമത്തെയോ നാലാമത്തെയോ ബീവിയായി മാത്രം അവതരിച്ചിരുന്ന മലപ്പുറത്തെ സ്ത്രീ കഥാപാത്രങ്ങൾ വിസ്മരിക്കപ്പെടുകയായിരുന്നു എന്ന് തന്നെ പറയണം. മജീദും രാജേഷും ഗ്രൗണ്ടിൽ ഇരുന്ന് കളി പറഞ്ഞപ്പോൾ ഇതാണ് ഞങ്ങൾ സിനിമ കാണുന്ന ഓരോ മലപ്പുറക്കാരനും മനസ്സിൽ എങ്കിലും പറഞ്ഞിട്ടുണ്ടാകും. പാലക്കാടൻ ഗ്രാമങ്ങളും കൊച്ചിയും തിരുവനന്തപുരവും തൃശൂരും ഒക്കെ നിറഞ്ഞു നിന്ന മലയാള സിനിമയിൽ ഒരു മാറ്റം വന്നത് ഒരു കൂട്ടം ചെറുപ്പക്കാർ ക്യാമറ എടുത്ത് കണ്ണൂരിലേക്കും കോഴിക്കോടേക്കും വെച്ചപ്പോഴായിരുന്നു. തട്ടത്തിൻ മറയത്തും ഉസ്താദ് ഹോട്ടലും ബോംബും തോക്കും ഇല്ലാത്ത കണ്ണൂരിനെയും ഭക്ഷണവും ജീവിതവും പിരിക്കാനാവാത്ത വിധം ഇഴ ചേർന്ന കോഴിക്കോടിനെയും ഭംഗിയായി അടയാളപ്പെടുത്തി. മലപ്പുറം പച്ചബെൽറ്റ് ന്റെ കെട്ട് പൊട്ടിക്കാൻ പിന്നെയും സമയമെടുത്തു. മലപ്പുറത്തെ ഹാജ്യാന്മാരുടെ വികല അനുകരണം കിളിച്ചുണ്ടൻ മാമ്പഴത്തിലെ ശ്രീനിവാസൻ കഥാപാത്രത്തിലോ പുലിമുരുഗൻ ലെ കായിക്ക യിലോ ഒതുങ്ങി നിൽക്കുന്നതല്ല. അത് പൊന്മുട്ടയിടുന്ന താറാവിലെ ഒറ്റ നോട്ടത്തിൽ നിരുപദ്രവകാരി എന്ന് തോന്നുന്ന, കരമന ജനാർദ്ദൻ ചേട്ടൻ അവതരിപ്പിച്ച ഹാജ്യാരിൽ നിന്നും അങ്ങോട്ടും ഇങ്ങോട്ടും നീണ്ടു പരന്നു കിടക്കുന്നതാണ്. ![May be an image of 3 people, beard and text that says "അള്ളാ!! താക്കോല ഞമ്മൻ്റെ പാക്കറ്റിലായിപ്പോയല്ലോ! ഇയ്ച് സുന്ദരിയല്ലാന്ന് ആരാ പറഞ്ഞത്...!!!! FATHER Sudani from Nigeria"](https://scontent.ftrv1-1.fna.fbcdn.net/v/t1.6435-9/200021013_2190064034482597_5861182392641838547_n.jpg?_nc_cat=100&ccb=1-3&_nc_sid=825194&_nc_ohc=ftN7korR_AwAX8Va5qw&_nc_ht=scontent.ftrv1-1.fna&oh=32c3528c02a4341273a776a9cc7f4c11&oe=60D1161D)ഇവിടെയാണ് പെരാരി യും സംഘവും മജീദ് ന്റെ ഉപ്പയെ അവതരിപ്പിക്കുന്നത്. കെ എൽ ടെൻ പത്ത്, സുഡാനി ഫ്രം നൈജീരിയ എന്നിവയിൽ നിന്നും ഹലാൽ ലവ് സ്റ്റോറി യിലേക്കും വൈറസ് ലേക്കും എത്തുമ്പോഴേക്കും ഈ സംഘത്തിന്റെ യഥാർത്ഥ സത്വം പുറത്തു വന്നിരിക്കുന്നു. പൊതുബോധത്തിന്റെ പാടയിൽ പൊങ്ങി നിന്നിരുന്ന മലപ്പുറം/കേരളമുസ്ലിം കഥാപാത്രങ്ങളെ മാത്രം പരിചയമുണ്ടായിരുന്ന, അതങ്ങനെ തന്നെ കൊണ്ട് പോകാൻ ജാഗ്രത പുലർത്തിയിരുന്ന ഒരു കൂട്ടം എഴുത്തുകാരിൽ നിന്നും സംവിധായകരിൽ നിന്നും ഇന്ന് ഇതേ കഥാപാത്രങ്ങൾ എത്തപ്പെട്ടിരിക്കുന്നത് ഇവയിലൂടെ എങ്ങനെ തങ്ങളുടെ വർഗ്ഗ രാഷ്ട്രീയം ഉളുപ്പില്ലാതെ പറയാം എന്ന് ഉത്തമ ബോധ്യം ഉള്ളവരിലേക്കാണ്. രണ്ടും രണ്ട് രീതിയിൽ അപകടം തന്നെ. മലപ്പുറം ജില്ലയുടെ അൻപത്തിരണ്ടാം വാർഷികം ആഘോഷിക്കുന്ന സമയത്ത് മലയാളസിനിമയിലെ മലപ്പുറം കഥാപാത്രങ്ങളും പൊതുബോധം ഊട്ടിയുറപ്പിക്കാൻ അവ ഉപയോഗിച്ച രീതിയും കൂട് പൊട്ടിച്ചു പുറത്തു വരും മുൻപേ അതിലും വലിയ കെണിയിൽ അകപ്പെടുന്നതും ചർച്ച അർഹിക്കുന്നു.
