---
title: "മമ്മൂട്ടി എന്ന \"അച്ഛനെ\" എനിക്ക് ഒരുപാട് ഇഷ്ടമാണ് !"
date: 2021-09-01T16:44:54
draft: false
categories: ["Society"]
tags: ['Aaron Judge', 'malayalam movies', 'mammootty', 'Shamshad Ch']
author: "Beaumaris"
---

<strong>Shamshad Ch</strong>

കഥകൾ പറഞ്ഞുകൊടുത്തുകൊണ്ടും ഭാവിയിൽ ആരാകണമെന്ന പ്രതീക്ഷകൾ നെയ്തുകൊണ്ടും മണിക്കുട്ടിയോടൊപ്പം സ്കൂളിലേക്ക് നടക്കുന്ന ബാലൻ മാഷിനെ..

.അവസാനത്തെ ഉരുള ചോറ് കൂടി കഴിപ്പിയ്ക്കാൻ "ഇതില് മീന്ണ്ട്" എന്നു പറഞ്ഞുകൊണ്ട് ശ്രീക്കുട്ടിയ്ക്ക് ചോറ് വാരികൊടുക്കുന്ന വിദ്യാധരനെ...

നളചരിതം കഥയിൽ സംസാരിക്കുന്ന അരയന്നങ്ങളെക്കുറിച്ച് ജോലി കഴിഞ്ഞു വന്ന് മക്കളോട് വിശേഷങ്ങൾ പറയുന്ന രവിയെ...

മകളെ ഡോക്ടർ ആക്കണോ എഞ്ചിനീയർ ആക്കണോ എന്ന് സിസ്റ്റർ ചോദിക്കുമ്പോൾ "രണ്ടും ആക്കണമെന്നാണ് അച്ചൂന്... ന്നാലും ഡാക്കിട്ടർ മതി" എന്നു പറഞ്ഞ് നിറഞ്ഞ ചിരിയോടെ, അഭിമാനത്തോടെ മുത്തിനെ നോക്കുന്ന അച്ചൂട്ടിയെ...

"എനിക്ക് ആകെ വേണ്ടപ്പെട്ടവനാ ആ കിടക്കുന്നത്... അവനെ ഇങ്ങ് തിരിച്ചു തന്നേക്കണേ ഗോപാ" എന്നു പറഞ്ഞ് അപ്പൂസിന്റെ ആഗ്രഹങ്ങൾ ഓരോന്നും സാധിച്ചു കൊടുക്കാൻ അവനെ വാരിയെടുത്ത് നടക്കുന്ന അവന്റെ പപ്പ ബാലുവിനെ...

കുഞ്ഞുനാളിൽ അകന്നു പോയ മകളെ തിരിച്ചു കിട്ടിയപ്പോൾ 'രക്തം രക്തത്തെ തൊടുന്ന' അനുഭവത്തിൽ ആഹ്ലാദിച്ച.. 'ബലിച്ചോർ ഉരുട്ടാൻ ഒരു പവിത്രകയ്യ്' എന്ന സ്വപ്നത്തെയും അവളോടുള്ള സ്നേഹത്തെപ്രതി ഉപേക്ഷിച്ചു തിരിച്ചു നടന്ന.. ഹരിതയുടെ അച്ഛൻ ചന്ദ്രദാസിനെ...

സ്പാസ്റ്റിക് ഡിസബിലിറ്റി ബാധിച്ച മകൾക്ക് ഒരു സാധാരണ ഭാവി ഇല്ലെന്നറിഞ്ഞിട്ടും കൈനോട്ടകാരിയുടെ അവളെക്കുറിച്ചുള്ള പ്രവചനം കേട്ട് ചിരിച്ചുകൊണ്ട് അവളെ സന്തോഷിപ്പിക്കാൻ ശ്രമിക്കുന്ന പാപ്പായുടെ അമുദവനെ...

നഷ്ടപ്പെട്ടു പോയ മകൾ ജീവിച്ചിരിക്കുന്നുവെന്ന തിരിച്ചറിവിൽ ജീവിതലക്ഷ്യമായി കരുതിയ പ്രതികാരം പോലും ഉപേക്ഷിച്ചും കൂടെ നിന്നവരെയെല്ലാം നഷ്ടപ്പെടുത്തിയും നാലു മക്കൾക്ക്‌ കാവൽ നിന്ന ആന്റണിയെ...

പാതിവഴിയിൽ വെച്ചു പിരിഞ്ഞുപോയ നീനയ്ക്ക് വേണ്ടി അവൾ ഏൽപ്പിച്ചിട്ടുപോയ മകൾ വിനീതയെക്കൂടി നഷ്ടപ്പെടുമെന്ന് ഭയന്ന മണിവത്തൂരിലെ വിനയനെ...

ജന്മം കൊണ്ട് അച്ഛൻ അല്ലെങ്കിലും കർമ്മം കൊണ്ട് പിതൃത്വത്തിന്റെ വികാരങ്ങളും വേദനയും അറിഞ്ഞ കൊച്ചുണ്ടാപ്രിയുടെ മാധവനെ.. 'കുട്ടന്റെ മാഷ്' ലൂയിസിനെ...

മമ്മൂട്ടി എന്ന "അച്ഛനെ" എനിക്ക് ഒരുപാട് ഇഷ്ടമാണ്!! ❤
**Shamshad Ch** കഥകൾ പറഞ്ഞുകൊടുത്തുകൊണ്ടും ഭാവിയിൽ ആരാകണമെന്ന പ്രതീക്ഷകൾ നെയ്തുകൊണ്ടും മണിക്കുട്ടിയോടൊപ്പം സ്കൂളിലേക്ക് നടക്കുന്ന ബാലൻ മാഷിനെ.. .അവസാനത്തെ ഉരുള ചോറ് കൂടി കഴിപ്പിയ്ക്കാൻ "ഇതില് മീന്ണ്ട്" എന്നു പറഞ്ഞുകൊണ്ട് ശ്രീക്കുട്ടിയ്ക്ക് ചോറ് വാരികൊടുക്കുന്ന വിദ്യാധരനെ... നളചരിതം കഥയിൽ സംസാരിക്കുന്ന അരയന്നങ്ങളെക്കുറിച്ച് ജോലി കഴിഞ്ഞു വന്ന് മക്കളോട് വിശേഷങ്ങൾ പറയുന്ന രവിയെ... മകളെ ഡോക്ടർ ആക്കണോ എഞ്ചിനീയർ ആക്കണോ എന്ന് സിസ്റ്റർ ചോദിക്കുമ്പോൾ "രണ്ടും ആക്കണമെന്നാണ് അച്ചൂന്... ന്നാലും ഡാക്കിട്ടർ മതി" എന്നു പറഞ്ഞ് നിറഞ്ഞ ചിരിയോടെ, അഭിമാനത്തോടെ മുത്തിനെ നോക്കുന്ന അച്ചൂട്ടിയെ... "എനിക്ക് ആകെ വേണ്ടപ്പെട്ടവനാ ആ കിടക്കുന്നത്... അവനെ ഇങ്ങ് തിരിച്ചു തന്നേക്കണേ ഗോപാ" എന്നു പറഞ്ഞ് അപ്പൂസിന്റെ ആഗ്രഹങ്ങൾ ഓരോന്നും സാധിച്ചു കൊടുക്കാൻ അവനെ വാരിയെടുത്ത് നടക്കുന്ന അവന്റെ പപ്പ ബാലുവിനെ... കുഞ്ഞുനാളിൽ അകന്നു പോയ മകളെ തിരിച്ചു കിട്ടിയപ്പോൾ 'രക്തം രക്തത്തെ തൊടുന്ന' അനുഭവത്തിൽ ആഹ്ലാദിച്ച.. 'ബലിച്ചോർ ഉരുട്ടാൻ ഒരു പവിത്രകയ്യ്' എന്ന സ്വപ്നത്തെയും അവളോടുള്ള സ്നേഹത്തെപ്രതി ഉപേക്ഷിച്ചു തിരിച്ചു നടന്ന.. ഹരിതയുടെ അച്ഛൻ ചന്ദ്രദാസിനെ... സ്പാസ്റ്റിക് ഡിസബിലിറ്റി ബാധിച്ച മകൾക്ക് ഒരു സാധാരണ ഭാവി ഇല്ലെന്നറിഞ്ഞിട്ടും കൈനോട്ടകാരിയുടെ അവളെക്കുറിച്ചുള്ള പ്രവചനം കേട്ട് ചിരിച്ചുകൊണ്ട് അവളെ സന്തോഷിപ്പിക്കാൻ ശ്രമിക്കുന്ന പാപ്പായുടെ അമുദവനെ... നഷ്ടപ്പെട്ടു പോയ മകൾ ജീവിച്ചിരിക്കുന്നുവെന്ന തിരിച്ചറിവിൽ ജീവിതലക്ഷ്യമായി കരുതിയ പ്രതികാരം പോലും ഉപേക്ഷിച്ചും കൂടെ നിന്നവരെയെല്ലാം നഷ്ടപ്പെടുത്തിയും നാലു മക്കൾക്ക്‌ കാവൽ നിന്ന ആന്റണിയെ... പാതിവഴിയിൽ വെച്ചു പിരിഞ്ഞുപോയ നീനയ്ക്ക് വേണ്ടി അവൾ ഏൽപ്പിച്ചിട്ടുപോയ മകൾ വിനീതയെക്കൂടി നഷ്ടപ്പെടുമെന്ന് ഭയന്ന മണിവത്തൂരിലെ വിനയനെ... ജന്മം കൊണ്ട് അച്ഛൻ അല്ലെങ്കിലും കർമ്മം കൊണ്ട് പിതൃത്വത്തിന്റെ വികാരങ്ങളും വേദനയും അറിഞ്ഞ കൊച്ചുണ്ടാപ്രിയുടെ മാധവനെ.. 'കുട്ടന്റെ മാഷ്' ലൂയിസിനെ... മമ്മൂട്ടി എന്ന "അച്ഛനെ" എനിക്ക് ഒരുപാട് ഇഷ്ടമാണ്!! ❤
