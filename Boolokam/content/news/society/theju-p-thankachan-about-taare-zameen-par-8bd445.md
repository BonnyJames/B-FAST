---
title: "'താരേ സമീൻ പർ' ഒരു മോശം സിനിമയാകുന്നതെങ്ങനെ ?"
date: 2022-06-13T15:09:24
draft: false
categories: ["Society"]
tags: ['Aamir Khan', 'taare zameen par']
author: "Beaumaris"
---

<strong>Theju P Thankachan </strong>

പാഠ്യേതര വിഷയങ്ങളിൽ മിടുക്ക് കാണിക്കാത്തവരെ നിങ്ങൾക്ക് ഒട്ടും ആവശ്യമില്ലെന്നറിയാം. എങ്കിലും ഒന്ന് പറഞ്ഞുകൊള്ളട്ടെ...ഒന്നിനും കൊള്ളാത്തവർ ഇല്ലാത്ത നിങ്ങൾ സ്വപ്നം കാണുന്ന ഈ ലോകമുണ്ടല്ലോ..അതിനൊരു നാൾ മറുപടി പറയേണ്ടതായിത്തന്നെ വരും.. എല്ലാം തികഞ്ഞവർ നിങ്ങൾ പുറത്തേക്കുള്ള വഴി കാണിച്ച് തന്ന കഴിവുകളില്ലാത്ത ഈ ഞങ്ങളുണ്ടല്ലോ.. വിഡ്ഢിളെന്ന് നിങ്ങൾ വിളിക്കുന്ന ഞങ്ങളുടെയീ കൂട്ടമുണ്ടല്ലോ.. അത് തിരികെ വരാൻ പോവുന്നത് ചവിട്ടിത്താഴ്ത്തപ്പെട്ടതിന്റെ കണ്ണീരും നിരാശയുമേറ്റ് തിടം വെച്ച മനസ്സിന്റെ അധികബലം കൂട്ടിനുള്ള തന്റേടികളായിട്ടായിരിക്കും.

ഉള്ളിൽ കുരുത്ത തീ തന്ന കരുത്തിൽ ഞങ്ങളേറ്റ്മുട്ടലിന് തയ്യാറായിത്തന്നെ വരും. വജ്രായുധങ്ങൾ ഏതൊക്കെ സ്വരുക്കൂട്ടിയാലും നിങ്ങൾക്ക് ജയിക്കാനാവില്ല. കാരണം ഞങ്ങൾ വിഭാവനം ചെയ്യുന്ന പുതിയൊരു നീതിബോധമുണ്ട്. ഞങ്ങളുടെ ഉന്മൂലനം ലക്ഷ്യമിട്ട് നിങ്ങൾ ആസൂത്രണം ചെയ്ത ലോകസംവിധാനത്തെ ചെറുക്കാൻ ഞങ്ങളുണ്ടാക്കിയ നവീകരിച്ച നീതി. പുത്തൻ രീതി. അതായിത്തീരും പുതിയ ആയുധവും ഏവരെയും ചലിപ്പിക്കുവാനുള്ള ആശയവും.

&amp;nbsp;

<img class="size-full wp-image-339191 aligncenter" src="https://cdn.boolokam.com/articles/2022/06/DMN.jpg" alt="" width="626" height="440" />

അതിനെ ജയിക്കുവാൻ നിങ്ങൾക്കാവില്ല. അവിടെ ബലമില്ലാത്തവർക്ക് മേൽക്കൈയുള്ള പുതിയൊരു ലോകം ജനിക്കും. അത് നിലകൊള്ളുന്ന ആശയാടിത്തറയുടെ ദൃഢതയ്ക്ക് കാരണമായ സൂത്രവാക്യം കണ്ടെത്താനാവാതെ നിങ്ങൾ അടിയറവ് പറയും. അങ്ങനെ നിങ്ങളും ഞങ്ങളായി മാറും. എന്നാലും ഒറ്റുകാരന് നേരെ നീളുന്ന സംശയദൃഷ്ടിപോലെ നിങ്ങളെ ഞങ്ങൾ സന്ദേഹിച്ചുകൊണ്ടേയിരിക്കും. മാപ്പ് തരാനുള്ള "പാവ"ത്തം അപ്പോഴേക്കും ഞങ്ങൾക്ക് കൈമോശം വന്നിരിക്കും.

ഡിസ്ലെക്സിയ ബാധിച്ച ഒരു വിദ്യാർഥിയാണ് ഇതെഴുതുന്നത് എന്ന് കരുതിക്കോളൂ.കഴിഞ്ഞ ദിവസവും താരെ സമീൻ പർ കണ്ടിരുന്നു. ഡിസ്‌ലെക്സിക് ആയ മൂന്നാം ക്ലാസുകാരൻ ഇഷാനെ ബോർഡിങ് സ്കൂളിൽ അയച്ച് "മിടുക്കനാ"ക്കിയെടുക്കുന്ന ഹിന്ദിപ്പടം. സിനിമ ഇതുവരെയും കാണാത്തവരുണ്ടെങ്കിൽ തൊട്ട് മുൻപിലത്തെ വരി വായിച്ച് സംശയപ്പെട്ടേക്കാം : അപ്പൊ ഇഷാൻ മിടുക്കനല്ലായിരുന്നോ..? അല്ലായിരുന്നു.!

സ്കൂളിൽ പഠിപ്പിക്കുന്ന ഒന്നിനോടും ഇഷ്ടം കണ്ടെത്താനാവാത്ത ഇഷാൻ ബാക്കിയുള്ളവരുടെ കണ്ണിൽ ബുദ്ധിയില്ലാത്ത, വിദ്യാർത്ഥിയുടെ വിരുത് അവകാശപ്പെടാനില്ലാത്ത ഒരു കുട്ടിയായിരുന്നു. ജന്മനാ ഉള്ള ഡിസ്ലെക്സിയ എന്ന പഠനവൈകല്യത്തെ കുറിച്ച് സ്വന്തം വീട്ടുകാർക്ക് പോലും ധാരണയില്ലാത്തത്തിന്റെ നിർഭാഗ്യം പേറുന്ന ഇഷാൻ. ഇതിന് പുറമേ എല്ലാ പരീക്ഷകളിലും മുഴുവൻ മാർക്കും വാങ്ങുന്ന തങ്ങളുടെ മൂത്ത മകനെ നോക്കി ഇഷാന്റെ അച്ഛനുമമ്മയും രണ്ടാം ക്ലാസ്സിൽ തോറ്റ തങ്ങളുടെ ഇളയതിനെയോർത്ത് അത്ഭുതപ്പെട്ടു : ഒരേ വയറ്റിൽപ്പിറന്നിട്ടും എന്തേ ഇഷാന് മാത്രം പഠിക്കുവാൻ കഴിയുന്നില്ല.? അതേ.. ഇഷാൻ ഒരിക്കലുമൊരു മിടുക്കൻ അല്ലായിരുന്നു.!

ഒരു ഇടത്തരം ഇന്ത്യൻ കുടുംബത്തിലെ പഠനവൈകല്യം ബാധിച്ച എട്ട് വയസ്സുകാരൻ കുട്ടിയെയും, മക്കളെ സ്നേഹിക്കാനല്ലാതെ കാര്യമാത്രപ്രസക്തമായി അവരോട് ഒരു വാക്ക് പോലും സംസാരിക്കാൻ അറിയാത്ത അവന്റെ അമ്മയെയും, ഒന്നാമതെത്തുക എന്നല്ലാത്ത മറ്റൊന്നിനും ഒരു പരിഗണനയും കൊടുക്കാത്ത, കുട്ടികളെ സ്നേഹിക്കാനറിയാത്ത ഒരു പിതാവിനെയും അങ്ങേയറ്റത്തെ സത്യസന്ധയോടുകൂടി താരേ സമീൻ പർ എന്ന സിനിമ നമുക്ക് മുന്നിൽ അവതരിപ്പിക്കുന്നു.

&amp;nbsp;

<img class="wp-image-339192 aligncenter" src="https://cdn.boolokam.com/articles/2022/06/SVSVSS.jpg" alt="" width="758" height="380" />

ഈ നിത്യനരകത്തിൽ നിന്നുള്ള രക്ഷ എന്ന നിലയ്ക്കാണ് സിനിമ, അതിന്റെ രണ്ടാം പകുതിയിൽ, ഇഷാനെ ഒരു ബോർഡിങ് സ്കൂളിൽ കൊണ്ട് ചെന്നിരുത്തുന്നത്. എന്നാൽ അവിടെ അവനെ എതിരേൽക്കുന്നത് കുട്ടിക്കാലത്ത് ഡിസ്ലെക്സിക് ആയിരുന്ന ഒരു ചിത്രകലാ അധ്യാപകൻ ആണ്. അവന്റെ അസുഖം ആദ്യമായി തിരിച്ചറിയുന്ന അധ്യാപകൻ പക്ഷേ തികച്ചും അശാസ്ത്രീയമായാണ് ഇഷാന്റെ രോഗാവസ്ഥയെ നേരിടുന്നത്.

തെറപ്പിസ്റ്റിന്റെയും ക്വാളിഫൈഡ് ആയ സ്‌പെഷ്യൽ എഡ്യൂക്കേറ്ററുടെയോ മാത്രം സഹായത്തോടെ ചെയ്യേണ്ടുന്ന രോഗനിർണ്ണയവും തുടർചികിത്സയും ആണ് രാം ശങ്കർ നികുമ്പ്, വെറും ട്യൂഷൻ ക്ലാസ്സിന്റെ ലാഘവത്തിൽ എടുത്ത് തീർക്കുന്നത്. സഹകഥാപാത്രത്തിനോട് എമ്പതി തോന്നി എന്ന കാരണം പറഞ്ഞ് സിനിമയിലൂടെ അശാസ്ത്രീയത പ്രചരിപ്പിക്കുന്നത് അധാർമ്മികം ആണ്. ഉത്തരവാദിത്തമില്ലായ്മയാണ്. സിനിമാറ്റിക് ലിബർട്ടി എന്ന ന്യായം വിലപ്പോവില്ല ഇവിടെ. ഡിസ്ലെക്സിയ ബാധിച്ച എത്രയോ കുട്ടികൾക്കും അവരുടെ മാതാപിതാക്കൾക്കും തെറ്റായ ധാരണയാണ് ചിത്രം നൽകുന്നത്.

ഇതിന് പുറമേയാണ് വർഷാവസാന പരീക്ഷയിലെ നായകന്റെ പ്രകടനം. ആദ്യത്തെ സ്കൂളിൽ ശരാശരിയിലും താഴെ ആയിരുന്നു ഇഷാന്റെ പഠനനിലവാരം. അവിടുന്ന് അവൻ ഒറ്റച്ചാട്ടത്തിന് എത്തിപ്പിടിക്കുന്നത് ഒന്നാം സ്ഥാനമാണ്. അവസാനത്തേതിനും ആദ്യത്തേതിനും ഇടയ്ക്ക് നിലനിൽക്കാൻ മറ്റൊരിടവും ഇല്ലാത്തത് പോലെ.ഇഷാൻ കൈവരിക്കുന്നത് രണ്ടാമത്തെയോ മൂന്നാമത്തെയോ അല്ലെങ്കിൽ ആദ്യ പത്ത് സ്ഥാനങ്ങളിൽ ഏതെങ്കിലും ഒന്ന് അല്ല. ടോപ്പ് സ്‌കോറർ ആയിട്ടാണ് അവൻ തന്റെ മധ്യവേനലവധിയിലേക്ക് പ്രവേശിക്കുന്നത്.

അവസാന സ്ഥാനക്കാരനും മുന്നേറാം എന്നോ ഘട്ടം ഘട്ടമായി പുരോഗതി കൈവരിക്കാം എന്നോ ചെറിയ കാൽവെയ്പ്പുകളിലൂടെ സ്ഥാനം മെച്ചപ്പെടുത്താം എന്നോ എഴുന്നേറ്റം ദ്രുതഗതിയിലായിരിക്കില്ല എന്നോ അല്ല പറഞ്ഞു പഠിപ്പിക്കുന്നത്. മറിച്ച് ഒന്നാമതല്ലാത്ത മറ്റൊരു സ്ഥാനത്തിനും വിലയില്ല എന്ന ഏറ്റവും പഴക്കം ചെന്ന, ആധുനിക സമൂഹം പണ്ടേ ചവറ്റുകൊട്ട കാണിക്കേണ്ടിയിരുന്ന, മനുഷ്യത്വരഹിതമായ രാഷ്ട്രീയത്തെയാണ് സിനിമ പിന്താങ്ങുന്നത്.


<img class="wp-image-339193 aligncenter" src="https://cdn.boolokam.com/articles/2022/06/99.png" alt="" width="522" height="522" />

നികുമ്പിന്റെ ശിക്ഷണത്തിൽ ഇഷാൻ ഒരു ജീനിയസ് ആയിത്തീർന്നു എന്ന മറുവാദം ഉന്നയിക്കാവുന്നതാണ്‌.
അപ്പൊ പക്ഷേ ആദ്യ പകുതിയിൽ പ്രിൻസിപ്പലിന്റെ മുൻപിൽ തലകുനിച്ചു നിന്ന ഇഷാൻ തിരിഞ്ഞു നിന്ന് നമ്മളോട് ഒരു ചോദ്യം തിരിച്ച് ചോദിക്കും : അതെന്താ സർ, സ്ലോ പ്രോഗ്രസ് ഈസ് ഓൾസോ പ്രോഗ്രസ് എന്ന് പറഞ്ഞു നടക്കുന്ന നിങ്ങൾക്ക് എന്റെ പ്രോഗ്രസ് കാണണ്ടേ.. എന്റെ വിക്ടറി ആണല്ലോ സാർ രണ്ടാം പകുതിയിൽ കണ്ടത്..എവിടെ എന്റെ ഇമ്പ്രൂവ്മെന്റ്".! ഒപ്പം ടോക്സിക് പാരന്റിങിന്റെ ദൂരവ്യാപക പ്രത്യാഘാതങ്ങൾ ചർച്ച ചെയ്യുന്നതും പാഠ്യപദ്ധതി രൂപീകരിക്കുന്നതിന് മുൻപ് അധികാരികൾ കണ്ടിരിക്കേണ്ടതുമായ സിനിമ എന്ന ഖ്യാതി കൈവരിച്ച ചിത്രം എന്ന് മാതാപിതാക്കളും അദ്ധ്യാപകരും ഒരേ സ്വരത്തിൽ സമ്മതിക്കുന്ന നമ്മുടെ ഇന്ത്യയിലിരുന്ന് ഒന്നാം സ്ഥാനത്തിന് വിധിയില്ലാതെ പോയ മറ്റനേകം ഇഷാൻമാർ ഒരുമിച്ച് നിന്ന് നമ്മോട് ഈ ചോദ്യം ആവർത്തിക്കും..

ചിത്രത്തിന്റെ ക്ലൈമാക്സിൽ ഇഷാന്റെ പിതാവ് കണ്ണ് നിറയ്ക്കുന്നുണ്ട്..അതെന്തിനാണെന്ന് മനസ്സിലായോ... തന്റെ മകൻ ഒരു കലാകാരൻ ആയി എന്നുള്ള തിരിച്ചറിവിൽ അല്ല..അവന്റെ രോഗനിർണയം നടന്നതിലോ അവന് കൃത്യമായ അധ്യാപക ശ്രദ്ധ കിട്ടിയതിലോ അല്ല.. മറിച്ച് അവൻ വിഷയങ്ങളിൽ ഒന്നാം സ്ഥാനത്തെത്തി എന്നറിഞ്ഞതു കൊണ്ട് മാത്രമാണ്. തോറ്റ് കിടന്നിരുന്നവൻ പെട്ടെന്നൊരു നാൾ ഒന്നാമനായി എന്ന ഞെട്ടലിൽ ആയിരിക്കാം അയാളിൽ നിന്ന് കണ്ണീര് വന്നത്. ഒരുപക്ഷേ ഇഷാൻ ചിത്രകലയിൽ മാത്രമായിരുന്നു മികവ് പ്രകടിപ്പിച്ചിരുന്നതെങ്കിൽ.. മറ്റ് വിഷയങ്ങളിൽ അവൻ ജസ്റ്റ് പാസ്സ് മാത്രം ആയിരുന്നുവെങ്കിൽ..അയാൾ തന്റെ മകന്റെ പതുക്കെയുള്ള വളർച്ച കണ്ട് സന്തോഷാശ്രു പൊഴിക്കുമായിരുന്നോ..തോന്നുന്നില്ല.

ഇവിടെയുള്ള മറ്റ് രക്ഷിതാക്കളെ പോലെ ഇഷാന്റെ അച്ഛനും വേണ്ടത് നന്നായിട്ട് പഠിക്കുന്ന ഒരു മകനെ മാത്രം ആണ്. അല്ലെങ്കിൽ അവനെന്ന ഒന്നാം നമ്പർ വിദ്യാർത്ഥിക്ക് മാത്രമേ സിനിമകളിൽ നായകൻ ആകാൻ കഴിയുകയുള്ളൂ. പടംവരയും പഠിത്തവും ഒന്നിച്ച് കൊണ്ട് പോയാൽ മാത്രമേ രക്ഷയുള്ളൂ എന്ന് സ്ഥാപിക്കാനുള്ള ധൈര്യമേ നമ്മുടെ സിനിമാക്കാർക്കുമുള്ളൂ. പഠിക്കാത്തവരെ ആർക്കും വേണ്ട.

പക്ഷേ നമ്മൾ ഓർക്കേണ്ട മറ്റൊരു കാര്യമുണ്ട്. ഒന്നാം സ്ഥാനത്തുള്ളവരേക്കാൾ എത്രയോ വലുതാണ് അതിന് താഴെയുള്ള സ്ഥാനത്തുള്ളവരുടെ എണ്ണം. രണ്ടാം തരക്കാരായും കഴിവില്ലാത്തവരായും തഴയുന്ന മനുഷ്യരുടെ എണ്ണം എത്ര വലുതാണ്. അവരിൽ തന്നെ ഉള്ളിലുറങ്ങി കിടക്കുന്ന കഴിവ് കണ്ടെത്താനാവാതെ പഠിത്തതിലും കളിയിലും കൊള്ളാത്തവർ എന്ന കൂക്കിവിളിയും കേട്ട് അസ്വസ്ഥതപ്പെടുന്നത് എത്ര പേരാണ്. അവർ നേരിടുന്ന സമ്മർദ്ദം എത്രയാണ്. അവരെ അവരായി അംഗീകരിക്കാൻ, സ്വീകരിക്കാൻ നമ്മൾ ശീലിക്കാത്തത് എന്താണ്.

നമ്മുടെ കുഞ്ഞുങ്ങളിൽ പ്രതിഷേധത്തിനുള്ള തോന്നൽ ഉരുവാക്കരുത്. വേണ്ടാത്തവരാണ് തങ്ങളെന്ന ചിന്ത വിളയിക്കരുത്. അതുകൊണ്ട് ഇഷാനെപ്പോലെയല്ലാത്ത, പടംവരയറിയാത്ത, നൃത്തം വശമില്ലാത്ത, ചിന്താവേഗത്തിന്റെ നിരക്ക് പതുക്കെയായത് കൊണ്ട് മാത്രം ചെസ്സ് ബോർഡിന് മുന്നിൽ ഇരിക്കാൻ പോലും ജാള്യതയുള്ള കുട്ടികളെ കൂടി നമുക്ക് പരിഗണിക്കാം. അവരെ നായകസ്ഥാനത്ത് നിർത്തിയും കഥകൾ പറയാം. എണ്ണത്തിൽ കൂടുതലുള്ള അവരെ വെല്ലുവിളിക്കാതിരിക്കാം. തങ്ങൾക്ക് കൂടി വേണ്ടിയുള്ളതാണ് ഈ ലോകം എന്നവർക്ക് തോന്നട്ടെ.
To see my writings click the hashtag below.


!['താരേ സമീൻ പർ' ഒരു മോശം സിനിമയാകുന്നതെങ്ങനെ ?](https://cdn.boolokam.com/articles/2022/06/DMN.jpg)**Theju P Thankachan** പാഠ്യേതര വിഷയങ്ങളിൽ മിടുക്ക് കാണിക്കാത്തവരെ നിങ്ങൾക്ക് ഒട്ടും ആവശ്യമില്ലെന്നറിയാം. എങ്കിലും ഒന്ന് പറഞ്ഞുകൊള്ളട്ടെ...ഒന്നിനും കൊള്ളാത്തവർ ഇല്ലാത്ത നിങ്ങൾ സ്വപ്നം കാണുന്ന ഈ ലോകമുണ്ടല്ലോ..അതിനൊരു നാൾ മറുപടി പറയേണ്ടതായിത്തന്നെ വരും.. എല്ലാം തികഞ്ഞവർ നിങ്ങൾ പുറത്തേക്കുള്ള വഴി കാണിച്ച് തന്ന കഴിവുകളില്ലാത്ത ഈ ഞങ്ങളുണ്ടല്ലോ.. വിഡ്ഢിളെന്ന് നിങ്ങൾ വിളിക്കുന്ന ഞങ്ങളുടെയീ കൂട്ടമുണ്ടല്ലോ.. അത് തിരികെ വരാൻ പോവുന്നത് ചവിട്ടിത്താഴ്ത്തപ്പെട്ടതിന്റെ കണ്ണീരും നിരാശയുമേറ്റ് തിടം വെച്ച മനസ്സിന്റെ അധികബലം കൂട്ടിനുള്ള തന്റേടികളായിട്ടായിരിക്കും. ഉള്ളിൽ കുരുത്ത തീ തന്ന കരുത്തിൽ ഞങ്ങളേറ്റ്മുട്ടലിന് തയ്യാറായിത്തന്നെ വരും. വജ്രായുധങ്ങൾ ഏതൊക്കെ സ്വരുക്കൂട്ടിയാലും നിങ്ങൾക്ക് ജയിക്കാനാവില്ല. കാരണം ഞങ്ങൾ വിഭാവനം ചെയ്യുന്ന പുതിയൊരു നീതിബോധമുണ്ട്. ഞങ്ങളുടെ ഉന്മൂലനം ലക്ഷ്യമിട്ട് നിങ്ങൾ ആസൂത്രണം ചെയ്ത ലോകസംവിധാനത്തെ ചെറുക്കാൻ ഞങ്ങളുണ്ടാക്കിയ നവീകരിച്ച നീതി. പുത്തൻ രീതി. അതായിത്തീരും പുതിയ ആയുധവും ഏവരെയും ചലിപ്പിക്കുവാനുള്ള ആശയവും. &nbsp; അതിനെ ജയിക്കുവാൻ നിങ്ങൾക്കാവില്ല. അവിടെ ബലമില്ലാത്തവർക്ക് മേൽക്കൈയുള്ള പുതിയൊരു ലോകം ജനിക്കും. അത് നിലകൊള്ളുന്ന ആശയാടിത്തറയുടെ ദൃഢതയ്ക്ക് കാരണമായ സൂത്രവാക്യം കണ്ടെത്താനാവാതെ നിങ്ങൾ അടിയറവ് പറയും. അങ്ങനെ നിങ്ങളും ഞങ്ങളായി മാറും. എന്നാലും ഒറ്റുകാരന് നേരെ നീളുന്ന സംശയദൃഷ്ടിപോലെ നിങ്ങളെ ഞങ്ങൾ സന്ദേഹിച്ചുകൊണ്ടേയിരിക്കും. മാപ്പ് തരാനുള്ള "പാവ"ത്തം അപ്പോഴേക്കും ഞങ്ങൾക്ക് കൈമോശം വന്നിരിക്കും. ഡിസ്ലെക്സിയ ബാധിച്ച ഒരു വിദ്യാർഥിയാണ് ഇതെഴുതുന്നത് എന്ന് കരുതിക്കോളൂ.കഴിഞ്ഞ ദിവസവും താരെ സമീൻ പർ കണ്ടിരുന്നു. ഡിസ്‌ലെക്സിക് ആയ മൂന്നാം ക്ലാസുകാരൻ ഇഷാനെ ബോർഡിങ് സ്കൂളിൽ അയച്ച് "മിടുക്കനാ"ക്കിയെടുക്കുന്ന ഹിന്ദിപ്പടം. സിനിമ ഇതുവരെയും കാണാത്തവരുണ്ടെങ്കിൽ തൊട്ട് മുൻപിലത്തെ വരി വായിച്ച് സംശയപ്പെട്ടേക്കാം : അപ്പൊ ഇഷാൻ മിടുക്കനല്ലായിരുന്നോ..? അല്ലായിരുന്നു.! സ്കൂളിൽ പഠിപ്പിക്കുന്ന ഒന്നിനോടും ഇഷ്ടം കണ്ടെത്താനാവാത്ത ഇഷാൻ ബാക്കിയുള്ളവരുടെ കണ്ണിൽ ബുദ്ധിയില്ലാത്ത, വിദ്യാർത്ഥിയുടെ വിരുത് അവകാശപ്പെടാനില്ലാത്ത ഒരു കുട്ടിയായിരുന്നു. ജന്മനാ ഉള്ള ഡിസ്ലെക്സിയ എന്ന പഠനവൈകല്യത്തെ കുറിച്ച് സ്വന്തം വീട്ടുകാർക്ക് പോലും ധാരണയില്ലാത്തത്തിന്റെ നിർഭാഗ്യം പേറുന്ന ഇഷാൻ. ഇതിന് പുറമേ എല്ലാ പരീക്ഷകളിലും മുഴുവൻ മാർക്കും വാങ്ങുന്ന തങ്ങളുടെ മൂത്ത മകനെ നോക്കി ഇഷാന്റെ അച്ഛനുമമ്മയും രണ്ടാം ക്ലാസ്സിൽ തോറ്റ തങ്ങളുടെ ഇളയതിനെയോർത്ത് അത്ഭുതപ്പെട്ടു : ഒരേ വയറ്റിൽപ്പിറന്നിട്ടും എന്തേ ഇഷാന് മാത്രം പഠിക്കുവാൻ കഴിയുന്നില്ല.? അതേ.. ഇഷാൻ ഒരിക്കലുമൊരു മിടുക്കൻ അല്ലായിരുന്നു.! ഒരു ഇടത്തരം ഇന്ത്യൻ കുടുംബത്തിലെ പഠനവൈകല്യം ബാധിച്ച എട്ട് വയസ്സുകാരൻ കുട്ടിയെയും, മക്കളെ സ്നേഹിക്കാനല്ലാതെ കാര്യമാത്രപ്രസക്തമായി അവരോട് ഒരു വാക്ക് പോലും സംസാരിക്കാൻ അറിയാത്ത അവന്റെ അമ്മയെയും, ഒന്നാമതെത്തുക എന്നല്ലാത്ത മറ്റൊന്നിനും ഒരു പരിഗണനയും കൊടുക്കാത്ത, കുട്ടികളെ സ്നേഹിക്കാനറിയാത്ത ഒരു പിതാവിനെയും അങ്ങേയറ്റത്തെ സത്യസന്ധയോടുകൂടി താരേ സമീൻ പർ എന്ന സിനിമ നമുക്ക് മുന്നിൽ അവതരിപ്പിക്കുന്നു. &nbsp; ![](https://cdn.boolokam.com/articles/2022/06/SVSVSS.jpg) ഈ നിത്യനരകത്തിൽ നിന്നുള്ള രക്ഷ എന്ന നിലയ്ക്കാണ് സിനിമ, അതിന്റെ രണ്ടാം പകുതിയിൽ, ഇഷാനെ ഒരു ബോർഡിങ് സ്കൂളിൽ കൊണ്ട് ചെന്നിരുത്തുന്നത്. എന്നാൽ അവിടെ അവനെ എതിരേൽക്കുന്നത് കുട്ടിക്കാലത്ത് ഡിസ്ലെക്സിക് ആയിരുന്ന ഒരു ചിത്രകലാ അധ്യാപകൻ ആണ്. അവന്റെ അസുഖം ആദ്യമായി തിരിച്ചറിയുന്ന അധ്യാപകൻ പക്ഷേ തികച്ചും അശാസ്ത്രീയമായാണ് ഇഷാന്റെ രോഗാവസ്ഥയെ നേരിടുന്നത്. തെറപ്പിസ്റ്റിന്റെയും ക്വാളിഫൈഡ് ആയ സ്‌പെഷ്യൽ എഡ്യൂക്കേറ്ററുടെയോ മാത്രം സഹായത്തോടെ ചെയ്യേണ്ടുന്ന രോഗനിർണ്ണയവും തുടർചികിത്സയും ആണ് രാം ശങ്കർ നികുമ്പ്, വെറും ട്യൂഷൻ ക്ലാസ്സിന്റെ ലാഘവത്തിൽ എടുത്ത് തീർക്കുന്നത്. സഹകഥാപാത്രത്തിനോട് എമ്പതി തോന്നി എന്ന കാരണം പറഞ്ഞ് സിനിമയിലൂടെ അശാസ്ത്രീയത പ്രചരിപ്പിക്കുന്നത് അധാർമ്മികം ആണ്. ഉത്തരവാദിത്തമില്ലായ്മയാണ്. സിനിമാറ്റിക് ലിബർട്ടി എന്ന ന്യായം വിലപ്പോവില്ല ഇവിടെ. ഡിസ്ലെക്സിയ ബാധിച്ച എത്രയോ കുട്ടികൾക്കും അവരുടെ മാതാപിതാക്കൾക്കും തെറ്റായ ധാരണയാണ് ചിത്രം നൽകുന്നത്. ഇതിന് പുറമേയാണ് വർഷാവസാന പരീക്ഷയിലെ നായകന്റെ പ്രകടനം. ആദ്യത്തെ സ്കൂളിൽ ശരാശരിയിലും താഴെ ആയിരുന്നു ഇഷാന്റെ പഠനനിലവാരം. അവിടുന്ന് അവൻ ഒറ്റച്ചാട്ടത്തിന് എത്തിപ്പിടിക്കുന്നത് ഒന്നാം സ്ഥാനമാണ്. അവസാനത്തേതിനും ആദ്യത്തേതിനും ഇടയ്ക്ക് നിലനിൽക്കാൻ മറ്റൊരിടവും ഇല്ലാത്തത് പോലെ.ഇഷാൻ കൈവരിക്കുന്നത് രണ്ടാമത്തെയോ മൂന്നാമത്തെയോ അല്ലെങ്കിൽ ആദ്യ പത്ത് സ്ഥാനങ്ങളിൽ ഏതെങ്കിലും ഒന്ന് അല്ല. ടോപ്പ് സ്‌കോറർ ആയിട്ടാണ് അവൻ തന്റെ മധ്യവേനലവധിയിലേക്ക് പ്രവേശിക്കുന്നത്. അവസാന സ്ഥാനക്കാരനും മുന്നേറാം എന്നോ ഘട്ടം ഘട്ടമായി പുരോഗതി കൈവരിക്കാം എന്നോ ചെറിയ കാൽവെയ്പ്പുകളിലൂടെ സ്ഥാനം മെച്ചപ്പെടുത്താം എന്നോ എഴുന്നേറ്റം ദ്രുതഗതിയിലായിരിക്കില്ല എന്നോ അല്ല പറഞ്ഞു പഠിപ്പിക്കുന്നത്. മറിച്ച് ഒന്നാമതല്ലാത്ത മറ്റൊരു സ്ഥാനത്തിനും വിലയില്ല എന്ന ഏറ്റവും പഴക്കം ചെന്ന, ആധുനിക സമൂഹം പണ്ടേ ചവറ്റുകൊട്ട കാണിക്കേണ്ടിയിരുന്ന, മനുഷ്യത്വരഹിതമായ രാഷ്ട്രീയത്തെയാണ് സിനിമ പിന്താങ്ങുന്നത്. ![](https://cdn.boolokam.com/articles/2022/06/99.png) നികുമ്പിന്റെ ശിക്ഷണത്തിൽ ഇഷാൻ ഒരു ജീനിയസ് ആയിത്തീർന്നു എന്ന മറുവാദം ഉന്നയിക്കാവുന്നതാണ്‌. അപ്പൊ പക്ഷേ ആദ്യ പകുതിയിൽ പ്രിൻസിപ്പലിന്റെ മുൻപിൽ തലകുനിച്ചു നിന്ന ഇഷാൻ തിരിഞ്ഞു നിന്ന് നമ്മളോട് ഒരു ചോദ്യം തിരിച്ച് ചോദിക്കും : അതെന്താ സർ, സ്ലോ പ്രോഗ്രസ് ഈസ് ഓൾസോ പ്രോഗ്രസ് എന്ന് പറഞ്ഞു നടക്കുന്ന നിങ്ങൾക്ക് എന്റെ പ്രോഗ്രസ് കാണണ്ടേ.. എന്റെ വിക്ടറി ആണല്ലോ സാർ രണ്ടാം പകുതിയിൽ കണ്ടത്..എവിടെ എന്റെ ഇമ്പ്രൂവ്മെന്റ്".! ഒപ്പം ടോക്സിക് പാരന്റിങിന്റെ ദൂരവ്യാപക പ്രത്യാഘാതങ്ങൾ ചർച്ച ചെയ്യുന്നതും പാഠ്യപദ്ധതി രൂപീകരിക്കുന്നതിന് മുൻപ് അധികാരികൾ കണ്ടിരിക്കേണ്ടതുമായ സിനിമ എന്ന ഖ്യാതി കൈവരിച്ച ചിത്രം എന്ന് മാതാപിതാക്കളും അദ്ധ്യാപകരും ഒരേ സ്വരത്തിൽ സമ്മതിക്കുന്ന നമ്മുടെ ഇന്ത്യയിലിരുന്ന് ഒന്നാം സ്ഥാനത്തിന് വിധിയില്ലാതെ പോയ മറ്റനേകം ഇഷാൻമാർ ഒരുമിച്ച് നിന്ന് നമ്മോട് ഈ ചോദ്യം ആവർത്തിക്കും.. ചിത്രത്തിന്റെ ക്ലൈമാക്സിൽ ഇഷാന്റെ പിതാവ് കണ്ണ് നിറയ്ക്കുന്നുണ്ട്..അതെന്തിനാണെന്ന് മനസ്സിലായോ... തന്റെ മകൻ ഒരു കലാകാരൻ ആയി എന്നുള്ള തിരിച്ചറിവിൽ അല്ല..അവന്റെ രോഗനിർണയം നടന്നതിലോ അവന് കൃത്യമായ അധ്യാപക ശ്രദ്ധ കിട്ടിയതിലോ അല്ല.. മറിച്ച് അവൻ വിഷയങ്ങളിൽ ഒന്നാം സ്ഥാനത്തെത്തി എന്നറിഞ്ഞതു കൊണ്ട് മാത്രമാണ്. തോറ്റ് കിടന്നിരുന്നവൻ പെട്ടെന്നൊരു നാൾ ഒന്നാമനായി എന്ന ഞെട്ടലിൽ ആയിരിക്കാം അയാളിൽ നിന്ന് കണ്ണീര് വന്നത്. ഒരുപക്ഷേ ഇഷാൻ ചിത്രകലയിൽ മാത്രമായിരുന്നു മികവ് പ്രകടിപ്പിച്ചിരുന്നതെങ്കിൽ.. മറ്റ് വിഷയങ്ങളിൽ അവൻ ജസ്റ്റ് പാസ്സ് മാത്രം ആയിരുന്നുവെങ്കിൽ..അയാൾ തന്റെ മകന്റെ പതുക്കെയുള്ള വളർച്ച കണ്ട് സന്തോഷാശ്രു പൊഴിക്കുമായിരുന്നോ..തോന്നുന്നില്ല. ഇവിടെയുള്ള മറ്റ് രക്ഷിതാക്കളെ പോലെ ഇഷാന്റെ അച്ഛനും വേണ്ടത് നന്നായിട്ട് പഠിക്കുന്ന ഒരു മകനെ മാത്രം ആണ്. അല്ലെങ്കിൽ അവനെന്ന ഒന്നാം നമ്പർ വിദ്യാർത്ഥിക്ക് മാത്രമേ സിനിമകളിൽ നായകൻ ആകാൻ കഴിയുകയുള്ളൂ. പടംവരയും പഠിത്തവും ഒന്നിച്ച് കൊണ്ട് പോയാൽ മാത്രമേ രക്ഷയുള്ളൂ എന്ന് സ്ഥാപിക്കാനുള്ള ധൈര്യമേ നമ്മുടെ സിനിമാക്കാർക്കുമുള്ളൂ. പഠിക്കാത്തവരെ ആർക്കും വേണ്ട. പക്ഷേ നമ്മൾ ഓർക്കേണ്ട മറ്റൊരു കാര്യമുണ്ട്. ഒന്നാം സ്ഥാനത്തുള്ളവരേക്കാൾ എത്രയോ വലുതാണ് അതിന് താഴെയുള്ള സ്ഥാനത്തുള്ളവരുടെ എണ്ണം. രണ്ടാം തരക്കാരായും കഴിവില്ലാത്തവരായും തഴയുന്ന മനുഷ്യരുടെ എണ്ണം എത്ര വലുതാണ്. അവരിൽ തന്നെ ഉള്ളിലുറങ്ങി കിടക്കുന്ന കഴിവ് കണ്ടെത്താനാവാതെ പഠിത്തതിലും കളിയിലും കൊള്ളാത്തവർ എന്ന കൂക്കിവിളിയും കേട്ട് അസ്വസ്ഥതപ്പെടുന്നത് എത്ര പേരാണ്. അവർ നേരിടുന്ന സമ്മർദ്ദം എത്രയാണ്. അവരെ അവരായി അംഗീകരിക്കാൻ, സ്വീകരിക്കാൻ നമ്മൾ ശീലിക്കാത്തത് എന്താണ്. നമ്മുടെ കുഞ്ഞുങ്ങളിൽ പ്രതിഷേധത്തിനുള്ള തോന്നൽ ഉരുവാക്കരുത്. വേണ്ടാത്തവരാണ് തങ്ങളെന്ന ചിന്ത വിളയിക്കരുത്. അതുകൊണ്ട് ഇഷാനെപ്പോലെയല്ലാത്ത, പടംവരയറിയാത്ത, നൃത്തം വശമില്ലാത്ത, ചിന്താവേഗത്തിന്റെ നിരക്ക് പതുക്കെയായത് കൊണ്ട് മാത്രം ചെസ്സ് ബോർഡിന് മുന്നിൽ ഇരിക്കാൻ പോലും ജാള്യതയുള്ള കുട്ടികളെ കൂടി നമുക്ക് പരിഗണിക്കാം. അവരെ നായകസ്ഥാനത്ത് നിർത്തിയും കഥകൾ പറയാം. എണ്ണത്തിൽ കൂടുതലുള്ള അവരെ വെല്ലുവിളിക്കാതിരിക്കാം. തങ്ങൾക്ക് കൂടി വേണ്ടിയുള്ളതാണ് ഈ ലോകം എന്നവർക്ക് തോന്നട്ടെ. To see my writings click the hashtag below.
