---
title: "ഫേസ്ബുക്കിന്‍റെ വളര്‍ച്ചയില്‍ വരളുന്ന ബ്ലോഗുകള്‍"
date: 2013-03-04T12:40:13
draft: false
categories: ["Society"]
tags: []
author: "Beaumaris"
---

<p style="text-align: center;"><a href="https://cdn.boolokam.com/articles/2013/03/21.jpg" rel="gab_gallery"><img class="aligncenter size-full wp-image-91691" alt="2" src="https://cdn.boolokam.com/articles/2013/03/21.jpg" width="486" height="461" /></a></p>
കഴിഞ്ഞു പോയ വര്‍ഷം മലയാളത്തിലെ ഈ- എഴുത്തിനെ സംബന്ധിച്ച് നേട്ടങ്ങളുടെ വര്‍ഷം തന്നെ ആയിരുന്നു . ആയിരങ്ങളിലും പതിനായിരങ്ങളിലും ഒതുങ്ങി നിന്നിരുന്ന മലയാളത്തിലെ എലെക്ട്രോണിക്ക്‌ വായനക്കാര്‍ ലക്ഷങ്ങളിലേക്കും ദശലക്ഷങ്ങളിലെക്കും കുതിക്കുന്നത് നാം കാണുകയുണ്ടായി . തല്‍ഫലമായി വാര്‍ത്താവിതരണത്തിലും ; സമൂഹത്തിന്‍റെ അഭിപ്രായ രൂപീകരണത്തിലും മലയാളത്തിലെ സോഷ്യല്‍ മീഡിയ അവഗണിക്കാനാവാത്ത ഒരു സ്ഥാനം കരസ്ഥമാക്കി .ഫേസ് ബുക്കിലൂടെയും മറ്റും ഉരുത്തിരിഞ്ഞു വരുന്ന അഭിപ്രായങ്ങള്‍ മുഖ്യധാര എന്ന് ഇതുവരെ അഭിമാനിച്ചിരുന്ന പ്രിന്‍റ് മാദ്ധ്യമങ്ങളും ടെലിവിഷന്‍ ചാനലുകളും ആഘോഷമാക്കിയപ്പോള്‍ , അന്താരാഷ്ട്ര വാര്‍ത്തകളും മറ്റും നമ്മുടെ മുത്തശ്ശിപ്പത്രങ്ങള്‍ പോലും വെബ്‌സൈറ്റുകളില്‍ നിന്നും തര്‍ജ്ജമ ചെയ്തിടുക എന്നത് ഒരു കീഴ്വഴക്കവുമായി .
<p style="text-align: center;"><a href="https://cdn.boolokam.com/articles/2013/03/129.jpg" rel="gab_gallery"><img class="aligncenter size-full wp-image-91694" alt="1" src="https://cdn.boolokam.com/articles/2013/03/129.jpg" width="486" height="629" /></a></p>
ഇങ്ങനെ പ്രധാനമായും മൈക്രോ ബ്ലോഗ്ഗിങ്ങിലൂടെ ഫേസ്ബുക്കും ,റ്റ്വിട്ടെരും; മികവുറ്റ വാര്‍ത്തകളിലൂടെയും കാലികപ്രാധാന്യവും വിജ്ഞാനപ്രദവുമായ എഴുത്തുകളിലൂടെയും പല വെബ്‌സൈറ്റ്കളും മലയാള ഈ -എഴുത്തുരംഗത്തെ മുഖ്യധാരയില്‍ എത്തിക്കുവാന്‍ കിണഞ്ഞു ശ്രമിക്കുമ്പോഴും തനതായ ഒരു സ്വാധീനം ഉണ്ടാക്കാനാവാതെ മലയാളത്തിലെ ബ്ലോഗ്‌ എഴുത്ത് രംഗം പിറകോട്ടു പോകുന്ന ദയനീയമായ കാഴ്ച്ചക്ക് നാം സാക്ഷ്യം വഹിക്കുന്നു .

പല രീതിയിലും ഇന്റര്‍നെറ്റ്‌ 'ശ്രദ്ധയാകര്‍ഷിക്കലിന്റെ 'കേന്ദ്രമാണല്ലോ ! എഴുതുന്നവരില്‍ ഏറ്റവും കൂടുതല്‍ വായനക്കാരുടെ ശ്രദ്ധ ആകര്‍ഷിക്കുന്നവന്‍/ അവള്‍ സ്വാഭാവികമായും ഈ രംഗത്ത് വിജയിയായി കണക്കാക്കപ്പെടുന്നു . ഫേസ്ബുക്കിലോ ബ്ലോഗ്ഗിലോ ആകട്ടെ ഏറ്റവും കൂടുതല്‍ കമന്റുകളോ ലൈക്ക്‌കളോ ലഭിക്കുന്നവന് കൂടുതല്‍ സംതൃപ്തിയും വീണ്ടും എഴുതുവാനുള്ള പ്രചോദനവും ലഭിക്കുന്നു എന്നതില്‍ തര്‍ക്കമില്ല .

ഫേസ്ബുക്ക് , റ്റ്വിട്ടെര്‌ എന്നീ നവമാദ്ധ്യമങ്ങള്‍ എഴുത്തിലൂടെയും ദൃശ്യ ,ശ്രവ്യ സംവേ ദനങ്ങളിലൂടെയും ചുരുങ്ങിയ സമയം കൊണ്ട് ഒരു ആശയത്തെ ക്യാപ്സ്യൂള്‍ രൂപത്തില്‍ അനുവാചകന്റെ ചിന്തയിലേക്ക് കടത്തിവിടുകയും , അതിനു ദ്രുതമായ ഒരു പ്രതികരണം [ കേവലം അടിസ്ഥാനപരമായ ലൈക്‌ / ഡിസ് ലൈക്‌] രൂപപ്പെടുത്താന്‍ അവനെ പ്രേരിപ്പിക്കുകയും ചെയ്യുമ്പോള്‍ ; ഇന്റര്‍നെറ്റില്‍ തനിക്കു ലഭിക്കുന്ന പരിമിതമായ സമയത്തിനുള്ളില്‍ അനേകം ആശയങ്ങളുമായി സംവദിക്കാന്‍ വായനക്കാരന് കഴിയുന്നു .

എന്നാല്‍ ബ്ലോഗുകളാകട്ടെ അല്പം കൂടി സങ്കുചിതമായ താല്‍പര്യങ്ങളില്‍ ഊന്നി പ്രവര്‍ത്തിക്കുന്നതും വ്യക്തിപരമായ ആശയ പ്രകാശത്തിനുതകുന്നതുമായ ഒരു സംഘം എഴുത്തുകാരായ വായനക്കാരുടെ ചെറു കമ്മ്യൂണിറ്റി എന്ന പരിവേഷത്തില്‍ നിന്നും പുറത്തു വരുന്നില്ല .വ്യത്യസ്തമായ എഴുത്ത് - വായനാ അഭിരുചികള്‍ ഉള്ള ഈ സംഘത്തിലെ അംഗങ്ങള്‍ ആന്തരികമായ ഒരു നിയമാവലിക്ക് വിധേയമായി അഭിപ്രായങ്ങളുടെ നിര്‍ബന്ധമായ ഒരു കൊടുക്കല്‍ -വാങ്ങല്‍ പ്രക്രിയക്ക് വിധേയമാകുന്നു . ഈ അലിഖിത നിയമങ്ങളുടെ പരിമിതിയില്‍ നിന്നുകൊണ്ട് തങ്ങള്‍ക്കു അറിവോ പരിചയമോ പോലുമില്ലാത്ത വിഷയങ്ങളില്‍ അഭിപ്രായം പറയാന്‍ നിര്‍ബന്ധിതരാകുന്ന എഴുത്തുകാര്‍ അധികകാലം കഴിയും മുന്‍പേ പ്രവചനകരമായ രീതിയില്‍ സ്ഥിരമായി ലഭിക്കുന്ന അഭിപ്രായങ്ങളില്‍ നിന്നും പ്രചോദനം ലഭിക്കുവാന്‍ കഴിയാത്ത ഒരു അവസ്ഥയിലേക്ക് [ ഹാബിച്ചുവേഷന്‍] എത്തിപ്പെടുകയും ആശയങ്ങളുടെ മുരടിപ്പ് ബാധിച്ചു പുതിയ മേച്ചില്‍പ്പുറങ്ങള്‍ തേടി യാത്രയകുകയും ചെയ്യുന്നു .

തങ്ങളുടെ രചനകള്‍ സമാനമനസ്കരായ വായനക്കാരുടെ അടുത്തെത്തിച്ചു ,ഒരു ആസ്വാദകവൃന്തത്തെ സൃഷ്ടിക്കുവാന്‍ പല ബ്ലോഗ്ഗെര്‍മാര്‍ക്കും സാധിക്കാറുണ്ടെങ്കിലും ,തങ്ങളുടെ വായനക്കാരെ സ്ഥിരമായി തൃപ്തിപ്പെടുത്തുമാറു സമ്പുഷ്ടമായ രചനകള്‍ നിര്‍വഹിക്കുവാന്‍ പലര്‍ക്കും കഴിയാറില്ല .
അപ്പോള്‍ വിശാലമായ സാമൂഹ്യ നെറ്റ് വര്‍ക്കിംഗ് ലോകത്ത് ബ്ലോഗുകള്‍ക്ക്‌ പ്രസക്തി നഷ്ടപ്പെട്ടു എന്ന് അര്‍ത്ഥമാക്കാമോ ? ഒരിക്കലുമില്ല !
ചില പ്രത്യേക മേഖലകളില്‍ വിജ്ഞാനവും വിനോദവും പകര്‍ന്നു കൊടുക്കുവാന്‍ നെറ്റ് ലോകത്ത് ബ്ലോഗുകള്‍ക്ക്‌ മാത്രമേ കഴിയൂ . ഇന്നും ലോകത്തെ ഒന്നാം നമ്പര്‍ സേര്‍ച്ച്‌ എന്‍ജിന്‍ ഗൂഗിള്‍ ആണെന്ന കാരണത്താല്‍ കീ വാക്കുകള്‍ ഉപയോഗിച്ചു സേര്‍ച്ച്‌ ചെയ്തു വിവരാന്വേഷണം നടത്തുന്നവര്‍ സാധാരണയായി എത്തിപ്പെടുന്നത് ബ്ലോഗുകളിലാണ് . നിലവാരമുള്ള ബ്ലോഗുകള്‍ ഇത്തരം സാഹചര്യങ്ങളില്‍ ചെയ്യുന്ന സേവനം ചില്ലറയല്ല എന്ന് നമുക്കെല്ലാം പലപ്പോഴും ബോധ്യപ്പെട്ടിട്ടുണ്ട് .

മലയാളിയുടെ സവിശേഷമായ സാഹിത്യ അഭിരുചിയും നമ്മുടെ ഭാഷയിലെ ബ്ലോഗുകള്‍ക്ക്‌ പ്രോത്സാഹനം ലഭ്യമാക്കുന്നുണ്ട് . എന്നിരുന്നാലും ആവര്‍ത്തന വിരസവും , മനം മടുപ്പിക്കുന്നതുമായ രാഷ്ട്രീയ -സാമൂഹ്യ വിശകലനങ്ങള്‍,അഭിപ്രായം ഇരുമ്പുലക്ക എന്ന രീതിയില്‍ അവതരിപ്പിക്കുന്നതിനും ; സാഹിത്യത്തില്‍ അനുകരണങ്ങളെ ലിങ്ക് രൂപത്തില്‍ വിതരണം ചെയ്യുന്നതിനുമപ്പുറം മലയാള ബ്ലോഗിങ്ങ് രംഗം ഇന്നും വളര്‍ന്നിട്ടില്ല എന്നത് കടുത്ത നിരാശയുളവാക്കുന്ന ഒരു വസ്തുതയാണ് .


![ഫേസ്ബുക്കിന്‍റെ വളര്‍ച്ചയില്‍ വരളുന്ന ബ്ലോഗുകള്‍](https://cdn.boolokam.com/articles/2013/03/21.jpg)[](https://cdn.boolokam.com/articles/2013/03/21.jpg)

കഴിഞ്ഞു പോയ വര്‍ഷം മലയാളത്തിലെ ഈ- എഴുത്തിനെ സംബന്ധിച്ച് നേട്ടങ്ങളുടെ വര്‍ഷം തന്നെ ആയിരുന്നു . ആയിരങ്ങളിലും പതിനായിരങ്ങളിലും ഒതുങ്ങി നിന്നിരുന്ന മലയാളത്തിലെ എലെക്ട്രോണിക്ക്‌ വായനക്കാര്‍ ലക്ഷങ്ങളിലേക്കും ദശലക്ഷങ്ങളിലെക്കും കുതിക്കുന്നത് നാം കാണുകയുണ്ടായി . തല്‍ഫലമായി വാര്‍ത്താവിതരണത്തിലും ; സമൂഹത്തിന്‍റെ അഭിപ്രായ രൂപീകരണത്തിലും മലയാളത്തിലെ സോഷ്യല്‍ മീഡിയ അവഗണിക്കാനാവാത്ത ഒരു സ്ഥാനം കരസ്ഥമാക്കി .ഫേസ് ബുക്കിലൂടെയും മറ്റും ഉരുത്തിരിഞ്ഞു വരുന്ന അഭിപ്രായങ്ങള്‍ മുഖ്യധാര എന്ന് ഇതുവരെ അഭിമാനിച്ചിരുന്ന പ്രിന്‍റ് മാദ്ധ്യമങ്ങളും ടെലിവിഷന്‍ ചാനലുകളും ആഘോഷമാക്കിയപ്പോള്‍ , അന്താരാഷ്ട്ര വാര്‍ത്തകളും മറ്റും നമ്മുടെ മുത്തശ്ശിപ്പത്രങ്ങള്‍ പോലും വെബ്‌സൈറ്റുകളില്‍ നിന്നും തര്‍ജ്ജമ ചെയ്തിടുക എന്നത് ഒരു കീഴ്വഴക്കവുമായി . 

[![1](https://cdn.boolokam.com/articles/2013/03/129.jpg)](https://cdn.boolokam.com/articles/2013/03/129.jpg)

ഇങ്ങനെ പ്രധാനമായും മൈക്രോ ബ്ലോഗ്ഗിങ്ങിലൂടെ ഫേസ്ബുക്കും ,റ്റ്വിട്ടെരും; മികവുറ്റ വാര്‍ത്തകളിലൂടെയും കാലികപ്രാധാന്യവും വിജ്ഞാനപ്രദവുമായ എഴുത്തുകളിലൂടെയും പല വെബ്‌സൈറ്റ്കളും മലയാള ഈ -എഴുത്തുരംഗത്തെ മുഖ്യധാരയില്‍ എത്തിക്കുവാന്‍ കിണഞ്ഞു ശ്രമിക്കുമ്പോഴും തനതായ ഒരു സ്വാധീനം ഉണ്ടാക്കാനാവാതെ മലയാളത്തിലെ ബ്ലോഗ്‌ എഴുത്ത് രംഗം പിറകോട്ടു പോകുന്ന ദയനീയമായ കാഴ്ച്ചക്ക് നാം സാക്ഷ്യം വഹിക്കുന്നു . പല രീതിയിലും ഇന്റര്‍നെറ്റ്‌ 'ശ്രദ്ധയാകര്‍ഷിക്കലിന്റെ 'കേന്ദ്രമാണല്ലോ ! എഴുതുന്നവരില്‍ ഏറ്റവും കൂടുതല്‍ വായനക്കാരുടെ ശ്രദ്ധ ആകര്‍ഷിക്കുന്നവന്‍/ അവള്‍ സ്വാഭാവികമായും ഈ രംഗത്ത് വിജയിയായി കണക്കാക്കപ്പെടുന്നു . ഫേസ്ബുക്കിലോ ബ്ലോഗ്ഗിലോ ആകട്ടെ ഏറ്റവും കൂടുതല്‍ കമന്റുകളോ ലൈക്ക്‌കളോ ലഭിക്കുന്നവന് കൂടുതല്‍ സംതൃപ്തിയും വീണ്ടും എഴുതുവാനുള്ള പ്രചോദനവും ലഭിക്കുന്നു എന്നതില്‍ തര്‍ക്കമില്ല . ഫേസ്ബുക്ക് , റ്റ്വിട്ടെര്‌ എന്നീ നവമാദ്ധ്യമങ്ങള്‍ എഴുത്തിലൂടെയും ദൃശ്യ ,ശ്രവ്യ സംവേ ദനങ്ങളിലൂടെയും ചുരുങ്ങിയ സമയം കൊണ്ട് ഒരു ആശയത്തെ ക്യാപ്സ്യൂള്‍ രൂപത്തില്‍ അനുവാചകന്റെ ചിന്തയിലേക്ക് കടത്തിവിടുകയും , അതിനു ദ്രുതമായ ഒരു പ്രതികരണം [ കേവലം അടിസ്ഥാനപരമായ ലൈക്‌ / ഡിസ് ലൈക്‌] രൂപപ്പെടുത്താന്‍ അവനെ പ്രേരിപ്പിക്കുകയും ചെയ്യുമ്പോള്‍ ; ഇന്റര്‍നെറ്റില്‍ തനിക്കു ലഭിക്കുന്ന പരിമിതമായ സമയത്തിനുള്ളില്‍ അനേകം ആശയങ്ങളുമായി സംവദിക്കാന്‍ വായനക്കാരന് കഴിയുന്നു . എന്നാല്‍ ബ്ലോഗുകളാകട്ടെ അല്പം കൂടി സങ്കുചിതമായ താല്‍പര്യങ്ങളില്‍ ഊന്നി പ്രവര്‍ത്തിക്കുന്നതും വ്യക്തിപരമായ ആശയ പ്രകാശത്തിനുതകുന്നതുമായ ഒരു സംഘം എഴുത്തുകാരായ വായനക്കാരുടെ ചെറു കമ്മ്യൂണിറ്റി എന്ന പരിവേഷത്തില്‍ നിന്നും പുറത്തു വരുന്നില്ല .വ്യത്യസ്തമായ എഴുത്ത് - വായനാ അഭിരുചികള്‍ ഉള്ള ഈ സംഘത്തിലെ അംഗങ്ങള്‍ ആന്തരികമായ ഒരു നിയമാവലിക്ക് വിധേയമായി അഭിപ്രായങ്ങളുടെ നിര്‍ബന്ധമായ ഒരു കൊടുക്കല്‍ -വാങ്ങല്‍ പ്രക്രിയക്ക് വിധേയമാകുന്നു . ഈ അലിഖിത നിയമങ്ങളുടെ പരിമിതിയില്‍ നിന്നുകൊണ്ട് തങ്ങള്‍ക്കു അറിവോ പരിചയമോ പോലുമില്ലാത്ത വിഷയങ്ങളില്‍ അഭിപ്രായം പറയാന്‍ നിര്‍ബന്ധിതരാകുന്ന എഴുത്തുകാര്‍ അധികകാലം കഴിയും മുന്‍പേ പ്രവചനകരമായ രീതിയില്‍ സ്ഥിരമായി ലഭിക്കുന്ന അഭിപ്രായങ്ങളില്‍ നിന്നും പ്രചോദനം ലഭിക്കുവാന്‍ കഴിയാത്ത ഒരു അവസ്ഥയിലേക്ക് [ ഹാബിച്ചുവേഷന്‍] എത്തിപ്പെടുകയും ആശയങ്ങളുടെ മുരടിപ്പ് ബാധിച്ചു പുതിയ മേച്ചില്‍പ്പുറങ്ങള്‍ തേടി യാത്രയകുകയും ചെയ്യുന്നു . തങ്ങളുടെ രചനകള്‍ സമാനമനസ്കരായ വായനക്കാരുടെ അടുത്തെത്തിച്ചു ,ഒരു ആസ്വാദകവൃന്തത്തെ സൃഷ്ടിക്കുവാന്‍ പല ബ്ലോഗ്ഗെര്‍മാര്‍ക്കും സാധിക്കാറുണ്ടെങ്കിലും ,തങ്ങളുടെ വായനക്കാരെ സ്ഥിരമായി തൃപ്തിപ്പെടുത്തുമാറു സമ്പുഷ്ടമായ രചനകള്‍ നിര്‍വഹിക്കുവാന്‍ പലര്‍ക്കും കഴിയാറില്ല . അപ്പോള്‍ വിശാലമായ സാമൂഹ്യ നെറ്റ് വര്‍ക്കിംഗ് ലോകത്ത് ബ്ലോഗുകള്‍ക്ക്‌ പ്രസക്തി നഷ്ടപ്പെട്ടു എന്ന് അര്‍ത്ഥമാക്കാമോ ? ഒരിക്കലുമില്ല ! ചില പ്രത്യേക മേഖലകളില്‍ വിജ്ഞാനവും വിനോദവും പകര്‍ന്നു കൊടുക്കുവാന്‍ നെറ്റ് ലോകത്ത് ബ്ലോഗുകള്‍ക്ക്‌ മാത്രമേ കഴിയൂ . ഇന്നും ലോകത്തെ ഒന്നാം നമ്പര്‍ സേര്‍ച്ച്‌ എന്‍ജിന്‍ ഗൂഗിള്‍ ആണെന്ന കാരണത്താല്‍ കീ വാക്കുകള്‍ ഉപയോഗിച്ചു സേര്‍ച്ച്‌ ചെയ്തു വിവരാന്വേഷണം നടത്തുന്നവര്‍ സാധാരണയായി എത്തിപ്പെടുന്നത് ബ്ലോഗുകളിലാണ് . നിലവാരമുള്ള ബ്ലോഗുകള്‍ ഇത്തരം സാഹചര്യങ്ങളില്‍ ചെയ്യുന്ന സേവനം ചില്ലറയല്ല എന്ന് നമുക്കെല്ലാം പലപ്പോഴും ബോധ്യപ്പെട്ടിട്ടുണ്ട് . മലയാളിയുടെ സവിശേഷമായ സാഹിത്യ അഭിരുചിയും നമ്മുടെ ഭാഷയിലെ ബ്ലോഗുകള്‍ക്ക്‌ പ്രോത്സാഹനം ലഭ്യമാക്കുന്നുണ്ട് . എന്നിരുന്നാലും ആവര്‍ത്തന വിരസവും , മനം മടുപ്പിക്കുന്നതുമായ രാഷ്ട്രീയ -സാമൂഹ്യ വിശകലനങ്ങള്‍,അഭിപ്രായം ഇരുമ്പുലക്ക എന്ന രീതിയില്‍ അവതരിപ്പിക്കുന്നതിനും ; സാഹിത്യത്തില്‍ അനുകരണങ്ങളെ ലിങ്ക് രൂപത്തില്‍ വിതരണം ചെയ്യുന്നതിനുമപ്പുറം മലയാള ബ്ലോഗിങ്ങ് രംഗം ഇന്നും വളര്‍ന്നിട്ടില്ല എന്നത് കടുത്ത നിരാശയുളവാക്കുന്ന ഒരു വസ്തുതയാണ് .
