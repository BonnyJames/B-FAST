---
title: "സമയമില്ല പോലും.."
date: 2012-09-27T14:31:15
draft: false
categories: ["Society"]
tags: ['Ibiza']
author: "Beaumaris"
---

<img class="alignright size-medium wp-image-65336" title="time-tracking-made-easy" src="https://cdn.boolokam.com/articles/2012/09/time-tracking-made-easy-300x271.png" alt="" width="300" height="271" />നമ്മുക്കൊന്നും ഒന്നിനും സമയമില്ല. ഒന്നും ചെയ്യാന്‍ സമയം തികയുന്നില്ല. എല്ലാവര്‍ക്കും തിരക്കോട് തിരക്കാണ്. പരസ്പരം കാണാന്‍ പോലും കഴിയുന്നില്ല. എന്തിനു പറയുന്നു രണ്ടു സിംമുള്ള മൊബൈല്‍ ഉണ്ടായിട്ടു പോലും വിളിക്കാന്‍ നേരമില്ല! നാട് പുരോഗമിച്ചോ? അല്ല, എല്ലാവര്‍ക്കും പിടിപ്പതു പണിയുണ്ടെങ്കില്‍ അതാണല്ലോ അര്‍ത്ഥം.

പക്ഷെ സാറെ, അതെ താങ്കളെ തന്നെ, ഒരു പണിയുമില്ലാതെ തിരക്ക് ഭാവിച്ചു ഇതു വായിക്കുന്ന താങ്കളെ തന്നെ, പിടിപ്പതു പണിയുള്ള ഈ നാട്ടിലെ ചില കാഴ്ചകള്‍ കാണുമ്പോള്‍ ചില ചോദ്യങ്ങള്‍ ഉയരുന്നു.
<ol>
	<li>ഇത്രക്കും തിരക്കുള്ള ഈ നാട്ടില്‍, എങ്ങിനെ ഇത്രയധികം ആളുകളെ ഇക്കണ്ട പൊട്ട പാര്‍ട്ടികള്‍ക്ക് തങ്ങളുടെ ജാഥക്കും മറ്റും കിട്ടുന്നു?</li>
	<li>ഏതു കട ഉത്ഘാടനത്തിനും, ഏതെങ്കിലും സിനിമ നടി വരുന്നു എന്നറിയുമ്പോള്‍, എങ്ങിനെ ഇത്രയധികം വായ നോക്കികളെ കിട്ടുന്നു?</li>
	<li>എവിടെയെങ്കിലും സിനിമ ഷൂട്ടിംഗ് ഉണ്ടെന്നു കേള്‍ക്കുമ്പോള്‍ അവിടെ ഏതു വിധേനെയും എങ്ങിനെ ഇത്രയധികം ആള് കൂടുന്നു? (ഇങ്ങനെ കൂടുന്ന ആളുകള്‍ മുഴുവന്‍ സിനിമ കണ്ടിരുന്നെങ്കില്‍ പകുതിയിലധികം സിനിമയും രക്ഷപെട്ടേനെ എന്ന് ഒരു നിര്‍മ്മാതാവ് പറഞ്ഞു!)</li>
	<li>ചുറ്റുവട്ടത്തെവിടെയെങ്കിലും ഒരു കള്ള സ്വാമിയോ/തട്ടിപ്പ് തങ്ങളോ വന്നു കൂടിയിട്ടുണ്ടെങ്കില്‍ അവിടെ പോയി അവരുടെ തിരുമണ്ടന്‍ വാചകമടിയും കേട്ട്, ബഹുമാനം പ്രകടിപ്പിച്ചു സമയവും കളയാന്‍ എങ്ങിനെ മനുഷ്യര്‍ക്ക്‌ സാധിക്കുന്നു? (ഇത്രയും ബഹുമാനം അയല്പക്കക്കാരോട് കാണിച്ചിരുന്നെങ്കില്‍ എത്ര നന്നായിരുന്നു.)</li>
	<li>യാതൊരു ലോജിക്കുമില്ലാത്ത ലാഭ വിഹിത കണക്കുകളുമായി ഇറങ്ങുന്ന പുത്തന്‍ ആട്, മാഞ്ചിയം, നെറ്റ്‌വര്‍ക്ക് കള്ളക്കച്ചവടക്കാരുടെ പിറകെ പായാന്‍ എങ്ങിനെ സമയം കിട്ടുന്നു?</li>
	<li>കേരളത്തില്‍ ആദ്യം ഐഫോണ്‍ ആര് സ്വന്തമാക്കി എന്നത് അന്വേഷിച്ചു നടാക്കാന്‍ എങ്ങിനെ സമയം കിട്ടുന്നു?</li>
</ol>
ഇതു പോലെ വേണ്ടാതീനം എഴുതിവിടുന്ന എന്നെപ്പോലുള്ളവരുടെ കാര്യം മേല്‍പ്പറഞ്ഞതില്‍പെടും! ഇതെല്ലാം തിരിച്ചറിഞ്ഞു സ്വന്തം ജോലിയില്‍ കൂടുതല്‍ ശ്രദ്ധിച്ചിരുന്നെങ്കില്‍ ഈ നാട് എന്നേ നന്നായേനെ. സമയമില്ല പോലും..!


![സമയമില്ല പോലും..](https://cdn.boolokam.com/articles/2012/09/time-tracking-made-easy-300x271.png)നമ്മുക്കൊന്നും ഒന്നിനും സമയമില്ല. ഒന്നും ചെയ്യാന്‍ സമയം തികയുന്നില്ല. എല്ലാവര്‍ക്കും തിരക്കോട് തിരക്കാണ്. പരസ്പരം കാണാന്‍ പോലും കഴിയുന്നില്ല. എന്തിനു പറയുന്നു രണ്ടു സിംമുള്ള മൊബൈല്‍ ഉണ്ടായിട്ടു പോലും വിളിക്കാന്‍ നേരമില്ല! നാട് പുരോഗമിച്ചോ? അല്ല, എല്ലാവര്‍ക്കും പിടിപ്പതു പണിയുണ്ടെങ്കില്‍ അതാണല്ലോ അര്‍ത്ഥം. പക്ഷെ സാറെ, അതെ താങ്കളെ തന്നെ, ഒരു പണിയുമില്ലാതെ തിരക്ക് ഭാവിച്ചു ഇതു വായിക്കുന്ന താങ്കളെ തന്നെ, പിടിപ്പതു പണിയുള്ള ഈ നാട്ടിലെ ചില കാഴ്ചകള്‍ കാണുമ്പോള്‍ ചില ചോദ്യങ്ങള്‍ ഉയരുന്നു. 

  1. ഇത്രക്കും തിരക്കുള്ള ഈ നാട്ടില്‍, എങ്ങിനെ ഇത്രയധികം ആളുകളെ ഇക്കണ്ട പൊട്ട പാര്‍ട്ടികള്‍ക്ക് തങ്ങളുടെ ജാഥക്കും മറ്റും കിട്ടുന്നു?
  2. ഏതു കട ഉത്ഘാടനത്തിനും, ഏതെങ്കിലും സിനിമ നടി വരുന്നു എന്നറിയുമ്പോള്‍, എങ്ങിനെ ഇത്രയധികം വായ നോക്കികളെ കിട്ടുന്നു?
  3. എവിടെയെങ്കിലും സിനിമ ഷൂട്ടിംഗ് ഉണ്ടെന്നു കേള്‍ക്കുമ്പോള്‍ അവിടെ ഏതു വിധേനെയും എങ്ങിനെ ഇത്രയധികം ആള് കൂടുന്നു? (ഇങ്ങനെ കൂടുന്ന ആളുകള്‍ മുഴുവന്‍ സിനിമ കണ്ടിരുന്നെങ്കില്‍ പകുതിയിലധികം സിനിമയും രക്ഷപെട്ടേനെ എന്ന് ഒരു നിര്‍മ്മാതാവ് പറഞ്ഞു!)
  4. ചുറ്റുവട്ടത്തെവിടെയെങ്കിലും ഒരു കള്ള സ്വാമിയോ/തട്ടിപ്പ് തങ്ങളോ വന്നു കൂടിയിട്ടുണ്ടെങ്കില്‍ അവിടെ പോയി അവരുടെ തിരുമണ്ടന്‍ വാചകമടിയും കേട്ട്, ബഹുമാനം പ്രകടിപ്പിച്ചു സമയവും കളയാന്‍ എങ്ങിനെ മനുഷ്യര്‍ക്ക്‌ സാധിക്കുന്നു? (ഇത്രയും ബഹുമാനം അയല്പക്കക്കാരോട് കാണിച്ചിരുന്നെങ്കില്‍ എത്ര നന്നായിരുന്നു.)
  5. യാതൊരു ലോജിക്കുമില്ലാത്ത ലാഭ വിഹിത കണക്കുകളുമായി ഇറങ്ങുന്ന പുത്തന്‍ ആട്, മാഞ്ചിയം, നെറ്റ്‌വര്‍ക്ക് കള്ളക്കച്ചവടക്കാരുടെ പിറകെ പായാന്‍ എങ്ങിനെ സമയം കിട്ടുന്നു?
  6. കേരളത്തില്‍ ആദ്യം ഐഫോണ്‍ ആര് സ്വന്തമാക്കി എന്നത് അന്വേഷിച്ചു നടാക്കാന്‍ എങ്ങിനെ സമയം കിട്ടുന്നു?

ഇതു പോലെ വേണ്ടാതീനം എഴുതിവിടുന്ന എന്നെപ്പോലുള്ളവരുടെ കാര്യം മേല്‍പ്പറഞ്ഞതില്‍പെടും! ഇതെല്ലാം തിരിച്ചറിഞ്ഞു സ്വന്തം ജോലിയില്‍ കൂടുതല്‍ ശ്രദ്ധിച്ചിരുന്നെങ്കില്‍ ഈ നാട് എന്നേ നന്നായേനെ. സമയമില്ല പോലും..!
