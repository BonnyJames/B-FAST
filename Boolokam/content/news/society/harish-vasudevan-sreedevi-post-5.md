---
title: "റോഡിലെ തോന്ന്യാസങ്ങൾ ആദ്യം ഗവണ്മെന്റ് നീക്കം ചെയ്യണം, എന്നിട്ടു ഹാൻഡ്‌സ്ഫ്രീ ഉപയോഗത്തെ വിലക്കാം"
date: 2021-07-03T07:49:03
draft: false
categories: ["Society"]
tags: ['Harish Vasudevan Sreedevi', 'Law', 'Road', 'traffic']
author: "Beaumaris"
---

<strong>Harish Vasudevan Sreedevi യുടെ ഫേസ്ബുക് പോസ്റ്റ് </strong>

ഡ്രൈവ് ചെയ്യുമ്പോൾ അത്യാവശ്യ കോൾ വന്നപ്പോൾ അറ്റൻഡ് ചെയ്തു ഫോൺ കയ്യിൽപ്പിടിച്ച് സംസാരിച്ചു ഡ്രൈവ് ചെയ്തിട്ടുണ്ട്. ഒറ്റക്കൈ കൊണ്ട് ഡയൽ ചെയ്തു വിളിച്ചു വണ്ടിയോടിച്ചിട്ടുണ്ട്. പോലീസ് / MVI കാണാത്തത് കൊണ്ട് മാത്രം പിടിക്കപ്പെട്ടില്ല. പിന്നീട് ഹാൻഡ്‌സ് ഫ്രീ വാങ്ങി ഉപയോഗിച്ച് സംസാരിച്ച് ഡ്രൈവ് ചെയ്തിട്ടുണ്ട്. അനുഭവത്തിലും പഠനങ്ങളുടെ അടിസ്ഥാനത്തിലും പറയട്ടെ, ഹാൻഡ്‌സ്ഫ്രീ, ഡാഷ് ബോഡിലുള്ള വീഡിയോ എന്നിവ ഡ്രൈവറുടെ ശ്രദ്ധ തെറ്റിക്കുന്ന, അപകടസാധ്യത വർദ്ധിപ്പിക്കുന്ന കാര്യങ്ങൾ തന്നെയാണ്. അടുത്തിരിക്കുന്ന വ്യക്തിയോട് സംസാരിച്ചു ഓടിക്കും പോലെയോ, അടുത്തിരിക്കുന്ന ആൾ വയർലസ് സെറ്റ് ഉപയോഗിക്കുംപോലെയോ അല്ല അറ്റൻഷൻ തെറ്റിക്കുന്നതിന്റെ തോത് കൂടുതലാണ്. പഠനങ്ങളുണ്ട്.

"ഞാൻ ശ്രദ്ധിച്ചു ഓടിക്കുന്ന ആളാണ്, എനിക്ക് അപകടം പറ്റില്ല" എന്നതാണ് അപകടത്തിലായ ഓരോ ഡ്രൈവറും അവസാന നിമിഷം വരെ സ്വയം വിശ്വസിപ്പിച്ച നുണ.എന്നാൽ, അതിലേറെ അറ്റൻഷൻ ഡൈവേർഷൻ ഉണ്ടാക്കുന്ന സംഗതികൾ സ്റ്റേറ്റും പോലീസും മോട്ടോർവാഹന വകുപ്പും റോഡിൽ ചെയ്തിട്ടുണ്ട്. ജങ്ഷനുകളിൽ സിഗ്നൽ പോലും വ്യക്തമായി കാണാൻ കഴിയാത്ത വിധമാണ് പരസ്യങ്ങൾ, ഹോർഡിങ്ങുകൾ അനുവദിച്ചിരിക്കുന്നത്. സിഗ്നൽ തൂണിൽപ്പോലും പരസ്യമുണ്ട്. നിറങ്ങളുടെയും വെളിച്ചതിന്റെയും ഒരു മായാലോകമാണ് രാത്രി നമ്മുടെ നിരത്തുകൾ. റോഡുകളുടെ നിർമ്മാണമാകട്ടെ, പലതും IRC നിലവാരത്തിലല്ല.

ഇതൊക്കെ പലവട്ടം ചൂണ്ടിക്കാട്ടിയിട്ടും ഹൈക്കോടതി പോലും പറഞ്ഞിട്ടും പല അപകടങ്ങളുണ്ടായി ആളുകളുടെ ജീവൻ പോയിട്ടും കേരളാ റോഡ് സേഫ്റ്റി അതോറിറ്റി അനങ്ങിയിട്ടില്ല. ജില്ലാ കളക്ടർമാർ അനങ്ങിയിട്ടില്ല. കഴിഞ്ഞ 10 വർഷത്തിനിടെ റോഡ് സേഫ്റ്റി അതോറിറ്റിയുടെ ഒരു യോഗമെങ്കിലും നടത്തിയ എത്ര കളക്ടർമാർ ഉണ്ട്??? ഒന്ന് പറഞ്ഞേ.സംസ്ഥാന മോട്ടോർവാഹന വകുപ്പോ പൊലീസോ ഇക്കാര്യങ്ങളിൽ ഒരിഞ്ചു മുന്നോട്ട് പോയോ?? എന്നിട്ട് നിയമപരമായി ഹാൻഡ്‌സ് ഫ്രീ ഉപയോഗിക്കുന്ന പൗരന്റെ നെഞ്ചത്ത് നിയമം ദുർവ്യാഖ്യാനിച്ചു കുതിര കയറാൻ വന്നാൽ അതേത് DGP ആണെങ്കിലും സൗകര്യപ്പെടില്ല എന്നു പറഞ്ഞെന്നേയുള്ളൂ. പിഴപൈസ വസൂലാക്കാനുള്ള പണി മാത്രമല്ല, വല്ലപ്പോഴും അവനവൻ ചെയ്യേണ്ട ഉത്തരവാദിത്തം കൂടി നിർവ്വഹിക്കണം കേട്ടോ സർക്കാരെ.
അപ്പോൾ ജനം നിയമവും ചട്ടവും ഒന്നും നോക്കാതെ, ധാർമ്മികതയിൽ ഊന്നി ഹാൻഡ്‌സ് ഫ്രീ ഉപയോഗം നിർത്തി മാതൃകയാകും.

ശരിയാണ്, ഓടിക്കുന്ന എനിക്കും റോഡ് ഉപയോഗിക്കുന്ന സാധാരണക്കാർക്കും അപകടസാധ്യത ഉണ്ടാക്കുന്ന പണിയാണ് ഹാൻഡ്‌സ്ഫ്രീ ഉപയോഗം. തർക്കമില്ല. പക്ഷെ, തോന്ന്യവാസം സ്റേറ്റിന് പറ്റും പൗരന്മാർക്ക് പറ്റില്ല എന്ന സ്റ്റാൻഡ് അനുവദിച്ചു തരാൻ സൗകര്യപ്പെടില്ല. അതുകൊണ്ട് മാത്രമാണ് DGP പറഞ്ഞത് നിയമമല്ല എന്ന പോസ്റ്റ് നേരത്തേ ഇട്ടത്.

ഡ്രൈവറുടെ അറ്റൻഷൻ മാറ്റുന്ന പരസ്യങ്ങളും ലൈറ്റുകളുമെങ്കിലും ആദ്യം നീക്കം ചെയ്യൂ. സിഗ്നൽ പോസ്റ്റുകളുടെ വിസിബിലിറ്റി കൂട്ടൂ, മീഡിയനുകൾ വിസിബിളാക്കൂ, റിഫ്‌ളക്ടർ വെയ്ക്കൂ. റോഡ് സേഫ്റ്റി അതോറിറ്റി മിനിമം പണികൾ പ്രവർത്തിച്ചു കാണിക്കൂ.അതുവരെ ഹാൻഡ്‌സ് ഫ്രീ ഉപയോഗിച്ച് വാഹനം ഓടിക്കാനാണ് എന്റെ തീരുമാനം. പറ്റുമെങ്കിൽ എന്റെ ലൈസൻസ് റദ്ദാക്ക്. കാണട്ടെ.
പൗരന്മാരെ, ചിലപ്പോൾ സ്റേറ്റിന് മനസിലാകുന്ന ഏക ഭാഷ ഇതാണ്. അതുകൊണ്ടാണീ നിലപാട്. സൂക്ഷിച്ചു ഓടിച്ചാൽ നിങ്ങൾക്കും കുടുംബത്തിനും കൊള്ളാം.
**Harish Vasudevan Sreedevi യുടെ ഫേസ്ബുക് പോസ്റ്റ്** ഡ്രൈവ് ചെയ്യുമ്പോൾ അത്യാവശ്യ കോൾ വന്നപ്പോൾ അറ്റൻഡ് ചെയ്തു ഫോൺ കയ്യിൽപ്പിടിച്ച് സംസാരിച്ചു ഡ്രൈവ് ചെയ്തിട്ടുണ്ട്. ഒറ്റക്കൈ കൊണ്ട് ഡയൽ ചെയ്തു വിളിച്ചു വണ്ടിയോടിച്ചിട്ടുണ്ട്. പോലീസ് / MVI കാണാത്തത് കൊണ്ട് മാത്രം പിടിക്കപ്പെട്ടില്ല. പിന്നീട് ഹാൻഡ്‌സ് ഫ്രീ വാങ്ങി ഉപയോഗിച്ച് സംസാരിച്ച് ഡ്രൈവ് ചെയ്തിട്ടുണ്ട്. അനുഭവത്തിലും പഠനങ്ങളുടെ അടിസ്ഥാനത്തിലും പറയട്ടെ, ഹാൻഡ്‌സ്ഫ്രീ, ഡാഷ് ബോഡിലുള്ള വീഡിയോ എന്നിവ ഡ്രൈവറുടെ ശ്രദ്ധ തെറ്റിക്കുന്ന, അപകടസാധ്യത വർദ്ധിപ്പിക്കുന്ന കാര്യങ്ങൾ തന്നെയാണ്. അടുത്തിരിക്കുന്ന വ്യക്തിയോട് സംസാരിച്ചു ഓടിക്കും പോലെയോ, അടുത്തിരിക്കുന്ന ആൾ വയർലസ് സെറ്റ് ഉപയോഗിക്കുംപോലെയോ അല്ല അറ്റൻഷൻ തെറ്റിക്കുന്നതിന്റെ തോത് കൂടുതലാണ്. പഠനങ്ങളുണ്ട്. "ഞാൻ ശ്രദ്ധിച്ചു ഓടിക്കുന്ന ആളാണ്, എനിക്ക് അപകടം പറ്റില്ല" എന്നതാണ് അപകടത്തിലായ ഓരോ ഡ്രൈവറും അവസാന നിമിഷം വരെ സ്വയം വിശ്വസിപ്പിച്ച നുണ.എന്നാൽ, അതിലേറെ അറ്റൻഷൻ ഡൈവേർഷൻ ഉണ്ടാക്കുന്ന സംഗതികൾ സ്റ്റേറ്റും പോലീസും മോട്ടോർവാഹന വകുപ്പും റോഡിൽ ചെയ്തിട്ടുണ്ട്. ജങ്ഷനുകളിൽ സിഗ്നൽ പോലും വ്യക്തമായി കാണാൻ കഴിയാത്ത വിധമാണ് പരസ്യങ്ങൾ, ഹോർഡിങ്ങുകൾ അനുവദിച്ചിരിക്കുന്നത്. സിഗ്നൽ തൂണിൽപ്പോലും പരസ്യമുണ്ട്. നിറങ്ങളുടെയും വെളിച്ചതിന്റെയും ഒരു മായാലോകമാണ് രാത്രി നമ്മുടെ നിരത്തുകൾ. റോഡുകളുടെ നിർമ്മാണമാകട്ടെ, പലതും IRC നിലവാരത്തിലല്ല. ഇതൊക്കെ പലവട്ടം ചൂണ്ടിക്കാട്ടിയിട്ടും ഹൈക്കോടതി പോലും പറഞ്ഞിട്ടും പല അപകടങ്ങളുണ്ടായി ആളുകളുടെ ജീവൻ പോയിട്ടും കേരളാ റോഡ് സേഫ്റ്റി അതോറിറ്റി അനങ്ങിയിട്ടില്ല. ജില്ലാ കളക്ടർമാർ അനങ്ങിയിട്ടില്ല. കഴിഞ്ഞ 10 വർഷത്തിനിടെ റോഡ് സേഫ്റ്റി അതോറിറ്റിയുടെ ഒരു യോഗമെങ്കിലും നടത്തിയ എത്ര കളക്ടർമാർ ഉണ്ട്??? ഒന്ന് പറഞ്ഞേ.സംസ്ഥാന മോട്ടോർവാഹന വകുപ്പോ പൊലീസോ ഇക്കാര്യങ്ങളിൽ ഒരിഞ്ചു മുന്നോട്ട് പോയോ?? എന്നിട്ട് നിയമപരമായി ഹാൻഡ്‌സ് ഫ്രീ ഉപയോഗിക്കുന്ന പൗരന്റെ നെഞ്ചത്ത് നിയമം ദുർവ്യാഖ്യാനിച്ചു കുതിര കയറാൻ വന്നാൽ അതേത് DGP ആണെങ്കിലും സൗകര്യപ്പെടില്ല എന്നു പറഞ്ഞെന്നേയുള്ളൂ. പിഴപൈസ വസൂലാക്കാനുള്ള പണി മാത്രമല്ല, വല്ലപ്പോഴും അവനവൻ ചെയ്യേണ്ട ഉത്തരവാദിത്തം കൂടി നിർവ്വഹിക്കണം കേട്ടോ സർക്കാരെ. അപ്പോൾ ജനം നിയമവും ചട്ടവും ഒന്നും നോക്കാതെ, ധാർമ്മികതയിൽ ഊന്നി ഹാൻഡ്‌സ് ഫ്രീ ഉപയോഗം നിർത്തി മാതൃകയാകും. ശരിയാണ്, ഓടിക്കുന്ന എനിക്കും റോഡ് ഉപയോഗിക്കുന്ന സാധാരണക്കാർക്കും അപകടസാധ്യത ഉണ്ടാക്കുന്ന പണിയാണ് ഹാൻഡ്‌സ്ഫ്രീ ഉപയോഗം. തർക്കമില്ല. പക്ഷെ, തോന്ന്യവാസം സ്റേറ്റിന് പറ്റും പൗരന്മാർക്ക് പറ്റില്ല എന്ന സ്റ്റാൻഡ് അനുവദിച്ചു തരാൻ സൗകര്യപ്പെടില്ല. അതുകൊണ്ട് മാത്രമാണ് DGP പറഞ്ഞത് നിയമമല്ല എന്ന പോസ്റ്റ് നേരത്തേ ഇട്ടത്. ഡ്രൈവറുടെ അറ്റൻഷൻ മാറ്റുന്ന പരസ്യങ്ങളും ലൈറ്റുകളുമെങ്കിലും ആദ്യം നീക്കം ചെയ്യൂ. സിഗ്നൽ പോസ്റ്റുകളുടെ വിസിബിലിറ്റി കൂട്ടൂ, മീഡിയനുകൾ വിസിബിളാക്കൂ, റിഫ്‌ളക്ടർ വെയ്ക്കൂ. റോഡ് സേഫ്റ്റി അതോറിറ്റി മിനിമം പണികൾ പ്രവർത്തിച്ചു കാണിക്കൂ.അതുവരെ ഹാൻഡ്‌സ് ഫ്രീ ഉപയോഗിച്ച് വാഹനം ഓടിക്കാനാണ് എന്റെ തീരുമാനം. പറ്റുമെങ്കിൽ എന്റെ ലൈസൻസ് റദ്ദാക്ക്. കാണട്ടെ. പൗരന്മാരെ, ചിലപ്പോൾ സ്റേറ്റിന് മനസിലാകുന്ന ഏക ഭാഷ ഇതാണ്. അതുകൊണ്ടാണീ നിലപാട്. സൂക്ഷിച്ചു ഓടിച്ചാൽ നിങ്ങൾക്കും കുടുംബത്തിനും കൊള്ളാം.
