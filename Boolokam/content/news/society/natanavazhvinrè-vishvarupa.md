---
title: "നടനവാഴ്‌വിന്റെ വിശ്വരൂപം"
date: 2016-04-20T16:34:52
draft: false
categories: ["Society"]
tags: ['Aaron Judge', 'FIGURE SCAN']
author: "sunil"
---

<img class="alignleft size-large wp-image-216402" src="https://cdn.boolokam.com/articles/2016/04/KAMAL-HAASAN-NEW-766x1024.jpg" alt="KAMAL HAASAN NEW" width="620" height="829" />

&amp;nbsp;

<strong>എ</strong>ല്ലാവരും ചരിത്രത്തില്‍ ഇടം പിടിയ്ക്കില്ല. അതൊരു ദൈവീക നിയോഗമാണ്. ഇടം നേടിയവര്‍ വിസ്മരിക്കപ്പെട്ട ചരിത്രവുമില്ല. അത്തരമൊരു അപൂര്‍വ്വാവതാരമാണ് പരമക്കുടിയുടെ സ്വന്തം കമല്‍ ഹാസന്‍. ജനിക്കണമെങ്കില്‍ ഇങ്ങനെ ജനിക്കണം. ഉള്ളില്‍ ഒരു സിനിമാമോഹി ഒളിഞ്ഞിരിപ്പുള്ള ആരിലും ഈ മോഹം ഉണ്ടായേക്കാം. അത്രയ്ക്ക് സ്വപ്നസമാനമായ നേട്ടമാണ് ഉലകനായകന്‍ തന്റെ പേരില്‍ എഴുതിച്ചേര്‍ത്തത്. ലക്ഷണമൊത്ത നായകന്റെ ശരീരഭാഷയില്ലെങ്കില്‍ക്കൂടി നായകന്‍ എന്ന നാലക്ഷരങ്ങള്‍ക്കുമപ്പുറം മഹാനടനായി അവരോധിക്കപ്പെട്ട ഒരേയൊരാള്‍. എവിടെയൊക്കെയോ സ്‌ത്രൈണതകളൊളിപ്പിച്ച അതേ ശരീരം അരനൂറ്റാണ്ടുകൊണ്ട് ഏതുകഥാപാത്രത്തിലേയ്ക്കും അനായാസം വഴുതിമാറി മഹാവിസ്മയങ്ങള്‍ തീര്‍ത്തതും ചരിത്രം. ഇന്‍ഡ്യ കണ്ട ഏറ്റവും മികച്ച അഭിനേതാക്കളുടെ ലിസ്റ്റില്‍ ഒരിക്കലും മായാത്തവിധം ചരിത്രം എഴുതിച്ചേര്‍ത്ത അപൂര്‍വ്വ പ്രതിഭ. കമല്‍ ഹാസന്‍ വിശേഷണങ്ങള്‍ക്കും നിര്‍വ്വചനങ്ങള്‍ക്കും അപ്പുറത്താണ്. അറുപത് വര്‍ഷങ്ങള്‍ പിന്നിടുമ്പോള്‍ അന്‍പത്തിനാലുവര്‍ഷവും സിനിമയ്ക്കുവേണ്ടി മാത്രം ജീവിച്ചവന്‍. ജീവിതത്തിനും സിനിമയ്ക്കും ഇടയിലുള്ള കാലയളവിന് വെറും ആറുവര്‍ഷത്തിന്റെ മതില്‍ മാത്രം. സിനിമാജീവിതത്തെ ഒഴിവാക്കിയാല്‍ വ്യക്തിജീവിതത്തെക്കുറിച്ച് കാര്യമായൊന്നും പറയാനില്ലാത്തവന്‍ എന്നര്‍ത്ഥം. നൂറുശതമാനം ഡെഡിക്കേഷനാണ് കമല്‍ എന്ന അഭിനേതാവില്‍ തെളിഞ്ഞുകാണുന്ന ഏറ്റവും വലിയ സവിശേഷത. കഥാപാത്രത്തിന്റെ പൂര്‍ണ്ണതയ്ക്കുവേണ്ടി ഏതറ്റം വരെ പോകാനും എന്തും ചെയ്യാനും മടിയില്ലാത്ത പ്രകൃതം.

കോംപ്രമൈസ് എന്ന വാക്ക് തന്റെ നിഘണ്ടുവിലില്ലെന്ന് നമ്മെ വീണ്ടും വീണ്ടും ഓര്‍മ്മിപ്പിക്കുന്നത് തന്റെ ജീവിതത്തിലൂടെയും സിനിമകളിലൂടെയും തന്നെയാണ്. പുതുമയ്ക്കുവേണ്ടി തന്റെ ഓരോ സിനിമകള്‍ക്കും കമല്‍ ഏറ്റെടുക്കുന്ന റിസ്‌കുകളും ചെറുതല്ല. സൊമ്മോകോദിദി സൊക്കാദിദി, അപൂര്‍വ്വസഹോദരങ്ങള്‍, മൈക്കിള്‍ മദനകാമരാജന്‍, ഇന്‍ഡ്യന്‍, അവൈഷണ്മുഖി, ദശാവതാരം, വിശ്വരൂപം തുടങ്ങിയ സിനിമകളിലൊക്കെ ഒന്നിലധികം വേഷങ്ങളില്‍, വ്യത്യസ്ത വേഷഭാവപ്പകര്‍ച്ചകളില്‍ നിറഞ്ഞാടി പ്രേക്ഷകരെ വിസ്മയിപ്പിച്ചു. ഇരട്ടവേഷത്തില്‍ത്തുടങ്ങി മൂന്നും നാലും മറികടന്ന് ഒടുവില്‍ ദശാവതാരത്തില്‍ പത്തു തികച്ച് അദ്ദേഹം കാണികളെ അമ്പരപ്പിച്ചു. പക്ഷെ ഒരു ഘട്ടം കഴിഞ്ഞപ്പോള്‍ ഒരു സിനിമയിലെ അനവധി വേഷങ്ങള്‍ പലപ്പോഴും പ്രേക്ഷകന് അസഹനീയവും അരോചകവുമാകുന്നത് കമല്‍ തിരിച്ചറിഞ്ഞിരുന്നില്ല. ഇന്‍ഡ്യന്‍ വരെയുള്ള സിനിമകളിലെ ഒന്നിലധികം കഥാപാത്രങ്ങളും പ്രകടനങ്ങളും നമ്മെ അത്ഭുതപ്പെടുത്തിയിട്ടുണ്ട്. തന്റെ നമ്പറുകള്‍ ഏല്‍ക്കുന്നുണ്ടെന്ന് മനസ്സിലാക്കിയ കമല്‍ പിന്നെ ഇരട്ടവേഷങ്ങളുടെ ഘോഷയാത്ര തന്നെ അങ്ങട് നടത്തി നമ്മെ സംഹരിച്ചുകളഞ്ഞു. തന്റെ തിരക്കഥയിലും സംവിധാനത്തിലും പോരായ്മകളുണ്ടെന്നും, അനാവശ്യമായ കഥാപാത്ര ബാഹുല്യം ജനത്തെ ബോറടിപ്പിക്കുന്നുണ്ടെന്നും കമല്‍ ഹാസനെപ്പോലെ ബുദ്ധിയുള്ളൊരാള്‍ ഇടക്കാലംവരെ തിരിച്ചറിഞ്ഞിരുന്നില്ലെന്നത് അത്ഭുതം തന്നെ. അതുകൊണ്ടുതന്നെയാവണം ഇത്രയേറെ പണം വാരിക്കോരിച്ചെലവഴിച്ചിട്ടും ഹേറാമും, ദശാവതാരവും, വിശ്വരൂപവുമൊക്കെ കാര്യമായ ചലനങ്ങള്‍ സൃഷ്ടിക്കാതെ ദഹനക്കേടുകളുണ്ടാക്കിയത്.

ചപ്പടാച്ചി സിനിമകളാവരുത് തന്റെ പേരില്‍ ഇറങ്ങേണ്ടതെന്ന ആഗ്രഹം ഉള്ളില്‍പ്പേറുന്നതു കൊണ്ടാവണം ഒരു ഏകാധിപതിയുടെ ശൗര്യത്തോടെ സാങ്കേതിക മികവിനെക്കൂട്ടുപിടിച്ച് ഒറ്റയാള്‍ പോരാട്ടങ്ങള്‍ കമല്‍ നടത്തുന്നത്. മികച്ച ടെക്‌നീഷ്യന്‍സ്, മികച്ച ക്വാളിറ്റി, മികച്ച ടെക്‌നോളജി തുടങ്ങിയ സകല മേന്മകളും, നല്ല സിനിമ എന്ന ഉദ്ദേശശുദ്ധിയും ഉണ്ടായിരുന്നിട്ടും അദ്ദേഹത്തിന്റെ സിനിമകള്‍ മികച്ച വിജയമോ, രജനിയുടെ തട്ടുപൊളിപ്പന്‍ പടങ്ങളുടെയത്ര സ്വീകാര്യതയോ, വമ്പന്‍ കളക്ഷനോ നേടുന്നില്‍ പിന്നിലേയ്ക്ക് പോകുന്ന കാഴ്ചയാണ് നാം കണ്ടത്. പാപനാശവും തൂങ്കാവനവുമൊക്കെ അദ്ദേഹത്തിലെ ബുദ്ധിയുള്ള നടനിലെ രണ്ടാംവരവായി കണക്കാക്കാം. പ്രായമേറിയിട്ടും വിസ്മയങ്ങള്‍ സൃഷ്ടിക്കാന്‍ ഇപ്പോഴും കഴിവുള്ള താരങ്ങളാണ് രജനിയും കമലും എന്നത് പരക്കെ അംഗീകരിക്കുന്ന സത്യമാണ്.

<strong>നേരും നുണയും:</strong> തനിക്ക് നായകനെന്ന പദവി നേടിത്തന്ന മുന്‍കാല സംവിധായകരുടെ പോപ്പുലര്‍ സിനിമകളിലെ പ്രകടനങ്ങള്‍ക്ക് തുല്യമായോ അല്ലെങ്കില്‍ അതിനുമുകളിലായോ നടനെന്ന നിലയില്‍ മികച്ച പെര്‍ഫോമന്‍സ് കാഴ്ചവയ്ക്കാന്‍ സ്വന്തം സിനിമകളിലൂടെ കമലിന് കഴിഞ്ഞില്ല. മൂന്നാംപിറൈ, നായകന്‍, ഗുണ, തേവര്‍ മകന്‍ തുടങ്ങി കമല്‍ ഹാസന്‍ അഭിനയിച്ച ആദ്യകാല സിനിമകളിലെ അനശ്വര പ്രകടനങ്ങള്‍ക്ക് സമാനമായതൊന്നും പില്‍ക്കാലത്ത് സ്വതന്ത്ര സംവിധായകനായിട്ടുകൂടി സ്വന്തമാക്കാന്‍ സാധിക്കാതെപോയതെന്തുകൊണ്ടാവും..? ഒന്നുകില്‍ തന്റെ അപാരമായ നടനവൈഭവത്തിന്റെ ആഴമറിയാത്തതുകൊണ്ടാവാം. അല്ലെങ്കില്‍ തന്നിലെ അഭിനയ പ്രതിഭയെ ചൂഷണം ചെയ്യാനുള്ള കഴിവ് അദ്ദേഹത്തിലെ സംവിധായകനില്ലാത്തതാവാം. അതുമല്ലെങ്കില്‍ കഥയിലും തിരക്കഥയിലും വന്നുപോയ പിഴവുകളോ ആശയക്കുഴപ്പങ്ങളോ മറ്റു സങ്കീര്‍ണ്ണതകളോ ഒക്കെയാവാം. എന്തുകൊണ്ടായാലും 1996നുശേഷം അദ്ദേഹത്തിന് ദേശീയ അവാര്‍ഡ് നേടാന്‍ കഴിയാതെ പോയതടക്കമുള്ള ചില നഷ്ടങ്ങള്‍ കമല്‍ഹാസനെന്ന റിയല്‍ ഹീറോയെ ആരാധിക്കുന്നവരുടെ നഷ്ടങ്ങള്‍ കൂടിയാണ്.

<strong>വാലും തുമ്പും:</strong> ബഹുമുഖപ്രതിഭാഗുണം മറ്റൊരുതരത്തില്‍ ഒരു ബാധ്യതയാണ്. ഒരാള്‍ക്ക് ഒറ്റയ്ക്ക് ഏറ്റെടുക്കാന്‍ കഴിയാത്തതിനപ്പുറമുള്ള ഭാരിച്ച ചുമതലകള്‍ നിര്‍ബന്ധബുദ്ധിയോടെ സ്വയം സ്വീകരിക്കുന്നതുകൊണ്ടാവണം ഇന്‍ഡ്യ കണ്ട എക്കാലത്തേയും മികച്ച നടന്‍ പലഘട്ടങ്ങളിലും നിഷ്പ്രഭനായിത്തീര്‍ന്നത്. കമല്‍ ഹാസന്‍ എന്ന നടനെ ഓര്‍മ്മിക്കുമ്പോള്‍ അറിയാതെ നെഞ്ചുനീറുന്ന ഒരു സീനുണ്ട് ബാലുമഹേന്ദ്രയുടെ മൂന്നാംപിറൈയില്‍. ഓര്‍മ്മശക്തി തിരിച്ചു കിട്ടുന്ന നായിക അയാളെ തിരിച്ചറിയാതെ ട്രെയിനില്‍ മടങ്ങിപ്പോകുന്ന ആ ക്ലൈമാക്‌സ് മാത്രം മതി കമല്‍ ഹാസന്‍ എന്ന നടനെ നമ്മുടെ നെഞ്ചോട് ചേര്‍ത്തുവയ്ക്കാന്‍. കമല്‍ ഹാസന്‍ എന്നും ഒരത്ഭുതമാണ്. സിനിമയ്ക്കുവേണ്ടി മാത്രം ജനിച്ച, നായകനെന്ന പദവിയ്ക്ക് തീര്‍ത്തും അര്‍ഹനായ അത്ഭുതം..!


![നടനവാഴ്‌വിന്റെ വിശ്വരൂപം](https://cdn.boolokam.com/articles/2016/04/KAMAL-HAASAN-NEW-766x1024.jpg)&nbsp; **എ** ല്ലാവരും ചരിത്രത്തില്‍ ഇടം പിടിയ്ക്കില്ല. അതൊരു ദൈവീക നിയോഗമാണ്. ഇടം നേടിയവര്‍ വിസ്മരിക്കപ്പെട്ട ചരിത്രവുമില്ല. അത്തരമൊരു അപൂര്‍വ്വാവതാരമാണ് പരമക്കുടിയുടെ സ്വന്തം കമല്‍ ഹാസന്‍. ജനിക്കണമെങ്കില്‍ ഇങ്ങനെ ജനിക്കണം. ഉള്ളില്‍ ഒരു സിനിമാമോഹി ഒളിഞ്ഞിരിപ്പുള്ള ആരിലും ഈ മോഹം ഉണ്ടായേക്കാം. അത്രയ്ക്ക് സ്വപ്നസമാനമായ നേട്ടമാണ് ഉലകനായകന്‍ തന്റെ പേരില്‍ എഴുതിച്ചേര്‍ത്തത്. ലക്ഷണമൊത്ത നായകന്റെ ശരീരഭാഷയില്ലെങ്കില്‍ക്കൂടി നായകന്‍ എന്ന നാലക്ഷരങ്ങള്‍ക്കുമപ്പുറം മഹാനടനായി അവരോധിക്കപ്പെട്ട ഒരേയൊരാള്‍. എവിടെയൊക്കെയോ സ്‌ത്രൈണതകളൊളിപ്പിച്ച അതേ ശരീരം അരനൂറ്റാണ്ടുകൊണ്ട് ഏതുകഥാപാത്രത്തിലേയ്ക്കും അനായാസം വഴുതിമാറി മഹാവിസ്മയങ്ങള്‍ തീര്‍ത്തതും ചരിത്രം. ഇന്‍ഡ്യ കണ്ട ഏറ്റവും മികച്ച അഭിനേതാക്കളുടെ ലിസ്റ്റില്‍ ഒരിക്കലും മായാത്തവിധം ചരിത്രം എഴുതിച്ചേര്‍ത്ത അപൂര്‍വ്വ പ്രതിഭ. കമല്‍ ഹാസന്‍ വിശേഷണങ്ങള്‍ക്കും നിര്‍വ്വചനങ്ങള്‍ക്കും അപ്പുറത്താണ്. അറുപത് വര്‍ഷങ്ങള്‍ പിന്നിടുമ്പോള്‍ അന്‍പത്തിനാലുവര്‍ഷവും സിനിമയ്ക്കുവേണ്ടി മാത്രം ജീവിച്ചവന്‍. ജീവിതത്തിനും സിനിമയ്ക്കും ഇടയിലുള്ള കാലയളവിന് വെറും ആറുവര്‍ഷത്തിന്റെ മതില്‍ മാത്രം. സിനിമാജീവിതത്തെ ഒഴിവാക്കിയാല്‍ വ്യക്തിജീവിതത്തെക്കുറിച്ച് കാര്യമായൊന്നും പറയാനില്ലാത്തവന്‍ എന്നര്‍ത്ഥം. നൂറുശതമാനം ഡെഡിക്കേഷനാണ് കമല്‍ എന്ന അഭിനേതാവില്‍ തെളിഞ്ഞുകാണുന്ന ഏറ്റവും വലിയ സവിശേഷത. കഥാപാത്രത്തിന്റെ പൂര്‍ണ്ണതയ്ക്കുവേണ്ടി ഏതറ്റം വരെ പോകാനും എന്തും ചെയ്യാനും മടിയില്ലാത്ത പ്രകൃതം. കോംപ്രമൈസ് എന്ന വാക്ക് തന്റെ നിഘണ്ടുവിലില്ലെന്ന് നമ്മെ വീണ്ടും വീണ്ടും ഓര്‍മ്മിപ്പിക്കുന്നത് തന്റെ ജീവിതത്തിലൂടെയും സിനിമകളിലൂടെയും തന്നെയാണ്. പുതുമയ്ക്കുവേണ്ടി തന്റെ ഓരോ സിനിമകള്‍ക്കും കമല്‍ ഏറ്റെടുക്കുന്ന റിസ്‌കുകളും ചെറുതല്ല. സൊമ്മോകോദിദി സൊക്കാദിദി, അപൂര്‍വ്വസഹോദരങ്ങള്‍, മൈക്കിള്‍ മദനകാമരാജന്‍, ഇന്‍ഡ്യന്‍, അവൈഷണ്മുഖി, ദശാവതാരം, വിശ്വരൂപം തുടങ്ങിയ സിനിമകളിലൊക്കെ ഒന്നിലധികം വേഷങ്ങളില്‍, വ്യത്യസ്ത വേഷഭാവപ്പകര്‍ച്ചകളില്‍ നിറഞ്ഞാടി പ്രേക്ഷകരെ വിസ്മയിപ്പിച്ചു. ഇരട്ടവേഷത്തില്‍ത്തുടങ്ങി മൂന്നും നാലും മറികടന്ന് ഒടുവില്‍ ദശാവതാരത്തില്‍ പത്തു തികച്ച് അദ്ദേഹം കാണികളെ അമ്പരപ്പിച്ചു. പക്ഷെ ഒരു ഘട്ടം കഴിഞ്ഞപ്പോള്‍ ഒരു സിനിമയിലെ അനവധി വേഷങ്ങള്‍ പലപ്പോഴും പ്രേക്ഷകന് അസഹനീയവും അരോചകവുമാകുന്നത് കമല്‍ തിരിച്ചറിഞ്ഞിരുന്നില്ല. ഇന്‍ഡ്യന്‍ വരെയുള്ള സിനിമകളിലെ ഒന്നിലധികം കഥാപാത്രങ്ങളും പ്രകടനങ്ങളും നമ്മെ അത്ഭുതപ്പെടുത്തിയിട്ടുണ്ട്. തന്റെ നമ്പറുകള്‍ ഏല്‍ക്കുന്നുണ്ടെന്ന് മനസ്സിലാക്കിയ കമല്‍ പിന്നെ ഇരട്ടവേഷങ്ങളുടെ ഘോഷയാത്ര തന്നെ അങ്ങട് നടത്തി നമ്മെ സംഹരിച്ചുകളഞ്ഞു. തന്റെ തിരക്കഥയിലും സംവിധാനത്തിലും പോരായ്മകളുണ്ടെന്നും, അനാവശ്യമായ കഥാപാത്ര ബാഹുല്യം ജനത്തെ ബോറടിപ്പിക്കുന്നുണ്ടെന്നും കമല്‍ ഹാസനെപ്പോലെ ബുദ്ധിയുള്ളൊരാള്‍ ഇടക്കാലംവരെ തിരിച്ചറിഞ്ഞിരുന്നില്ലെന്നത് അത്ഭുതം തന്നെ. അതുകൊണ്ടുതന്നെയാവണം ഇത്രയേറെ പണം വാരിക്കോരിച്ചെലവഴിച്ചിട്ടും ഹേറാമും, ദശാവതാരവും, വിശ്വരൂപവുമൊക്കെ കാര്യമായ ചലനങ്ങള്‍ സൃഷ്ടിക്കാതെ ദഹനക്കേടുകളുണ്ടാക്കിയത്. ചപ്പടാച്ചി സിനിമകളാവരുത് തന്റെ പേരില്‍ ഇറങ്ങേണ്ടതെന്ന ആഗ്രഹം ഉള്ളില്‍പ്പേറുന്നതു കൊണ്ടാവണം ഒരു ഏകാധിപതിയുടെ ശൗര്യത്തോടെ സാങ്കേതിക മികവിനെക്കൂട്ടുപിടിച്ച് ഒറ്റയാള്‍ പോരാട്ടങ്ങള്‍ കമല്‍ നടത്തുന്നത്. മികച്ച ടെക്‌നീഷ്യന്‍സ്, മികച്ച ക്വാളിറ്റി, മികച്ച ടെക്‌നോളജി തുടങ്ങിയ സകല മേന്മകളും, നല്ല സിനിമ എന്ന ഉദ്ദേശശുദ്ധിയും ഉണ്ടായിരുന്നിട്ടും അദ്ദേഹത്തിന്റെ സിനിമകള്‍ മികച്ച വിജയമോ, രജനിയുടെ തട്ടുപൊളിപ്പന്‍ പടങ്ങളുടെയത്ര സ്വീകാര്യതയോ, വമ്പന്‍ കളക്ഷനോ നേടുന്നില്‍ പിന്നിലേയ്ക്ക് പോകുന്ന കാഴ്ചയാണ് നാം കണ്ടത്. പാപനാശവും തൂങ്കാവനവുമൊക്കെ അദ്ദേഹത്തിലെ ബുദ്ധിയുള്ള നടനിലെ രണ്ടാംവരവായി കണക്കാക്കാം. പ്രായമേറിയിട്ടും വിസ്മയങ്ങള്‍ സൃഷ്ടിക്കാന്‍ ഇപ്പോഴും കഴിവുള്ള താരങ്ങളാണ് രജനിയും കമലും എന്നത് പരക്കെ അംഗീകരിക്കുന്ന സത്യമാണ്. **നേരും നുണയും:** തനിക്ക് നായകനെന്ന പദവി നേടിത്തന്ന മുന്‍കാല സംവിധായകരുടെ പോപ്പുലര്‍ സിനിമകളിലെ പ്രകടനങ്ങള്‍ക്ക് തുല്യമായോ അല്ലെങ്കില്‍ അതിനുമുകളിലായോ നടനെന്ന നിലയില്‍ മികച്ച പെര്‍ഫോമന്‍സ് കാഴ്ചവയ്ക്കാന്‍ സ്വന്തം സിനിമകളിലൂടെ കമലിന് കഴിഞ്ഞില്ല. മൂന്നാംപിറൈ, നായകന്‍, ഗുണ, തേവര്‍ മകന്‍ തുടങ്ങി കമല്‍ ഹാസന്‍ അഭിനയിച്ച ആദ്യകാല സിനിമകളിലെ അനശ്വര പ്രകടനങ്ങള്‍ക്ക് സമാനമായതൊന്നും പില്‍ക്കാലത്ത് സ്വതന്ത്ര സംവിധായകനായിട്ടുകൂടി സ്വന്തമാക്കാന്‍ സാധിക്കാതെപോയതെന്തുകൊണ്ടാവും..? ഒന്നുകില്‍ തന്റെ അപാരമായ നടനവൈഭവത്തിന്റെ ആഴമറിയാത്തതുകൊണ്ടാവാം. അല്ലെങ്കില്‍ തന്നിലെ അഭിനയ പ്രതിഭയെ ചൂഷണം ചെയ്യാനുള്ള കഴിവ് അദ്ദേഹത്തിലെ സംവിധായകനില്ലാത്തതാവാം. അതുമല്ലെങ്കില്‍ കഥയിലും തിരക്കഥയിലും വന്നുപോയ പിഴവുകളോ ആശയക്കുഴപ്പങ്ങളോ മറ്റു സങ്കീര്‍ണ്ണതകളോ ഒക്കെയാവാം. എന്തുകൊണ്ടായാലും 1996നുശേഷം അദ്ദേഹത്തിന് ദേശീയ അവാര്‍ഡ് നേടാന്‍ കഴിയാതെ പോയതടക്കമുള്ള ചില നഷ്ടങ്ങള്‍ കമല്‍ഹാസനെന്ന റിയല്‍ ഹീറോയെ ആരാധിക്കുന്നവരുടെ നഷ്ടങ്ങള്‍ കൂടിയാണ്. **വാലും തുമ്പും:** ബഹുമുഖപ്രതിഭാഗുണം മറ്റൊരുതരത്തില്‍ ഒരു ബാധ്യതയാണ്. ഒരാള്‍ക്ക് ഒറ്റയ്ക്ക് ഏറ്റെടുക്കാന്‍ കഴിയാത്തതിനപ്പുറമുള്ള ഭാരിച്ച ചുമതലകള്‍ നിര്‍ബന്ധബുദ്ധിയോടെ സ്വയം സ്വീകരിക്കുന്നതുകൊണ്ടാവണം ഇന്‍ഡ്യ കണ്ട എക്കാലത്തേയും മികച്ച നടന്‍ പലഘട്ടങ്ങളിലും നിഷ്പ്രഭനായിത്തീര്‍ന്നത്. കമല്‍ ഹാസന്‍ എന്ന നടനെ ഓര്‍മ്മിക്കുമ്പോള്‍ അറിയാതെ നെഞ്ചുനീറുന്ന ഒരു സീനുണ്ട് ബാലുമഹേന്ദ്രയുടെ മൂന്നാംപിറൈയില്‍. ഓര്‍മ്മശക്തി തിരിച്ചു കിട്ടുന്ന നായിക അയാളെ തിരിച്ചറിയാതെ ട്രെയിനില്‍ മടങ്ങിപ്പോകുന്ന ആ ക്ലൈമാക്‌സ് മാത്രം മതി കമല്‍ ഹാസന്‍ എന്ന നടനെ നമ്മുടെ നെഞ്ചോട് ചേര്‍ത്തുവയ്ക്കാന്‍. കമല്‍ ഹാസന്‍ എന്നും ഒരത്ഭുതമാണ്. സിനിമയ്ക്കുവേണ്ടി മാത്രം ജനിച്ച, നായകനെന്ന പദവിയ്ക്ക് തീര്‍ത്തും അര്‍ഹനായ അത്ഭുതം..!
