---
title: "ഈ ലോകം അസഹിഷ്ണുതയോടെ വിജയിക്കുന്ന അശോകൻമാരുടേത് മാത്രമല്ല മാന്യമായി മത്സരിക്കുന്ന അപ്പുകുട്ടന്മാരുടേത് കൂടിയാണ്"
date: 2021-07-13T16:33:17
draft: false
categories: ["Society"]
tags: ['Aaron Judge', 'arashummoottil appukkuttan', 'thaipparambil asokan', 'yodha cinema']
author: "Beaumaris"
---

<strong>Shijil Karthi</strong>

ജീവിതത്തിൽ ഏറ്റവും അനീതി നിറഞ്ഞ മത്സരം എന്ന് തോന്നിയിട്ടുള്ളത് അരശുമൂട്ടിൽ അപ്പുക്കുട്ടനും, തൈപ്പറമ്പിൽ അശോകനും ഏറ്റുമുട്ടിയ കാവിലെ പാട്ടുമത്സരമാണ്. ഓരോ മത്സരവും, പ്രതീക്ഷകളോടും, തയ്യാറെടുപ്പുകളോടും നേരിടുന്ന അപ്പുക്കുട്ടൻ ദിവസങ്ങളോളം സാധകം ചെയ്ത് കഠിനാധ്വാനത്തിന് ശേഷമാണ് കാവിലെ പാട്ടുമത്സരത്തിന് ഇറങ്ങിയത്.

അപ്പുകുട്ടന്റെ കൂടി ഹോം ഗ്രൗണ്ട് ആയിരുന്നിട്ടും, ഗ്രൗണ്ട് സപ്പോർട്ട് മുഴുവൻ അശോകന് ആയിരുന്നു. കഴിഞ്ഞ മത്സരങ്ങളിൽ തുടർച്ചയായി പരാജയപ്പെട്ടതിന്റെ സമ്മർദ്ദം ഒരു വശത്ത്, വീട്ടുകാരും,ഭാവി വധുവും നൽകുന്ന സമ്മർദം വേറൊരു വശത്ത്. ഏത് വിരാട് കോലിയും പ്രെഷറിൽ വീണു പോകുന്ന സാഹചര്യം. എന്നിട്ടും മത്സരത്തിന്റെ ഒരു നിമിഷത്തിലും അശോകന് പിന്നിൽ പോകാതെ അപ്പുക്കുട്ടൻ കട്ടയ്ക്ക് പ്രതിരോധം തീർത്തു.

പ്രൊഫഷണൽ വിധികർത്താക്കളെ കാണാൻ ഇല്ലാത്ത ആ മത്സരത്തിൽ, സംഗീതത്തിൽ അത്ര അറിവ് ഇല്ലാത്ത കാഴ്ചക്കാരായ നാട്ടുകാർ തന്നെ ആയിരുന്നിരിക്കണം വിധികർത്താക്കൾ. തുടക്കം മുതൽ സ്വന്തം ആരോഗ്യവും കായികബലവും ഉപയോഗിച്ചു അപ്പുകുട്ടനെ തോല്പിക്കാനാണ് അശോകൻ ശ്രമിക്കുന്നത്. അടുത്തേക്ക് വരുമ്പോൾ പിടിച്ചു തള്ളുക, അനാവശ്യമായി വേദന ഉളവാക്കുന്ന തരത്തിൽ ശരീരത്തിൽ സ്പര്ശിക്കുക തുടങ്ങിയ മ്ലേച്ഛകരമായ പ്രവർത്തികൾ അശോകന്റെ ഭാഗത്ത്‌ നിന്ന് ഉണ്ടാകുന്നത് മത്സരത്തിൽ ഉടനീളം കാണാം.
"ഇത് പാട്ട് മത്സരമാണ്, ഗുസ്തി മത്സരമല്ല."

എന്ന് അശോകനെ ഉപദേശിക്കാനോ, തിരുത്താനോ, അശോകന് മഞ്ഞ കാർഡ് കൊടുക്കാനോ ഒരു റഫറിയെ പോലും മത്സരത്തിന്റെ പരിസരത്ത് കാണാനുമില്ല. ലോകത്ത് ഇന്ന് വരെ നടന്നിട്ടുള്ള ഏതെങ്കിലും പാട്ട് മത്സരത്തിൽ എതിരാളിയെ ആരെങ്കിലും ശാരീരികമായി കീഴ്പ്പെടുത്തി വിജയിച്ചതായി അറിവില്ല.
തുടർച്ചയായുള്ള ശാരീരിക അതിക്രമങ്ങൾക്ക് ഇരയായ അപ്പുകുട്ടന്റെ ശബ്ദം ഒന്ന് പതറിയ നേരത്ത്, സ്വന്തം കുടുംബത്തിൽ ഉള്ള സ്ത്രീകളും, കുട്ടികളും ഉൾപ്പടെ ഒരു സമൂഹം നോക്കി നിൽക്കുമ്പോൾ, കായികബലം ഉപയോഗിച്ചു അദ്ദേഹത്തിന്റെ മുണ്ട് വലിച്ചൂരി തലയിൽ കെട്ടിയ അശോകന്റെ പ്രവർത്തി അത്യന്തം മനുഷ്യവിരുദ്ധമാണ്.

ആ മ്ലേച്ഛ പ്രവൃത്തിക്ക് അനുഭാവം പ്രകടിപ്പിച്ച് കയ്യടിക്കുകയും, ചിരിക്കുകയും ആഘോഷിക്കുകയും ചെയ്യുന്ന ഈ സമൂഹത്തിൽ ജീവിക്കാൻ പേടിയാകുന്നു. ഈ ലോകം എന്നും വിജയിക്കുന്ന അശോകൻമാരുടേത് മാത്രമല്ല, വിജയിക്കാനായി മാന്യമായി മത്സരിക്കുന്ന അപ്പുകുട്ടന്മാരുടേത് കൂടിയാണെന്ന തിരിച്ചറിവ് എന്നാണ് നമുക്ക് ഉണ്ടാകുക.
**Shijil Karthi** ജീവിതത്തിൽ ഏറ്റവും അനീതി നിറഞ്ഞ മത്സരം എന്ന് തോന്നിയിട്ടുള്ളത് അരശുമൂട്ടിൽ അപ്പുക്കുട്ടനും, തൈപ്പറമ്പിൽ അശോകനും ഏറ്റുമുട്ടിയ കാവിലെ പാട്ടുമത്സരമാണ്. ഓരോ മത്സരവും, പ്രതീക്ഷകളോടും, തയ്യാറെടുപ്പുകളോടും നേരിടുന്ന അപ്പുക്കുട്ടൻ ദിവസങ്ങളോളം സാധകം ചെയ്ത് കഠിനാധ്വാനത്തിന് ശേഷമാണ് കാവിലെ പാട്ടുമത്സരത്തിന് ഇറങ്ങിയത്. അപ്പുകുട്ടന്റെ കൂടി ഹോം ഗ്രൗണ്ട് ആയിരുന്നിട്ടും, ഗ്രൗണ്ട് സപ്പോർട്ട് മുഴുവൻ അശോകന് ആയിരുന്നു. കഴിഞ്ഞ മത്സരങ്ങളിൽ തുടർച്ചയായി പരാജയപ്പെട്ടതിന്റെ സമ്മർദ്ദം ഒരു വശത്ത്, വീട്ടുകാരും,ഭാവി വധുവും നൽകുന്ന സമ്മർദം വേറൊരു വശത്ത്. ഏത് വിരാട് കോലിയും പ്രെഷറിൽ വീണു പോകുന്ന സാഹചര്യം. എന്നിട്ടും മത്സരത്തിന്റെ ഒരു നിമിഷത്തിലും അശോകന് പിന്നിൽ പോകാതെ അപ്പുക്കുട്ടൻ കട്ടയ്ക്ക് പ്രതിരോധം തീർത്തു. പ്രൊഫഷണൽ വിധികർത്താക്കളെ കാണാൻ ഇല്ലാത്ത ആ മത്സരത്തിൽ, സംഗീതത്തിൽ അത്ര അറിവ് ഇല്ലാത്ത കാഴ്ചക്കാരായ നാട്ടുകാർ തന്നെ ആയിരുന്നിരിക്കണം വിധികർത്താക്കൾ. തുടക്കം മുതൽ സ്വന്തം ആരോഗ്യവും കായികബലവും ഉപയോഗിച്ചു അപ്പുകുട്ടനെ തോല്പിക്കാനാണ് അശോകൻ ശ്രമിക്കുന്നത്. അടുത്തേക്ക് വരുമ്പോൾ പിടിച്ചു തള്ളുക, അനാവശ്യമായി വേദന ഉളവാക്കുന്ന തരത്തിൽ ശരീരത്തിൽ സ്പര്ശിക്കുക തുടങ്ങിയ മ്ലേച്ഛകരമായ പ്രവർത്തികൾ അശോകന്റെ ഭാഗത്ത്‌ നിന്ന് ഉണ്ടാകുന്നത് മത്സരത്തിൽ ഉടനീളം കാണാം. "ഇത് പാട്ട് മത്സരമാണ്, ഗുസ്തി മത്സരമല്ല." എന്ന് അശോകനെ ഉപദേശിക്കാനോ, തിരുത്താനോ, അശോകന് മഞ്ഞ കാർഡ് കൊടുക്കാനോ ഒരു റഫറിയെ പോലും മത്സരത്തിന്റെ പരിസരത്ത് കാണാനുമില്ല. ലോകത്ത് ഇന്ന് വരെ നടന്നിട്ടുള്ള ഏതെങ്കിലും പാട്ട് മത്സരത്തിൽ എതിരാളിയെ ആരെങ്കിലും ശാരീരികമായി കീഴ്പ്പെടുത്തി വിജയിച്ചതായി അറിവില്ല. തുടർച്ചയായുള്ള ശാരീരിക അതിക്രമങ്ങൾക്ക് ഇരയായ അപ്പുകുട്ടന്റെ ശബ്ദം ഒന്ന് പതറിയ നേരത്ത്, സ്വന്തം കുടുംബത്തിൽ ഉള്ള സ്ത്രീകളും, കുട്ടികളും ഉൾപ്പടെ ഒരു സമൂഹം നോക്കി നിൽക്കുമ്പോൾ, കായികബലം ഉപയോഗിച്ചു അദ്ദേഹത്തിന്റെ മുണ്ട് വലിച്ചൂരി തലയിൽ കെട്ടിയ അശോകന്റെ പ്രവർത്തി അത്യന്തം മനുഷ്യവിരുദ്ധമാണ്. ആ മ്ലേച്ഛ പ്രവൃത്തിക്ക് അനുഭാവം പ്രകടിപ്പിച്ച് കയ്യടിക്കുകയും, ചിരിക്കുകയും ആഘോഷിക്കുകയും ചെയ്യുന്ന ഈ സമൂഹത്തിൽ ജീവിക്കാൻ പേടിയാകുന്നു. ഈ ലോകം എന്നും വിജയിക്കുന്ന അശോകൻമാരുടേത് മാത്രമല്ല, വിജയിക്കാനായി മാന്യമായി മത്സരിക്കുന്ന അപ്പുകുട്ടന്മാരുടേത് കൂടിയാണെന്ന തിരിച്ചറിവ് എന്നാണ് നമുക്ക് ഉണ്ടാകുക.
