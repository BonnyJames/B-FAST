---
title: "ചില്ലിട്ട സ്വപ്‌നങ്ങള്‍"
date: 2012-05-01T04:29:56
draft: false
categories: ["Society"]
tags: ['Aladdin']
author: "boolokamtv@gmail.com"
---

<img class="alignright" src="http://s3.amazonaws.com/timsstuff/mirror.jpg" alt="" width="252" height="410" />

ആ കുട്ടിക്കാലത്ത്.. എല്ലാവര്‍ക്കുമുണ്ടാവുമല്ലോ ആഗ്രഹങ്ങള്‍. അതുപോലെ എനിക്കും ചെറിയൊരാഗ്രഹം വലിയ ആളാവണം (ഡോക്ടര്‍, മാഷ് ഇങ്ങനെയൊന്നുമല്ലട്ടോ) പെണ്ണ് കെട്ടണം എന്നായിരുന്നു അത്. അങ്ങനെ ഞാന്‍ വലിയ ആളാവാന്‍ തയാറായി (കുറേ ഭക്ഷണം കഴിച്ചു എന്റെ വയറു വലുതാവാ എന്നല്ലാതെ ഞാന്‍ വലുതാവുന്നില്ല). ഞാന്‍ ഇരുന്നു ചിന്തിച്ചു എന്ത് ചെയ്യണം. വലിയ ആളാവണ്ടേ..!! എനിക്കൊരു ഐഡിയ പിടികിട്ടി മീശവെച്ച്‌ നോക്കാം ഞാന്‍ അതിനൊരുങ്ങി...!!

ഉമ്മയെ കാണാതെ അകത്തു നിന്നും കണ്ണാടി എടുത്ത് ഒരു കരിക്കട്ടയും കയ്യില്‍ പിടിച്ചു വീടിന്റെ പിറകു വശത്തേക്ക് പോയി. കരിക്കട്ട വെള്ളത്തില്‍ മുക്കി എടുത്ത് കണ്ണാടിയില്‍ നോക്കി ഭംഗിയായി മീശ വരച്ചു, അത് ഉണങ്ങാന്‍ വേണ്ടി വെയിലത് പോയി കുറച്ചു നേരം നിന്നു. ഉണങ്ങി എന്ന് മനസ്സിലാക്കിയ ഞാന്‍ നല്ല സന്തോഷത്തോടെ മുഖമൊന്നു കാഴുകിയതാ... താ കിടക്കുന്നു എന്റെ മീശയും ആ വെള്ളത്തോടൊപ്പം ഒലിച്ചു പോയി. ഞാന്‍ നിരാശയില്‍ ഇരിക്കുമ്പോഴാണ് എന്റെ പെങ്ങള്‍ കുളിച്ച് മുടിയൊക്കെ വൃത്തിയാക്കി കണ്മഷി ഇടുന്നു . ആഹാ ഇതൊക്കെ ഉണ്ടായിട്ടാണോ പൊട്ടന്‍..! ഞാന്‍ ആ കരികട്ട കൊണ്ട് വരച്ചദ് ഛെ ..അവള്‍ ആ കണ്മഷി വെക്കുന്നതും കാത്തിരുന്നു . അവളത് പെട്ടിയില്‍ പാതുവെച്ചതും ഞാന്‍ അത് കട്ടെടുത് വീണ്ടും പിറകില്‍ പോയി സുന്ദരമായി വരച്ചു ഇപ്പോള്‍ അസ്സല്‍ ഒരു വല്ല്യ ആളെപ്പോലെയുണ്ട്. ഞാന്‍ കണ്ണാടിയില്‍ നോക്കി മീശ വിരിച്ച് ഞെളിഞ്ഞു നില്‍ക്കുമ്പോള്‍ ഉമ്മാടെ കുട്ടേയ് ഇബടെ ബാ.. എന്ന ഉമ്മയുടെ ഒരു വിളി. ഞാന്‍ വിളി കേട്ട് ഓടി ചെന്നു. ഉമ്മയുണ്ട് എണ്ണയും കയ്യില്‍ പിടിച്ചു നില്‍ക്കുന്നു എന്നെ കുളിപ്പിക്കാന്‍. ഞാനും ഉമ്മയുടെ അടുത്ത മീശയിലോക്കെ കളിച്ചു എണ്ണ തേക്കാന്‍ നിന്നു കൊടുത്തു . ഉമ്മയുടെ വെള്ളം ഒഴിക്കലും സോപ്പ് തേച്ചു ഒരു ഉരയും താ...... കിടക്കുന്നു വെള്ളത്തില്‍ എന്റെ മീശ. എനിക്ക് സങ്കടമായി ഉമ്മ എന്നെ ട്രൌസര്‍ ഇട്ടു തന്നു മീന്‍ നന്നാക്കാന്‍ പോയി. ഈ സമയം ഞാന്‍ ഉപ്പയെ പോലെ ഒന്ന് ഷേവ് ചെയ്യാന്‍ തീരുമാനിച്ചു (കാരണം ഉപ്പയുടെ മീശ കുളിക്കുമ്പോള്‍ ഒലിച്ചുപോവുന്നില്ല). അങ്ങനെ ഉപ്പയുടെ ഷേവിംഗ് സെറ്റും കണ്ണാടിയും താങ്ങി വീണ്ടും പിറകു വശത്തേക്ക് നീങ്ങി .

ഇതില്‍ ചെറിയൊരു ഭയമുണ്ടായിരുന്നു എനിക്ക് കാരണം കളി ബ്ലെയ്ടിനോടാണ് മുന്‍ പരിചയമില്ലല്ലോ..!! ഞാന്‍ ഷേവ് തുടങ്ങിയതും ഒരു ചെറിയൊരു പാളല്‍ ചോര വരാന്‍ തുടങ്ങി. ഞാന്‍ ഓടി അടുത്ത പറമ്പില്‍ പോയി കമ്മൂണിസ്റ്റ് അപ്പയുടെ തൂമ്പ് പറിച് നല്ലവണ്ണം ചദച്ച് മുറിവില്‍ അമര്‍ത്തി വെച്ചു. നൊടിയിടയില്‍ താ കിടക്കുന്നു വീട്ടില്‍ ആകെയുള്ള ഒരു കണ്ണാടി നിലത്ത് ഒപ്പം ചടെപടെ എന്ന സൌണ്ടും. ഇത് കേട്ട ഉമ്മച്ചി സ്ഥിരം ടയലോഗായ ''ആ ബാലാലിന്റെ കൊടിക്കെന്താ അവിടെ പണി'' എന്നും ചോദിച്ചു ആ മീന്‍ കയ്യുമായി എന്റെ അടുത്തേക്ക് ആ കയ്യോണ്ടോന്നു തന്നിട്ട് പറഞ്ഞു ''ബാപ്പ ബന്നാല്‍ കാണാം അനക്ക് കാലില്‌മേല്‍ കുത്തുന്നത് നോക്കിക്കോ' എന്നും പറഞ്ഞു ഉമ്മ അടുക്കളയിലേക്കു പോയി. ഞാനാണെന്കിലോ ഉമ്മയുടെ അടി കിട്ടിയ ഉടനെതന്നെ സ്ഥിരം ഐഡിയ ആയ കരച്ചില്‍ പുറത്തെടുത് കഴിഞ്ഞിരുന്നു.

പിന്നെ എനിക്ക് മീശയൊന്നും വേണ്ട ഉപ്പ വന്നാലുള്ള സ്ഥിതി ഓര്‍ക്കായിരുന്നു. എന്ത് ചെയ്യാനാ.. നാളെയാണെങ്കില്‍ വെള്ളിയും ഉപ്പ എന്തായാലും അറിയും ഉറപ്പാണ് എവിടുന്നു ഒപ്പിക്കും ഒരു കണ്ണാടി എന്നും ചിന്തിച്ചിരിക്കുമ്പോഴാ.. ചുമരില്‍ എന്നെയും നോക്കി ചിരിക്കുന്നു എന്റെ പെങ്ങളുടെ മദ്രസ്സാ സര്ടിഫിക്കട്ടു .. അത് ചില്ലിട്ടു വെച്ചതായിരുന്നു .വേറെ ഒന്നും ആലോചിച്ചില്ല അതെടുത്തു. (പെങ്ങള്‍ കച്ചറ ഉണ്ടാക്കിയാല്‍ മാങ്ങയോ പുളിയോ പറിച് കൊടുത്താല്‍ അവളുടേത് തീരും.) ഉപ്പ അറിയരുത് എന്നും കരുതി ആ ചില്ലും താങ്ങി നമ്മുടെ പതിവ് സ്ഥലത്തേക്ക് നീങ്ങി. ഉമ്മ അടുക്കളയിലേക്ക് കൊണ്ട് വെച്ചിരുന്ന ചുവന്നമണ്ണും ഒരു കപ്പു വെള്ളവും എടുത്ത് കണ്ണാടി ഉണ്ടാക്കാന്‍ തുടങ്ങി. മണ്ണൊക്കെ തേച്ച് വെയിലത്ത് ഉണക്കാന്‍ വെച്ചു. ഉണങ്ങി എടുത്തൊന്നു നോക്കും നേരം ഹാവൂ എനിക്ക് തന്നെ പേടിയാവാ.......ആ കാഴ്ച കണ്ടിട്ട്... ..എന്തായാലും അടി ഉറപ്പായി വൈകുന്നേരത്തെ ചോറും ഇല്ലാതായി (അടികിട്ടിയാല്‍ കുശുമ്പ് കാട്ടണല്ലോ ...........?)


![ചില്ലിട്ട സ്വപ്‌നങ്ങള്‍](http://s3.amazonaws.com/timsstuff/mirror.jpg)ആ കുട്ടിക്കാലത്ത്.. എല്ലാവര്‍ക്കുമുണ്ടാവുമല്ലോ ആഗ്രഹങ്ങള്‍. അതുപോലെ എനിക്കും ചെറിയൊരാഗ്രഹം വലിയ ആളാവണം (ഡോക്ടര്‍, മാഷ് ഇങ്ങനെയൊന്നുമല്ലട്ടോ) പെണ്ണ് കെട്ടണം എന്നായിരുന്നു അത്. അങ്ങനെ ഞാന്‍ വലിയ ആളാവാന്‍ തയാറായി (കുറേ ഭക്ഷണം കഴിച്ചു എന്റെ വയറു വലുതാവാ എന്നല്ലാതെ ഞാന്‍ വലുതാവുന്നില്ല). ഞാന്‍ ഇരുന്നു ചിന്തിച്ചു എന്ത് ചെയ്യണം. വലിയ ആളാവണ്ടേ..!! എനിക്കൊരു ഐഡിയ പിടികിട്ടി മീശവെച്ച്‌ നോക്കാം ഞാന്‍ അതിനൊരുങ്ങി...!! ഉമ്മയെ കാണാതെ അകത്തു നിന്നും കണ്ണാടി എടുത്ത് ഒരു കരിക്കട്ടയും കയ്യില്‍ പിടിച്ചു വീടിന്റെ പിറകു വശത്തേക്ക് പോയി. കരിക്കട്ട വെള്ളത്തില്‍ മുക്കി എടുത്ത് കണ്ണാടിയില്‍ നോക്കി ഭംഗിയായി മീശ വരച്ചു, അത് ഉണങ്ങാന്‍ വേണ്ടി വെയിലത് പോയി കുറച്ചു നേരം നിന്നു. ഉണങ്ങി എന്ന് മനസ്സിലാക്കിയ ഞാന്‍ നല്ല സന്തോഷത്തോടെ മുഖമൊന്നു കാഴുകിയതാ... താ കിടക്കുന്നു എന്റെ മീശയും ആ വെള്ളത്തോടൊപ്പം ഒലിച്ചു പോയി. ഞാന്‍ നിരാശയില്‍ ഇരിക്കുമ്പോഴാണ് എന്റെ പെങ്ങള്‍ കുളിച്ച് മുടിയൊക്കെ വൃത്തിയാക്കി കണ്മഷി ഇടുന്നു . ആഹാ ഇതൊക്കെ ഉണ്ടായിട്ടാണോ പൊട്ടന്‍..! ഞാന്‍ ആ കരികട്ട കൊണ്ട് വരച്ചദ് ഛെ ..അവള്‍ ആ കണ്മഷി വെക്കുന്നതും കാത്തിരുന്നു . അവളത് പെട്ടിയില്‍ പാതുവെച്ചതും ഞാന്‍ അത് കട്ടെടുത് വീണ്ടും പിറകില്‍ പോയി സുന്ദരമായി വരച്ചു ഇപ്പോള്‍ അസ്സല്‍ ഒരു വല്ല്യ ആളെപ്പോലെയുണ്ട്. ഞാന്‍ കണ്ണാടിയില്‍ നോക്കി മീശ വിരിച്ച് ഞെളിഞ്ഞു നില്‍ക്കുമ്പോള്‍ ഉമ്മാടെ കുട്ടേയ് ഇബടെ ബാ.. എന്ന ഉമ്മയുടെ ഒരു വിളി. ഞാന്‍ വിളി കേട്ട് ഓടി ചെന്നു. ഉമ്മയുണ്ട് എണ്ണയും കയ്യില്‍ പിടിച്ചു നില്‍ക്കുന്നു എന്നെ കുളിപ്പിക്കാന്‍. ഞാനും ഉമ്മയുടെ അടുത്ത മീശയിലോക്കെ കളിച്ചു എണ്ണ തേക്കാന്‍ നിന്നു കൊടുത്തു . ഉമ്മയുടെ വെള്ളം ഒഴിക്കലും സോപ്പ് തേച്ചു ഒരു ഉരയും താ...... കിടക്കുന്നു വെള്ളത്തില്‍ എന്റെ മീശ. എനിക്ക് സങ്കടമായി ഉമ്മ എന്നെ ട്രൌസര്‍ ഇട്ടു തന്നു മീന്‍ നന്നാക്കാന്‍ പോയി. ഈ സമയം ഞാന്‍ ഉപ്പയെ പോലെ ഒന്ന് ഷേവ് ചെയ്യാന്‍ തീരുമാനിച്ചു (കാരണം ഉപ്പയുടെ മീശ കുളിക്കുമ്പോള്‍ ഒലിച്ചുപോവുന്നില്ല). അങ്ങനെ ഉപ്പയുടെ ഷേവിംഗ് സെറ്റും കണ്ണാടിയും താങ്ങി വീണ്ടും പിറകു വശത്തേക്ക് നീങ്ങി . ഇതില്‍ ചെറിയൊരു ഭയമുണ്ടായിരുന്നു എനിക്ക് കാരണം കളി ബ്ലെയ്ടിനോടാണ് മുന്‍ പരിചയമില്ലല്ലോ..!! ഞാന്‍ ഷേവ് തുടങ്ങിയതും ഒരു ചെറിയൊരു പാളല്‍ ചോര വരാന്‍ തുടങ്ങി. ഞാന്‍ ഓടി അടുത്ത പറമ്പില്‍ പോയി കമ്മൂണിസ്റ്റ് അപ്പയുടെ തൂമ്പ് പറിച് നല്ലവണ്ണം ചദച്ച് മുറിവില്‍ അമര്‍ത്തി വെച്ചു. നൊടിയിടയില്‍ താ കിടക്കുന്നു വീട്ടില്‍ ആകെയുള്ള ഒരു കണ്ണാടി നിലത്ത് ഒപ്പം ചടെപടെ എന്ന സൌണ്ടും. ഇത് കേട്ട ഉമ്മച്ചി സ്ഥിരം ടയലോഗായ ''ആ ബാലാലിന്റെ കൊടിക്കെന്താ അവിടെ പണി'' എന്നും ചോദിച്ചു ആ മീന്‍ കയ്യുമായി എന്റെ അടുത്തേക്ക് ആ കയ്യോണ്ടോന്നു തന്നിട്ട് പറഞ്ഞു ''ബാപ്പ ബന്നാല്‍ കാണാം അനക്ക് കാലില്‌മേല്‍ കുത്തുന്നത് നോക്കിക്കോ' എന്നും പറഞ്ഞു ഉമ്മ അടുക്കളയിലേക്കു പോയി. ഞാനാണെന്കിലോ ഉമ്മയുടെ അടി കിട്ടിയ ഉടനെതന്നെ സ്ഥിരം ഐഡിയ ആയ കരച്ചില്‍ പുറത്തെടുത് കഴിഞ്ഞിരുന്നു. പിന്നെ എനിക്ക് മീശയൊന്നും വേണ്ട ഉപ്പ വന്നാലുള്ള സ്ഥിതി ഓര്‍ക്കായിരുന്നു. എന്ത് ചെയ്യാനാ.. നാളെയാണെങ്കില്‍ വെള്ളിയും ഉപ്പ എന്തായാലും അറിയും ഉറപ്പാണ് എവിടുന്നു ഒപ്പിക്കും ഒരു കണ്ണാടി എന്നും ചിന്തിച്ചിരിക്കുമ്പോഴാ.. ചുമരില്‍ എന്നെയും നോക്കി ചിരിക്കുന്നു എന്റെ പെങ്ങളുടെ മദ്രസ്സാ സര്ടിഫിക്കട്ടു .. അത് ചില്ലിട്ടു വെച്ചതായിരുന്നു .വേറെ ഒന്നും ആലോചിച്ചില്ല അതെടുത്തു. (പെങ്ങള്‍ കച്ചറ ഉണ്ടാക്കിയാല്‍ മാങ്ങയോ പുളിയോ പറിച് കൊടുത്താല്‍ അവളുടേത് തീരും.) ഉപ്പ അറിയരുത് എന്നും കരുതി ആ ചില്ലും താങ്ങി നമ്മുടെ പതിവ് സ്ഥലത്തേക്ക് നീങ്ങി. ഉമ്മ അടുക്കളയിലേക്ക് കൊണ്ട് വെച്ചിരുന്ന ചുവന്നമണ്ണും ഒരു കപ്പു വെള്ളവും എടുത്ത് കണ്ണാടി ഉണ്ടാക്കാന്‍ തുടങ്ങി. മണ്ണൊക്കെ തേച്ച് വെയിലത്ത് ഉണക്കാന്‍ വെച്ചു. ഉണങ്ങി എടുത്തൊന്നു നോക്കും നേരം ഹാവൂ എനിക്ക് തന്നെ പേടിയാവാ.......ആ കാഴ്ച കണ്ടിട്ട്... ..എന്തായാലും അടി ഉറപ്പായി വൈകുന്നേരത്തെ ചോറും ഇല്ലാതായി (അടികിട്ടിയാല്‍ കുശുമ്പ് കാട്ടണല്ലോ ...........?)
