---
title: "മനുഷ്യരെല്ലാം അടുപ്പുപോലെ കത്തുകയാണ്."
date: 2013-04-21T02:26:55
draft: false
categories: ["Society"]
tags: []
author: "boolokamtv@gmail.com"
---



തല നിറയെ ചിന്തകളുമായി മറ്റേതോ ലോകത്തിലെന്നപോലെ യാത്ര കഴിഞ്ഞ് പരിസരം മറന്ന് ആലുവയില്‍ ഇറങ്ങിയ നേരം. ചിലരെ കാണാനുണ്ട്. ചിലയിടത്ത് ചെല്ലാനുണ്ട്. നല്ല വിശപ്പ്. എതു നേരവും സ്‌നേഹത്തോടെ രഘുവേട്ടാ...ന്ന് വിളിക്കുന്ന വിളി വന്നിട്ട് കുറെ നാളായി. ആള്‍ക്ക് എന്തുപറ്റിയോ ആവോ. മനസ്സും നെഞ്ചും ബോധവും കഥയും തിരക്കഥയും എല്ലാം കുഴഞ്ഞു മറിഞ്ഞങ്ങനെ കയറിച്ചെല്ലാന്‍ പറ്റാത്ത പര്‍വ്വതുംപോലെ ഇരുട്ടു മൂടി കിടക്കുന്നു. തലശ്ശേരി ഹോട്ടലിന്റെ ദംബിരിയാണി ബോര്‍ഡ് കണ്ടിട്ടും ഉഷാര്‍ വന്നില്ല. കുട്ടിക്കാലത്ത് അയല്‍വക്കത്തെ ഇത്താത്തയുടെ പൊരേലെ ആരുടെയോ കല്ല്യാണത്തിന് കെട്ടിയ വലിയ പന്തലിന്റെ അകത്തു നിന്നും കാറ്റില്‍ പറന്നു വന്ന ഇറച്ചിക്കറിയുടെ മസാലച്ചൂര് അരികിലൂടെ കടന്നുപോയപോലെ. ഇടവഴിയിലൂടെ തിരക്കിട്ടു കടന്നുപോയ, കാലിന് നേര്‍ത്ത വയ്യായ്കയുള്ള ഔവ്വക്കറ്, യ്യ്‌ങ്ങെട്ടാ മോനേ.. ന്ന് ചോദിച്ചപോലെ. ബയ്ച്ചിട്ട് പോയ്‌ക്കോളീ..ന്ന് പറഞ്ഞതുമാണ്. കേട്ടില്ല. പുറപ്പെട്ടാ മൂന്നാം ദിവസം ഉച്ചക്ക് മൂന്നു മണിയോടെ അഛന്റെ ലോറി സാധാരണ കോയമ്പത്തൂര്ന്ന് തിരിച്ചെത്തേണ്ടതാണ്. നേരം അഞ്ചരയായി. ഇതുവരെ എത്തിയിട്ടില്ല. നടക്കാവ്
ഇടവഴിയിലൂടെ നടന്ന് വയനാട് റോഡിലേക്കുള്ള കുത്തുകല്ല് കയറുമ്പോ നേരെ നോക്കിയാ ആദ്യം ആകാശവും പിന്നെ കറന്റ് തരുന്ന കമ്പിക്കാലുകളും പിന്നെപ്പിന്നെ ദൂരെ കാണുന്ന വര്‍ക്ക്ഷാപ്പില് നേര്‍ക്കു നേരെ നിര്‍ത്തിയിട്ട ബെന്‍സ് ലോറിയുടെ മുകള്‍ ഭാഗവും സാവകാശം ലോറി മുഴുവനും കാണേണ്ടതാണ്. അവസാനം ലോറി കഴുകുന്ന ക്ലീനര്‍ ബാലനെയും. അപ്പോള്‍ മനസ്സിനകത്ത് ഒരു കാറ്റടിക്കാനുണ്ട്. അഛനും ലോറിയും അപകടം ഇല്ലാതെ എത്തിയെന്റമ്മേ... അന്നം കണ്ടെത്താന്‍ വീടു വിട്ടുപോയ
' അഛനമ്മജേഷ്‌ഠേടത്തിപെങ്ങളനിയന്മാര്‍ ' വീട്ടില്‍ തിരിച്ചെത്തുമ്പോള്‍ ആരിലും കിട്ടുന്ന ആശ്വാസത്തിനു പകരം വെക്കാന്‍ മറ്റൊന്നും ഇല്ല. അറ്റം കാണാത്ത കടലിലേക്ക് പെന്‍സില്‍പോലെയുള്ള വള്ളം തുഴഞ്ഞ് പോയ അഛനേം ഏട്ടനേം കാത്ത് കടല്‍ക്കരയില്‍ നില്‍ക്കുന്ന കുട്ടികളെ ഞാന്‍ ചെറുപ്പത്ത് വെള്ളയില്‍ കടപ്പുറത്ത് കണ്ടിട്ടുണ്ട്. അവരുടെ നോട്ടത്തില്‍ സാഗരം തിളക്കും.പലതും ഓര്‍ത്താണ് ഞാന്‍ ആലുവയില്‍ ബസ്സ് കാത്തു നിന്നത്. വിശപ്പ് മറി കടക്കാന്‍ ഒരു പാക്കറ്റ് പാല് വാങ്ങി വീട്ടിലെത്തി തിളപ്പിച്ച് ഒരു പലഹാര വിദ്യ മനസ്സില്‍ വേവിച്ചെടുത്തപ്പോഴേക്കും ബസ്സ് വന്നു. നേരം വൈകാതെ അതില്‍ കയറി.
വീണ്ടും ചിന്തകളില്‍ മൂടി ഇരിക്കേ അരികില്‍ വന്ന കണ്ടക്ടര്‍ക്ക് പത്തു രൂപ നീട്ടി ഞാന്‍ പറഞ്ഞത് ഒരു പാക്കറ്റ് പാല് എന്നാണ്. ഒന്നും പറയാതെ അദ്ദേഹം ടിക്കറ്റ് മുറിച്ചു തന്ന് അടുത്ത ആള്‍ക്കു നേരെ കൈ നീട്ടി. അദ്ദേഹം മുറിച്ചത് എനിക്ക് ഇറങ്ങേണ്ട സ്ഥലത്തേക്കുള്ള ടിക്കറ്റ് തന്നെ ആയിരുന്നു.

പാല് ചോദിച്ച എനിക്ക് കൃത്യമായി ഇടപ്പള്ളിക്കുള്ള ടിക്കറ്റ് മുറിച്ചു തന്ന ആ പാവം കണ്ടക്ടറുടെ മനസ്സിലെ അടുപ്പില്‍ എന്തൊക്കെയാണാവോ വേവുന്നത് ..

മനുഷ്യരെല്ലാം അടുപ്പുപോലെ കത്തുകയാണ്.
തല നിറയെ ചിന്തകളുമായി മറ്റേതോ ലോകത്തിലെന്നപോലെ യാത്ര കഴിഞ്ഞ് പരിസരം മറന്ന് ആലുവയില്‍ ഇറങ്ങിയ നേരം. ചിലരെ കാണാനുണ്ട്. ചിലയിടത്ത് ചെല്ലാനുണ്ട്. നല്ല വിശപ്പ്. എതു നേരവും സ്‌നേഹത്തോടെ രഘുവേട്ടാ...ന്ന് വിളിക്കുന്ന വിളി വന്നിട്ട് കുറെ നാളായി. ആള്‍ക്ക് എന്തുപറ്റിയോ ആവോ. മനസ്സും നെഞ്ചും ബോധവും കഥയും തിരക്കഥയും എല്ലാം കുഴഞ്ഞു മറിഞ്ഞങ്ങനെ കയറിച്ചെല്ലാന്‍ പറ്റാത്ത പര്‍വ്വതുംപോലെ ഇരുട്ടു മൂടി കിടക്കുന്നു. തലശ്ശേരി ഹോട്ടലിന്റെ ദംബിരിയാണി ബോര്‍ഡ് കണ്ടിട്ടും ഉഷാര്‍ വന്നില്ല. കുട്ടിക്കാലത്ത് അയല്‍വക്കത്തെ ഇത്താത്തയുടെ പൊരേലെ ആരുടെയോ കല്ല്യാണത്തിന് കെട്ടിയ വലിയ പന്തലിന്റെ അകത്തു നിന്നും കാറ്റില്‍ പറന്നു വന്ന ഇറച്ചിക്കറിയുടെ മസാലച്ചൂര് അരികിലൂടെ കടന്നുപോയപോലെ. ഇടവഴിയിലൂടെ തിരക്കിട്ടു കടന്നുപോയ, കാലിന് നേര്‍ത്ത വയ്യായ്കയുള്ള ഔവ്വക്കറ്, യ്യ്‌ങ്ങെട്ടാ മോനേ.. ന്ന് ചോദിച്ചപോലെ. ബയ്ച്ചിട്ട് പോയ്‌ക്കോളീ..ന്ന് പറഞ്ഞതുമാണ്. കേട്ടില്ല. പുറപ്പെട്ടാ മൂന്നാം ദിവസം ഉച്ചക്ക് മൂന്നു മണിയോടെ അഛന്റെ ലോറി സാധാരണ കോയമ്പത്തൂര്ന്ന് തിരിച്ചെത്തേണ്ടതാണ്. നേരം അഞ്ചരയായി. ഇതുവരെ എത്തിയിട്ടില്ല. നടക്കാവ് ഇടവഴിയിലൂടെ നടന്ന് വയനാട് റോഡിലേക്കുള്ള കുത്തുകല്ല് കയറുമ്പോ നേരെ നോക്കിയാ ആദ്യം ആകാശവും പിന്നെ കറന്റ് തരുന്ന കമ്പിക്കാലുകളും പിന്നെപ്പിന്നെ ദൂരെ കാണുന്ന വര്‍ക്ക്ഷാപ്പില് നേര്‍ക്കു നേരെ നിര്‍ത്തിയിട്ട ബെന്‍സ് ലോറിയുടെ മുകള്‍ ഭാഗവും സാവകാശം ലോറി മുഴുവനും കാണേണ്ടതാണ്. അവസാനം ലോറി കഴുകുന്ന ക്ലീനര്‍ ബാലനെയും. അപ്പോള്‍ മനസ്സിനകത്ത് ഒരു കാറ്റടിക്കാനുണ്ട്. അഛനും ലോറിയും അപകടം ഇല്ലാതെ എത്തിയെന്റമ്മേ... അന്നം കണ്ടെത്താന്‍ വീടു വിട്ടുപോയ ' അഛനമ്മജേഷ്‌ഠേടത്തിപെങ്ങളനിയന്മാര്‍ ' വീട്ടില്‍ തിരിച്ചെത്തുമ്പോള്‍ ആരിലും കിട്ടുന്ന ആശ്വാസത്തിനു പകരം വെക്കാന്‍ മറ്റൊന്നും ഇല്ല. അറ്റം കാണാത്ത കടലിലേക്ക് പെന്‍സില്‍പോലെയുള്ള വള്ളം തുഴഞ്ഞ് പോയ അഛനേം ഏട്ടനേം കാത്ത് കടല്‍ക്കരയില്‍ നില്‍ക്കുന്ന കുട്ടികളെ ഞാന്‍ ചെറുപ്പത്ത് വെള്ളയില്‍ കടപ്പുറത്ത് കണ്ടിട്ടുണ്ട്. അവരുടെ നോട്ടത്തില്‍ സാഗരം തിളക്കും.പലതും ഓര്‍ത്താണ് ഞാന്‍ ആലുവയില്‍ ബസ്സ് കാത്തു നിന്നത്. വിശപ്പ് മറി കടക്കാന്‍ ഒരു പാക്കറ്റ് പാല് വാങ്ങി വീട്ടിലെത്തി തിളപ്പിച്ച് ഒരു പലഹാര വിദ്യ മനസ്സില്‍ വേവിച്ചെടുത്തപ്പോഴേക്കും ബസ്സ് വന്നു. നേരം വൈകാതെ അതില്‍ കയറി. വീണ്ടും ചിന്തകളില്‍ മൂടി ഇരിക്കേ അരികില്‍ വന്ന കണ്ടക്ടര്‍ക്ക് പത്തു രൂപ നീട്ടി ഞാന്‍ പറഞ്ഞത് ഒരു പാക്കറ്റ് പാല് എന്നാണ്. ഒന്നും പറയാതെ അദ്ദേഹം ടിക്കറ്റ് മുറിച്ചു തന്ന് അടുത്ത ആള്‍ക്കു നേരെ കൈ നീട്ടി. അദ്ദേഹം മുറിച്ചത് എനിക്ക് ഇറങ്ങേണ്ട സ്ഥലത്തേക്കുള്ള ടിക്കറ്റ് തന്നെ ആയിരുന്നു. പാല് ചോദിച്ച എനിക്ക് കൃത്യമായി ഇടപ്പള്ളിക്കുള്ള ടിക്കറ്റ് മുറിച്ചു തന്ന ആ പാവം കണ്ടക്ടറുടെ മനസ്സിലെ അടുപ്പില്‍ എന്തൊക്കെയാണാവോ വേവുന്നത് .. മനുഷ്യരെല്ലാം അടുപ്പുപോലെ കത്തുകയാണ്.
