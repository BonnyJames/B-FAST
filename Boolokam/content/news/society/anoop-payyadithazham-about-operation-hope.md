---
title: "ചില സംഭവങ്ങൾ നമ്മെ വളരെ പ്രധാനപ്പെട്ട ചില കാര്യങ്ങൾ ബോധ്യപ്പെടുത്തും... ഓപ്പറേഷൻ \" Hope\" ന് സന്തോഷകരമായ പര്യവസാനം, കുറിപ്പ്"
date: 2023-06-10T08:57:36
draft: false
categories: ["Society"]
tags: ['columbia', 'operation hope']
author: "Beaumaris"
---

<strong>Anoop Payyadithazham</strong>

<strong>ചില സംഭവങ്ങൾ നമ്മെ വളരെ പ്രധാനപ്പെട്ട ചില കാര്യങ്ങൾ ബോധ്യപ്പെടുത്തും... ഓപ്പറേഷൻ " Hope" ന് സന്തോഷകരമായ പര്യവസാനം</strong>

ഓപ്പറേഷൻ " Hope" ന് സന്തോഷകരമായ പര്യവസാനം.കൊളംബിയൻ ആമസോൺ മഴക്കാടുകളിൽ മെയ് 1 ന് തകർന്നുവീണ വിമാനത്തിൽ നാലു കുട്ടികളടക്കം ആകെ ഏഴുപേർ. കുട്ടികളുടെ അമ്മയും പൈലറ്റും ഗോത്രവർഗ്ഗ മുഖ്യനുമടക്കം മൂന്ന് പേരുടെ ശവശരീരം ലഭിക്കുന്നത് തന്നെ രണ്ടാഴ്ചയ്ക്കു ശേഷം. പക്ഷെ അപകടം നടന്ന് 40 ദിവസങ്ങൾക്ക് ശേഷം 13,9,4,1 വയസ്സുള്ള കുട്ടികളെ രക്ഷാപ്രവർത്തകർ ജീവനോടെ രക്ഷപ്പെടുത്തിയിരിക്കുന്നു.ആശ്വാസം ഒപ്പം തീർത്തും അവിശ്വസനീയവും !...

<a href="https://cdn.boolokam.com/articles/2023/06/R222R22.jpg"><img class="wp-image-399072 aligncenter" src="https://cdn.boolokam.com/articles/2023/06/R222R22.jpg" alt="" width="766" height="413" /></a>വിമാനം തകർന്ന് നിബിഢ വനത്തിൽ വീണ പരിക്കുകൾ , ഏറ്റവും പ്രിയപ്പെട്ട സ്വന്തം അമ്മയുടെ മരണം നേരിട്ടു കണ്ട മാനസികാഘാതം, അന്നക്കോണ്ട, ജാഗ്വർ അടക്കമുള്ള വന്യജീവികളും കടുത്ത വിഷം വമിപ്പിക്കുന്ന നിരവധി ക്ഷുദ്ര ജീവികളും വിഹരിക്കുന്ന കൊടുംകാട്ടിലെ വേണ്ടത്ര വെളിച്ചം പോലും കാണാത്ത വാസം. കുടിവെള്ള ക്ഷാമവും, ഭക്ഷ്യയോഗ്യമായ കായ്കനികളുടെ ലഭ്യതക്കുറവും , വെല്ലുവിളിയാവുന്ന കാലാവസ്ഥയും. കുപ്രസിദ്ധ മയക്കുമരുന്ന് കടത്തുകാരുടെ ഒളിത്താവളങ്ങൾ, എല്ലാറ്റിനുമുപരി ഒന്നും നാലും വയസ്സായ കുട്ടികളെ ഏറ്റവും കടുപ്പമേറിയ പ്രതികൂല പരിതസ്ഥിതികളിൽ നിന്നും സംരക്ഷിക്കേണ്ട പതിമൂന്നും ഒമ്പതുകാരന്റെയും അവസ്ഥ !

<a href="https://cdn.boolokam.com/articles/2023/06/QWWWW.webp"><img class="size-large wp-image-399073 aligncenter" src="https://cdn.boolokam.com/articles/2023/06/QWWWW-1024x630.webp" alt="" width="800" height="492" /></a>ഇത്രയും കടുത്ത പ്രതികൂല കാലാവസ്ഥകളെയും ആ നാലു കുഞ്ഞുങ്ങളും അതിജീവിച്ചെങ്കിൽ അതിന് സഹായകരമായത് നാട്ടറിവ് തന്നെയായിരിക്കുമെന്നതിൽ സംശയമില്ല.ആദിവാസി- ഗോത്രവർഗ്ഗത്തിൽ പെട്ടവരായതിനാൽ കൂട്ടത്തിൽ മുതിർന്ന കുട്ടിയ്ക്ക് കാട്ടിലെ സാഹചര്യങ്ങൾ ചെറിയ തോതിലെങ്കിലും പരിചയമുള്ളതും സഹായകരമായിരിക്കാം.കൂടുതൽ കാര്യങ്ങൾ കുട്ടികളുടെ ശാരീരിക-മാനസിക നിലകൾ മെച്ചപ്പെടുമ്പോൾ നമുക്കറിയുവാൻ സാധിക്കും.പക്ഷെ ഒന്നുണ്ട് ഇത്തരം വലിയ അപകടങ്ങളിലല്ലെങ്കിൽ പോലും പ്രകൃതിയെ അടുത്തറിയുന്നതും അനുഭവിക്കുന്നതും പല ഘട്ടങ്ങളിലും നമുക്ക് സഹായകരമാകും.
നവ ലോകത്തിൽ ശാസ്ത്ര സാങ്കേതിക രംഗങ്ങളിലെ കുതിച്ചുചാട്ടത്തോടൊപ്പം ചേർന്നു നിൽക്കുമ്പോഴും നമ്മൾ മറന്നു പോവരുതാത്ത ചിലതുണ്ട്.

ആദ്യമൊക്കെ ചെറിയ പനി വരുമെങ്കിലും എപ്പോഴെങ്കിലും കുട്ടികൾ മഴ നനഞ്ഞാലും, വെയിലത്ത് നടന്നാലും, ചളിയിൽ കളിച്ചാലും ചീത്ത പറയാതിരിക്കുകയെങ്കിലും ചെയ്യുക.നാട്ടറിവുകളും കാട്ടിലെ സാഹചര്യങ്ങളും സമയം കിട്ടുമ്പോൾ അവർക്ക് പറഞ്ഞു കൊടുക്കുക. നമുക്കതറിയില്ലെങ്കിൽ അത്തരം പ്രസിദ്ധീകരണങ്ങൾ വായിക്കുക. ഒപ്പം അത്തരം വിഷയങ്ങളിലെ വായനയ്ക്ക് അവരെ പ്രചോദിതരാക്കുക.

ബഹുമാനപ്പെട്ട കൊളംബിയൻ പ്രസിഡന്റിനോടൊരു വിയോജിപ്പ്.അവർ കൊളംബിയയുടെ മക്കൾ മാത്രമല്ല.നീണ്ട 40 ദിവസം കൊടുംകാടിനെ അതിസാഹസികമായി അതിജീവിച്ച പിഞ്ചുകുഞ്ഞടക്കമുള്ള 4 കുട്ടികളും "ഈ ലോകത്തിന്റെയാകെ പ്രിയപ്പെട്ട മക്കളാണ് ! " ❤️മറക്കരുത്, അതിജീവിക്കാം... ഭൂമിയുമായുള്ള വേരറുത്തിട്ടില്ലെങ്കിൽ !


![ചില സംഭവങ്ങൾ നമ്മെ വളരെ പ്രധാനപ്പെട്ട ചില കാര്യങ്ങൾ ബോധ്യപ്പെടുത്തും... ഓപ്പറേഷൻ " Hope" ന് സന്തോഷകരമായ പര്യവസാനം, കുറിപ്പ്](https://cdn.boolokam.com/articles/2023/06/R222R22.jpg)**Anoop Payyadithazham** **ചില സംഭവങ്ങൾ നമ്മെ വളരെ പ്രധാനപ്പെട്ട ചില കാര്യങ്ങൾ ബോധ്യപ്പെടുത്തും... ഓപ്പറേഷൻ " Hope" ന് സന്തോഷകരമായ പര്യവസാനം** ഓപ്പറേഷൻ " Hope" ന് സന്തോഷകരമായ പര്യവസാനം.കൊളംബിയൻ ആമസോൺ മഴക്കാടുകളിൽ മെയ് 1 ന് തകർന്നുവീണ വിമാനത്തിൽ നാലു കുട്ടികളടക്കം ആകെ ഏഴുപേർ. കുട്ടികളുടെ അമ്മയും പൈലറ്റും ഗോത്രവർഗ്ഗ മുഖ്യനുമടക്കം മൂന്ന് പേരുടെ ശവശരീരം ലഭിക്കുന്നത് തന്നെ രണ്ടാഴ്ചയ്ക്കു ശേഷം. പക്ഷെ അപകടം നടന്ന് 40 ദിവസങ്ങൾക്ക് ശേഷം 13,9,4,1 വയസ്സുള്ള കുട്ടികളെ രക്ഷാപ്രവർത്തകർ ജീവനോടെ രക്ഷപ്പെടുത്തിയിരിക്കുന്നു.ആശ്വാസം ഒപ്പം തീർത്തും അവിശ്വസനീയവും !... [](https://cdn.boolokam.com/articles/2023/06/R222R22.jpg)വിമാനം തകർന്ന് നിബിഢ വനത്തിൽ വീണ പരിക്കുകൾ , ഏറ്റവും പ്രിയപ്പെട്ട സ്വന്തം അമ്മയുടെ മരണം നേരിട്ടു കണ്ട മാനസികാഘാതം, അന്നക്കോണ്ട, ജാഗ്വർ അടക്കമുള്ള വന്യജീവികളും കടുത്ത വിഷം വമിപ്പിക്കുന്ന നിരവധി ക്ഷുദ്ര ജീവികളും വിഹരിക്കുന്ന കൊടുംകാട്ടിലെ വേണ്ടത്ര വെളിച്ചം പോലും കാണാത്ത വാസം. കുടിവെള്ള ക്ഷാമവും, ഭക്ഷ്യയോഗ്യമായ കായ്കനികളുടെ ലഭ്യതക്കുറവും , വെല്ലുവിളിയാവുന്ന കാലാവസ്ഥയും. കുപ്രസിദ്ധ മയക്കുമരുന്ന് കടത്തുകാരുടെ ഒളിത്താവളങ്ങൾ, എല്ലാറ്റിനുമുപരി ഒന്നും നാലും വയസ്സായ കുട്ടികളെ ഏറ്റവും കടുപ്പമേറിയ പ്രതികൂല പരിതസ്ഥിതികളിൽ നിന്നും സംരക്ഷിക്കേണ്ട പതിമൂന്നും ഒമ്പതുകാരന്റെയും അവസ്ഥ ! [![](https://cdn.boolokam.com/articles/2023/06/QWWWW-1024x630.webp)](https://cdn.boolokam.com/articles/2023/06/QWWWW.webp)ഇത്രയും കടുത്ത പ്രതികൂല കാലാവസ്ഥകളെയും ആ നാലു കുഞ്ഞുങ്ങളും അതിജീവിച്ചെങ്കിൽ അതിന് സഹായകരമായത് നാട്ടറിവ് തന്നെയായിരിക്കുമെന്നതിൽ സംശയമില്ല.ആദിവാസി- ഗോത്രവർഗ്ഗത്തിൽ പെട്ടവരായതിനാൽ കൂട്ടത്തിൽ മുതിർന്ന കുട്ടിയ്ക്ക് കാട്ടിലെ സാഹചര്യങ്ങൾ ചെറിയ തോതിലെങ്കിലും പരിചയമുള്ളതും സഹായകരമായിരിക്കാം.കൂടുതൽ കാര്യങ്ങൾ കുട്ടികളുടെ ശാരീരിക-മാനസിക നിലകൾ മെച്ചപ്പെടുമ്പോൾ നമുക്കറിയുവാൻ സാധിക്കും.പക്ഷെ ഒന്നുണ്ട് ഇത്തരം വലിയ അപകടങ്ങളിലല്ലെങ്കിൽ പോലും പ്രകൃതിയെ അടുത്തറിയുന്നതും അനുഭവിക്കുന്നതും പല ഘട്ടങ്ങളിലും നമുക്ക് സഹായകരമാകും. നവ ലോകത്തിൽ ശാസ്ത്ര സാങ്കേതിക രംഗങ്ങളിലെ കുതിച്ചുചാട്ടത്തോടൊപ്പം ചേർന്നു നിൽക്കുമ്പോഴും നമ്മൾ മറന്നു പോവരുതാത്ത ചിലതുണ്ട്. ആദ്യമൊക്കെ ചെറിയ പനി വരുമെങ്കിലും എപ്പോഴെങ്കിലും കുട്ടികൾ മഴ നനഞ്ഞാലും, വെയിലത്ത് നടന്നാലും, ചളിയിൽ കളിച്ചാലും ചീത്ത പറയാതിരിക്കുകയെങ്കിലും ചെയ്യുക.നാട്ടറിവുകളും കാട്ടിലെ സാഹചര്യങ്ങളും സമയം കിട്ടുമ്പോൾ അവർക്ക് പറഞ്ഞു കൊടുക്കുക. നമുക്കതറിയില്ലെങ്കിൽ അത്തരം പ്രസിദ്ധീകരണങ്ങൾ വായിക്കുക. ഒപ്പം അത്തരം വിഷയങ്ങളിലെ വായനയ്ക്ക് അവരെ പ്രചോദിതരാക്കുക. ബഹുമാനപ്പെട്ട കൊളംബിയൻ പ്രസിഡന്റിനോടൊരു വിയോജിപ്പ്.അവർ കൊളംബിയയുടെ മക്കൾ മാത്രമല്ല.നീണ്ട 40 ദിവസം കൊടുംകാടിനെ അതിസാഹസികമായി അതിജീവിച്ച പിഞ്ചുകുഞ്ഞടക്കമുള്ള 4 കുട്ടികളും "ഈ ലോകത്തിന്റെയാകെ പ്രിയപ്പെട്ട മക്കളാണ് ! " ❤️മറക്കരുത്, അതിജീവിക്കാം... ഭൂമിയുമായുള്ള വേരറുത്തിട്ടില്ലെങ്കിൽ !
