---
title: "പിശാചിന്റെ നമ്പര്‍"
date: 2016-12-04T13:00:19
draft: false
categories: ["Society"]
tags: ["90's", 'malayalam story', 'story', 'കഥ', 'ചെറുകഥ', 'മലയാളം കഥ']
author: "jamesbright"
---

<strong>ഇ</strong>ന്നലെ വീണ്ടും ഞാനയാളെപ്പറ്റി ഓര്‍ത്തു. എല്ലാ മഞ്ഞുകാലങ്ങളിലും എന്റെ ഓര്‍മ്മകളില്‍ അയാളെത്തും. ഏതാണ്ട് പത്തു വര്‍ഷങ്ങള്‍ക്കു മുമ്പ് ഇതുപോലെ മഞ്ഞു പെയ്യുന്ന ഒരു ഞായറാഴ്ചയിലെ പ്രാഭാതത്തില്‍ ചെസ്റ്റര്‍ റെയില്‍വേ സ്റ്റേഷനില്‍ വച്ചാണ് ഞാ‍നയാളെ ആദ്യമായി കാണുന്നത്. കനത്ത മഞ്ഞുവീഴ്ച കാരണം ട്രെയിനുകള്‍ വൈകിയായിരുന്നു അന്ന് ഓടിക്കൊണ്ടിരുന്നത്. എനിക്കു പോകുവാനുള്ള ട്രെയിന്‍ വരുവാ‍ന്‍  മൂന്നു മണിക്കൂറുകള്‍ കൂടി കാത്തിരിക്കണമായിരുന്നു. സ്റ്റേഷനില്‍ ആരെയും കാ‍ണാനില്ല. ആരും അന്ന് യാത്രചെയ്യുന്നില്ല എന്നു തോന്നി. കൊടും തണുപ്പു കാരണം അവിടെയുള്ള വെയിറ്റിംഗ് റൂമില്‍ ഞാനഭയം പ്രാപിച്ചു.

<a href="https://wordpress-972788-3403151.cloudwaysapps.com/%e0%b4%aa%e0%b4%bf%e0%b4%b6%e0%b4%be%e0%b4%9a%e0%b4%bf%e0%b4%a8%e0%b5%8d%e0%b4%b1%e0%b5%86-%e0%b4%a8%e0%b4%ae%e0%b5%8d%e0%b4%aa%e0%b4%b0%e0%b5%8d%e2%80%8d/13562/600px-666-svg" rel="attachment wp-att-218016"><img class="alignleft wp-image-218016 size-medium" src="https://cdn.boolokam.com/articles/2010/11/600px-666-svg-290x300.jpg" alt="600px-666-svg" width="290" height="300" /></a> അവിടെ അയാളിരിക്കുന്നു. തണുപ്പകറ്റാന്‍ വേണ്ടുന്ന വേഷവിധാനങ്ങള്‍ വേണ്ടുവോളം അയാള്‍ ധരിച്ചിരുന്നില്ല. ഗോള്‍ഡന്‍ വെര്‍ജീനിയ എന്ന പുകയിലയെടുത്ത് സിഗരറ്റ് തെറുത്തുകൊണ്ടിരിക്കുകയായിരുന്നു അയാള്‍. ഞാന്‍ അവിടെക്കണ്ട ഒരൊഴിഞ്ഞ ബഞ്ചില്‍ ഇരുന്നു. സിഗരറ്റ് ഉണ്ടാക്കുന്നതിനിടെ അയാളെന്നെ അടിമുടി നോക്കി. കണ്ടഭാവം നടിക്കാതെയാണെങ്കിലും ഞാനും അയാളെയൊന്നു നോക്കി. അമ്പതിനോടടുത്ത പ്രായം. ഒരു ടീ ഷര്‍ട്ടിനുമുകളില്‍ ഒരു മുഷിഞ്ഞ ലതര്‍ ജാക്കറ്റ് ധരിച്ചിരിക്കുന്നു. തീഷ്ണമായ കണ്ണുകള്‍.ഇടക്കിടെ നരച്ച താടി അല്പം അധികമായി വളര്‍ന്നിരുന്നു. അയാളുടെ നോട്ടം ഒരുതരം അസഹനീയത ആരിലും ഉണ്ടാക്കാമെന്നു തോന്നി. ഞാനെന്റെ മൊബൈല്‍ പുറത്തെടുത്ത് ആരെയോ വിളിക്കുവാനായി നമ്പര്‍ പരതുന്ന മട്ടില്‍ അഭിനയിച്ചു.

ഉണ്ടാക്കിയ സിഗരറ്റു വലിക്കുവാ‍നാകണം അല്പനേരത്തേക്ക് അയാള്‍ പുറത്തേക്കു പോയി.കുറെക്കഴിഞ്ഞ് തിരിച്ചു വന്നു പഴയ സ്ഥാനത്തു തന്നെ ഇരുപ്പുറപ്പിച്ചു. പുറത്ത് മഞ്ഞു പെയ്യുന്നതിന്റെ നേരിയ  ഇരമ്പല്‍ ഞങ്ങളുടെ ഇടയിലെ നിശ്ശബ്ദതയുടെ ആക്കം വര്‍ദ്ധിപ്പിച്ചു. പഴകിയ ശബ്ദത്തില്‍ ട്രെയിനുകള്‍ വരുവാന്‍ താമസിക്കുമെന്നും അതില്‍ ക്ഷമിക്കണമെന്നും പറഞ്ഞ് എവിടെയോ നിന്നും വന്ന സ്ത്രീയുടേതെന്നു തോന്നിപ്പിച്ച അനൌണ്‍സ്മെന്റ് ശബ്ദം അമ്പതു വര്‍ഷം പഴക്കമുള്ള ഒരു കാലഘട്ടത്തെ ഓര്‍മ്മിപ്പിച്ചു.
“താങ്കള്‍ എവിടേക്കാ..?” ഒരുതരം ഐറിഷ് ചുവയുള്ള ശബ്ദത്തില്‍ അപ്രതീക്ഷിതമായി അയാള്‍ മൌനത്തിന് വിരാമമിട്ടു.
“ലണ്ടനിലേക്ക്..താങ്കളോ?”
“മാഞ്ചസ്റ്ററിലേക്ക്..“
വീണ്ടും കുറെ നേരത്തേക്ക് ഞങ്ങള്‍ നിശ്ശബ്ദരായിരുന്നു.
“എനിക്ക് മഞ്ഞിഷ്ടമല്ല..“ അയാള്‍ നിശബ്ദത ലംഘിച്ചു.
“അതെന്താ..?“
“ഇതുപോലെ ഒരു മഞ്ഞുകാലത്താ‍ണ് എനിക്കെന്റെ മനസ്സു നഷ്ടമായത്…”
“മനസ്സു നഷ്ടമായതോ?“
“അതെ..പിശാചുമായി ഞാനന്നൊരു പോക്കര്‍ ഗെയിം കളിച്ചു…”
“പിശാചുമായോ..?“

എനിക്കു വിശ്വസിക്കാനായില്ല..ഞാനയാളുടെ മുഖത്തേക്കു സൂക്ഷിച്ചു നോക്കി. അയാള്‍ തുടര്‍ന്നു.

“അന്നെനിക്ക് പതിമൂന്നു വയസ്സ് പ്രായം വരും. ഇതുപോലെ മഞ്ഞുപെയ്യുന്ന ഒരു സന്ധ്യയില്‍ അയാള്‍ എന്റെയടുത്ത് വന്നു. ആറടിയിലധികം വരും ഉയരം. കറുത്ത കോട്ടും ടൈയും ധരിച്ചായിരുന്നു അയാള്‍ വന്നത്. എന്നെ ഒരു പോക്കര്‍ ഗയിം കളിക്കുവാനായി ക്ഷണിക്കുകയായിരുന്നു. കുറെ നേരം ഞങ്ങള്‍ കളിച്ചു. അവസാനം ഞാന്‍ തോറ്റു. സമ്മാനമായി എന്റെ ആത്മാവ് അയാളെടുക്കുകയാണെന്ന് എന്നോട് പറഞ്ഞു…”
എനിക്ക് അയാളോട് എന്തു പറയണമെന്ന് അറിയില്ലായിരുന്നു. ഈ കഥ ഞാനെവിടെയെങ്കിലും കേട്ടിട്ടുണ്ടോ? എത്ര ആലോചിച്ചിട്ടും എനിക്കൊന്നും പിടികിട്ടുന്നുണ്ടായിരുന്നില്ല. എന്നില്‍ ആകാംഷ നിറഞ്ഞു.

“എന്നിട്ട്..?”

“എന്നിട്ടയാള്‍ എങ്ങോട്ടേക്കോ പോയി.”

“പിന്നീട് താങ്കള്‍ അയാളെ കണ്ടിട്ടില്ലേ?”

“ഉണ്ട്..അയാളെ ഞാന്‍ പലപ്പോഴും പല സ്ഥലങ്ങളിലും വച്ചു കണ്ടിരിക്കുന്നു. എന്നെ കാണുവാനായി പല പ്രാവശ്യവും അവന്‍ വന്നിട്ടുമുണ്ട്. എന്നെ വീണ്ടും പോക്കര്‍ കളിക്കുവാനായി ക്ഷണിക്കും..പക്ഷേ ഞാനൊരിക്കലും സമ്മതിച്ചിട്ടില്ല.”

“അതെന്താ?”

“എന്നെ തോല്‍പ്പിച്ചിട്ട് എന്റെ ജീവന്‍ അവനു വേണമെന്നു പറഞ്ഞാലോ?”

എനിക്കയാള്‍ പറഞ്ഞത് വളരെ അവിശ്വസനീയമായി തോന്നി. പിശാചില്‍ എനിക്കു വിശ്വാസം ഉണ്ടായിരുന്നില്ല. മഞ്ഞു പെയ്യുന്ന ആ ദിവസത്തില്‍ ചെസ്റ്ററിലെ കാലപ്പഴക്കം ചെന്ന ട്രെയിന്‍ സ്റ്റേഷനില്‍ അയാളും ഞാനും മാത്രമേയുള്ളു എന്ന സത്യം എന്നില്‍ അസ്വസ്ഥതയുണ്ടാക്കി. കുട്ടിക്കാലത്ത് വായിച്ച ബ്രാംസ്ട്രോക്കറുടെ ഡ്രാക്കുളയിലെ കഥാപാത്രം എന്റെ മനസ്സിലൂടെ പെട്ടെന്ന് കടന്നുപോയി.

“എനിക്ക് പിശാചില്‍ വിശ്വാസമില്ല..” എങ്ങിനെയോ ഞാനറിയാതെ ഈ വാക്കുകള്‍ വായില്‍ നിന്നു പുറത്തുചാടി.

അയാള്‍ ഒന്നു ഞെട്ടുന്നതുപോലെ എനിക്കു തോന്നി. ഉടന്‍ തന്നെ ഒരു സിഗരട്ടിന് അയാള്‍ തിരികൊളുത്തി, എന്നിട്ട് മുന്നോട്ടാഞ്ഞിരുന്നു.

“താങ്കളെപ്പോലെ തന്നെയാണ് ഞാനും കരുതിയിരുന്നത്. എന്നാല്‍ ഇന്നു ഞാന്‍ അങ്ങിനെയല്ല. പിശാച് എന്റെ മനസ്സു കൊണ്ടു പോയതുകൊണ്ടല്ല ഞാനിതു പറയുന്നത്. താങ്കള്‍ക്കിഷ്ടമുണ്ടെങ്കില്‍ വിശ്വസിക്കുക. അവന്‍ എല്ലാ സ്ഥലത്തും ഉണ്ട്. ഇന്ന് ലോകം അവന്‍ കീഴടക്കി. അവന്റെ വഴിയിലൂടെയല്ലേ ഇന്ന് ലോകത്തിന്റെ പോക്ക്..!”

ഞാനയാളെത്തന്നെ നോക്കിയിരുന്നു.

“എന്നെ താങ്കള്‍ക്ക് വിശ്വാസം വരുന്നില്ലയെന്ന് എനിക്കു മനസ്സിലായി. എന്നാല്‍ താങ്കള്‍ ഇന്റെര്‍നെറ്റ് നോക്കുന്ന ആളാണോ?”

“അതെ.”

“എന്നാല്‍ താങ്കളും പിശാചിന്റെ ആളാണ്..”

“എന്താണ് താങ്കള്‍ പറയുന്നത്..?”

“ഇന്റെര്‍നെറ്റില്‍ പോകാന്‍ നിങ്ങള്‍ ഡബ്ലിയു.ഡബ്ലിയു.ഡബ്ലിയു എന്ന് ചേര്‍ക്കാറില്ലേ?”

“അതെ..എല്ലാ സൈറ്റുകളിലും പോകുവാന്‍ അങ്ങിനെ എഴുതണമല്ലോ..” ഞാന്‍ പറഞ്ഞു.

“എന്നാല്‍ കേട്ടോളൂ..ഞാന്‍ പറയാം..ഡബ്ലിയു എന്നാല്‍ അതിന്റെ വില ഹീബ്രു ഭാഷയില്‍ ആറ് എന്ന അക്കമാണ്. മൂന്നു ഡബ്ലിയു ചേരുമ്പോള്‍ അത് 666 എന്ന സംഖ്യയാകും. അത് എന്താണെന്നു താങ്കള്‍ക്കറിയാമോ?”

“ഇല്ല..”

“പിശാചിന്റെ നമ്പര്‍..! ആ നമ്പര്‍ ഇന്ന് എല്ലാവരേയും ഭരിക്കുന്നു..!” ഇതും പറഞ്ഞ് അയാളെന്നെ സൂക്ഷിച്ചു നോക്കി. എനിക്ക് എന്തു പറയണമെന്ന് അറിയില്ലായിരുന്നു. ഞാനയാളെ മിഴിച്ചു നോക്കി.

“താങ്കള്‍ ഒരിക്കലും ഇന്റര്‍ നെറ്റ് ഉപയോഗിക്കരുത്. അവനെ ഒഴിവാക്കാന്‍ അതാണു വഴി. ഞാന്‍ ഇന്റര്‍നെറ്റ് ഉപയോഗിക്കാറില്ല.”

മഞ്ഞു വീഴ്ചയുടെ ശക്തി കൂടി. ദൂരെ നിന്നും അയാള്‍ക്കു പോകുവാനുള്ള ട്രെയിന്‍ പതിയെ വരുന്നതു കാണാമായിരുന്നു.

“ഞാന്‍ പോകുന്നു.” അയാള്‍ എഴുന്നേറ്റു. “ഞാന്‍ പറഞ്ഞത് താങ്കള്‍ വിശ്വസിച്ചില്ലെന്ന് എനിക്കറിയാം. പക്ഷേ അതു വിശ്വസിക്കുക. ചിലപ്പോള്‍ അവന്‍ ഉടനേ ഒരടയാളം കാണിച്ചേക്കാം. ഞാന്‍ താങ്കളോട് സംസാരിക്കുന്നത് അവന്‍ ചിലപ്പോള്‍ കണ്ടിരിക്കാം...ശരി..ഞാന്‍ പോകുന്നു..”

അയാള്‍ ട്രെയിനില്‍ കയറിപ്പോകുന്നത് ഞാന്‍ നോക്കിയിരുന്നു. വളരെ വിചിത്രനായ മനുഷ്യന്‍ .  അയാളു പോയിക്കഴിഞ്ഞപ്പോള്‍ എങ്ങിനെയെങ്കിലും എന്റെ ട്രെയിന്‍ വന്നിരുന്നെങ്കിലെന്നായി എന്റെ ചിന്ത. ഒരു രീതിയിലും അയാള്‍ പറഞ്ഞ കാര്യങ്ങളില്‍ നിന്ന് മനസ്സിനെ മാറ്റുവാന്‍ എനിക്കു കഴിയുമായിരുന്നില്ല. അവസാനം എന്റെ ട്രെയിന്‍ ഇഴഞ്ഞിഴഞ്ഞ് സ്റ്റേഷനില്‍ എത്തി. ഞാന്‍ എഴുന്നേറ്റു. അപ്രതീക്ഷിതമായി ചുവരിലെ ക്ലോക്കില്‍ എന്റെ നോട്ടം ഉടക്കി. നിലച്ച പെന്‍ഡുലം. അതിലെ സൂചികളുടെ നില എന്റെ മനസ്സിനെ ഘനീഭവിപ്പിച്ചു..

ആറുമണി..ആറു മിനുട്ട്..ആറു സെക്കന്റ്...!

ഞാന്‍ വേഗം ട്രെയിന്‍ ലക്ഷ്യമാക്കി ഓടി...

“ചിലപ്പോള്‍ അവന്‍ ഉടനേ ഒരടയാളം കാണിച്ചേക്കാം...”

ഈ വാക്കുകള്‍ എന്റെ ചെവിയില്‍ വീണ്ടും മുഴങ്ങി.


![പിശാചിന്റെ നമ്പര്‍](https://cdn.boolokam.com/articles/2010/11/600px-666-svg-290x300.jpg)**ഇ** ന്നലെ വീണ്ടും ഞാനയാളെപ്പറ്റി ഓര്‍ത്തു. എല്ലാ മഞ്ഞുകാലങ്ങളിലും എന്റെ ഓര്‍മ്മകളില്‍ അയാളെത്തും. ഏതാണ്ട് പത്തു വര്‍ഷങ്ങള്‍ക്കു മുമ്പ് ഇതുപോലെ മഞ്ഞു പെയ്യുന്ന ഒരു ഞായറാഴ്ചയിലെ പ്രാഭാതത്തില്‍ ചെസ്റ്റര്‍ റെയില്‍വേ സ്റ്റേഷനില്‍ വച്ചാണ് ഞാ‍നയാളെ ആദ്യമായി കാണുന്നത്. കനത്ത മഞ്ഞുവീഴ്ച കാരണം ട്രെയിനുകള്‍ വൈകിയായിരുന്നു അന്ന് ഓടിക്കൊണ്ടിരുന്നത്. എനിക്കു പോകുവാനുള്ള ട്രെയിന്‍ വരുവാ‍ന്‍ മൂന്നു മണിക്കൂറുകള്‍ കൂടി കാത്തിരിക്കണമായിരുന്നു. സ്റ്റേഷനില്‍ ആരെയും കാ‍ണാനില്ല. ആരും അന്ന് യാത്രചെയ്യുന്നില്ല എന്നു തോന്നി. കൊടും തണുപ്പു കാരണം അവിടെയുള്ള വെയിറ്റിംഗ് റൂമില്‍ ഞാനഭയം പ്രാപിച്ചു. [](https://wordpress-972788-3403151.cloudwaysapps.com/%e0%b4%aa%e0%b4%bf%e0%b4%b6%e0%b4%be%e0%b4%9a%e0%b4%bf%e0%b4%a8%e0%b5%8d%e0%b4%b1%e0%b5%86-%e0%b4%a8%e0%b4%ae%e0%b5%8d%e0%b4%aa%e0%b4%b0%e0%b5%8d%e2%80%8d/13562/600px-666-svg) അവിടെ അയാളിരിക്കുന്നു. തണുപ്പകറ്റാന്‍ വേണ്ടുന്ന വേഷവിധാനങ്ങള്‍ വേണ്ടുവോളം അയാള്‍ ധരിച്ചിരുന്നില്ല. ഗോള്‍ഡന്‍ വെര്‍ജീനിയ എന്ന പുകയിലയെടുത്ത് സിഗരറ്റ് തെറുത്തുകൊണ്ടിരിക്കുകയായിരുന്നു അയാള്‍. ഞാന്‍ അവിടെക്കണ്ട ഒരൊഴിഞ്ഞ ബഞ്ചില്‍ ഇരുന്നു. സിഗരറ്റ് ഉണ്ടാക്കുന്നതിനിടെ അയാളെന്നെ അടിമുടി നോക്കി. കണ്ടഭാവം നടിക്കാതെയാണെങ്കിലും ഞാനും അയാളെയൊന്നു നോക്കി. അമ്പതിനോടടുത്ത പ്രായം. ഒരു ടീ ഷര്‍ട്ടിനുമുകളില്‍ ഒരു മുഷിഞ്ഞ ലതര്‍ ജാക്കറ്റ് ധരിച്ചിരിക്കുന്നു. തീഷ്ണമായ കണ്ണുകള്‍.ഇടക്കിടെ നരച്ച താടി അല്പം അധികമായി വളര്‍ന്നിരുന്നു. അയാളുടെ നോട്ടം ഒരുതരം അസഹനീയത ആരിലും ഉണ്ടാക്കാമെന്നു തോന്നി. ഞാനെന്റെ മൊബൈല്‍ പുറത്തെടുത്ത് ആരെയോ വിളിക്കുവാനായി നമ്പര്‍ പരതുന്ന മട്ടില്‍ അഭിനയിച്ചു. ഉണ്ടാക്കിയ സിഗരറ്റു വലിക്കുവാ‍നാകണം അല്പനേരത്തേക്ക് അയാള്‍ പുറത്തേക്കു പോയി.കുറെക്കഴിഞ്ഞ് തിരിച്ചു വന്നു പഴയ സ്ഥാനത്തു തന്നെ ഇരുപ്പുറപ്പിച്ചു. പുറത്ത് മഞ്ഞു പെയ്യുന്നതിന്റെ നേരിയ ഇരമ്പല്‍ ഞങ്ങളുടെ ഇടയിലെ നിശ്ശബ്ദതയുടെ ആക്കം വര്‍ദ്ധിപ്പിച്ചു. പഴകിയ ശബ്ദത്തില്‍ ട്രെയിനുകള്‍ വരുവാന്‍ താമസിക്കുമെന്നും അതില്‍ ക്ഷമിക്കണമെന്നും പറഞ്ഞ് എവിടെയോ നിന്നും വന്ന സ്ത്രീയുടേതെന്നു തോന്നിപ്പിച്ച അനൌണ്‍സ്മെന്റ് ശബ്ദം അമ്പതു വര്‍ഷം പഴക്കമുള്ള ഒരു കാലഘട്ടത്തെ ഓര്‍മ്മിപ്പിച്ചു. “താങ്കള്‍ എവിടേക്കാ..?” ഒരുതരം ഐറിഷ് ചുവയുള്ള ശബ്ദത്തില്‍ അപ്രതീക്ഷിതമായി അയാള്‍ മൌനത്തിന് വിരാമമിട്ടു. “ലണ്ടനിലേക്ക്..താങ്കളോ?” “മാഞ്ചസ്റ്ററിലേക്ക്..“ വീണ്ടും കുറെ നേരത്തേക്ക് ഞങ്ങള്‍ നിശ്ശബ്ദരായിരുന്നു. “എനിക്ക് മഞ്ഞിഷ്ടമല്ല..“ അയാള്‍ നിശബ്ദത ലംഘിച്ചു. “അതെന്താ..?“ “ഇതുപോലെ ഒരു മഞ്ഞുകാലത്താ‍ണ് എനിക്കെന്റെ മനസ്സു നഷ്ടമായത്…” “മനസ്സു നഷ്ടമായതോ?“ “അതെ..പിശാചുമായി ഞാനന്നൊരു പോക്കര്‍ ഗെയിം കളിച്ചു…” “പിശാചുമായോ..?“ എനിക്കു വിശ്വസിക്കാനായില്ല..ഞാനയാളുടെ മുഖത്തേക്കു സൂക്ഷിച്ചു നോക്കി. അയാള്‍ തുടര്‍ന്നു. “അന്നെനിക്ക് പതിമൂന്നു വയസ്സ് പ്രായം വരും. ഇതുപോലെ മഞ്ഞുപെയ്യുന്ന ഒരു സന്ധ്യയില്‍ അയാള്‍ എന്റെയടുത്ത് വന്നു. ആറടിയിലധികം വരും ഉയരം. കറുത്ത കോട്ടും ടൈയും ധരിച്ചായിരുന്നു അയാള്‍ വന്നത്. എന്നെ ഒരു പോക്കര്‍ ഗയിം കളിക്കുവാനായി ക്ഷണിക്കുകയായിരുന്നു. കുറെ നേരം ഞങ്ങള്‍ കളിച്ചു. അവസാനം ഞാന്‍ തോറ്റു. സമ്മാനമായി എന്റെ ആത്മാവ് അയാളെടുക്കുകയാണെന്ന് എന്നോട് പറഞ്ഞു…” എനിക്ക് അയാളോട് എന്തു പറയണമെന്ന് അറിയില്ലായിരുന്നു. ഈ കഥ ഞാനെവിടെയെങ്കിലും കേട്ടിട്ടുണ്ടോ? എത്ര ആലോചിച്ചിട്ടും എനിക്കൊന്നും പിടികിട്ടുന്നുണ്ടായിരുന്നില്ല. എന്നില്‍ ആകാംഷ നിറഞ്ഞു. “എന്നിട്ട്..?” “എന്നിട്ടയാള്‍ എങ്ങോട്ടേക്കോ പോയി.” “പിന്നീട് താങ്കള്‍ അയാളെ കണ്ടിട്ടില്ലേ?” “ഉണ്ട്..അയാളെ ഞാന്‍ പലപ്പോഴും പല സ്ഥലങ്ങളിലും വച്ചു കണ്ടിരിക്കുന്നു. എന്നെ കാണുവാനായി പല പ്രാവശ്യവും അവന്‍ വന്നിട്ടുമുണ്ട്. എന്നെ വീണ്ടും പോക്കര്‍ കളിക്കുവാനായി ക്ഷണിക്കും..പക്ഷേ ഞാനൊരിക്കലും സമ്മതിച്ചിട്ടില്ല.” “അതെന്താ?” “എന്നെ തോല്‍പ്പിച്ചിട്ട് എന്റെ ജീവന്‍ അവനു വേണമെന്നു പറഞ്ഞാലോ?” എനിക്കയാള്‍ പറഞ്ഞത് വളരെ അവിശ്വസനീയമായി തോന്നി. പിശാചില്‍ എനിക്കു വിശ്വാസം ഉണ്ടായിരുന്നില്ല. മഞ്ഞു പെയ്യുന്ന ആ ദിവസത്തില്‍ ചെസ്റ്ററിലെ കാലപ്പഴക്കം ചെന്ന ട്രെയിന്‍ സ്റ്റേഷനില്‍ അയാളും ഞാനും മാത്രമേയുള്ളു എന്ന സത്യം എന്നില്‍ അസ്വസ്ഥതയുണ്ടാക്കി. കുട്ടിക്കാലത്ത് വായിച്ച ബ്രാംസ്ട്രോക്കറുടെ ഡ്രാക്കുളയിലെ കഥാപാത്രം എന്റെ മനസ്സിലൂടെ പെട്ടെന്ന് കടന്നുപോയി. “എനിക്ക് പിശാചില്‍ വിശ്വാസമില്ല..” എങ്ങിനെയോ ഞാനറിയാതെ ഈ വാക്കുകള്‍ വായില്‍ നിന്നു പുറത്തുചാടി. അയാള്‍ ഒന്നു ഞെട്ടുന്നതുപോലെ എനിക്കു തോന്നി. ഉടന്‍ തന്നെ ഒരു സിഗരട്ടിന് അയാള്‍ തിരികൊളുത്തി, എന്നിട്ട് മുന്നോട്ടാഞ്ഞിരുന്നു. “താങ്കളെപ്പോലെ തന്നെയാണ് ഞാനും കരുതിയിരുന്നത്. എന്നാല്‍ ഇന്നു ഞാന്‍ അങ്ങിനെയല്ല. പിശാച് എന്റെ മനസ്സു കൊണ്ടു പോയതുകൊണ്ടല്ല ഞാനിതു പറയുന്നത്. താങ്കള്‍ക്കിഷ്ടമുണ്ടെങ്കില്‍ വിശ്വസിക്കുക. അവന്‍ എല്ലാ സ്ഥലത്തും ഉണ്ട്. ഇന്ന് ലോകം അവന്‍ കീഴടക്കി. അവന്റെ വഴിയിലൂടെയല്ലേ ഇന്ന് ലോകത്തിന്റെ പോക്ക്..!” ഞാനയാളെത്തന്നെ നോക്കിയിരുന്നു. “എന്നെ താങ്കള്‍ക്ക് വിശ്വാസം വരുന്നില്ലയെന്ന് എനിക്കു മനസ്സിലായി. എന്നാല്‍ താങ്കള്‍ ഇന്റെര്‍നെറ്റ് നോക്കുന്ന ആളാണോ?” “അതെ.” “എന്നാല്‍ താങ്കളും പിശാചിന്റെ ആളാണ്..” “എന്താണ് താങ്കള്‍ പറയുന്നത്..?” “ഇന്റെര്‍നെറ്റില്‍ പോകാന്‍ നിങ്ങള്‍ ഡബ്ലിയു.ഡബ്ലിയു.ഡബ്ലിയു എന്ന് ചേര്‍ക്കാറില്ലേ?” “അതെ..എല്ലാ സൈറ്റുകളിലും പോകുവാന്‍ അങ്ങിനെ എഴുതണമല്ലോ..” ഞാന്‍ പറഞ്ഞു. “എന്നാല്‍ കേട്ടോളൂ..ഞാന്‍ പറയാം..ഡബ്ലിയു എന്നാല്‍ അതിന്റെ വില ഹീബ്രു ഭാഷയില്‍ ആറ് എന്ന അക്കമാണ്. മൂന്നു ഡബ്ലിയു ചേരുമ്പോള്‍ അത് 666 എന്ന സംഖ്യയാകും. അത് എന്താണെന്നു താങ്കള്‍ക്കറിയാമോ?” “ഇല്ല..” “പിശാചിന്റെ നമ്പര്‍..! ആ നമ്പര്‍ ഇന്ന് എല്ലാവരേയും ഭരിക്കുന്നു..!” ഇതും പറഞ്ഞ് അയാളെന്നെ സൂക്ഷിച്ചു നോക്കി. എനിക്ക് എന്തു പറയണമെന്ന് അറിയില്ലായിരുന്നു. ഞാനയാളെ മിഴിച്ചു നോക്കി. “താങ്കള്‍ ഒരിക്കലും ഇന്റര്‍ നെറ്റ് ഉപയോഗിക്കരുത്. അവനെ ഒഴിവാക്കാന്‍ അതാണു വഴി. ഞാന്‍ ഇന്റര്‍നെറ്റ് ഉപയോഗിക്കാറില്ല.” മഞ്ഞു വീഴ്ചയുടെ ശക്തി കൂടി. ദൂരെ നിന്നും അയാള്‍ക്കു പോകുവാനുള്ള ട്രെയിന്‍ പതിയെ വരുന്നതു കാണാമായിരുന്നു. “ഞാന്‍ പോകുന്നു.” അയാള്‍ എഴുന്നേറ്റു. “ഞാന്‍ പറഞ്ഞത് താങ്കള്‍ വിശ്വസിച്ചില്ലെന്ന് എനിക്കറിയാം. പക്ഷേ അതു വിശ്വസിക്കുക. ചിലപ്പോള്‍ അവന്‍ ഉടനേ ഒരടയാളം കാണിച്ചേക്കാം. ഞാന്‍ താങ്കളോട് സംസാരിക്കുന്നത് അവന്‍ ചിലപ്പോള്‍ കണ്ടിരിക്കാം...ശരി..ഞാന്‍ പോകുന്നു..” അയാള്‍ ട്രെയിനില്‍ കയറിപ്പോകുന്നത് ഞാന്‍ നോക്കിയിരുന്നു. വളരെ വിചിത്രനായ മനുഷ്യന്‍ . അയാളു പോയിക്കഴിഞ്ഞപ്പോള്‍ എങ്ങിനെയെങ്കിലും എന്റെ ട്രെയിന്‍ വന്നിരുന്നെങ്കിലെന്നായി എന്റെ ചിന്ത. ഒരു രീതിയിലും അയാള്‍ പറഞ്ഞ കാര്യങ്ങളില്‍ നിന്ന് മനസ്സിനെ മാറ്റുവാന്‍ എനിക്കു കഴിയുമായിരുന്നില്ല. അവസാനം എന്റെ ട്രെയിന്‍ ഇഴഞ്ഞിഴഞ്ഞ് സ്റ്റേഷനില്‍ എത്തി. ഞാന്‍ എഴുന്നേറ്റു. അപ്രതീക്ഷിതമായി ചുവരിലെ ക്ലോക്കില്‍ എന്റെ നോട്ടം ഉടക്കി. നിലച്ച പെന്‍ഡുലം. അതിലെ സൂചികളുടെ നില എന്റെ മനസ്സിനെ ഘനീഭവിപ്പിച്ചു.. ആറുമണി..ആറു മിനുട്ട്..ആറു സെക്കന്റ്...! ഞാന്‍ വേഗം ട്രെയിന്‍ ലക്ഷ്യമാക്കി ഓടി... “ചിലപ്പോള്‍ അവന്‍ ഉടനേ ഒരടയാളം കാണിച്ചേക്കാം...” ഈ വാക്കുകള്‍ എന്റെ ചെവിയില്‍ വീണ്ടും മുഴങ്ങി.
