---
title: "എല്ലാവരും അറച്ചുനിൽക്കുമ്പോൾ ഒരു മടുപ്പുമില്ലാതെ ജീർണിച്ച മൃതദേഹങ്ങൾ പുഷ്പം പോലെ വാരിയെടുക്കുന്നതാണ് സോമൻ്റെ ജോലി"
date: 2022-10-13T17:35:32
draft: false
categories: ["Society"]
tags: ['kerala police crime']
author: "Beaumaris"
---

ഇത് സോമൻ എന്ന 52 കാരൻ.തിരുവല്ല പാലിയേക്കര സ്വദേശി.ഇന്നലെ രാവിലെ എടത്വ ആശുപത്രിയിൽ നിൽക്കുമ്പോഴാണ് സോമന് പോലീസിൽ നിന്നും വിളി വരുന്നത്.
"ഉടനെ ആറന്മുള പോലീസ് സ്റ്റേഷനിലെ ത്തണം.അത്യാവശ്യമാണ്"
എല്ലാവരും അറച്ചുനിൽക്കുമ്പോൾ ഒരു മടുപ്പുമില്ലാതെ ജീർണിച്ച മൃതദേഹങ്ങൾ പുഷ്പം പോലെ വാരിയെടുക്കുന്നതാണ് സോമൻ്റെ ജോലി.ചില സന്ദർഭങ്ങളിൽ പോസ്റ്റുമോർട്ടം കഴിയുംവരെ പോലീസിന് സഹായിയും കൈത്താങ്ങുമായി സോമനുണ്ടാകും.
സാധാരണ വിളിക്കുമ്പോൾ പോലീസുകാർ സോമനോട് യഥാർഥകാര്യം പറയും.പക്ഷേ ചൊവ്വാഴ്ച അതുണ്ടായില്ല.

10 മണിയോടെ സോമൻ ആറന്മുളയിലെത്തി.അവിടെ നിന്നും നേരെ ഇരട്ടക്കൊല നടന്ന ഇലന്തൂരിലേക്ക്.രണ്ട് സ്ത്രീകളെയാണ് കഷണം കഷണമാക്കി മറവുചെയ്തിരിക്കുന്നത് എന്നറിഞ്ഞപ്പോൾ ജീവിതത്തിൽ ആദ്യമായി മനസ്സൊന്ന് പിടഞ്ഞു.അതീവ ശ്രദ്ധയോടെ ചെയ്യേണ്ട ജോലി.മണ്ണുനീക്കി ശരീരഭാഗങ്ങൾ ഓരോന്നോരോന്നായി പുറത്തെത്തിച്ചു.ഒരു ഇടഭക്ഷണം പോലും കഴിക്കാതെ10 മണിക്കൂറിലധികം നീണ്ട ജോലി.ദാഹിച്ച് വലഞ്ഞപ്പോഴെല്ലാം വെള്ളം മാത്രം കുടിച്ചു.

34 വർഷമായി ഇത്തരം മൃതദേഹങ്ങൾ എടുക്കുന്നതിന് പോലീസിൻ്റെ സഹായിയാണ് സോമൻ.4100 ഓളം ശവശരീരങ്ങൾ ഇതുവരെ പുറത്തെടുത്തു.കൊലപാതകം അടക്കമുള്ള സംഭവങ്ങളാണ് ഇതിൽ കൂടുതലും.അറപ്പോ മടുപ്പോ ഇന്നലെവരെ തോന്നിയില്ല.പക്ഷേ ഇലന്തൂരിൽ കുഴി തോണ്ടുംതോറും മനസ്സിൽ മരവിപ്പ് കൂടിക്കൂടി വന്നു.

ഈ പ്രായത്തിലും സോമൻ പോലീസിനൊപ്പം ചേർന്ന് പെട്ടന്ന് ആരും ചെയ്യാൻ മുതിരാത്ത ഒരു പ്രവൃത്തി ചെയ്യുന്നു.സേവനം എന്ന് പറയുന്നതാവും ശരി. 56 ഉം അതിൽക്കൂടുതലും കഷണങ്ങളാക്കിയ മൃതദേഹങ്ങൾ കണ്ടെടുക്കക എന്നത് ക്ലേശകരവും വലിയ വെല്ലുവിളികൾ നേരിടുന്നതുമായ ജോലിയാണ്.ഒരു ചാൺ വയറ്,അല്ലങ്കിൽ കുടുംബപ്രാരാബ്ദങ്ങൾ ആവാം ഈ ജോലിയിൽ സോമൻ തുടരുന്നത്.ഒരു കൂലിപ്പണിക്കാരൻ്റെ വേതനമാവും മിക്കവാറും സോമന് ലഭിക്കുക. സത്യത്തിൽ ഇവരെപ്പോലെയുള്ളവരുടെ സേവനം വിലമതിയ്ക്കാനാകാത്തതാണ്.

മാന്യമായ നല്ല ശമ്പളവും,ആരോഗ്യ പരിരക്ഷയുമെല്ലാം ഇത്തരക്കാർക്ക് സർക്കാർ നൽകണം.ജോലിസമയത്ത് അവർക്ക് ശരീരം സംരക്ഷിക്കാനുള്ള ആധുനിക സംവിധാനങ്ങൾ പോലീസ് ഒരുക്കണം.ചില വിദേശരാജ്യങ്ങളിലൊക്കെ ഇത്തരം ജോലിയെടുക്കുന്നവർക്ക് പ്രത്യേക പരിരക്ഷയും,നല്ല വേതനവും നൽകാറുണ്ട്. സേനക്ക് ഒപ്പം,അവരിലൊരാളായി നിലനിർത്തേണ്ടവരാണ് ഇത്തരക്കാർ.
ഇത് സോമൻ എന്ന 52 കാരൻ.തിരുവല്ല പാലിയേക്കര സ്വദേശി.ഇന്നലെ രാവിലെ എടത്വ ആശുപത്രിയിൽ നിൽക്കുമ്പോഴാണ് സോമന് പോലീസിൽ നിന്നും വിളി വരുന്നത്. "ഉടനെ ആറന്മുള പോലീസ് സ്റ്റേഷനിലെ ത്തണം.അത്യാവശ്യമാണ്" എല്ലാവരും അറച്ചുനിൽക്കുമ്പോൾ ഒരു മടുപ്പുമില്ലാതെ ജീർണിച്ച മൃതദേഹങ്ങൾ പുഷ്പം പോലെ വാരിയെടുക്കുന്നതാണ് സോമൻ്റെ ജോലി.ചില സന്ദർഭങ്ങളിൽ പോസ്റ്റുമോർട്ടം കഴിയുംവരെ പോലീസിന് സഹായിയും കൈത്താങ്ങുമായി സോമനുണ്ടാകും. സാധാരണ വിളിക്കുമ്പോൾ പോലീസുകാർ സോമനോട് യഥാർഥകാര്യം പറയും.പക്ഷേ ചൊവ്വാഴ്ച അതുണ്ടായില്ല. 10 മണിയോടെ സോമൻ ആറന്മുളയിലെത്തി.അവിടെ നിന്നും നേരെ ഇരട്ടക്കൊല നടന്ന ഇലന്തൂരിലേക്ക്.രണ്ട് സ്ത്രീകളെയാണ് കഷണം കഷണമാക്കി മറവുചെയ്തിരിക്കുന്നത് എന്നറിഞ്ഞപ്പോൾ ജീവിതത്തിൽ ആദ്യമായി മനസ്സൊന്ന് പിടഞ്ഞു.അതീവ ശ്രദ്ധയോടെ ചെയ്യേണ്ട ജോലി.മണ്ണുനീക്കി ശരീരഭാഗങ്ങൾ ഓരോന്നോരോന്നായി പുറത്തെത്തിച്ചു.ഒരു ഇടഭക്ഷണം പോലും കഴിക്കാതെ10 മണിക്കൂറിലധികം നീണ്ട ജോലി.ദാഹിച്ച് വലഞ്ഞപ്പോഴെല്ലാം വെള്ളം മാത്രം കുടിച്ചു. 34 വർഷമായി ഇത്തരം മൃതദേഹങ്ങൾ എടുക്കുന്നതിന് പോലീസിൻ്റെ സഹായിയാണ് സോമൻ.4100 ഓളം ശവശരീരങ്ങൾ ഇതുവരെ പുറത്തെടുത്തു.കൊലപാതകം അടക്കമുള്ള സംഭവങ്ങളാണ് ഇതിൽ കൂടുതലും.അറപ്പോ മടുപ്പോ ഇന്നലെവരെ തോന്നിയില്ല.പക്ഷേ ഇലന്തൂരിൽ കുഴി തോണ്ടുംതോറും മനസ്സിൽ മരവിപ്പ് കൂടിക്കൂടി വന്നു. ഈ പ്രായത്തിലും സോമൻ പോലീസിനൊപ്പം ചേർന്ന് പെട്ടന്ന് ആരും ചെയ്യാൻ മുതിരാത്ത ഒരു പ്രവൃത്തി ചെയ്യുന്നു.സേവനം എന്ന് പറയുന്നതാവും ശരി. 56 ഉം അതിൽക്കൂടുതലും കഷണങ്ങളാക്കിയ മൃതദേഹങ്ങൾ കണ്ടെടുക്കക എന്നത് ക്ലേശകരവും വലിയ വെല്ലുവിളികൾ നേരിടുന്നതുമായ ജോലിയാണ്.ഒരു ചാൺ വയറ്,അല്ലങ്കിൽ കുടുംബപ്രാരാബ്ദങ്ങൾ ആവാം ഈ ജോലിയിൽ സോമൻ തുടരുന്നത്.ഒരു കൂലിപ്പണിക്കാരൻ്റെ വേതനമാവും മിക്കവാറും സോമന് ലഭിക്കുക. സത്യത്തിൽ ഇവരെപ്പോലെയുള്ളവരുടെ സേവനം വിലമതിയ്ക്കാനാകാത്തതാണ്. മാന്യമായ നല്ല ശമ്പളവും,ആരോഗ്യ പരിരക്ഷയുമെല്ലാം ഇത്തരക്കാർക്ക് സർക്കാർ നൽകണം.ജോലിസമയത്ത് അവർക്ക് ശരീരം സംരക്ഷിക്കാനുള്ള ആധുനിക സംവിധാനങ്ങൾ പോലീസ് ഒരുക്കണം.ചില വിദേശരാജ്യങ്ങളിലൊക്കെ ഇത്തരം ജോലിയെടുക്കുന്നവർക്ക് പ്രത്യേക പരിരക്ഷയും,നല്ല വേതനവും നൽകാറുണ്ട്. സേനക്ക് ഒപ്പം,അവരിലൊരാളായി നിലനിർത്തേണ്ടവരാണ് ഇത്തരക്കാർ.
