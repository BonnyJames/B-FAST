---
title: "ഒരു പെണ്‍കുട്ടി, അപരിചിതനായ ആണ്‍കുട്ടിയെ നോക്കി ചിരിച്ചാല്‍ എന്ത് സംഭവിക്കും...?"
date: 2013-11-28T19:40:18
draft: false
categories: ["Society"]
tags: ["90's", 'anubhavam', 'Basketball', 'BET Awards', 'Campus', 'comedy short story']
author: "boolokamtv@gmail.com"
---

<img class="aligncenter size-full wp-image-127240" alt="01" src="https://cdn.boolokam.com/articles/2013/11/01109.jpg" width="650" height="433" />

അന്നിത്തിരി ലേറ്റ് ആയിട്ടാണ് എഴുന്നേറ്റത്. സമയത്തിന് എഴുന്നേറ്റാല്‍ 7:30 ക്കുള്ള ബസ്സിനു പോവാം, അതില്‍ തിരക്കുണ്ടാവില്ല, സീറ്റിലിരുന്നു പോവാന്നു മാത്രമല്ല തലശ്ശേരിയില്‍ നിന്ന് കോളെജിലേക്ക് 'ദുര്‍ഗ' ബസ്സും കിട്ടും. അതില്‍ ആകെ ഉണ്ടാവുന്നത് തങ്ങളുടെ കടയിലേക്ക് സാധനങ്ങളുമായി പോവുന്ന ധര്‍മടത്തെ കുഞ്ഞു കച്ചോടക്കാരും അന്നന്നത്തെ അപ്പത്തിനു വേണ്ടി പോവുന്ന കൂലിപ്പണിക്കാരും മാത്രം. ഇവരുടെ നാട്ടുവിശേഷങ്ങളും കൊച്ചു പരദൂഷണങ്ങളും ചില്ലറ രാഷ്ട്രീയങ്ങളും കേട്ട് മേമ്പോടിക്ക് അറബിക്കടലിന്റെ കാറ്റുമേറ്റ് അങ്ങനെ പോവാം....

അന്നും ഇന്നും അമ്മയാണ് അലാറം. അലാറം സമയത്തിന് തന്നെ അടിച്ചു. ഒന്ന് സ്‌നൂസ് കൊടുത്തു തിരിഞ്ഞു കിടന്നു. പിന്നത്തെ അടി കാലില്‍ കിട്ടിയപ്പോഴാണ് എഴുന്നേറ്റത്. ഓട്ട പാച്ചിലില്‍ എല്ലാം ചെയ്‌തെന്നു വരുത്തി ബസ് സ്‌റ്റോപ്പില്‍ എത്തിയപ്പോള്‍ 8 മണി. പുറകെ തന്നെ അതാ വരുന്നു ആളുകളെയും കുത്തി നിറച്ചു 'കാരുണ്യ ബസ്'..!

ഇച്ചിരി പിന്നില്‍ നിര്‍ത്തിയ ബസ്സിന്റെ പുറകിലെ വാതിലിലേക്ക് നടക്കും വഴി, മുന്‍വശത്തേക്ക് ഒന്ന് പാളി നോക്കി; മഴവില്ല് തോല്‍ക്കുന്ന വര്‍ണങ്ങളില്‍ നിറഞ്ഞു നില്‍ക്കുന്നു ഒരുനൂറു നാടന്‍ സുന്ദരികള്‍....!

ഒരു നിമിഷം...ഒരു സംശയം....
അതില്‍ ഒരു ജോഡിക്കണ്ണുകള്‍ എന്റെ നേരേയാണോ...?
ഒന്നുകൂടെ തിരിഞ്ഞു നോക്കി...അതെ...അവയെന്നെ തന്നെ .....ഏയ് ...അങ്ങനെ വരാന്‍ വഴിയില്ലല്ലോ....
കോളേജില്‍ എത്തിയപ്പോഴും ആ കണ്ണുകള്‍ തന്നെയായിരുന്നു മനസ്സില്‍. ഗോവിന്ദന്‍സാറിന്റെ കാര്‍ബണിക സംയുക്തങ്ങളുടെ ഊരാക്കുടുക്കിലും ബിയ്യാരിസാറിന്റെ 'അങ്കഗണിതത്തി'ലും മനസ് കുടുങ്ങുന്നില്ല...

പ്രേമക്കുരുക്കള്‍ സംസ്ഥാന സമ്മേളനം നടത്തുന്ന മുഖവും ( പ്രഥമന്‍ കുടിച്ച ഗ്ലാസ്സ് പോലെയെന്ന് അമ്മ..! ) പെന്‍സില്‍ മാര്‍ക്ക് ശരീരവുമുള്ള ഞാന്‍ വല്ല വക്കു പൊട്ടിയതോ ചുളുങ്ങിയതോ ആയ ആരെയെങ്കിലും മാത്രം പ്രതീക്ഷിചിരിക്കുമ്പോഴാണ് ഈ വിടര്‍ന്ന കാവ്യാ മാധവന്‍ കണ്ണുകള്‍ എന്റെ നേരെ....
എന്റെ പുറകിലെ ആരെയെങ്കിലും ആയിരിക്കുമെന്ന് സമാധാനിക്കുവാനും വയ്യ..

അടുത്ത ദിവസം ഒന്നൂടെ ഒന്ന് പരീക്ഷിക്കാന്‍ തീരുമാനിച്ചു. കാര്യത്തില്‍ ഒരു തീരുമാനമാക്കണമല്ലോ....
എല്ലാ ദിവസങ്ങളും 24 മണിക്കൂറാണെന്നു പറയുന്നത് ചുമ്മാതാ. നമുക്കൊരു ആവശ്യം വരുമ്പോള്‍ അതങ്ങനെയങ്ങ് നീണ്ടുപോവും.
പിറ്റേന്ന് മനപ്പൂര്‍വം വൈകിച്ചു ബസ് സ്‌റൊപ്പിലെത്തി. എന്റെ നെഞ്ചിടിപ്പ് കൂട്ടികൊണ്ട് അതാവരുന്നു കാരുണ്യ ബസ്...! ബസ് സ്‌റൊപ്പിലെത്തി ഒന്ന് കിതച്ചു നിന്നു.. ഞാന്‍ പതുക്കെ മുന്‍വശത്തേക്ക് പാളിനോക്കി...

അതെ..! ആ കണ്ണുകള്‍..!
ഇന്നലെത്തെപ്പോലെ തന്നെ...! കൂട്ടിനൊരു പുഞ്ചിരിയും..!
എന്റെ പുറകില്‍ ആരുമില്ല.....നോക്കുന്നത് എന്നെ തന്നെ..!
മനസ്സില്‍ ഒരായിരം ലഡ്ഡു ഒരുമിച്ചു പൊട്ടി....!
ഒന്നുകൂടെ നോക്കി ഞാന്‍….. ഈ മുഖം.........?

ഈ മുഖം…….. ഞാന്‍ കണ്ടിട്ടുണ്ട് മുമ്പ്...(നാട്ടിലെ പെണ്‍കുട്ടികളെ പറ്റി അറിയാത്തവന്‍ പിന്നെങ്ങനെ കോളേജു കുമാരനാവും? ) . പക്ഷേ, നേരിട്ടു പരിചയമില്ല.

ഒരു പരിചയവുമില്ലാത്ത എന്നെ നോക്കി ഈ കുട്ടി ചിരിക്കുന്നതെന്തിനാണ്..?
ദൈവമേ ഇങ്ങനെയങ്ങു അനുഗ്രഹിക്കാന്‍ മാത്രം ഞാനൊരു പുണ്യകര്‍മ്മവും ചെയ്തില്ലല്ലോ...
നിദ്രാവിഹീനങ്ങളായ രാവുകളായിരുന്നു പിന്നീടങ്ങോട്ട്...
ദേവിയാണെങ്കിലും നിദ്രയും പെണ്ണല്ലേ, ഒരു പെണ്ണ് ഉള്ള മുറിയില്‍ വേറൊന്നു വരുന്നെങ്കില്‍ അത് അവളുടെ അമ്മായിഅമ്മ ആവണം....!
അടുത്തദിവസങ്ങളില്‍, കിളി കോളറില്‍ തൂക്കി ബസ്സിനകത്തിടും വരെ പുറത്തുനിന്നു ഞാനത് ഉറപ്പിച്ചു..അവള്‍ നോക്കുന്നത് എന്നെ തന്നെ...ചിരിക്കുന്നതും എന്നോട് തന്നെ...!

അറിയാവുന്ന സകല പെര്‍മ്മ്യൂട്ടെഷനും കോമ്പിനേഷനും അപ്ലൈ ചെയ്തു നോക്കിയിട്ടും മനസിലാവാത്തത്, കാരണം മാത്രമാണ്... എന്തിന് ഈ സുന്ദരി എന്നെ നോക്കി ചിരിക്കുന്നു...???ഒരു പൂവാഗ്രഹിച്ചപ്പോള്‍ ഒരു വസന്തം തന്നെ കൈവന്നവനെപ്പോലെയായി ഞാന്‍..…
സ്വപ്നങ്ങളില്‍ ഞാന്‍ പരീക്കുട്ടിയായി, അവള്‍ കറുത്തമ്മയും. ഞങ്ങള്‍ തലശ്ശേരി കടാപ്പുറത്ത് പാടിപ്പാടി നടന്നു.....!
ഞാന്‍ മോഹന്‍ലാലായി അവള്‍ ശോഭനയും. ഞങ്ങള്‍ പാട്ടുസീനില്‍ സ്‌റ്റെപ്പുതെറ്റാതെ ഡാന്‍സ് ചെയ്തു.....!
ഞാന്‍ വടക്കന്‍ വീരഗാഥയിലെ മമ്മുട്ടിയായി ... അവള്‍ ഉണ്ണിയാര്‍ച്ചയും...

നട്ടപ്പാതിരാക്ക് കുമരം പുഴ നീന്തി കടന്നു ഞാന്‍ ഉണ്ണിയാര്‍ച്ചയുടെ മുറിയിലെത്തിയപ്പോള്‍ കുഞ്ഞിരാമന്‍ അമ്മയായി വന്നു സ്വപ്നത്തില്‍ നിന്ന് വിളിച്ചുണര്‍ത്തി....!

ഞാന്‍ മനസ്സില്‍ കാണുന്നത് മാനത്തു കാണാന്‍ കഴിവുള്ള അമ്മയ്ക്ക് സംശയം തോന്നാതിരിക്കാന്‍ ഇടയ്ക്കു സമയത്തിനും ഇടയ്ക്കു വൈകിച്ചും ഞാന്‍ യാത്ര 'കാരുണ്യ'യില്‍ തന്നെയാക്കി, കുറെ കാര്യങ്ങള്‍ കണ്ടു പിടിച്ചു. അവള്‍ ഇറങ്ങുന്നത് പുതിയ ബസ് സ്റ്റാന്റില്‍, പഠിക്കുന്നത് കൂത്ത്പറമ്പ് നിര്‍മലഗിരി കോളേജില്‍ …വരുന്നത് എന്റെ നാട്ടില്‍ നിന്നുതന്നെ …

എനിക്ക് സൗകര്യം പഴയ ബസ്സ്റ്റാന്റ് ആണെങ്കിലും ഞാനും പുതിയ ബസ്സ്റ്റാന്റു വരെ പോകാന്‍ തുടങ്ങി.. ബസ് ഇറങ്ങിക്കഴിഞ്ഞാല്‍ ഒരു ചിരിക്കൈമാറ്റവും പതിവായി. ഇനി പേരു ചോദിക്കണം...
'...പേരു ചോദിച്ചും പുസ്തകം ചോദിച്ചും പൂവ് ചോദിച്ചും.....' അങ്ങനെയല്ലേ കവിവാക്ക്യം..!
ഞാന്‍ തീരുമാനിച്ചു. പേരറിഞ്ഞിട്ടെയുള്ളൂ ഇനി ബാക്കികാര്യം...
അക്കാലത്തു പേര് ചോദിക്കുന്നത് സ്ത്രീ പീഡനത്തില്‍ പെടില്ലായിരുന്നല്ലോ

പിറ്റേന്ന്പുതിയ ബസ് സ്ടാന്റില്‍ ഞാന്‍ ബസ് ഇറങ്ങി. എനിക്കുള്ള പുഞ്ചിരിയുമായി മുന്‍വാതിലൂടെ അവളും.
എല്ലാ കളരി പരമ്പര ദൈവങ്ങളെയും മനസില്‍ ധ്യാനിച്ച്, ഞാന്‍ അവളുടെ പുറകെ നടന്നു.
ഡിസംബറിന്റെ കൊതിപ്പിക്കുന്ന തണുപ്പുള്ള ആ പ്രഭാതത്തിലും നെറ്റിയില്‍ വിയര്‍പ്പു പൊടിയാന്‍ തുടങ്ങി....
നടക്കുമ്പോള്‍ കാലിനു തളര്‍ച്ച,....... ശരീരത്തിന് ഒരു വിറയല്‍ .....
മുഴുവന്‍ തലശ്ശേരിക്കാരും എന്നെ തന്നെ നോക്കുന്നു....

ഒക്കെ തോന്നലാണോ..?
ഞാന്‍ പുറകെയുണ്ട് എന്ന് മനസിലായത് കൊണ്ടാവണം അവള്‍ തിരിഞ്ഞുനോക്കി... ഒന്ന് കൂടി പുഞ്ചിരിച്ചു ....മനോഹരമായി........!
എന്റെ സാറേ..... പിന്നൊന്നും ഞമ്മക്ക് കാണാന്‍പറ്റാണ്ടായി ....
അവള്‍ ഒന്ന് വേഗത കുറച്ചു....എനിക്കടുത്തെത്താന്‍ വേണ്ടിയാവണം..... !
ഞാന്‍ അവളുടെ അടുത്തെത്തി.....
തൊട്ടു ...തൊട്ടില്ല ......
തൊണ്ട വരളുന്നു.....
രാത്രിയില്‍ ബൈ ഹാര്‍ട് പഠിച്ച ചോദ്യങ്ങള്‍ എവിടെയോ പോയൊളിച്ചിരിക്കുന്നു...!
………………………………
ഹായ്, ജിതേഷ്...നീയെന്താ പുതിയ സ്റ്റാന്റില്‍....?
പുറകില്‍ നിന്നാണ്....

സ്വര്‍ഗത്തിലേക്ക് നുഴഞ്ഞു കയറാന്‍ ശ്രമിക്കുന്ന കട്ടുറുമ്പുകള്‍ എല്ലാം കൂടി ചേര്‍ന്ന്, കയ്യും കാലും വച്ച ഒരുരൂപം.... വിലോജ് പദ്മനാഭന്‍....സഹപാടിയാണ്....മുജ്ജന്മ ശത്രുക്കള്‍ ചിലര്‍ക്ക് സഹപാടിയായും ജനിക്കും ….!
പുതിയ ബസ്സ്റ്റാന്റു അവന്റെ അച്ഛന് സ്ത്രീധനം കിട്ടിയതാണെന്ന് ഞാന്‍ അറിഞ്ഞിരുന്നില്ല... പന്നി….! ഗണപതിക്കു വച്ച തേങ്ങ അവന്റെ നെറുകം തലയില്‍ അടിച്ചു ഞാന്‍ ഉദ്ദ്യമത്തില്‍ നിന്നു പിന്മാറി...
ദിവസങ്ങള്‍ ഇനിയും ഉണ്ടല്ലോ....
എന്റെ സുന്ദരി....അവള്‍ കൂത്ത്പറമ്പിലേക്കുള്ള ബസ്സ് കയറി.....

വൈകുന്നേരം....
ഒരു പയ്യിന്റെയും വിശപ്പ് മാറ്റാന്‍ കഴിയാത്ത തീറ്റകളായ സൈന്‍തീറ്റ യോടും ടാന്‍തീറ്റയോടും കോസ്തീറ്റയോടും അങ്കം വെട്ടികൊണ്ടിരിക്കെ, ഉമ്മറ ക്കൊലായില്‍ നിന്നു അമ്മയുടെ അനൗന്‍സുമെന്റ്.
' ജിതെഷേ, നിന്നെ കാണാന്‍ ഒരു കുട്ടി വന്നിരിക്കുന്നു.... ഒരു പെണ്‍കുട്ടി....! '

അവസാനത്തെ വാക്കിലെ അനിഷ്ടം മനസിലാകാത്തത് പോലെ ഞാന്‍ വാതില്‍ പടിയിലെത്തി.. ഒന്നേ നോക്കിയുള്ളൂ..
ഒരു വെള്ളിടി.....

ഹൃദയത്തിന്റെ റൈറ്റ് വെന്റ്രികിളില്‍ നിന്ന് ലെഫ്റ്റ് ആറ്റ്രിയം വഴി കടന്നുപോയി…..
ഭൂമിയൊന്നു സ്പീഡില്‍ ഭ്രമണിച്ചോ.....
ഉമിനീര് വറ്റിതുടങ്ങിയോ ....
അവള്‍....!
എന്നും എനിക്ക് പുഞ്ചിരി സമ്മാനിക്കുന്ന ആ സുന്ദരി ഇതാ എന്റെ വീട്ടുമുറ്റത്ത്…!

അതേ ചിരിയുമായി.....!

ദൈവമേ.... ഇവളിതെന്തു ഭാവിച്ചാണ്..?

പെട്ടിയില്ല; കയ്യില്‍ ഒരു കുഞ്ഞു ബാഗ് മാത്രമേ ഉള്ളൂ. അത്രയും ആശ്വാസം...!

'എന്താ'ന്നു ഞാന്‍ ചോദിച്ചോ...ശബ്ദം പുറത്തു വരുന്നില്ല.....
' ഫസ്റ്റിയറിന്റെ മാത് സ് ടെക്സ്റ്റ് ഒന്ന് തര്വോ....?' അങ്ങനെ തന്നെയാണോ അവള്‍ ചോദിച്ചത്...?

'ചില്‍ ചില്‍ച്ചിലും.'
....സിമ്പലടിച്ചതല്ല ..... കഴിഞ്ഞ രണ്ടാഴ്ചയായി ഞാന്‍ കെട്ടിപൊക്കിയ എന്റെ ചില്ലുകൊട്ടാരം പൊട്ടി തകര്‍ന്നുവീണു പണ്ടാരമടങ്ങിയതാണ്....

പരീക്കുട്ടി കടലിന്റെ അഗാധങ്ങളില്‍ ശ്വാസം കിട്ടാതെ പിടഞ്ഞു....

മോഹന്‍ലാലിന്റെ നെഞ്ചത്ത് കുത്തേറ്റു…...

പിന്നെയും തോല്‍ക്കാന്‍ ചന്തുവിന്റെ ജന്മം ബാക്കിയായി .....

എങ്കിലും എന്റെ സുന്ദരീീീ........എന്നോടിത് വേണമായിരുന്നോ....?

ഒരു പുസ്തകത്തിന് വേണ്ടിയാണോ നീ ഈ പുഞ്ചിരിയൊക്കെ എനിക്ക് തന്നത്.....എന്റെ ഉറക്കം കളഞ്ഞത്....?

പിറ്റേന്ന് മുതല്‍ എന്റെ കോളേജുയാത്ര ഏഴരക്കു തന്നെയായി….

പിന്നീടു ഞാനവളെക്കാണുന്നത് ഒരു പാര്‍ടി ജാഥയിലാണ്.... ചുകപ്പും വെള്ളയും യൂണിഫോമില്‍.....അടിവച്ചടിവച്ച് .....
അന്നും ആ വിടര്‍ന്ന കണ്ണുകളില്‍ ഒരു പുഞ്ചിരി ഉണ്ടായിരുന്നു....!

എന്നാലും, ഒരു പുസ്തകത്തിന് വേണ്ടി മാത്രമായിരുന്നോ അവള്‍ ഈ പുഞ്ചിരി മുഴുവന്‍ എനിക്ക് സമ്മാനിച്ചത്....?
അതോ.....
ഇനി, ബിരിയാണി ശരിക്കും കൊടുക്കുന്നുണ്ടായിരുന്നോ.....?

അറിഞ്ഞുകൂടാ.....!

അടുത്തവര്‍ഷം അവളാബുക്ക് തിരിച്ചു തന്നു...
എത്ര തവണ മറിച്ചു നോക്കിയിട്ടും ഒരു കടലാസുകഷണം പോലും ഞാനതില്‍ കണ്ടില്ല...

പക്ഷെ .ഇന്നും ഞാനാബുക്ക് സൂക്ഷിക്കുന്നു....

വെറുതെ.......

ഒരു പുഞ്ചിരിയുടെ ഓര്‍മയ്ക്ക്.....!


![ഒരു പെണ്‍കുട്ടി, അപരിചിതനായ ആണ്‍കുട്ടിയെ നോക്കി ചിരിച്ചാല്‍ എന്ത് സംഭവിക്കും...?](https://cdn.boolokam.com/articles/2013/11/01109.jpg)അന്നിത്തിരി ലേറ്റ് ആയിട്ടാണ് എഴുന്നേറ്റത്. സമയത്തിന് എഴുന്നേറ്റാല്‍ 7:30 ക്കുള്ള ബസ്സിനു പോവാം, അതില്‍ തിരക്കുണ്ടാവില്ല, സീറ്റിലിരുന്നു പോവാന്നു മാത്രമല്ല തലശ്ശേരിയില്‍ നിന്ന് കോളെജിലേക്ക് 'ദുര്‍ഗ' ബസ്സും കിട്ടും. അതില്‍ ആകെ ഉണ്ടാവുന്നത് തങ്ങളുടെ കടയിലേക്ക് സാധനങ്ങളുമായി പോവുന്ന ധര്‍മടത്തെ കുഞ്ഞു കച്ചോടക്കാരും അന്നന്നത്തെ അപ്പത്തിനു വേണ്ടി പോവുന്ന കൂലിപ്പണിക്കാരും മാത്രം. ഇവരുടെ നാട്ടുവിശേഷങ്ങളും കൊച്ചു പരദൂഷണങ്ങളും ചില്ലറ രാഷ്ട്രീയങ്ങളും കേട്ട് മേമ്പോടിക്ക് അറബിക്കടലിന്റെ കാറ്റുമേറ്റ് അങ്ങനെ പോവാം.... അന്നും ഇന്നും അമ്മയാണ് അലാറം. അലാറം സമയത്തിന് തന്നെ അടിച്ചു. ഒന്ന് സ്‌നൂസ് കൊടുത്തു തിരിഞ്ഞു കിടന്നു. പിന്നത്തെ അടി കാലില്‍ കിട്ടിയപ്പോഴാണ് എഴുന്നേറ്റത്. ഓട്ട പാച്ചിലില്‍ എല്ലാം ചെയ്‌തെന്നു വരുത്തി ബസ് സ്‌റ്റോപ്പില്‍ എത്തിയപ്പോള്‍ 8 മണി. പുറകെ തന്നെ അതാ വരുന്നു ആളുകളെയും കുത്തി നിറച്ചു 'കാരുണ്യ ബസ്'..! ഇച്ചിരി പിന്നില്‍ നിര്‍ത്തിയ ബസ്സിന്റെ പുറകിലെ വാതിലിലേക്ക് നടക്കും വഴി, മുന്‍വശത്തേക്ക് ഒന്ന് പാളി നോക്കി; മഴവില്ല് തോല്‍ക്കുന്ന വര്‍ണങ്ങളില്‍ നിറഞ്ഞു നില്‍ക്കുന്നു ഒരുനൂറു നാടന്‍ സുന്ദരികള്‍....! ഒരു നിമിഷം...ഒരു സംശയം.... അതില്‍ ഒരു ജോഡിക്കണ്ണുകള്‍ എന്റെ നേരേയാണോ...? ഒന്നുകൂടെ തിരിഞ്ഞു നോക്കി...അതെ...അവയെന്നെ തന്നെ .....ഏയ് ...അങ്ങനെ വരാന്‍ വഴിയില്ലല്ലോ.... കോളേജില്‍ എത്തിയപ്പോഴും ആ കണ്ണുകള്‍ തന്നെയായിരുന്നു മനസ്സില്‍. ഗോവിന്ദന്‍സാറിന്റെ കാര്‍ബണിക സംയുക്തങ്ങളുടെ ഊരാക്കുടുക്കിലും ബിയ്യാരിസാറിന്റെ 'അങ്കഗണിതത്തി'ലും മനസ് കുടുങ്ങുന്നില്ല... പ്രേമക്കുരുക്കള്‍ സംസ്ഥാന സമ്മേളനം നടത്തുന്ന മുഖവും ( പ്രഥമന്‍ കുടിച്ച ഗ്ലാസ്സ് പോലെയെന്ന് അമ്മ..! ) പെന്‍സില്‍ മാര്‍ക്ക് ശരീരവുമുള്ള ഞാന്‍ വല്ല വക്കു പൊട്ടിയതോ ചുളുങ്ങിയതോ ആയ ആരെയെങ്കിലും മാത്രം പ്രതീക്ഷിചിരിക്കുമ്പോഴാണ് ഈ വിടര്‍ന്ന കാവ്യാ മാധവന്‍ കണ്ണുകള്‍ എന്റെ നേരെ.... എന്റെ പുറകിലെ ആരെയെങ്കിലും ആയിരിക്കുമെന്ന് സമാധാനിക്കുവാനും വയ്യ.. അടുത്ത ദിവസം ഒന്നൂടെ ഒന്ന് പരീക്ഷിക്കാന്‍ തീരുമാനിച്ചു. കാര്യത്തില്‍ ഒരു തീരുമാനമാക്കണമല്ലോ.... എല്ലാ ദിവസങ്ങളും 24 മണിക്കൂറാണെന്നു പറയുന്നത് ചുമ്മാതാ. നമുക്കൊരു ആവശ്യം വരുമ്പോള്‍ അതങ്ങനെയങ്ങ് നീണ്ടുപോവും. പിറ്റേന്ന് മനപ്പൂര്‍വം വൈകിച്ചു ബസ് സ്‌റൊപ്പിലെത്തി. എന്റെ നെഞ്ചിടിപ്പ് കൂട്ടികൊണ്ട് അതാവരുന്നു കാരുണ്യ ബസ്...! ബസ് സ്‌റൊപ്പിലെത്തി ഒന്ന് കിതച്ചു നിന്നു.. ഞാന്‍ പതുക്കെ മുന്‍വശത്തേക്ക് പാളിനോക്കി... അതെ..! ആ കണ്ണുകള്‍..! ഇന്നലെത്തെപ്പോലെ തന്നെ...! കൂട്ടിനൊരു പുഞ്ചിരിയും..! എന്റെ പുറകില്‍ ആരുമില്ല.....നോക്കുന്നത് എന്നെ തന്നെ..! മനസ്സില്‍ ഒരായിരം ലഡ്ഡു ഒരുമിച്ചു പൊട്ടി....! ഒന്നുകൂടെ നോക്കി ഞാന്‍….. ഈ മുഖം.........? ഈ മുഖം…….. ഞാന്‍ കണ്ടിട്ടുണ്ട് മുമ്പ്...(നാട്ടിലെ പെണ്‍കുട്ടികളെ പറ്റി അറിയാത്തവന്‍ പിന്നെങ്ങനെ കോളേജു കുമാരനാവും? ) . പക്ഷേ, നേരിട്ടു പരിചയമില്ല. ഒരു പരിചയവുമില്ലാത്ത എന്നെ നോക്കി ഈ കുട്ടി ചിരിക്കുന്നതെന്തിനാണ്..? ദൈവമേ ഇങ്ങനെയങ്ങു അനുഗ്രഹിക്കാന്‍ മാത്രം ഞാനൊരു പുണ്യകര്‍മ്മവും ചെയ്തില്ലല്ലോ... നിദ്രാവിഹീനങ്ങളായ രാവുകളായിരുന്നു പിന്നീടങ്ങോട്ട്... ദേവിയാണെങ്കിലും നിദ്രയും പെണ്ണല്ലേ, ഒരു പെണ്ണ് ഉള്ള മുറിയില്‍ വേറൊന്നു വരുന്നെങ്കില്‍ അത് അവളുടെ അമ്മായിഅമ്മ ആവണം....! അടുത്തദിവസങ്ങളില്‍, കിളി കോളറില്‍ തൂക്കി ബസ്സിനകത്തിടും വരെ പുറത്തുനിന്നു ഞാനത് ഉറപ്പിച്ചു..അവള്‍ നോക്കുന്നത് എന്നെ തന്നെ...ചിരിക്കുന്നതും എന്നോട് തന്നെ...! അറിയാവുന്ന സകല പെര്‍മ്മ്യൂട്ടെഷനും കോമ്പിനേഷനും അപ്ലൈ ചെയ്തു നോക്കിയിട്ടും മനസിലാവാത്തത്, കാരണം മാത്രമാണ്... എന്തിന് ഈ സുന്ദരി എന്നെ നോക്കി ചിരിക്കുന്നു...???ഒരു പൂവാഗ്രഹിച്ചപ്പോള്‍ ഒരു വസന്തം തന്നെ കൈവന്നവനെപ്പോലെയായി ഞാന്‍..… സ്വപ്നങ്ങളില്‍ ഞാന്‍ പരീക്കുട്ടിയായി, അവള്‍ കറുത്തമ്മയും. ഞങ്ങള്‍ തലശ്ശേരി കടാപ്പുറത്ത് പാടിപ്പാടി നടന്നു.....! ഞാന്‍ മോഹന്‍ലാലായി അവള്‍ ശോഭനയും. ഞങ്ങള്‍ പാട്ടുസീനില്‍ സ്‌റ്റെപ്പുതെറ്റാതെ ഡാന്‍സ് ചെയ്തു.....! ഞാന്‍ വടക്കന്‍ വീരഗാഥയിലെ മമ്മുട്ടിയായി ... അവള്‍ ഉണ്ണിയാര്‍ച്ചയും... നട്ടപ്പാതിരാക്ക് കുമരം പുഴ നീന്തി കടന്നു ഞാന്‍ ഉണ്ണിയാര്‍ച്ചയുടെ മുറിയിലെത്തിയപ്പോള്‍ കുഞ്ഞിരാമന്‍ അമ്മയായി വന്നു സ്വപ്നത്തില്‍ നിന്ന് വിളിച്ചുണര്‍ത്തി....! ഞാന്‍ മനസ്സില്‍ കാണുന്നത് മാനത്തു കാണാന്‍ കഴിവുള്ള അമ്മയ്ക്ക് സംശയം തോന്നാതിരിക്കാന്‍ ഇടയ്ക്കു സമയത്തിനും ഇടയ്ക്കു വൈകിച്ചും ഞാന്‍ യാത്ര 'കാരുണ്യ'യില്‍ തന്നെയാക്കി, കുറെ കാര്യങ്ങള്‍ കണ്ടു പിടിച്ചു. അവള്‍ ഇറങ്ങുന്നത് പുതിയ ബസ് സ്റ്റാന്റില്‍, പഠിക്കുന്നത് കൂത്ത്പറമ്പ് നിര്‍മലഗിരി കോളേജില്‍ …വരുന്നത് എന്റെ നാട്ടില്‍ നിന്നുതന്നെ … എനിക്ക് സൗകര്യം പഴയ ബസ്സ്റ്റാന്റ് ആണെങ്കിലും ഞാനും പുതിയ ബസ്സ്റ്റാന്റു വരെ പോകാന്‍ തുടങ്ങി.. ബസ് ഇറങ്ങിക്കഴിഞ്ഞാല്‍ ഒരു ചിരിക്കൈമാറ്റവും പതിവായി. ഇനി പേരു ചോദിക്കണം... '...പേരു ചോദിച്ചും പുസ്തകം ചോദിച്ചും പൂവ് ചോദിച്ചും.....' അങ്ങനെയല്ലേ കവിവാക്ക്യം..! ഞാന്‍ തീരുമാനിച്ചു. പേരറിഞ്ഞിട്ടെയുള്ളൂ ഇനി ബാക്കികാര്യം... അക്കാലത്തു പേര് ചോദിക്കുന്നത് സ്ത്രീ പീഡനത്തില്‍ പെടില്ലായിരുന്നല്ലോ പിറ്റേന്ന്പുതിയ ബസ് സ്ടാന്റില്‍ ഞാന്‍ ബസ് ഇറങ്ങി. എനിക്കുള്ള പുഞ്ചിരിയുമായി മുന്‍വാതിലൂടെ അവളും. എല്ലാ കളരി പരമ്പര ദൈവങ്ങളെയും മനസില്‍ ധ്യാനിച്ച്, ഞാന്‍ അവളുടെ പുറകെ നടന്നു. ഡിസംബറിന്റെ കൊതിപ്പിക്കുന്ന തണുപ്പുള്ള ആ പ്രഭാതത്തിലും നെറ്റിയില്‍ വിയര്‍പ്പു പൊടിയാന്‍ തുടങ്ങി.... നടക്കുമ്പോള്‍ കാലിനു തളര്‍ച്ച,....... ശരീരത്തിന് ഒരു വിറയല്‍ ..... മുഴുവന്‍ തലശ്ശേരിക്കാരും എന്നെ തന്നെ നോക്കുന്നു.... ഒക്കെ തോന്നലാണോ..? ഞാന്‍ പുറകെയുണ്ട് എന്ന് മനസിലായത് കൊണ്ടാവണം അവള്‍ തിരിഞ്ഞുനോക്കി... ഒന്ന് കൂടി പുഞ്ചിരിച്ചു ....മനോഹരമായി........! എന്റെ സാറേ..... പിന്നൊന്നും ഞമ്മക്ക് കാണാന്‍പറ്റാണ്ടായി .... അവള്‍ ഒന്ന് വേഗത കുറച്ചു....എനിക്കടുത്തെത്താന്‍ വേണ്ടിയാവണം..... ! ഞാന്‍ അവളുടെ അടുത്തെത്തി..... തൊട്ടു ...തൊട്ടില്ല ...... തൊണ്ട വരളുന്നു..... രാത്രിയില്‍ ബൈ ഹാര്‍ട് പഠിച്ച ചോദ്യങ്ങള്‍ എവിടെയോ പോയൊളിച്ചിരിക്കുന്നു...! ……………………………… ഹായ്, ജിതേഷ്...നീയെന്താ പുതിയ സ്റ്റാന്റില്‍....? പുറകില്‍ നിന്നാണ്.... സ്വര്‍ഗത്തിലേക്ക് നുഴഞ്ഞു കയറാന്‍ ശ്രമിക്കുന്ന കട്ടുറുമ്പുകള്‍ എല്ലാം കൂടി ചേര്‍ന്ന്, കയ്യും കാലും വച്ച ഒരുരൂപം.... വിലോജ് പദ്മനാഭന്‍....സഹപാടിയാണ്....മുജ്ജന്മ ശത്രുക്കള്‍ ചിലര്‍ക്ക് സഹപാടിയായും ജനിക്കും ….! പുതിയ ബസ്സ്റ്റാന്റു അവന്റെ അച്ഛന് സ്ത്രീധനം കിട്ടിയതാണെന്ന് ഞാന്‍ അറിഞ്ഞിരുന്നില്ല... പന്നി….! ഗണപതിക്കു വച്ച തേങ്ങ അവന്റെ നെറുകം തലയില്‍ അടിച്ചു ഞാന്‍ ഉദ്ദ്യമത്തില്‍ നിന്നു പിന്മാറി... ദിവസങ്ങള്‍ ഇനിയും ഉണ്ടല്ലോ.... എന്റെ സുന്ദരി....അവള്‍ കൂത്ത്പറമ്പിലേക്കുള്ള ബസ്സ് കയറി..... വൈകുന്നേരം.... ഒരു പയ്യിന്റെയും വിശപ്പ് മാറ്റാന്‍ കഴിയാത്ത തീറ്റകളായ സൈന്‍തീറ്റ യോടും ടാന്‍തീറ്റയോടും കോസ്തീറ്റയോടും അങ്കം വെട്ടികൊണ്ടിരിക്കെ, ഉമ്മറ ക്കൊലായില്‍ നിന്നു അമ്മയുടെ അനൗന്‍സുമെന്റ്. ' ജിതെഷേ, നിന്നെ കാണാന്‍ ഒരു കുട്ടി വന്നിരിക്കുന്നു.... ഒരു പെണ്‍കുട്ടി....! ' അവസാനത്തെ വാക്കിലെ അനിഷ്ടം മനസിലാകാത്തത് പോലെ ഞാന്‍ വാതില്‍ പടിയിലെത്തി.. ഒന്നേ നോക്കിയുള്ളൂ.. ഒരു വെള്ളിടി..... ഹൃദയത്തിന്റെ റൈറ്റ് വെന്റ്രികിളില്‍ നിന്ന് ലെഫ്റ്റ് ആറ്റ്രിയം വഴി കടന്നുപോയി….. ഭൂമിയൊന്നു സ്പീഡില്‍ ഭ്രമണിച്ചോ..... ഉമിനീര് വറ്റിതുടങ്ങിയോ .... അവള്‍....! എന്നും എനിക്ക് പുഞ്ചിരി സമ്മാനിക്കുന്ന ആ സുന്ദരി ഇതാ എന്റെ വീട്ടുമുറ്റത്ത്…! അതേ ചിരിയുമായി.....! ദൈവമേ.... ഇവളിതെന്തു ഭാവിച്ചാണ്..? പെട്ടിയില്ല; കയ്യില്‍ ഒരു കുഞ്ഞു ബാഗ് മാത്രമേ ഉള്ളൂ. അത്രയും ആശ്വാസം...! 'എന്താ'ന്നു ഞാന്‍ ചോദിച്ചോ...ശബ്ദം പുറത്തു വരുന്നില്ല..... ' ഫസ്റ്റിയറിന്റെ മാത് സ് ടെക്സ്റ്റ് ഒന്ന് തര്വോ....?' അങ്ങനെ തന്നെയാണോ അവള്‍ ചോദിച്ചത്...? 'ചില്‍ ചില്‍ച്ചിലും.' ....സിമ്പലടിച്ചതല്ല ..... കഴിഞ്ഞ രണ്ടാഴ്ചയായി ഞാന്‍ കെട്ടിപൊക്കിയ എന്റെ ചില്ലുകൊട്ടാരം പൊട്ടി തകര്‍ന്നുവീണു പണ്ടാരമടങ്ങിയതാണ്.... പരീക്കുട്ടി കടലിന്റെ അഗാധങ്ങളില്‍ ശ്വാസം കിട്ടാതെ പിടഞ്ഞു.... മോഹന്‍ലാലിന്റെ നെഞ്ചത്ത് കുത്തേറ്റു…... പിന്നെയും തോല്‍ക്കാന്‍ ചന്തുവിന്റെ ജന്മം ബാക്കിയായി ..... എങ്കിലും എന്റെ സുന്ദരീീീ........എന്നോടിത് വേണമായിരുന്നോ....? ഒരു പുസ്തകത്തിന് വേണ്ടിയാണോ നീ ഈ പുഞ്ചിരിയൊക്കെ എനിക്ക് തന്നത്.....എന്റെ ഉറക്കം കളഞ്ഞത്....? പിറ്റേന്ന് മുതല്‍ എന്റെ കോളേജുയാത്ര ഏഴരക്കു തന്നെയായി…. പിന്നീടു ഞാനവളെക്കാണുന്നത് ഒരു പാര്‍ടി ജാഥയിലാണ്.... ചുകപ്പും വെള്ളയും യൂണിഫോമില്‍.....അടിവച്ചടിവച്ച് ..... അന്നും ആ വിടര്‍ന്ന കണ്ണുകളില്‍ ഒരു പുഞ്ചിരി ഉണ്ടായിരുന്നു....! എന്നാലും, ഒരു പുസ്തകത്തിന് വേണ്ടി മാത്രമായിരുന്നോ അവള്‍ ഈ പുഞ്ചിരി മുഴുവന്‍ എനിക്ക് സമ്മാനിച്ചത്....? അതോ..... ഇനി, ബിരിയാണി ശരിക്കും കൊടുക്കുന്നുണ്ടായിരുന്നോ.....? അറിഞ്ഞുകൂടാ.....! അടുത്തവര്‍ഷം അവളാബുക്ക് തിരിച്ചു തന്നു... എത്ര തവണ മറിച്ചു നോക്കിയിട്ടും ഒരു കടലാസുകഷണം പോലും ഞാനതില്‍ കണ്ടില്ല... പക്ഷെ .ഇന്നും ഞാനാബുക്ക് സൂക്ഷിക്കുന്നു.... വെറുതെ....... ഒരു പുഞ്ചിരിയുടെ ഓര്‍മയ്ക്ക്.....!
