---
title: "ഗായ് ഏക് പാൽത്തു ജാൻവർ ഹേ - വിശുദ്ധ പശുവും മലമുകളിലെ ദൈവവും"
date: 2022-10-24T04:45:31
draft: false
categories: ["Society"]
tags: ['basil joseph', 'palthu janvar', 'palthu janwar malayalam movie', 'shammi thilakan']
author: "Beaumaris"
---

<strong>ഗായ് ഏക് പാൽത്തു ജാൻവർ ഹേ - </strong><strong>വിശുദ്ധ പശുവും മലമുകളിലെ ദൈവവും</strong>

<strong>Sanuj Suseelan</strong>

ഞാൻ ഒരു മലയോര ഗ്രാമത്തിൽ ജനിച്ചു വളർന്നയാളാണ്. നാട്ടിലെ മിക്ക വീട്ടിലും ഒരു പശുവോ ആടോ കോഴിയോ ഒക്കെ തീർച്ചയായും ഉണ്ടാവും. ഞങ്ങളുടെ കുട്ടിക്കാലത്ത് അച്ഛന്റെ വീട്ടിലും മൂന്നോ നാലോ പശുക്കളുണ്ടായിരുന്നു. അതിലൊരെണ്ണമായിരുന്നു "കൊമ്പേറി". അഴിച്ചു വിട്ടാൽ അടുത്ത് നിൽക്കുന്ന ഏതെങ്കിലും മരത്തിൽ ഓടിക്കയറിയേക്കുമെന്നു തോന്നിപ്പിക്കുന്ന മട്ടിൽ പായുന്ന വളരെ അഗ്രസ്സീവ് ആയ ഒരു പശുവിന് അതുങ്ങളെ നോക്കുന്ന ചേച്ചി ഇട്ട പേരാണ് കൊമ്പേറി. എന്നും വൈകിട്ട് കറന്നതിനു ശേഷം അവളെ അൽപനേരം അഴിച്ചു വിടും. ആ സമയത്ത് നമ്മൾ പിള്ളേർ സെറ്റ് അവിടുന്ന് മാറി നിൽക്കും. അല്ലെങ്കിൽ കൊമ്പേറി പോകുന്ന വഴി ചിലപ്പോ രണ്ടു ചവിട്ട് നമുക്കിട്ടും കിട്ടും. അവിടെയുള്ള എല്ലാവർക്കും ഒരല്പം പേടിയുള്ള ഒരു പശുവായിരുന്നു അത്. നോക്കുന്ന ചേച്ചിക്കും കറക്കുന്ന കറവക്കാരനും വരെ കൊമ്പേറിയെ ശകാരിക്കാനേ സമയമുണ്ടായിരുന്നുള്ളൂ. എന്നാൽ ഒരു ദിവസം പറമ്പിലൊക്കെ കളിച്ചു നടന്നതിന് ശേഷം തിരിച്ചെത്തിയ നമ്മൾ പിള്ളേർ കണ്ടത് ചെറിയൊരു ആൾക്കൂട്ടമാണ്. അതിനു നടുവിൽ കൊമ്പേറി തളർന്നു കിടപ്പുണ്ട്. അതിശയമെന്നു പറയട്ടെ, മുമ്പ് അതിനെ തെറി പറഞ്ഞിരുന്നവരെല്ലാം ഇപ്പോൾ വിഷണ്ണരാണ്. ചേച്ചിയാണെങ്കിൽ കരയുന്നുമുണ്ട്. ഡോക്ടർ വന്നപ്പോളാണ് മരച്ചീനിയുടെ ഇല കടിച്ചു തിന്നു മത്തായിപ്പോയതാണെന്നും പേടിക്കാനൊന്നുമില്ലെന്നും മനസ്സിലായത്. മരുന്നൊക്കെ കഴിച്ച് രണ്ടു മൂന്നു മണിക്കൂറുകൾക്കകം കൊമ്പേറി വീണ്ടും ഉഷാറായപ്പോളാണ് എല്ലാവരുടെയും മുഖത്ത് ഒരു ആശ്വാസം കണ്ടത്. പിന്നെ ഒരാഴ്ച കൊമ്പേറിയ്ക്ക് കോളായിരുന്നു. എല്ലാവരും അതിനെ മത്സരിച്ചു പരിചരിക്കുകയായിരുന്നു.

<img class="size-full wp-image-355962 aligncenter" src="https://cdn.boolokam.com/articles/2022/10/wwf.webp" alt="" width="1687" height="949" />കൊച്ചു ക്‌ളാസ്സിലെ ഹിന്ദി പാഠപുസ്തകത്തിലാണ് ആദ്യമായി പാൽത്തു ജാൻവർ എന്ന പ്രയോഗം കേൾക്കുന്നത്. അതിന്റെ അർത്ഥം വളർത്തു മൃഗം എന്നാണെന്നും "ഗായ് ഏക് പാൽത്തു ജാൻവർ ഹേ" എന്ന് വച്ചാൽ പശു ഒരു വളർത്തു മൃഗമാണ് എന്നും പറഞ്ഞു തന്നത് ഹിന്ദി പഠിപ്പിക്കുന്ന വിലാസിനി ടീച്ചറാണ്. എന്നാൽ വളർത്തു നായയെപ്പോലെയോ വളർത്തു മുയലിനെപ്പോലെയോ ആയിരുന്നില്ല അവിടത്തുകാർക്ക് പശുവും ആടും കൊഴിയുമൊക്കെ. ഒരു പശുവിന്റെ പാല് വിറ്റു കിട്ടുന്ന പണവും അതിന്റെ ചാണകം വളമാക്കി ചില്ലറ കൃഷിപ്പണികളും ഒക്കെ നടത്തി വിശപ്പടക്കുകയും കുടുംബം പുലർത്തുകയും ചെയ്യുന്ന എത്രയോപേരെ ഞാൻ കണ്ടിട്ടുണ്ട്. സ്വന്തം കുഞ്ഞുങ്ങൾക്ക് ഒരസുഖം വന്നാൽ എന്ത് തോന്നുമോ അത് തന്നെയാണ് വീട്ടിലെ പശുവിനോ ആടിനോ കോഴിക്കോ ഒക്കെ ഒരു വയ്യായ്ക വന്നാൽ അവർക്കു തോന്നുന്ന വികാരം. ജീവിക്കാനുള്ള ഒരു മാർഗ്ഗം എന്ന മട്ടിലല്ല, മറിച്ച് സ്വന്തം വീട്ടിലെ ഒരംഗമായിട്ടാണ് അവർ ആ മിണ്ടാപ്രാണികളെ സംരക്ഷിക്കുന്നതും സ്നേഹിക്കുന്നതും. മനുഷ്യനും മൃഗങ്ങളും തമ്മിലുള്ള അത്തരമൊരു ബന്ധത്തിന്റെ ഏറ്റവും മനോഹരമായ ആവിഷ്കാരങ്ങളിലൊന്നാണ് ഈ സിനിമ. ആദ്യത്തെ അരമണിക്കൂറിലെ ക്ലിഷേ കഥാപാത്രങ്ങളും കഥാസന്ദർഭങ്ങളും ഒക്കെ കഴിഞ്ഞു കഥ ഒരു കുന്നു കയറിക്കഴിഞ്ഞാൽ പിന്നെ നമ്മൾ എത്തിപ്പെടുന്നത് വേറൊരു ലോകത്തിലാണ്. ജീവിതം അതിന്റെ എല്ലാ പൂർണ്ണതയിലും നിറഞ്ഞു വിലസുന്ന ഇത്തരമൊരനുഭവം അടുത്തകാലത്തൊന്നും ഒരു സിനിമയിൽ നിന്ന് കിട്ടിയിട്ടില്ല. ഇതിന്റെ കഥയെന്താണെന്നു ചോദിച്ചാൽ പ്രത്യേകിച്ചൊന്നുമില്ല എന്നാണുത്തരം. സാഹചര്യങ്ങളുടെ സമ്മർദ്ദം കാരണം ഒട്ടും ഇഷ്ടമില്ലാത്ത ഒരു ജോലി ചെയ്യാനെത്തുന്ന ഒരു യുവാവ് മനസ്സില്ലാമനസ്സോടെ അവിടവുമായി ഇഴുകി ചേരാൻ ശ്രമിക്കുന്നതും പല വെല്ലുവിളികളും അതിജീവിക്കുന്നതും ഒടുവിൽ എല്ലാം കഴിഞ്ഞ് അവൻ വിജയിക്കുന്നതും ആ ജോലിയെ ഇഷ്ടപ്പെടാൻ തുടങ്ങുന്നതുമാണ് ഈ സിനിമയുടെയും കഥ. തീർച്ചയായും നമ്മൾ ഒരുപാടു തവണ കണ്ടിട്ടുള്ള ഒരു പ്ലോട്ട്. എന്നാൽ ഈ സിനിമയുടെ പുറകിലുള്ള വലിയ പേരുകാർ അത്തരം ഒരു സാധാരണ കഥ തെരഞ്ഞെടുക്കാൻ ഒരു സാദ്ധ്യതയുമില്ല എന്നും തോന്നി. അത് ശരിയായിരുന്നു താനും.

<img class="wp-image-355963 aligncenter" src="https://cdn.boolokam.com/articles/2022/10/paltu-janwar.jpg" alt="" width="1108" height="646" />ഡേവിസിന്റെ പശു മല കയറുന്നിടം മുതലാണ് ഈ സിനിമ അതിന്റെ യഥാർത്ഥ ട്രാക്കിൽ പ്രവേശിക്കുന്നത്. മഴ പെയ്യാൻ മുട്ടി നിൽക്കുന്ന ആ സായാഹ്നത്തിൽ മേഘങ്ങൾക്കും ആകാശത്തിനും താഴെ അവിടെ നടക്കുന്നത് തികച്ചും ആത്മീയമായ ഒരു ഇടപാടാണ്. അവിടെ ഈശ്വരന്റെ പ്രതിപുരുഷനായ പുരോഹിതനുണ്ട്. ചോര മണത്തു നിൽക്കുന്ന സാത്താനുണ്ട്. നിസ്സഹായനായ മനുഷ്യനുണ്ട്. അവനെ സഹായിക്കാൻ ഈശ്വരൻ അയയ്ക്കുന്ന മാലാഖമാരുണ്ട്. വിശ്വാസവും യുക്തിചിന്തയും തമ്മിലുള്ള കോൺഫ്ലിക്റ്റുകളെപ്പറ്റിയുള്ള രസകരമായ നിരീക്ഷണങ്ങളും ഈ ചിത്രത്തിലുണ്ട്. ഒരു പ്രതിസന്ധി ഘട്ടത്തിൽ നിസ്സഹായനായി തുഴഞ്ഞു നിൽക്കുന്ന ഒരു മനുഷ്യൻ ആഗ്രഹിക്കുന്നത് അപ്പോളത്തെ ആ അവസ്ഥയിൽ നിന്നൊരു രക്ഷപ്പെടൽ മാത്രമാണ്. എത്രയും വേഗം അവനത് ആര് നൽകുന്നു അതാണ് അവനു ദൈവമെന്ന ലളിതമായ യാഥാർഥ്യം ഒരു നാടകീയതയുമില്ലാതെ പറയുകയാണ് ഈ സിനിമ. ആ പാവം ജീവിയുടെ രക്തം വീഴിക്കാനൊരുങ്ങുന്ന പുരോഹിതന് നേരെ ഇടിവാൾ വീശിയതും ഒരുപക്ഷെ ദൈവം തന്നെയായിരിക്കാം. നിങ്ങൾ ചെയ്തുകൊണ്ടിരിക്കുന്ന പാപപ്രവൃത്തി നിർത്താൻ ഈശ്വരൻ ഒരു സിഗ്നൽ കാണിച്ചതാണ് ഇന്നവിടെ നിൽക്കുന്ന ഓരോരുത്തരും തിരിച്ചറിയുന്നുണ്ട്. അതിനോട് പ്രതികരിക്കുന്നുണ്ട്. എനിക്ക് ഏറ്റവും ഇഷ്ടമായ മറ്റൊരു രംഗമാണ് ക്ടാവിനെ തിരിച്ചു കിടത്താൻ പ്രസൂൺ വൃത്തിയുള്ള ഒരു തുണി അന്വേഷിക്കുന്ന സീൻ. കുറച്ചു മുമ്പ് വരെ ക്ഷീണിതനായ ആ മൃഗത്തിന്റെ ശരീരത്തിനും തോലിനും വെവ്വേറെ വില പറഞ്ഞ അറവുകാരനായ ഏപ്പ് തന്നെയാണ് അച്ചന്റെ ഊറാല എന്തുകൊണ്ട് ഉപയോഗിച്ചുകൂടാ എന്നുള്ള ഐഡിയ പറഞ്ഞുകൊടുക്കുന്നതും. അതുവരെ അമ്പിനും വില്ലിനും അയയാതിരുന്ന അച്ചനും ആ പിറവിയുടെ കർമ്മങ്ങളെ കർത്താവിനെ ഏൽപ്പിച്ച് സന്തോഷത്തോടെ അത് പ്രസൂണിനെ ഏൽപ്പിക്കുകയാണ്. ക്ടാവ് പുറത്തുവന്നുകഴിയുമ്പോൾ കണ്ണീർ പൊഴിക്കുന്നത് ഡേവിസും പ്രസൂണും കവളക്കുന്നേൽ അച്ചനും മാത്രമല്ല ഏപ്പും കൂടിയാണ്. എന്തൊക്കെ കുണ്ടുകളിൽ വീണാലും ചെളിപുരളാത്തതും വീണ്ടും ഉജ്ജ്വലമായി പ്രകാശിക്കുന്നതുമാണ് മനുഷ്യത്വം എന്ന് ഇതിലും മനോഹരമായി എങ്ങനെ പറയാനാണ്.

<img class="size-full wp-image-355964 aligncenter" src="https://cdn.boolokam.com/articles/2022/10/rrrrt4.webp" alt="" width="2500" height="1500" />അനീഷ് അഞ്ജലിയുടെ കഥയ്ക്ക് തിരക്കഥയും സംഭാഷങ്ങളും ഒരുക്കിയിരിക്കുന്നത് പ്രശസ്ത കഥാകൃത്തായ വിനോയ് തോമസും ചേർന്നാണ്. ഇരിട്ടിയിലെ ഒരു മലയോരഗ്രാമത്തിൽ ജനിച്ചുവളർന്ന അദ്ദേഹത്തിന്റെ ജീവിതാനുഭവങ്ങൾ ഈ സിനിമയിലെ കഥാന്തരീക്ഷം സൃഷ്ടിക്കുന്നതിലും കഥാപാത്രങ്ങളെ രൂപപ്പെടുത്തുന്നതിലും സംഭാഷണങ്ങളിലും ഒക്കെ നന്നായി സഹായിച്ചിട്ടുണ്ട്. സത്യത്തിൽ കുടിയാന്മല മാത്രമല്ല കേരളത്തിലെ ഏതു മലയോര ഗ്രാമത്തിലെയും ജീവിതം ഏകദേശം ഇതുപോലെ തന്നെയാണ്. ആദ്യചിത്രമാണെന്ന ഒരു തോന്നലും സൃഷ്ടിക്കാത്ത രീതിയിൽ അതിമനോഹരമായി കഥ പറയാൻ സംവിധായകനായ സംഗീതിനും സാധിച്ചിട്ടുണ്ട്. വളരെ പ്രതീക്ഷ നൽകുന്ന ഒരു സംവിധായകനാണ് സംഗീത് എന്ന് ഉറപ്പിച്ചു പറയാവുന്ന വിധം പെർഫെക്ഷൻ ഇതിലെ പല രംഗങ്ങളിലുമുണ്ട് . മൂന്നുപേർക്കും അഭിനന്ദനങ്ങൾ. രണദിവെയുടെ ഛായാഗ്രഹണം, ജസ്റ്റിൻ വർഗീസിന്റെ സംഗീതം,ഗോകുൽ ദാസിന്റെ കലാസംവിധാനം, നിതിൻ ലൂക്കോസിന്റെ ശബ്ദ സംവിധാനം എന്നിവയും സിനിമയ്ക്ക് ശക്തമായ പിന്തുണ നൽകുന്നുണ്ട്. എടുത്തുപറയേണ്ട ഒന്നാണ് ഇതിലെ VFX വർക്ക്. Egg White VFX ആണ് ഇതിലെ കമ്പ്യൂട്ടർ നിർമിത രംഗങ്ങളുടെ പുറകിലുള്ളത്. അത്യുഗ്രൻ വർക്ക് എന്നേ പറയാനുള്ളൂ.

<img class="size-full wp-image-355965 aligncenter" src="https://cdn.boolokam.com/articles/2022/10/fwffff.jpg" alt="" width="1280" height="700" />അഭിനേതാക്കളിലാരാണ് ഏറ്റവും മിടുക്കൻ എന്നൊരു ചോദ്യം വന്നാൽ ആദ്യന്തം ഇതൊരു ജോണി ആന്റണി സിനിമയാണെന്ന് പറയേണ്ടി വരും. ഡേവിസ് എന്ന കഥാപാത്രത്തെയല്ലാതെ ജോണി ആന്റണി എന്ന നടനെ ഈ സിനിമയിൽ കാണാൻ കഴിയില്ല. സെമിത്തേരിയിൽ കാരണവന്മാരോട് കലമ്പുന്ന രംഗത്തായാലും പ്രസൂണിനോട് പരിഭവപ്പെടുന്ന രംഗത്തായാലും വീണുകിടക്കുന്ന മോളിക്കുട്ടിയ്ക്കു ചുറ്റും പരിഭ്രാന്തനായി ഓടിനടക്കുന്നിടത്തായാലും നമ്മൾ കാണുന്നത് നിഷ്കളങ്കനായ ഒരു മലയോര കർഷകനെയും സ്നേഹിക്കാൻ മാത്രമറിയാവുന്ന ഒരു മനുഷ്യനെയുമാണ്. സ്വന്തം മകളെ വിളിക്കുന്ന അതേ കരുണയും സ്നേഹവും കരുതലും ഡേവിസിന്റെ മോളിക്കുട്ടീ എന്ന വിളിയിലുമുണ്ട്. തൊഴുത്തിന് പരിഹാരമുണ്ടാക്കാം എന്ന വാഗ്ദാനവുമായി വീട്ടിലെത്തുന്ന പ്രസൂണിനെ ഭീഷണിപ്പെടുത്തുന്ന ഡേവിസ് "നമുക്കും ഇവിടെ ആൾക്കാരൊക്കെയുണ്ട് , അവരെയൊക്കെ ഇടപെടുത്താൻ എനിക്കുമറിയാം" എന്ന് പറയുമ്പോൾ ആ ശബ്ദത്തിൽ ചെറിയ ഒരു ഇടർച്ചയുണ്ട്.

<img class="wp-image-355966 aligncenter" src="https://cdn.boolokam.com/articles/2022/10/bbhrh.jpg" alt="" width="1138" height="709" />എന്തുകൊണ്ടാണ് ആ ഇടർച്ച എന്ന് നമുക്ക് മനസ്സിലാവുന്നത് പിന്നീട് സെമിത്തേരിയുടെ അറ്റത്തിരുന്നു ഉണ്ണിയേശുവിനോടും കാരണവന്മാരോടും തനിയെ സംസാരിക്കുന്ന ഡേവിസിനെ കാണുമ്പോളാണ്. കുന്നിനു മുകളിലേക്ക് മരുന്നെത്തിക്കാൻ കൂട്ടുകാർ ആരെങ്കിലുമുണ്ടോ ചേട്ടാ എന്ന് പ്രസൂൺ ചോദിക്കുമ്പോൾ "കൂട്ടുകാർ..." എന്ന് അർദ്ധോക്തിയിൽ നിർത്തുന്ന ഡേവിസ് ശരിക്കും നിസ്സഹായനായ ഒരു ഒറ്റയാനാണ്. അയാളുടെ മുൻകോപവും പൊട്ടിത്തെറിയുമൊക്കെ അതിന്റെ ബൈ പ്രോഡക്ട് മാത്രമാണ്. ആദ്യത്തെ ആ സീനിലും കുന്നിൻ മുകളിലത്തെ ആ നിമിഷത്തിലും ഡേവിസിന്റെ ഉള്ളിൽ ഓടിക്കൊണ്ടിരിക്കുന്ന വികാരങ്ങൾ ജോണി ആന്റണി ഒരു കാർബൺ കോപ്പി ഒപ്പിയെടുക്കുന്നതുപോലെ പകർത്തിയെടുത്ത് വച്ചിട്ടുണ്ട്. കവളക്കുന്നേൽ അച്ചനും സംഘവും എത്തി പ്രാർത്ഥനയിലേക്കും മറ്റും കടക്കുമ്പോളും ഡേവിസിന്റെ മുഖത്തു മാറിമറിയുന്ന ഭാവങ്ങൾ പലതാണ്. മോളിക്കുട്ടി ഇതോടെ എഴുനേൽക്കുമായിരിക്കും എന്ന പ്രതീക്ഷയും എന്നാൽ ശരിയായ വഴിയിലാണോ കാര്യങ്ങൾ പോകുന്നതെന്ന ആശയക്കുഴപ്പവും മഴയും ഇടിയും തെരുവാകുന്നിന്റെ ചരിത്രവും ചേർന്ന് സൃഷ്ടിക്കുന്ന ആകുലതയുമെല്ലാം സൂഷ്മാംശങ്ങൾ സഹിതം അദ്ദേഹത്തിന്റെ മുഖത്ത് വന്നു പോകുന്നുണ്ട്. പ്രസൂണിനെയും കൊണ്ട് കുന്നിൻ മുകളിലേക്ക് പിടച്ചു കയറുന്ന ഡേവിസ് ഒടുവിൽ നേരെ നിൽക്കുന്നത് മോളിക്കുട്ടി നിവർന്നു നിൽക്കുമ്പോളാണ്. ഇതുവരെ അഭിനയിച്ചതിൽ വരനെ ആവശ്യമുണ്ടും "ലവ്" എന്ന സിനിമയിലെ ചെറു രംഗവും ഒഴിച്ചാൽ ജോണി ആന്റണി എന്ന നടനെ ഏറ്റവും മനോഹരമായി ഉപയോഗപ്പെടുത്തിയിട്ടുള്ള ചിത്രമാണ് പാൽത്തു ജാൻവർ എന്ന് നിസ്സംശയം പറയാം. അദ്ദേഹത്തിന്റെ കരിയർ ബെസ്റ്റ് റോൾ. അംഗീകാരങ്ങൾ അർഹിക്കുന്ന മനോഹരമായ പ്രകടനം.

<img class="size-full wp-image-355967 aligncenter" src="https://cdn.boolokam.com/articles/2022/10/fwgghhh.jpg" alt="" width="1200" height="800" />പേരറിയാവുന്നതും അറിയാത്തതുമായ ഒരുപിടി അഭിനേതാക്കൾ ഈ ചിത്രത്തിലുണ്ട്. ആരാണ് കൂടുതൽ മികച്ചത് എന്ന് കണ്ടുപിടിക്കണമെങ്കിൽ കുറെ കഷ്ടപ്പെടേണ്ടി വരും. അത്രയ്ക്കും തന്മയത്വത്തോടെയാണ് ഓരോരുത്തരും ഇതിൽ അഭിനയിച്ചിരിക്കുന്നത്. ഡേവിസിനെ പോലെ തന്നെ ഡേവിസിന്റെ ഭാര്യയെ അവതരിപ്പിച്ച ജയാ കുറുപ്പും വളരെ സ്വാഭാവികമായ മികച്ച പ്രകടനമാണ് കാഴ്ച വച്ചിരിക്കുന്നത്. സാധാരണയിൽ നിന്ന് വ്യത്യസ്തമായി ഒരു കൗശലക്കാരൻ കഥാപാത്രത്തെയാണ് ഇന്ദ്രൻസ് ഈ സിനിമയിൽ അവതരിപ്പിച്ചിരിക്കുന്നത്. "മാമനോടൊന്നും തോന്നല്ലേ മക്കളേ" എന്ന കരിക്കിലെ പ്രശസ്തമായ ഡയലോഗിനെയും ആ കഥാപാത്രത്തെയും ഓർമിപ്പിച്ചു ഇന്ദ്രൻസിന്റെ കൊച്ചു ജോർജ് സാർ എന്ന മെമ്പർ. ഷമ്മി തിലകൻ അവതരിപ്പിച്ച ഡോക്ടർ സുനിൽ എന്ന കഥാപാത്രം എന്തിനു വേണ്ടിയായിരുന്നു എന്ന് മനസ്സിലാവുന്നില്ല. ജോജിയിലും മറ്റും അസാമാന്യ പ്രകടനം കാഴ്ച വച്ച അദ്ദേഹത്തെ ഈ റോളിൽ ഒട്ടും ഇഷ്ടമായതുമില്ല. ബേസിലിന്റെ പ്രസൂൺ കൃഷ്ണകുമാർ അപൂർവം ചില സീനുകളിൽ മുഷിപ്പിക്കുകയും ഒരുപാട് രംഗങ്ങളിൽ അതിശയിപ്പിക്കുകയും ചെയ്തു. അനുജനോടുള്ള സ്നേഹവും കരുതലും അവന്റെ ഭാവിയെക്കുറിച്ചുള്ള ആശങ്കയും എല്ലാം പങ്കു വയ്ക്കുന്ന ആ ചേച്ചിയുടെ വേഷം അതിമനോഹരമായിട്ടാണ് ഉണ്ണിമായ പ്രസാദ് അവതരിപ്പിച്ചിരിക്കുന്നത്. അതുപോലെ തന്നെ കിരൺ പീതാംബരന്റെ മാത്യൂസ് എന്ന വേഷവും. അപാരമായ കണ്ടിന്യൂയിറ്റി കിരണിന്റെ അഭിനയത്തിലുണ്ട്. ദിലീഷ് പോത്തൻ, സിബി തോമസ്, മധു ഉമാലയം, ജോജി ജോൺ എന്നിവരും അവരവരുടെ വേഷങ്ങൾ ഭംഗിയാക്കി.

<img class="size-full wp-image-355968 aligncenter" src="https://cdn.boolokam.com/articles/2022/10/rrrrrrf.webp" alt="" width="1200" height="675" />പ്രവചനീയമായ കഥ എന്നത് ഈ സിനിമയുടെ ഒരു ന്യൂനതയായി എടുത്തു പറയുന്ന ഒരുപാട് റിവ്യൂസ് കണ്ടിരുന്നു. ഈ സിനിമ പറയാൻ ശ്രമിക്കുന്നത് പ്രസൂണിൻറെ കഥയല്ല. ഡേവിസിന്റെയുമല്ല. ജീവിതം എന്ന ലോകത്തിലെ ഏറ്റവും മനോഹരവും ദുരൂഹവുമായ സംഗതിയുടെ പ്രകാശമാനമായ ഒരു വശം വളരെ ആഴത്തിൽ കാട്ടിത്തരുന്ന ഒരു സിനിമയാണിത്. നാലപതുകൾ കടന്നവർക്കാവും ഒരുപക്ഷെ ഈ സിനിമ കൂടുതൽ ആസ്വാദ്യമായി തോന്നുക. ജീവിതാനുഭവങ്ങളാണ് അതിനു കാരണം. പ്രകാശ വേഗത്തിൽ മാറിക്കൊണ്ടിരിക്കുന്ന മലയാളിയുടെ ജീവിതത്തിൽ ഇന്നെവിടെയാണ് കൃഷിയും പശുവും പട്ടിണിയും ഒക്കെയുള്ളത് ? ഒറ്റപ്പെട്ട ചില സംഭവങ്ങൾ അല്ലാതെ ഭൂരിഭാഗം മനുഷ്യരും പണ്ടത്തേക്കാൾ എത്രയോ മികച്ച സൗകര്യങ്ങളിലാണ് ഇപ്പോൾ ജീവിക്കുന്നത്. ഒരു നാൽക്കാലിയുടെ ബലത്തിൽ മാത്രം ജീവിതം പടുത്തുയർത്തിയ മനുഷ്യരുടെ പിന്തലമുറക്കാർ ആരും റിസ്കുള്ള ഒരു ആ വഴി സ്വീകരിച്ചതുമില്ല. ഇപ്പോൾ കൗ വെറും കൗ അല്ല, ഹോളി കൗ ആണ്. അതിന്റെ കാരണം ഞാൻ പറയാതെ തന്നെ നിങ്ങൾക്ക് മനസ്സിലായിട്ടുണ്ടാവും. എന്തായാലും എളുപ്പത്തിൽ പണമുണ്ടാക്കാൻ ഓടിപ്പാഞ്ഞു നടക്കുന്ന മനുഷ്യരുടെയിടയിൽ ഇത്തരമൊരു സിനിമ ഒരു വമ്പൻ ഹിറ്റായി മാറാതിരുന്നതിനു കാരണം ആ ജനറേഷൻ ഗ്യാപ് തന്നെയാവും. ഹോട്ട് സ്റ്റാറിൽ സിനിമ സ്ട്രീം ചെയ്യുന്നുണ്ട്. തീർച്ചയായും കാണുക.


![ഗായ് ഏക് പാൽത്തു ജാൻവർ ഹേ - വിശുദ്ധ പശുവും മലമുകളിലെ ദൈവവും](https://cdn.boolokam.com/articles/2022/10/wwf.webp)**ഗായ് ഏക് പാൽത്തു ജാൻവർ ഹേ -****വിശുദ്ധ പശുവും മലമുകളിലെ ദൈവവും** **Sanuj Suseelan** ഞാൻ ഒരു മലയോര ഗ്രാമത്തിൽ ജനിച്ചു വളർന്നയാളാണ്. നാട്ടിലെ മിക്ക വീട്ടിലും ഒരു പശുവോ ആടോ കോഴിയോ ഒക്കെ തീർച്ചയായും ഉണ്ടാവും. ഞങ്ങളുടെ കുട്ടിക്കാലത്ത് അച്ഛന്റെ വീട്ടിലും മൂന്നോ നാലോ പശുക്കളുണ്ടായിരുന്നു. അതിലൊരെണ്ണമായിരുന്നു "കൊമ്പേറി". അഴിച്ചു വിട്ടാൽ അടുത്ത് നിൽക്കുന്ന ഏതെങ്കിലും മരത്തിൽ ഓടിക്കയറിയേക്കുമെന്നു തോന്നിപ്പിക്കുന്ന മട്ടിൽ പായുന്ന വളരെ അഗ്രസ്സീവ് ആയ ഒരു പശുവിന് അതുങ്ങളെ നോക്കുന്ന ചേച്ചി ഇട്ട പേരാണ് കൊമ്പേറി. എന്നും വൈകിട്ട് കറന്നതിനു ശേഷം അവളെ അൽപനേരം അഴിച്ചു വിടും. ആ സമയത്ത് നമ്മൾ പിള്ളേർ സെറ്റ് അവിടുന്ന് മാറി നിൽക്കും. അല്ലെങ്കിൽ കൊമ്പേറി പോകുന്ന വഴി ചിലപ്പോ രണ്ടു ചവിട്ട് നമുക്കിട്ടും കിട്ടും. അവിടെയുള്ള എല്ലാവർക്കും ഒരല്പം പേടിയുള്ള ഒരു പശുവായിരുന്നു അത്. നോക്കുന്ന ചേച്ചിക്കും കറക്കുന്ന കറവക്കാരനും വരെ കൊമ്പേറിയെ ശകാരിക്കാനേ സമയമുണ്ടായിരുന്നുള്ളൂ. എന്നാൽ ഒരു ദിവസം പറമ്പിലൊക്കെ കളിച്ചു നടന്നതിന് ശേഷം തിരിച്ചെത്തിയ നമ്മൾ പിള്ളേർ കണ്ടത് ചെറിയൊരു ആൾക്കൂട്ടമാണ്. അതിനു നടുവിൽ കൊമ്പേറി തളർന്നു കിടപ്പുണ്ട്. അതിശയമെന്നു പറയട്ടെ, മുമ്പ് അതിനെ തെറി പറഞ്ഞിരുന്നവരെല്ലാം ഇപ്പോൾ വിഷണ്ണരാണ്. ചേച്ചിയാണെങ്കിൽ കരയുന്നുമുണ്ട്. ഡോക്ടർ വന്നപ്പോളാണ് മരച്ചീനിയുടെ ഇല കടിച്ചു തിന്നു മത്തായിപ്പോയതാണെന്നും പേടിക്കാനൊന്നുമില്ലെന്നും മനസ്സിലായത്. മരുന്നൊക്കെ കഴിച്ച് രണ്ടു മൂന്നു മണിക്കൂറുകൾക്കകം കൊമ്പേറി വീണ്ടും ഉഷാറായപ്പോളാണ് എല്ലാവരുടെയും മുഖത്ത് ഒരു ആശ്വാസം കണ്ടത്. പിന്നെ ഒരാഴ്ച കൊമ്പേറിയ്ക്ക് കോളായിരുന്നു. എല്ലാവരും അതിനെ മത്സരിച്ചു പരിചരിക്കുകയായിരുന്നു. കൊച്ചു ക്‌ളാസ്സിലെ ഹിന്ദി പാഠപുസ്തകത്തിലാണ് ആദ്യമായി പാൽത്തു ജാൻവർ എന്ന പ്രയോഗം കേൾക്കുന്നത്. അതിന്റെ അർത്ഥം വളർത്തു മൃഗം എന്നാണെന്നും "ഗായ് ഏക് പാൽത്തു ജാൻവർ ഹേ" എന്ന് വച്ചാൽ പശു ഒരു വളർത്തു മൃഗമാണ് എന്നും പറഞ്ഞു തന്നത് ഹിന്ദി പഠിപ്പിക്കുന്ന വിലാസിനി ടീച്ചറാണ്. എന്നാൽ വളർത്തു നായയെപ്പോലെയോ വളർത്തു മുയലിനെപ്പോലെയോ ആയിരുന്നില്ല അവിടത്തുകാർക്ക് പശുവും ആടും കൊഴിയുമൊക്കെ. ഒരു പശുവിന്റെ പാല് വിറ്റു കിട്ടുന്ന പണവും അതിന്റെ ചാണകം വളമാക്കി ചില്ലറ കൃഷിപ്പണികളും ഒക്കെ നടത്തി വിശപ്പടക്കുകയും കുടുംബം പുലർത്തുകയും ചെയ്യുന്ന എത്രയോപേരെ ഞാൻ കണ്ടിട്ടുണ്ട്. സ്വന്തം കുഞ്ഞുങ്ങൾക്ക് ഒരസുഖം വന്നാൽ എന്ത് തോന്നുമോ അത് തന്നെയാണ് വീട്ടിലെ പശുവിനോ ആടിനോ കോഴിക്കോ ഒക്കെ ഒരു വയ്യായ്ക വന്നാൽ അവർക്കു തോന്നുന്ന വികാരം. ജീവിക്കാനുള്ള ഒരു മാർഗ്ഗം എന്ന മട്ടിലല്ല, മറിച്ച് സ്വന്തം വീട്ടിലെ ഒരംഗമായിട്ടാണ് അവർ ആ മിണ്ടാപ്രാണികളെ സംരക്ഷിക്കുന്നതും സ്നേഹിക്കുന്നതും. മനുഷ്യനും മൃഗങ്ങളും തമ്മിലുള്ള അത്തരമൊരു ബന്ധത്തിന്റെ ഏറ്റവും മനോഹരമായ ആവിഷ്കാരങ്ങളിലൊന്നാണ് ഈ സിനിമ. ആദ്യത്തെ അരമണിക്കൂറിലെ ക്ലിഷേ കഥാപാത്രങ്ങളും കഥാസന്ദർഭങ്ങളും ഒക്കെ കഴിഞ്ഞു കഥ ഒരു കുന്നു കയറിക്കഴിഞ്ഞാൽ പിന്നെ നമ്മൾ എത്തിപ്പെടുന്നത് വേറൊരു ലോകത്തിലാണ്. ജീവിതം അതിന്റെ എല്ലാ പൂർണ്ണതയിലും നിറഞ്ഞു വിലസുന്ന ഇത്തരമൊരനുഭവം അടുത്തകാലത്തൊന്നും ഒരു സിനിമയിൽ നിന്ന് കിട്ടിയിട്ടില്ല. ഇതിന്റെ കഥയെന്താണെന്നു ചോദിച്ചാൽ പ്രത്യേകിച്ചൊന്നുമില്ല എന്നാണുത്തരം. സാഹചര്യങ്ങളുടെ സമ്മർദ്ദം കാരണം ഒട്ടും ഇഷ്ടമില്ലാത്ത ഒരു ജോലി ചെയ്യാനെത്തുന്ന ഒരു യുവാവ് മനസ്സില്ലാമനസ്സോടെ അവിടവുമായി ഇഴുകി ചേരാൻ ശ്രമിക്കുന്നതും പല വെല്ലുവിളികളും അതിജീവിക്കുന്നതും ഒടുവിൽ എല്ലാം കഴിഞ്ഞ് അവൻ വിജയിക്കുന്നതും ആ ജോലിയെ ഇഷ്ടപ്പെടാൻ തുടങ്ങുന്നതുമാണ് ഈ സിനിമയുടെയും കഥ. തീർച്ചയായും നമ്മൾ ഒരുപാടു തവണ കണ്ടിട്ടുള്ള ഒരു പ്ലോട്ട്. എന്നാൽ ഈ സിനിമയുടെ പുറകിലുള്ള വലിയ പേരുകാർ അത്തരം ഒരു സാധാരണ കഥ തെരഞ്ഞെടുക്കാൻ ഒരു സാദ്ധ്യതയുമില്ല എന്നും തോന്നി. അത് ശരിയായിരുന്നു താനും. ![](https://cdn.boolokam.com/articles/2022/10/paltu-janwar.jpg)ഡേവിസിന്റെ പശു മല കയറുന്നിടം മുതലാണ് ഈ സിനിമ അതിന്റെ യഥാർത്ഥ ട്രാക്കിൽ പ്രവേശിക്കുന്നത്. മഴ പെയ്യാൻ മുട്ടി നിൽക്കുന്ന ആ സായാഹ്നത്തിൽ മേഘങ്ങൾക്കും ആകാശത്തിനും താഴെ അവിടെ നടക്കുന്നത് തികച്ചും ആത്മീയമായ ഒരു ഇടപാടാണ്. അവിടെ ഈശ്വരന്റെ പ്രതിപുരുഷനായ പുരോഹിതനുണ്ട്. ചോര മണത്തു നിൽക്കുന്ന സാത്താനുണ്ട്. നിസ്സഹായനായ മനുഷ്യനുണ്ട്. അവനെ സഹായിക്കാൻ ഈശ്വരൻ അയയ്ക്കുന്ന മാലാഖമാരുണ്ട്. വിശ്വാസവും യുക്തിചിന്തയും തമ്മിലുള്ള കോൺഫ്ലിക്റ്റുകളെപ്പറ്റിയുള്ള രസകരമായ നിരീക്ഷണങ്ങളും ഈ ചിത്രത്തിലുണ്ട്. ഒരു പ്രതിസന്ധി ഘട്ടത്തിൽ നിസ്സഹായനായി തുഴഞ്ഞു നിൽക്കുന്ന ഒരു മനുഷ്യൻ ആഗ്രഹിക്കുന്നത് അപ്പോളത്തെ ആ അവസ്ഥയിൽ നിന്നൊരു രക്ഷപ്പെടൽ മാത്രമാണ്. എത്രയും വേഗം അവനത് ആര് നൽകുന്നു അതാണ് അവനു ദൈവമെന്ന ലളിതമായ യാഥാർഥ്യം ഒരു നാടകീയതയുമില്ലാതെ പറയുകയാണ് ഈ സിനിമ. ആ പാവം ജീവിയുടെ രക്തം വീഴിക്കാനൊരുങ്ങുന്ന പുരോഹിതന് നേരെ ഇടിവാൾ വീശിയതും ഒരുപക്ഷെ ദൈവം തന്നെയായിരിക്കാം. നിങ്ങൾ ചെയ്തുകൊണ്ടിരിക്കുന്ന പാപപ്രവൃത്തി നിർത്താൻ ഈശ്വരൻ ഒരു സിഗ്നൽ കാണിച്ചതാണ് ഇന്നവിടെ നിൽക്കുന്ന ഓരോരുത്തരും തിരിച്ചറിയുന്നുണ്ട്. അതിനോട് പ്രതികരിക്കുന്നുണ്ട്. എനിക്ക് ഏറ്റവും ഇഷ്ടമായ മറ്റൊരു രംഗമാണ് ക്ടാവിനെ തിരിച്ചു കിടത്താൻ പ്രസൂൺ വൃത്തിയുള്ള ഒരു തുണി അന്വേഷിക്കുന്ന സീൻ. കുറച്ചു മുമ്പ് വരെ ക്ഷീണിതനായ ആ മൃഗത്തിന്റെ ശരീരത്തിനും തോലിനും വെവ്വേറെ വില പറഞ്ഞ അറവുകാരനായ ഏപ്പ് തന്നെയാണ് അച്ചന്റെ ഊറാല എന്തുകൊണ്ട് ഉപയോഗിച്ചുകൂടാ എന്നുള്ള ഐഡിയ പറഞ്ഞുകൊടുക്കുന്നതും. അതുവരെ അമ്പിനും വില്ലിനും അയയാതിരുന്ന അച്ചനും ആ പിറവിയുടെ കർമ്മങ്ങളെ കർത്താവിനെ ഏൽപ്പിച്ച് സന്തോഷത്തോടെ അത് പ്രസൂണിനെ ഏൽപ്പിക്കുകയാണ്. ക്ടാവ് പുറത്തുവന്നുകഴിയുമ്പോൾ കണ്ണീർ പൊഴിക്കുന്നത് ഡേവിസും പ്രസൂണും കവളക്കുന്നേൽ അച്ചനും മാത്രമല്ല ഏപ്പും കൂടിയാണ്. എന്തൊക്കെ കുണ്ടുകളിൽ വീണാലും ചെളിപുരളാത്തതും വീണ്ടും ഉജ്ജ്വലമായി പ്രകാശിക്കുന്നതുമാണ് മനുഷ്യത്വം എന്ന് ഇതിലും മനോഹരമായി എങ്ങനെ പറയാനാണ്. ![](https://cdn.boolokam.com/articles/2022/10/rrrrt4.webp)അനീഷ് അഞ്ജലിയുടെ കഥയ്ക്ക് തിരക്കഥയും സംഭാഷങ്ങളും ഒരുക്കിയിരിക്കുന്നത് പ്രശസ്ത കഥാകൃത്തായ വിനോയ് തോമസും ചേർന്നാണ്. ഇരിട്ടിയിലെ ഒരു മലയോരഗ്രാമത്തിൽ ജനിച്ചുവളർന്ന അദ്ദേഹത്തിന്റെ ജീവിതാനുഭവങ്ങൾ ഈ സിനിമയിലെ കഥാന്തരീക്ഷം സൃഷ്ടിക്കുന്നതിലും കഥാപാത്രങ്ങളെ രൂപപ്പെടുത്തുന്നതിലും സംഭാഷണങ്ങളിലും ഒക്കെ നന്നായി സഹായിച്ചിട്ടുണ്ട്. സത്യത്തിൽ കുടിയാന്മല മാത്രമല്ല കേരളത്തിലെ ഏതു മലയോര ഗ്രാമത്തിലെയും ജീവിതം ഏകദേശം ഇതുപോലെ തന്നെയാണ്. ആദ്യചിത്രമാണെന്ന ഒരു തോന്നലും സൃഷ്ടിക്കാത്ത രീതിയിൽ അതിമനോഹരമായി കഥ പറയാൻ സംവിധായകനായ സംഗീതിനും സാധിച്ചിട്ടുണ്ട്. വളരെ പ്രതീക്ഷ നൽകുന്ന ഒരു സംവിധായകനാണ് സംഗീത് എന്ന് ഉറപ്പിച്ചു പറയാവുന്ന വിധം പെർഫെക്ഷൻ ഇതിലെ പല രംഗങ്ങളിലുമുണ്ട് . മൂന്നുപേർക്കും അഭിനന്ദനങ്ങൾ. രണദിവെയുടെ ഛായാഗ്രഹണം, ജസ്റ്റിൻ വർഗീസിന്റെ സംഗീതം,ഗോകുൽ ദാസിന്റെ കലാസംവിധാനം, നിതിൻ ലൂക്കോസിന്റെ ശബ്ദ സംവിധാനം എന്നിവയും സിനിമയ്ക്ക് ശക്തമായ പിന്തുണ നൽകുന്നുണ്ട്. എടുത്തുപറയേണ്ട ഒന്നാണ് ഇതിലെ VFX വർക്ക്. Egg White VFX ആണ് ഇതിലെ കമ്പ്യൂട്ടർ നിർമിത രംഗങ്ങളുടെ പുറകിലുള്ളത്. അത്യുഗ്രൻ വർക്ക് എന്നേ പറയാനുള്ളൂ. ![](https://cdn.boolokam.com/articles/2022/10/fwffff.jpg)അഭിനേതാക്കളിലാരാണ് ഏറ്റവും മിടുക്കൻ എന്നൊരു ചോദ്യം വന്നാൽ ആദ്യന്തം ഇതൊരു ജോണി ആന്റണി സിനിമയാണെന്ന് പറയേണ്ടി വരും. ഡേവിസ് എന്ന കഥാപാത്രത്തെയല്ലാതെ ജോണി ആന്റണി എന്ന നടനെ ഈ സിനിമയിൽ കാണാൻ കഴിയില്ല. സെമിത്തേരിയിൽ കാരണവന്മാരോട് കലമ്പുന്ന രംഗത്തായാലും പ്രസൂണിനോട് പരിഭവപ്പെടുന്ന രംഗത്തായാലും വീണുകിടക്കുന്ന മോളിക്കുട്ടിയ്ക്കു ചുറ്റും പരിഭ്രാന്തനായി ഓടിനടക്കുന്നിടത്തായാലും നമ്മൾ കാണുന്നത് നിഷ്കളങ്കനായ ഒരു മലയോര കർഷകനെയും സ്നേഹിക്കാൻ മാത്രമറിയാവുന്ന ഒരു മനുഷ്യനെയുമാണ്. സ്വന്തം മകളെ വിളിക്കുന്ന അതേ കരുണയും സ്നേഹവും കരുതലും ഡേവിസിന്റെ മോളിക്കുട്ടീ എന്ന വിളിയിലുമുണ്ട്. തൊഴുത്തിന് പരിഹാരമുണ്ടാക്കാം എന്ന വാഗ്ദാനവുമായി വീട്ടിലെത്തുന്ന പ്രസൂണിനെ ഭീഷണിപ്പെടുത്തുന്ന ഡേവിസ് "നമുക്കും ഇവിടെ ആൾക്കാരൊക്കെയുണ്ട് , അവരെയൊക്കെ ഇടപെടുത്താൻ എനിക്കുമറിയാം" എന്ന് പറയുമ്പോൾ ആ ശബ്ദത്തിൽ ചെറിയ ഒരു ഇടർച്ചയുണ്ട്. ![](https://cdn.boolokam.com/articles/2022/10/bbhrh.jpg)എന്തുകൊണ്ടാണ് ആ ഇടർച്ച എന്ന് നമുക്ക് മനസ്സിലാവുന്നത് പിന്നീട് സെമിത്തേരിയുടെ അറ്റത്തിരുന്നു ഉണ്ണിയേശുവിനോടും കാരണവന്മാരോടും തനിയെ സംസാരിക്കുന്ന ഡേവിസിനെ കാണുമ്പോളാണ്. കുന്നിനു മുകളിലേക്ക് മരുന്നെത്തിക്കാൻ കൂട്ടുകാർ ആരെങ്കിലുമുണ്ടോ ചേട്ടാ എന്ന് പ്രസൂൺ ചോദിക്കുമ്പോൾ "കൂട്ടുകാർ..." എന്ന് അർദ്ധോക്തിയിൽ നിർത്തുന്ന ഡേവിസ് ശരിക്കും നിസ്സഹായനായ ഒരു ഒറ്റയാനാണ്. അയാളുടെ മുൻകോപവും പൊട്ടിത്തെറിയുമൊക്കെ അതിന്റെ ബൈ പ്രോഡക്ട് മാത്രമാണ്. ആദ്യത്തെ ആ സീനിലും കുന്നിൻ മുകളിലത്തെ ആ നിമിഷത്തിലും ഡേവിസിന്റെ ഉള്ളിൽ ഓടിക്കൊണ്ടിരിക്കുന്ന വികാരങ്ങൾ ജോണി ആന്റണി ഒരു കാർബൺ കോപ്പി ഒപ്പിയെടുക്കുന്നതുപോലെ പകർത്തിയെടുത്ത് വച്ചിട്ടുണ്ട്. കവളക്കുന്നേൽ അച്ചനും സംഘവും എത്തി പ്രാർത്ഥനയിലേക്കും മറ്റും കടക്കുമ്പോളും ഡേവിസിന്റെ മുഖത്തു മാറിമറിയുന്ന ഭാവങ്ങൾ പലതാണ്. മോളിക്കുട്ടി ഇതോടെ എഴുനേൽക്കുമായിരിക്കും എന്ന പ്രതീക്ഷയും എന്നാൽ ശരിയായ വഴിയിലാണോ കാര്യങ്ങൾ പോകുന്നതെന്ന ആശയക്കുഴപ്പവും മഴയും ഇടിയും തെരുവാകുന്നിന്റെ ചരിത്രവും ചേർന്ന് സൃഷ്ടിക്കുന്ന ആകുലതയുമെല്ലാം സൂഷ്മാംശങ്ങൾ സഹിതം അദ്ദേഹത്തിന്റെ മുഖത്ത് വന്നു പോകുന്നുണ്ട്. പ്രസൂണിനെയും കൊണ്ട് കുന്നിൻ മുകളിലേക്ക് പിടച്ചു കയറുന്ന ഡേവിസ് ഒടുവിൽ നേരെ നിൽക്കുന്നത് മോളിക്കുട്ടി നിവർന്നു നിൽക്കുമ്പോളാണ്. ഇതുവരെ അഭിനയിച്ചതിൽ വരനെ ആവശ്യമുണ്ടും "ലവ്" എന്ന സിനിമയിലെ ചെറു രംഗവും ഒഴിച്ചാൽ ജോണി ആന്റണി എന്ന നടനെ ഏറ്റവും മനോഹരമായി ഉപയോഗപ്പെടുത്തിയിട്ടുള്ള ചിത്രമാണ് പാൽത്തു ജാൻവർ എന്ന് നിസ്സംശയം പറയാം. അദ്ദേഹത്തിന്റെ കരിയർ ബെസ്റ്റ് റോൾ. അംഗീകാരങ്ങൾ അർഹിക്കുന്ന മനോഹരമായ പ്രകടനം. ![](https://cdn.boolokam.com/articles/2022/10/fwgghhh.jpg)പേരറിയാവുന്നതും അറിയാത്തതുമായ ഒരുപിടി അഭിനേതാക്കൾ ഈ ചിത്രത്തിലുണ്ട്. ആരാണ് കൂടുതൽ മികച്ചത് എന്ന് കണ്ടുപിടിക്കണമെങ്കിൽ കുറെ കഷ്ടപ്പെടേണ്ടി വരും. അത്രയ്ക്കും തന്മയത്വത്തോടെയാണ് ഓരോരുത്തരും ഇതിൽ അഭിനയിച്ചിരിക്കുന്നത്. ഡേവിസിനെ പോലെ തന്നെ ഡേവിസിന്റെ ഭാര്യയെ അവതരിപ്പിച്ച ജയാ കുറുപ്പും വളരെ സ്വാഭാവികമായ മികച്ച പ്രകടനമാണ് കാഴ്ച വച്ചിരിക്കുന്നത്. സാധാരണയിൽ നിന്ന് വ്യത്യസ്തമായി ഒരു കൗശലക്കാരൻ കഥാപാത്രത്തെയാണ് ഇന്ദ്രൻസ് ഈ സിനിമയിൽ അവതരിപ്പിച്ചിരിക്കുന്നത്. "മാമനോടൊന്നും തോന്നല്ലേ മക്കളേ" എന്ന കരിക്കിലെ പ്രശസ്തമായ ഡയലോഗിനെയും ആ കഥാപാത്രത്തെയും ഓർമിപ്പിച്ചു ഇന്ദ്രൻസിന്റെ കൊച്ചു ജോർജ് സാർ എന്ന മെമ്പർ. ഷമ്മി തിലകൻ അവതരിപ്പിച്ച ഡോക്ടർ സുനിൽ എന്ന കഥാപാത്രം എന്തിനു വേണ്ടിയായിരുന്നു എന്ന് മനസ്സിലാവുന്നില്ല. ജോജിയിലും മറ്റും അസാമാന്യ പ്രകടനം കാഴ്ച വച്ച അദ്ദേഹത്തെ ഈ റോളിൽ ഒട്ടും ഇഷ്ടമായതുമില്ല. ബേസിലിന്റെ പ്രസൂൺ കൃഷ്ണകുമാർ അപൂർവം ചില സീനുകളിൽ മുഷിപ്പിക്കുകയും ഒരുപാട് രംഗങ്ങളിൽ അതിശയിപ്പിക്കുകയും ചെയ്തു. അനുജനോടുള്ള സ്നേഹവും കരുതലും അവന്റെ ഭാവിയെക്കുറിച്ചുള്ള ആശങ്കയും എല്ലാം പങ്കു വയ്ക്കുന്ന ആ ചേച്ചിയുടെ വേഷം അതിമനോഹരമായിട്ടാണ് ഉണ്ണിമായ പ്രസാദ് അവതരിപ്പിച്ചിരിക്കുന്നത്. അതുപോലെ തന്നെ കിരൺ പീതാംബരന്റെ മാത്യൂസ് എന്ന വേഷവും. അപാരമായ കണ്ടിന്യൂയിറ്റി കിരണിന്റെ അഭിനയത്തിലുണ്ട്. ദിലീഷ് പോത്തൻ, സിബി തോമസ്, മധു ഉമാലയം, ജോജി ജോൺ എന്നിവരും അവരവരുടെ വേഷങ്ങൾ ഭംഗിയാക്കി. ![](https://cdn.boolokam.com/articles/2022/10/rrrrrrf.webp)പ്രവചനീയമായ കഥ എന്നത് ഈ സിനിമയുടെ ഒരു ന്യൂനതയായി എടുത്തു പറയുന്ന ഒരുപാട് റിവ്യൂസ് കണ്ടിരുന്നു. ഈ സിനിമ പറയാൻ ശ്രമിക്കുന്നത് പ്രസൂണിൻറെ കഥയല്ല. ഡേവിസിന്റെയുമല്ല. ജീവിതം എന്ന ലോകത്തിലെ ഏറ്റവും മനോഹരവും ദുരൂഹവുമായ സംഗതിയുടെ പ്രകാശമാനമായ ഒരു വശം വളരെ ആഴത്തിൽ കാട്ടിത്തരുന്ന ഒരു സിനിമയാണിത്. നാലപതുകൾ കടന്നവർക്കാവും ഒരുപക്ഷെ ഈ സിനിമ കൂടുതൽ ആസ്വാദ്യമായി തോന്നുക. ജീവിതാനുഭവങ്ങളാണ് അതിനു കാരണം. പ്രകാശ വേഗത്തിൽ മാറിക്കൊണ്ടിരിക്കുന്ന മലയാളിയുടെ ജീവിതത്തിൽ ഇന്നെവിടെയാണ് കൃഷിയും പശുവും പട്ടിണിയും ഒക്കെയുള്ളത് ? ഒറ്റപ്പെട്ട ചില സംഭവങ്ങൾ അല്ലാതെ ഭൂരിഭാഗം മനുഷ്യരും പണ്ടത്തേക്കാൾ എത്രയോ മികച്ച സൗകര്യങ്ങളിലാണ് ഇപ്പോൾ ജീവിക്കുന്നത്. ഒരു നാൽക്കാലിയുടെ ബലത്തിൽ മാത്രം ജീവിതം പടുത്തുയർത്തിയ മനുഷ്യരുടെ പിന്തലമുറക്കാർ ആരും റിസ്കുള്ള ഒരു ആ വഴി സ്വീകരിച്ചതുമില്ല. ഇപ്പോൾ കൗ വെറും കൗ അല്ല, ഹോളി കൗ ആണ്. അതിന്റെ കാരണം ഞാൻ പറയാതെ തന്നെ നിങ്ങൾക്ക് മനസ്സിലായിട്ടുണ്ടാവും. എന്തായാലും എളുപ്പത്തിൽ പണമുണ്ടാക്കാൻ ഓടിപ്പാഞ്ഞു നടക്കുന്ന മനുഷ്യരുടെയിടയിൽ ഇത്തരമൊരു സിനിമ ഒരു വമ്പൻ ഹിറ്റായി മാറാതിരുന്നതിനു കാരണം ആ ജനറേഷൻ ഗ്യാപ് തന്നെയാവും. ഹോട്ട് സ്റ്റാറിൽ സിനിമ സ്ട്രീം ചെയ്യുന്നുണ്ട്. തീർച്ചയായും കാണുക.
