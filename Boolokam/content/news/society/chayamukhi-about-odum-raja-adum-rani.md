---
title: "'ഓടും രാജ ആടും റാണി' ഈ നല്ല പടത്തിന് കമ്പിപ്പടത്തിന്റെ പേരിട്ട് നാശമാക്കി"
date: 2022-07-14T09:10:35
draft: false
categories: ["Society"]
tags: ['manikandan pattambi', 'odum raja adum rani', 'ഛായാ മുഖി']
author: "Beaumaris"
---

<strong>ഛായാ മുഖി</strong>

ഒരു കല, സിനിമയോ നാടകമോ കവിതയോ ഒരു ഡ്രോയിംഗോ എന്തുമാകട്ടെ, അതിന്റെ ആദ്യത്തെ ആകർഷണകേന്ദ്രം അതിന്റെ പേരു തന്നെയാണ്. അതുകൊണ്ടാണ് ദാക്ഷായണി ബിസ്ക്കറ്റ് എന്നും രാജരാജേശ്വരി അധോലോകമെന്നും ഈയിടെ, ത്രേസ്യാമ്മ ഡേറ്റിംഗ് ആപ്പ് എന്നും കേട്ടപ്പോ നമുക്ക് ചിരിവന്നത്. മോനാലിസ എന്ന സുന്ദരമുഖത്തിന്‌ ശൂർപ്പണഘ എന്ന് പേരിട്ടാൽ എങ്ങനെയിരിക്കും? ചിന്തിക്കാൻ പോലും വയ്യ അല്ലേ.

<img class="size-full wp-image-342811 aligncenter" src="https://cdn.boolokam.com/articles/2022/07/egegeg.jpg" alt="" width="439" height="379" />ഏതാണ്ട് അങ്ങനെ പേരുള്ള കുറച്ചു സിനിമകൾ ഈയടുത്ത് ഇറങ്ങുകയുണ്ടായി. പാൽപ്പായസം ടിന്നിലടച്ചിട്ട് അതിന്റെ പുറത്ത് ഇഞ്ചിക്കറി എന്ന് ലേബൽ ഒട്ടിക്കുന്നതു പോലെ. ഇന്നലെ ഒരു സിനിമ കണ്ടു. നല്ല സിനിമ എന്ന് നെഞ്ചിൽ കൈവച്ചു പറയാവുന്ന ഒരു സിനിമ. മണികണ്ഠൻ പട്ടാമ്പിയുടെ തികച്ചും വ്യത്യസ്തമായ മുഖവും ചലനങ്ങളും കൊണ്ട് ധന്യമാക്കപ്പെട്ട ഒരു സിനിമ. അദ്ദേഹമൊരു മികച്ച കലാകാരനാണെന്ന് എത്രയോ മുൻപേ തെളിയിക്കപ്പെട്ടിട്ടുള്ളതാണ്. പ്രേക്ഷകരുടെ ആ അഭിപ്രായത്തെ അരക്കിട്ടുറപ്പിക്കുന്ന പ്രകടനമാണ് ഈ സിനിമയിൽ അദ്ദേഹം കാഴ്ച്ചവക്കുന്നത്. തീർച്ചയായുംകണ്ടിരിക്കേണ്ട ഒന്ന്.

ഒരാണ്, പൂർണ്ണമായോ ഭാഗികമായോ പെണ്ണായി അഭിനയിക്കുമ്പോൾ, സാധാരണ സ്ത്രീകൾക്കില്ലാത്ത, ഭാവങ്ങളും ചലനങ്ങളും കൊണ്ട് ഒരു പരിധി വരെ ആ റോൾ കോമഡിയാക്കിമാറ്റാറുണ്ട്. എത്ര സീരിയസ് റോൾ ആണെങ്കിലും. കൂട്ടത്തിൽ ഒന്ന് പറയട്ടെ, മനോജ്‌ കെ ജയന്റെ അർദ്ധനാരി ഞാൻ കണ്ടിട്ടില്ല. അതുകൊണ്ട് അതിനെപ്പറ്റി പറയുന്നില്ല. ബാക്കി ഒട്ടുമിക്ക പെൺകെട്ടലുകളും ഓവർ ആക്റ്റിംഗ് കൊണ്ട് കുളമാക്കപ്പെട്ടവയായാണ് തോന്നിയിട്ടുള്ളത്.

<img class="size-full wp-image-342812 aligncenter" src="https://cdn.boolokam.com/articles/2022/07/r3r22r2.jpg" alt="" width="569" height="379" />ഉദാ. ഒരു പെണ്ണ് കണ്ണുകൊണ്ടു മാത്രം നോക്കുമ്പോൾ, പെണ്ണാക്കപ്പെട്ടവൻ കഴുത്തു മുതൽ മുകളിലേക്ക് മുഴുവൻ അവയവങ്ങളും ചലിപ്പിച്ചു കൊണ്ടാണ് ഒരാണിനെ നോക്കുന്നത് .ഒരു പെണ്ണ് സ്വാഭാവികമായി നടക്കുമ്പോൾ പെണ്ണായവൻ തന്റെ മുഴുവൻ ശരീരവും കൊണ്ട് വായുവിൽ അർദ്ധവൃത്തങ്ങൾ വരച്ചുകൊണ്ടാണ് നടക്കുന്നത്.അങ്ങനെ എല്ലാം. പെണ്ണാണ് എന്നറിയിക്കാനുള്ള ഏച്ചു കെട്ടലുകളാണ് മുഴുവനും. രൂപത്തിലും ഭാവത്തിലും ചലനത്തിലും, വാക്കുകളിൽ പോലും.അവിടെയാണ് തംബുരു വ്യത്യസ്തനാകുന്നത്. അവന് പെണ്ണുങ്ങളെ വെറുപ്പാണ്. എന്നാൽ എല്ലാ ആണുങ്ങളോടും ഇഷ്ടവുമില്ല. അവന്റെ ഇഷ്ടം വെങ്കിടിയോട്‌ മാത്രമാണ്. അത് ആത്മാവിൽ തറഞ്ഞുപോയ ഇഷ്ടവുമാണ്.

കൂട്ടുകാർക്കൊപ്പമിരുന്നു കള്ളുകുടിക്കുന്ന വെങ്കിടിയെ ദൂരെ മാറിയിരുന്ന് അവൻ നോക്കുന്ന ഒരു നോട്ടം മതി ആ ഇഷ്ടം വെളിപ്പെടാൻ. വെങ്കിടിയുടെ ഇഷ്ടങ്ങൾക്കനുസരിച്ച് ജീവിക്കാൻ അവൻ കാണിക്കുന്ന ഓരോന്നും വീണ്ടും വീണ്ടും ആ ഇഷ്ടം വെളിപ്പെടുത്തുന്നുണ്ട്. വെങ്കിടി ഒരു പെണ്ണിനെ നോക്കുമ്പോൾ ( പറയാൻ മറന്നു, ഈ വെങ്കിടി ഒരു ഭൂലോക കോഴിയാണ്), അവന്റെ മുഖത്ത് കാണുന്ന അസ്വസ്ഥതയും അസഹ്യത യും ഒരു പെണ്ണിന് മാത്രം തോന്നുന്ന ഒന്നാണ്. വെങ്കിടി വഴക്ക് പറയുമ്പോൾ, അവഗണിക്കുന്നു എന്ന് തോന്നുമ്പോൾ ഉള്ള അവന്റെ വേദന കാണുന്ന നമ്മളെപ്പോലും വേദനിപ്പിക്കും . ഇങ്ങനെയുള്ള ഒരുപാട് സീനുകളിൽ വേണമെങ്കിൽ ഓവർ ആക്റ്റിംഗ് കൊണ്ട് ചളമാക്കാവുന്ന ഒരു ക്യാരക്ടർ ആണ് തംബുരു എന്ന അയ്യപ്പന്റെ റോൾ.

<img class="size-full wp-image-342813 aligncenter" src="https://cdn.boolokam.com/articles/2022/07/3t33.jpg" alt="" width="569" height="379" />എന്നാൽ മണികണ്ഠൻ പട്ടാമ്പി എന്ന അതുല്യ നടൻ എത്ര വഴക്കത്തോടെയാണ് തംബുരുവിനെ അവതരിപ്പിച്ചത്. എത്ര ഒതുക്കത്തോടെയാണ് അവന്റെ പ്രണയവും കാമവും പിണക്കങ്ങളും വഴക്കുകളും ദേഷ്യവും എല്ലാം എല്ലാം ജീവിച്ചു കാണിച്ചത്. അതി ഗംഭീരം എന്നേ പറയാനുള്ളൂ. വേറേ ആരായിരുന്നാലും അത് ഇത്ര മൃദുല സുന്ദരമാകുമായിരുന്നില്ല.അദ്ദേഹത്തെ വിശ്വസിച്ച് ആ വേഷമേൽപ്പിച്ച ആ കോൺഫിഡൻസിനിരിക്കട്ടെ ആദ്യകയ്യടി. ???????????????????????????????????????????????????????? അത്‌ ആരായിരുന്നാലും.

എല്ലാവരും തങ്ങളുടെ റോളുകൾ നന്നായി ചെയ്തു. പ്രത്യകിച്ച് ശ്രീലക്ഷ്മി, സുരഭി, പിന്നെയാ ഭ്രാന്തൻറോൾ അഭിനയിച്ച ആൾ.. അങ്ങനെ എല്ലാവരും. തുടക്കം വെങ്കിടിയുടെ കോഴിത്തരങ്ങൾകൊണ്ട് കുറച്ച് നമ്മളെ ശങ്കിപ്പിക്കുമെങ്കിലും പിന്നീട് കഥ വേറൊരു ലെവലിലേക്ക് പോകുന്നുണ്ട്. ഉറപ്പായും എല്ലാവരും കണ്ടിരിക്കേണ്ട സിനിമയാണ്‌. യൂ ടൂബിലുണ്ട്.

ഇനി പറഞ്ഞു തുടങ്ങിയിടത്തേക്ക് വരാം. ഈ സുന്ദരമായ സിനിമയ്ക്ക് അണിയറക്കാരിട്ടിരിക്കുന്ന പേര്, 'ഓടും രാജ ആടും റാണി' എന്നാണ്. കേൾക്കുമ്പോൾ ഒരു A പടത്തിന്റെ സ്മെൽ കിട്ടുന്നത്കൊണ്ടും വെങ്കിടിയുടെ ഇൻട്രോ കണ്ടിട്ടും തുടർന്ന് കാണണ്ട എന്ന് ആരെങ്കിലും ചിന്തിച്ചാൽ അവരെ കുറ്റം പറയാൻ പറ്റില്ല. ഈ സിനിമയ്ക്ക് ഒരിക്കലും ചേരുന്ന ഒരു പേരല്ല അത്. ഒരർത്ഥത്തിലും. എന്റെ അഭിപ്രായത്തിൽ, ആ സിനിമയ്ക്ക് തംബുരു എന്ന് തന്നെ പേരിട്ടെങ്കിൽ കുറച്ചുകൂടി ആളുകളെ ആകർഷിക്കാൻ കഴിഞ്ഞേനെ. അതുകൊണ്ടാണ് പറഞ്ഞത് മനോഹരമായി ഒരു കല സൃഷ്ടിച്ചെടുത്താൽ പോരാ, അതിനെ ആളുകളെ ഇഷ്ടപ്പെടുത്തുന്ന വിധത്തിൽ പ്രസന്റ് ചെയ്യാനും അറിയണമെന്ന്. അതിന് പേര് ഒരു പ്രധാന ഘടകം തന്നെയാണ്.

ഈ സിനിമയ്ക്ക് എന്റെ മനസ്സിലെ പേര് തംബുരു എന്ന് തന്നെയാണ്. അതുകൊണ്ടാണ് പോസ്റ്റർ എടുക്കാതെ തംബുരുവിനെ മാത്രം എടുക്കുന്നത്. എപ്പോഴെങ്കിലും നേരിട്ട് കണ്ടാൽ ഈ റോളിന്റെ പേരിൽ ഞാനീ മനുഷ്യന് ഒരു സോഡാ നാരങ്ങ വാങ്ങിക്കൊടുക്കും. ഉറപ്പ്.


!['ഓടും രാജ ആടും റാണി' ഈ നല്ല പടത്തിന് കമ്പിപ്പടത്തിന്റെ പേരിട്ട് നാശമാക്കി](https://cdn.boolokam.com/articles/2022/07/egegeg.jpg)**ഛായാ മുഖി** ഒരു കല, സിനിമയോ നാടകമോ കവിതയോ ഒരു ഡ്രോയിംഗോ എന്തുമാകട്ടെ, അതിന്റെ ആദ്യത്തെ ആകർഷണകേന്ദ്രം അതിന്റെ പേരു തന്നെയാണ്. അതുകൊണ്ടാണ് ദാക്ഷായണി ബിസ്ക്കറ്റ് എന്നും രാജരാജേശ്വരി അധോലോകമെന്നും ഈയിടെ, ത്രേസ്യാമ്മ ഡേറ്റിംഗ് ആപ്പ് എന്നും കേട്ടപ്പോ നമുക്ക് ചിരിവന്നത്. മോനാലിസ എന്ന സുന്ദരമുഖത്തിന്‌ ശൂർപ്പണഘ എന്ന് പേരിട്ടാൽ എങ്ങനെയിരിക്കും? ചിന്തിക്കാൻ പോലും വയ്യ അല്ലേ. ഏതാണ്ട് അങ്ങനെ പേരുള്ള കുറച്ചു സിനിമകൾ ഈയടുത്ത് ഇറങ്ങുകയുണ്ടായി. പാൽപ്പായസം ടിന്നിലടച്ചിട്ട് അതിന്റെ പുറത്ത് ഇഞ്ചിക്കറി എന്ന് ലേബൽ ഒട്ടിക്കുന്നതു പോലെ. ഇന്നലെ ഒരു സിനിമ കണ്ടു. നല്ല സിനിമ എന്ന് നെഞ്ചിൽ കൈവച്ചു പറയാവുന്ന ഒരു സിനിമ. മണികണ്ഠൻ പട്ടാമ്പിയുടെ തികച്ചും വ്യത്യസ്തമായ മുഖവും ചലനങ്ങളും കൊണ്ട് ധന്യമാക്കപ്പെട്ട ഒരു സിനിമ. അദ്ദേഹമൊരു മികച്ച കലാകാരനാണെന്ന് എത്രയോ മുൻപേ തെളിയിക്കപ്പെട്ടിട്ടുള്ളതാണ്. പ്രേക്ഷകരുടെ ആ അഭിപ്രായത്തെ അരക്കിട്ടുറപ്പിക്കുന്ന പ്രകടനമാണ് ഈ സിനിമയിൽ അദ്ദേഹം കാഴ്ച്ചവക്കുന്നത്. തീർച്ചയായുംകണ്ടിരിക്കേണ്ട ഒന്ന്. ഒരാണ്, പൂർണ്ണമായോ ഭാഗികമായോ പെണ്ണായി അഭിനയിക്കുമ്പോൾ, സാധാരണ സ്ത്രീകൾക്കില്ലാത്ത, ഭാവങ്ങളും ചലനങ്ങളും കൊണ്ട് ഒരു പരിധി വരെ ആ റോൾ കോമഡിയാക്കിമാറ്റാറുണ്ട്. എത്ര സീരിയസ് റോൾ ആണെങ്കിലും. കൂട്ടത്തിൽ ഒന്ന് പറയട്ടെ, മനോജ്‌ കെ ജയന്റെ അർദ്ധനാരി ഞാൻ കണ്ടിട്ടില്ല. അതുകൊണ്ട് അതിനെപ്പറ്റി പറയുന്നില്ല. ബാക്കി ഒട്ടുമിക്ക പെൺകെട്ടലുകളും ഓവർ ആക്റ്റിംഗ് കൊണ്ട് കുളമാക്കപ്പെട്ടവയായാണ് തോന്നിയിട്ടുള്ളത്. ![](https://cdn.boolokam.com/articles/2022/07/r3r22r2.jpg)ഉദാ. ഒരു പെണ്ണ് കണ്ണുകൊണ്ടു മാത്രം നോക്കുമ്പോൾ, പെണ്ണാക്കപ്പെട്ടവൻ കഴുത്തു മുതൽ മുകളിലേക്ക് മുഴുവൻ അവയവങ്ങളും ചലിപ്പിച്ചു കൊണ്ടാണ് ഒരാണിനെ നോക്കുന്നത് .ഒരു പെണ്ണ് സ്വാഭാവികമായി നടക്കുമ്പോൾ പെണ്ണായവൻ തന്റെ മുഴുവൻ ശരീരവും കൊണ്ട് വായുവിൽ അർദ്ധവൃത്തങ്ങൾ വരച്ചുകൊണ്ടാണ് നടക്കുന്നത്.അങ്ങനെ എല്ലാം. പെണ്ണാണ് എന്നറിയിക്കാനുള്ള ഏച്ചു കെട്ടലുകളാണ് മുഴുവനും. രൂപത്തിലും ഭാവത്തിലും ചലനത്തിലും, വാക്കുകളിൽ പോലും.അവിടെയാണ് തംബുരു വ്യത്യസ്തനാകുന്നത്. അവന് പെണ്ണുങ്ങളെ വെറുപ്പാണ്. എന്നാൽ എല്ലാ ആണുങ്ങളോടും ഇഷ്ടവുമില്ല. അവന്റെ ഇഷ്ടം വെങ്കിടിയോട്‌ മാത്രമാണ്. അത് ആത്മാവിൽ തറഞ്ഞുപോയ ഇഷ്ടവുമാണ്. കൂട്ടുകാർക്കൊപ്പമിരുന്നു കള്ളുകുടിക്കുന്ന വെങ്കിടിയെ ദൂരെ മാറിയിരുന്ന് അവൻ നോക്കുന്ന ഒരു നോട്ടം മതി ആ ഇഷ്ടം വെളിപ്പെടാൻ. വെങ്കിടിയുടെ ഇഷ്ടങ്ങൾക്കനുസരിച്ച് ജീവിക്കാൻ അവൻ കാണിക്കുന്ന ഓരോന്നും വീണ്ടും വീണ്ടും ആ ഇഷ്ടം വെളിപ്പെടുത്തുന്നുണ്ട്. വെങ്കിടി ഒരു പെണ്ണിനെ നോക്കുമ്പോൾ ( പറയാൻ മറന്നു, ഈ വെങ്കിടി ഒരു ഭൂലോക കോഴിയാണ്), അവന്റെ മുഖത്ത് കാണുന്ന അസ്വസ്ഥതയും അസഹ്യത യും ഒരു പെണ്ണിന് മാത്രം തോന്നുന്ന ഒന്നാണ്. വെങ്കിടി വഴക്ക് പറയുമ്പോൾ, അവഗണിക്കുന്നു എന്ന് തോന്നുമ്പോൾ ഉള്ള അവന്റെ വേദന കാണുന്ന നമ്മളെപ്പോലും വേദനിപ്പിക്കും . ഇങ്ങനെയുള്ള ഒരുപാട് സീനുകളിൽ വേണമെങ്കിൽ ഓവർ ആക്റ്റിംഗ് കൊണ്ട് ചളമാക്കാവുന്ന ഒരു ക്യാരക്ടർ ആണ് തംബുരു എന്ന അയ്യപ്പന്റെ റോൾ. ![](https://cdn.boolokam.com/articles/2022/07/3t33.jpg)എന്നാൽ മണികണ്ഠൻ പട്ടാമ്പി എന്ന അതുല്യ നടൻ എത്ര വഴക്കത്തോടെയാണ് തംബുരുവിനെ അവതരിപ്പിച്ചത്. എത്ര ഒതുക്കത്തോടെയാണ് അവന്റെ പ്രണയവും കാമവും പിണക്കങ്ങളും വഴക്കുകളും ദേഷ്യവും എല്ലാം എല്ലാം ജീവിച്ചു കാണിച്ചത്. അതി ഗംഭീരം എന്നേ പറയാനുള്ളൂ. വേറേ ആരായിരുന്നാലും അത് ഇത്ര മൃദുല സുന്ദരമാകുമായിരുന്നില്ല.അദ്ദേഹത്തെ വിശ്വസിച്ച് ആ വേഷമേൽപ്പിച്ച ആ കോൺഫിഡൻസിനിരിക്കട്ടെ ആദ്യകയ്യടി. ???????????????????????????????????????????????????????? അത്‌ ആരായിരുന്നാലും. എല്ലാവരും തങ്ങളുടെ റോളുകൾ നന്നായി ചെയ്തു. പ്രത്യകിച്ച് ശ്രീലക്ഷ്മി, സുരഭി, പിന്നെയാ ഭ്രാന്തൻറോൾ അഭിനയിച്ച ആൾ.. അങ്ങനെ എല്ലാവരും. തുടക്കം വെങ്കിടിയുടെ കോഴിത്തരങ്ങൾകൊണ്ട് കുറച്ച് നമ്മളെ ശങ്കിപ്പിക്കുമെങ്കിലും പിന്നീട് കഥ വേറൊരു ലെവലിലേക്ക് പോകുന്നുണ്ട്. ഉറപ്പായും എല്ലാവരും കണ്ടിരിക്കേണ്ട സിനിമയാണ്‌. യൂ ടൂബിലുണ്ട്. ഇനി പറഞ്ഞു തുടങ്ങിയിടത്തേക്ക് വരാം. ഈ സുന്ദരമായ സിനിമയ്ക്ക് അണിയറക്കാരിട്ടിരിക്കുന്ന പേര്, 'ഓടും രാജ ആടും റാണി' എന്നാണ്. കേൾക്കുമ്പോൾ ഒരു A പടത്തിന്റെ സ്മെൽ കിട്ടുന്നത്കൊണ്ടും വെങ്കിടിയുടെ ഇൻട്രോ കണ്ടിട്ടും തുടർന്ന് കാണണ്ട എന്ന് ആരെങ്കിലും ചിന്തിച്ചാൽ അവരെ കുറ്റം പറയാൻ പറ്റില്ല. ഈ സിനിമയ്ക്ക് ഒരിക്കലും ചേരുന്ന ഒരു പേരല്ല അത്. ഒരർത്ഥത്തിലും. എന്റെ അഭിപ്രായത്തിൽ, ആ സിനിമയ്ക്ക് തംബുരു എന്ന് തന്നെ പേരിട്ടെങ്കിൽ കുറച്ചുകൂടി ആളുകളെ ആകർഷിക്കാൻ കഴിഞ്ഞേനെ. അതുകൊണ്ടാണ് പറഞ്ഞത് മനോഹരമായി ഒരു കല സൃഷ്ടിച്ചെടുത്താൽ പോരാ, അതിനെ ആളുകളെ ഇഷ്ടപ്പെടുത്തുന്ന വിധത്തിൽ പ്രസന്റ് ചെയ്യാനും അറിയണമെന്ന്. അതിന് പേര് ഒരു പ്രധാന ഘടകം തന്നെയാണ്. ഈ സിനിമയ്ക്ക് എന്റെ മനസ്സിലെ പേര് തംബുരു എന്ന് തന്നെയാണ്. അതുകൊണ്ടാണ് പോസ്റ്റർ എടുക്കാതെ തംബുരുവിനെ മാത്രം എടുക്കുന്നത്. എപ്പോഴെങ്കിലും നേരിട്ട് കണ്ടാൽ ഈ റോളിന്റെ പേരിൽ ഞാനീ മനുഷ്യന് ഒരു സോഡാ നാരങ്ങ വാങ്ങിക്കൊടുക്കും. ഉറപ്പ്.
