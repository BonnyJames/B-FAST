---
title: "സ്പ്രിംഗ്ളര്‍ വിവാദത്തില്‍ ശാസ്ത്ര സാഹിത്യ പരിഷത്തിന്റെ അഭിപ്രായമറിയാന്‍ താല്‍പ്പര്യമുണ്ട്"
date: 2020-04-19T09:02:46
draft: false
categories: ["Society"]
tags: ['DR Azad', 'sprinklr controversy']
author: "Beaumaris"
---

<a href="https://wordpress-972788-3403151.cloudwaysapps.com/dr-azad-post-sprinklr-controversy/269516/ppo-2934" rel="attachment wp-att-269517"><img class="alignleft size-full wp-image-269517" src="https://cdn.boolokam.com/articles/2020/04/ppo-520.jpg" alt="" width="784" height="410" /></a><strong>ആസാദ്</strong>

സ്പ്രിംഗ്ളര്‍ വിവാദത്തില്‍ ശാസ്ത്ര സാഹിത്യ പരിഷത്തിന്റെ അഭിപ്രായമറിയാന്‍ താല്‍പ്പര്യമുണ്ട്. ഫേസ്ബുക്കില്‍ ഡോ. തോമസ് ഐസക്കിന്റെ അഭിപ്രായം കണ്ടു. ഐ ടി സെക്രട്ടറിയെ പിന്‍താങ്ങുന്ന ആ അഭിപ്രായമാവുമോ വ്യക്തികളുടെ സ്വകാര്യത സംബന്ധിച്ച ഡാറ്റ സ്പ്രിംഗ്ളറിനു കൈമാറുന്ന കാര്യത്തില്‍ പരിഷത്തിനുമുള്ളത്? അഥവാ ഇതൊരു പരിഷത്ത് പദ്ധതിതന്നെയെന്നു കരുതാമോ?
ഇപ്പോഴിങ്ങനെയൊരു സംശയം പൊന്തിവരാന്‍ കാരണമുണ്ട്. ഇന്നു ഹിന്ദുവില്‍ പാട്രിക് ഹെല്ലറുടെ <img class="alignleft" src="https://scontent.ftrv1-1.fna.fbcdn.net/v/t1.0-9/93930455_1112026255810961_1788270626520170496_o.jpg?_nc_cat=103&amp;_nc_sid=730e14&amp;_nc_ohc=T_6vsSK9fuQAX_PXLuT&amp;_nc_ht=scontent.ftrv1-1.fna&amp;oh=8889d8e4ff4f9a98aa84ecf0887beb17&amp;oe=5EC23C58" width="355" height="266" />ലേഖനം കണ്ടു. അദ്ദേഹം നേരത്തേ പറഞ്ഞ പല കാര്യങ്ങളും വീണ്ടും അതില്‍ വായിക്കാനിടയായി. കേരളത്തിന്റെ സാമൂഹിക ചരിത്രത്തില്‍ ഇടതുപക്ഷ പാര്‍ട്ടികളെക്കാള്‍ ശാസ്ത്ര സാഹിത്യ പരിഷത്തിന്റെ പങ്ക് അദ്ദേഹം ഉയര്‍ത്തിപ്പിടിക്കുന്നു. തൊണ്ണൂറുകളിലെ ജനകീയാസൂത്രണം ഒരു പരിഷത്ത് പദ്ധതിയായിരുന്നുവെന്ന് ആവര്‍ത്തിക്കുന്നു. താനുള്‍പ്പെട്ട ഡീപ്പനിംഗ് ഡെമോക്രസി പദ്ധതിയുടെ വാഴ്ത്തുപാട്ടാണ് ഹെല്ലറിന്റേത്. അതു ഐസക് ഇന്നു ഷെയര്‍ ചെയ്തിട്ടുണ്ട്.

ഇന്ത്യന്‍ നഗരങ്ങളെ സംബന്ധിച്ച ഒരു പഠനം പൂര്‍ത്തിയാക്കുന്ന തിരക്കിലാവും ഹെല്ലര്‍. ഫോര്‍ഡ് ഫൗണ്ടേഷന്‍ അതിന് രണ്ടു ലക്ഷം ഡോളറിന്റെ സഹായവും നല്‍കുന്നുണ്ട്. കൊച്ചിയും ആ പഠനത്തില്‍ വരും. കേരളത്തെ സംബന്ധിച്ച ദീര്‍ഘകാല പഠനങ്ങളാണ് അദ്ദേഹം നിര്‍വ്വഹിച്ചുപോരുന്നത്. അതു നല്ലതുതന്നെ. പാട്രിക് ഹെല്ലറിനെയും അദ്ദേഹത്തിന്റെ രാഷ്ട്രീയ കാഴ്ച്ചപ്പാടുകളെയും ആഘോഷിക്കാന്‍ കഴിയുംവിധം സി പി ഐ എം മാറിയിരിക്കുന്നു എന്ന വെളിപ്പെടുത്തലാണോ ഇപ്പോള്‍ കേള്‍ക്കുന്നത്? താനതിന്റെ നടത്തിപ്പിലാണ് എന്നു ബോധ്യപ്പെടുത്തുകയാണോ ഐസക്ക്? കേരളം തന്റെ രാഷ്ട്രീയത്തിനു പിറകിലേക്കു പാകപ്പെട്ടിരിക്കുന്നുവെന്ന് ആനന്ദം കൊള്ളുകയാണോ അദ്ദേഹം?

സ്പ്രിംഗ്ളര്‍ കമ്പനിയുമായുള്ള കരാറിന്റെ ശരിതെറ്റുകളെക്കുറിച്ചല്ല, അതില്‍ പരിഷത്ത് താല്‍പ്പര്യമെന്ത് എന്നതിനെക്കുറിച്ചാണ് ഞാന്‍ ആശങ്കപ്പെടുന്നത്. ആ കരാര്‍ കേരളത്തിനു നേട്ടമോ കോട്ടമോ എന്നതിനെക്കുറിച്ച് ആലോചനകളും അന്വേഷണങ്ങളും നടക്കട്ടെ. പക്ഷെ, ഇടതുപക്ഷ രാഷ്ട്രീയത്തിന് അതൊട്ടും ഗുണം ചെയ്യാനിടയില്ല. അതു തുറന്നു വെയ്ക്കുന്ന സമീപനം കോര്‍പറേറ്റ് താല്‍പ്പര്യങ്ങളുടേതാണ്. പാര്‍ട്ടിരഹിത പങ്കാളിത്ത ജനാധിപത്യം ആവിഷ്കരിച്ചു തൊണ്ണൂറ്റഞ്ചില്‍ തുടങ്ങിയ അധിനിവേശം ഇപ്പോള്‍ നവലിബറല്‍ അജണ്ടകളുടെ പൂര്‍ത്തീകരണത്തിലേക്ക് കുതിക്കുകയാണോ?

ഇ എം എസിനെ ഞങ്ങളുടെ വരുതിയിലാക്കി എന്നു നെതര്‍ലാന്റില്‍പോയി ഏറ്റുപറഞ്ഞ നാലാംലോകവാദികള്‍ക്ക് പിണറായി വിജയനെ തെറ്റിദ്ധരിപ്പിക്കാന്‍ പ്രയാസം കാണുമോ? കോവിഡ് 19 ഇടതുപക്ഷോന്മുഖ കേരളമിട്ട അടിത്തറയിലാണ് പിടിച്ചു കെട്ടപ്പെട്ടത്. ആ അടിത്തറ തോണ്ടാന്‍ ശ്രമിച്ച പരിഷ്കരണ വാദങ്ങള്‍ ഇപ്പോള്‍ രക്ഷക വേഷത്തില്‍ നില്‍ക്കുന്നുണ്ട്. ഇടതുപക്ഷത്തെ രണ്ടു ദര്‍ശനങ്ങള്‍ ഇപ്പോഴും തുടരുന്ന പോരാട്ടം പിണറായി സര്‍ക്കാറിനെ അപകടപ്പെടുത്തുന്ന നിലയിലേക്ക് എത്തുകയാണ്. സിപിഐ എം നയമല്ല, പരിഷത്ത് നയമാണ് തോമസ് ഐസക്കിന്റെ സാധൂകരണത്തിലും പരിഷത്ത് അനുഭാവിയായ ഐ ടി സെക്രട്ടറി ശിവശങ്കറിന്റെ തീരുമാനത്തിലും തെളിഞ്ഞു കാണുന്നതെന്ന് വിശ്വസിക്കട്ടെ?

എന്റെ സംശയം പരിഷത്തിന്റെ വിശദീകരണത്തോടെ ദുരീകരിക്കാനാവും എന്നാണ് പ്രതീക്ഷ. കോവിഡിനെ ചെറുക്കുന്നതില്‍ ലോകത്തിനു മാതൃകയായി ഉയര്‍ന്നുവന്ന പിണറായി സര്‍ക്കാറിനെ പിറകില്‍നിന്നു കുത്തിവീഴ്ത്തുന്നത് ഒരു ഗവണ്‍മെന്റ് സെക്രട്ടറിയുടെ നിലപാടോ തീരുമാനമോ ആണെന്നു കരുതാന്‍ വിഷമം.

ആസാദ്
18 ഏപ്രില്‍ 2020


![സ്പ്രിംഗ്ളര്‍ വിവാദത്തില്‍ ശാസ്ത്ര സാഹിത്യ പരിഷത്തിന്റെ അഭിപ്രായമറിയാന്‍ താല്‍പ്പര്യമുണ്ട്](https://cdn.boolokam.com/articles/2020/04/ppo-520.jpg)[](https://wordpress-972788-3403151.cloudwaysapps.com/dr-azad-post-sprinklr-controversy/269516/ppo-2934)**ആസാദ്** സ്പ്രിംഗ്ളര്‍ വിവാദത്തില്‍ ശാസ്ത്ര സാഹിത്യ പരിഷത്തിന്റെ അഭിപ്രായമറിയാന്‍ താല്‍പ്പര്യമുണ്ട്. ഫേസ്ബുക്കില്‍ ഡോ. തോമസ് ഐസക്കിന്റെ അഭിപ്രായം കണ്ടു. ഐ ടി സെക്രട്ടറിയെ പിന്‍താങ്ങുന്ന ആ അഭിപ്രായമാവുമോ വ്യക്തികളുടെ സ്വകാര്യത സംബന്ധിച്ച ഡാറ്റ സ്പ്രിംഗ്ളറിനു കൈമാറുന്ന കാര്യത്തില്‍ പരിഷത്തിനുമുള്ളത്? അഥവാ ഇതൊരു പരിഷത്ത് പദ്ധതിതന്നെയെന്നു കരുതാമോ? ഇപ്പോഴിങ്ങനെയൊരു സംശയം പൊന്തിവരാന്‍ കാരണമുണ്ട്. ഇന്നു ഹിന്ദുവില്‍ പാട്രിക് ഹെല്ലറുടെ ![](https://scontent.ftrv1-1.fna.fbcdn.net/v/t1.0-9/93930455_1112026255810961_1788270626520170496_o.jpg?_nc_cat=103&_nc_sid=730e14&_nc_ohc=T_6vsSK9fuQAX_PXLuT&_nc_ht=scontent.ftrv1-1.fna&oh=8889d8e4ff4f9a98aa84ecf0887beb17&oe=5EC23C58)ലേഖനം കണ്ടു. അദ്ദേഹം നേരത്തേ പറഞ്ഞ പല കാര്യങ്ങളും വീണ്ടും അതില്‍ വായിക്കാനിടയായി. കേരളത്തിന്റെ സാമൂഹിക ചരിത്രത്തില്‍ ഇടതുപക്ഷ പാര്‍ട്ടികളെക്കാള്‍ ശാസ്ത്ര സാഹിത്യ പരിഷത്തിന്റെ പങ്ക് അദ്ദേഹം ഉയര്‍ത്തിപ്പിടിക്കുന്നു. തൊണ്ണൂറുകളിലെ ജനകീയാസൂത്രണം ഒരു പരിഷത്ത് പദ്ധതിയായിരുന്നുവെന്ന് ആവര്‍ത്തിക്കുന്നു. താനുള്‍പ്പെട്ട ഡീപ്പനിംഗ് ഡെമോക്രസി പദ്ധതിയുടെ വാഴ്ത്തുപാട്ടാണ് ഹെല്ലറിന്റേത്. അതു ഐസക് ഇന്നു ഷെയര്‍ ചെയ്തിട്ടുണ്ട്. ഇന്ത്യന്‍ നഗരങ്ങളെ സംബന്ധിച്ച ഒരു പഠനം പൂര്‍ത്തിയാക്കുന്ന തിരക്കിലാവും ഹെല്ലര്‍. ഫോര്‍ഡ് ഫൗണ്ടേഷന്‍ അതിന് രണ്ടു ലക്ഷം ഡോളറിന്റെ സഹായവും നല്‍കുന്നുണ്ട്. കൊച്ചിയും ആ പഠനത്തില്‍ വരും. കേരളത്തെ സംബന്ധിച്ച ദീര്‍ഘകാല പഠനങ്ങളാണ് അദ്ദേഹം നിര്‍വ്വഹിച്ചുപോരുന്നത്. അതു നല്ലതുതന്നെ. പാട്രിക് ഹെല്ലറിനെയും അദ്ദേഹത്തിന്റെ രാഷ്ട്രീയ കാഴ്ച്ചപ്പാടുകളെയും ആഘോഷിക്കാന്‍ കഴിയുംവിധം സി പി ഐ എം മാറിയിരിക്കുന്നു എന്ന വെളിപ്പെടുത്തലാണോ ഇപ്പോള്‍ കേള്‍ക്കുന്നത്? താനതിന്റെ നടത്തിപ്പിലാണ് എന്നു ബോധ്യപ്പെടുത്തുകയാണോ ഐസക്ക്? കേരളം തന്റെ രാഷ്ട്രീയത്തിനു പിറകിലേക്കു പാകപ്പെട്ടിരിക്കുന്നുവെന്ന് ആനന്ദം കൊള്ളുകയാണോ അദ്ദേഹം? സ്പ്രിംഗ്ളര്‍ കമ്പനിയുമായുള്ള കരാറിന്റെ ശരിതെറ്റുകളെക്കുറിച്ചല്ല, അതില്‍ പരിഷത്ത് താല്‍പ്പര്യമെന്ത് എന്നതിനെക്കുറിച്ചാണ് ഞാന്‍ ആശങ്കപ്പെടുന്നത്. ആ കരാര്‍ കേരളത്തിനു നേട്ടമോ കോട്ടമോ എന്നതിനെക്കുറിച്ച് ആലോചനകളും അന്വേഷണങ്ങളും നടക്കട്ടെ. പക്ഷെ, ഇടതുപക്ഷ രാഷ്ട്രീയത്തിന് അതൊട്ടും ഗുണം ചെയ്യാനിടയില്ല. അതു തുറന്നു വെയ്ക്കുന്ന സമീപനം കോര്‍പറേറ്റ് താല്‍പ്പര്യങ്ങളുടേതാണ്. പാര്‍ട്ടിരഹിത പങ്കാളിത്ത ജനാധിപത്യം ആവിഷ്കരിച്ചു തൊണ്ണൂറ്റഞ്ചില്‍ തുടങ്ങിയ അധിനിവേശം ഇപ്പോള്‍ നവലിബറല്‍ അജണ്ടകളുടെ പൂര്‍ത്തീകരണത്തിലേക്ക് കുതിക്കുകയാണോ? ഇ എം എസിനെ ഞങ്ങളുടെ വരുതിയിലാക്കി എന്നു നെതര്‍ലാന്റില്‍പോയി ഏറ്റുപറഞ്ഞ നാലാംലോകവാദികള്‍ക്ക് പിണറായി വിജയനെ തെറ്റിദ്ധരിപ്പിക്കാന്‍ പ്രയാസം കാണുമോ? കോവിഡ് 19 ഇടതുപക്ഷോന്മുഖ കേരളമിട്ട അടിത്തറയിലാണ് പിടിച്ചു കെട്ടപ്പെട്ടത്. ആ അടിത്തറ തോണ്ടാന്‍ ശ്രമിച്ച പരിഷ്കരണ വാദങ്ങള്‍ ഇപ്പോള്‍ രക്ഷക വേഷത്തില്‍ നില്‍ക്കുന്നുണ്ട്. ഇടതുപക്ഷത്തെ രണ്ടു ദര്‍ശനങ്ങള്‍ ഇപ്പോഴും തുടരുന്ന പോരാട്ടം പിണറായി സര്‍ക്കാറിനെ അപകടപ്പെടുത്തുന്ന നിലയിലേക്ക് എത്തുകയാണ്. സിപിഐ എം നയമല്ല, പരിഷത്ത് നയമാണ് തോമസ് ഐസക്കിന്റെ സാധൂകരണത്തിലും പരിഷത്ത് അനുഭാവിയായ ഐ ടി സെക്രട്ടറി ശിവശങ്കറിന്റെ തീരുമാനത്തിലും തെളിഞ്ഞു കാണുന്നതെന്ന് വിശ്വസിക്കട്ടെ? എന്റെ സംശയം പരിഷത്തിന്റെ വിശദീകരണത്തോടെ ദുരീകരിക്കാനാവും എന്നാണ് പ്രതീക്ഷ. കോവിഡിനെ ചെറുക്കുന്നതില്‍ ലോകത്തിനു മാതൃകയായി ഉയര്‍ന്നുവന്ന പിണറായി സര്‍ക്കാറിനെ പിറകില്‍നിന്നു കുത്തിവീഴ്ത്തുന്നത് ഒരു ഗവണ്‍മെന്റ് സെക്രട്ടറിയുടെ നിലപാടോ തീരുമാനമോ ആണെന്നു കരുതാന്‍ വിഷമം. ആസാദ് 18 ഏപ്രില്‍ 2020
