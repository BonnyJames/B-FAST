---
title: "ചന്തയിലേക്കുള്ള വഴി, വീട്ടിലേക്കും ....!!!"
date: 2014-06-02T09:32:22
draft: false
categories: ["Society"]
tags: ["90's", 'story']
author: "boolokamtv@gmail.com"
---

<img src="https://cdn.boolokam.com/articles/2014/05/01385.jpg" alt="01" width="400" height="300" class="alignright size-full wp-image-156731" />

വീട് തുടങ്ങുന്നിടത്തുനിന്നും ചന്തയിലേക്ക് പോകുവാന്‍ രണ്ടു വഴികളാണ് ഉണ്ടായിരുന്നത്. മൂന്നാമതൊരു വഴി വേണമെങ്കില്‍ അടുത്ത വീടിന്റെ അര മതില്‍ ചാടിക്കടന്ന് പുതിയൊരു എളുപ്പവഴി ഉണ്ടാക്കാമെങ്കിലും ഇപ്പോള്‍ ഉള്ള ഈ രണ്ടു വഴികള്‍ തന്നെ ധരാളമായതിനാല്‍, അതിനുള്ള സാഹസം കാണിക്കേണ്ടതില്ല എന്ന് തീരുമാനിച്ചു അപ്പോള്‍....!

അതിരാവിലെ സൂര്യനുദിക്കും മുന്‍പേ ഉണര്‍ന്നെണീറ്റ് അരിക്കലത്തില്‍ കയ്യിട്ടു നോക്കിയപ്പോഴാണ് ചോറുവെക്കാന്‍ അരിയില്ലെന്ന് കണ്ടത് . ഉടനെ മുറ്റത്തിറങ്ങി പതിവുപോലെ തെങ്ങില്‍ കയറി നാല് തേങ്ങയും ഇട്ട് ചന്തയിലേക്ക് യാത്ര തിരിച്ചു. യാത്ര തിരിക്കും മുന്‍പ് ആവശ്യം വേണ്ടതെല്ലാം ചിന്തിചെടുക്കുകയും ചെയ്തിരുന്നു. ഇനി അവിടെ ചെല്ലുമ്പോള്‍ ചിന്തയുടെ കുറവും ഉണ്ടാകരുതല്ലോ ...!

തേങ്ങകള്‍ നാലും നന്നായി കൂട്ടിയും കിഴിച്ചും നോക്കി ഉറപ്പു വരുത്തി . തേങ്ങ നാലെണ്ണം. അതിന്റെ ചിരട്ടകള്‍ എട്ടെണ്ണം. ( രണ്ടായി പകുക്കുകയാണെങ്കില്‍ ) അതിന്റെ ചകിരി നാലെണ്ണം മുഴുവന്‍. തേങ്ങയുടെ വെള്ളം ഏകദേശം അര ലിറ്റര്‍. എല്ലാം കൂടി ഇന്നത്തേക്കും നാളതേയ്ക്കും വേണമെങ്കില്‍ മറ്റന്നാളതേയ്ക്കുമുള്ള അന്നത്തിനുള്ള വകയുമുണ്ട് ഇത് ....!

ചന്തയിലേക്ക് പോകാന്‍ രണ്ടു വഴി. വീട് തുടങ്ങുന്നിടത്ത് നിന്നും, ഇടത്തോട്ട് മാറി നീങ്ങി ഒരു വഴിയും, അതിന്റെ വലത്തോട്ട് നീങ്ങി മറ്റൊരു വഴിയും. ഇടത്തെവഴി കിഴക്ക് വശത്തിലൂടെ ആയതിനാല്‍, യാത്ര അതിലൂടെ തന്നെയാകാം എന്ന് വെച്ചു . തുടങ്ങാന്‍ നേരത്തെ ശകുനവും ശുഭം. കയറിട്ട കാളയാണ് മുന്നില്‍ ...!

വഴി തുടങ്ങി കുറച്ചു ദൂരം യാത്ര ചെയ്തപ്പോള്‍ ആ വഴിയില്‍ മഴ പെയ്യാന്‍ തുടങ്ങി. കയ്യില്‍ ഭദ്രമായി കരുതിയിരുന്ന നാല് തേങ്ങകളും നനയാനും തുടങ്ങി. മഴയില്‍ നനഞ്ഞാല്‍ ഉണക്കാന്‍ വെയിലില്ലാതതിനാല്‍ ഉടനെ ആ വഴി ഉപേക്ഷിച്ച് രണ്ടാമത്തെ വഴിയിലൂടെ, ആദ്യ വഴിയില്‍ പിന്നിട്ട ദൂരത്തിന്റെ ബാക്കിയില്‍ നിന്ന് യാത്ര തുടര്‍ന്നു . ആദ്യ വഴിയിലൂടെ ഏകദേശം പകുതിയോളം ദൂരം യാത്ര ചെയ്തിരുന്നതിനാല്‍ അത്രയും ദൂരം പിന്നെയും യാത്ര വേണ്ടായിരുന്നല്ലോ...!

ബാക്കി പകുതി യാത്ര തുടങ്ങിയതും, കയ്യിലെ തേങ്ങകള്‍ കയ്യിലിരുന്നു തന്നെ മുളയ്ക്കാന്‍ തുടങ്ങി . മുളച്ചു, വളര്‍ന്ന് വളര്‍ന്ന് യാത്ര ചന്തയില്‍ എത്തിയപ്പോഴേക്കും അവ വലിയ തെങ്ങുകളായി മാറി. രണ്ടു വഴികളും കൂടി ഇരട്ടി ദൂരം യാത്ര ചെയ്ത ക്ഷീണത്തില്‍ ചന്തയില്‍ എത്തി ഒന്ന് വിശ്രമിച്ച് എഴുന്നേറ്റതും കയ്യിലെ തെങ്ങുകള്‍ രണ്ടിലും തേങ്ങകള്‍ നിറയാന്‍ തുടങ്ങി....!

ചന്തയില്‍ അപ്പോള്‍ ആളുകള്‍ നന്നേ കുറവായിരുന്നു. ഉണ്ടായിരുന്നവര്‍ എല്ലാം വില്‍പ്പനയെക്കാള്‍ വാങ്ങാനുള്ള തിക്കിതിരക്കിലും ആയിരുന്നു. കയ്യില്‍ തികയാത്ത കാശിനും കൂടി കടം പറഞ്ഞും പണയം വെച്ചും ആളുകള്‍ സാധനങ്ങള്‍ വാങ്ങിക്കൊണ്ടേയിരുന്നു അപ്പോള്‍ ...!

കയ്യില്‍ തേങ്ങ നിറഞ്ഞപ്പോള്‍ മനസ്സില്‍ മറ്റൊരു മോഹമുദിച്ചു . അരിക്ക് പകരം ചോറ് വാങ്ങാമല്ലോ . എങ്കില്‍ വീട്ടിലേക്കുള്ള മടക്ക യാത്രയും ലാഭം . വന്ന വഴിയില്‍ വെയിലാണെങ്കില്‍ പകുതി ഉപേക്ഷിച്ച മറ്റേ വഴിയില്‍ തിരിച്ചെത്തി അവിടുന്നങ്ങോട്ട് ബാക്കി ദൂരം യാത്രയും തുടരേണ്ടി വരും. കാരണം എന്റെ വീട്ടില്‍ നിന്നും ചന്തയിലേക്ക് രണ്ടു വഴിയുണ്ട് എന്നതുപോലെ തിരിച്ചു ചന്തയില്‍ നിന്നും വീട്ടിലേക്കും രണ്ടു വഴികള്‍ത്തന്നെ ഉണ്ടായിരിക്കണമല്ലോ ... !

ഒരു വഴി മണ്ണുകൊണ്ടും മറ്റേ വഴി കല്ലുകൊണ്ടും മനോഹരമായി തയ്യാറാക്കിയവയായിരുന്നു ...! വഴിവിളക്കുകളും ദിശാ സൂചികകളും യഥാവിധി ഉണ്ടായിരുന്നു ആ വഴികളില്‍ . മണ്ണിട്ട വഴിയില്‍ രണ്ടു വശത്തും പൂക്കള്‍ വെച്ചു പിടിപ്പിച്ചിരുന്നു എങ്കില്‍ മറ്റേവഴി അലങ്കരിച്ചിരുന്നത് ഭംഗിയുള്ള ചെറിയ ഫലവൃക്ഷങ്ങള്‍ കൊണ്ടായിരുന്നു ...!

വീട്ടിലേക്ക് അരി വാങ്ങുന്നത് കൊണ്ട് പിന്നെയും ഗുണങ്ങള്‍ ഉണ്ടെങ്കിലും ചോറ് വാങ്ങുവാന്‍ തന്നെയായിരുന്നു ഒടുവില്‍ തീരുമാനിച്ചത് . ചോറാണ് വാങ്ങുന്നത് എങ്കില്‍ കൂട്ടി കഴിക്കാന്‍ കറികളും കൂടെ കഴിക്കാന്‍ മധുര പലഹാരങ്ങളും അതും കഴിഞ്ഞ് ഒരു മയക്കതിനുള്ള സമയവും ലഭിക്കുമെന്നതിനാല്‍ അരിയേക്കാള്‍ ചോറാണ് നല്ലതെന്ന് ഉറപ്പിച്ചിരുന്നു അപ്പോഴേക്കും ...!

ഇക്കുറി തെങ്ങ് നിറയെ തേങ്ങയുണ്ടായിരുന്നതിനാല്‍ പിശുക്കാതെ തെങ്ങില്‍ നിന്നും ആവശ്യത്തിന് തേങ്ങ പറിച്ച് കണക്കു നോക്കാതെ വിറ്റ് ചോറും വാങ്ങി തിരിച്ച് തന്റെ തെങ്ങുകളും കയ്യിലെടുത്ത് മടക്കയാത്ര തുടങ്ങാന്‍ നേരം വീട്ടിലേക്കുള്ള രണ്ടു വഴികള്‍ മൂന്നായി തിരിഞ്ഞിരിക്കുന്നു . ഓരോ വഴിയും മറ്റൊന്നില്‍ നിന്നും ഉണ്ടായതുപോലെ അല്ലെങ്കില്‍ ഒന്നില്‍ നിന്നും മറ്റൊന്നിലേയ്ക്ക് കൂടി ചേര്‍ന്ന് മൂന്നു വഴികളും ഒന്നായ പോലെയും ...!

അപ്പോള്‍ ഇനി ഇതില്‍ ഏതു വഴിയിലൂടെ യാത്ര പോയാല്‍ എന്റെ വീട്ടിലെത്തും, അല്ലെങ്കില്‍ തിരിച്ച് ചന്തയിലേക്കും ... ???

&amp;nbsp;


![ചന്തയിലേക്കുള്ള വഴി, വീട്ടിലേക്കും ....!!!](https://cdn.boolokam.com/articles/2014/05/01385.jpg)വീട് തുടങ്ങുന്നിടത്തുനിന്നും ചന്തയിലേക്ക് പോകുവാന്‍ രണ്ടു വഴികളാണ് ഉണ്ടായിരുന്നത്. മൂന്നാമതൊരു വഴി വേണമെങ്കില്‍ അടുത്ത വീടിന്റെ അര മതില്‍ ചാടിക്കടന്ന് പുതിയൊരു എളുപ്പവഴി ഉണ്ടാക്കാമെങ്കിലും ഇപ്പോള്‍ ഉള്ള ഈ രണ്ടു വഴികള്‍ തന്നെ ധരാളമായതിനാല്‍, അതിനുള്ള സാഹസം കാണിക്കേണ്ടതില്ല എന്ന് തീരുമാനിച്ചു അപ്പോള്‍....! അതിരാവിലെ സൂര്യനുദിക്കും മുന്‍പേ ഉണര്‍ന്നെണീറ്റ് അരിക്കലത്തില്‍ കയ്യിട്ടു നോക്കിയപ്പോഴാണ് ചോറുവെക്കാന്‍ അരിയില്ലെന്ന് കണ്ടത് . ഉടനെ മുറ്റത്തിറങ്ങി പതിവുപോലെ തെങ്ങില്‍ കയറി നാല് തേങ്ങയും ഇട്ട് ചന്തയിലേക്ക് യാത്ര തിരിച്ചു. യാത്ര തിരിക്കും മുന്‍പ് ആവശ്യം വേണ്ടതെല്ലാം ചിന്തിചെടുക്കുകയും ചെയ്തിരുന്നു. ഇനി അവിടെ ചെല്ലുമ്പോള്‍ ചിന്തയുടെ കുറവും ഉണ്ടാകരുതല്ലോ ...! തേങ്ങകള്‍ നാലും നന്നായി കൂട്ടിയും കിഴിച്ചും നോക്കി ഉറപ്പു വരുത്തി . തേങ്ങ നാലെണ്ണം. അതിന്റെ ചിരട്ടകള്‍ എട്ടെണ്ണം. ( രണ്ടായി പകുക്കുകയാണെങ്കില്‍ ) അതിന്റെ ചകിരി നാലെണ്ണം മുഴുവന്‍. തേങ്ങയുടെ വെള്ളം ഏകദേശം അര ലിറ്റര്‍. എല്ലാം കൂടി ഇന്നത്തേക്കും നാളതേയ്ക്കും വേണമെങ്കില്‍ മറ്റന്നാളതേയ്ക്കുമുള്ള അന്നത്തിനുള്ള വകയുമുണ്ട് ഇത് ....! ചന്തയിലേക്ക് പോകാന്‍ രണ്ടു വഴി. വീട് തുടങ്ങുന്നിടത്ത് നിന്നും, ഇടത്തോട്ട് മാറി നീങ്ങി ഒരു വഴിയും, അതിന്റെ വലത്തോട്ട് നീങ്ങി മറ്റൊരു വഴിയും. ഇടത്തെവഴി കിഴക്ക് വശത്തിലൂടെ ആയതിനാല്‍, യാത്ര അതിലൂടെ തന്നെയാകാം എന്ന് വെച്ചു . തുടങ്ങാന്‍ നേരത്തെ ശകുനവും ശുഭം. കയറിട്ട കാളയാണ് മുന്നില്‍ ...! വഴി തുടങ്ങി കുറച്ചു ദൂരം യാത്ര ചെയ്തപ്പോള്‍ ആ വഴിയില്‍ മഴ പെയ്യാന്‍ തുടങ്ങി. കയ്യില്‍ ഭദ്രമായി കരുതിയിരുന്ന നാല് തേങ്ങകളും നനയാനും തുടങ്ങി. മഴയില്‍ നനഞ്ഞാല്‍ ഉണക്കാന്‍ വെയിലില്ലാതതിനാല്‍ ഉടനെ ആ വഴി ഉപേക്ഷിച്ച് രണ്ടാമത്തെ വഴിയിലൂടെ, ആദ്യ വഴിയില്‍ പിന്നിട്ട ദൂരത്തിന്റെ ബാക്കിയില്‍ നിന്ന് യാത്ര തുടര്‍ന്നു . ആദ്യ വഴിയിലൂടെ ഏകദേശം പകുതിയോളം ദൂരം യാത്ര ചെയ്തിരുന്നതിനാല്‍ അത്രയും ദൂരം പിന്നെയും യാത്ര വേണ്ടായിരുന്നല്ലോ...! ബാക്കി പകുതി യാത്ര തുടങ്ങിയതും, കയ്യിലെ തേങ്ങകള്‍ കയ്യിലിരുന്നു തന്നെ മുളയ്ക്കാന്‍ തുടങ്ങി . മുളച്ചു, വളര്‍ന്ന് വളര്‍ന്ന് യാത്ര ചന്തയില്‍ എത്തിയപ്പോഴേക്കും അവ വലിയ തെങ്ങുകളായി മാറി. രണ്ടു വഴികളും കൂടി ഇരട്ടി ദൂരം യാത്ര ചെയ്ത ക്ഷീണത്തില്‍ ചന്തയില്‍ എത്തി ഒന്ന് വിശ്രമിച്ച് എഴുന്നേറ്റതും കയ്യിലെ തെങ്ങുകള്‍ രണ്ടിലും തേങ്ങകള്‍ നിറയാന്‍ തുടങ്ങി....! ചന്തയില്‍ അപ്പോള്‍ ആളുകള്‍ നന്നേ കുറവായിരുന്നു. ഉണ്ടായിരുന്നവര്‍ എല്ലാം വില്‍പ്പനയെക്കാള്‍ വാങ്ങാനുള്ള തിക്കിതിരക്കിലും ആയിരുന്നു. കയ്യില്‍ തികയാത്ത കാശിനും കൂടി കടം പറഞ്ഞും പണയം വെച്ചും ആളുകള്‍ സാധനങ്ങള്‍ വാങ്ങിക്കൊണ്ടേയിരുന്നു അപ്പോള്‍ ...! കയ്യില്‍ തേങ്ങ നിറഞ്ഞപ്പോള്‍ മനസ്സില്‍ മറ്റൊരു മോഹമുദിച്ചു . അരിക്ക് പകരം ചോറ് വാങ്ങാമല്ലോ . എങ്കില്‍ വീട്ടിലേക്കുള്ള മടക്ക യാത്രയും ലാഭം . വന്ന വഴിയില്‍ വെയിലാണെങ്കില്‍ പകുതി ഉപേക്ഷിച്ച മറ്റേ വഴിയില്‍ തിരിച്ചെത്തി അവിടുന്നങ്ങോട്ട് ബാക്കി ദൂരം യാത്രയും തുടരേണ്ടി വരും. കാരണം എന്റെ വീട്ടില്‍ നിന്നും ചന്തയിലേക്ക് രണ്ടു വഴിയുണ്ട് എന്നതുപോലെ തിരിച്ചു ചന്തയില്‍ നിന്നും വീട്ടിലേക്കും രണ്ടു വഴികള്‍ത്തന്നെ ഉണ്ടായിരിക്കണമല്ലോ ... ! ഒരു വഴി മണ്ണുകൊണ്ടും മറ്റേ വഴി കല്ലുകൊണ്ടും മനോഹരമായി തയ്യാറാക്കിയവയായിരുന്നു ...! വഴിവിളക്കുകളും ദിശാ സൂചികകളും യഥാവിധി ഉണ്ടായിരുന്നു ആ വഴികളില്‍ . മണ്ണിട്ട വഴിയില്‍ രണ്ടു വശത്തും പൂക്കള്‍ വെച്ചു പിടിപ്പിച്ചിരുന്നു എങ്കില്‍ മറ്റേവഴി അലങ്കരിച്ചിരുന്നത് ഭംഗിയുള്ള ചെറിയ ഫലവൃക്ഷങ്ങള്‍ കൊണ്ടായിരുന്നു ...! വീട്ടിലേക്ക് അരി വാങ്ങുന്നത് കൊണ്ട് പിന്നെയും ഗുണങ്ങള്‍ ഉണ്ടെങ്കിലും ചോറ് വാങ്ങുവാന്‍ തന്നെയായിരുന്നു ഒടുവില്‍ തീരുമാനിച്ചത് . ചോറാണ് വാങ്ങുന്നത് എങ്കില്‍ കൂട്ടി കഴിക്കാന്‍ കറികളും കൂടെ കഴിക്കാന്‍ മധുര പലഹാരങ്ങളും അതും കഴിഞ്ഞ് ഒരു മയക്കതിനുള്ള സമയവും ലഭിക്കുമെന്നതിനാല്‍ അരിയേക്കാള്‍ ചോറാണ് നല്ലതെന്ന് ഉറപ്പിച്ചിരുന്നു അപ്പോഴേക്കും ...! ഇക്കുറി തെങ്ങ് നിറയെ തേങ്ങയുണ്ടായിരുന്നതിനാല്‍ പിശുക്കാതെ തെങ്ങില്‍ നിന്നും ആവശ്യത്തിന് തേങ്ങ പറിച്ച് കണക്കു നോക്കാതെ വിറ്റ് ചോറും വാങ്ങി തിരിച്ച് തന്റെ തെങ്ങുകളും കയ്യിലെടുത്ത് മടക്കയാത്ര തുടങ്ങാന്‍ നേരം വീട്ടിലേക്കുള്ള രണ്ടു വഴികള്‍ മൂന്നായി തിരിഞ്ഞിരിക്കുന്നു . ഓരോ വഴിയും മറ്റൊന്നില്‍ നിന്നും ഉണ്ടായതുപോലെ അല്ലെങ്കില്‍ ഒന്നില്‍ നിന്നും മറ്റൊന്നിലേയ്ക്ക് കൂടി ചേര്‍ന്ന് മൂന്നു വഴികളും ഒന്നായ പോലെയും ...! അപ്പോള്‍ ഇനി ഇതില്‍ ഏതു വഴിയിലൂടെ യാത്ര പോയാല്‍ എന്റെ വീട്ടിലെത്തും, അല്ലെങ്കില്‍ തിരിച്ച് ചന്തയിലേക്കും ... ??? &nbsp;
