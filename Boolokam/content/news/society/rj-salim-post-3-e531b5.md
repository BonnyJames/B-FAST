---
title: "വലതുപക്ഷത്തെ വലതുപക്ഷം ആക്കുന്നത് തന്നെ ഈ മനുഷ്യ വിരുദ്ധതയാണല്ലോ"
date: 2020-04-30T08:36:13
draft: false
categories: ["Society"]
tags: ['Airplanes', 'COVID - 19', 'kerala politics', 'RJ Salim']
author: "Beaumaris"
---

<a href="https://wordpress-972788-3403151.cloudwaysapps.com/rj-salim-post-3/271360/ppo-3263" rel="attachment wp-att-271361"><img class="alignleft size-full wp-image-271361" src="https://cdn.boolokam.com/articles/2020/04/ppo-849.jpg" alt="" width="784" height="410" /></a>വെറുതെയൊന്നു സങ്കൽപ്പിക്കുക. ഇത് കോൺഗ്രസിന്റെ ഭരണമാണ്. ആരോഗ്യ മന്ത്രി ബിന്ദു കൃഷ്ണയും. സിപിഎമ്മിന്റെ ഏതെങ്കിലുമൊരു നേതാവ്. ആ നേതാവിനെ പൊതുജനത്തിന് അറിയണമെന്നുപോലുമില്ല. അദ്ദേഹം ബിന്ദു കൃഷ്ണ പത്ര സമ്മേളനം നടത്തുന്നത് കണ്ടിട്ട് പറയുന്നു പത്ര സമ്മേളനമൊരു മെഗാ സീരിയൽ ആണെന്നും ബിന്ദു കൃഷ്ണയാണ് അതിലെ മെയിൻ നടിയെന്നും.

കാഷ്വൽ സെക്സിസം ! കഴിഞ്ഞു !
അതോടെ പുരോഗമന ലോകം കിടുങ്ങും. പോമോകൾ സട കുടഞ്ഞെഴുന്നേൽക്കും. മാധ്യമപ്രവർത്തകർ ഇടതു മൂല്യ ശോഷണത്തിനെതിരെ ആഴ്ച്ച നീളുന്ന ചാനൽ ചർച്ചകൾ, എഡിറ്റോറിയലുകൾ, ഫോളോ അപ്പുകൾ നടത്തും.  എല്ലാവരും ചേർന്ന് ഇടതിന്റെ സകല പൊളിറ്റിക്കൽ പൊസിഷനുകളെയും ഈയൊരു പരാമർശത്തിൽ തകർത്ത് തരിപ്പണമാക്കാൻ നോക്കും, ഇതിന്റെ തക്കത്തിന് ഇടത് സംഘടിപ്പിച്ച വനിതാ മതിൽ, ശബരിമല സ്ത്രീ പ്രവേശനം എന്നിവയിലെടുത്ത നിലപാടുകൾ എല്ലാം റദ്ദ് ചെയ്യാൻ മനോരമയും മറ്റുള്ളവരും കൂടെ സംഘികളും ഇറങ്ങും.

ഇനി ആലോചന അവസാനിപ്പിക്കുക.
കഴിഞ്ഞ ദിവസം രാജ്‌മോഹൻ ഉണ്ണിത്താൻ ശരിക്കും ഇങ്ങനെ പറഞ്ഞു. കെപിസിസി ഓഫീസിൽ മുരളീധരന് ഒരു രഹസ്യ മുറിയുണ്ടെന്നും അവിടെ മറ്റേപ്പരിപാടി നടക്കാറുണ്ടെന്നും പറഞ്ഞ അതെ രാജ്‌മോഹൻ ഉണ്ണിത്താൻ തന്നെ. സർക്കാരിന്റെ കോവിഡ് വാർത്താ സമ്മേളനങ്ങൾ മെഗാ സീരിയലുകൾ ആണെന്നും ശൈലജ ടീച്ചറാണ് അതിലെ മെയിൻ നടിയെന്നും.
ഒരു വാർത്തയുമില്ല, ഒരു ചർച്ചയുമില്ല, ഒരു പ്രശ്നവുമില്ല. ഒരു വിമർശനവുമില്ല. ഇടതായാൽ ഓഡിറ്റില്ല എന്ന തമാശ ഈയിടെ നമ്മൾ കേട്ടതേയുള്ളൂ എന്നോർക്കണം.

ആലത്തൂരിലെ രമ്യ ഹരിദാസിനെതിരെ മോശം പരാമർശം നടത്തിയ എൽഡിഎഫിന്റെ വിജയരാഘവന് നേരെ ഉണ്ടായ അതെ ഓഡിറ്റ് എന്താണ് ഇവിടെ ഉണ്ടാകാത്തത് ? വിജയരാഘവൻ നടത്തിയ പരാമർശം തെറ്റായിരുന്നു. ഉത്തരവാദിത്തപ്പെട്ട സ്ഥാനങ്ങളിൽ ഇരുന്നു ഒരിക്കലും ഒരാളെപ്പറ്റി, പ്രത്യേകിച്ച് സ്ത്രീകളെപ്പറ്റി അനാവശ്യം പറയരുത്. അത് ജാഗ്രതയില്ലായ്മയാണ്. സമൂഹം അതിനെ വിമർശിച്ചത് നല്ല കാര്യമാണ്. ഒരു തെറ്റുമില്ല. അത് തിരുത്തപ്പെടുക തന്നെ വേണം.പക്ഷെ അതെ ജാഗ്രത ഇവിടെ എന്തുകൊണ്ടില്ല ? സമൂഹത്തിന്റെ ഈ ഇരട്ടത്താപ്പല്ലേ അവർ മുതലെടുക്കുന്നത് ? ജാഗ്രതയില്ലാത്ത പെരുമാറ്റം ആരുടെ വശത്തു നിന്നുണ്ടായാലും അതിനെ ഒരേപോലെ തള്ളിക്കളയേണ്ടതല്ലേ ? ഇടതിന് ഒരു നയവും വലതിന് കിട്ടുന്ന സൗജന്യവും ശരിയല്ലല്ലോ. എന്തിനും ഒരു ലെവൽ പ്ലെയിങ് ഗ്രൗണ്ട് വേണ്ടേ ?

ഉദാഹരണത്തിന് ഞാൻ കോൺഗ്രസിനെ വിമർശിച്ചിട്ട പോസ്റ്റിൽ ഒരു കോൺഗ്രസ് ഫെയ്ക് പ്രൊഫൈൽ വന്നിട്ട് പിണറായിയുടെ മകളെപ്പറ്റി അശ്ളീലം പറഞ്ഞു. ആരോപണം പോലുമല്ല. കേട്ടാലറയ്ക്കുന്ന അശ്ലീലം. അതേ നാണയത്തിലെ മറുപടി എന്ന് പറയുന്നത് കോൺഗ്രസിലെ സ്ത്രീകളെപ്പറ്റി അനാവശ്യം പറയുക, സോണിയ ഗാന്ധിയെപ്പറ്റി അനാവശ്യം പറയുക എന്നതായിരിക്കും. പക്ഷെ ഒരു ഇടത് പക്ഷ അനുഭാവിക്ക് അത് ചെയ്യാൻ പറ്റില്ല. അത് അറിയാത്തതുകൊണ്ടല്ല. അങ്ങനെ ചെയ്യുന്നതിലെ തെറ്റ് ബോധ്യമുള്ളതുകൊണ്ടാണ്. അത് പറഞ്ഞാൽ നേരിടുന്ന സാമൂഹ്യ വിമർശം ഭയന്നുമാണ്. അതായത് ഇടതിന്റെ ആദർശം തന്നെയാണ് അതിന്റെ ബലഹീനതയും എന്ന്.

പക്ഷെ ഞാനത്ര പുണ്യാളൻ ഒന്നുമല്ല. ചിലപ്പോഴൊക്കെ എനിക്കും സഹികെട്ട് ഇങ്ങനെയുള്ളവരെ ചീത്ത വിളിക്കേണ്ടി വന്നിട്ടുണ്ട്. പശ്ചാത്താപമുണ്ട് അക്കാര്യത്തിൽ. പക്ഷെ ഒന്നുകിൽ എനിക്കതിൽ ബുദ്ധിമുട്ട് തോന്നി, ഞാനത് ഡിലീറ്റ് ചെയ്യും, അല്ലെങ്കിൽ ഇങ്ങോട്ട് വൃത്തികേട് പറഞ്ഞു ഇങ്ങനെയൊരു സാഹചര്യം ഉണ്ടാക്കിയവനെ ബ്ലോക്കും, ഇനി ആവർത്തിക്കാതെ നോക്കും.
അവർക്ക് പക്ഷെ ഇങ്ങനെ ഒരു ബാധ്യതയുമില്ല. ബൽറാമിന് വരെ പരസ്യമായി സ്ത്രീകളെ അധിക്ഷേപിക്കാം, ആക്രമിക്കാൻ ആളെക്കൂട്ടാം. ഒരു പ്രശ്നവുമില്ല. ഒരു അച്ചടക്ക നടപടിയുമില്ല ഒന്നുമില്ല.

ഇടതുപക്ഷക്കാർ എല്ലാം തങ്കക്കുടം എന്നല്ല പറയുന്നത്. ഉറപ്പായും സമൂഹത്തിന്റെ ഒരു ക്രോസ് സെക്ഷനാണ് എല്ലാ പാർട്ടിയും. പക്ഷെ ഇടതിലെ വ്യത്യാസം, അതിൽ പൊളിറ്റിക്കലി ഇൻകറക്റ്റായൊരു പൊസിഷൻ വാലിഡേറ്റ് ചെയ്യപ്പെടില്ല. പക്ഷെ കോൺഗ്രസിൽ, ബിജെപിയിൽ അത് നടക്കും. ഉറപ്പായും ഇടത് സപ്പോർട്ട് ഹാൻഡിലുകൾ, പേജുകൾ എന്നിവയിൽ സ്ത്രീ വിരുദ്ധ ട്രോളുകളും മറ്റും വരുന്നുണ്ട്. അതിനെ വിമർശന വിധേയമാകുകയും വേണം. കൂടെ വലതുപക്ഷത്തിന് മാത്രം കൊടുക്കുന്ന ഈ സൗജന്യം കൂടി സമൂഹം അവസാനിപ്പിക്കണം. പക്ഷെ അതിലൊരു വൈരുദ്ധ്യവുമുണ്ട്. വലതുപക്ഷത്തെ വലതുപക്ഷം ആക്കുന്നത് തന്നെ ഈ മനുഷ്യ വിരുദ്ധതയാണല്ലോ. പക്ഷെ ജാഗ്രതയുള്ളൊരു സമൂഹത്തിനു മാത്രമേ ഇതിനെയൊക്കെ വരുതിയിൽ നിർത്താനാകൂ.


![വലതുപക്ഷത്തെ വലതുപക്ഷം ആക്കുന്നത് തന്നെ ഈ മനുഷ്യ വിരുദ്ധതയാണല്ലോ](https://cdn.boolokam.com/articles/2020/04/ppo-849.jpg)[](https://wordpress-972788-3403151.cloudwaysapps.com/rj-salim-post-3/271360/ppo-3263)വെറുതെയൊന്നു സങ്കൽപ്പിക്കുക. ഇത് കോൺഗ്രസിന്റെ ഭരണമാണ്. ആരോഗ്യ മന്ത്രി ബിന്ദു കൃഷ്ണയും. സിപിഎമ്മിന്റെ ഏതെങ്കിലുമൊരു നേതാവ്. ആ നേതാവിനെ പൊതുജനത്തിന് അറിയണമെന്നുപോലുമില്ല. അദ്ദേഹം ബിന്ദു കൃഷ്ണ പത്ര സമ്മേളനം നടത്തുന്നത് കണ്ടിട്ട് പറയുന്നു പത്ര സമ്മേളനമൊരു മെഗാ സീരിയൽ ആണെന്നും ബിന്ദു കൃഷ്ണയാണ് അതിലെ മെയിൻ നടിയെന്നും. കാഷ്വൽ സെക്സിസം ! കഴിഞ്ഞു ! അതോടെ പുരോഗമന ലോകം കിടുങ്ങും. പോമോകൾ സട കുടഞ്ഞെഴുന്നേൽക്കും. മാധ്യമപ്രവർത്തകർ ഇടതു മൂല്യ ശോഷണത്തിനെതിരെ ആഴ്ച്ച നീളുന്ന ചാനൽ ചർച്ചകൾ, എഡിറ്റോറിയലുകൾ, ഫോളോ അപ്പുകൾ നടത്തും. എല്ലാവരും ചേർന്ന് ഇടതിന്റെ സകല പൊളിറ്റിക്കൽ പൊസിഷനുകളെയും ഈയൊരു പരാമർശത്തിൽ തകർത്ത് തരിപ്പണമാക്കാൻ നോക്കും, ഇതിന്റെ തക്കത്തിന് ഇടത് സംഘടിപ്പിച്ച വനിതാ മതിൽ, ശബരിമല സ്ത്രീ പ്രവേശനം എന്നിവയിലെടുത്ത നിലപാടുകൾ എല്ലാം റദ്ദ് ചെയ്യാൻ മനോരമയും മറ്റുള്ളവരും കൂടെ സംഘികളും ഇറങ്ങും. ഇനി ആലോചന അവസാനിപ്പിക്കുക. കഴിഞ്ഞ ദിവസം രാജ്‌മോഹൻ ഉണ്ണിത്താൻ ശരിക്കും ഇങ്ങനെ പറഞ്ഞു. കെപിസിസി ഓഫീസിൽ മുരളീധരന് ഒരു രഹസ്യ മുറിയുണ്ടെന്നും അവിടെ മറ്റേപ്പരിപാടി നടക്കാറുണ്ടെന്നും പറഞ്ഞ അതെ രാജ്‌മോഹൻ ഉണ്ണിത്താൻ തന്നെ. സർക്കാരിന്റെ കോവിഡ് വാർത്താ സമ്മേളനങ്ങൾ മെഗാ സീരിയലുകൾ ആണെന്നും ശൈലജ ടീച്ചറാണ് അതിലെ മെയിൻ നടിയെന്നും. ഒരു വാർത്തയുമില്ല, ഒരു ചർച്ചയുമില്ല, ഒരു പ്രശ്നവുമില്ല. ഒരു വിമർശനവുമില്ല. ഇടതായാൽ ഓഡിറ്റില്ല എന്ന തമാശ ഈയിടെ നമ്മൾ കേട്ടതേയുള്ളൂ എന്നോർക്കണം. ആലത്തൂരിലെ രമ്യ ഹരിദാസിനെതിരെ മോശം പരാമർശം നടത്തിയ എൽഡിഎഫിന്റെ വിജയരാഘവന് നേരെ ഉണ്ടായ അതെ ഓഡിറ്റ് എന്താണ് ഇവിടെ ഉണ്ടാകാത്തത് ? വിജയരാഘവൻ നടത്തിയ പരാമർശം തെറ്റായിരുന്നു. ഉത്തരവാദിത്തപ്പെട്ട സ്ഥാനങ്ങളിൽ ഇരുന്നു ഒരിക്കലും ഒരാളെപ്പറ്റി, പ്രത്യേകിച്ച് സ്ത്രീകളെപ്പറ്റി അനാവശ്യം പറയരുത്. അത് ജാഗ്രതയില്ലായ്മയാണ്. സമൂഹം അതിനെ വിമർശിച്ചത് നല്ല കാര്യമാണ്. ഒരു തെറ്റുമില്ല. അത് തിരുത്തപ്പെടുക തന്നെ വേണം.പക്ഷെ അതെ ജാഗ്രത ഇവിടെ എന്തുകൊണ്ടില്ല ? സമൂഹത്തിന്റെ ഈ ഇരട്ടത്താപ്പല്ലേ അവർ മുതലെടുക്കുന്നത് ? ജാഗ്രതയില്ലാത്ത പെരുമാറ്റം ആരുടെ വശത്തു നിന്നുണ്ടായാലും അതിനെ ഒരേപോലെ തള്ളിക്കളയേണ്ടതല്ലേ ? ഇടതിന് ഒരു നയവും വലതിന് കിട്ടുന്ന സൗജന്യവും ശരിയല്ലല്ലോ. എന്തിനും ഒരു ലെവൽ പ്ലെയിങ് ഗ്രൗണ്ട് വേണ്ടേ ? ഉദാഹരണത്തിന് ഞാൻ കോൺഗ്രസിനെ വിമർശിച്ചിട്ട പോസ്റ്റിൽ ഒരു കോൺഗ്രസ് ഫെയ്ക് പ്രൊഫൈൽ വന്നിട്ട് പിണറായിയുടെ മകളെപ്പറ്റി അശ്ളീലം പറഞ്ഞു. ആരോപണം പോലുമല്ല. കേട്ടാലറയ്ക്കുന്ന അശ്ലീലം. അതേ നാണയത്തിലെ മറുപടി എന്ന് പറയുന്നത് കോൺഗ്രസിലെ സ്ത്രീകളെപ്പറ്റി അനാവശ്യം പറയുക, സോണിയ ഗാന്ധിയെപ്പറ്റി അനാവശ്യം പറയുക എന്നതായിരിക്കും. പക്ഷെ ഒരു ഇടത് പക്ഷ അനുഭാവിക്ക് അത് ചെയ്യാൻ പറ്റില്ല. അത് അറിയാത്തതുകൊണ്ടല്ല. അങ്ങനെ ചെയ്യുന്നതിലെ തെറ്റ് ബോധ്യമുള്ളതുകൊണ്ടാണ്. അത് പറഞ്ഞാൽ നേരിടുന്ന സാമൂഹ്യ വിമർശം ഭയന്നുമാണ്. അതായത് ഇടതിന്റെ ആദർശം തന്നെയാണ് അതിന്റെ ബലഹീനതയും എന്ന്. പക്ഷെ ഞാനത്ര പുണ്യാളൻ ഒന്നുമല്ല. ചിലപ്പോഴൊക്കെ എനിക്കും സഹികെട്ട് ഇങ്ങനെയുള്ളവരെ ചീത്ത വിളിക്കേണ്ടി വന്നിട്ടുണ്ട്. പശ്ചാത്താപമുണ്ട് അക്കാര്യത്തിൽ. പക്ഷെ ഒന്നുകിൽ എനിക്കതിൽ ബുദ്ധിമുട്ട് തോന്നി, ഞാനത് ഡിലീറ്റ് ചെയ്യും, അല്ലെങ്കിൽ ഇങ്ങോട്ട് വൃത്തികേട് പറഞ്ഞു ഇങ്ങനെയൊരു സാഹചര്യം ഉണ്ടാക്കിയവനെ ബ്ലോക്കും, ഇനി ആവർത്തിക്കാതെ നോക്കും. അവർക്ക് പക്ഷെ ഇങ്ങനെ ഒരു ബാധ്യതയുമില്ല. ബൽറാമിന് വരെ പരസ്യമായി സ്ത്രീകളെ അധിക്ഷേപിക്കാം, ആക്രമിക്കാൻ ആളെക്കൂട്ടാം. ഒരു പ്രശ്നവുമില്ല. ഒരു അച്ചടക്ക നടപടിയുമില്ല ഒന്നുമില്ല. ഇടതുപക്ഷക്കാർ എല്ലാം തങ്കക്കുടം എന്നല്ല പറയുന്നത്. ഉറപ്പായും സമൂഹത്തിന്റെ ഒരു ക്രോസ് സെക്ഷനാണ് എല്ലാ പാർട്ടിയും. പക്ഷെ ഇടതിലെ വ്യത്യാസം, അതിൽ പൊളിറ്റിക്കലി ഇൻകറക്റ്റായൊരു പൊസിഷൻ വാലിഡേറ്റ് ചെയ്യപ്പെടില്ല. പക്ഷെ കോൺഗ്രസിൽ, ബിജെപിയിൽ അത് നടക്കും. ഉറപ്പായും ഇടത് സപ്പോർട്ട് ഹാൻഡിലുകൾ, പേജുകൾ എന്നിവയിൽ സ്ത്രീ വിരുദ്ധ ട്രോളുകളും മറ്റും വരുന്നുണ്ട്. അതിനെ വിമർശന വിധേയമാകുകയും വേണം. കൂടെ വലതുപക്ഷത്തിന് മാത്രം കൊടുക്കുന്ന ഈ സൗജന്യം കൂടി സമൂഹം അവസാനിപ്പിക്കണം. പക്ഷെ അതിലൊരു വൈരുദ്ധ്യവുമുണ്ട്. വലതുപക്ഷത്തെ വലതുപക്ഷം ആക്കുന്നത് തന്നെ ഈ മനുഷ്യ വിരുദ്ധതയാണല്ലോ. പക്ഷെ ജാഗ്രതയുള്ളൊരു സമൂഹത്തിനു മാത്രമേ ഇതിനെയൊക്കെ വരുതിയിൽ നിർത്താനാകൂ.
