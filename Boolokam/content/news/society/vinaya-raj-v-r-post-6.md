---
title: "പല നാടുകളിലും ഇതൊരു മത്സരയിനമാണ്, ഇവിടെ മാത്രം അനാവശ്യ പ്രകൃതിവാദം"
date: 2022-05-30T09:56:18
draft: false
categories: ["Society"]
tags: ['Featured', 'hunting', 'pig']
author: "Beaumaris"
---

<strong>Vinaya Raj V R</strong>

ബ്രിട്ടീഷ് ഇന്ത്യയിൽ ജാട്ടുകളുടെയും ഗുജാറുകളുടെയും രജപുത്രന്മാരുടെയും സിക്കുകാരുടെയും മറ്റുപല മഹാരാജാക്കന്മാരുടെയും ബ്രിട്ടീഷ് ഓഫീസർമാരുടെയും ഇടയിൽ വളരെ ജനകീയമായ ഒരു പരിപാടിയായിരുന്നു കാട്ടുപന്നികളെ വേട്ടയാടുന്നത്. സൈനികർക്ക് നല്ലൊരു പരിശീലനപരിപാടി എന്നനിലയിൽ സൈന്യവും ഇതിനെ പ്രോൽസാഹിപ്പിച്ചിരുന്നു. പന്നിവേട്ട വളരെയധികം ആസ്വദിച്ചിരുന്ന ഒരാളായിരുന്നു സ്കൗട്ട് പ്രജ്ഞാനത്തിന്റെ ഉപജ്ഞാതാവായ ബേഡൻ പവ്വൽ. പേർഷ്യയിൽ പന്നികളെ ഓടിച്ച് ചതുപ്പിനടുത്ത് കുടുക്കി വേട്ടയാടാൻ ആനകളെ ഉപയോഗിച്ചിരുന്നു. അതിനുശേഷം തോണിയിൽ ഇരുന്ന് അമ്പെയ്ത് പിടികൂടുന്ന പന്നികളെ ആനപ്പുറത്തായിരുന്നു തിരികെയെത്തിച്ചിരുന്നത്. ഇതേപ്പറ്റിയുള്ള കല്ലിൽ കൊത്തിവച്ചിട്ടുള്ള ചിത്രങ്ങൾ ഇപ്പോഴും അവിടെ കാണാം.

<img class="wp-image-337269 aligncenter" src="https://cdn.boolokam.com/articles/2022/05/veeeee.webp" alt="" width="922" height="389" />

പുരാതനകാലം മുതൽ കാട്ടുപന്നികളെ വേട്ടയാടാൻ വേട്ടനായ്ക്കളെ ഉപയോഗിച്ചിരുന്നു. ഇതിൽത്തന്നെ കുരച്ച് പന്നികളുടെ സാന്നിധ്യം വേട്ടക്കാരെ അറിയിക്കുന്നവയും നേരിട്ട് പന്നികളെ ആക്രമിക്കുന്നവയും ഉണ്ടായിരുന്നു. പഴയകാല ഗ്രീസിൽ എല്ലാവർഷവും സെപ്തംബർ 23 ന് കാട്ടുപന്നികളെ വേട്ടയാടുന്ന സീസൺ തുടങ്ങും. ഇരുട്ടിന്റെ പ്രതീകമായിരുന്നു അവിടെ കാട്ടുപന്നികൾ. പുരാതന ഗ്രീക്ക് ഐതിഹ്യങ്ങളിലും സാഹിത്യത്തിലും കാട്ടുപന്നികളെ നിരന്തരം കാണാം. ഹോമറിന്റെ ഒഡീസിയിൽ പന്നിവേട്ടയിൽ യുലീസസ്സിനു പരിക്കേൽക്കുന്നുണ്ട്. ഇങ്ങനെ പരിക്കുപറ്റിയ പാടാണ് തിരിച്ചെത്തിയപ്പോൾ അദ്ദേഹത്തെ തിരിച്ചറിയാൻ ഉപകരിച്ചത്. റോമൻ സാഹിത്യത്തിൽ ഗ്രീക്ക് സാഹിത്യത്തിലേക്കാൾ ഏറെയാണ് പന്നിവേട്ടകളുടെ പരാമർശം ഉള്ളത്. ഇതുപോലെ തന്നെയായിരുന്നു സ്പെയിനിലും.

നവോത്ഥാനകാലഘട്ടത്തിൽ കൃഷിക്കായി കാടുതെളിച്ചപ്പോൾ ഇവയുടെ എണ്ണത്തിൽ നല്ല കുറവുവന്നു. സമ്പന്നർ അപ്പോഴേക്കും മറ്റു ആയുധങ്ങൾക്കുപരി തോക്കുപയോഗിച്ച് വേട്ടയാടി. ഫ്രഞ്ചുവിപ്ലവത്തിനുശേഷം പ്രഭുക്കന്മാർക്കുമാത്രമല്ല ആർക്കും പന്നികളെ വേട്ടയാടാമെന്ന അവസ്ഥയും വന്നു.

&amp;nbsp;

<img class="wp-image-337268 aligncenter" src="https://cdn.boolokam.com/articles/2022/05/yyyuuu.jpg" alt="" width="601" height="601" />

കാര്യമായി മറ്റു ശത്രുക്കൾ ഒന്നുമില്ലാത്ത കാട്ടുപന്നികളെ മനുഷ്യർ എക്കാലത്തും വേട്ടയാടിയിരുന്നു. തങ്ങളുടെ ജീവനേയും കൃഷിയെയും വളർത്തുമൃഗങ്ങളെയും രക്ഷിക്കാൻ ഇത് അത്യാവശ്യമായിരുന്നു. ഒരിടത്ത് വാസം ഉറപ്പിച്ചാൽ അവിടെനിന്ന് കാട്ടുപന്നികളെ ഒഴിവാക്കാൻ വളരെ ബുദ്ധിമുട്ടാണ്. ഇന്തോനേഷ്യ, പാക്കിസ്താൻ, ഇറ്റലി, ജർമനി, പോളണ്ട്, അർജന്റീന, റഷ്യ, ആസ്ത്രേലിയ എന്നിവിടങ്ങളിലെല്ലാം ഇപ്പോഴും കാട്ടുപന്നിവേട്ട വളരെ ജനകീയമായ ഒരു പരിപാടിയാണ്.

ആസ്ത്രേലിയയിലെ ക്വീൻസ്ലാന്റിലെ ജമ്പിൻ നഗരത്തിൽ വർഷംതോറുമുള്ള കാട്ടുപന്നിവേട്ട മൽസരം വളരെ പ്രശസ്തമാണ്. പ്രാദേശിക കൃഷിസ്ഥലം സംരക്ഷിക്കാനായി നടക്കുന്ന മൂന്നുദിവസം നീണ്ടുനിൽക്കുന്ന ഈ നായാട്ടിൽ നൂറുകണക്കിന് ആൾക്കാരാണ് പങ്കെടുക്കുന്നത്. ഇതിൽ നിന്നുകിട്ടുന്ന വരുമാനം പ്രാദേശികവിദ്യാലയങ്ങൾക്ക് നൽകും. കാലിഫോർണിയയിൽ പന്നികളെ വേട്ടയാടാൻ ലൈസൻസ് എടുക്കേണ്ടതുണ്ട്. വർഷം മുഴുവൻ വേട്ടയാടാം. കൊല്ലാവുന്ന പന്നികളുടെ എണ്ണത്തിന് പരിധിയില്ല. കൊല്ലാം, തിന്നാം, വിൽക്കാം. ഒന്നിനും തടസ്സങ്ങൾ ഇല്ല. ടെക്സാസിൽ ലൈസൻസ് ആവശ്യമില്ല. അന്യനാട്ടുകാർക്കും വേട്ടയാടാം, സ്വകാര്യഭൂമിയിൽ നായാട്ടുനടത്താൻ സ്ഥലമുടമയുടെ അനുമതി വേണമെന്നുമാത്രം.

&amp;nbsp;

<img class="wp-image-337270 aligncenter" src="https://cdn.boolokam.com/articles/2022/05/hhhh6.jpg" alt="" width="812" height="457" />

ഹെലികോപ്റ്റർ ഉപയോഗിച്ച് നായാട്ടുനടത്താനുള്ള പാക്കേജൊക്കെ അവിടെ ലഭ്യമാണ്. ആറുപേരുള്ള ഗ്രൂപ്പിന് ആളൊന്നുക്ക് 4395 ഡോളർ ആണ് ഫീസ്. ബ്രിട്ടനിൽ ആർക്കും എപ്പോഴും കാട്ടുപന്നിയെ വേട്ടയാടാം. നമ്മുടെ നാട്ടിലൊരു വിചാരമുണ്ട്. പ്രകൃതിയിൽ ഉള്ള ഒന്നിനേയും കൊല്ലാതെ, അപകടകരമായ മരങ്ങൾ മുറിക്കാതെ, കെട്ടിടനിർമ്മാണത്തിന് മണൽ വാരാതെ, കല്ലുപൊട്ടിക്കാതെ, കൽക്കരി ഖനനം നടത്താതെ ഒക്കെ ജീവിക്കുന്നതാണ് ഉത്തമ പ്രകൃതിസംരക്ഷണമെന്ന്. ഇതൊക്കെ സുരക്ഷിതസ്ഥാനത്തിരുന്ന് സ്വന്തം തടിക്ക് കേടുപറ്റാത്തിടത്തോളം മാത്രമാണെന്നത് വേറെ കാര്യം. സ്വന്തം വീടുപണിഞ്ഞതിനുശേഷമേ കല്ലുപൊട്ടിക്കുന്നതിനെ എതിർക്കുകയുള്ളൂ. പവർകട്ട് ഇല്ലാത്തതുവരെയേ കൽക്കരി കത്തിക്കുന്നതിനോട് എതിർപ്പുള്ളൂ.

ഗൾഫിൽ പോയി പെട്രോളിയം ഖനനത്തിൽ നിന്നുള്ള വരുമാനത്തിന്റെ പങ്കുപറ്റുന്നതിൽ കുഴപ്പമില്ല, സ്വന്തം നാട്ടിൽ കറണ്ടുണ്ടാക്കാൻ അണകെട്ടുമ്പോഴേ പ്രശ്നമുള്ളൂ. ഈ ഇരട്ടത്താപ്പ് നമുക്ക് ജന്മനാ ഉള്ളതാണെന്ന് തോന്നുന്നു. കാട്ടുപന്നിയെ കൊല്ലുന്നതിന് എതിരുനിൽക്കുന്നത് മൃഗസ്നേഹത്തിൽ മറ്റുള്ളവരേക്കാൾ ഒരുപിടി മുന്നിലാണ് നമ്മൾ എന്നുകാണിക്കാനുള്ള ചപ്പടാച്ചികൾ മാത്രമാണ്. മനുഷ്യരെ ഈ കാട്ടുപന്നികളിൽ നിന്നു രക്ഷിക്കാനും ഭക്ഷണത്തിനുമായി നൂറ്റാണ്ടുകളായി ഭരിക്കുന്നവർ വേട്ടയാടിയിരുന്നു, വേട്ട അനുവദിച്ചിരുന്നു, പലനാടുകളിലും ഇന്നും ചെയ്യുന്നു. എന്നാൽ അതൊന്നും ശ്രദ്ധിക്കാതെ പെറ്റുപെരുകുന്ന കാട്ടുപന്നികളുടെ ആക്രമണത്തിൽ ചുറ്റും മനുഷ്യർ കൊല്ലപ്പെടുമ്പോഴും എത്രമാത്രം നിസംഗതയോടെയാണ് നമ്മൾ പെരുമാറുന്നത്. അവനവന്റെ വീട്ടുമുറ്റത്തു കളിക്കുന്ന പേരക്കുട്ടിയെ കാട്ടുപന്നി കൊല്ലുന്നതുവരെ കാത്തിരിക്കേണ്ടതില്ല കൃത്യമായ അഭിപ്രായം രൂപീകരിക്കാൻ.


![പല നാടുകളിലും ഇതൊരു മത്സരയിനമാണ്, ഇവിടെ മാത്രം അനാവശ്യ പ്രകൃതിവാദം](https://cdn.boolokam.com/articles/2022/05/veeeee.webp)**Vinaya Raj V R** ബ്രിട്ടീഷ് ഇന്ത്യയിൽ ജാട്ടുകളുടെയും ഗുജാറുകളുടെയും രജപുത്രന്മാരുടെയും സിക്കുകാരുടെയും മറ്റുപല മഹാരാജാക്കന്മാരുടെയും ബ്രിട്ടീഷ് ഓഫീസർമാരുടെയും ഇടയിൽ വളരെ ജനകീയമായ ഒരു പരിപാടിയായിരുന്നു കാട്ടുപന്നികളെ വേട്ടയാടുന്നത്. സൈനികർക്ക് നല്ലൊരു പരിശീലനപരിപാടി എന്നനിലയിൽ സൈന്യവും ഇതിനെ പ്രോൽസാഹിപ്പിച്ചിരുന്നു. പന്നിവേട്ട വളരെയധികം ആസ്വദിച്ചിരുന്ന ഒരാളായിരുന്നു സ്കൗട്ട് പ്രജ്ഞാനത്തിന്റെ ഉപജ്ഞാതാവായ ബേഡൻ പവ്വൽ. പേർഷ്യയിൽ പന്നികളെ ഓടിച്ച് ചതുപ്പിനടുത്ത് കുടുക്കി വേട്ടയാടാൻ ആനകളെ ഉപയോഗിച്ചിരുന്നു. അതിനുശേഷം തോണിയിൽ ഇരുന്ന് അമ്പെയ്ത് പിടികൂടുന്ന പന്നികളെ ആനപ്പുറത്തായിരുന്നു തിരികെയെത്തിച്ചിരുന്നത്. ഇതേപ്പറ്റിയുള്ള കല്ലിൽ കൊത്തിവച്ചിട്ടുള്ള ചിത്രങ്ങൾ ഇപ്പോഴും അവിടെ കാണാം. പുരാതനകാലം മുതൽ കാട്ടുപന്നികളെ വേട്ടയാടാൻ വേട്ടനായ്ക്കളെ ഉപയോഗിച്ചിരുന്നു. ഇതിൽത്തന്നെ കുരച്ച് പന്നികളുടെ സാന്നിധ്യം വേട്ടക്കാരെ അറിയിക്കുന്നവയും നേരിട്ട് പന്നികളെ ആക്രമിക്കുന്നവയും ഉണ്ടായിരുന്നു. പഴയകാല ഗ്രീസിൽ എല്ലാവർഷവും സെപ്തംബർ 23 ന് കാട്ടുപന്നികളെ വേട്ടയാടുന്ന സീസൺ തുടങ്ങും. ഇരുട്ടിന്റെ പ്രതീകമായിരുന്നു അവിടെ കാട്ടുപന്നികൾ. പുരാതന ഗ്രീക്ക് ഐതിഹ്യങ്ങളിലും സാഹിത്യത്തിലും കാട്ടുപന്നികളെ നിരന്തരം കാണാം. ഹോമറിന്റെ ഒഡീസിയിൽ പന്നിവേട്ടയിൽ യുലീസസ്സിനു പരിക്കേൽക്കുന്നുണ്ട്. ഇങ്ങനെ പരിക്കുപറ്റിയ പാടാണ് തിരിച്ചെത്തിയപ്പോൾ അദ്ദേഹത്തെ തിരിച്ചറിയാൻ ഉപകരിച്ചത്. റോമൻ സാഹിത്യത്തിൽ ഗ്രീക്ക് സാഹിത്യത്തിലേക്കാൾ ഏറെയാണ് പന്നിവേട്ടകളുടെ പരാമർശം ഉള്ളത്. ഇതുപോലെ തന്നെയായിരുന്നു സ്പെയിനിലും. നവോത്ഥാനകാലഘട്ടത്തിൽ കൃഷിക്കായി കാടുതെളിച്ചപ്പോൾ ഇവയുടെ എണ്ണത്തിൽ നല്ല കുറവുവന്നു. സമ്പന്നർ അപ്പോഴേക്കും മറ്റു ആയുധങ്ങൾക്കുപരി തോക്കുപയോഗിച്ച് വേട്ടയാടി. ഫ്രഞ്ചുവിപ്ലവത്തിനുശേഷം പ്രഭുക്കന്മാർക്കുമാത്രമല്ല ആർക്കും പന്നികളെ വേട്ടയാടാമെന്ന അവസ്ഥയും വന്നു. &nbsp; ![](https://cdn.boolokam.com/articles/2022/05/yyyuuu.jpg) കാര്യമായി മറ്റു ശത്രുക്കൾ ഒന്നുമില്ലാത്ത കാട്ടുപന്നികളെ മനുഷ്യർ എക്കാലത്തും വേട്ടയാടിയിരുന്നു. തങ്ങളുടെ ജീവനേയും കൃഷിയെയും വളർത്തുമൃഗങ്ങളെയും രക്ഷിക്കാൻ ഇത് അത്യാവശ്യമായിരുന്നു. ഒരിടത്ത് വാസം ഉറപ്പിച്ചാൽ അവിടെനിന്ന് കാട്ടുപന്നികളെ ഒഴിവാക്കാൻ വളരെ ബുദ്ധിമുട്ടാണ്. ഇന്തോനേഷ്യ, പാക്കിസ്താൻ, ഇറ്റലി, ജർമനി, പോളണ്ട്, അർജന്റീന, റഷ്യ, ആസ്ത്രേലിയ എന്നിവിടങ്ങളിലെല്ലാം ഇപ്പോഴും കാട്ടുപന്നിവേട്ട വളരെ ജനകീയമായ ഒരു പരിപാടിയാണ്. ആസ്ത്രേലിയയിലെ ക്വീൻസ്ലാന്റിലെ ജമ്പിൻ നഗരത്തിൽ വർഷംതോറുമുള്ള കാട്ടുപന്നിവേട്ട മൽസരം വളരെ പ്രശസ്തമാണ്. പ്രാദേശിക കൃഷിസ്ഥലം സംരക്ഷിക്കാനായി നടക്കുന്ന മൂന്നുദിവസം നീണ്ടുനിൽക്കുന്ന ഈ നായാട്ടിൽ നൂറുകണക്കിന് ആൾക്കാരാണ് പങ്കെടുക്കുന്നത്. ഇതിൽ നിന്നുകിട്ടുന്ന വരുമാനം പ്രാദേശികവിദ്യാലയങ്ങൾക്ക് നൽകും. കാലിഫോർണിയയിൽ പന്നികളെ വേട്ടയാടാൻ ലൈസൻസ് എടുക്കേണ്ടതുണ്ട്. വർഷം മുഴുവൻ വേട്ടയാടാം. കൊല്ലാവുന്ന പന്നികളുടെ എണ്ണത്തിന് പരിധിയില്ല. കൊല്ലാം, തിന്നാം, വിൽക്കാം. ഒന്നിനും തടസ്സങ്ങൾ ഇല്ല. ടെക്സാസിൽ ലൈസൻസ് ആവശ്യമില്ല. അന്യനാട്ടുകാർക്കും വേട്ടയാടാം, സ്വകാര്യഭൂമിയിൽ നായാട്ടുനടത്താൻ സ്ഥലമുടമയുടെ അനുമതി വേണമെന്നുമാത്രം. &nbsp; ![](https://cdn.boolokam.com/articles/2022/05/hhhh6.jpg) ഹെലികോപ്റ്റർ ഉപയോഗിച്ച് നായാട്ടുനടത്താനുള്ള പാക്കേജൊക്കെ അവിടെ ലഭ്യമാണ്. ആറുപേരുള്ള ഗ്രൂപ്പിന് ആളൊന്നുക്ക് 4395 ഡോളർ ആണ് ഫീസ്. ബ്രിട്ടനിൽ ആർക്കും എപ്പോഴും കാട്ടുപന്നിയെ വേട്ടയാടാം. നമ്മുടെ നാട്ടിലൊരു വിചാരമുണ്ട്. പ്രകൃതിയിൽ ഉള്ള ഒന്നിനേയും കൊല്ലാതെ, അപകടകരമായ മരങ്ങൾ മുറിക്കാതെ, കെട്ടിടനിർമ്മാണത്തിന് മണൽ വാരാതെ, കല്ലുപൊട്ടിക്കാതെ, കൽക്കരി ഖനനം നടത്താതെ ഒക്കെ ജീവിക്കുന്നതാണ് ഉത്തമ പ്രകൃതിസംരക്ഷണമെന്ന്. ഇതൊക്കെ സുരക്ഷിതസ്ഥാനത്തിരുന്ന് സ്വന്തം തടിക്ക് കേടുപറ്റാത്തിടത്തോളം മാത്രമാണെന്നത് വേറെ കാര്യം. സ്വന്തം വീടുപണിഞ്ഞതിനുശേഷമേ കല്ലുപൊട്ടിക്കുന്നതിനെ എതിർക്കുകയുള്ളൂ. പവർകട്ട് ഇല്ലാത്തതുവരെയേ കൽക്കരി കത്തിക്കുന്നതിനോട് എതിർപ്പുള്ളൂ. ഗൾഫിൽ പോയി പെട്രോളിയം ഖനനത്തിൽ നിന്നുള്ള വരുമാനത്തിന്റെ പങ്കുപറ്റുന്നതിൽ കുഴപ്പമില്ല, സ്വന്തം നാട്ടിൽ കറണ്ടുണ്ടാക്കാൻ അണകെട്ടുമ്പോഴേ പ്രശ്നമുള്ളൂ. ഈ ഇരട്ടത്താപ്പ് നമുക്ക് ജന്മനാ ഉള്ളതാണെന്ന് തോന്നുന്നു. കാട്ടുപന്നിയെ കൊല്ലുന്നതിന് എതിരുനിൽക്കുന്നത് മൃഗസ്നേഹത്തിൽ മറ്റുള്ളവരേക്കാൾ ഒരുപിടി മുന്നിലാണ് നമ്മൾ എന്നുകാണിക്കാനുള്ള ചപ്പടാച്ചികൾ മാത്രമാണ്. മനുഷ്യരെ ഈ കാട്ടുപന്നികളിൽ നിന്നു രക്ഷിക്കാനും ഭക്ഷണത്തിനുമായി നൂറ്റാണ്ടുകളായി ഭരിക്കുന്നവർ വേട്ടയാടിയിരുന്നു, വേട്ട അനുവദിച്ചിരുന്നു, പലനാടുകളിലും ഇന്നും ചെയ്യുന്നു. എന്നാൽ അതൊന്നും ശ്രദ്ധിക്കാതെ പെറ്റുപെരുകുന്ന കാട്ടുപന്നികളുടെ ആക്രമണത്തിൽ ചുറ്റും മനുഷ്യർ കൊല്ലപ്പെടുമ്പോഴും എത്രമാത്രം നിസംഗതയോടെയാണ് നമ്മൾ പെരുമാറുന്നത്. അവനവന്റെ വീട്ടുമുറ്റത്തു കളിക്കുന്ന പേരക്കുട്ടിയെ കാട്ടുപന്നി കൊല്ലുന്നതുവരെ കാത്തിരിക്കേണ്ടതില്ല കൃത്യമായ അഭിപ്രായം രൂപീകരിക്കാൻ.
