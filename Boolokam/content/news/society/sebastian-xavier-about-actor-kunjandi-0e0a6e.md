---
title: "ഒരു സിനിമയിൽ ചെയ്ത കഥാപാത്രത്തെ, കാൽനൂറ്റാണ്ടിനു ശേഷമിറങ്ങുന്ന മറ്റൊരു സിനിമയിൽ വീണ്ടും അവതരിപ്പിക്കാൻ കഴിയുക എന്നത് അപൂർവ്വഭാഗ്യമാണ്"
date: 2021-09-02T16:09:07
draft: false
categories: ["Society"]
tags: ['Aaron Judge', 'actor kunjandi', 'kunjandi']
author: "Beaumaris"
---

<strong>Sebastian Xavier</strong>

''നമ്മുടേതൊരു ധർമ്മയുദ്ധമാണ്..''
സ്ഥാനാർത്ഥി സാറാമ്മയിലെ മുഴുനീള കഥാപാത്രമായ ഗോപാലപിള്ള നാഴികയ്ക്ക് നാല്പതുവട്ടം ഉപദേശരൂപേണ ഉരുവിടുന്ന വാചകമാണ്.. 'ദൂരെ ദൂരെ ഒരു കൂട്ടുകൂട്ടാ'മിലെ പരമസാത്വികനും സത്യസന്ധനുമായ റിട്ടയേഡ് അധ്യാപകനാവട്ടെ, അതിനേക്കാൾ അൽപം കൂടി കടന്ന തത്വദീക്ഷക്കാരനാണ്..

സാത്വികനായ ഒരു അധ്യാപകൻ അഥവാ ഒരു ഹെഡ്മാസ്റ്റർ, ഗാന്ധിയനായ ഒരു സ്വാതന്ത്ര്യ സമരപ്രവർത്തകൻ, സത്യസന്ധനായ ഒരു പിടികക്കാരൻ.. നിർധന കുടുംബത്തിലെ സാധുവായൊരു പിതാവ്.. ഇത്തരത്തിലൊരു 'പാവത്താൻ' ചട്ടക്കൂടിനകത്ത് മാത്രമാണ് കുഞ്ഞാണ്ടി എന്ന നടനെ പലപ്പോഴും സങ്കല്പിക്കാനാവുന്നത്.. 'അരപ്പെട്ട കെട്ടിയ ഗ്രാമ'ത്തിലെ മൂപ്പനും, മഹായാനത്തിലെ കടത്തിണ്ണയിൽ കഴിയുന്ന പഴയ പ്രമാണിയായ കൈതക്കാടൻ മാത്തുവും പോലുള്ള ചില വ്യത്യസ്ത കഥാപാത്രങ്ങളെ വിസ്മരിക്കുന്നില്ല..

<img class="alignleft" src="https://scontent.ftrv1-1.fna.fbcdn.net/v/t1.6435-9/241159907_4318560274937896_398049200991972043_n.jpg?_nc_cat=100&amp;ccb=1-5&amp;_nc_sid=825194&amp;_nc_ohc=QUoMVtllvDUAX9agpWI&amp;_nc_ht=scontent.ftrv1-1.fna&amp;oh=b572e41f7ce9bef293c184dd1b61f8d4&amp;oe=6154BC98" alt="May be an image of 4 people" width="458" height="458" />നാടകരംഗത്തു നിന്ന് 1960 കളുടെ തുടക്കത്തിൽ സിനിമയിലെത്തിയ കുഞ്ഞാണ്ടി എന്ന നടൻ മുഖ്യധാരാ സിനിമകളോടൊപ്പം സമാന്തരസിനിമകളിലും സാന്നിധ്യമറിയിച്ചിരുന്നു.. അരവിന്ദൻ്റെ ഉത്തരായനത്തിലൊക്കെ മികച്ച വേഷമായിരുന്നു..

മുപ്പത്തഞ്ച് വർഷത്തിലധികം ചലച്ചിത്രരംഗത്തുണ്ടായിരുന്നെങ്കിലും കുഞ്ഞാണ്ടി ഒരിക്കലും തിരക്കുള്ള ഒരു സിനിമാതാരമായി മാറാതിരുന്നതിന് മേൽസൂചിപ്പിച്ച ആ ചട്ടക്കൂട് ഒരു കാരണമായിരിക്കാം.. അദ്ദേഹത്തിൻ്റെ രൂപവും ശരീരഭാഷയും സംസാരവുമൊക്കെ അത്തരം കഥാപാത്രങ്ങൾക്ക് കൂടുതലിങ്ങുന്നതായിരുന്നു എന്നതും വാസ്തവം..

വെള്ളാനകളുടെ നാട്ടിൽ ബലിയാടാക്കപ്പെടുന്ന കുട്ടമ്മാവനെന്ന ഡ്രൈവർകഥാപാത്രത്തിൻ്റെ നിസ്സഹായാവസ്ഥയും മനസ്സില്ലാ മനസ്സോടെയുള്ള കുറ്റമേൽക്കലും മറക്കാൻ പറ്റില്ല.. മാലയോഗത്തിൽ സ്ത്രീധനത്തുക യഥാസമയം സ്വരുക്കൂട്ടാൻ കഴിയാതെപോവുന്ന പിതാവും, മാളൂട്ടിയിൽ മകളുടെ ഭർതൃവീട്ടുകാരാൽ അപമാനിതനാവുന്ന അച്ഛൻ കഥാപാത്രവും, മൃഗയയിലെ സദാ സമയവും ചിന്താവിഷ്ടനും ശങ്കിതനുമായി കാണപ്പെടുന്ന ശയ്യാവലംബിയായ കുര്യച്ചനും.. അങ്ങനെ, ചെറുതെങ്കിലും ഓർമ്മിക്കപ്പെടുന്ന കുറേയേറെ കഥാപാത്രങ്ങളുണ്ട് ഇദ്ദേഹത്തിൻ്റേതായിട്ട് ..

ഒരു സിനിമയിൽ ചെയ്ത കഥാപാത്രത്തെ, കാൽനൂറ്റാണ്ടിനു ശേഷമിറങ്ങുന്ന മറ്റൊരു സിനിമയിൽ വീണ്ടും അവതരിപ്പിക്കാൻ കഴിയുക എന്നത് ഒരു നടനെയോ നടിയെ സംബന്ധിച്ചിടത്തോളം അപൂർവ്വമായി ലഭിക്കുന്ന ഒരവസരം തന്നെയാണ്.. അത്തരമൊരു യോഗം കൈവന്ന ഒരു നടനമാണ് കുഞ്ഞാണ്ടി.. 1964ൽ ഇറങ്ങിയ 'തച്ചോളി ഒതേന'നിൽ സത്യൻമാഷ് അവതരിപ്പിച്ച ടൈറ്റിൽകഥാപാത്രത്തിൻ്റെ സന്തത സഹചാരിയായ കണ്ടാച്ചേരി ചാപ്പൻ എന്ന കഥാപാത്രത്തെ അവതരിപ്പിച്ച ഇദ്ദേഹം പിന്നീട് 1990 ൽ റിലീസായ കടത്തനാടൻ അമ്പാടിയിൽ ഇതേ കഥാപാത്രത്തെ പുനരവതരിപ്പിക്കുകയും ചെയ്തു.. തച്ചോളി ഒതേനനിലെ രംഗങ്ങൾ ഫ്ലാഷ്ബാക്കിൽ കടത്തനാടൻ അമ്പാടിയിൽ ഉപയോഗിക്കുകയും ചെയ്തിട്ടുണ്ട്.. (ഈ രണ്ടു ചിത്രങ്ങളിൽ നടി സുകുമാരിയും ഒരേ കഥാപാത്രത്തെയാണ് അവതരിപ്പിച്ചത്)
എം. കുഞ്ഞാണ്ടി എന്ന നടൻ്റെ കൂടുതൽ വിവരങ്ങളും അഭിനയിച്ച സിനിമകളും പ്രൊഫൈലിലുണ്ട്: https://m3db.com/m-kunjandi


![ഒരു സിനിമയിൽ ചെയ്ത കഥാപാത്രത്തെ, കാൽനൂറ്റാണ്ടിനു ശേഷമിറങ്ങുന്ന മറ്റൊരു സിനിമയിൽ വീണ്ടും അവതരിപ്പിക്കാൻ കഴിയുക എന്നത് അപൂർവ്വഭാഗ്യമാണ്](https://scontent.ftrv1-1.fna.fbcdn.net/v/t1.6435-9/241159907_4318560274937896_398049200991972043_n.jpg?_nc_cat=100&ccb=1-5&_nc_sid=825194&_nc_ohc=QUoMVtllvDUAX9agpWI&_nc_ht=scontent.ftrv1-1.fna&oh=b572e41f7ce9bef293c184dd1b61f8d4&oe=6154BC98)**Sebastian Xavier** ''നമ്മുടേതൊരു ധർമ്മയുദ്ധമാണ്..'' സ്ഥാനാർത്ഥി സാറാമ്മയിലെ മുഴുനീള കഥാപാത്രമായ ഗോപാലപിള്ള നാഴികയ്ക്ക് നാല്പതുവട്ടം ഉപദേശരൂപേണ ഉരുവിടുന്ന വാചകമാണ്.. 'ദൂരെ ദൂരെ ഒരു കൂട്ടുകൂട്ടാ'മിലെ പരമസാത്വികനും സത്യസന്ധനുമായ റിട്ടയേഡ് അധ്യാപകനാവട്ടെ, അതിനേക്കാൾ അൽപം കൂടി കടന്ന തത്വദീക്ഷക്കാരനാണ്.. സാത്വികനായ ഒരു അധ്യാപകൻ അഥവാ ഒരു ഹെഡ്മാസ്റ്റർ, ഗാന്ധിയനായ ഒരു സ്വാതന്ത്ര്യ സമരപ്രവർത്തകൻ, സത്യസന്ധനായ ഒരു പിടികക്കാരൻ.. നിർധന കുടുംബത്തിലെ സാധുവായൊരു പിതാവ്.. ഇത്തരത്തിലൊരു 'പാവത്താൻ' ചട്ടക്കൂടിനകത്ത് മാത്രമാണ് കുഞ്ഞാണ്ടി എന്ന നടനെ പലപ്പോഴും സങ്കല്പിക്കാനാവുന്നത്.. 'അരപ്പെട്ട കെട്ടിയ ഗ്രാമ'ത്തിലെ മൂപ്പനും, മഹായാനത്തിലെ കടത്തിണ്ണയിൽ കഴിയുന്ന പഴയ പ്രമാണിയായ കൈതക്കാടൻ മാത്തുവും പോലുള്ള ചില വ്യത്യസ്ത കഥാപാത്രങ്ങളെ വിസ്മരിക്കുന്നില്ല.. നാടകരംഗത്തു നിന്ന് 1960 കളുടെ തുടക്കത്തിൽ സിനിമയിലെത്തിയ കുഞ്ഞാണ്ടി എന്ന നടൻ മുഖ്യധാരാ സിനിമകളോടൊപ്പം സമാന്തരസിനിമകളിലും സാന്നിധ്യമറിയിച്ചിരുന്നു.. അരവിന്ദൻ്റെ ഉത്തരായനത്തിലൊക്കെ മികച്ച വേഷമായിരുന്നു.. മുപ്പത്തഞ്ച് വർഷത്തിലധികം ചലച്ചിത്രരംഗത്തുണ്ടായിരുന്നെങ്കിലും കുഞ്ഞാണ്ടി ഒരിക്കലും തിരക്കുള്ള ഒരു സിനിമാതാരമായി മാറാതിരുന്നതിന് മേൽസൂചിപ്പിച്ച ആ ചട്ടക്കൂട് ഒരു കാരണമായിരിക്കാം.. അദ്ദേഹത്തിൻ്റെ രൂപവും ശരീരഭാഷയും സംസാരവുമൊക്കെ അത്തരം കഥാപാത്രങ്ങൾക്ക് കൂടുതലിങ്ങുന്നതായിരുന്നു എന്നതും വാസ്തവം.. വെള്ളാനകളുടെ നാട്ടിൽ ബലിയാടാക്കപ്പെടുന്ന കുട്ടമ്മാവനെന്ന ഡ്രൈവർകഥാപാത്രത്തിൻ്റെ നിസ്സഹായാവസ്ഥയും മനസ്സില്ലാ മനസ്സോടെയുള്ള കുറ്റമേൽക്കലും മറക്കാൻ പറ്റില്ല.. മാലയോഗത്തിൽ സ്ത്രീധനത്തുക യഥാസമയം സ്വരുക്കൂട്ടാൻ കഴിയാതെപോവുന്ന പിതാവും, മാളൂട്ടിയിൽ മകളുടെ ഭർതൃവീട്ടുകാരാൽ അപമാനിതനാവുന്ന അച്ഛൻ കഥാപാത്രവും, മൃഗയയിലെ സദാ സമയവും ചിന്താവിഷ്ടനും ശങ്കിതനുമായി കാണപ്പെടുന്ന ശയ്യാവലംബിയായ കുര്യച്ചനും.. അങ്ങനെ, ചെറുതെങ്കിലും ഓർമ്മിക്കപ്പെടുന്ന കുറേയേറെ കഥാപാത്രങ്ങളുണ്ട് ഇദ്ദേഹത്തിൻ്റേതായിട്ട് .. ഒരു സിനിമയിൽ ചെയ്ത കഥാപാത്രത്തെ, കാൽനൂറ്റാണ്ടിനു ശേഷമിറങ്ങുന്ന മറ്റൊരു സിനിമയിൽ വീണ്ടും അവതരിപ്പിക്കാൻ കഴിയുക എന്നത് ഒരു നടനെയോ നടിയെ സംബന്ധിച്ചിടത്തോളം അപൂർവ്വമായി ലഭിക്കുന്ന ഒരവസരം തന്നെയാണ്.. അത്തരമൊരു യോഗം കൈവന്ന ഒരു നടനമാണ് കുഞ്ഞാണ്ടി.. 1964ൽ ഇറങ്ങിയ 'തച്ചോളി ഒതേന'നിൽ സത്യൻമാഷ് അവതരിപ്പിച്ച ടൈറ്റിൽകഥാപാത്രത്തിൻ്റെ സന്തത സഹചാരിയായ കണ്ടാച്ചേരി ചാപ്പൻ എന്ന കഥാപാത്രത്തെ അവതരിപ്പിച്ച ഇദ്ദേഹം പിന്നീട് 1990 ൽ റിലീസായ കടത്തനാടൻ അമ്പാടിയിൽ ഇതേ കഥാപാത്രത്തെ പുനരവതരിപ്പിക്കുകയും ചെയ്തു.. തച്ചോളി ഒതേനനിലെ രംഗങ്ങൾ ഫ്ലാഷ്ബാക്കിൽ കടത്തനാടൻ അമ്പാടിയിൽ ഉപയോഗിക്കുകയും ചെയ്തിട്ടുണ്ട്.. (ഈ രണ്ടു ചിത്രങ്ങളിൽ നടി സുകുമാരിയും ഒരേ കഥാപാത്രത്തെയാണ് അവതരിപ്പിച്ചത്) എം. കുഞ്ഞാണ്ടി എന്ന നടൻ്റെ കൂടുതൽ വിവരങ്ങളും അഭിനയിച്ച സിനിമകളും പ്രൊഫൈലിലുണ്ട്: https://m3db.com/m-kunjandi
