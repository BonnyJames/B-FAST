---
title: "ടി പിയും കുഞ്ഞനന്തനും ഒലോഫ് പാമെയും പിന്നെ യാഷ് ഗിരിയും മറ്റു ചിലരും"
date: 2020-06-13T04:03:42
draft: false
categories: ["Society"]
tags: ['kunjananthan', 'olof palme', 'tp chandrasekharan', 'YASH GIRI']
author: "Beaumaris"
---

<strong><a href="https://wordpress-972788-3403151.cloudwaysapps.com/s-sudeep-post/277317/china-india-pm-border-issue-151" rel="attachment wp-att-277318"><img class="alignleft size-full wp-image-277318" src="https://cdn.boolokam.com/articles/2020/06/china-india-pm-border-issue-150.jpg" alt="" width="845" height="440" /></a>S Sudeep</strong>

<strong>സഖാക്കൾ ടി പിയും കുഞ്ഞനന്തനും, ഒലോഫ് പാമെയും പിന്നെ യാഷ് ഗിരിയും മറ്റു ചിലരും.</strong>

സ്വീഡിഷ് പ്രധാനമന്ത്രി ഒലോഫ് പാമെയെ കൊന്നത് ഒരേയൊരാളായിരുന്നു. പക്ഷേ പൊലീസ് മുമ്പാകെ കുറ്റം സമ്മതിച്ചവർ 130 പേരായിരുന്നു!പൊലീസ് കണ്ടെത്തിയ പ്രതി ക്രിസ്റ്റർ പീറ്റേഴ്സൺ ആയിരുന്നു. 1989-ൽ വിചാരണക്കോടതി അയാളെ കൊലക്കുറ്റത്തിനു ശിക്ഷിച്ചു. പക്ഷേ മതിയായ തെളിവുകളില്ലെന്നു കണ്ട് അപ്പീൽ കോടതി 1990-ൽ അയാളെ വിട്ടയച്ചു. പീറ്റേഴ്സൺ 2004-ൽ മരിച്ചു.2016-ൽ ആരംഭിച്ച പുതിയ അന്വേഷണം അവസാനിച്ചത് 2020 ജൂണിലാണ്. കൊലപാതകത്തിലെ ഏകപ്രതി സ്റ്റിഗ് എങ്സ്റ്റോം എന്നയാളാണെന്നു വിശ്വസിക്കുന്നതായി പുതിയ അന്വേഷണം കണ്ടെത്തി. അയാൾ 2000-ൽ ആത്മഹത്യ ചെയ്തതിനാൽ അന്വേഷണം ഈ മാസം അവസാനിപ്പിക്കുകയും ചെയ്തിരിക്കുന്നു.

പൊലീസ് മുമ്പാകെ കുറ്റം സമ്മതിക്കുന്നവരൊക്കെയും കുറ്റവാളികളാണോ?ഇന്ത്യൻ നിയമപ്രകാരം പൊലീസ് മുമ്പാകെയുള്ള കുറ്റസമ്മതം തെളിവിൽ സ്വീകരിക്കത്തക്കതല്ല. വിശദീകരിക്കാതെ തന്നെ അതിൻ്റെ കാരണങ്ങൾ മനസിലാക്കാം.വിചാരണക്കോടതി വിധിയോ?അന്തിമമല്ല. അന്തിമ വിധിയായ സുപ്രീം കോടതി വിധിയോ? അന്തിമമായതു കൊണ്ടു ശരിയാകുന്നു.വിചാരണ വേളയിലും വിചാരണക്കോടതി വിധിയെത്തുടർന്നും കാലങ്ങളോളം ജയിലിൽ കിടന്നു നരകിച്ച്, ഒടുവിൽ അപ്പീൽ കോടതി വെറുതെ വിടുന്നവരോ?

അവർക്കു വേണ്ടിയാണ് യാഷ് ഗിരി എന്ന നിയമ വിദ്യാർത്ഥി സുപ്രീം കോടതിയെ സമീപിച്ചിരിക്കുന്നത്. അവരെ ഇര എന്ന നിർവചനത്തിൽ പെടുത്തണമെന്നും, അവർക്കു വന്ന നഷ്ടത്തിനും അവരുടെ പുനരധിവാസത്തിനും നഷ്ടപരിഹാരം നൽകണമെന്നും യാഷ് ഗിരി ആവശ്യപ്പെടുന്നു.യാഷ് ഗിരിയുടെ പൊതു താല്പര്യ ഹർജി സുപ്രീം കോടതി തീരുമാനിക്കും. കുഞ്ഞനന്തൻ സഖാവ് കുറ്റവാളിയാണെന്നു വിചാരണക്കോടതി തീരുമാനിച്ചിരുന്നു. കേസിലെ അന്തിമ വിധി വരും മുമ്പ് കാലത്തിൻ്റെ അന്തിമ വിധി വന്നിരിക്കുന്നു.കുഞ്ഞനന്തൻ കുറ്റക്കാരനായിരുന്നോ? ആണെന്നു വിചാരണക്കോടതി പറഞ്ഞിരുന്നു. അന്തിമ വിധി വന്നിട്ടില്ല.

അന്തിമവിധി വരാത്തിടത്തോളം, അദ്ദേഹം കുറ്റക്കാരനല്ലെന്നു വിശ്വസിക്കാനും ഉറക്കെ പറയാനുമുള്ള അവകാശം നിങ്ങൾക്കുണ്ട്. അന്തിമവിധി വന്നാലും നിങ്ങളുടെ പൂർണ ബോദ്ധ്യപ്രകാരം അദ്ദേഹം നിരപരാധിയാണെന്നു നിങ്ങൾക്കു ചിന്തിക്കാം, പറയാം. അല്ലെന്നു പറയാൻ നിങ്ങൾക്കവകാശമുള്ളതുപോലെ തന്നെ, ആണെന്നു പറയാനും വിചാരണക്കോടതിയിൽ ശിക്ഷിക്കപ്പെട്ട ഒരാളെ പ്രതി എന്നു വിശേഷിപ്പിക്കാനും മറ്റുള്ളവർക്കും അവകാശമുണ്ട്. കുഞ്ഞനന്തൻ സഖാവിനെ ബഹുമാനിക്കാൻ അദ്ദേഹത്തിൻ്റെ പ്രസ്ഥാനത്തിനും അവകാശമുണ്ട്.

സഖാവ് ടി പി ചന്ദ്രശേഖരനെ, എൻ്റെ സഖാവേ എന്ന് എന്നും എപ്പോഴും വിളിക്കാൻ സഖാവ് രമയ്ക്കു തികഞ്ഞ അവകാശമുണ്ട്. സഖാവ് ടി പി ചന്ദ്രശേഖരനും ചില അവകാശങ്ങളുണ്ടായിരുന്നു -അഭിപ്രായ സ്വാതന്ത്ര്യത്തിനും സ്വതന്ത്ര രാഷ്ടീയ പ്രവർത്തനത്തിനും ജീവിച്ചിരിക്കാനുമുള്ള അവകാശങ്ങൾ. അതവസാനിപ്പിക്കാൻ ആർക്കും അവകാശമുണ്ടായിരുന്നില്ല. കുഞ്ഞനന്തൻ സഖാവ് മരിക്കുമ്പോൾ, കേരള രാഷ്ട്രീയത്തിലെ ജീവിച്ചിരിക്കുന്ന സമുന്നതരായ ചില രാഷ്ട്രീയ നേതാക്കളുടെ മരണവാർത്ത എങ്ങനെയായിരിക്കുമെന്നു വിഭാവനം ചെയ്യാനുള്ള അവകാശം നിങ്ങൾക്കുണ്ടായിരിക്കാം. പക്ഷേ അതു മാന്യതയാണോ സംസ്കാരമാണോ എന്നൊക്കെ സ്വയമൊന്നു ചോദിക്കണം.

സഖാവ് മുഹമ്മദ് റിയാസ് വിവാഹിതനാവുമ്പോൾ കെ എസ് ശബരീനാഥനും സന്ദീപ് വാര്യരും ആശംസ നേരുന്നതാണ് രാഷ്ട്രീയ മാന്യത. അല്ലാതെ റിയാസിനെയും വീണയെയും ട്രോളുന്നതല്ല സംസ്കാരം.എതിർപ്പ് വ്യക്തികളോടാവരുത്, ആശയങ്ങളോടു മാത്രമാവണം.ജീവിച്ചിരിക്കും ദേഹങ്ങളെ മാനിക്കുക, ഭൗതികദേഹങ്ങളെയും ദേഹിയെയും.സഖാവ് ടി പിക്കും സഖാവ് കുഞ്ഞനന്തനും ആദരാഞ്ജലികൾ.യാദാസ്തു:

ഒരു പുലിയെ പിടിക്കാനായി സ്കോട്ട്ലൻ്റ് യാഡിനെയും മറ്റൊരു നാട്ടിലെ പൊലീസിനെയും കാട്ടിലേയ്ക്കു വിട്ടു. ആ പൊലീസിനെ നമുക്ക് കെ പൊലീസ് എന്ന സാങ്കല്പിക നാമത്തിൽ വിളിക്കാം.സ്കോട്ട്ലൻ്റ് യാഡ് അഞ്ചു മിനിറ്റനകം പുലിയെ പിടിച്ചു കൊണ്ടുവന്നു.
അഞ്ചു മണിക്കൂറായിട്ടും കെ പൊലീസിനെ കാണാനില്ല. ഒടുവിൽ മറ്റെല്ലാവരും കൂടി കാട്ടിലേയ്ക്കു പോയി.ഉൾവനത്തിലെത്തിയപ്പോൾ പൊതിരെ ഇടിക്കുന്ന ശബ്ദവും അലർച്ചയും കരച്ചിലും.ഒരു കാട്ടുപൂച്ചയെ മരത്തിൽ കെട്ടിയിട്ട് അറഞ്ചം പുറഞ്ചം ഇടിച്ചു കൊണ്ട് കെ പൊലീസ് അലറുന്നു:
- നീ പുലിയാണെന്നു സമ്മതിക്കെടാ നായിൻ്റെ മോനേ...


![ടി പിയും കുഞ്ഞനന്തനും ഒലോഫ് പാമെയും പിന്നെ യാഷ് ഗിരിയും മറ്റു ചിലരും](https://cdn.boolokam.com/articles/2020/06/china-india-pm-border-issue-150.jpg)**[](https://wordpress-972788-3403151.cloudwaysapps.com/s-sudeep-post/277317/china-india-pm-border-issue-151)S Sudeep** **സഖാക്കൾ ടി പിയും കുഞ്ഞനന്തനും, ഒലോഫ് പാമെയും പിന്നെ യാഷ് ഗിരിയും മറ്റു ചിലരും.** സ്വീഡിഷ് പ്രധാനമന്ത്രി ഒലോഫ് പാമെയെ കൊന്നത് ഒരേയൊരാളായിരുന്നു. പക്ഷേ പൊലീസ് മുമ്പാകെ കുറ്റം സമ്മതിച്ചവർ 130 പേരായിരുന്നു!പൊലീസ് കണ്ടെത്തിയ പ്രതി ക്രിസ്റ്റർ പീറ്റേഴ്സൺ ആയിരുന്നു. 1989-ൽ വിചാരണക്കോടതി അയാളെ കൊലക്കുറ്റത്തിനു ശിക്ഷിച്ചു. പക്ഷേ മതിയായ തെളിവുകളില്ലെന്നു കണ്ട് അപ്പീൽ കോടതി 1990-ൽ അയാളെ വിട്ടയച്ചു. പീറ്റേഴ്സൺ 2004-ൽ മരിച്ചു.2016-ൽ ആരംഭിച്ച പുതിയ അന്വേഷണം അവസാനിച്ചത് 2020 ജൂണിലാണ്. കൊലപാതകത്തിലെ ഏകപ്രതി സ്റ്റിഗ് എങ്സ്റ്റോം എന്നയാളാണെന്നു വിശ്വസിക്കുന്നതായി പുതിയ അന്വേഷണം കണ്ടെത്തി. അയാൾ 2000-ൽ ആത്മഹത്യ ചെയ്തതിനാൽ അന്വേഷണം ഈ മാസം അവസാനിപ്പിക്കുകയും ചെയ്തിരിക്കുന്നു. പൊലീസ് മുമ്പാകെ കുറ്റം സമ്മതിക്കുന്നവരൊക്കെയും കുറ്റവാളികളാണോ?ഇന്ത്യൻ നിയമപ്രകാരം പൊലീസ് മുമ്പാകെയുള്ള കുറ്റസമ്മതം തെളിവിൽ സ്വീകരിക്കത്തക്കതല്ല. വിശദീകരിക്കാതെ തന്നെ അതിൻ്റെ കാരണങ്ങൾ മനസിലാക്കാം.വിചാരണക്കോടതി വിധിയോ?അന്തിമമല്ല. അന്തിമ വിധിയായ സുപ്രീം കോടതി വിധിയോ? അന്തിമമായതു കൊണ്ടു ശരിയാകുന്നു.വിചാരണ വേളയിലും വിചാരണക്കോടതി വിധിയെത്തുടർന്നും കാലങ്ങളോളം ജയിലിൽ കിടന്നു നരകിച്ച്, ഒടുവിൽ അപ്പീൽ കോടതി വെറുതെ വിടുന്നവരോ? അവർക്കു വേണ്ടിയാണ് യാഷ് ഗിരി എന്ന നിയമ വിദ്യാർത്ഥി സുപ്രീം കോടതിയെ സമീപിച്ചിരിക്കുന്നത്. അവരെ ഇര എന്ന നിർവചനത്തിൽ പെടുത്തണമെന്നും, അവർക്കു വന്ന നഷ്ടത്തിനും അവരുടെ പുനരധിവാസത്തിനും നഷ്ടപരിഹാരം നൽകണമെന്നും യാഷ് ഗിരി ആവശ്യപ്പെടുന്നു.യാഷ് ഗിരിയുടെ പൊതു താല്പര്യ ഹർജി സുപ്രീം കോടതി തീരുമാനിക്കും. കുഞ്ഞനന്തൻ സഖാവ് കുറ്റവാളിയാണെന്നു വിചാരണക്കോടതി തീരുമാനിച്ചിരുന്നു. കേസിലെ അന്തിമ വിധി വരും മുമ്പ് കാലത്തിൻ്റെ അന്തിമ വിധി വന്നിരിക്കുന്നു.കുഞ്ഞനന്തൻ കുറ്റക്കാരനായിരുന്നോ? ആണെന്നു വിചാരണക്കോടതി പറഞ്ഞിരുന്നു. അന്തിമ വിധി വന്നിട്ടില്ല. അന്തിമവിധി വരാത്തിടത്തോളം, അദ്ദേഹം കുറ്റക്കാരനല്ലെന്നു വിശ്വസിക്കാനും ഉറക്കെ പറയാനുമുള്ള അവകാശം നിങ്ങൾക്കുണ്ട്. അന്തിമവിധി വന്നാലും നിങ്ങളുടെ പൂർണ ബോദ്ധ്യപ്രകാരം അദ്ദേഹം നിരപരാധിയാണെന്നു നിങ്ങൾക്കു ചിന്തിക്കാം, പറയാം. അല്ലെന്നു പറയാൻ നിങ്ങൾക്കവകാശമുള്ളതുപോലെ തന്നെ, ആണെന്നു പറയാനും വിചാരണക്കോടതിയിൽ ശിക്ഷിക്കപ്പെട്ട ഒരാളെ പ്രതി എന്നു വിശേഷിപ്പിക്കാനും മറ്റുള്ളവർക്കും അവകാശമുണ്ട്. കുഞ്ഞനന്തൻ സഖാവിനെ ബഹുമാനിക്കാൻ അദ്ദേഹത്തിൻ്റെ പ്രസ്ഥാനത്തിനും അവകാശമുണ്ട്. സഖാവ് ടി പി ചന്ദ്രശേഖരനെ, എൻ്റെ സഖാവേ എന്ന് എന്നും എപ്പോഴും വിളിക്കാൻ സഖാവ് രമയ്ക്കു തികഞ്ഞ അവകാശമുണ്ട്. സഖാവ് ടി പി ചന്ദ്രശേഖരനും ചില അവകാശങ്ങളുണ്ടായിരുന്നു -അഭിപ്രായ സ്വാതന്ത്ര്യത്തിനും സ്വതന്ത്ര രാഷ്ടീയ പ്രവർത്തനത്തിനും ജീവിച്ചിരിക്കാനുമുള്ള അവകാശങ്ങൾ. അതവസാനിപ്പിക്കാൻ ആർക്കും അവകാശമുണ്ടായിരുന്നില്ല. കുഞ്ഞനന്തൻ സഖാവ് മരിക്കുമ്പോൾ, കേരള രാഷ്ട്രീയത്തിലെ ജീവിച്ചിരിക്കുന്ന സമുന്നതരായ ചില രാഷ്ട്രീയ നേതാക്കളുടെ മരണവാർത്ത എങ്ങനെയായിരിക്കുമെന്നു വിഭാവനം ചെയ്യാനുള്ള അവകാശം നിങ്ങൾക്കുണ്ടായിരിക്കാം. പക്ഷേ അതു മാന്യതയാണോ സംസ്കാരമാണോ എന്നൊക്കെ സ്വയമൊന്നു ചോദിക്കണം. സഖാവ് മുഹമ്മദ് റിയാസ് വിവാഹിതനാവുമ്പോൾ കെ എസ് ശബരീനാഥനും സന്ദീപ് വാര്യരും ആശംസ നേരുന്നതാണ് രാഷ്ട്രീയ മാന്യത. അല്ലാതെ റിയാസിനെയും വീണയെയും ട്രോളുന്നതല്ല സംസ്കാരം.എതിർപ്പ് വ്യക്തികളോടാവരുത്, ആശയങ്ങളോടു മാത്രമാവണം.ജീവിച്ചിരിക്കും ദേഹങ്ങളെ മാനിക്കുക, ഭൗതികദേഹങ്ങളെയും ദേഹിയെയും.സഖാവ് ടി പിക്കും സഖാവ് കുഞ്ഞനന്തനും ആദരാഞ്ജലികൾ.യാദാസ്തു: ഒരു പുലിയെ പിടിക്കാനായി സ്കോട്ട്ലൻ്റ് യാഡിനെയും മറ്റൊരു നാട്ടിലെ പൊലീസിനെയും കാട്ടിലേയ്ക്കു വിട്ടു. ആ പൊലീസിനെ നമുക്ക് കെ പൊലീസ് എന്ന സാങ്കല്പിക നാമത്തിൽ വിളിക്കാം.സ്കോട്ട്ലൻ്റ് യാഡ് അഞ്ചു മിനിറ്റനകം പുലിയെ പിടിച്ചു കൊണ്ടുവന്നു. അഞ്ചു മണിക്കൂറായിട്ടും കെ പൊലീസിനെ കാണാനില്ല. ഒടുവിൽ മറ്റെല്ലാവരും കൂടി കാട്ടിലേയ്ക്കു പോയി.ഉൾവനത്തിലെത്തിയപ്പോൾ പൊതിരെ ഇടിക്കുന്ന ശബ്ദവും അലർച്ചയും കരച്ചിലും.ഒരു കാട്ടുപൂച്ചയെ മരത്തിൽ കെട്ടിയിട്ട് അറഞ്ചം പുറഞ്ചം ഇടിച്ചു കൊണ്ട് കെ പൊലീസ് അലറുന്നു: \- നീ പുലിയാണെന്നു സമ്മതിക്കെടാ നായിൻ്റെ മോനേ...
