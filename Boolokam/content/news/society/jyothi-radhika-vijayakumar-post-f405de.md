---
title: "കഴിഞ്ഞ വർഷം സെപ്റ്റംബറിലാണ് ഒരു സൈബർ ആക്രമണം എന്താണെന്ന് നേരിട്ടനുഭവിച്ചത്"
date: 2020-05-19T12:20:41
draft: false
categories: ["Society"]
tags: ['cyber attack', 'Jyothi Radhika Vijayakumar']
author: "jamesbright"
---

<strong><a href="https://wordpress-972788-3403151.cloudwaysapps.com/jyothi-radhika-vijayakumar-post/274355/rr-837" rel="attachment wp-att-274357"><img class="alignleft size-full wp-image-274357" src="https://cdn.boolokam.com/articles/2020/05/rr-818.jpg" alt="" width="784" height="410" /></a>Jyothi Radhika Vijayakumar</strong>

കുറച്ചു ദിവസങ്ങൾ മുൻപ് പൊതുവായി പറയാൻ ശ്രമിച്ചതാണ്. വീണ്ടും വ്യക്തമായി പറയേണ്ടത് അത്യാവശ്യമെന്നു കരുതുന്നു.കഴിഞ്ഞ വർഷം സെപ്റ്റംബറിലാണ് ഒരു സൈബർ ആക്രമണം എന്താണെന്ന് നേരിട്ടനുഭവിച്ചത്; നാട്ടിലെ ക്ഷേത്രവുമായി ബന്ധപ്പെട്ട ഒരനുഭവത്തെക്കുറിച്ചെഴുതിയപ്പോൾ. പല കമന്റുകളും വായിക്കാനാകുമായിരുന്നില്ല; അതുവരെ കേട്ടിട്ടില്ലാത്ത സഭ്യമല്ലാത്ത ഭാഷയും ലൈംഗികാധിക്ഷേപങ്ങളും വ്യാജ ഫോട്ടോഷോപ്പുകളും ഒക്കെച്ചേർന്ന, വ്യക്ത്യാധിക്ഷേപങ്ങളായിരുന്നു.. അത് സൈബർ ലോകത്ത് അനേകം സ്ത്രീകളുടെ അനുഭവങ്ങളിലൊന്നു മാത്രമാണ്.

ആ അനുഭവമുണ്ടായിട്ടുള്ള ഏതൊരു സ്ത്രീയ്ക്കും മനസ്സിലാകും ആ അവസ്ഥയിലൂടെ കടന്നു പോകുന്ന മറ്റൊരു വ്യക്തിയുടെ, സ്ത്രീയുടെ, അവസ്ഥ.ഈയടുത്ത കാലത്ത് അധികാരസ്ഥാനത്തുള്ളവരും അല്ലാത്തവരുമായ പല സ്ത്രീകൾ; ബഹു:മന്ത്രി ശ്രീ മേഴ്‌സിക്കുട്ടിയമ്മ, എം.പി.ശ്രീ രമ്യാ ഹരിദാസ്, മാധ്യമ പ്രവർത്തക ശ്രീ നിഷാ പുരുഷോത്തമൻ, ഇപ്പോൾ ശ്രീ ഹനാൻ തുടങ്ങിയവർ വിമർശിക്കപ്പെട്ട രീതി മനസ്സിലുയർത്തുന്നത് സ്ത്രീകൾക്കെതിരെയുള്ള സൈബർ ലിഞ്ചിംഗ് സാധാരണമായി മാറുന്ന ഒരവസ്ഥയിലേക്ക് സൈബർ ലോകം പൊയ്ക്കൊണ്ടിരിക്കുകയല്ലേ എന്ന ചോദ്യമാണ്.

രാഷ്ട്രീയ രംഗത്തോ, ചലച്ചിത്ര രംഗത്തോ സാംസ്കാരിക രംഗത്തോ സാഹിത്യ രംഗത്തോ തുടങ്ങി ഏത് മേഖലയിൽ പ്രവർത്തിക്കുന്ന സ്ത്രീകൾ ആയാലും സൈബർ ലോകത്ത് രാഷ്ട്രീയം പറയുന്ന രാഷ്ട്രീയമായി പല വിശ്വാസങ്ങളുള്ള പെൺകുട്ടികളായാലും മുതിർന്ന സ്ത്രീകളായാലും പ്രായഭേദമന്യേ അവരുടെ രാഷ്ട്രീയ വിശ്വാസത്തെയോ, നിലപാടുകളോടോ, അഭിപ്രായങ്ങളോടോ പ്രവർത്തനങ്ങളോടോ വിയോജിപ്പ് പ്രകടിപ്പിക്കേണ്ടി വരുമ്പോൾ, വിമർശിക്കേണ്ടി വരുമ്പോൾ ഇന്ന് പൊതുപ്രവണതയായി മാറിക്കൊണ്ടിരിക്കുന്ന സൈബർ ആക്രമണങ്ങളോട് ഒരു വിധത്തിലും യോജിക്കാനാവില്ല; ആരു ചെയ്താലും. അത് നടക്കുന്ന, എതിർക്കപ്പെടാത്ത, തിരുത്തപ്പെടാത്ത ഒരിടത്തിൽ എങ്ങനെയാണ് നമ്മൾ നിർഭയയെപ്പറ്റി സംസാരിക്കുക? സ്ത്രീകളുടെ സുരക്ഷയെപ്പറ്റി സംസാരിക്കുക?

വീടുകളിലായാലും തൊഴിലിടത്തിലായാലും പൊതുവിടത്തിലായാലും സൈബറിടത്തിലായാലും സ്വന്തം അഭിപ്രായങ്ങൾ മറ്റാരെയും പോലെ സ്വതന്ത്രമായി നിർഭയമായി പ്രകടിപ്പിക്കാൻ മാലികാവകാശമുള്ള തുല്യ വ്യക്തിത്വങ്ങൾ തന്നെയാണ് സ്ത്രീകൾ. ആ അഭിപ്രായങ്ങൾ പ്രകടിപ്പിക്കുന്നത് പ്രതിപക്ഷബഹുമാനത്തോടെയാകണം എന്നു മാഗ്രഹിക്കുന്നു. ആ അഭിപ്രായങ്ങളെല്ലാം യോജിക്കേണ്ടവയാണെന്നും വിമർശനത്തിന് അതീതമാണെന്നും കരുതുന്നില്ല. പക്ഷേ, എതിർക്കേണ്ടി വരുമ്പോൾ അഭിപ്രായങ്ങൾ കൊണ്ടാണെതിർക്കേണ്ടത്; വസ്തുതകൾ കൊണ്ടാണ്; മാന്യമായ, സഭ്യമായ ഭാഷ ഉപയോഗിച്ചാണ്.അതു ചെയ്യാനാകാതെ ഒരു സ്ത്രീയെ സൈബർ ലിംഞ്ചിംഗ് നടത്തുമ്പോൾ, ജാതീയമായി, വ്യക്തിപരമായി, തൊഴിൽപരമായി, ലൈംഗികമായി അധിക്ഷേപിക്കുമ്പോൾ, അത് ചെയ്യുന്നത് പുരുഷന്മാരായാലും സ്ത്രീകളായാലും അംഗീകരിക്കാനാവില്ല. ദൗർഭാഗ്യവശാൽ, ചിലപ്പോൾ സ്ത്രീകളും അതിന്റെ ഭാഗമാകുന്നത് ഏറെ വേദനയുണ്ടാക്കുന്നതാണ്.

മാത്രമല്ല, ഇത്തരം സൈബർ അറ്റാക്കുകളെ ഭയന്ന് നിശ്ശബ്ദരാകുകയല്ല, മറിച്ച് കൂടുതൽ കരുത്തരാകുന്ന, നിയമപരമായി നേരിടുന്ന സ്ത്രീകളുടെ എണ്ണം അനുദിനം കൂടുമ്പോൾ അവരുടെ കൂട്ടായ്മ വളരുമ്പോൾ അവരുടെ ശബ്ദം ശക്തമായി ഉയർന്നു കേൾക്കുമ്പോൾ ഇതവസാനിപ്പിക്കാതെ വേറെ വഴിയുണ്ടാവില്ല.സമൂഹത്തിലെ എല്ലാ നെഗറ്റിവിറ്റിയും എഴുതി വയ്ക്കാനുള്ളതല്ല നമുക്കെതിരഭിപ്രായമുള്ള വ്യക്തികളുടെ, പ്രത്യേകിച്ചും, നമുക്ക് വിമർശിക്കേണ്ടി വരുന്ന വ്യക്തികളുടെ, സ്ത്രീകളുടെ Fb വാളുകൾ. തിരിച്ചറിയേണ്ടതും തിരുത്തേണ്ടതുമാണിത് എത്രയും വേഗം.


![കഴിഞ്ഞ വർഷം സെപ്റ്റംബറിലാണ് ഒരു സൈബർ ആക്രമണം എന്താണെന്ന് നേരിട്ടനുഭവിച്ചത്](https://cdn.boolokam.com/articles/2020/05/rr-818.jpg)**[](https://wordpress-972788-3403151.cloudwaysapps.com/jyothi-radhika-vijayakumar-post/274355/rr-837)Jyothi Radhika Vijayakumar** കുറച്ചു ദിവസങ്ങൾ മുൻപ് പൊതുവായി പറയാൻ ശ്രമിച്ചതാണ്. വീണ്ടും വ്യക്തമായി പറയേണ്ടത് അത്യാവശ്യമെന്നു കരുതുന്നു.കഴിഞ്ഞ വർഷം സെപ്റ്റംബറിലാണ് ഒരു സൈബർ ആക്രമണം എന്താണെന്ന് നേരിട്ടനുഭവിച്ചത്; നാട്ടിലെ ക്ഷേത്രവുമായി ബന്ധപ്പെട്ട ഒരനുഭവത്തെക്കുറിച്ചെഴുതിയപ്പോൾ. പല കമന്റുകളും വായിക്കാനാകുമായിരുന്നില്ല; അതുവരെ കേട്ടിട്ടില്ലാത്ത സഭ്യമല്ലാത്ത ഭാഷയും ലൈംഗികാധിക്ഷേപങ്ങളും വ്യാജ ഫോട്ടോഷോപ്പുകളും ഒക്കെച്ചേർന്ന, വ്യക്ത്യാധിക്ഷേപങ്ങളായിരുന്നു.. അത് സൈബർ ലോകത്ത് അനേകം സ്ത്രീകളുടെ അനുഭവങ്ങളിലൊന്നു മാത്രമാണ്. ആ അനുഭവമുണ്ടായിട്ടുള്ള ഏതൊരു സ്ത്രീയ്ക്കും മനസ്സിലാകും ആ അവസ്ഥയിലൂടെ കടന്നു പോകുന്ന മറ്റൊരു വ്യക്തിയുടെ, സ്ത്രീയുടെ, അവസ്ഥ.ഈയടുത്ത കാലത്ത് അധികാരസ്ഥാനത്തുള്ളവരും അല്ലാത്തവരുമായ പല സ്ത്രീകൾ; ബഹു:മന്ത്രി ശ്രീ മേഴ്‌സിക്കുട്ടിയമ്മ, എം.പി.ശ്രീ രമ്യാ ഹരിദാസ്, മാധ്യമ പ്രവർത്തക ശ്രീ നിഷാ പുരുഷോത്തമൻ, ഇപ്പോൾ ശ്രീ ഹനാൻ തുടങ്ങിയവർ വിമർശിക്കപ്പെട്ട രീതി മനസ്സിലുയർത്തുന്നത് സ്ത്രീകൾക്കെതിരെയുള്ള സൈബർ ലിഞ്ചിംഗ് സാധാരണമായി മാറുന്ന ഒരവസ്ഥയിലേക്ക് സൈബർ ലോകം പൊയ്ക്കൊണ്ടിരിക്കുകയല്ലേ എന്ന ചോദ്യമാണ്. രാഷ്ട്രീയ രംഗത്തോ, ചലച്ചിത്ര രംഗത്തോ സാംസ്കാരിക രംഗത്തോ സാഹിത്യ രംഗത്തോ തുടങ്ങി ഏത് മേഖലയിൽ പ്രവർത്തിക്കുന്ന സ്ത്രീകൾ ആയാലും സൈബർ ലോകത്ത് രാഷ്ട്രീയം പറയുന്ന രാഷ്ട്രീയമായി പല വിശ്വാസങ്ങളുള്ള പെൺകുട്ടികളായാലും മുതിർന്ന സ്ത്രീകളായാലും പ്രായഭേദമന്യേ അവരുടെ രാഷ്ട്രീയ വിശ്വാസത്തെയോ, നിലപാടുകളോടോ, അഭിപ്രായങ്ങളോടോ പ്രവർത്തനങ്ങളോടോ വിയോജിപ്പ് പ്രകടിപ്പിക്കേണ്ടി വരുമ്പോൾ, വിമർശിക്കേണ്ടി വരുമ്പോൾ ഇന്ന് പൊതുപ്രവണതയായി മാറിക്കൊണ്ടിരിക്കുന്ന സൈബർ ആക്രമണങ്ങളോട് ഒരു വിധത്തിലും യോജിക്കാനാവില്ല; ആരു ചെയ്താലും. അത് നടക്കുന്ന, എതിർക്കപ്പെടാത്ത, തിരുത്തപ്പെടാത്ത ഒരിടത്തിൽ എങ്ങനെയാണ് നമ്മൾ നിർഭയയെപ്പറ്റി സംസാരിക്കുക? സ്ത്രീകളുടെ സുരക്ഷയെപ്പറ്റി സംസാരിക്കുക? വീടുകളിലായാലും തൊഴിലിടത്തിലായാലും പൊതുവിടത്തിലായാലും സൈബറിടത്തിലായാലും സ്വന്തം അഭിപ്രായങ്ങൾ മറ്റാരെയും പോലെ സ്വതന്ത്രമായി നിർഭയമായി പ്രകടിപ്പിക്കാൻ മാലികാവകാശമുള്ള തുല്യ വ്യക്തിത്വങ്ങൾ തന്നെയാണ് സ്ത്രീകൾ. ആ അഭിപ്രായങ്ങൾ പ്രകടിപ്പിക്കുന്നത് പ്രതിപക്ഷബഹുമാനത്തോടെയാകണം എന്നു മാഗ്രഹിക്കുന്നു. ആ അഭിപ്രായങ്ങളെല്ലാം യോജിക്കേണ്ടവയാണെന്നും വിമർശനത്തിന് അതീതമാണെന്നും കരുതുന്നില്ല. പക്ഷേ, എതിർക്കേണ്ടി വരുമ്പോൾ അഭിപ്രായങ്ങൾ കൊണ്ടാണെതിർക്കേണ്ടത്; വസ്തുതകൾ കൊണ്ടാണ്; മാന്യമായ, സഭ്യമായ ഭാഷ ഉപയോഗിച്ചാണ്.അതു ചെയ്യാനാകാതെ ഒരു സ്ത്രീയെ സൈബർ ലിംഞ്ചിംഗ് നടത്തുമ്പോൾ, ജാതീയമായി, വ്യക്തിപരമായി, തൊഴിൽപരമായി, ലൈംഗികമായി അധിക്ഷേപിക്കുമ്പോൾ, അത് ചെയ്യുന്നത് പുരുഷന്മാരായാലും സ്ത്രീകളായാലും അംഗീകരിക്കാനാവില്ല. ദൗർഭാഗ്യവശാൽ, ചിലപ്പോൾ സ്ത്രീകളും അതിന്റെ ഭാഗമാകുന്നത് ഏറെ വേദനയുണ്ടാക്കുന്നതാണ്. മാത്രമല്ല, ഇത്തരം സൈബർ അറ്റാക്കുകളെ ഭയന്ന് നിശ്ശബ്ദരാകുകയല്ല, മറിച്ച് കൂടുതൽ കരുത്തരാകുന്ന, നിയമപരമായി നേരിടുന്ന സ്ത്രീകളുടെ എണ്ണം അനുദിനം കൂടുമ്പോൾ അവരുടെ കൂട്ടായ്മ വളരുമ്പോൾ അവരുടെ ശബ്ദം ശക്തമായി ഉയർന്നു കേൾക്കുമ്പോൾ ഇതവസാനിപ്പിക്കാതെ വേറെ വഴിയുണ്ടാവില്ല.സമൂഹത്തിലെ എല്ലാ നെഗറ്റിവിറ്റിയും എഴുതി വയ്ക്കാനുള്ളതല്ല നമുക്കെതിരഭിപ്രായമുള്ള വ്യക്തികളുടെ, പ്രത്യേകിച്ചും, നമുക്ക് വിമർശിക്കേണ്ടി വരുന്ന വ്യക്തികളുടെ, സ്ത്രീകളുടെ Fb വാളുകൾ. തിരിച്ചറിയേണ്ടതും തിരുത്തേണ്ടതുമാണിത് എത്രയും വേഗം.
