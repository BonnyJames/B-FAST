---
title: "ആഭിചാരം - ഒരു പഠനം"
date: 2022-10-13T17:41:44
draft: false
categories: ["Society"]
tags: ['abhijaram', 'BLACK MAGIC']
author: "Beaumaris"
---

<strong>എഴുതിയത് : മഹേഷ്.വി.എസ് Mahesh V S</strong>

<strong>ആഭിചാരം - ഒരു പഠനം</strong>

ശത്രുസംഹാരത്തിനും സ്ത്രീ വശീകരണത്തിനും വേണ്ടി ചെയ്യുന്ന ഹോമം, ജപം, ദുർമന്ത്രവാദം തുടങ്ങിയ ക്ഷുദ്ര പ്രയോഗങ്ങൾക്കു പറഞ്ഞു വരുന്ന പേരാണ് ആഭിചാരം . ആഭിചാരം ഹിംസാ കർമ്മമെന്നാണ് അമരസിംഹന്റെ അമരകോശത്തിൽ നിർവചിച്ചിട്ടുള്ളത്.

വളരെ പുരാതനകാലം മുതൽ മിക്കവാറും എല്ലാ രാജ്യങ്ങളിലും മരുന്നുകൊണ്ടും മന്ത്രം കൊണ്ടും ശത്രുക്കളെ നശിപ്പിക്കുക, സ്ത്രീകളെ വശീകരിക്കുക തുടങ്ങിയ ക്രിയകളടങ്ങുന്ന ആഭിചാര പ്രയോഗങ്ങൾ നിലവിലുണ്ടായിരുന്നു. പലയിടങ്ങളിലും ഇപ്പോഴും ഇങ്ങനെയുള്ള കർമ്മങ്ങൾ നിലനിൽക്കുന്നുമുണ്ട്.
ആഭിചാരം ഒരുകാലത്തും അന്ധമായി വിശ്വസിക്കപ്പെടേണ്ട ഒരു തത്ത്വസംഹിതയായിരുന്നില്ല എന്ന് ജയിംസ് ഫ്രേസർ (1854-1941,സ്കോട്ടിഷ് നരവംശശാസ്ത്രജ്ഞൻ) തന്റെ 'മാന്ത്രികകല' (Magic Art ) എന്ന ഗ്രന്ഥത്തിൽ പ്രസ്താവിക്കുന്നു. പ്രായോഗികതയിൽ രൂപംകൊള്ളുകയും പ്രയോഗത്തിലൂടെ നൂറ്റാണ്ടുകളോളം നിലനിൽക്കുകയും ചെയ്ത വിദ്യയാണ് ആഭിചാരം ഇതിനു മതങ്ങൾക്കുള്ളതിലേറെ പ്രായോഗികമായ അടിസ്ഥാനം ഉണ്ടായിരുന്നു. ആഭിചാരം മതത്തിന്റെ ചട്ടക്കൂടിൽ വളർന്നതാണ് എന്നും, അതല്ല മതങ്ങളെല്ലാം ആഭിചാരങ്ങളുടെ പശ്ചാത്തലത്തിലാണ് രൂപം പ്രാപിച്ചതെന്നും രണ്ടഭിപ്രായങ്ങളുണ്ട്. ഏതായാലും മതങ്ങളിൽ അനുഷ്ഠാനങ്ങളേക്കാൾ വിശ്വാസത്തിനാണ് കൂടുതൽ പ്രാധാന്യമെങ്കിൽ ആഭിചാരങ്ങളിൽ മറിച്ചാണ് സ്ഥിതി. ഇപ്പോഴും പല സ്ഥലങ്ങളിലും കാണുന്ന മന്ത്രവാദങ്ങളിൽ നൂറ്റാണ്ടുകൾ പഴക്കമുള്ള അനുഷ്ഠാനങ്ങൾ കാണാം.

പലപ്പോഴും ആഭിചാര കർമ്മങ്ങൾ ചില കുടുംബങ്ങളുടെയോ വർഗ്ഗങ്ങളുടെയോ കുലത്തൊഴിലായിരുന്നു. ഇത്തരം കർമ്മങ്ങൾ കുലത്തൊഴിലായി സൂക്ഷിച്ചിരിക്കുന്നവർക്കു പ്രാചീനഭാരതത്തിൽ എന്നപോലെ മറ്റെല്ലായിടത്തും സവിശേഷമായ അംഗീകാരം ലഭിച്ചിരുന്നു. മഴ പെയ്യിക്കുന്നതിനും പ്രകൃതി ക്ഷോഭങ്ങളെ നേരിടുന്നതിനും കാമപൂർത്തിക്കും എല്ലാം പുരാതന മനുഷ്യൻ മന്ത്രവാദിയെ ആശ്രയിച്ചിരുന്നു.തന്മൂലം അന്നത്തെ സാമൂഹ്യവ്യവസ്ഥിതിയിൽ മന്ത്രവാദിക്ക് വലിയ സ്ഥാനവും ശ്രേഷ്ഠതയും ഉണ്ടായിരുന്നു.
ആഭിചാരങ്ങൾക്കെല്ലാം അവയോടു ബന്ധപ്പെട്ട പുരാണകഥകളോ വീരചരിതങ്ങളോ ഉണ്ട്; മന്ത്രവാദങ്ങളിലുള്ള വിശ്വാസം നശിക്കാതിരിക്കാൻ ഇമ്മാതിരി കഥകൾ വളരെ സഹായിച്ചിട്ടുമുണ്ട്. വേദത്തിലെ ഇന്ദ്രൻ മായാവിയും ഐന്ദ്രജാലികനുമാണ്. പുരാണങ്ങളിലെ ശംബരനും നമുചിയും മായാവിദ്യകൊണ്ട് അത്ഭുതങ്ങൾ സൃഷ്ടിച്ചവരാണ് .മഹാഭാരതത്തിൽ മന്ത്രശക്തികൊണ്ട് യുദ്ധം ചെയ്യുന്ന ധാരാളം സേനാനികളെ കാണാം. മനുഷ്യശക്തിക്കതീതമായ പ്രകൃതിയെ മന്ത്രങ്ങൾ കൊണ്ട് സ്വാധീനിക്കാമെന്ന വിശ്വാസം പുരാണ ഇതിഹാസങ്ങളിൽ മാത്രമല്ല പിന്നീടുണ്ടായ സാഹിത്യസൃഷ്ടികളിൽ പോലും പ്രകടമാണ്.

<img class="size-full wp-image-354577 aligncenter" src="https://cdn.boolokam.com/articles/2022/10/w222rrrrr.jpg" alt="" width="581" height="1000" />പുരാതന ഈജിപ്തിലും ബാബിലോണിയയിലും ചൈനയിലുമെല്ലാം ആഭിചാരക്രിയ പ്രയോഗത്തിലുണ്ടായിരുന്നു. അവയിൽ ചിലതെല്ലാം വളരെ പ്രാകൃതവുമായിരുന്നു . മാജിക് (Magic) എന്ന വാക്കിൻറെ ഉല്പത്തി തന്നെ ബാബിലോണിയയിൽനിന്നുമാണ്. ബുദ്ധിമാന്മാർ എന്നർത്ഥം വരുന്ന 'മാജി' എന്ന പേർഷ്യൻ വാക്കിൽ നിന്നുമാണ് 'മാജിക് ' ഉണ്ടായത് . മാജികൾ ബാബിലോണിയയിലെ പുരോഹിതന്മാർ ആയിരുന്നു . എന്നാൽ പേർഷ്യൻ രാജാക്കന്മാരുടെ കീഴിൽ മാജികൾ പുരോഹിതന്മാർ മാത്രമായിരുന്നില്ല. പക്ഷിശാസ്ത്രവും ജ്യോതിഷവും നിഗൂഢ ശാസ്ത്രവും അവർ അഭ്യസിച്ചിരുന്നു........
ചൈനയിൽ ആയിരിക്കണം ഒരുപക്ഷേ ഏറ്റവും ആദ്യം ആഭിചാര വിദ്യ നിലവിൽവന്നത് BC 3000 - ത്തോടടുപ്പിച്ചുള്ള കാലഘട്ടത്തിൽ പ്പോലും ഈ വിദ്യ അവിടെ പ്രചരിച്ചിരുന്നുവെന്ന് ഗവേഷകന്മാർ അഭിപ്രായപ്പെടുന്നു. കൺഫ്യൂഷ്യൻ മതത്തിന്റെ പ്രമാണഗ്രന്ഥങ്ങളിൽ ഒന്നായ ദി ബുക്ക് ഓഫ് ചെയ്ഞ്ചിൽ (The Book of Change) ഭാവികാര്യങ്ങൾ കാണിക്കാനുള്ള നിരവധി ഉപായങ്ങളെപ്പറ്റിയും ചില മന്ത്രവാദികളെപ്പറ്റിയും സൂചനകളുണ്ട്.

വളരെ നിഗൂഢമായ പല ആഭിചാരങ്ങളും പുരാതന ഈജിപ്റ്റുകാർ ക്ക് അറിയാമായിരുന്നുവെന്ന് വാലിസ് ബഡ്ജ് തന്റെ ഈജിപ്ഷ്യൻ മാജിക് (Egyptian Magic)എന്ന ഗ്രന്ഥത്തിൽ പറയുന്നു. അവ കഴിഞ്ഞ ഏതാനും നൂറ്റാണ്ടുകൾക്കു മുമ്പുവരെയും അവിടെ പ്രചാരത്തിലിരുന്നതായി രേഖകളുണ്ട്. ശവസംസ്കാര കർമ്മങ്ങളുമാണ് ഇവയ്ക്ക് കൂടുതൽ ബന്ധം. മൃതശരീരം കേടുകൂടാതെ സൂക്ഷിക്കുന്നതിൽ ഈജിപ്തുകാർക്കുള്ള സാമർത്ഥ്യം ഒന്നു പ്രത്യേകം തന്നെയായിരുന്നു. ഇതിലേക്കു മരുന്നുകൾ മാത്രമല്ല ചില മന്ത്രങ്ങളുമുണ്ടായിരുന്നു എന്നാണ് വിശ്വാസം. മുറിവുകൾ കെട്ടുമ്പോൾ ചില മന്ത്രങ്ങൾ ഉച്ചരിക്കുന്നതും, മൃതദേഹം സംസ്കരിക്കുന്നതിന് മുമ്പ് കുടലുകൾ നീക്കം ചെയ്യുമ്പോൾ 'മാന്ത്രികകണ്ണുകൾ' നിക്ഷേപിക്കുന്നതുമെല്ലാം ഇതിനുദാഹരണങ്ങളാണ്. ഇപ്രകാരമുള്ള മന്ത്രവാദങ്ങളെ ഈജിപ്റ്റുകാർ 'ഹൈക്സ്' (Hikes)എന്നാണ് പറഞ്ഞിരുന്നത്. ഈജിപ്തിലെ പിരമിഡുകളിൽ കാണുന്ന ലിഖിതങ്ങൾ അപൂർവമായ ഔഷധസംജ്ഞകളുടെയും ദിവ്യമായ മന്ത്രങ്ങളുടെയും ഒരു സമാഹാരമാണെന്ന് വിശേഷജ്ഞാനം നേടിയവർ അഭിപ്രായപ്പെടുന്നു.

ഇപ്പോഴും മാന്ത്രികര്‍ക്ക് ഏറ്റവും സ്വാധീനമുള്ള സമൂഹമാണ് ആഫ്രിക്കയിലെ പല ഗോത്രങ്ങളും പ്രത്യേകിച്ച് ഹെയ്തി ദ്വീപും സമീപ പ്രദേശങ്ങളും അവിടുത്തെ പ്രദാന അഭിചാരവിദ്യയാണ് വൂഡോ. മരിച്ചവരോ മരണസമന്മാരോ ആയവരില്‍ ഊര്‍ജം ആവാഹിച്ച്
അവരെകൊണ്ട് പ്രവര്‍ത്തിയെടുപ്പിക്കാന്‍ കഴിയുമെന്ന്‍ അവകാശപ്പെടുന്ന
പ്രേതവിദ്യയാണിത്.

പുരാതന സംസ്കാരത്തിന്റെ വിളനിലമായ ഗ്രീസും ആഭിചാര പ്രയോഗത്തിലുള്ള വിശ്വാസത്തിൽ നിന്നും വിമുക്തമല്ലായിരുന്നു. ഗ്രീക്കുചിന്തകന്മാരുടെ ഗ്രന്ഥങ്ങളിൽ ഇതിനെപ്പറ്റി വ്യക്തമായ സൂചനകളുണ്ട്. വൈദ്യന്മാർക്കും പ്രവാചകൻമാർക്കും മാത്രമേ ഔഷധങ്ങളുടെയും ആഭിചാരങ്ങളുടെയും സ്വരൂപം മനസ്സിലാക്കാൻ സാധിക്കൂ എന്നാണ് പ്ലേറ്റോ തിമായൂസിൽ (Timaeus) പറയുന്നത്. അദ്ദേഹം ഇമ്മാതിരിയുള്ള പ്രയോഗങ്ങളെ അപലപിക്കുകയും അവ നിരോധിക്കണമെന്നും ശക്തമായി വാദിക്കുകയും ചെയ്തിട്ടുണ്ട്.
ഭാരതത്തിൽ ആഭിചാരങ്ങളെപ്പറ്റിയുള്ള അറിവ് ലഭിക്കുന്നത് അഥർവവേദത്തിൽ നിന്നുമാണ്.വേദങ്ങളുടെ പട്ടികയിൽ നാലാം സ്ഥാനമാണ് അഥർവവേദത്തിന് ഉള്ളത്. വസിഷ്ഠമഹർഷിയുടെ പുത്രനായ അഥർവ്വണനാണ് (അഥർവ്വകൻ) ഇതിന്റെ കർത്താവ് എന്ന് കരുതപ്പെടുന്നു. നക്ഷത്രകല്പം, വേദകല്പം, സംഹിതാകല്പം, ആംഗിരസകല്പം, ശാന്തികല്പം എന്നിവ അഥർവ്വവേദത്തിലെ അഞ്ചു സംഹിതകളാണ്. ഇവയിൽ ആംഗിരസ കല്പത്തിലാണ് ആഭിചാര കർമ്മങ്ങളെക്കുറിച്ച് പ്രതിപാദിക്കപ്പെട്ടിട്ടുള്ളത്. ഇരുപത്തിയൊന്ന് മന്ത്രവിധികൾ ഇതിൽ ഉൾപ്പെടുത്തിയിരിക്കുന്നു.

ഈ വേദത്തിലെ മന്ത്രങ്ങളിലധികവും ആഭിചാരങ്ങളെപ്പറ്റിയും വശ്യങ്ങളെപ്പറ്റിയും പ്രതിപാദിക്കുന്നവയാണ്. മറ്റു രാജ്യങ്ങളിലൊന്നും ഇതിനു തുല്യമായ ഒരു ഗ്രന്ഥം നിലവിലില്ല. അഥർവവേദത്തിലെ ആഭിചാരപ്രയോഗങ്ങളെ പൊതുവേ മൂന്നായി തിരിക്കാം. ഒന്നാമത്തേത് രോഗങ്ങളെയും രോഗഹേതുക്കളെന്ന് വിശ്വസിക്കപ്പെടുന്ന ചില അദൃശ്യ ശക്തികളേയും പ്രേതപിശാചുക്കളെയും നശിപ്പിക്കുവാനുള്ള മന്ത്രങ്ങളാണ്; രണ്ടാമത്തേത് സ്ത്രീപുരുഷന്മാർക്ക് അന്യോനം വശീകരിക്കുന്നതിനും അന്യകാമുകന്മാരെ നശിപ്പിക്കുന്നതിനും മറ്റുമുള്ള മന്ത്രങ്ങളാണ്; ശുദ്ധമായ ആഭിചാരങ്ങളാണ് മൂന്നാമത്തേത്. ഇതിൽ പീഡനം, മാരണം, മോഹനം, സ്തംഭനം മുതലായ പ്രയോഗങ്ങളടങ്ങിയിരിക്കുന്നു.
ലോകത്തിൽ ഇന്ന് നിലവിലുള്ള എല്ലാ ആഭിചാരങ്ങൾക്കും ഉച്ചരിക്കപ്പെടുന്ന മന്ത്രങ്ങൾ, ബാഹ്യമായ കർമ്മങ്ങൾ , കർമ്മിയുടെ ശക്തി എന്നിങ്ങനെ മൂന്ന് ഘടകങ്ങൾ ഉള്ളതായി ഈ വിഷയത്തിൽ ഗവേഷണം നടത്തിയിട്ടുള്ള മലിനോവ്‌സ്‌കി പറയുന്നു. ഒരു കർമ്മം ഫലിക്കാൻ ഈ മൂന്നു ഘടകങ്ങളും പൂർണമായിരിക്കണം. മന്ത്രങ്ങൾ ശ്ലോകരൂപത്തിലുള്ളവയാണ്, ചിലപ്പോൾ ഒറ്റവാക്കിലൊതുങ്ങിനിൽക്കുന്നവയുമുണ്ട്; ചില പദങ്ങൾ പല പ്രാവശ്യം ആവർത്തിച്ചു പറയുന്ന രീതിയും ; കർമ്മത്തിന്റെ ഫലം പലവുരു എടുത്തുപറയുന്ന സ്വഭാവവും മിക്ക മന്ത്രങ്ങൾക്കുമുണ്ട്. മന്ത്രങ്ങളെല്ലാം ദിവ്യമാണെന്നാണ് സങ്കല്പം . കർമ്മത്തിൽ മന്ത്രത്തിന് വളരെ പ്രാധാന്യമുള്ളതിനാൽ അതിന്റെ ഉച്ചാരണശുദ്ധിയെപ്പറ്റി പ്രത്യേക നിഷ്കർഷ വേണം. പോളിനേഷ്യക്കാർ മന്ത്രത്തിന്റെ തെറ്റായ ഉച്ചാരണം മരണഹേതുക മാണെന്നു വിശ്വസിച്ചിരുന്നു.

മന്ത്രങ്ങളിൽ പറഞ്ഞിട്ടുള്ള ഉദ്ദേശ്യം ഫലത്തിൽ വരുത്തുന്ന ബാഹ്യമായ ചില ക്രിയകളാണ് ആഭിചാരത്തിന്റെ മറ്റൊരു ഭാഗം. ഹസ്തമുദ്രകൾ, ജലപ്രക്ഷാളനം മുതലായവയെല്ലാം പല ആഭിചാരക്രിയകളിലും ഇന്നും സാധാരണമാണ് . കർമ്മങ്ങളിൽ പ്രതിമകൾ, മന്ത്രങ്ങൾ, രക്ഷാകവചങ്ങൾ എന്നിവ ധാരാളം ഉപയോഗിക്കപ്പെടുന്നു. പ്രതിമകൾ വളരെ പ്രധാനമാണ്. പ്രതിമയെ കുത്തുകയും വെട്ടുകയും ചെയ്തു ശത്രുവിനെ കൊല്ലുന്നതും, പ്രതിമയിൽ രോഗം ആവാഹിച്ചു കുഴിച്ചിടുന്നതുമെല്ലാം ഇപ്പോഴും ചില പ്രദേശങ്ങളിൽ നടപ്പുണ്ട്. മന്ത്രം പോലെ പ്രാധാന്യമുള്ളതാണ് മാന്ത്രികന്റെ ശക്തിയും. ശ്രദ്ധയോടെ ചെയ്താലേ ആഭിചാരങ്ങൾ ഫലിക്കൂ എന്നാണ് വിശ്വാസം. ഒരു പ്രത്യേക ജീവിതചര്യ തന്നെ കർമിക്ക് വിധിച്ചിരിക്കുന്നു. മന്ത്രവാദത്തിൽ പലപ്പോഴും ഉണ്ടാകുന്ന പരാജയം മാന്ത്രികന്റെ ശക്തിക്കുറവായി കരുതപ്പെടുന്നു.

അഥർവവേദത്തിൽ ആഭിചാരങ്ങൾക്കുള്ള മന്ത്രങ്ങൾ മാത്രമേയുള്ളൂ. അവ എങ്ങനെ പ്രയോഗിക്കണമെന്ന അനുശാസനം അടങ്ങിയിരിക്കുന്നത് കൗശിക സൂത്രത്തിലും അഥർവ പരിശിഷ്ടത്തിലുമുള്ള വിവരണങ്ങളിലാണ് .അഥർവവേദത്തിനുശേഷം വൈദിക കർമ്മങ്ങളിൽ പലതിനും ഈ ആഭിചാരപ്രയോഗങ്ങൾ കടന്നുകൂടിയിട്ടുണ്ട്; പക്ഷേ അഥർവവേദത്തിലെ കർമ്മങ്ങൾക്ക് മറ്റുരാജ്യങ്ങളിലെ കർമ്മങ്ങളിൽ നിന്നും ചില വ്യത്യാസങ്ങളുണ്ട് . കർമമനുഷ്ഠിക്കേണ്ട സ്ഥലത്തെയും കാലത്തെയും കുറിച്ചുള്ള ചില വിധികൾ അഥർവവേദത്തിന്റെ പ്രത്യേകതയാണ്. പല കർമ്മങ്ങളും രാത്രിയിലനുഷ്ഠിക്കേണതാണ്. അതുപോലെ നാൽകവലകൾ, ശ്മശാനങ്ങൾ മുതലായ സ്ഥലങ്ങൾ മന്ത്രവാദങ്ങൾക്ക് പ്രത്യേകമായി നിർദ്ദേശിക്കപ്പെട്ടിരിക്കുന്നു.

ഭാരതത്തിലെ ആഭിചാരങ്ങൾക്കുള്ള മറ്റൊരു പ്രത്യേകത മനുഷ്യന്റെ കഷ്ടതകളും രോഗങ്ങളും പിശാചുക്കളുടെ സൃഷ്ടിയാണെന്ന വിശ്വാസമാണ് . ഇറാനിലും ഇതുപോലെയുള്ള വിശ്വാസമുണ്ടായിരുന്നു .എന്നാൽ ഈജിപ്റ്റുകാർ ഒരിക്കലും രോഗഹേതു പിശാചുക്കളാണെന്ന് വിശ്വസിച്ചിരുന്നില്ല. അഥർവവേദത്തിലെ മന്ത്രങ്ങൾ ഏതെങ്കിലും അമാനുഷികശക്തിയെ അഭിസംബോധന ചെയ്തുകൊണ്ടുള്ളവയോ രോഗത്തെ തന്നെ ദേവനായി സങ്കൽപ്പിച്ചിട്ടുള്ളവയോ ആണ് .പലപ്പോഴും പനിയെ ദേവനായി സങ്കൽപ്പിച്ചുള്ള സ്തുതികൾ കാണാം. തലയിൽ കൂടി ജലം വീഴ്ത്തി പാപം കഴുകിക്കളയുന്ന സമ്പ്രദായം ഏറെക്കുറെ എല്ലായിടത്തുമുണ്ടായിരുന്നു .ഗോമൂത്രം കൊണ്ട് ശിശുവിനെ ദുർദേവതകളിൽനിന്ന് രക്ഷിക്കുന്നതും മഞ്ഞപ്പിത്തം മഞ്ഞനിറമുള്ള പക്ഷികളിലേക്കാവാഹിച്ചു മാറ്റുന്നതും സ്ത്രീകളുടെ കാൽപാടുപയോഗിച്ച് അവരെ വശീകരിക്കുന്നതുമെല്ലാം അഥർവ്വവേദത്തിൽ മാത്രം കാണാവുന്ന ചില ആഭിചാരപ്രയോഗങ്ങളാണ്. ഇപ്പോഴും ഒരു വേദമെന്ന നിലയ്ക്കുള്ള സാർവത്രികാംഗീകാരം അഥർവവേദത്തിന് ലഭിച്ചിട്ടില്ല.

അന്ധവിശ്വാസങ്ങളിൽ കൂടി വളർന്നുവന്ന ആഭിചാരങ്ങൾ മിക്കപ്പോഴും പരാജയപ്പെടാറുണ്ടായിരുന്നു ; എന്നാലും ശാസ്ത്രപുരോഗതിയുടെ നേർക്കുള്ള ഒരു വെല്ലുവിളിയായി നൂറ്റാണ്ടുകളോളം ഇവ പ്രാബല്യത്തിലിരുന്നു. മന്ത്രവാദങ്ങളിലുള്ള വിശ്വാസം നശിക്കാതിരിക്കാൻ പ്രധാനമായി മൂന്ന് കാരണങ്ങളാണ് പറയാറുള്ളത്.

1)ആഭിചാരങ്ങൾക്കുപയോഗിക്കുന്ന ഔഷധങ്ങളുടെ ശക്തി, പല കർമങ്ങളിലും പ്രത്യേകിച്ച് രോഗശമന ക്രിയകളിൽ, ഔഷധങ്ങൾ കൊണ്ടാണ് ലോകം ശമിക്കുന്നത്. അത് മന്ത്രവാദത്തിന്റെ ശക്തികൊണ്ടാണെന്ന് ആളുകൾ തെറ്റിദ്ധരിക്കുന്നു.
2) യാദൃശ്ചികമായി ചില മന്ത്രവാദങ്ങൾക്കു സിദ്ധിക്കുന്ന വിജയം. ഈ വിജയം പല പരാജയങ്ങളെയും പുറന്തള്ളിക്കൊണ്ട് വിശ്വാസം ആർജ്ജിക്കുന്നു.
3) ഇവയ്ക്ക് പിന്നിലുള്ള നിരവധി കെട്ടുകഥകൾ ഗതാനുഗതികന്യായേന പറയാറുള്ള ഇമ്മാതിരി കഥകൾക്ക് ജനങ്ങളുടെയിടയിൽ വലിയ സ്വാധീനമുണ്ട്.
ആദിമമനുഷ്യരുടെ ആഭിചാരപ്രയോഗങ്ങളിൽ നിന്നാണ് 'സംസ്കാരം' ഉടലെടുത്തതെന്ന് പല ചിന്തകന്മാരും അഭിപ്രായപ്പെടുന്നു. ഏതായാലും പ്രപഞ്ച ശക്തികൾക്ക് ദിവ്യത്വം കൽപ്പിച്ചു അവയെ ആരാധിക്കുന്നതിനു മുമ്പു തന്നെ ആഭിചാരങ്ങൾ നിലവിൽ വന്നതായി കാണാം. 'മനുഷ്യ സംസ്കാര ചരിത്രത്തിലെ ഏറ്റവും പുരാതനമായ യാഥാർത്ഥ്യം മന്ത്രങ്ങളാണ്' എന്ന സംഗീതവും മന്ത്രവാദവും (Music and Magic) എന്ന ഗ്രന്ഥത്തിൽ കംബാരിയോ പ്രസ്താവിച്ചിട്ടുണ്ട് .പ്രാകൃതമായ ഈ ആചാരാനുഷ്ഠാനങ്ങളിലാണ് പിന്നീട് വളർന്നു വികസിച്ച ശാസ്ത്രത്തിന്റെ ആരംഭം എന്ന് പല പാശ്ചാത്യഗവേഷകന്മാരും അഭിപ്രായപ്പെടുന്നു.


![ആഭിചാരം - ഒരു പഠനം](https://cdn.boolokam.com/articles/2022/10/w222rrrrr.jpg)**എഴുതിയത് : മഹേഷ്.വി.എസ് Mahesh V S** **ആഭിചാരം - ഒരു പഠനം** ശത്രുസംഹാരത്തിനും സ്ത്രീ വശീകരണത്തിനും വേണ്ടി ചെയ്യുന്ന ഹോമം, ജപം, ദുർമന്ത്രവാദം തുടങ്ങിയ ക്ഷുദ്ര പ്രയോഗങ്ങൾക്കു പറഞ്ഞു വരുന്ന പേരാണ് ആഭിചാരം . ആഭിചാരം ഹിംസാ കർമ്മമെന്നാണ് അമരസിംഹന്റെ അമരകോശത്തിൽ നിർവചിച്ചിട്ടുള്ളത്. വളരെ പുരാതനകാലം മുതൽ മിക്കവാറും എല്ലാ രാജ്യങ്ങളിലും മരുന്നുകൊണ്ടും മന്ത്രം കൊണ്ടും ശത്രുക്കളെ നശിപ്പിക്കുക, സ്ത്രീകളെ വശീകരിക്കുക തുടങ്ങിയ ക്രിയകളടങ്ങുന്ന ആഭിചാര പ്രയോഗങ്ങൾ നിലവിലുണ്ടായിരുന്നു. പലയിടങ്ങളിലും ഇപ്പോഴും ഇങ്ങനെയുള്ള കർമ്മങ്ങൾ നിലനിൽക്കുന്നുമുണ്ട്. ആഭിചാരം ഒരുകാലത്തും അന്ധമായി വിശ്വസിക്കപ്പെടേണ്ട ഒരു തത്ത്വസംഹിതയായിരുന്നില്ല എന്ന് ജയിംസ് ഫ്രേസർ (1854-1941,സ്കോട്ടിഷ് നരവംശശാസ്ത്രജ്ഞൻ) തന്റെ 'മാന്ത്രികകല' (Magic Art ) എന്ന ഗ്രന്ഥത്തിൽ പ്രസ്താവിക്കുന്നു. പ്രായോഗികതയിൽ രൂപംകൊള്ളുകയും പ്രയോഗത്തിലൂടെ നൂറ്റാണ്ടുകളോളം നിലനിൽക്കുകയും ചെയ്ത വിദ്യയാണ് ആഭിചാരം ഇതിനു മതങ്ങൾക്കുള്ളതിലേറെ പ്രായോഗികമായ അടിസ്ഥാനം ഉണ്ടായിരുന്നു. ആഭിചാരം മതത്തിന്റെ ചട്ടക്കൂടിൽ വളർന്നതാണ് എന്നും, അതല്ല മതങ്ങളെല്ലാം ആഭിചാരങ്ങളുടെ പശ്ചാത്തലത്തിലാണ് രൂപം പ്രാപിച്ചതെന്നും രണ്ടഭിപ്രായങ്ങളുണ്ട്. ഏതായാലും മതങ്ങളിൽ അനുഷ്ഠാനങ്ങളേക്കാൾ വിശ്വാസത്തിനാണ് കൂടുതൽ പ്രാധാന്യമെങ്കിൽ ആഭിചാരങ്ങളിൽ മറിച്ചാണ് സ്ഥിതി. ഇപ്പോഴും പല സ്ഥലങ്ങളിലും കാണുന്ന മന്ത്രവാദങ്ങളിൽ നൂറ്റാണ്ടുകൾ പഴക്കമുള്ള അനുഷ്ഠാനങ്ങൾ കാണാം. പലപ്പോഴും ആഭിചാര കർമ്മങ്ങൾ ചില കുടുംബങ്ങളുടെയോ വർഗ്ഗങ്ങളുടെയോ കുലത്തൊഴിലായിരുന്നു. ഇത്തരം കർമ്മങ്ങൾ കുലത്തൊഴിലായി സൂക്ഷിച്ചിരിക്കുന്നവർക്കു പ്രാചീനഭാരതത്തിൽ എന്നപോലെ മറ്റെല്ലായിടത്തും സവിശേഷമായ അംഗീകാരം ലഭിച്ചിരുന്നു. മഴ പെയ്യിക്കുന്നതിനും പ്രകൃതി ക്ഷോഭങ്ങളെ നേരിടുന്നതിനും കാമപൂർത്തിക്കും എല്ലാം പുരാതന മനുഷ്യൻ മന്ത്രവാദിയെ ആശ്രയിച്ചിരുന്നു.തന്മൂലം അന്നത്തെ സാമൂഹ്യവ്യവസ്ഥിതിയിൽ മന്ത്രവാദിക്ക് വലിയ സ്ഥാനവും ശ്രേഷ്ഠതയും ഉണ്ടായിരുന്നു. ആഭിചാരങ്ങൾക്കെല്ലാം അവയോടു ബന്ധപ്പെട്ട പുരാണകഥകളോ വീരചരിതങ്ങളോ ഉണ്ട്; മന്ത്രവാദങ്ങളിലുള്ള വിശ്വാസം നശിക്കാതിരിക്കാൻ ഇമ്മാതിരി കഥകൾ വളരെ സഹായിച്ചിട്ടുമുണ്ട്. വേദത്തിലെ ഇന്ദ്രൻ മായാവിയും ഐന്ദ്രജാലികനുമാണ്. പുരാണങ്ങളിലെ ശംബരനും നമുചിയും മായാവിദ്യകൊണ്ട് അത്ഭുതങ്ങൾ സൃഷ്ടിച്ചവരാണ് .മഹാഭാരതത്തിൽ മന്ത്രശക്തികൊണ്ട് യുദ്ധം ചെയ്യുന്ന ധാരാളം സേനാനികളെ കാണാം. മനുഷ്യശക്തിക്കതീതമായ പ്രകൃതിയെ മന്ത്രങ്ങൾ കൊണ്ട് സ്വാധീനിക്കാമെന്ന വിശ്വാസം പുരാണ ഇതിഹാസങ്ങളിൽ മാത്രമല്ല പിന്നീടുണ്ടായ സാഹിത്യസൃഷ്ടികളിൽ പോലും പ്രകടമാണ്. പുരാതന ഈജിപ്തിലും ബാബിലോണിയയിലും ചൈനയിലുമെല്ലാം ആഭിചാരക്രിയ പ്രയോഗത്തിലുണ്ടായിരുന്നു. അവയിൽ ചിലതെല്ലാം വളരെ പ്രാകൃതവുമായിരുന്നു . മാജിക് (Magic) എന്ന വാക്കിൻറെ ഉല്പത്തി തന്നെ ബാബിലോണിയയിൽനിന്നുമാണ്. ബുദ്ധിമാന്മാർ എന്നർത്ഥം വരുന്ന 'മാജി' എന്ന പേർഷ്യൻ വാക്കിൽ നിന്നുമാണ് 'മാജിക് ' ഉണ്ടായത് . മാജികൾ ബാബിലോണിയയിലെ പുരോഹിതന്മാർ ആയിരുന്നു . എന്നാൽ പേർഷ്യൻ രാജാക്കന്മാരുടെ കീഴിൽ മാജികൾ പുരോഹിതന്മാർ മാത്രമായിരുന്നില്ല. പക്ഷിശാസ്ത്രവും ജ്യോതിഷവും നിഗൂഢ ശാസ്ത്രവും അവർ അഭ്യസിച്ചിരുന്നു........ ചൈനയിൽ ആയിരിക്കണം ഒരുപക്ഷേ ഏറ്റവും ആദ്യം ആഭിചാര വിദ്യ നിലവിൽവന്നത് BC 3000 - ത്തോടടുപ്പിച്ചുള്ള കാലഘട്ടത്തിൽ പ്പോലും ഈ വിദ്യ അവിടെ പ്രചരിച്ചിരുന്നുവെന്ന് ഗവേഷകന്മാർ അഭിപ്രായപ്പെടുന്നു. കൺഫ്യൂഷ്യൻ മതത്തിന്റെ പ്രമാണഗ്രന്ഥങ്ങളിൽ ഒന്നായ ദി ബുക്ക് ഓഫ് ചെയ്ഞ്ചിൽ (The Book of Change) ഭാവികാര്യങ്ങൾ കാണിക്കാനുള്ള നിരവധി ഉപായങ്ങളെപ്പറ്റിയും ചില മന്ത്രവാദികളെപ്പറ്റിയും സൂചനകളുണ്ട്. വളരെ നിഗൂഢമായ പല ആഭിചാരങ്ങളും പുരാതന ഈജിപ്റ്റുകാർ ക്ക് അറിയാമായിരുന്നുവെന്ന് വാലിസ് ബഡ്ജ് തന്റെ ഈജിപ്ഷ്യൻ മാജിക് (Egyptian Magic)എന്ന ഗ്രന്ഥത്തിൽ പറയുന്നു. അവ കഴിഞ്ഞ ഏതാനും നൂറ്റാണ്ടുകൾക്കു മുമ്പുവരെയും അവിടെ പ്രചാരത്തിലിരുന്നതായി രേഖകളുണ്ട്. ശവസംസ്കാര കർമ്മങ്ങളുമാണ് ഇവയ്ക്ക് കൂടുതൽ ബന്ധം. മൃതശരീരം കേടുകൂടാതെ സൂക്ഷിക്കുന്നതിൽ ഈജിപ്തുകാർക്കുള്ള സാമർത്ഥ്യം ഒന്നു പ്രത്യേകം തന്നെയായിരുന്നു. ഇതിലേക്കു മരുന്നുകൾ മാത്രമല്ല ചില മന്ത്രങ്ങളുമുണ്ടായിരുന്നു എന്നാണ് വിശ്വാസം. മുറിവുകൾ കെട്ടുമ്പോൾ ചില മന്ത്രങ്ങൾ ഉച്ചരിക്കുന്നതും, മൃതദേഹം സംസ്കരിക്കുന്നതിന് മുമ്പ് കുടലുകൾ നീക്കം ചെയ്യുമ്പോൾ 'മാന്ത്രികകണ്ണുകൾ' നിക്ഷേപിക്കുന്നതുമെല്ലാം ഇതിനുദാഹരണങ്ങളാണ്. ഇപ്രകാരമുള്ള മന്ത്രവാദങ്ങളെ ഈജിപ്റ്റുകാർ 'ഹൈക്സ്' (Hikes)എന്നാണ് പറഞ്ഞിരുന്നത്. ഈജിപ്തിലെ പിരമിഡുകളിൽ കാണുന്ന ലിഖിതങ്ങൾ അപൂർവമായ ഔഷധസംജ്ഞകളുടെയും ദിവ്യമായ മന്ത്രങ്ങളുടെയും ഒരു സമാഹാരമാണെന്ന് വിശേഷജ്ഞാനം നേടിയവർ അഭിപ്രായപ്പെടുന്നു. ഇപ്പോഴും മാന്ത്രികര്‍ക്ക് ഏറ്റവും സ്വാധീനമുള്ള സമൂഹമാണ് ആഫ്രിക്കയിലെ പല ഗോത്രങ്ങളും പ്രത്യേകിച്ച് ഹെയ്തി ദ്വീപും സമീപ പ്രദേശങ്ങളും അവിടുത്തെ പ്രദാന അഭിചാരവിദ്യയാണ് വൂഡോ. മരിച്ചവരോ മരണസമന്മാരോ ആയവരില്‍ ഊര്‍ജം ആവാഹിച്ച് അവരെകൊണ്ട് പ്രവര്‍ത്തിയെടുപ്പിക്കാന്‍ കഴിയുമെന്ന്‍ അവകാശപ്പെടുന്ന പ്രേതവിദ്യയാണിത്. പുരാതന സംസ്കാരത്തിന്റെ വിളനിലമായ ഗ്രീസും ആഭിചാര പ്രയോഗത്തിലുള്ള വിശ്വാസത്തിൽ നിന്നും വിമുക്തമല്ലായിരുന്നു. ഗ്രീക്കുചിന്തകന്മാരുടെ ഗ്രന്ഥങ്ങളിൽ ഇതിനെപ്പറ്റി വ്യക്തമായ സൂചനകളുണ്ട്. വൈദ്യന്മാർക്കും പ്രവാചകൻമാർക്കും മാത്രമേ ഔഷധങ്ങളുടെയും ആഭിചാരങ്ങളുടെയും സ്വരൂപം മനസ്സിലാക്കാൻ സാധിക്കൂ എന്നാണ് പ്ലേറ്റോ തിമായൂസിൽ (Timaeus) പറയുന്നത്. അദ്ദേഹം ഇമ്മാതിരിയുള്ള പ്രയോഗങ്ങളെ അപലപിക്കുകയും അവ നിരോധിക്കണമെന്നും ശക്തമായി വാദിക്കുകയും ചെയ്തിട്ടുണ്ട്. ഭാരതത്തിൽ ആഭിചാരങ്ങളെപ്പറ്റിയുള്ള അറിവ് ലഭിക്കുന്നത് അഥർവവേദത്തിൽ നിന്നുമാണ്.വേദങ്ങളുടെ പട്ടികയിൽ നാലാം സ്ഥാനമാണ് അഥർവവേദത്തിന് ഉള്ളത്. വസിഷ്ഠമഹർഷിയുടെ പുത്രനായ അഥർവ്വണനാണ് (അഥർവ്വകൻ) ഇതിന്റെ കർത്താവ് എന്ന് കരുതപ്പെടുന്നു. നക്ഷത്രകല്പം, വേദകല്പം, സംഹിതാകല്പം, ആംഗിരസകല്പം, ശാന്തികല്പം എന്നിവ അഥർവ്വവേദത്തിലെ അഞ്ചു സംഹിതകളാണ്. ഇവയിൽ ആംഗിരസ കല്പത്തിലാണ് ആഭിചാര കർമ്മങ്ങളെക്കുറിച്ച് പ്രതിപാദിക്കപ്പെട്ടിട്ടുള്ളത്. ഇരുപത്തിയൊന്ന് മന്ത്രവിധികൾ ഇതിൽ ഉൾപ്പെടുത്തിയിരിക്കുന്നു. ഈ വേദത്തിലെ മന്ത്രങ്ങളിലധികവും ആഭിചാരങ്ങളെപ്പറ്റിയും വശ്യങ്ങളെപ്പറ്റിയും പ്രതിപാദിക്കുന്നവയാണ്. മറ്റു രാജ്യങ്ങളിലൊന്നും ഇതിനു തുല്യമായ ഒരു ഗ്രന്ഥം നിലവിലില്ല. അഥർവവേദത്തിലെ ആഭിചാരപ്രയോഗങ്ങളെ പൊതുവേ മൂന്നായി തിരിക്കാം. ഒന്നാമത്തേത് രോഗങ്ങളെയും രോഗഹേതുക്കളെന്ന് വിശ്വസിക്കപ്പെടുന്ന ചില അദൃശ്യ ശക്തികളേയും പ്രേതപിശാചുക്കളെയും നശിപ്പിക്കുവാനുള്ള മന്ത്രങ്ങളാണ്; രണ്ടാമത്തേത് സ്ത്രീപുരുഷന്മാർക്ക് അന്യോനം വശീകരിക്കുന്നതിനും അന്യകാമുകന്മാരെ നശിപ്പിക്കുന്നതിനും മറ്റുമുള്ള മന്ത്രങ്ങളാണ്; ശുദ്ധമായ ആഭിചാരങ്ങളാണ് മൂന്നാമത്തേത്. ഇതിൽ പീഡനം, മാരണം, മോഹനം, സ്തംഭനം മുതലായ പ്രയോഗങ്ങളടങ്ങിയിരിക്കുന്നു. ലോകത്തിൽ ഇന്ന് നിലവിലുള്ള എല്ലാ ആഭിചാരങ്ങൾക്കും ഉച്ചരിക്കപ്പെടുന്ന മന്ത്രങ്ങൾ, ബാഹ്യമായ കർമ്മങ്ങൾ , കർമ്മിയുടെ ശക്തി എന്നിങ്ങനെ മൂന്ന് ഘടകങ്ങൾ ഉള്ളതായി ഈ വിഷയത്തിൽ ഗവേഷണം നടത്തിയിട്ടുള്ള മലിനോവ്‌സ്‌കി പറയുന്നു. ഒരു കർമ്മം ഫലിക്കാൻ ഈ മൂന്നു ഘടകങ്ങളും പൂർണമായിരിക്കണം. മന്ത്രങ്ങൾ ശ്ലോകരൂപത്തിലുള്ളവയാണ്, ചിലപ്പോൾ ഒറ്റവാക്കിലൊതുങ്ങിനിൽക്കുന്നവയുമുണ്ട്; ചില പദങ്ങൾ പല പ്രാവശ്യം ആവർത്തിച്ചു പറയുന്ന രീതിയും ; കർമ്മത്തിന്റെ ഫലം പലവുരു എടുത്തുപറയുന്ന സ്വഭാവവും മിക്ക മന്ത്രങ്ങൾക്കുമുണ്ട്. മന്ത്രങ്ങളെല്ലാം ദിവ്യമാണെന്നാണ് സങ്കല്പം . കർമ്മത്തിൽ മന്ത്രത്തിന് വളരെ പ്രാധാന്യമുള്ളതിനാൽ അതിന്റെ ഉച്ചാരണശുദ്ധിയെപ്പറ്റി പ്രത്യേക നിഷ്കർഷ വേണം. പോളിനേഷ്യക്കാർ മന്ത്രത്തിന്റെ തെറ്റായ ഉച്ചാരണം മരണഹേതുക മാണെന്നു വിശ്വസിച്ചിരുന്നു. മന്ത്രങ്ങളിൽ പറഞ്ഞിട്ടുള്ള ഉദ്ദേശ്യം ഫലത്തിൽ വരുത്തുന്ന ബാഹ്യമായ ചില ക്രിയകളാണ് ആഭിചാരത്തിന്റെ മറ്റൊരു ഭാഗം. ഹസ്തമുദ്രകൾ, ജലപ്രക്ഷാളനം മുതലായവയെല്ലാം പല ആഭിചാരക്രിയകളിലും ഇന്നും സാധാരണമാണ് . കർമ്മങ്ങളിൽ പ്രതിമകൾ, മന്ത്രങ്ങൾ, രക്ഷാകവചങ്ങൾ എന്നിവ ധാരാളം ഉപയോഗിക്കപ്പെടുന്നു. പ്രതിമകൾ വളരെ പ്രധാനമാണ്. പ്രതിമയെ കുത്തുകയും വെട്ടുകയും ചെയ്തു ശത്രുവിനെ കൊല്ലുന്നതും, പ്രതിമയിൽ രോഗം ആവാഹിച്ചു കുഴിച്ചിടുന്നതുമെല്ലാം ഇപ്പോഴും ചില പ്രദേശങ്ങളിൽ നടപ്പുണ്ട്. മന്ത്രം പോലെ പ്രാധാന്യമുള്ളതാണ് മാന്ത്രികന്റെ ശക്തിയും. ശ്രദ്ധയോടെ ചെയ്താലേ ആഭിചാരങ്ങൾ ഫലിക്കൂ എന്നാണ് വിശ്വാസം. ഒരു പ്രത്യേക ജീവിതചര്യ തന്നെ കർമിക്ക് വിധിച്ചിരിക്കുന്നു. മന്ത്രവാദത്തിൽ പലപ്പോഴും ഉണ്ടാകുന്ന പരാജയം മാന്ത്രികന്റെ ശക്തിക്കുറവായി കരുതപ്പെടുന്നു. അഥർവവേദത്തിൽ ആഭിചാരങ്ങൾക്കുള്ള മന്ത്രങ്ങൾ മാത്രമേയുള്ളൂ. അവ എങ്ങനെ പ്രയോഗിക്കണമെന്ന അനുശാസനം അടങ്ങിയിരിക്കുന്നത് കൗശിക സൂത്രത്തിലും അഥർവ പരിശിഷ്ടത്തിലുമുള്ള വിവരണങ്ങളിലാണ് .അഥർവവേദത്തിനുശേഷം വൈദിക കർമ്മങ്ങളിൽ പലതിനും ഈ ആഭിചാരപ്രയോഗങ്ങൾ കടന്നുകൂടിയിട്ടുണ്ട്; പക്ഷേ അഥർവവേദത്തിലെ കർമ്മങ്ങൾക്ക് മറ്റുരാജ്യങ്ങളിലെ കർമ്മങ്ങളിൽ നിന്നും ചില വ്യത്യാസങ്ങളുണ്ട് . കർമമനുഷ്ഠിക്കേണ്ട സ്ഥലത്തെയും കാലത്തെയും കുറിച്ചുള്ള ചില വിധികൾ അഥർവവേദത്തിന്റെ പ്രത്യേകതയാണ്. പല കർമ്മങ്ങളും രാത്രിയിലനുഷ്ഠിക്കേണതാണ്. അതുപോലെ നാൽകവലകൾ, ശ്മശാനങ്ങൾ മുതലായ സ്ഥലങ്ങൾ മന്ത്രവാദങ്ങൾക്ക് പ്രത്യേകമായി നിർദ്ദേശിക്കപ്പെട്ടിരിക്കുന്നു. ഭാരതത്തിലെ ആഭിചാരങ്ങൾക്കുള്ള മറ്റൊരു പ്രത്യേകത മനുഷ്യന്റെ കഷ്ടതകളും രോഗങ്ങളും പിശാചുക്കളുടെ സൃഷ്ടിയാണെന്ന വിശ്വാസമാണ് . ഇറാനിലും ഇതുപോലെയുള്ള വിശ്വാസമുണ്ടായിരുന്നു .എന്നാൽ ഈജിപ്റ്റുകാർ ഒരിക്കലും രോഗഹേതു പിശാചുക്കളാണെന്ന് വിശ്വസിച്ചിരുന്നില്ല. അഥർവവേദത്തിലെ മന്ത്രങ്ങൾ ഏതെങ്കിലും അമാനുഷികശക്തിയെ അഭിസംബോധന ചെയ്തുകൊണ്ടുള്ളവയോ രോഗത്തെ തന്നെ ദേവനായി സങ്കൽപ്പിച്ചിട്ടുള്ളവയോ ആണ് .പലപ്പോഴും പനിയെ ദേവനായി സങ്കൽപ്പിച്ചുള്ള സ്തുതികൾ കാണാം. തലയിൽ കൂടി ജലം വീഴ്ത്തി പാപം കഴുകിക്കളയുന്ന സമ്പ്രദായം ഏറെക്കുറെ എല്ലായിടത്തുമുണ്ടായിരുന്നു .ഗോമൂത്രം കൊണ്ട് ശിശുവിനെ ദുർദേവതകളിൽനിന്ന് രക്ഷിക്കുന്നതും മഞ്ഞപ്പിത്തം മഞ്ഞനിറമുള്ള പക്ഷികളിലേക്കാവാഹിച്ചു മാറ്റുന്നതും സ്ത്രീകളുടെ കാൽപാടുപയോഗിച്ച് അവരെ വശീകരിക്കുന്നതുമെല്ലാം അഥർവ്വവേദത്തിൽ മാത്രം കാണാവുന്ന ചില ആഭിചാരപ്രയോഗങ്ങളാണ്. ഇപ്പോഴും ഒരു വേദമെന്ന നിലയ്ക്കുള്ള സാർവത്രികാംഗീകാരം അഥർവവേദത്തിന് ലഭിച്ചിട്ടില്ല. അന്ധവിശ്വാസങ്ങളിൽ കൂടി വളർന്നുവന്ന ആഭിചാരങ്ങൾ മിക്കപ്പോഴും പരാജയപ്പെടാറുണ്ടായിരുന്നു ; എന്നാലും ശാസ്ത്രപുരോഗതിയുടെ നേർക്കുള്ള ഒരു വെല്ലുവിളിയായി നൂറ്റാണ്ടുകളോളം ഇവ പ്രാബല്യത്തിലിരുന്നു. മന്ത്രവാദങ്ങളിലുള്ള വിശ്വാസം നശിക്കാതിരിക്കാൻ പ്രധാനമായി മൂന്ന് കാരണങ്ങളാണ് പറയാറുള്ളത്. 1)ആഭിചാരങ്ങൾക്കുപയോഗിക്കുന്ന ഔഷധങ്ങളുടെ ശക്തി, പല കർമങ്ങളിലും പ്രത്യേകിച്ച് രോഗശമന ക്രിയകളിൽ, ഔഷധങ്ങൾ കൊണ്ടാണ് ലോകം ശമിക്കുന്നത്. അത് മന്ത്രവാദത്തിന്റെ ശക്തികൊണ്ടാണെന്ന് ആളുകൾ തെറ്റിദ്ധരിക്കുന്നു. 2) യാദൃശ്ചികമായി ചില മന്ത്രവാദങ്ങൾക്കു സിദ്ധിക്കുന്ന വിജയം. ഈ വിജയം പല പരാജയങ്ങളെയും പുറന്തള്ളിക്കൊണ്ട് വിശ്വാസം ആർജ്ജിക്കുന്നു. 3) ഇവയ്ക്ക് പിന്നിലുള്ള നിരവധി കെട്ടുകഥകൾ ഗതാനുഗതികന്യായേന പറയാറുള്ള ഇമ്മാതിരി കഥകൾക്ക് ജനങ്ങളുടെയിടയിൽ വലിയ സ്വാധീനമുണ്ട്. ആദിമമനുഷ്യരുടെ ആഭിചാരപ്രയോഗങ്ങളിൽ നിന്നാണ് 'സംസ്കാരം' ഉടലെടുത്തതെന്ന് പല ചിന്തകന്മാരും അഭിപ്രായപ്പെടുന്നു. ഏതായാലും പ്രപഞ്ച ശക്തികൾക്ക് ദിവ്യത്വം കൽപ്പിച്ചു അവയെ ആരാധിക്കുന്നതിനു മുമ്പു തന്നെ ആഭിചാരങ്ങൾ നിലവിൽ വന്നതായി കാണാം. 'മനുഷ്യ സംസ്കാര ചരിത്രത്തിലെ ഏറ്റവും പുരാതനമായ യാഥാർത്ഥ്യം മന്ത്രങ്ങളാണ്' എന്ന സംഗീതവും മന്ത്രവാദവും (Music and Magic) എന്ന ഗ്രന്ഥത്തിൽ കംബാരിയോ പ്രസ്താവിച്ചിട്ടുണ്ട് .പ്രാകൃതമായ ഈ ആചാരാനുഷ്ഠാനങ്ങളിലാണ് പിന്നീട് വളർന്നു വികസിച്ച ശാസ്ത്രത്തിന്റെ ആരംഭം എന്ന് പല പാശ്ചാത്യഗവേഷകന്മാരും അഭിപ്രായപ്പെടുന്നു.
