---
title: "പ്രിയപ്പെട്ട ശ്രീകൃഷ്ണൻ അംബ്രാന് അപ്പക്കാളയുടെ കത്ത്"
date: 2021-06-26T08:07:41
draft: false
categories: ["Society"]
tags: ['Aaron Judge', 'appakala', 'sreenivasan', 'Thenmavin Kombathu']
author: "Beaumaris"
---

<strong>പ്രിയപ്പെട്ട ശ്രീകൃഷ്ണൻ അംബ്രാന് അപ്പക്കാളയുടെ കത്ത്</strong>

തമ്പുരാന് എന്നെ ഓർമ്മ കാണുമോ എന്നറിയില്ല.പക്ഷേ എനിക്ക് തമ്പുരാനെ അങ്ങനെ മറക്കാൻ പറ്റില്ലല്ലോ.ഞാൻ അപ്പക്കാളയാണ്.തമ്പുരാനും,പിന്നെ ആ മാണിക്യനും ചേർന്ന് സ്ഥിരം ദ്രോഹിക്കാറുണ്ടായിരുന്ന ആ പഴയ അപ്പക്കാള തന്നെ.അന്ന് തമ്പുരാൻ ചന്തേലെ ആ കാർത്തൂനേം,മാണിക്യൻ ഓന്റെ കാർത്തുമ്പീനേം സ്വന്തമാക്കി ഈ പാവം അപ്പക്കാളയെ ആൾക്കൂട്ട നീതിക്ക് വിട്ടുകൊടുത്ത ആ ദിവസം തമ്പുരാനോർമ്മയുണ്ടോ?

<img class="alignleft" src="https://i.ytimg.com/vi/neqx5NG0X_A/hqdefault.jpg" alt="തമ്പ്രാന് പഴേ പോലെ പിക്കപ്പില്ലാ ...! | Mohanlal , Nedumudi Venu ,  Sreenivasan - Thenmavin Kombath - YouTube" />ഉണ്ടാവില്ലെന്നറിയാം.ഓർമ്മകളില്ലാത്തവരാണല്ലോ നിങ്ങൾ തമ്പുരാക്കന്മാർ! ഒന്നു ചോദിച്ചോട്ടെ,എന്താണ് അപ്പക്കാളയെന്ന ഞാൻ ചെയ്ത തെറ്റ്?വെറുതെ ഇരിക്കുവാണേൽ,നിങ്ങടെ ഒടപ്രന്നോൾ ആ യശോദാമ്മയോട്,അവർക്ക് ഉണ്ണീന്ന് വിളിച്ചു കഴിഞ്ഞ് സമയമുണ്ടേൽ, ഒന്ന് ചോദിച്ചു നോക്കണം ഈ അപ്പക്കാളയെപ്പറ്റി."മ്മടെ തമ്പുരാൻ പാവാ തമ്പ്രാട്ടി,ആ മാണിക്യനാ ഓരെ ചീത്തയാക്കണത്"എന്ന് ഞാൻ പറയുന്നത് മൂപ്പത്ത്യാര് മാത്രമല്ല ഒരുപാടു പേർ കേട്ടതാണ്.തമ്പുരാനില്ലാത്ത സമയത്തു പോലും തമ്പുരാന് വേണ്ടി വാദിച്ചവനാണ് ഈ അപ്പക്കാള.അല്ല ആരെകുറിച്ചാ ഞാനിതെഴുതുന്നത്?!നേരം പരപരാ വെളുക്കുമ്പോ തന്നെ ചൂലും വെള്ളവും കൊണ്ട് മുറ്റം വൃത്തിയാക്കുന്ന എന്നെ കണ്ട് "എരണം കെട്ടവനേ"എന്നു വിളിക്കുന്ന ആ സ്ത്രീയെക്കുറിച്ചോ?!എണീറ്റുവരുമ്പോൾ ചൂലു കാണുന്നത് ഐശ്വര്യക്കേടാണത്രേ അവർക്ക്!ഞാൻ അടിച്ചുവാരുന്ന സമയത്ത് അവരെന്തിനാണ് എണീറ്റുവരുന്നതെന്ന എന്റെ സംശയത്തിന് മറുപടിയുണ്ടായിരുന്നില്ല.അല്ലെങ്കിലും സത്യമാർക്കും ദഹിക്കില്ലല്ലോ.

ഇക്കാലമത്രയും ഈ അപ്പക്കാള സത്യമല്ലാതെ മറ്റൊന്നിനെയും മുറുകെ പിടിച്ചില്ല.തമ്പുരാൻ കള്ളുഷാപ്പിൽ പോയോ എന്ന് തമ്പുരാട്ടി(അവർക്ക് നല്ലതുമാത്രം വരുത്തണേ,എന്നാലും ആ പെണ്ണുമ്പിള്ള...ശ്ശോ സിനിമ മാറിപ്പോയി)ചോദിച്ചപ്പോൾ എനിക്കു വേണേൽ തമ്പുരാട്ടീടെ സർട്ടിഫിക്കറ്റ് കിട്ടാൻ പോയത് കണ്ടെന്ന് പറയാമായിരുന്നു.പക്ഷേ കാണാത്തത് കണ്ടെന്ന് അപ്പക്കാള പറയൂല.കള്ളുഷാപ്പീന്ന് ഇറങ്ങുന്നതു കണ്ടെന്നു മാത്രമേ ഞാൻ പറഞ്ഞുള്ളൂ.ഇല്ലാത്തത് അപ്പക്കാള പറഞ്ഞിട്ടില്ല.മുണ്ടഴിഞ്ഞുപോകാതിരിക്കാൻ ഊരി തലയിൽ കെട്ടിയതാന്ന് പറയുമ്പോൾ കണ്ണീച്ചോരയില്ലാത്ത ആ സ്ത്രീ എന്നെ ചീത്തപറയുകയാണ് ചെയ്തത്;അതും തമ്പുരാനെ കൂട്ടികൊണ്ടുവന്നില്ലെന്നും പറഞ്ഞ്.കൂട്ടിക്കൊണ്ടുവരാൻ അപ്പക്കാളയെ തമ്പുരാൻ എന്നെങ്കിലും ഒരു മനുഷ്യനായിക്കണ്ടിട്ടുണ്ടോ?ഇല്ലല്ലേ??മാണിക്യൻ മേയ്ച്ചു നടക്കുന്ന മറ്റൊരു കാളയെപ്പോലെയല്ലേ അവനും,തമ്പുരാനും എന്നെ കണ്ടിട്ടുള്ളൂ?അപ്പക്കാളയെന്ന മറ്റൊരു കാള അല്ലേ?

<img class="alignleft" src="http://www.memezero.com/media/memes/NR153J.jpg" alt="Thenmavin Kombath Plain Meme of Expressions, Sreenivasan as Appakala  Screenshots, Meme Photo Comments, Blank Trolls Template." width="368" height="204" />ശരിക്കും മാണിക്യനും,ഞാനും തമ്മിലുള്ള വർഗ്ഗവ്യത്യാസമെന്താണ് തമ്പുരാനേ?ഞാനും,അവനും ഒരേ പോലെ അദ്ധ്വാനിക്കുന്ന ജനവിഭാഗമാണ്.സത്യത്തിൽ അവനേക്കാൾ കൂടുതൽ അദ്ധ്വാനിക്കുന്നതാരാന്ന് തമ്പുരാൻ ചിന്തിച്ചിട്ടുണ്ടോ?ആഴ്ച്ചച്ചന്തയ്ക്ക് തമ്പുരാനെ അങ്ങോട്ടും ഇങ്ങോട്ടും കൊണ്ടുപോകുക എന്നതും പിന്നെ ആ ഗാന്ധാരിയമ്മൂമ്മേടെ നട്ടപ്രാന്തിന് ഉത്സവപ്പറമ്പിൽ കാളയെ ഓടിക്കുകയെന്നതിലും കവിഞ്ഞ് മാണിക്യൻ എന്ത് ജോലിയാണ് ആ വീട്ടിൽ ചെയ്തിരുന്നത്?!മുതലാളിവർഗ്ഗത്തിന്റെ കാൽ നക്കി ബാക്കി തൊഴിലാളികളെ ദ്രോഹിക്കാൻ കൂട്ടുനിന്ന വർഗ്ഗവഞ്ചകനായിരുന്നു അവൻ.അല്ലെങ്കിൽപ്പിന്നെ അവനെന്തിനാണ് തമ്പുരാന്റെ കൂടെ നിന്ന് ഏത്തമിടാനും,വെള്ളം കോരാനുമൊക്കെ എന്നോട് ആജ്ഞാപിക്കുന്നത്?!തൊലി വെളുത്തതിന്റെ അഹങ്കാരം!അത് ചോദ്യം ചെയ്യാൻ ഞാൻ ശ്രമിച്ചു എന്നുള്ളതായിരുന്നു അവനെന്നോടുള്ള വിദ്വേഷത്തിനു കാരണം.

അപ്പക്കാളയുടെ ഉള്ളിലെ നന്മ നിങ്ങളാരും കണ്ടിരുന്നില്ല.ഇഞ്ചിമൂട്ടിൽ ഗാന്ധാരിയമ്മയുടെ കാളകളെ മാണിക്യനും കാളകളും തോൽപ്പിച്ച സമയം തമ്പുരാനും,മാണിക്യന്റെ അച്ഛൻ സീനിയർ വർഗ്ഗവഞ്ചകനും ചേർന്ന് ആ പാവം സ്ത്രീയ്ക്കു ചുറ്റും നൃത്തം ചെയ്തും,കൂക്കിവിളിച്ചും ആഘോഷിക്കുമ്പോൾ ഈ അപ്പക്കാള മാത്രമായിരുന്നു തോറ്റവന്റെ വീഴ്ച്ചയിൽ അഭിരമിക്കരുതാതിരുന്നത്.പൊളിറ്റിക്കൽ കറക്റ്റനസ്സ് എന്ന് പലരും ഉച്ചരിക്കാൻ പഠിക്കുന്നതിനു മുമ്പ് അത് ജീവിതത്തിൽ പകർത്തിയവനായിരുന്നു ഞാൻ.തമ്പുരാൻ കാർത്തുമ്പി തുണി മാറുന്നത് കാണുമ്പോഴും ഞാനത് കാണാൻ ശ്രമിച്ചില്ല.തമ്പുരാന് അവളോട് പ്രേമമുണ്ടെന്ന് ആ വീട്ടിൽ ആദ്യമായി തിരിച്ചറിഞ്ഞത് മറ്റാരാണ്?!ഒടപ്രന്നോളാണ് പോലും ഒടപ്രന്നോൾ,അവർക്കു പോലും പറ്റിയില്ലല്ലോ?എന്നിട്ടും അതാരെങ്കിലും അറിഞ്ഞാൽ എന്നെ കൊല്ലുമെന്നാണ് തമ്പുരാൻ അന്നെന്നെ ഭീഷണിപ്പെടുത്തിയത്?! അതുകൊണ്ടാണ് ഇനിയത് കാർത്തുമ്പിയും അറിയണ്ടെന്ന് കരുതി അന്നു ഞാൻ തമ്പുരാൻ വാങ്ങിയ കരിവള കുയിലിക്കു കൊണ്ടുപോയിക്കൊടുത്തത്.അങ്ങനെ ആ വീട്ടിൽ നടന്ന ഓരോ സംഭവങ്ങൾക്കും അതിന്റേതായ അർത്ഥങ്ങളുണ്ട് തമ്പുരാൻ(ഛേ,പിന്നെയും പടം മാറിപ്പോയി!)

പിന്നെ തമ്പുരാനുൾപ്പെടെ എല്ലാവർക്കും എന്റെ മേൽ ആരോപിക്കാവുന്ന ഒരു കുറ്റമുണ്ട്.ഞാൻ തമ്പുരാനെയും,മാണിക്യനെയും തമ്മിൽ അകറ്റിയെന്ന്.കാർത്തുമ്പിയെയും,അവനെയും പറ്റി ഒരു കഥ(അതും സത്യകഥ)പറഞ്ഞപ്പോൾ അതും കേട്ട് അവനെ ദ്രോഹിക്കാൻ നിന്ന നിങ്ങടെ മനസ്സിലെവിടെയായിരുന്നു മനുഷ്യാ അവനോടുള്ള അടുപ്പം?!നിങ്ങൾക്ക് അവനും ഒരടിയാൻ തന്നെയായിരുന്നു.അതാ മണ്ടന് അന്ന് മനസ്സിലായില്ല.ഇനി അതും വിട്.ഞാൻ കുയിലിയെ പ്രേമിച്ചിരുന്ന കാര്യം തമ്പുരാന് അറിയാമായിരുന്നല്ലോ.പ്രണയത്തിലും,യുദ്ധത്തിലും എന്തുമാകാമെന്നല്ലേ?അങ്ങനെയല്ലേ മാണിക്യനെ തമ്പുരാൻ ദ്രോഹിച്ചത്?!മുതലാളി ചെയ്യുമ്പോൾ ശരിയും തൊഴിലാളി ചെയ്യുമ്പോൾ തെറ്റും ആകുമോ?അതുകൊണ്ട് അപ്പക്കാള വില്ലനാണെങ്കിൽ ശ്രീകൃഷ്ണൻ തമ്പുരാനും വില്ലൻ തന്നെ.അതിലൊരു സംശയവും വേണ്ട.പിന്നെ ആ പൊട്ടക്കുളത്തിന്റെ കരയിൽ ചെരുപ്പു കൊണ്ടിട്ട കഥ.അത് ഞാനിട്ടതൊന്നുമല്ല.രാത്രിയിൽ നിങ്ങളുപേക്ഷിച്ച സ്ഥലമായിരുന്നത്.അവിടെ അത് കണ്ടപ്പോൾ എനിക്കു തോന്നി തമ്പുരാൻ അതിൽ വീണു മരിച്ചിട്ടുണ്ടാകുമെന്ന്.അങ്ങനെ മരിച്ചിട്ടുണ്ടെങ്കിൽ എന്നെ സംബന്ധിച്ചിടത്തോളം അതിന് കാരണക്കാരൻ മാണിക്യനാണ്.അതുകൊണ്ടാണ് അവന്റെ പേരു പറഞ്ഞതും.അതിൽ എനിക്കൊട്ട് കുറ്റബോധവുമില്ല.

എന്തായാലും തമ്പുരാൻ പുതിയ ജീവിതദർശനമൊക്കെ കണ്ടു പിടിച്ച് കുടുംബസ്ഥനായി മാറിയല്ലോ,സന്തോഷം.ഈ അപ്പക്കാള എന്നും അതേ ആഗ്രഹിച്ചിട്ടുള്ളൂ.എന്നെങ്കിലും തമ്പുരാൻ എന്നെ മനസ്സിലാക്കുമെന്ന് എനിക്കുറപ്പുണ്ട്.എന്നിരിക്കിലും ഒരു കാര്യം പായാതെ വയ്യ.അന്നവിടന്ന് പോന്ന് നാലഞ്ചുകൊല്ലം കഴിഞ്ഞാണ് ഞാൻ കൊച്ചിക്കാരൻ ഒരു രമണനെ പരിചയപ്പെടുന്നത്.അവനെന്നോടൊരു കഥ പറഞ്ഞു.ആ കഥയിലെ ഒരു ഡയലോഗ് എനിക്ക് തമ്പുരാനോട് പറയണം.."തമ്പുരാൻ ഒരു ചെറ്റേണ്"
എന്ന് സ്വന്തം
അപ്പക്കാള


![പ്രിയപ്പെട്ട ശ്രീകൃഷ്ണൻ അംബ്രാന് അപ്പക്കാളയുടെ കത്ത്](https://i.ytimg.com/vi/neqx5NG0X_A/hqdefault.jpg)**പ്രിയപ്പെട്ട ശ്രീകൃഷ്ണൻ അംബ്രാന് അപ്പക്കാളയുടെ കത്ത്** തമ്പുരാന് എന്നെ ഓർമ്മ കാണുമോ എന്നറിയില്ല.പക്ഷേ എനിക്ക് തമ്പുരാനെ അങ്ങനെ മറക്കാൻ പറ്റില്ലല്ലോ.ഞാൻ അപ്പക്കാളയാണ്.തമ്പുരാനും,പിന്നെ ആ മാണിക്യനും ചേർന്ന് സ്ഥിരം ദ്രോഹിക്കാറുണ്ടായിരുന്ന ആ പഴയ അപ്പക്കാള തന്നെ.അന്ന് തമ്പുരാൻ ചന്തേലെ ആ കാർത്തൂനേം,മാണിക്യൻ ഓന്റെ കാർത്തുമ്പീനേം സ്വന്തമാക്കി ഈ പാവം അപ്പക്കാളയെ ആൾക്കൂട്ട നീതിക്ക് വിട്ടുകൊടുത്ത ആ ദിവസം തമ്പുരാനോർമ്മയുണ്ടോ? ഉണ്ടാവില്ലെന്നറിയാം.ഓർമ്മകളില്ലാത്തവരാണല്ലോ നിങ്ങൾ തമ്പുരാക്കന്മാർ! ഒന്നു ചോദിച്ചോട്ടെ,എന്താണ് അപ്പക്കാളയെന്ന ഞാൻ ചെയ്ത തെറ്റ്?വെറുതെ ഇരിക്കുവാണേൽ,നിങ്ങടെ ഒടപ്രന്നോൾ ആ യശോദാമ്മയോട്,അവർക്ക് ഉണ്ണീന്ന് വിളിച്ചു കഴിഞ്ഞ് സമയമുണ്ടേൽ, ഒന്ന് ചോദിച്ചു നോക്കണം ഈ അപ്പക്കാളയെപ്പറ്റി."മ്മടെ തമ്പുരാൻ പാവാ തമ്പ്രാട്ടി,ആ മാണിക്യനാ ഓരെ ചീത്തയാക്കണത്"എന്ന് ഞാൻ പറയുന്നത് മൂപ്പത്ത്യാര് മാത്രമല്ല ഒരുപാടു പേർ കേട്ടതാണ്.തമ്പുരാനില്ലാത്ത സമയത്തു പോലും തമ്പുരാന് വേണ്ടി വാദിച്ചവനാണ് ഈ അപ്പക്കാള.അല്ല ആരെകുറിച്ചാ ഞാനിതെഴുതുന്നത്?!നേരം പരപരാ വെളുക്കുമ്പോ തന്നെ ചൂലും വെള്ളവും കൊണ്ട് മുറ്റം വൃത്തിയാക്കുന്ന എന്നെ കണ്ട് "എരണം കെട്ടവനേ"എന്നു വിളിക്കുന്ന ആ സ്ത്രീയെക്കുറിച്ചോ?!എണീറ്റുവരുമ്പോൾ ചൂലു കാണുന്നത് ഐശ്വര്യക്കേടാണത്രേ അവർക്ക്!ഞാൻ അടിച്ചുവാരുന്ന സമയത്ത് അവരെന്തിനാണ് എണീറ്റുവരുന്നതെന്ന എന്റെ സംശയത്തിന് മറുപടിയുണ്ടായിരുന്നില്ല.അല്ലെങ്കിലും സത്യമാർക്കും ദഹിക്കില്ലല്ലോ. ഇക്കാലമത്രയും ഈ അപ്പക്കാള സത്യമല്ലാതെ മറ്റൊന്നിനെയും മുറുകെ പിടിച്ചില്ല.തമ്പുരാൻ കള്ളുഷാപ്പിൽ പോയോ എന്ന് തമ്പുരാട്ടി(അവർക്ക് നല്ലതുമാത്രം വരുത്തണേ,എന്നാലും ആ പെണ്ണുമ്പിള്ള...ശ്ശോ സിനിമ മാറിപ്പോയി)ചോദിച്ചപ്പോൾ എനിക്കു വേണേൽ തമ്പുരാട്ടീടെ സർട്ടിഫിക്കറ്റ് കിട്ടാൻ പോയത് കണ്ടെന്ന് പറയാമായിരുന്നു.പക്ഷേ കാണാത്തത് കണ്ടെന്ന് അപ്പക്കാള പറയൂല.കള്ളുഷാപ്പീന്ന് ഇറങ്ങുന്നതു കണ്ടെന്നു മാത്രമേ ഞാൻ പറഞ്ഞുള്ളൂ.ഇല്ലാത്തത് അപ്പക്കാള പറഞ്ഞിട്ടില്ല.മുണ്ടഴിഞ്ഞുപോകാതിരിക്കാൻ ഊരി തലയിൽ കെട്ടിയതാന്ന് പറയുമ്പോൾ കണ്ണീച്ചോരയില്ലാത്ത ആ സ്ത്രീ എന്നെ ചീത്തപറയുകയാണ് ചെയ്തത്;അതും തമ്പുരാനെ കൂട്ടികൊണ്ടുവന്നില്ലെന്നും പറഞ്ഞ്.കൂട്ടിക്കൊണ്ടുവരാൻ അപ്പക്കാളയെ തമ്പുരാൻ എന്നെങ്കിലും ഒരു മനുഷ്യനായിക്കണ്ടിട്ടുണ്ടോ?ഇല്ലല്ലേ??മാണിക്യൻ മേയ്ച്ചു നടക്കുന്ന മറ്റൊരു കാളയെപ്പോലെയല്ലേ അവനും,തമ്പുരാനും എന്നെ കണ്ടിട്ടുള്ളൂ?അപ്പക്കാളയെന്ന മറ്റൊരു കാള അല്ലേ? ![Thenmavin Kombath Plain Meme of Expressions, Sreenivasan as Appakala  Screenshots, Meme Photo Comments, Blank Trolls Template.](http://www.memezero.com/media/memes/NR153J.jpg)ശരിക്കും മാണിക്യനും,ഞാനും തമ്മിലുള്ള വർഗ്ഗവ്യത്യാസമെന്താണ് തമ്പുരാനേ?ഞാനും,അവനും ഒരേ പോലെ അദ്ധ്വാനിക്കുന്ന ജനവിഭാഗമാണ്.സത്യത്തിൽ അവനേക്കാൾ കൂടുതൽ അദ്ധ്വാനിക്കുന്നതാരാന്ന് തമ്പുരാൻ ചിന്തിച്ചിട്ടുണ്ടോ?ആഴ്ച്ചച്ചന്തയ്ക്ക് തമ്പുരാനെ അങ്ങോട്ടും ഇങ്ങോട്ടും കൊണ്ടുപോകുക എന്നതും പിന്നെ ആ ഗാന്ധാരിയമ്മൂമ്മേടെ നട്ടപ്രാന്തിന് ഉത്സവപ്പറമ്പിൽ കാളയെ ഓടിക്കുകയെന്നതിലും കവിഞ്ഞ് മാണിക്യൻ എന്ത് ജോലിയാണ് ആ വീട്ടിൽ ചെയ്തിരുന്നത്?!മുതലാളിവർഗ്ഗത്തിന്റെ കാൽ നക്കി ബാക്കി തൊഴിലാളികളെ ദ്രോഹിക്കാൻ കൂട്ടുനിന്ന വർഗ്ഗവഞ്ചകനായിരുന്നു അവൻ.അല്ലെങ്കിൽപ്പിന്നെ അവനെന്തിനാണ് തമ്പുരാന്റെ കൂടെ നിന്ന് ഏത്തമിടാനും,വെള്ളം കോരാനുമൊക്കെ എന്നോട് ആജ്ഞാപിക്കുന്നത്?!തൊലി വെളുത്തതിന്റെ അഹങ്കാരം!അത് ചോദ്യം ചെയ്യാൻ ഞാൻ ശ്രമിച്ചു എന്നുള്ളതായിരുന്നു അവനെന്നോടുള്ള വിദ്വേഷത്തിനു കാരണം. അപ്പക്കാളയുടെ ഉള്ളിലെ നന്മ നിങ്ങളാരും കണ്ടിരുന്നില്ല.ഇഞ്ചിമൂട്ടിൽ ഗാന്ധാരിയമ്മയുടെ കാളകളെ മാണിക്യനും കാളകളും തോൽപ്പിച്ച സമയം തമ്പുരാനും,മാണിക്യന്റെ അച്ഛൻ സീനിയർ വർഗ്ഗവഞ്ചകനും ചേർന്ന് ആ പാവം സ്ത്രീയ്ക്കു ചുറ്റും നൃത്തം ചെയ്തും,കൂക്കിവിളിച്ചും ആഘോഷിക്കുമ്പോൾ ഈ അപ്പക്കാള മാത്രമായിരുന്നു തോറ്റവന്റെ വീഴ്ച്ചയിൽ അഭിരമിക്കരുതാതിരുന്നത്.പൊളിറ്റിക്കൽ കറക്റ്റനസ്സ് എന്ന് പലരും ഉച്ചരിക്കാൻ പഠിക്കുന്നതിനു മുമ്പ് അത് ജീവിതത്തിൽ പകർത്തിയവനായിരുന്നു ഞാൻ.തമ്പുരാൻ കാർത്തുമ്പി തുണി മാറുന്നത് കാണുമ്പോഴും ഞാനത് കാണാൻ ശ്രമിച്ചില്ല.തമ്പുരാന് അവളോട് പ്രേമമുണ്ടെന്ന് ആ വീട്ടിൽ ആദ്യമായി തിരിച്ചറിഞ്ഞത് മറ്റാരാണ്?!ഒടപ്രന്നോളാണ് പോലും ഒടപ്രന്നോൾ,അവർക്കു പോലും പറ്റിയില്ലല്ലോ?എന്നിട്ടും അതാരെങ്കിലും അറിഞ്ഞാൽ എന്നെ കൊല്ലുമെന്നാണ് തമ്പുരാൻ അന്നെന്നെ ഭീഷണിപ്പെടുത്തിയത്?! അതുകൊണ്ടാണ് ഇനിയത് കാർത്തുമ്പിയും അറിയണ്ടെന്ന് കരുതി അന്നു ഞാൻ തമ്പുരാൻ വാങ്ങിയ കരിവള കുയിലിക്കു കൊണ്ടുപോയിക്കൊടുത്തത്.അങ്ങനെ ആ വീട്ടിൽ നടന്ന ഓരോ സംഭവങ്ങൾക്കും അതിന്റേതായ അർത്ഥങ്ങളുണ്ട് തമ്പുരാൻ(ഛേ,പിന്നെയും പടം മാറിപ്പോയി!) പിന്നെ തമ്പുരാനുൾപ്പെടെ എല്ലാവർക്കും എന്റെ മേൽ ആരോപിക്കാവുന്ന ഒരു കുറ്റമുണ്ട്.ഞാൻ തമ്പുരാനെയും,മാണിക്യനെയും തമ്മിൽ അകറ്റിയെന്ന്.കാർത്തുമ്പിയെയും,അവനെയും പറ്റി ഒരു കഥ(അതും സത്യകഥ)പറഞ്ഞപ്പോൾ അതും കേട്ട് അവനെ ദ്രോഹിക്കാൻ നിന്ന നിങ്ങടെ മനസ്സിലെവിടെയായിരുന്നു മനുഷ്യാ അവനോടുള്ള അടുപ്പം?!നിങ്ങൾക്ക് അവനും ഒരടിയാൻ തന്നെയായിരുന്നു.അതാ മണ്ടന് അന്ന് മനസ്സിലായില്ല.ഇനി അതും വിട്.ഞാൻ കുയിലിയെ പ്രേമിച്ചിരുന്ന കാര്യം തമ്പുരാന് അറിയാമായിരുന്നല്ലോ.പ്രണയത്തിലും,യുദ്ധത്തിലും എന്തുമാകാമെന്നല്ലേ?അങ്ങനെയല്ലേ മാണിക്യനെ തമ്പുരാൻ ദ്രോഹിച്ചത്?!മുതലാളി ചെയ്യുമ്പോൾ ശരിയും തൊഴിലാളി ചെയ്യുമ്പോൾ തെറ്റും ആകുമോ?അതുകൊണ്ട് അപ്പക്കാള വില്ലനാണെങ്കിൽ ശ്രീകൃഷ്ണൻ തമ്പുരാനും വില്ലൻ തന്നെ.അതിലൊരു സംശയവും വേണ്ട.പിന്നെ ആ പൊട്ടക്കുളത്തിന്റെ കരയിൽ ചെരുപ്പു കൊണ്ടിട്ട കഥ.അത് ഞാനിട്ടതൊന്നുമല്ല.രാത്രിയിൽ നിങ്ങളുപേക്ഷിച്ച സ്ഥലമായിരുന്നത്.അവിടെ അത് കണ്ടപ്പോൾ എനിക്കു തോന്നി തമ്പുരാൻ അതിൽ വീണു മരിച്ചിട്ടുണ്ടാകുമെന്ന്.അങ്ങനെ മരിച്ചിട്ടുണ്ടെങ്കിൽ എന്നെ സംബന്ധിച്ചിടത്തോളം അതിന് കാരണക്കാരൻ മാണിക്യനാണ്.അതുകൊണ്ടാണ് അവന്റെ പേരു പറഞ്ഞതും.അതിൽ എനിക്കൊട്ട് കുറ്റബോധവുമില്ല. എന്തായാലും തമ്പുരാൻ പുതിയ ജീവിതദർശനമൊക്കെ കണ്ടു പിടിച്ച് കുടുംബസ്ഥനായി മാറിയല്ലോ,സന്തോഷം.ഈ അപ്പക്കാള എന്നും അതേ ആഗ്രഹിച്ചിട്ടുള്ളൂ.എന്നെങ്കിലും തമ്പുരാൻ എന്നെ മനസ്സിലാക്കുമെന്ന് എനിക്കുറപ്പുണ്ട്.എന്നിരിക്കിലും ഒരു കാര്യം പായാതെ വയ്യ.അന്നവിടന്ന് പോന്ന് നാലഞ്ചുകൊല്ലം കഴിഞ്ഞാണ് ഞാൻ കൊച്ചിക്കാരൻ ഒരു രമണനെ പരിചയപ്പെടുന്നത്.അവനെന്നോടൊരു കഥ പറഞ്ഞു.ആ കഥയിലെ ഒരു ഡയലോഗ് എനിക്ക് തമ്പുരാനോട് പറയണം.."തമ്പുരാൻ ഒരു ചെറ്റേണ്" എന്ന് സ്വന്തം അപ്പക്കാള
