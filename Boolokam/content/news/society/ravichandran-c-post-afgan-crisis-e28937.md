---
title: "തോക്ക് തിരിയുന്നത് ആര്‍ക്കെതിരെ ?"
date: 2021-09-05T13:53:55
draft: false
categories: ["Society"]
tags: ['afghan crisis', 'Ibiza', 'Ravichandran C']
author: "Beaumaris"
---

<strong>തോക്ക് തിരിയുന്നത് ആര്‍ക്കെതിരെ ?</strong>
<strong>(Ravichandran C)</strong>

താലിബാന്‍ വിജയം ആഘോഷിച്ചതിന്റെ ഫലമായി ഇന്നലെ 17 പേര്‍ മരിച്ചതും നിരവധി പേര്‍ പരിക്കേറ്റ് ആശുപത്രിയിലായതും വിചിത്ര വാര്‍ത്ത ആയിരുന്നു. വിജയാഘോഷത്തിന്റെ ഭാഗമായി താലിബാന്‍ മതഭീകരര്‍ ആകാശത്തേക്ക് വെടിവെച്ചാല്‍ താഴെ നില്‍ക്കുന്ന മനുഷ്യര്‍ക്ക് കൊല്ലപെടുന്നത് എങ്ങനെ എന്ന ചോദ്യം പൊന്തിവന്നു. സന്തോഷിക്കുമ്പോഴും കോപിക്കുമ്പോഴും മനുഷ്യര്‍ മരിച്ചുവീഴുന്നെങ്കില്‍ അത് വല്ലാത്ത 'സമാധാനം' തന്നെയാണ്. ആളുകളെ കൊല്ലാതെ ആഘോഷിക്കാന്‍ പോലും സാധിക്കാത്ത അവസ്ഥ! പഞ്ച്ഷീര്‍ താഴ് വരയിലെ പ്രതിരോധം അതിജീവിച്ചതിന്റെ പേരിലാണ് ആഘോഷമെന്നായിരുന്നു റിപ്പോര്‍ട്ടുകള്‍. ഈ അവകാശവാദം പഞ്ചഷീറില്‍ പ്രതിരോധം നടത്തുന്ന സേന നിഷേധിച്ചിരുന്നു.

അതേസമയം രൂക്ഷമായ അധികാരതര്‍ക്കം താലിബാനില്‍ നടക്കുന്നുണ്ടെന്ന പുറത്തുവരുന്നുണ്ട്. അധികാര തര്‍ക്കം സംബന്ധിച്ച പോരാട്ടത്തില്‍ അഫ്ഗാന്‍ പ്രസിഡന്റ് ആകുമെന്ന് കരുതിയിരുന്ന സ്ഥാപകനേതാക്കളിലൊരാളായ മുല്ലാ ബരാദറിന് പരിക്കേറ്റെന്നും നിലവില്‍ പാകിസ്ഥാനില്‍ ചികിത്സയിലാണെന്നും സ്ഥിരീകരിക്കാത്ത റിപ്പോര്‍ട്ടുകളുണ്ട്. താലിബാനൊപ്പം ചേര്‍ന്ന ഹഖാനി നെറ്റ് വര്‍ക്കും നിലവിലുള്ള നേതൃത്വവും തമ്മിലാണ് തര്‍ക്കം. ഇരുപത് 30 വര്‍ഷങ്ങള്‍ക്ക് മുമ്പ് ഇതുപോലെ മുജാഹിദീനുകള്‍ക്കിടയിലുള്ള അഭിപ്രായവ്യത്യാസത്തില്‍ നിന്നാണ് താലിബാന്‍ ഉടലെടുത്തത് എന്നോര്‍ക്കുക.

ഖത്തറിലെ ദോഹയില്‍ നടന്ന സമാധാന ചര്‍ച്ചകളില്‍ ഇരുകൂട്ടരും താലിബാനെ പ്രതിനിധീകരിച്ച് പങ്കെടുത്തിരുന്നു**. കാബൂള്‍ കീഴടക്കിയതില്‍ തങ്ങളുടെ പങ്കാണ് വലുത് എന്ന് ഹക്കാനി നെറ്റ് വര്‍ക്കിന്റെ നേതാക്കളായ അനസ് ഹഖാനിയും ഖലീല്‍ ഹഖാനിയും വാദിക്കുന്നു. ഗോത്ര-വംശീയ നേതാക്കളുമായി ഭരണം പങ്കിടാതെ താലിബാന്റെ ശുദ്ധ മധ്യകാല വാഴ്ച അഫ്ഗാനിസ്ഥാനില്‍ ഉറപ്പുവരുത്തണമെന്നും ബരാദറും ടീമും ഭരണത്തില്‍ നിന്നും മാറി നില്‍ക്കണമെന്നുമാണ് ഇവരുടെ ഡിമാന്റ് എന്നറിയുന്നു.

തര്‍ക്കം പരിഹരിക്കാന്‍ ശ്രമിക്കുന്നുവെങ്കിലും പാകിസ്ഥാനും അല്‍-ഖ്വയിദയ്ക്കും കൂടുതല്‍ അനുഭാവം ഹഖാനികളോടാണ്. പാകിസ്ഥാന്‍ രഹസ്യാന്വേഷണ ഏജന്‍സിയായ ISI ഡയറക്ടര്‍ ജനറല്‍ ആയ ഫൈയസ് ഹമീദ് ഇരു വിഭാഗങ്ങള്‍ക്കുമിടയില്‍ മധ്യസ്ഥത വഹിക്കാന്‍ ശ്രമിക്കുന്നുണ്ട്. പക്ഷെ മന്ത്രിസഭാ രൂപീകരണം സംബന്ധിച്ച് ഇനിയും അന്തിമ തീരുമാനം ആയിട്ടില്ല. ISIS താലിബാനെ കാത്തിരിക്കുന്നു എന്ന വാര്‍ത്തകളാണ് ഓഗസ്റ്റില്‍ പുറത്തുവന്നുകൊണ്ടിരുന്നതെങ്കില്‍ ഇപ്പോള്‍ തെളിയുന്നത് തമ്മിലടിയുടെ ചിത്രമാണ്. അല്‍ക്വയിദ, പാകിസ്ഥാന്‍, ചൈന എന്നിവയുടെ പിന്തുണയോടെ ഹഖാനി നെറ്റ് വര്‍ക്ക് ഉയര്‍ത്തുന്ന ഭീഷണി താലിബാന്‍ നേതൃത്വത്തിന് വെല്ലുവിളിയാകും.

ഇതെല്ലാം അഫ്ഗാന്‍ ജനതയുടെ ദുരിതം വര്‍ദ്ധിപ്പിക്കുമെന്ന കാര്യത്തില്‍ തര്‍ക്കമില്ല. പാമ്പിനെ തിന്നുന്ന പാമ്പുകള്‍ എത്തുമ്പോള്‍ മറ്റ് ജീവികളുടെ കാര്യം പറയേണ്ടതില്ലല്ലോ! മതത്തിന് അധികാരം കിട്ടികഴിഞ്ഞാല്‍ 'ശുദ്ധമതം' ഏതെന്ന തര്‍ക്കം രൂക്ഷമാകുക പതിവാണ്. അന്യരോട് കാട്ടുന്ന ദയാശൂന്യത സ്വന്തം കൂട്ടരോടാവും. സ്റ്റാലിന്റെ മഴു ട്രോട്‌സ്‌കിയെ തേടി മെക്‌സിക്കോയിലെത്തിയത് അങ്ങനെയാണ്.
**തോക്ക് തിരിയുന്നത് ആര്‍ക്കെതിരെ ?** **(Ravichandran C)** താലിബാന്‍ വിജയം ആഘോഷിച്ചതിന്റെ ഫലമായി ഇന്നലെ 17 പേര്‍ മരിച്ചതും നിരവധി പേര്‍ പരിക്കേറ്റ് ആശുപത്രിയിലായതും വിചിത്ര വാര്‍ത്ത ആയിരുന്നു. വിജയാഘോഷത്തിന്റെ ഭാഗമായി താലിബാന്‍ മതഭീകരര്‍ ആകാശത്തേക്ക് വെടിവെച്ചാല്‍ താഴെ നില്‍ക്കുന്ന മനുഷ്യര്‍ക്ക് കൊല്ലപെടുന്നത് എങ്ങനെ എന്ന ചോദ്യം പൊന്തിവന്നു. സന്തോഷിക്കുമ്പോഴും കോപിക്കുമ്പോഴും മനുഷ്യര്‍ മരിച്ചുവീഴുന്നെങ്കില്‍ അത് വല്ലാത്ത 'സമാധാനം' തന്നെയാണ്. ആളുകളെ കൊല്ലാതെ ആഘോഷിക്കാന്‍ പോലും സാധിക്കാത്ത അവസ്ഥ! പഞ്ച്ഷീര്‍ താഴ് വരയിലെ പ്രതിരോധം അതിജീവിച്ചതിന്റെ പേരിലാണ് ആഘോഷമെന്നായിരുന്നു റിപ്പോര്‍ട്ടുകള്‍. ഈ അവകാശവാദം പഞ്ചഷീറില്‍ പ്രതിരോധം നടത്തുന്ന സേന നിഷേധിച്ചിരുന്നു. അതേസമയം രൂക്ഷമായ അധികാരതര്‍ക്കം താലിബാനില്‍ നടക്കുന്നുണ്ടെന്ന പുറത്തുവരുന്നുണ്ട്. അധികാര തര്‍ക്കം സംബന്ധിച്ച പോരാട്ടത്തില്‍ അഫ്ഗാന്‍ പ്രസിഡന്റ് ആകുമെന്ന് കരുതിയിരുന്ന സ്ഥാപകനേതാക്കളിലൊരാളായ മുല്ലാ ബരാദറിന് പരിക്കേറ്റെന്നും നിലവില്‍ പാകിസ്ഥാനില്‍ ചികിത്സയിലാണെന്നും സ്ഥിരീകരിക്കാത്ത റിപ്പോര്‍ട്ടുകളുണ്ട്. താലിബാനൊപ്പം ചേര്‍ന്ന ഹഖാനി നെറ്റ് വര്‍ക്കും നിലവിലുള്ള നേതൃത്വവും തമ്മിലാണ് തര്‍ക്കം. ഇരുപത് 30 വര്‍ഷങ്ങള്‍ക്ക് മുമ്പ് ഇതുപോലെ മുജാഹിദീനുകള്‍ക്കിടയിലുള്ള അഭിപ്രായവ്യത്യാസത്തില്‍ നിന്നാണ് താലിബാന്‍ ഉടലെടുത്തത് എന്നോര്‍ക്കുക. ഖത്തറിലെ ദോഹയില്‍ നടന്ന സമാധാന ചര്‍ച്ചകളില്‍ ഇരുകൂട്ടരും താലിബാനെ പ്രതിനിധീകരിച്ച് പങ്കെടുത്തിരുന്നു**. കാബൂള്‍ കീഴടക്കിയതില്‍ തങ്ങളുടെ പങ്കാണ് വലുത് എന്ന് ഹക്കാനി നെറ്റ് വര്‍ക്കിന്റെ നേതാക്കളായ അനസ് ഹഖാനിയും ഖലീല്‍ ഹഖാനിയും വാദിക്കുന്നു. ഗോത്ര-വംശീയ നേതാക്കളുമായി ഭരണം പങ്കിടാതെ താലിബാന്റെ ശുദ്ധ മധ്യകാല വാഴ്ച അഫ്ഗാനിസ്ഥാനില്‍ ഉറപ്പുവരുത്തണമെന്നും ബരാദറും ടീമും ഭരണത്തില്‍ നിന്നും മാറി നില്‍ക്കണമെന്നുമാണ് ഇവരുടെ ഡിമാന്റ് എന്നറിയുന്നു. തര്‍ക്കം പരിഹരിക്കാന്‍ ശ്രമിക്കുന്നുവെങ്കിലും പാകിസ്ഥാനും അല്‍-ഖ്വയിദയ്ക്കും കൂടുതല്‍ അനുഭാവം ഹഖാനികളോടാണ്. പാകിസ്ഥാന്‍ രഹസ്യാന്വേഷണ ഏജന്‍സിയായ ISI ഡയറക്ടര്‍ ജനറല്‍ ആയ ഫൈയസ് ഹമീദ് ഇരു വിഭാഗങ്ങള്‍ക്കുമിടയില്‍ മധ്യസ്ഥത വഹിക്കാന്‍ ശ്രമിക്കുന്നുണ്ട്. പക്ഷെ മന്ത്രിസഭാ രൂപീകരണം സംബന്ധിച്ച് ഇനിയും അന്തിമ തീരുമാനം ആയിട്ടില്ല. ISIS താലിബാനെ കാത്തിരിക്കുന്നു എന്ന വാര്‍ത്തകളാണ് ഓഗസ്റ്റില്‍ പുറത്തുവന്നുകൊണ്ടിരുന്നതെങ്കില്‍ ഇപ്പോള്‍ തെളിയുന്നത് തമ്മിലടിയുടെ ചിത്രമാണ്. അല്‍ക്വയിദ, പാകിസ്ഥാന്‍, ചൈന എന്നിവയുടെ പിന്തുണയോടെ ഹഖാനി നെറ്റ് വര്‍ക്ക് ഉയര്‍ത്തുന്ന ഭീഷണി താലിബാന്‍ നേതൃത്വത്തിന് വെല്ലുവിളിയാകും. ഇതെല്ലാം അഫ്ഗാന്‍ ജനതയുടെ ദുരിതം വര്‍ദ്ധിപ്പിക്കുമെന്ന കാര്യത്തില്‍ തര്‍ക്കമില്ല. പാമ്പിനെ തിന്നുന്ന പാമ്പുകള്‍ എത്തുമ്പോള്‍ മറ്റ് ജീവികളുടെ കാര്യം പറയേണ്ടതില്ലല്ലോ! മതത്തിന് അധികാരം കിട്ടികഴിഞ്ഞാല്‍ 'ശുദ്ധമതം' ഏതെന്ന തര്‍ക്കം രൂക്ഷമാകുക പതിവാണ്. അന്യരോട് കാട്ടുന്ന ദയാശൂന്യത സ്വന്തം കൂട്ടരോടാവും. സ്റ്റാലിന്റെ മഴു ട്രോട്‌സ്‌കിയെ തേടി മെക്‌സിക്കോയിലെത്തിയത് അങ്ങനെയാണ്.
