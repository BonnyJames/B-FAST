---
title: "കത്തുന്ന പുരയും വെട്ടുന്ന വാഴയും നമ്മുടേത് തന്നെയാണ്"
date: 2020-05-12T12:45:42
draft: false
categories: ["Society"]
tags: ['Suja Susan George', 'walayar']
author: "Beaumaris"
---

<a href="https://wordpress-972788-3403151.cloudwaysapps.com/suja-susan-george-post-2/273270/rr-442" rel="attachment wp-att-273271"><img class="alignleft size-full wp-image-273271" src="https://cdn.boolokam.com/articles/2020/05/rr-423.jpg" alt="" width="784" height="410" /></a><strong>Suja Susan George</strong>

<strong>കത്തുന്ന പുരയും വെട്ടുന്ന വാഴയും നമ്മുടേത് തന്നെയാണ്</strong>

പുറം കേരളത്തിലെ മലയാളികളുമായി ബന്ധപ്പെട്ട് പ്രവര്‍ത്തിക്കുന്നതു കൊണ്ട് അവരുടെ ആകുലതകള്‍ നന്നായി അറിയുന്ന ഒരാളാണ് ഞാന്‍. മിക്കയിടങ്ങളിലും ആവും വിധം ആ സങ്കടങ്ങളെ തണുപ്പിക്കാന്‍ ശ്രമിക്കുന്നുമുണ്ട്. മാര്‍ച്ച് നാലാമത്തെ ആഴ്ച വരെ ഇന്‍ഡ്യയിലെ മറ്റ് സംസ്ഥാനങ്ങളില്‍ കൊറോണക്കേസുകള്‍ വിരളമായിരുന്നു. അക്കാലത്ത് മറുനാടന്‍ മലയാളികള്‍ കേരളത്തെ കുറിച്ച് ആശങ്കപ്പെടുകയും നാട്ടിലെ ബന്ധുക്കളുടെ സുരക്ഷ ഉറപ്പു വരുത്താന്‍ മുഖ്യമന്ത്രിയുടെ വാര്‍ത്താസമ്മേളനങ്ങള്‍ നിത്യേന ശ്രദ്ധിക്കുകയും ചെയ്തു.

പക്ഷേ പൊടുന്നനെ കേരളം ഒഴിച്ചുള്ള സംസ്ഥാനങ്ങളിലെ സ്ഥിതിഗതികള്‍ മോശമായി. എന്നാല്‍ കേരളം മെച്ചപ്പെട്ട രീതിയില്‍ രോഗത്തെ പ്രതിരോധിച്ചു.സ്വാഭാവികമായി കേരളത്തിന്‍റെ സ്വാന്തനത്തിലേക്കെത്താന്‍ ഓരോ മലയാളിയും കൊതിച്ചു. മുംബൈ ,ഡല്‍ഹി,ചെന്നൈ,ബാംഗ്ളൂര്‍ ,അഹമ്മദബാദ് എന്നിവടങ്ങളില്‍ നിന്നുള്ള ദൈനംദിന വാര്‍ത്തകള്‍ അമ്പരിപ്പിക്കുന്നതാണ്. മലയാളം മിഷന്‍റെ ബന്ധുക്കളും സുഹൃത്തുക്കളും രോഗികളായി,അശരണരായി,മറ്റ് രോഗങ്ങള്‍ക്കുള്ള ചികിത്സ നിഷേധിക്കപ്പെട്ട് ചിലര്‍ മരണമടഞ്ഞു.

ഒരുപാട് മലയാളികള്‍ -യാദൃച്ഛികമായി ലോക്ഡൗണായി പോയവര്‍,താല്ക്കാലിക തൊഴിലാളികള്‍,യാത്രക്കിടെ കുടുങ്ങി പോയവര്‍ ഉള്‍പ്പെടെയുള്ളവര്‍ കേരളത്തിലേക്ക് വരാന്‍ കാത്തിരിക്കുന്നു. ഇവരെയെല്ലാം എത്തിക്കാന്‍ സര്‍ക്കാര്‍ ബാധ്യസ്ഥമാണ്.
എങ്ങനെ എത്തിക്കണം?സുരക്ഷിതരായി എത്തിക്കണം.നാം നേരിടുന്നത് ഒരു യുദ്ധത്തെയോ പ്രകൃതിദുരന്തത്തെയോ അല്ല അതിവേഗം പടരുന്ന പകര്‍ച്ചവ്യാധിയെയാണ്. ഇതിനെ നേരിടാനും സ്ഥിതിഗതികള്‍ കൈകാര്യം ചെയ്യാനും പ്രത്യേക പ്രോട്ടോക്കോളും സുരക്ഷാനടപടികളുമുണ്ട്. ഇത് നന്നായി നടപ്പിലാക്കിയാണ് കേരളം കൊറോണക്കെതിരെയുള്ള പ്രതിരോധം ഇതുവരെ വിജയിപ്പിച്ചെടുത്തത്. അത് അത്രയും സൂക്ഷ്മതയോടെ മുന്നോട്ട് കൊണ്ടു പോയില്ലെങ്കില്‍ ഒരു ന്യുയോര്‍ക്കോ ലണ്ടനോ മുംബൈയോ ആകാന്‍ കേരളത്തിനും അധികം സമയം ആവശ്യമില്ല.

അപ്പോള്‍ എന്താണ് ചെയ്യേണ്ടത്? കേരളത്തിന് പുറത്ത് നിന്നെത്തുന്നവരുടെ സത്യസന്ധമായ വിശദാംശങ്ങള്‍ അധികൃതര്‍ക്ക് ലഭിക്കണം. എങ്കില്‍ മാത്രമേ ആവശ്യമായ മുന്‍കരുതലുകള്‍ എടുക്കാന്‍ കഴിയൂ. ഇപ്പോള്‍ തന്നെ അതിനുള്ള ഏര്‍പ്പാടുകള്‍ ഉണ്ട്. അതിന് എന്തെങ്കിലും പരിമിതികള്‍ ഉണ്ടെങ്കില്‍ ഒന്നിച്ച് നിന്ന്,(പുറത്തു നിന്ന് വരുന്നവരും അകത്തുള്ളവരും) പരിഹരിക്കയല്ലേ വേണ്ടത്. അങ്ങനെയല്ലേ കേരളത്തിന്‍റെ ചരിത്രം. അല്ലാതെ എന്തോ ചിലത് സംഭവിക്കുമെന്ന് ഭയന്ന് പ്രതിപക്ഷം ചെയ്യുന്നതു പോലെ പൊള്ളിയവര്‍ക്കു മേല്‍ തിളച്ച വെള്ളം കോരിയൊഴിക്കുന്ന നിലപാടല്ലെല്ലോ എടുക്കേണ്ടത്. മറുനാടന്‍ മലയാളികളെ കഴിയും വേഗം കേരളത്തിലെത്തിക്കണം. അവരുടെ സുരക്ഷയും കേരളത്തിന്‍റെ സുരക്ഷയും ഉറപ്പാക്കിക്കൊണ്ട്. ഇവിടെ ചെറിയ ഒരു കാര്യമെങ്കിലുംപ്രതിപക്ഷം മനസ്സിലാക്കണം. കത്തുന്ന പുരയും വെട്ടുന്ന വാഴയും നമ്മുടേത് തന്നെയാണ്.


![കത്തുന്ന പുരയും വെട്ടുന്ന വാഴയും നമ്മുടേത് തന്നെയാണ്](https://cdn.boolokam.com/articles/2020/05/rr-423.jpg)[](https://wordpress-972788-3403151.cloudwaysapps.com/suja-susan-george-post-2/273270/rr-442)**Suja Susan George** **കത്തുന്ന പുരയും വെട്ടുന്ന വാഴയും നമ്മുടേത് തന്നെയാണ്** പുറം കേരളത്തിലെ മലയാളികളുമായി ബന്ധപ്പെട്ട് പ്രവര്‍ത്തിക്കുന്നതു കൊണ്ട് അവരുടെ ആകുലതകള്‍ നന്നായി അറിയുന്ന ഒരാളാണ് ഞാന്‍. മിക്കയിടങ്ങളിലും ആവും വിധം ആ സങ്കടങ്ങളെ തണുപ്പിക്കാന്‍ ശ്രമിക്കുന്നുമുണ്ട്. മാര്‍ച്ച് നാലാമത്തെ ആഴ്ച വരെ ഇന്‍ഡ്യയിലെ മറ്റ് സംസ്ഥാനങ്ങളില്‍ കൊറോണക്കേസുകള്‍ വിരളമായിരുന്നു. അക്കാലത്ത് മറുനാടന്‍ മലയാളികള്‍ കേരളത്തെ കുറിച്ച് ആശങ്കപ്പെടുകയും നാട്ടിലെ ബന്ധുക്കളുടെ സുരക്ഷ ഉറപ്പു വരുത്താന്‍ മുഖ്യമന്ത്രിയുടെ വാര്‍ത്താസമ്മേളനങ്ങള്‍ നിത്യേന ശ്രദ്ധിക്കുകയും ചെയ്തു. പക്ഷേ പൊടുന്നനെ കേരളം ഒഴിച്ചുള്ള സംസ്ഥാനങ്ങളിലെ സ്ഥിതിഗതികള്‍ മോശമായി. എന്നാല്‍ കേരളം മെച്ചപ്പെട്ട രീതിയില്‍ രോഗത്തെ പ്രതിരോധിച്ചു.സ്വാഭാവികമായി കേരളത്തിന്‍റെ സ്വാന്തനത്തിലേക്കെത്താന്‍ ഓരോ മലയാളിയും കൊതിച്ചു. മുംബൈ ,ഡല്‍ഹി,ചെന്നൈ,ബാംഗ്ളൂര്‍ ,അഹമ്മദബാദ് എന്നിവടങ്ങളില്‍ നിന്നുള്ള ദൈനംദിന വാര്‍ത്തകള്‍ അമ്പരിപ്പിക്കുന്നതാണ്. മലയാളം മിഷന്‍റെ ബന്ധുക്കളും സുഹൃത്തുക്കളും രോഗികളായി,അശരണരായി,മറ്റ് രോഗങ്ങള്‍ക്കുള്ള ചികിത്സ നിഷേധിക്കപ്പെട്ട് ചിലര്‍ മരണമടഞ്ഞു. ഒരുപാട് മലയാളികള്‍ -യാദൃച്ഛികമായി ലോക്ഡൗണായി പോയവര്‍,താല്ക്കാലിക തൊഴിലാളികള്‍,യാത്രക്കിടെ കുടുങ്ങി പോയവര്‍ ഉള്‍പ്പെടെയുള്ളവര്‍ കേരളത്തിലേക്ക് വരാന്‍ കാത്തിരിക്കുന്നു. ഇവരെയെല്ലാം എത്തിക്കാന്‍ സര്‍ക്കാര്‍ ബാധ്യസ്ഥമാണ്. എങ്ങനെ എത്തിക്കണം?സുരക്ഷിതരായി എത്തിക്കണം.നാം നേരിടുന്നത് ഒരു യുദ്ധത്തെയോ പ്രകൃതിദുരന്തത്തെയോ അല്ല അതിവേഗം പടരുന്ന പകര്‍ച്ചവ്യാധിയെയാണ്. ഇതിനെ നേരിടാനും സ്ഥിതിഗതികള്‍ കൈകാര്യം ചെയ്യാനും പ്രത്യേക പ്രോട്ടോക്കോളും സുരക്ഷാനടപടികളുമുണ്ട്. ഇത് നന്നായി നടപ്പിലാക്കിയാണ് കേരളം കൊറോണക്കെതിരെയുള്ള പ്രതിരോധം ഇതുവരെ വിജയിപ്പിച്ചെടുത്തത്. അത് അത്രയും സൂക്ഷ്മതയോടെ മുന്നോട്ട് കൊണ്ടു പോയില്ലെങ്കില്‍ ഒരു ന്യുയോര്‍ക്കോ ലണ്ടനോ മുംബൈയോ ആകാന്‍ കേരളത്തിനും അധികം സമയം ആവശ്യമില്ല. അപ്പോള്‍ എന്താണ് ചെയ്യേണ്ടത്? കേരളത്തിന് പുറത്ത് നിന്നെത്തുന്നവരുടെ സത്യസന്ധമായ വിശദാംശങ്ങള്‍ അധികൃതര്‍ക്ക് ലഭിക്കണം. എങ്കില്‍ മാത്രമേ ആവശ്യമായ മുന്‍കരുതലുകള്‍ എടുക്കാന്‍ കഴിയൂ. ഇപ്പോള്‍ തന്നെ അതിനുള്ള ഏര്‍പ്പാടുകള്‍ ഉണ്ട്. അതിന് എന്തെങ്കിലും പരിമിതികള്‍ ഉണ്ടെങ്കില്‍ ഒന്നിച്ച് നിന്ന്,(പുറത്തു നിന്ന് വരുന്നവരും അകത്തുള്ളവരും) പരിഹരിക്കയല്ലേ വേണ്ടത്. അങ്ങനെയല്ലേ കേരളത്തിന്‍റെ ചരിത്രം. അല്ലാതെ എന്തോ ചിലത് സംഭവിക്കുമെന്ന് ഭയന്ന് പ്രതിപക്ഷം ചെയ്യുന്നതു പോലെ പൊള്ളിയവര്‍ക്കു മേല്‍ തിളച്ച വെള്ളം കോരിയൊഴിക്കുന്ന നിലപാടല്ലെല്ലോ എടുക്കേണ്ടത്. മറുനാടന്‍ മലയാളികളെ കഴിയും വേഗം കേരളത്തിലെത്തിക്കണം. അവരുടെ സുരക്ഷയും കേരളത്തിന്‍റെ സുരക്ഷയും ഉറപ്പാക്കിക്കൊണ്ട്. ഇവിടെ ചെറിയ ഒരു കാര്യമെങ്കിലുംപ്രതിപക്ഷം മനസ്സിലാക്കണം. കത്തുന്ന പുരയും വെട്ടുന്ന വാഴയും നമ്മുടേത് തന്നെയാണ്.
