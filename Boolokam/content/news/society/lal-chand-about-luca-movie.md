---
title: "ഈ സിനിമ ബോറടിക്കാനുണ്ടായ പ്രധാന കാരണം, ചാർളിയുമായുള്ള താരതമ്യമാണ്"
date: 2021-03-17T09:53:05
draft: false
categories: ["Society"]
tags: ['Aaron Judge', 'ahana krishna', 'luca movie', 'tovino thomas']
author: "Beaumaris"
---

<strong><a href="https://wordpress-972788-3403151.cloudwaysapps.com/lal-chand-about-luca-movie/301644/bdd-1178" rel="attachment wp-att-301645"><img class="alignleft size-full wp-image-301645" src="https://cdn.boolokam.com/articles/2021/03/bdd-290.jpg" alt="" width="739" height="360" /></a>Lal Chand ന്റെ കുറിപ്പ് </strong>

ഒരു സിനിമ ചിലർക്ക് ഇഷ്ടപ്പെടാതിരിക്കുകയും വേറെ ചിലർക്ക് ഇഷ്ടപ്പെടുകയും ചെയ്യുന്നത് വളരെ സാധാരണമായ ഒരു കാര്യമാണ്. എന്നാൽ മിക്കവാറും ആളുകൾക്ക് ഇഷ്ടപ്പെടാതിരുന്ന, കണക്ട് ചെയ്യാൻ പറ്റാതെ പോയ ഒരു സിനിമ അപൂർവം ചിലർക്ക് ആണെങ്കിൽ പോലും ഏറ്റവും പ്രിയപ്പെട്ട ഒന്നാവുന്നത്, അവർ അത് വീണ്ടും വീണ്ടും കാണുന്നത് അത്ര സാധാരണമല്ല.
അതെന്തുകൊണ്ടായിരിക്കുമെന്ന് ആരെങ്കിലും കമന്റ് ചെയ്യും എന്ന പ്രതീക്ഷയിലാണ് സത്യം പറഞ്ഞാൽ അരുൺ ബോസ് സംവിധാനം ചെയ്ത ലൂക്ക എന്ന സിനിമയെപ്പറ്റി ഇവിടെത്തന്നെ അങ്ങനൊരു പോസ്റ്റ് ഇട്ടത്.

1 .മിക്കവാറും ആളുകൾക്ക് എന്നെപ്പോലെ തന്നെ മടുപ്പുളവാക്കിയ ഒരു സിനിമ തന്നെയായിരുന്നു അതെന്ന് മനസ്സിലായെങ്കിലും അപൂർവം പേർക്ക് എന്ത് കൊണ്ടാണ് അത് വളരെയധികം പ്രിയപ്പെട്ടതാകുന്നത് ?

<ol>
<li>വെറും മൂന്നു മിനിറ്റിനുള്ളിൽ അത്ര പേരെടുക്കാത്ത ആർട്ടിസ്റ്റുകളെ വച്ച് ഒരു പ്രണയത്തിന്റെ ഫീൽ നമുക്ക് നൽകാൻ സാധിച്ച സംവിധായകന് പ്രണയം വളരെ കൺവിൻസിങ് ആയി ചെയ്യാൻ കഴിയുമെന്ന് മായാനദിയിലൂടെ നമുക്ക് കാണിച്ച് തന്ന ടോവിനോയെവെച്ച് എന്തുകൊണ്ട് അത് ചെയ്യാൻ പറ്റിയില്ല?</li>
<li>എല്ലാവരും പറയുന്ന പോലെ അഹാനയുടെ കാസ്റ്റിംഗ് ആണ് പ്രശ്നമായതെങ്കിൽ അദ്ദേഹം എന്ത്കൊണ്ട് അവരെത്തന്നെ തിരഞ്ഞെടുത്തു?</li>
</ol>

അതൊന്ന് ഉറപ്പിക്കാനായി ഇത് ഇഷ്ടം ആവാൻ സാധ്യതയുണ്ട് എന്ന് തോന്നിയ ഒരാളെക്കൂടി ഈ സിനിമ കാണിച്ചു. അവൾക്ക് കൂടി സിനിമ വളരെയധികം ഇഷ്ടമായതോടെ ഇതെന്താണെന്ന് അറിയണമെന്ന് തോന്നി. അങ്ങിനെയാണ് ആദ്യകാഴ്ചയിൽ എന്നെ വളരെയധികം മടുപ്പിച്ച ഈ സിനിമ രണ്ടാമതൊന്നു കൂടി കാണാൻ ഞാൻ തയ്യാറാവുന്നത്

<img class="alignleft" src="https://static.toiimg.com/photo/msid-69901357/69901357.jpg?357356" alt="Luca' song 'Vanil Chandrika's' lyric video is here | Malayalam Movie News -  Times of India" width="348" height="261" />നമ്മുടെ ഒപ്പം സ്കൂളിലോ കോളേജിലോ കോച്ചിങ് സെന്ററുകളിലോ ഒക്കെ നമ്മൾ ചില പെൺകുട്ടികളെ കാണാറുണ്ട്. അധികം ആരോടും മിണ്ടാതെ എല്ലാറ്റിനോടും വലിയ പുച്ഛ ഭാവം കാണിക്കുന്ന വലിയ അഹങ്കാരി എന്ന് നമ്മൾ വിളിക്കുന്ന ഒരു പെൺകുട്ടി. സൗന്ദര്യത്തിലൊന്നും അവർക്ക് വലിയ താല്പര്യം കാണില്ല, പലപ്പോഴും അവർ വലിയ പഠിപ്പിസ്റ്റുകൾ ആയിരിക്കും, ചിലർക്ക് അതൊന്ന് സ്ഥാപിക്കുവാനായി ഒരു സോഡാക്കുപ്പി കണ്ണടയും കാണാറുണ്ട്. അവൾ ആരെയും നോക്കാത്തത് പോലെ അവളെയും അധികം പേർ ശ്രദ്ധിക്കാറില്ല. 3ഉം 4ഉം കൊല്ലം ഒപ്പം ഇരുന്നു പഠിച്ചവർ പോലും ആ മുഖത്തേക്ക് ദീർഘസമയം നോക്കിയിട്ടുണ്ടാവില്ല. എന്നിട്ട് വേണ്ടേ ആ ഹൃദയത്തിലേക്ക്. ആൾക്കൂട്ടത്തിൽ ശ്രദ്ധിക്കപ്പെടാത്ത ഒട്ടും എക്സ്പ്രസ്സീവ് അല്ലാത്ത ഒരു ഭാവമായിരിക്കും അവർക്ക് മിക്കപ്പോഴും ഉണ്ടാവുക. നിങ്ങളുടെ ഇടയിൽ തന്നെ ജീവിക്കുന്ന ഇവരെപ്പറ്റി നിങ്ങൾ മിക്കപ്പോഴും അറിയാറില്ല, അന്വേഷിക്കാറില്ല

പലപ്പോഴും ബോറടിപ്പിക്കുന്ന വഴിയിലൂടെ ഇവരുടെ മനസ്സിനുള്ളിലേക്ക് സഞ്ചരിച്ചാൽ നിങ്ങൾക്കൊരു കുട്ടിയെ കാണാം, കഥകളൊരുപാട് പറയാനുണ്ടായിരുന്ന, തന്റെ കഥകൾക്ക് കേൾവിക്കാരില്ലാതായപ്പോൾ ജാട കൊണ്ട് വായമൂടിക്കെട്ടാൻ തീരുമാനിച്ച കുട്ടി. തന്റെ ഭാവമാറ്റങ്ങൾക്ക് കാഴ്ച്ചക്കാരില്ല എന്ന് തിരിച്ചറിഞ്ഞപ്പോൾ ഭാവങ്ങളില്ലാതായ കുട്ടി. ആ ഭാവമില്ലായ്മ തന്റെ അഹങ്കാരമായി മാറ്റി തന്നിലേക്ക് മാത്രമായി ഒതുങ്ങിപ്പോയ തന്നിഷ്ടക്കാരി. അവർ തിരിച്ചറിയപ്പെടുന്നത് തന്നെ അപൂർവമായതിനാൽ പ്രണയിക്കപ്പെടുന്നത് അതിനേക്കാൾ അപൂർവമായിരിക്കും. പ്രണയത്തിലായാലും പല സിനിമകളിലും കണ്ടു ശീലിച്ച പോലെ ഒറ്റയടിക്ക് മൂടുപടം അഴിഞ്ഞു വീണ് അവർ എക്സ്പ്രസ്സീവ് ആവുകയൊന്നുമില്ല, അവരുടെ എക്സ്പ്രഷൻ വളരെ സബ്റ്റിൽ ആയിരിക്കും. പലപ്പോളും അവരുടെ കാമുകന് മാത്രം തിരിച്ചറിയുന്നവ. പ്രത്യേകിച്ചൊരു വികാരവുമില്ലാതെ നിന്ന നിഹാരികയുടെ ഉള്ളിലെ തേങ്ങുന്ന കടൽ കണ്ട ലൂക്കയെപ്പോലെ.

ബംഗാളിയായിരുന്നു അവളുടെ അച്ഛൻ എന്ന് പറയുന്നത് തൊട്ട് നിഹാരികയുടെ കഥാപാത്രത്തെ എസ്ടാബ്ലിഷ് ചെയ്യുന്നുണ്ട്. വേറെ സസ്ഥാനക്കാരായിരുന്നത് കൊണ്ട് രണ്ടുപേരുടെയും കുടുംബങ്ങൾ അംഗീകരിച്ചു കാണാൻ വഴിയില്ല. അതുകൊണ്ട് കുറേക്കൂടി ഒറ്റപ്പെട്ടതായിരിക്കണം അവളുടെ ബാല്യം. വീട്ടുകാരാരും തുണയില്ലാത്ത തനിക്ക് ഏക ആശ്രയമായ സഹോദരനിൽ നിഹയുടെ അമ്മ വളരെയധികം ഡിപെൻഡന്റ് ആയിരുന്നു. അവൾക്ക് അയാളെക്കുറിച്ച് ഒന്നും അമ്മയോട് പറയാൻ പറ്റാഞ്ഞതിനും ഒരു പ്രധാന കാരണം ഇതാവാം. ചെറുപ്പത്തിലുണ്ടാവുന്ന ശരീരികചൂഷണം പലപ്പോഴും കുട്ടികൾക്ക് ജീവിതകാലം മുഴുവൻ ഒരു ട്രോമ ആയി ഉണ്ടാവാറുണ്ട്. അത് ഏറ്റവും പ്രിയപ്പെട്ടവരായി കരുതിയിരുന്നവരിൽ നിന്നു കൂടിയാവുമ്പോൾ, ആ വ്യക്തിയോടൊപ്പം പിന്നീട് ഒരുമിച്ച് താമസിക്കേണ്ടി വരുമ്പോൾ, ഇതൊന്നും ആരോടും പറയാനാവാതെ വരുമ്പോൾ നിഹാരികയെ നമ്മളിനിയുമേറെ മനസ്സിലാക്കേണ്ടതുണ്ട്. അവളെ മനസ്സിലാക്കാത്തവർക്ക് അവളോട്ടും ആകർഷണീയമായി തോന്നുകയുമില്ല. പ്രണയത്തിൽപ്പോലും.

പുറമേക്ക് വളരെ ഇൻഡിപെൻഡന്റ് ആണെന്ന് തോന്നുമെങ്കിലും, ഇവർക്കൊരു പ്രത്യേകതയുണ്ട് തന്റെ വളരെ പരിമിതമായ വട്ടത്തിനുള്ളിലേക്ക് അവർ പ്രവേശിപ്പിക്കുന്ന ഒരാളെ ഇവരങ്ങു വരിഞ്ഞു മുറുക്കും. അതൊരു തരം സന്നിവേശിപ്പിക്കലാണ്, തന്നെയും ആ വ്യക്തിയെയും ബലം പ്രയോഗിച്ചു ഒന്നാക്കുന്നത് പോലെ. വല്ലാത്തൊരു പൊസ്സസ്സീവ്നെസ്സ് ആണത്. ആ വ്യക്തിയുടെ എല്ലാ കാര്യത്തിലും വല്ലാത്തൊരു അധികാരത്തോടെയും അവകാശത്തോടെയും അവർ ഇടപെടും. തന്റെ കാര്യങ്ങളിൽ ഇടപെടാൻ പാടില്ല എന്ന് പറയുമ്പോഴും തന്നെ മനസ്സിലാക്കി ഇടപെടണമെന്ന് ആത്മാർത്ഥമായി ആഗ്രഹിക്കും.

ആ പാർട്ടിയിൽ വച്ചു ലൂക്ക ജെപിയോട് പച്ചക്ക് വിളിച്ചു പറഞ്ഞ കാര്യങ്ങൾക്ക് നിഹാരിക അവനെ വഴക്ക് പറഞ്ഞെങ്കിലും അതവൾ മനസ്സുകൊണ്ട് ഒരുപാട് ആഗ്രഹിച്ച കാര്യം തന്നെയാണ്. മനസ്സിൽ ഒരുപക്ഷേ പലയാവർത്തി ചെയ്തു കഴിഞ്ഞ കാര്യം. ആ ഇൻസിഡന്റിന് ശേഷമാണ് അവർ ആദ്യമായി ശരീരം പങ്കുവെക്കുന്നത്.പറയാനാണേൽ ഇനിയുമേറെ പറയാനുണ്ട് ഈ സിനിമയെപ്പറ്റി ലൂക്കയെപ്പറ്റി. അവൻ അങ്ങിനെ ആയതിനെക്കുറിച്ച്. ഒരു ബന്ധത്തിൽ നിന്നും കല്യാണം കഴിഞ്ഞിട്ടും രക്ഷപ്പെടാനാവാത്ത അക്ബറിനെപ്പറ്റി. നിഹയുടെ കഥ കേട്ട് ധൈര്യം വന്നു അക്ബറിന്റെ പേഴ്സിൽ നിന്ന് ഫോട്ടോയെടുത്ത് ചുരുട്ടി ചായക്കപ്പിലിട്ട ഫാത്തിമയുടെ സ്നേഹത്തെപ്പറ്റി. അവസാനമായി ലൂക്കക്ക് മാത്രം മനസ്സിലാവുന്ന അയാൾക്ക് മാത്രം ഇഷ്ടമാവുന്ന ലൂക്കയുടെ മാത്രം നിഹാരികയെക്കുറിച്ച്...

ഈ സിനിമ ആദ്യം ബോറടിക്കാനുണ്ടായ പ്രധാന കാരണം, മലയാളത്തിലെ മറ്റൊരു സൂപ്പർഹിറ്റ് സിനിമയായ ചാർളിയുമായുള്ള താരതമ്യമാണ്. ഒരു തരത്തിലും ബന്ധിപ്പിക്കാനാവാത്ത കഥാപാത്രങ്ങളെ ഞാനറിയാതെത്തന്നെ പരസ്പരം താരതമ്യം ചെയ്ത് വിലയിരുത്താൻ എന്റെ മനസ്സ് ശ്രമിച്ചതായിരുന്നു എനിക്ക് പറ്റിയ തെറ്റ്.കഥാപാത്രങ്ങളെ ഒട്ടും സിനിമാറ്റിക്ക് ആക്കാതെ വളരെ സത്യസന്ധമായി അവതരിപ്പിച്ചു എന്നതാണ് ഇതിന്റെ രചയിതാവ് ചെയ്ത ഏക തെറ്റ്. കൃത്യമായി കാണാതെ വിമർശിക്കാനൊരുമ്പെട്ടതിന് ഈ അവസരത്തിൽ അവരോട് ഞാൻ ഖേദം പ്രകടിപ്പിക്കുന്നു. ചില സിനിമകൾ അങ്ങിനെയാണ്. അതിന്റെ യഥാർത്ഥ സൗന്ദര്യം മനസ്സിലാക്കാൻ രണ്ടാമതൊരു കാഴ്ച വേണ്ടി വരും. ചില മനുഷ്യരും....

(ഈ കൂറ പടമാണോ നീ എന്നെ കാണാൻ നിർബന്ധിച്ചത് എന്ന് പറഞ്ഞു അന്ന് കുറേ തെറിവിളിച്ച എന്റെ സ്വന്തം കൂട്ടുകാരിക്ക് സമർപ്പിക്കുന്നു)


![ഈ സിനിമ ബോറടിക്കാനുണ്ടായ പ്രധാന കാരണം, ചാർളിയുമായുള്ള താരതമ്യമാണ്](https://cdn.boolokam.com/articles/2021/03/bdd-290.jpg)**[](https://wordpress-972788-3403151.cloudwaysapps.com/lal-chand-about-luca-movie/301644/bdd-1178)Lal Chand ന്റെ കുറിപ്പ്** ഒരു സിനിമ ചിലർക്ക് ഇഷ്ടപ്പെടാതിരിക്കുകയും വേറെ ചിലർക്ക് ഇഷ്ടപ്പെടുകയും ചെയ്യുന്നത് വളരെ സാധാരണമായ ഒരു കാര്യമാണ്. എന്നാൽ മിക്കവാറും ആളുകൾക്ക് ഇഷ്ടപ്പെടാതിരുന്ന, കണക്ട് ചെയ്യാൻ പറ്റാതെ പോയ ഒരു സിനിമ അപൂർവം ചിലർക്ക് ആണെങ്കിൽ പോലും ഏറ്റവും പ്രിയപ്പെട്ട ഒന്നാവുന്നത്, അവർ അത് വീണ്ടും വീണ്ടും കാണുന്നത് അത്ര സാധാരണമല്ല. അതെന്തുകൊണ്ടായിരിക്കുമെന്ന് ആരെങ്കിലും കമന്റ് ചെയ്യും എന്ന പ്രതീക്ഷയിലാണ് സത്യം പറഞ്ഞാൽ അരുൺ ബോസ് സംവിധാനം ചെയ്ത ലൂക്ക എന്ന സിനിമയെപ്പറ്റി ഇവിടെത്തന്നെ അങ്ങനൊരു പോസ്റ്റ് ഇട്ടത്. 1 .മിക്കവാറും ആളുകൾക്ക് എന്നെപ്പോലെ തന്നെ മടുപ്പുളവാക്കിയ ഒരു സിനിമ തന്നെയായിരുന്നു അതെന്ന് മനസ്സിലായെങ്കിലും അപൂർവം പേർക്ക് എന്ത് കൊണ്ടാണ് അത് വളരെയധികം പ്രിയപ്പെട്ടതാകുന്നത് ? 

  1. വെറും മൂന്നു മിനിറ്റിനുള്ളിൽ അത്ര പേരെടുക്കാത്ത ആർട്ടിസ്റ്റുകളെ വച്ച് ഒരു പ്രണയത്തിന്റെ ഫീൽ നമുക്ക് നൽകാൻ സാധിച്ച സംവിധായകന് പ്രണയം വളരെ കൺവിൻസിങ് ആയി ചെയ്യാൻ കഴിയുമെന്ന് മായാനദിയിലൂടെ നമുക്ക് കാണിച്ച് തന്ന ടോവിനോയെവെച്ച് എന്തുകൊണ്ട് അത് ചെയ്യാൻ പറ്റിയില്ല?
  2. എല്ലാവരും പറയുന്ന പോലെ അഹാനയുടെ കാസ്റ്റിംഗ് ആണ് പ്രശ്നമായതെങ്കിൽ അദ്ദേഹം എന്ത്കൊണ്ട് അവരെത്തന്നെ തിരഞ്ഞെടുത്തു?

അതൊന്ന് ഉറപ്പിക്കാനായി ഇത് ഇഷ്ടം ആവാൻ സാധ്യതയുണ്ട് എന്ന് തോന്നിയ ഒരാളെക്കൂടി ഈ സിനിമ കാണിച്ചു. അവൾക്ക് കൂടി സിനിമ വളരെയധികം ഇഷ്ടമായതോടെ ഇതെന്താണെന്ന് അറിയണമെന്ന് തോന്നി. അങ്ങിനെയാണ് ആദ്യകാഴ്ചയിൽ എന്നെ വളരെയധികം മടുപ്പിച്ച ഈ സിനിമ രണ്ടാമതൊന്നു കൂടി കാണാൻ ഞാൻ തയ്യാറാവുന്നത് ![Luca' song 'Vanil Chandrika's' lyric video is here | Malayalam Movie News -  Times of India](https://static.toiimg.com/photo/msid-69901357/69901357.jpg?357356)നമ്മുടെ ഒപ്പം സ്കൂളിലോ കോളേജിലോ കോച്ചിങ് സെന്ററുകളിലോ ഒക്കെ നമ്മൾ ചില പെൺകുട്ടികളെ കാണാറുണ്ട്. അധികം ആരോടും മിണ്ടാതെ എല്ലാറ്റിനോടും വലിയ പുച്ഛ ഭാവം കാണിക്കുന്ന വലിയ അഹങ്കാരി എന്ന് നമ്മൾ വിളിക്കുന്ന ഒരു പെൺകുട്ടി. സൗന്ദര്യത്തിലൊന്നും അവർക്ക് വലിയ താല്പര്യം കാണില്ല, പലപ്പോഴും അവർ വലിയ പഠിപ്പിസ്റ്റുകൾ ആയിരിക്കും, ചിലർക്ക് അതൊന്ന് സ്ഥാപിക്കുവാനായി ഒരു സോഡാക്കുപ്പി കണ്ണടയും കാണാറുണ്ട്. അവൾ ആരെയും നോക്കാത്തത് പോലെ അവളെയും അധികം പേർ ശ്രദ്ധിക്കാറില്ല. 3ഉം 4ഉം കൊല്ലം ഒപ്പം ഇരുന്നു പഠിച്ചവർ പോലും ആ മുഖത്തേക്ക് ദീർഘസമയം നോക്കിയിട്ടുണ്ടാവില്ല. എന്നിട്ട് വേണ്ടേ ആ ഹൃദയത്തിലേക്ക്. ആൾക്കൂട്ടത്തിൽ ശ്രദ്ധിക്കപ്പെടാത്ത ഒട്ടും എക്സ്പ്രസ്സീവ് അല്ലാത്ത ഒരു ഭാവമായിരിക്കും അവർക്ക് മിക്കപ്പോഴും ഉണ്ടാവുക. നിങ്ങളുടെ ഇടയിൽ തന്നെ ജീവിക്കുന്ന ഇവരെപ്പറ്റി നിങ്ങൾ മിക്കപ്പോഴും അറിയാറില്ല, അന്വേഷിക്കാറില്ല പലപ്പോഴും ബോറടിപ്പിക്കുന്ന വഴിയിലൂടെ ഇവരുടെ മനസ്സിനുള്ളിലേക്ക് സഞ്ചരിച്ചാൽ നിങ്ങൾക്കൊരു കുട്ടിയെ കാണാം, കഥകളൊരുപാട് പറയാനുണ്ടായിരുന്ന, തന്റെ കഥകൾക്ക് കേൾവിക്കാരില്ലാതായപ്പോൾ ജാട കൊണ്ട് വായമൂടിക്കെട്ടാൻ തീരുമാനിച്ച കുട്ടി. തന്റെ ഭാവമാറ്റങ്ങൾക്ക് കാഴ്ച്ചക്കാരില്ല എന്ന് തിരിച്ചറിഞ്ഞപ്പോൾ ഭാവങ്ങളില്ലാതായ കുട്ടി. ആ ഭാവമില്ലായ്മ തന്റെ അഹങ്കാരമായി മാറ്റി തന്നിലേക്ക് മാത്രമായി ഒതുങ്ങിപ്പോയ തന്നിഷ്ടക്കാരി. അവർ തിരിച്ചറിയപ്പെടുന്നത് തന്നെ അപൂർവമായതിനാൽ പ്രണയിക്കപ്പെടുന്നത് അതിനേക്കാൾ അപൂർവമായിരിക്കും. പ്രണയത്തിലായാലും പല സിനിമകളിലും കണ്ടു ശീലിച്ച പോലെ ഒറ്റയടിക്ക് മൂടുപടം അഴിഞ്ഞു വീണ് അവർ എക്സ്പ്രസ്സീവ് ആവുകയൊന്നുമില്ല, അവരുടെ എക്സ്പ്രഷൻ വളരെ സബ്റ്റിൽ ആയിരിക്കും. പലപ്പോളും അവരുടെ കാമുകന് മാത്രം തിരിച്ചറിയുന്നവ. പ്രത്യേകിച്ചൊരു വികാരവുമില്ലാതെ നിന്ന നിഹാരികയുടെ ഉള്ളിലെ തേങ്ങുന്ന കടൽ കണ്ട ലൂക്കയെപ്പോലെ. ബംഗാളിയായിരുന്നു അവളുടെ അച്ഛൻ എന്ന് പറയുന്നത് തൊട്ട് നിഹാരികയുടെ കഥാപാത്രത്തെ എസ്ടാബ്ലിഷ് ചെയ്യുന്നുണ്ട്. വേറെ സസ്ഥാനക്കാരായിരുന്നത് കൊണ്ട് രണ്ടുപേരുടെയും കുടുംബങ്ങൾ അംഗീകരിച്ചു കാണാൻ വഴിയില്ല. അതുകൊണ്ട് കുറേക്കൂടി ഒറ്റപ്പെട്ടതായിരിക്കണം അവളുടെ ബാല്യം. വീട്ടുകാരാരും തുണയില്ലാത്ത തനിക്ക് ഏക ആശ്രയമായ സഹോദരനിൽ നിഹയുടെ അമ്മ വളരെയധികം ഡിപെൻഡന്റ് ആയിരുന്നു. അവൾക്ക് അയാളെക്കുറിച്ച് ഒന്നും അമ്മയോട് പറയാൻ പറ്റാഞ്ഞതിനും ഒരു പ്രധാന കാരണം ഇതാവാം. ചെറുപ്പത്തിലുണ്ടാവുന്ന ശരീരികചൂഷണം പലപ്പോഴും കുട്ടികൾക്ക് ജീവിതകാലം മുഴുവൻ ഒരു ട്രോമ ആയി ഉണ്ടാവാറുണ്ട്. അത് ഏറ്റവും പ്രിയപ്പെട്ടവരായി കരുതിയിരുന്നവരിൽ നിന്നു കൂടിയാവുമ്പോൾ, ആ വ്യക്തിയോടൊപ്പം പിന്നീട് ഒരുമിച്ച് താമസിക്കേണ്ടി വരുമ്പോൾ, ഇതൊന്നും ആരോടും പറയാനാവാതെ വരുമ്പോൾ നിഹാരികയെ നമ്മളിനിയുമേറെ മനസ്സിലാക്കേണ്ടതുണ്ട്. അവളെ മനസ്സിലാക്കാത്തവർക്ക് അവളോട്ടും ആകർഷണീയമായി തോന്നുകയുമില്ല. പ്രണയത്തിൽപ്പോലും. പുറമേക്ക് വളരെ ഇൻഡിപെൻഡന്റ് ആണെന്ന് തോന്നുമെങ്കിലും, ഇവർക്കൊരു പ്രത്യേകതയുണ്ട് തന്റെ വളരെ പരിമിതമായ വട്ടത്തിനുള്ളിലേക്ക് അവർ പ്രവേശിപ്പിക്കുന്ന ഒരാളെ ഇവരങ്ങു വരിഞ്ഞു മുറുക്കും. അതൊരു തരം സന്നിവേശിപ്പിക്കലാണ്, തന്നെയും ആ വ്യക്തിയെയും ബലം പ്രയോഗിച്ചു ഒന്നാക്കുന്നത് പോലെ. വല്ലാത്തൊരു പൊസ്സസ്സീവ്നെസ്സ് ആണത്. ആ വ്യക്തിയുടെ എല്ലാ കാര്യത്തിലും വല്ലാത്തൊരു അധികാരത്തോടെയും അവകാശത്തോടെയും അവർ ഇടപെടും. തന്റെ കാര്യങ്ങളിൽ ഇടപെടാൻ പാടില്ല എന്ന് പറയുമ്പോഴും തന്നെ മനസ്സിലാക്കി ഇടപെടണമെന്ന് ആത്മാർത്ഥമായി ആഗ്രഹിക്കും. ആ പാർട്ടിയിൽ വച്ചു ലൂക്ക ജെപിയോട് പച്ചക്ക് വിളിച്ചു പറഞ്ഞ കാര്യങ്ങൾക്ക് നിഹാരിക അവനെ വഴക്ക് പറഞ്ഞെങ്കിലും അതവൾ മനസ്സുകൊണ്ട് ഒരുപാട് ആഗ്രഹിച്ച കാര്യം തന്നെയാണ്. മനസ്സിൽ ഒരുപക്ഷേ പലയാവർത്തി ചെയ്തു കഴിഞ്ഞ കാര്യം. ആ ഇൻസിഡന്റിന് ശേഷമാണ് അവർ ആദ്യമായി ശരീരം പങ്കുവെക്കുന്നത്.പറയാനാണേൽ ഇനിയുമേറെ പറയാനുണ്ട് ഈ സിനിമയെപ്പറ്റി ലൂക്കയെപ്പറ്റി. അവൻ അങ്ങിനെ ആയതിനെക്കുറിച്ച്. ഒരു ബന്ധത്തിൽ നിന്നും കല്യാണം കഴിഞ്ഞിട്ടും രക്ഷപ്പെടാനാവാത്ത അക്ബറിനെപ്പറ്റി. നിഹയുടെ കഥ കേട്ട് ധൈര്യം വന്നു അക്ബറിന്റെ പേഴ്സിൽ നിന്ന് ഫോട്ടോയെടുത്ത് ചുരുട്ടി ചായക്കപ്പിലിട്ട ഫാത്തിമയുടെ സ്നേഹത്തെപ്പറ്റി. അവസാനമായി ലൂക്കക്ക് മാത്രം മനസ്സിലാവുന്ന അയാൾക്ക് മാത്രം ഇഷ്ടമാവുന്ന ലൂക്കയുടെ മാത്രം നിഹാരികയെക്കുറിച്ച്... ഈ സിനിമ ആദ്യം ബോറടിക്കാനുണ്ടായ പ്രധാന കാരണം, മലയാളത്തിലെ മറ്റൊരു സൂപ്പർഹിറ്റ് സിനിമയായ ചാർളിയുമായുള്ള താരതമ്യമാണ്. ഒരു തരത്തിലും ബന്ധിപ്പിക്കാനാവാത്ത കഥാപാത്രങ്ങളെ ഞാനറിയാതെത്തന്നെ പരസ്പരം താരതമ്യം ചെയ്ത് വിലയിരുത്താൻ എന്റെ മനസ്സ് ശ്രമിച്ചതായിരുന്നു എനിക്ക് പറ്റിയ തെറ്റ്.കഥാപാത്രങ്ങളെ ഒട്ടും സിനിമാറ്റിക്ക് ആക്കാതെ വളരെ സത്യസന്ധമായി അവതരിപ്പിച്ചു എന്നതാണ് ഇതിന്റെ രചയിതാവ് ചെയ്ത ഏക തെറ്റ്. കൃത്യമായി കാണാതെ വിമർശിക്കാനൊരുമ്പെട്ടതിന് ഈ അവസരത്തിൽ അവരോട് ഞാൻ ഖേദം പ്രകടിപ്പിക്കുന്നു. ചില സിനിമകൾ അങ്ങിനെയാണ്. അതിന്റെ യഥാർത്ഥ സൗന്ദര്യം മനസ്സിലാക്കാൻ രണ്ടാമതൊരു കാഴ്ച വേണ്ടി വരും. ചില മനുഷ്യരും.... (ഈ കൂറ പടമാണോ നീ എന്നെ കാണാൻ നിർബന്ധിച്ചത് എന്ന് പറഞ്ഞു അന്ന് കുറേ തെറിവിളിച്ച എന്റെ സ്വന്തം കൂട്ടുകാരിക്ക് സമർപ്പിക്കുന്നു)
