---
title: "മൊസാംബിക്കിലെ ചീറ്റപ്പുലി"
date: 2021-02-14T07:50:22
draft: false
categories: ["Society"]
tags: ['mozambique', 'Samora Machel', 'Wilfred Raj David']
author: "Beaumaris"
---

<strong><a href="https://wordpress-972788-3403151.cloudwaysapps.com/post-about-samora-machel/299247/bdd-610" rel="attachment wp-att-299248"><img class="alignleft size-full wp-image-299248" src="https://cdn.boolokam.com/articles/2021/02/bdd-238.jpg" alt="" width="739" height="360" /></a>Wilfred Raj David</strong>

<strong>മൊസാംബിക്കിലെ ചീറ്റപ്പുലി</strong>

"പണിക്കാരൻ്റെ ചോരയിലാണ് പണക്കാരൻ്റെ സമ്പത്ത് പടുത്തുയർത്തപ്പെട്ടത്. എന്നാൽ പണിക്കാരന് കിട്ടാത്ത ഭക്ഷണം, മരുന്ന്, പ്രതിരോധ കുത്തിവെപ്പ് തുടങ്ങിയ അടിസ്ഥാന സൗകര്യങ്ങൾ പണക്കാരൻ്റെ പട്ടികൾക്ക് കിട്ടുന്നുണ്ട്". കോളനി ഭരണത്തിൽ നിന്നും കിഴക്കൻ ആഫ്രിക്കയിലെ മൊസാംബിക്കിനെ മോചിപ്പിച്ച ഒളിപ്പോരാളി സമോറാ മാഷെലിൻ്റെ (Samora Machel) വാക്കുകൾ.
ദക്ഷിണാഫ്രിക്ക, സിംബാബ്‌വെ, സാംബിയ, മലാവി, താൻസാനിയ എന്നീ രാജ്യങ്ങളുമായി അതിർത്തി പങ്കിടുന്ന മൊസാംബിക് പോർച്ചുഗലിൻ്റെ കോളനികളിൽ ഒന്നായിരുന്നു. കേരളത്തിൻ്റെ എട്ടിരട്ടി വലുപ്പം. ഇപ്പോഴത്തെ ജനസംഖ്യ മൂന്നു കോടി. വാസ്കോ ദ ഗാമ ഇന്ത്യയിൽ എത്തിയ ശേഷം പോർച്ചുഗൽ ഇന്ത്യയിലേക്ക് നടത്തിയ കപ്പൽ യാത്രകളിലെ ഇടത്താവളമായിരുന്നു മൊസാംബിക്. ഇവിടത്തെ കച്ചവട പങ്കാളികളായിരുന്ന അറബികളെ പുറത്താക്കി കച്ചവട കുത്തക നേടിയ അവർ ക്രമേണ ഭരണാധികാരവും പിടിച്ചെടുത്തു. രണ്ടാം ലോക മഹായുദ്ധം കഴിഞ്ഞിട്ടും ഐക്യരാഷ്ട്ര സംഘടന പലതവണ ഇടപെട്ടിട്ടും പോർച്ചുഗൽ ഇവിടം വിട്ടില്ല.
<img src="https://i0.wp.com/www.thinkingsidewayspodcast.com/wp-content/uploads/2016/10/Samora-Machel.png" alt="Image result for Samora Machel" />ആഫ്രിക്കൻ കോളനികളിൽ ഉണർവിൻ്റെ കാറ്റു വീശിയ 1960കളിലാണ് മൊസിംബികിൽ ദേശീയ വികാരം വളർന്നത്. 1962ൽ ഒരു കൂട്ടം ചെറുപ്പക്കാർ ചേർന്ന് മൊസാംബിക് വിമോചന മുന്നണി (Mozambique Liberation Front) രൂപീകരിച്ചു. പോർച്ചുഗീസ് ഭാഷയിൽ ഇതിൻ്റെ പേരായ Frente de Libertação de Moçambique എന്നതിനെ ചുരുക്കി FRELIMO എന്നാണ് ഇത് അറിയപ്പെട്ടിരുന്നത്. മാർക്സിസം - ലെനിനിസത്തിൽ വിശ്വസിച്ചിരുന്ന ഈ ഫ്രെലിമോയുടെ സ്ഥാപകൻ എഡ്‌വേർഡോ മോണ്ട്ലെൻ ആയിരുന്നു. അയൽരാജ്യമായ താൻസാനിയയിലായിരുന്നു ഈ സംഘടനയുടെ പരിശീലന ക്യാമ്പുകൾ പ്രവർത്തിച്ചിരുന്നത്.

1964ലാണ് സമോറ മാഷെൽ FRELIMOയിൽ ചേർന്നത്. നാന്നൂറിലേറെ പശുക്കളുള്ള ഒരു കർഷക കുടുംബത്തിൽ 1933ൽ പിറന്ന ഇദ്ദേഹം നാലാം ക്ലാസ് വിദ്യാഭ്യാസം മാത്രമേ നേടിയുള്ളുവെങ്കിലും പോർച്ചുഗീസ് ഭാഷയിൽ പ്രാവീണ്യം നേടുകയും മികച്ച ഒരു എഴുത്തുകാരനും പ്രസംഗകനുമെന്ന് പേരെടുക്കുകയും ചെയ്തിരുന്നു. പരിശീലനം ലഭിച്ച ഒരു നഴ്സ് കൂടെ ആയിരുന്നു മാഷെൽ.
1961ൽ ബ്രിട്ടനിൽ നിന്ന് സ്വാതന്ത്ര്യം നേടിയ താൻസാനിയ, മറ്റു ആഫ്രിക്കൻ രാജ്യങ്ങളിലെ സ്വാതന്ത്ര്യ പ്രസ്ഥാനങ്ങളെ കൈയ്യയച്ച് സഹായിച്ചിരുന്നു. ജൂലിയസ് നെരേരെയുടെ നേതൃത്വത്തിലുള്ള താൻസാനിയൻ സർക്കാർ എല്ലാ ആഫ്രിക്കൻ രാജ്യങ്ങളിൽ നിന്നുമുള്ള ഒഴിപ്പോരാളികൾക്ക് അഭയം നൽകുകയോ അവർ നടത്തുന്ന പരിശീലന ക്യാമ്പുകൾകണ്ടില്ലെന്ന് നടിക്കുകയോ ചെയ്തിരുന്നു.
അങ്ങനെയാണ് 1962ൽ FRELIMO താൻസാനിയയിൽ സ്ഥാപിതമായതും അതിന്റെ ക്യാമ്പുകൾ അവിടെ പ്രവർത്തിച്ചതും.
<img src="https://upload.wikimedia.org/wikipedia/commons/5/5e/Samora_Machel_statue_2011%2C_Maputo%2C_Mozambique_%2823782903242%29.jpg" alt="Image result for Samora Machel" />സമൊറ മാഷെൽ ആദ്യം ഒളിച്ചു കടന്നത് സൗത്താഫ്രിക്കയിലേക്കായിരുന്നു. ആഫ്രിക്കൻ നാഷണൽ കോൺഗ്രസ്സിൻ്റെ (ANC) ഒളിപ്പോരാളികൾക്കുള്ള പരിശീലന ക്യാമ്പ് താൻസാനിയയിൽ പ്രവർത്തിച്ചിരുന്നു. മാഷെൽ ANC നേതാക്കളുമായി ബന്ധപ്പെട്ടു. ദക്ഷിണാഫ്രിക്കയിൽ നിന്ന് നാല് ANC നേതാക്കളെയും കൊണ്ട് ഒരു രഹസ്യ ഹെലികോപ്റ്റർ താൻസാനിയയിലേക്ക് പോകാൻ ഒരുങ്ങുകയായിരുന്നു. അവർ അതിൽ നിന്ന് ഒരാളെ ഒഴിവാക്കി പകരം മാഷെലിനെ കൊണ്ടുപോകാമെന്ന് സമ്മതിച്ചു. അങ്ങനെയാണ് മാഷെൽ താൻസാനിയയിലെ പരിശീലന ക്യാമ്പിൽ എത്തുന്നത്.

താൻസാനിയയിൽ പരിശീലനം പൂർത്തിയാക്കിയ മാഷെൽ അവിടെ നിന്ന് അൾജീരിയയിലും പോയി പരിശീലനം നേടി. മടങ്ങി താൻസാനിയയിലെത്തിയ അദ്ദേഹം അവിടത്തെ പരിശീലനക്യാമ്പിൻ്റെ ചുമതലയുള്ള 'ഓഫീസറായി' നിയമിതനായി.
1966ൽ FRELIMOയുടെ സൈനിക വിഭാഗത്തിൻ്റെ സുപ്രീം കമാൻഡർ ആയിരുന്ന ഫിലിപ്പ് സാമുവെൽ മഗൈയ് (Filipe Samuel Magaia) സ്വന്തം ഗ്രൂപ്പിൽ നുഴഞ്ഞു കയറിയ ഒരു പോർച്ചുഗീസ് ചാരനാൽ വധിക്കപ്പെട്ടു. FRELIMOയെ ഒന്നടങ്കം ഞെട്ടിച്ച ഈ സംഭവത്തെ തുടർന്ന് സമൊറ മാഷെൽ സുപ്രീം കമാൻഡറായി ഉയർത്തപ്പെട്ടു.

<img src="https://www.enca.com/sites/default/files/Samora-Machel.jpg" alt="Image result for Samora Machel" />1969ൽ FRELIMO സ്ഥാപക നേതാവും ആദ്യ പ്രസിഡന്റുമായ എഡ്വേർഡോ മോണ്ട്ലെൻ ഒരു പാർസൽ ബോംബ് പൊട്ടി മരണമടഞ്ഞു. തുടർന്ന് ആ പ്രസ്ഥാനത്തിൻ്റെ നേതൃത്വത്തിനു വേണ്ടി വടംവലി ആരംഭിച്ചു. ഇത് മുതലെടുക്കാൻ പോർച്ചുഗീസുകാർ നടത്തിയ ശ്രമങ്ങൾ പരാജയപ്പെടുത്തിക്കൊണ്ട് 1970ൽ സമൊറ മാഷെൽ FRELIMOയുടെ പ്രസിഡന്റായി തെരഞ്ഞെടുക്കപ്പെട്ടു. തുടർന്ന് പോർച്ചുഗീസ് സേന ഫ്രെലിമോയുടെ ഗറില്ലാ പോരാളികളെ വൻതോതിൽ വേട്ടയാടി. പലപ്പോഴും വടക്കൻ മൊസാംബിക്കിലെ ഫ്രെലിമോ 'സൈനിക കേന്ദ്രങ്ങൾ' പോർച്ചുഗീസുകാർ തകർത്തു. എന്നാൽ ഈ സൈനിക കേന്ദ്രങ്ങളൊക്കെ കാട്ടിൽ നിന്ന് കിട്ടുന്ന വസ്തുക്കൾ ഉപയോഗിച്ച് തട്ടിക്കൂട്ടിയ ഷെഡ്ഡുകൾ ആയിരുന്നു. ഒരെണ്ണം തകർന്നാൽ അതുപോലെ പത്തെണ്ണം അതിവേഗം നിർമ്മിക്കാൻ ഒളിപ്പോരാളികൾക്ക് കഴിയുമായിരുന്നു. അതുകൊണ്ട് ആൾനാശം പരമാവധി കുറച്ചുകൊണ്ട് ചെറിയ തോതിലെങ്കിലും പോർച്ചുഗീസുകാർക്ക് പ്രഹരം ഏൽപ്പിക്കാനാണ് മാഷെൽ ശ്രമിച്ചത്. 1971ഓടെ ഈ തന്ത്രം പൂർണ വിജയത്തിലെത്തുന്ന കാഴ്ചയാണ് കണ്ടത്. അടുത്ത രണ്ടു വർഷങ്ങൾ കൊണ്ട് ഫ്രെലിമോ ഗറിലകൾ പോർച്ചുഗീസ് സൈനികർക്ക് പേടിസ്വപ്നമായി മാറി.

പോർച്ചുഗീസ് സർക്കാർ സാംബെസി നദിയുടെ കുറുകെ ഒരു വലിയ അണക്കെട്ട് നിർമ്മിക്കുകയായിരുന്നു. ഇതിനെ ഫ്രെലിമോ പോരാളികൾ ആക്രമിക്കാതിരിക്കാൻ ആ പ്രദേശത്ത് പട്ടാളക്കാരെക്കൊണ്ട് മൂന്ന് വലയം തീർത്തിരുന്നു. ഇതുകാരണം പടിഞ്ഞാറൻ മൊസാംബിക്കിൽ സൈനിക സാന്നിധ്യം കുറവായിരുന്നു. ഈ തക്കം നോക്കി ഫ്രെലിമോ അവിടെയുള്ള സൈനിക ക്യാമ്പുകൾ ആക്രമിച്ച് ധാരാളം പോർച്ചുഗീസ് പടയാളികളെ കൊന്നു കളഞ്ഞു. ദക്ഷിണ മൊസാംബിക്കിലൂടെ റൊഡേഷ്യയിലേക്ക് (ഇന്നത്തെ സിംബാബ്‌വെ) പോകുന്ന റെയിൽവേ ലൈനിൽ പലതവണ അട്ടിമറി നടത്തിയതോടെ പോർച്ചുഗീസ് സൈന്യം തങ്ങളെ സംരക്ഷിക്കുമെന്ന വിശ്വാസം വെള്ളക്കാർക്ക് നഷ്ടപ്പെട്ടു. പ്രധാനമായും വടക്കൻ മൊസാംബിക്കിൽ ശ്രദ്ധ കേന്ദ്രീകരിച്ചിരുന്ന ഫ്രെലിമോയെ ആ രാജ്യം മുഴുവൻ വ്യാപിക്കുന്ന ഒരു നെറ്റവർക്കിലൂടെ പോർച്ചുഗീസ് സൈന്യത്തിന് വൻ ഭീഷണിയായി മാറ്റാൻ വളരെ ചുരുങ്ങിയ കാലമേ സമൊറ മാഷെലിന് വേണ്ടി വന്നുള്ളൂ.

1974 ആയപ്പോൾ ഫ്രെലിമോയെ നേരിടുന്നത് ദുഷ്കരമായ കൃത്യമാണെന്ന് പോർച്ചുഗീസ് സൈനികർക്ക് ബോധ്യമായി. പോർച്ചുഗലിൻ്റെ മറ്റ് ആഫ്രിക്കൻ കോളനികളായ അംഗോള, ഗിനി - ബിസാവു എന്നിവിടങ്ങളിലും പ്രാദേശിക സ്വാതന്ത്ര്യപ്പോരാളികൾ സൈന്യത്തിന് ഒടുങ്ങാത്ത തലവേദന സൃഷ്ടിച്ചുകൊണ്ടിരുന്നു. ഒരിക്കലും ജയിക്കാൻ സാധ്യതയില്ലാത്ത മൂന്ന് യുദ്ധങ്ങളാണ് തങ്ങൾ ആഫ്രിക്കയിൽ നടത്തുന്നതെന്ന് അവർക്ക് മനസ്സിലായി. അതുകൊണ്ട്, മൊസാംബിക്കിനോം അംഗോളയ്ക്കും ഗിനി ബിസാവുവിനും സ്വാതന്ത്ര്യം നൽകണമെന്ന് സൈന്യം പോർച്ചുഗീസ് സർക്കാരിനോട് ആവശ്യപ്പെട്ടു. പോർച്ചുഗീസ് സർക്കാർ ഈ ആവശ്യം നിരസിച്ചു.
ഇതോടെ കളിക്കളം മാറി. പിന്നെ കളി നടന്നത് അങ്ങ് പോർച്ചുഗലിൽ ആയിരുന്നു. അവിടെ പട്ടാളം അട്ടിമറിയിലൂടെ പ്രധാനമന്ത്രി മാർസെലോ ക്രെതാനൊയെ പുറത്താക്കി (Carnation Revolution).

എന്നാൽ പട്ടാളം അവരോധിച്ച പ്രസിഡന്റ് അന്തോണിയോ ദെ സ്പിനോള ആദ്യമൊന്ന് ഉരുണ്ടു കളിക്കാൻ ശ്രമിച്ചു. കോളനികൾക്ക് സ്വാതന്ത്ര്യം നൽകുന്ന വിഷയത്തിൽ ഒരു റെഫറണ്ടം (അഭിപ്രായ വോട്ടെടുപ്പ്) നടത്താൻ അദ്ദേഹം നിർദ്ദേശിച്ചു. ഇതിനെ സമൊറ മാഷെൽ തള്ളിക്കളഞ്ഞു. ' 'അടിമകൾക്ക് സ്വാതന്ത്ര്യം വേണമോയെന്ന് ഉടമകൾ അവരോട് ചോദിക്കാറില്ല, അവർ സ്വാതന്ത്ര്യത്തിനു വേണ്ടി പൊരുതുമ്പോൾ ആ ചോദ്യത്തിന് പ്രസക്തിയുമില്ല' എന്നായിരുന്നു മാഷെലിൻ്റെ പ്രതികരണം. ലിസ്ബണിലെ പട്ടാള ഭരണകൂടവുമായി നേരിട്ടല്ലാതെ ഇടനിലക്കാർ വഴി ചർച്ചയിൽ ഏർപ്പെടുന്നത് മണ്ടത്തരമാണെന്ന് അദ്ദേഹത്തിന് ബോധ്യമായി. ഒരു വെടിനിർത്തലിന് മാഷെൽ വിസമ്മതിച്ചു. ഫ്രെലിമോ അതിന്റെ പ്രവർത്തനങ്ങൾ വ്യാപിപ്പിച്ചു. അങ്ങനെ മൊസാംബിക് പ്രദേശത്തെ യഥാർത്ഥ ഭരണാധികാരികളായി ഫ്രെലിമോ മാറി. പോർച്ചുഗീസ് സൈനികർ അവരുടെ ക്യാമ്പുകളിൽ ഒതുങ്ങിക്കൂടി.

അങ്ങനെ സാംബിയയുടെ തലസ്ഥാനമായ ലുസാക്കയിൽ വച്ച് പോർച്ചുഗലിലെ സൈനിക ഭരണകൂടവും ഫ്രെലിമോയും തമ്മിൽ 1974 സെപ്റ്റംബർ 7ന് ഒപ്പിട്ട കരാർ പ്രകാരം 1975 ജൂൺ 25നകം മൊസാംബിക്കിൽ നിന്ന് പിന്മാറാമെന്ന് പോർച്ചുഗൽ സമ്മതിച്ചു. ഫ്രെലിമോയുടെ ജൊവാക്വിം ചിസാനോ (Joaquim Chissano) പ്രധാനമന്ത്രി ആവുമെന്ന് തീരുമാനിക്കപ്പെട്ടു.
ഇതെത്തുടർന്ന് സമോറ മാഷെൽ താൻസാനിയയിൽ നിന്ന് മൊസാംബിക്കിലേക്ക് തിരികെയെത്തി. വഴിയിലുടനീളം ജനങ്ങളുടെ ആവേശകരമായ സ്വീകരണങ്ങൾ, മാഷെലിൻ്റെ തട്ടുപൊളിപ്പൻ പ്രസംഗങ്ങൾ.തുടർന്ന് ഫ്രെലിമോ കേന്ദ്ര കമ്മിറ്റി യോഗത്തിൽ വച്ച് ഭാവി മൊസാംബിക്കിൻ്റെ ഭരണഘടന തീരുമാനിക്കപ്പെട്ടു. സോഷ്യലിസത്തിൽ അധിഷ്ഠിതമായ ഏകകക്ഷി ഭരണമായിരുന്നു അത് വിഭാവന ചെയ്തത്. മനുഷ്യനെ മനുഷ്യൻ ചൂഷണം ചെയ്യുന്ന ഒരു സമൂഹം ഇല്ലാതാക്കാൻ പരിശ്രമിക്കുമെന്ന് മാഷെൽ പ്രഖ്യാപിച്ചു.
സ്വാതന്ത്ര്യ ശേഷം. ഫ്രെലിമോയുടെ സ്ഥാപകനായ എഡ്വേർഡോ മോണ്ട്ലെൻ ഇതിനെ ഒരു മാർക്സിസ്റ്റ് ലെനിനിസ്റ്റ് സംഘടനയായാണ് രൂപീകരിച്ചത്. സമോറ മാഷെൽ ഇതിനെ ആശയപരമായി ബഹുദൂരം മുന്നോട്ടു കൊണ്ടുപോയി. സ്വാതന്ത്ര്യം കിട്ടിയ ഉടനെ തന്നെ ഫ്രെലിമോ സർക്കാർ മൊസാംബിക്കിലെ ഭൂമി മുഴുവൻ സർക്കാർ വകയാക്കി. ഇതുവരെയും ഭൂമിയുടെ എൺപത് ശതമാനത്തോളം വെള്ളക്കാരുടെ കൈയ്യിൽ ആയിരുന്നു. വ്യക്തികൾക്ക് സ്വന്തം ആവശ്യത്തിനു വേണ്ടി മാത്രം വീട് വയ്ക്കാൻ നിയമം അനുവദിച്ചു. എന്നാൽ.വീടുകൾ വാടകയ്ക്ക് കൊടുക്കാൻ പാടില്ല. പോർച്ചുഗീസുകാർ ഉപേക്ഷിച്ചുപോയ രമ്യഹർമ്യങ്ങളിൽ കറുത്ത വർഗ്ഗക്കാരെ താമസിപ്പിച്ചു. രാജ്യത്തെ വിദ്യാഭ്യാസം, ആരോഗ്യം എന്നീ മേഖലകൾ ദേശസാൽക്കരിച്ചതിലൂടെ ഈ രംഗത്ത് മുന്നിലുണ്ടായിരുന്ന കത്തോലിക്കാ സഭയുമായി ഫ്രെലിമോ സംഘർഷത്തിലായി.

1977ൽ ഫ്രെലിമോയുടെ പാർട്ടി കോൺഗ്രസ് തീരുമാനപ്രകാരം സമോറ മാഷെൽ രാജ്യത്തെ പ്രസിഡന്റായി. ലെനിനിസ്റ്റ് സംഘടനാ തത്വങ്ങൾ അനുസരിച്ച് പാർട്ടിയുടെ താഴെത്തട്ടിൽ മുതൽ 'ആഭ്യന്തര ജനാധിപത്യം' ആയിരുന്നു നടപ്പിലാക്കിയത്. സർക്കാർ സംവിധാനങ്ങൾ മുഴുവൻ പാർട്ടിയുടെ നിയന്ത്രണത്തിൽ പ്രവർത്തിച്ചു.
രാഷ്ട്രീയ എതിരാളികൾ, സാമൂഹ്യ വിരുദ്ധർ, ലൈംഗിക തൊഴിലാളികൾ, പഴയ പോർച്ചുഗീസ് ഒറ്റുകാർ തുടങ്ങിയവരെ വിചാരണ കൂടാതെ തടവിലിട്ടു. മുപ്പതിനായിരത്താലേറെപ്പേർ ഇത്തരം തടങ്കൽ ക്യാമ്പുകളിൽ മരിച്ചതായി കണക്കാക്കപ്പെടുന്നു.

സിംബാബ്‌വെ പ്രശ്നം

വെള്ളക്കാരുടെ ഭരണം നിലനിന്നിരുന്ന റൊഡേഷ്യയിലെയും (സിംബാബ്‌വെ) സൗത്ത് ആഫ്രിക്കയിലെയും സർക്കാരുകൾ മൊസാംബിക്കിന് വെല്ലുവിളി ഉയർത്തി. മൊസാംബിക്കിൽ നിന്ന് ഓടിപ്പോയ വിമതരെയും പോർച്ചുഗീസ് ഭൂവുടമകളെയും ചേർത്ത് റൊഡേഷ്യയിലെ ഇയാൻ സ്മിത്ത് ഭരണകൂടം Mozambique National Resistance എന്നൊരു സംഘടന രൂപീകരിച്ചു. ഇത് റൊഡേഷ്യൻ സൈന്യത്തിന്റെ പൂർണ നിയന്ത്രണത്തിലാണ് പ്രവർത്തിച്ചിരുന്നത്. ഇവർ മൊസാംബിക് ഭരണകൂടത്തിനെതിരെ ആഭ്യന്തര യുദ്ധം (civil war) ആരംഭിച്ചെങ്കിലും അത് അടിച്ചമർത്തി.

ഇതിന് മറുപടിയായി റൊഡേഷ്യയുടെ (സിംബാബ്‌വെ) മോചനത്തിനു വേണ്ടി പ്രവർത്തിച്ചിരുന്ന ZANUവിൻ്റെ (Zimbabwe African National Union) സൈനിക വിഭാഗമായിരുന്ന ZANLA (Zimbabwe African National Liberation Army)യ്ക്ക് മൊസാംബിക്കിൻ്റെ അതിർത്തി മൊത്തം മാഷെൽ തുറന്നു കൊടുത്തു. ZANU നേതാവായ റോബർട്ട് മുഗാബെ നേരത്തെ തന്നെ മൊസാംബിക്കിൽ കടന്നിരുന്നു. റൊഡേഷ്യയിലെ വിവിധ സ്വാതന്ത്ര്യ പ്രസ്ഥാനങ്ങൾ തമ്മിൽ സമവായം ഉണ്ടാക്കാൻ മാഷെൽ പരമാവധി ശ്രമിച്ചു. ZANLA പടയാളികളെ സഹായിക്കാൻ പരസ്യമായി മൊസാംബിക്ക് സൈനിക യൂണിറ്റുകളെ അയച്ചു കൊടുക്കാനും അദ്ദേഹം മടിച്ചില്ല. 1979 ആയപ്പോൾ സിംബാബ്‌വെയിലെ ഓരോ തരി മണ്ണും മൊസാംബിക് ഇൻ്റലിജൻസിൻ്റെ നിരീക്ഷണത്തിലായി.

റൊഡേഷ്യയിൽ നിന്ന് പിന്മാറിയേ മതിയാവൂ എന്ന ഘട്ടം വന്നപ്പോൾ അവിടത്തെ വെള്ളക്കാരുടെ ഭരണകൂടം മുന്നോട്ടു വച്ച ഉപാധികൾ അംഗീകരിക്കാൻ റോബർട്ട് മുഗാബെ തയ്യാറല്ലായിരുന്നു. നിയമനിർമാണ സഭയിൽ വെള്ളക്കാരുടെ പ്രാതിനിധ്യം, ഭൂമിയുടെ മേൽ അവർക്കുള്ള അവകാശം എന്നിവയായിരുന്നു പ്രധാന കീറാമുട്ടികൾ. എന്നാൽ, മാഷെലിൻ്റെ നിർദേശ പ്രകാരം മുഗാബെ ഒത്തുതീർപ്പിന് വഴങ്ങി. (ഈ വിഷയങ്ങളിൽ റോബർട്ട് മുഗാബെ എടുത്ത 'ശരിയാക്കൽ നടപടികൾ' ഈയടുത്ത വർഷങ്ങളിലും സിംബാബ്‌വെയെ പ്രക്ഷുബ്ധമാക്കിയിരുന്നു). 1980ൽ സിംബാബ്‌വെ സ്വാതന്ത്ര്യം നേടിയ ശേഷം ആ രാജ്യം സന്ദർശിച്ച സമൊറ മാഷെൽ, ഗോത്രങ്ങളുടെ പേരിൽ തമ്മിലടിക്കുന്നത് നിർത്തിയാലേ സിംബാബ്‌വെയ്ക്ക് - ആഫ്രിക്കൻ രാജ്യങ്ങൾക്ക് പൊതുവെ - ദേശീയ ഐക്യം ഉറപ്പാക്കാൻ കഴിയൂവെന്ന് മാഷെൽ പറഞ്ഞു.

ദക്ഷിണാഫ്രിക്ക

മൊസാംബിക് സ്വാതന്ത്ര്യം നേടിയതോടെ ആഫ്രിക്കൻ നാഷണൽ കോൺഗ്രസിന്റെ പ്രവർത്തനകേന്ദ്രം താൻസാനിയയിൽ നിന്ന് മൊസാംബിക്കിലേക്ക് മാറി. അവരുടെ സായുധ വിഭാഗത്തിന് കൂടുതൽ പ്രൊഫെഷണലായ പരിശീലനം ലഭിച്ചു. ഇതോടെ ദക്ഷിണാഫ്രിക്കയിലെ വെള്ളക്കാരുടെ ഭരണകൂടം കുപിതരായി. 1981 ജൂൺ 30ന് ദക്ഷിണ മൊസാംബിക്കിലെ മട്ടൊല എന്ന പട്ടണത്തിൽ ദക്ഷിണാഫ്രിക്കൻ കമാൻഡോകൾ നടത്തിയ 'സർജിക്കൽ സ്ട്രൈക്കിൽ' ANCയുടെ സൈനിക വിഭാഗമായ ഉംഖോന്തോ വേ സിസ്‌വെയിലെ (Umkhonto we Sizwe, ദേശത്തിന്റെ കുന്തം എന്നർത്ഥം. MK എന്ന് ചുരുക്കപ്പേര്) പന്ത്രണ്ട് ഒളിപ്പോരാളികളെ വധിച്ചു.
ഇതിന് പ്രതികരണമായി സമൊറ മാഷെൽ ANC നേതാവ് ഒലിവർ ടോംബോയെ മൊസാംബിക്കിലേക്ക് ക്ഷണിച്ചു വരുത്തി. മൊസാംബിക്കിൻ്റെ തലസ്ഥാനമായ മപുട്ടോയിൽ നടന്ന ഒരു പൊതുയോഗത്തിൽ വച്ച് ടോംബെയ്ക്ക് സ്വീകരണം നൽകി. വെള്ളക്കാരുടെ ഭരണകൂടം ദക്ഷിണാഫ്രിക്കയിൽ നിന്ന് പോവുക തന്നെ ചെയ്യുമെന്ന് ആ യോഗത്തിൽ മാഷെൽ പ്രഖ്യാപിച്ചു.
ഇതോടെ മൊസാംബിക്കിലെ വിമതരെ ദക്ഷിണാഫ്രിക്ക പരസ്യമായി സഹായിച്ചു തുടങ്ങി. ദക്ഷിണാഫ്രിക്കയിൽ നിന്ന് ഹെലികോപ്റ്ററുകളിൽ അയച്ചു കിട്ടിയ ആയുധങ്ങളുമായി Mozambique National Resistance (RENAMO) എന്ന സംഘടന ഉയർത്തെഴുന്നേറ്റു. വടക്കൻ മൊസാംബിക് ഒഴികെ എല്ലായിടത്തും ആഭ്യന്തര യുദ്ധം രൂക്ഷമായി. ഇതോടെ ഫ്രെലിമോ അതിനിഷ്ഠൂരമായ ശിക്ഷാ നടപടികൾ സ്വീകരിച്ചു തുടങ്ങി. വിമതരോട് കൂറുപുലർത്തുന്നതായി സംശയമുള്ള എല്ലാവരെയും പിടികൂടി വിചാരണ കൂടാതെ വധിച്ചു. പക്ഷേ ഒരു വർഷത്തിന് ശേഷം, ഈ നിലപാടിൽ അയവു വന്നു. ഫ്രെലിമോ അണികൾക്കിടയിൽ തന്നെ അസ്വസ്ഥത ഉടലെടുക്കുന്നതായി മാഷെൽ മനസ്സിലാക്കിയതാണ് കാരണം.

1984ൽ മൊസാംബിക് പ്രസിഡന്റ് സമൊറെ മാഷെലും ദക്ഷിണാഫ്രിക്കൻ പ്രസിഡന്റ് PW ബോത്തയും വെടിനിർത്തൽ കരാർ ഒപ്പിട്ടു. RENAMOയ്ക്കുള്ള പിന്തുണ ദക്ഷിണാഫ്രിക്കയും ANCയ്ക്കുള്ള പിന്തുണ മൊസാംബിക്കും പിൻവലിക്കാമെന്നായിരുന്നു വ്യവസ്ഥ. എങ്കിലും രണ്ടു കൂട്ടരും പഴയ നിലപാടുകളും നടപടികളും തുടർന്നു. പാലിക്കാതിരിക്കാൻ വേണ്ടി മാത്രം ഒപ്പിട്ട ഒരു കരാറായിരുന്നു അത്.
മൊസാംബിക്കിലെ കാസാ ബനാനയിലുള്ള ഒരു RENAMO ക്യാമ്പിലേക്ക് ദക്ഷിണാഫ്രിക്കർ വിദേശകാര്യ ഉപമന്ത്രി ഹെലികോപ്റ്ററിൽ വന്നിറങ്ങിയത് മാഷെലിനെ ചൊടിപ്പിച്ചു. 1985ൽ സിംബാബ്‌വെയുമായി ചേർന്ന് മൊസാംബിക് RENAMO ക്യാമ്പുകളിൽ മിന്നലാക്രമണം നടത്തി. നിരവധി വിമതർ കൊല്ലപ്പെട്ടു. സിംബാബ്‌വെ പാരാമിലിട്ടറി വിഭാഗം കാസാ ബനാനയിലെ വിമത ക്യാമ്പ് നാമാവശേഷമാക്കി. ഇത് ദക്ഷിണാഫ്രിക്കയിലെ വർണവെറിയൻ ഭരണകൂടത്തിൻ്റെ മനസ്സിലെ നീറുന്ന മുറിവായി. (അയൽരാജ്യമായ മലാവി മാത്രമാണ് ആഫ്രിക്കയിൽ ദക്ഷിണാഫ്രിക്കൻ ഭരണകൂടത്തെ പിന്തുണച്ചിരുന്നത്. ഇവരുടെ പിന്തുണയോടെ, RENAMO വിമതർ കുറച്ചു കാലം കൂടെ പൊരുതി. ദക്ഷിണാഫ്രിക്കയിൽ വെള്ളക്കാർ അധികാരത്തിനു പുറത്തായതോടെ മൊസാംബിക്കിലെ ആഭ്യന്തര യുദ്ധം താനേ കെട്ടടങ്ങി).

സമോറ മാഷെലിൻ്റെ മരണം

മൊസാംബിക്കിലെപ്പോലെ പോർച്ചുഗീസ് ഭരണത്തിൽ നിന്ന് സ്വാതന്ത്ര്യം നേടിയ അംഗോളയിലും ആഭ്യന്തര കലാപം രൂക്ഷമായിരുന്നു. അവിടത്തെ UNITA കലാപകാരികളെ സമീപരാജ്യമായ സയറിലെ ഏകാധിതി മൊബുട്ടു സെസോ സെക്കോയാണ് പിന്തുണച്ചിരുന്നത്. UNITA, RENAMO വിഷയങ്ങൾ ചർച്ച ചെയ്യാൻ ആഫ്രിക്കൻ മുൻനിര രാഷ്ട്രങ്ങളുടെ ഒരു ഉച്ചകോടി സാംബിയയിലെ 'മ്പാല' എന്ന പട്ടണത്തിൽ ചേർന്നു (1987 ഒക്ടോബർ 19). ഉച്ചകോടിയിൽ സമോറ മാസെലും പങ്കെടുത്തു. യോഗം കഴിഞ്ഞ് രാത്രിയിൽ മടങ്ങാനൊരുങ്ങിയ മാഷെലിനോട്, രാത്രിയിൽ യാത്ര സുരക്ഷിതമല്ലെന്നും ഉച്ചകോടിയിൽ പങ്കെടുത്ത എല്ലാ രാഷ്ട്രത്തലവന്മാർക്കും മ്പാലയിൽ താമസ സൗകര്യം ഏർപ്പെടുത്തിയിട്ടുണ്ടെന്നും സാമ്പിയൻ അധികൃതർ അറിയിച്ചു. എന്നാൽ, പിറ്റേന്ന് രാവിലെ തന്നെ തനിക്ക് മൊസാംബിക്കിലെ സൈന്യത്തിൽ നടത്തേണ്ട അഴിച്ചു പണിയെപ്പറ്റി ചർച്ച ചെയ്യാൻ ചേരുന്ന പാർട്ടി ഉന്നത തല യോഗത്തിൽ പങ്കെടുക്കാൻ ഉള്ളതുകൊണ്ട് പോയേ മതിയാവൂ എന്ന് പറഞ്ഞ് മാഷെൽ യാത്ര തിരിച്ചു.
മാഷെലും സംഘവും സഞ്ചരിച്ച വിമാനം ദക്ഷിണാഫ്രിക്കയ്ക്ക് മുകളിൽ വച്ച് തകർന്നു. മാഷെൽ ഉൾപ്പെടെ മുപ്പത്തിമൂന്നുപേർ കൊല്ലപ്പെട്ടു. ഒമ്പതുപേർ രക്ഷപ്പെട്ടു.

സംഭവം അന്വേഷിക്കാൻ ദക്ഷിണാഫ്രിക്കൻ സർക്കാർ നിയോഗിച്ച കമ്മീഷൻ റിപ്പോർട്ടിൽ പൈലറ്റിന്റെ പിഴവുകൊണ്ടാണ് അപകടം നടന്നതെന്ന് കണ്ടെത്തി. എന്നാൽ ഈ റിപ്പോർട്ട് മൊസാംബിക് തള്ളി. പൈലറ്റിന് തെറ്റായ വിവരങ്ങൾ നൽകി അപകടം വരുത്തുകയായിരുന്നെന്ന് അവർ ആരോപിച്ചു. ദക്ഷിണാഫ്രിക്കയുടെയും സോവിയറ്റ് യൂണിയന്റെയും രഹസ്യാന്വേഷണ ഏജൻസികൾ സംയുക്തമായി നടത്തിയ നീക്കമാണ് മാഷെലിൻ്റെ അപകടമരണത്തിനു പിന്നിൽ എന്നൊരു തിയറി സമീപകാലത്ത് ഉദയം ചെയ്തിട്ടുണ്ട്.
1987 ഒക്ടോബർ 26ന് മപുട്ടോയിൽ സമൊറ മാഷെലിൻ്റെ ശവസംസ്‌കാരം നടന്നു. പ്രമുഖ ലോകനേതാക്കൾ പങ്കെടുത്ത ഈ ചടങ്ങിൽ അമേരിക്കൻ പ്രസിഡന്റ് റൊണാൾഡ് റീഗൻ്റെ മകൾ മൗറീനും പങ്കെടുത്തു. ആഫ്രിക്കൻ ഭൂഖണ്ഡത്തിൽ സ്വാധീനം ഉറപ്പിക്കാൻ സോവിയറ്റ് യൂണിയൻ നടത്തിയ ശ്രമങ്ങൾക്ക് പുറംതിരിഞ്ഞു നിന്നതിൻ്റെ പേരിൽ അമേരിക്കയ്ക്ക് മാഷെലിനെ ഇഷ്ടമായിരുന്നു - ആ ഇഷ്ടം അദ്ദേഹം ആഗ്രഹിച്ചില്ല എന്നത് വേറെ കാര്യം. (മൊസാംബിക്കിൻ്റെ സ്വാതന്ത്ര്യ സമരത്തെ സോവിയറ്റ് യൂണിയൻ ഉൾപ്പെടെയുള്ള കമ്മ്യൂണിസ്റ്റ് ചേരിയും ഇന്ത്യ ഉൾപ്പെടെയുള്ള ചേരിചേരാ രാജ്യങ്ങളും പൂർണമായും പിന്തുണച്ചു. എന്നാൽ NATO സഖ്യകക്ഷിയായ പോർച്ചുഗലിനെ അമേരിക്കയും ബ്രിട്ടനും ഫ്രാൻസും പിന്തുണച്ചു).

മൊസാംബിക്കിൻ്റെ ഏറ്റവും വലിയ സുഹൃത്ത് ഇറ്റലി ആയിരുന്നു. ഒന്നാം ലോക മഹായുദ്ധം കഴിഞ്ഞപ്പോൾ തന്നെ ആഫ്രിക്കൻ കോളനികൾ നഷ്ടപ്പെട്ട ഇറ്റലി, തുടർന്നും കോളനികൾ കൈവശം വച്ചിരുന്ന സഖ്യകക്ഷികളോട് - പ്രത്യേകിച്ച് പോർച്ചുഗലിനോട് - കലിപ്പിലായിരുന്നു. ഇവർക്കിട്ട് പണിയാനുള്ള ഒരു അവസരവും ഇറ്റലി പാഴാക്കിയില്ല. ഫ്രെലിമോയിൽ ചേരാൻ വീട് വിട്ടു പോകുന്നതിനു മുമ്പേ മാഷെൽ രണ്ടു വിവാഹം കഴിച്ചിരുന്നു (ഔദ്യോഗികമല്ല). താൻസാനിയയിൽ ജീവിക്കുമ്പോൾ ജോസ്യാന അബ്യാഥാർ മുതെംബ എന്ന വനിതാ ഗറില്ലാ നേതാവിനെ വിവാഹം ചെയ്തു. 1971ൽ ഇവർ രക്താർബുദം ബാധിച്ചു മരിച്ചു. ഇവരാണ് ഔദ്യോഗികമായി ആദ്യ ഭാര്യ.

മാഷെലിൻ്റെ രണ്ടാം ഭാര്യയായ ഗ്രെക്ക (Graça Simbine Machel) 1973ലാണ് ഫ്രെലിമോയിൽ ചേർന്നത്. മൊസാംബിക്കിന് സ്വാതന്ത്ര്യം ലഭിച്ച് മൂന്നു മാസം കഴിഞ്ഞപ്പോൾ മാഷെൽ ഗ്രെക്കയെ വിവാഹം ചെയ്തു. ജൊവാക്വിം ചിസാനോ മന്ത്രിസഭയിൽ വിദ്യാഭ്യാസ - സാംസ്കാരിക മന്ത്രി ആയിരുന്നു ഗ്രെക്ക. ഇവർക്ക് ഒരു മകനും മകളും ജനിച്ചു. മാഷെലിൻ്റെ എല്ലാ ബന്ധങ്ങളിലെയും മക്കൾ ഒരുമിച്ച് പ്രസിഡന്റിൻ്റെ കൊട്ടാരത്തിലാണ് വളർന്നത്. മാഷെലിൻ്റെ മരണത്തിന് പന്ത്രണ്ട് വർഷങ്ങൾക്ക് ശേഷം ഗ്രെക്ക, ദക്ഷിണാഫ്രിക്കൻ പ്രസിഡന്റ് നെൽസൺ മണ്ടേലയെ വിവാഹം ചെയ്തു (1998). ഗ്രെക്കയ്ക്ക് 53ഉം മണ്ടേലയ്ക്ക് എൺപതും വയസ്സായിരുന്നു അപ്പോൾ പ്രായം. അങ്ങനെ ചരിത്രത്തിൽ ആദ്യമായി രണ്ടു രാജ്യങ്ങളിലെ പ്രഥമ വനിതയായ ആദ്യ വ്യക്തിയായി ഗ്രെക്ക.
രാഷ്ട്രീയ ചേരി ഏതായാലും ലോകമെമ്പാടും പൊരുതുന്ന ശക്തികൾക്ക് വലിയ ആവേശമായിരുന്നു, മാഷെൽ. സ്വന്തം രാജ്യത്തിൻ്റെ സ്വാതന്ത്ര്യം കാത്തു സൂക്ഷിക്കുകയും അനീതിക്കെതിരെ പടപൊരുതുന്ന ആഫ്രിക്കൻ രാജ്യങ്ങളുടെ പൊതു മുന്നണിയ്ക്ക് കരുത്ത് പകരുകയും ചെയ്തു എന്നതാണ് ചരിത്രത്തിൽ അദ്ദേഹത്തിന്റെ മുദ്ര.


![മൊസാംബിക്കിലെ ചീറ്റപ്പുലി](https://cdn.boolokam.com/articles/2021/02/bdd-238.jpg)**[](https://wordpress-972788-3403151.cloudwaysapps.com/post-about-samora-machel/299247/bdd-610)Wilfred Raj David** **മൊസാംബിക്കിലെ ചീറ്റപ്പുലി** "പണിക്കാരൻ്റെ ചോരയിലാണ് പണക്കാരൻ്റെ സമ്പത്ത് പടുത്തുയർത്തപ്പെട്ടത്. എന്നാൽ പണിക്കാരന് കിട്ടാത്ത ഭക്ഷണം, മരുന്ന്, പ്രതിരോധ കുത്തിവെപ്പ് തുടങ്ങിയ അടിസ്ഥാന സൗകര്യങ്ങൾ പണക്കാരൻ്റെ പട്ടികൾക്ക് കിട്ടുന്നുണ്ട്". കോളനി ഭരണത്തിൽ നിന്നും കിഴക്കൻ ആഫ്രിക്കയിലെ മൊസാംബിക്കിനെ മോചിപ്പിച്ച ഒളിപ്പോരാളി സമോറാ മാഷെലിൻ്റെ (Samora Machel) വാക്കുകൾ. ദക്ഷിണാഫ്രിക്ക, സിംബാബ്‌വെ, സാംബിയ, മലാവി, താൻസാനിയ എന്നീ രാജ്യങ്ങളുമായി അതിർത്തി പങ്കിടുന്ന മൊസാംബിക് പോർച്ചുഗലിൻ്റെ കോളനികളിൽ ഒന്നായിരുന്നു. കേരളത്തിൻ്റെ എട്ടിരട്ടി വലുപ്പം. ഇപ്പോഴത്തെ ജനസംഖ്യ മൂന്നു കോടി. വാസ്കോ ദ ഗാമ ഇന്ത്യയിൽ എത്തിയ ശേഷം പോർച്ചുഗൽ ഇന്ത്യയിലേക്ക് നടത്തിയ കപ്പൽ യാത്രകളിലെ ഇടത്താവളമായിരുന്നു മൊസാംബിക്. ഇവിടത്തെ കച്ചവട പങ്കാളികളായിരുന്ന അറബികളെ പുറത്താക്കി കച്ചവട കുത്തക നേടിയ അവർ ക്രമേണ ഭരണാധികാരവും പിടിച്ചെടുത്തു. രണ്ടാം ലോക മഹായുദ്ധം കഴിഞ്ഞിട്ടും ഐക്യരാഷ്ട്ര സംഘടന പലതവണ ഇടപെട്ടിട്ടും പോർച്ചുഗൽ ഇവിടം വിട്ടില്ല. ![Image result for Samora Machel](https://i0.wp.com/www.thinkingsidewayspodcast.com/wp-content/uploads/2016/10/Samora-Machel.png)ആഫ്രിക്കൻ കോളനികളിൽ ഉണർവിൻ്റെ കാറ്റു വീശിയ 1960കളിലാണ് മൊസിംബികിൽ ദേശീയ വികാരം വളർന്നത്. 1962ൽ ഒരു കൂട്ടം ചെറുപ്പക്കാർ ചേർന്ന് മൊസാംബിക് വിമോചന മുന്നണി (Mozambique Liberation Front) രൂപീകരിച്ചു. പോർച്ചുഗീസ് ഭാഷയിൽ ഇതിൻ്റെ പേരായ Frente de Libertação de Moçambique എന്നതിനെ ചുരുക്കി FRELIMO എന്നാണ് ഇത് അറിയപ്പെട്ടിരുന്നത്. മാർക്സിസം - ലെനിനിസത്തിൽ വിശ്വസിച്ചിരുന്ന ഈ ഫ്രെലിമോയുടെ സ്ഥാപകൻ എഡ്‌വേർഡോ മോണ്ട്ലെൻ ആയിരുന്നു. അയൽരാജ്യമായ താൻസാനിയയിലായിരുന്നു ഈ സംഘടനയുടെ പരിശീലന ക്യാമ്പുകൾ പ്രവർത്തിച്ചിരുന്നത്. 1964ലാണ് സമോറ മാഷെൽ FRELIMOയിൽ ചേർന്നത്. നാന്നൂറിലേറെ പശുക്കളുള്ള ഒരു കർഷക കുടുംബത്തിൽ 1933ൽ പിറന്ന ഇദ്ദേഹം നാലാം ക്ലാസ് വിദ്യാഭ്യാസം മാത്രമേ നേടിയുള്ളുവെങ്കിലും പോർച്ചുഗീസ് ഭാഷയിൽ പ്രാവീണ്യം നേടുകയും മികച്ച ഒരു എഴുത്തുകാരനും പ്രസംഗകനുമെന്ന് പേരെടുക്കുകയും ചെയ്തിരുന്നു. പരിശീലനം ലഭിച്ച ഒരു നഴ്സ് കൂടെ ആയിരുന്നു മാഷെൽ. 1961ൽ ബ്രിട്ടനിൽ നിന്ന് സ്വാതന്ത്ര്യം നേടിയ താൻസാനിയ, മറ്റു ആഫ്രിക്കൻ രാജ്യങ്ങളിലെ സ്വാതന്ത്ര്യ പ്രസ്ഥാനങ്ങളെ കൈയ്യയച്ച് സഹായിച്ചിരുന്നു. ജൂലിയസ് നെരേരെയുടെ നേതൃത്വത്തിലുള്ള താൻസാനിയൻ സർക്കാർ എല്ലാ ആഫ്രിക്കൻ രാജ്യങ്ങളിൽ നിന്നുമുള്ള ഒഴിപ്പോരാളികൾക്ക് അഭയം നൽകുകയോ അവർ നടത്തുന്ന പരിശീലന ക്യാമ്പുകൾകണ്ടില്ലെന്ന് നടിക്കുകയോ ചെയ്തിരുന്നു. അങ്ങനെയാണ് 1962ൽ FRELIMO താൻസാനിയയിൽ സ്ഥാപിതമായതും അതിന്റെ ക്യാമ്പുകൾ അവിടെ പ്രവർത്തിച്ചതും. ![Image result for Samora Machel](https://upload.wikimedia.org/wikipedia/commons/5/5e/Samora_Machel_statue_2011%2C_Maputo%2C_Mozambique_%2823782903242%29.jpg)സമൊറ മാഷെൽ ആദ്യം ഒളിച്ചു കടന്നത് സൗത്താഫ്രിക്കയിലേക്കായിരുന്നു. ആഫ്രിക്കൻ നാഷണൽ കോൺഗ്രസ്സിൻ്റെ (ANC) ഒളിപ്പോരാളികൾക്കുള്ള പരിശീലന ക്യാമ്പ് താൻസാനിയയിൽ പ്രവർത്തിച്ചിരുന്നു. മാഷെൽ ANC നേതാക്കളുമായി ബന്ധപ്പെട്ടു. ദക്ഷിണാഫ്രിക്കയിൽ നിന്ന് നാല് ANC നേതാക്കളെയും കൊണ്ട് ഒരു രഹസ്യ ഹെലികോപ്റ്റർ താൻസാനിയയിലേക്ക് പോകാൻ ഒരുങ്ങുകയായിരുന്നു. അവർ അതിൽ നിന്ന് ഒരാളെ ഒഴിവാക്കി പകരം മാഷെലിനെ കൊണ്ടുപോകാമെന്ന് സമ്മതിച്ചു. അങ്ങനെയാണ് മാഷെൽ താൻസാനിയയിലെ പരിശീലന ക്യാമ്പിൽ എത്തുന്നത്. താൻസാനിയയിൽ പരിശീലനം പൂർത്തിയാക്കിയ മാഷെൽ അവിടെ നിന്ന് അൾജീരിയയിലും പോയി പരിശീലനം നേടി. മടങ്ങി താൻസാനിയയിലെത്തിയ അദ്ദേഹം അവിടത്തെ പരിശീലനക്യാമ്പിൻ്റെ ചുമതലയുള്ള 'ഓഫീസറായി' നിയമിതനായി. 1966ൽ FRELIMOയുടെ സൈനിക വിഭാഗത്തിൻ്റെ സുപ്രീം കമാൻഡർ ആയിരുന്ന ഫിലിപ്പ് സാമുവെൽ മഗൈയ് (Filipe Samuel Magaia) സ്വന്തം ഗ്രൂപ്പിൽ നുഴഞ്ഞു കയറിയ ഒരു പോർച്ചുഗീസ് ചാരനാൽ വധിക്കപ്പെട്ടു. FRELIMOയെ ഒന്നടങ്കം ഞെട്ടിച്ച ഈ സംഭവത്തെ തുടർന്ന് സമൊറ മാഷെൽ സുപ്രീം കമാൻഡറായി ഉയർത്തപ്പെട്ടു. ![Image result for Samora Machel](https://www.enca.com/sites/default/files/Samora-Machel.jpg)1969ൽ FRELIMO സ്ഥാപക നേതാവും ആദ്യ പ്രസിഡന്റുമായ എഡ്വേർഡോ മോണ്ട്ലെൻ ഒരു പാർസൽ ബോംബ് പൊട്ടി മരണമടഞ്ഞു. തുടർന്ന് ആ പ്രസ്ഥാനത്തിൻ്റെ നേതൃത്വത്തിനു വേണ്ടി വടംവലി ആരംഭിച്ചു. ഇത് മുതലെടുക്കാൻ പോർച്ചുഗീസുകാർ നടത്തിയ ശ്രമങ്ങൾ പരാജയപ്പെടുത്തിക്കൊണ്ട് 1970ൽ സമൊറ മാഷെൽ FRELIMOയുടെ പ്രസിഡന്റായി തെരഞ്ഞെടുക്കപ്പെട്ടു. തുടർന്ന് പോർച്ചുഗീസ് സേന ഫ്രെലിമോയുടെ ഗറില്ലാ പോരാളികളെ വൻതോതിൽ വേട്ടയാടി. പലപ്പോഴും വടക്കൻ മൊസാംബിക്കിലെ ഫ്രെലിമോ 'സൈനിക കേന്ദ്രങ്ങൾ' പോർച്ചുഗീസുകാർ തകർത്തു. എന്നാൽ ഈ സൈനിക കേന്ദ്രങ്ങളൊക്കെ കാട്ടിൽ നിന്ന് കിട്ടുന്ന വസ്തുക്കൾ ഉപയോഗിച്ച് തട്ടിക്കൂട്ടിയ ഷെഡ്ഡുകൾ ആയിരുന്നു. ഒരെണ്ണം തകർന്നാൽ അതുപോലെ പത്തെണ്ണം അതിവേഗം നിർമ്മിക്കാൻ ഒളിപ്പോരാളികൾക്ക് കഴിയുമായിരുന്നു. അതുകൊണ്ട് ആൾനാശം പരമാവധി കുറച്ചുകൊണ്ട് ചെറിയ തോതിലെങ്കിലും പോർച്ചുഗീസുകാർക്ക് പ്രഹരം ഏൽപ്പിക്കാനാണ് മാഷെൽ ശ്രമിച്ചത്. 1971ഓടെ ഈ തന്ത്രം പൂർണ വിജയത്തിലെത്തുന്ന കാഴ്ചയാണ് കണ്ടത്. അടുത്ത രണ്ടു വർഷങ്ങൾ കൊണ്ട് ഫ്രെലിമോ ഗറിലകൾ പോർച്ചുഗീസ് സൈനികർക്ക് പേടിസ്വപ്നമായി മാറി. പോർച്ചുഗീസ് സർക്കാർ സാംബെസി നദിയുടെ കുറുകെ ഒരു വലിയ അണക്കെട്ട് നിർമ്മിക്കുകയായിരുന്നു. ഇതിനെ ഫ്രെലിമോ പോരാളികൾ ആക്രമിക്കാതിരിക്കാൻ ആ പ്രദേശത്ത് പട്ടാളക്കാരെക്കൊണ്ട് മൂന്ന് വലയം തീർത്തിരുന്നു. ഇതുകാരണം പടിഞ്ഞാറൻ മൊസാംബിക്കിൽ സൈനിക സാന്നിധ്യം കുറവായിരുന്നു. ഈ തക്കം നോക്കി ഫ്രെലിമോ അവിടെയുള്ള സൈനിക ക്യാമ്പുകൾ ആക്രമിച്ച് ധാരാളം പോർച്ചുഗീസ് പടയാളികളെ കൊന്നു കളഞ്ഞു. ദക്ഷിണ മൊസാംബിക്കിലൂടെ റൊഡേഷ്യയിലേക്ക് (ഇന്നത്തെ സിംബാബ്‌വെ) പോകുന്ന റെയിൽവേ ലൈനിൽ പലതവണ അട്ടിമറി നടത്തിയതോടെ പോർച്ചുഗീസ് സൈന്യം തങ്ങളെ സംരക്ഷിക്കുമെന്ന വിശ്വാസം വെള്ളക്കാർക്ക് നഷ്ടപ്പെട്ടു. പ്രധാനമായും വടക്കൻ മൊസാംബിക്കിൽ ശ്രദ്ധ കേന്ദ്രീകരിച്ചിരുന്ന ഫ്രെലിമോയെ ആ രാജ്യം മുഴുവൻ വ്യാപിക്കുന്ന ഒരു നെറ്റവർക്കിലൂടെ പോർച്ചുഗീസ് സൈന്യത്തിന് വൻ ഭീഷണിയായി മാറ്റാൻ വളരെ ചുരുങ്ങിയ കാലമേ സമൊറ മാഷെലിന് വേണ്ടി വന്നുള്ളൂ. 1974 ആയപ്പോൾ ഫ്രെലിമോയെ നേരിടുന്നത് ദുഷ്കരമായ കൃത്യമാണെന്ന് പോർച്ചുഗീസ് സൈനികർക്ക് ബോധ്യമായി. പോർച്ചുഗലിൻ്റെ മറ്റ് ആഫ്രിക്കൻ കോളനികളായ അംഗോള, ഗിനി - ബിസാവു എന്നിവിടങ്ങളിലും പ്രാദേശിക സ്വാതന്ത്ര്യപ്പോരാളികൾ സൈന്യത്തിന് ഒടുങ്ങാത്ത തലവേദന സൃഷ്ടിച്ചുകൊണ്ടിരുന്നു. ഒരിക്കലും ജയിക്കാൻ സാധ്യതയില്ലാത്ത മൂന്ന് യുദ്ധങ്ങളാണ് തങ്ങൾ ആഫ്രിക്കയിൽ നടത്തുന്നതെന്ന് അവർക്ക് മനസ്സിലായി. അതുകൊണ്ട്, മൊസാംബിക്കിനോം അംഗോളയ്ക്കും ഗിനി ബിസാവുവിനും സ്വാതന്ത്ര്യം നൽകണമെന്ന് സൈന്യം പോർച്ചുഗീസ് സർക്കാരിനോട് ആവശ്യപ്പെട്ടു. പോർച്ചുഗീസ് സർക്കാർ ഈ ആവശ്യം നിരസിച്ചു. ഇതോടെ കളിക്കളം മാറി. പിന്നെ കളി നടന്നത് അങ്ങ് പോർച്ചുഗലിൽ ആയിരുന്നു. അവിടെ പട്ടാളം അട്ടിമറിയിലൂടെ പ്രധാനമന്ത്രി മാർസെലോ ക്രെതാനൊയെ പുറത്താക്കി (Carnation Revolution). എന്നാൽ പട്ടാളം അവരോധിച്ച പ്രസിഡന്റ് അന്തോണിയോ ദെ സ്പിനോള ആദ്യമൊന്ന് ഉരുണ്ടു കളിക്കാൻ ശ്രമിച്ചു. കോളനികൾക്ക് സ്വാതന്ത്ര്യം നൽകുന്ന വിഷയത്തിൽ ഒരു റെഫറണ്ടം (അഭിപ്രായ വോട്ടെടുപ്പ്) നടത്താൻ അദ്ദേഹം നിർദ്ദേശിച്ചു. ഇതിനെ സമൊറ മാഷെൽ തള്ളിക്കളഞ്ഞു. ' 'അടിമകൾക്ക് സ്വാതന്ത്ര്യം വേണമോയെന്ന് ഉടമകൾ അവരോട് ചോദിക്കാറില്ല, അവർ സ്വാതന്ത്ര്യത്തിനു വേണ്ടി പൊരുതുമ്പോൾ ആ ചോദ്യത്തിന് പ്രസക്തിയുമില്ല' എന്നായിരുന്നു മാഷെലിൻ്റെ പ്രതികരണം. ലിസ്ബണിലെ പട്ടാള ഭരണകൂടവുമായി നേരിട്ടല്ലാതെ ഇടനിലക്കാർ വഴി ചർച്ചയിൽ ഏർപ്പെടുന്നത് മണ്ടത്തരമാണെന്ന് അദ്ദേഹത്തിന് ബോധ്യമായി. ഒരു വെടിനിർത്തലിന് മാഷെൽ വിസമ്മതിച്ചു. ഫ്രെലിമോ അതിന്റെ പ്രവർത്തനങ്ങൾ വ്യാപിപ്പിച്ചു. അങ്ങനെ മൊസാംബിക് പ്രദേശത്തെ യഥാർത്ഥ ഭരണാധികാരികളായി ഫ്രെലിമോ മാറി. പോർച്ചുഗീസ് സൈനികർ അവരുടെ ക്യാമ്പുകളിൽ ഒതുങ്ങിക്കൂടി. അങ്ങനെ സാംബിയയുടെ തലസ്ഥാനമായ ലുസാക്കയിൽ വച്ച് പോർച്ചുഗലിലെ സൈനിക ഭരണകൂടവും ഫ്രെലിമോയും തമ്മിൽ 1974 സെപ്റ്റംബർ 7ന് ഒപ്പിട്ട കരാർ പ്രകാരം 1975 ജൂൺ 25നകം മൊസാംബിക്കിൽ നിന്ന് പിന്മാറാമെന്ന് പോർച്ചുഗൽ സമ്മതിച്ചു. ഫ്രെലിമോയുടെ ജൊവാക്വിം ചിസാനോ (Joaquim Chissano) പ്രധാനമന്ത്രി ആവുമെന്ന് തീരുമാനിക്കപ്പെട്ടു. ഇതെത്തുടർന്ന് സമോറ മാഷെൽ താൻസാനിയയിൽ നിന്ന് മൊസാംബിക്കിലേക്ക് തിരികെയെത്തി. വഴിയിലുടനീളം ജനങ്ങളുടെ ആവേശകരമായ സ്വീകരണങ്ങൾ, മാഷെലിൻ്റെ തട്ടുപൊളിപ്പൻ പ്രസംഗങ്ങൾ.തുടർന്ന് ഫ്രെലിമോ കേന്ദ്ര കമ്മിറ്റി യോഗത്തിൽ വച്ച് ഭാവി മൊസാംബിക്കിൻ്റെ ഭരണഘടന തീരുമാനിക്കപ്പെട്ടു. സോഷ്യലിസത്തിൽ അധിഷ്ഠിതമായ ഏകകക്ഷി ഭരണമായിരുന്നു അത് വിഭാവന ചെയ്തത്. മനുഷ്യനെ മനുഷ്യൻ ചൂഷണം ചെയ്യുന്ന ഒരു സമൂഹം ഇല്ലാതാക്കാൻ പരിശ്രമിക്കുമെന്ന് മാഷെൽ പ്രഖ്യാപിച്ചു. സ്വാതന്ത്ര്യ ശേഷം. ഫ്രെലിമോയുടെ സ്ഥാപകനായ എഡ്വേർഡോ മോണ്ട്ലെൻ ഇതിനെ ഒരു മാർക്സിസ്റ്റ് ലെനിനിസ്റ്റ് സംഘടനയായാണ് രൂപീകരിച്ചത്. സമോറ മാഷെൽ ഇതിനെ ആശയപരമായി ബഹുദൂരം മുന്നോട്ടു കൊണ്ടുപോയി. സ്വാതന്ത്ര്യം കിട്ടിയ ഉടനെ തന്നെ ഫ്രെലിമോ സർക്കാർ മൊസാംബിക്കിലെ ഭൂമി മുഴുവൻ സർക്കാർ വകയാക്കി. ഇതുവരെയും ഭൂമിയുടെ എൺപത് ശതമാനത്തോളം വെള്ളക്കാരുടെ കൈയ്യിൽ ആയിരുന്നു. വ്യക്തികൾക്ക് സ്വന്തം ആവശ്യത്തിനു വേണ്ടി മാത്രം വീട് വയ്ക്കാൻ നിയമം അനുവദിച്ചു. എന്നാൽ.വീടുകൾ വാടകയ്ക്ക് കൊടുക്കാൻ പാടില്ല. പോർച്ചുഗീസുകാർ ഉപേക്ഷിച്ചുപോയ രമ്യഹർമ്യങ്ങളിൽ കറുത്ത വർഗ്ഗക്കാരെ താമസിപ്പിച്ചു. രാജ്യത്തെ വിദ്യാഭ്യാസം, ആരോഗ്യം എന്നീ മേഖലകൾ ദേശസാൽക്കരിച്ചതിലൂടെ ഈ രംഗത്ത് മുന്നിലുണ്ടായിരുന്ന കത്തോലിക്കാ സഭയുമായി ഫ്രെലിമോ സംഘർഷത്തിലായി. 1977ൽ ഫ്രെലിമോയുടെ പാർട്ടി കോൺഗ്രസ് തീരുമാനപ്രകാരം സമോറ മാഷെൽ രാജ്യത്തെ പ്രസിഡന്റായി. ലെനിനിസ്റ്റ് സംഘടനാ തത്വങ്ങൾ അനുസരിച്ച് പാർട്ടിയുടെ താഴെത്തട്ടിൽ മുതൽ 'ആഭ്യന്തര ജനാധിപത്യം' ആയിരുന്നു നടപ്പിലാക്കിയത്. സർക്കാർ സംവിധാനങ്ങൾ മുഴുവൻ പാർട്ടിയുടെ നിയന്ത്രണത്തിൽ പ്രവർത്തിച്ചു. രാഷ്ട്രീയ എതിരാളികൾ, സാമൂഹ്യ വിരുദ്ധർ, ലൈംഗിക തൊഴിലാളികൾ, പഴയ പോർച്ചുഗീസ് ഒറ്റുകാർ തുടങ്ങിയവരെ വിചാരണ കൂടാതെ തടവിലിട്ടു. മുപ്പതിനായിരത്താലേറെപ്പേർ ഇത്തരം തടങ്കൽ ക്യാമ്പുകളിൽ മരിച്ചതായി കണക്കാക്കപ്പെടുന്നു. സിംബാബ്‌വെ പ്രശ്നം വെള്ളക്കാരുടെ ഭരണം നിലനിന്നിരുന്ന റൊഡേഷ്യയിലെയും (സിംബാബ്‌വെ) സൗത്ത് ആഫ്രിക്കയിലെയും സർക്കാരുകൾ മൊസാംബിക്കിന് വെല്ലുവിളി ഉയർത്തി. മൊസാംബിക്കിൽ നിന്ന് ഓടിപ്പോയ വിമതരെയും പോർച്ചുഗീസ് ഭൂവുടമകളെയും ചേർത്ത് റൊഡേഷ്യയിലെ ഇയാൻ സ്മിത്ത് ഭരണകൂടം Mozambique National Resistance എന്നൊരു സംഘടന രൂപീകരിച്ചു. ഇത് റൊഡേഷ്യൻ സൈന്യത്തിന്റെ പൂർണ നിയന്ത്രണത്തിലാണ് പ്രവർത്തിച്ചിരുന്നത്. ഇവർ മൊസാംബിക് ഭരണകൂടത്തിനെതിരെ ആഭ്യന്തര യുദ്ധം (civil war) ആരംഭിച്ചെങ്കിലും അത് അടിച്ചമർത്തി. ഇതിന് മറുപടിയായി റൊഡേഷ്യയുടെ (സിംബാബ്‌വെ) മോചനത്തിനു വേണ്ടി പ്രവർത്തിച്ചിരുന്ന ZANUവിൻ്റെ (Zimbabwe African National Union) സൈനിക വിഭാഗമായിരുന്ന ZANLA (Zimbabwe African National Liberation Army)യ്ക്ക് മൊസാംബിക്കിൻ്റെ അതിർത്തി മൊത്തം മാഷെൽ തുറന്നു കൊടുത്തു. ZANU നേതാവായ റോബർട്ട് മുഗാബെ നേരത്തെ തന്നെ മൊസാംബിക്കിൽ കടന്നിരുന്നു. റൊഡേഷ്യയിലെ വിവിധ സ്വാതന്ത്ര്യ പ്രസ്ഥാനങ്ങൾ തമ്മിൽ സമവായം ഉണ്ടാക്കാൻ മാഷെൽ പരമാവധി ശ്രമിച്ചു. ZANLA പടയാളികളെ സഹായിക്കാൻ പരസ്യമായി മൊസാംബിക്ക് സൈനിക യൂണിറ്റുകളെ അയച്ചു കൊടുക്കാനും അദ്ദേഹം മടിച്ചില്ല. 1979 ആയപ്പോൾ സിംബാബ്‌വെയിലെ ഓരോ തരി മണ്ണും മൊസാംബിക് ഇൻ്റലിജൻസിൻ്റെ നിരീക്ഷണത്തിലായി. റൊഡേഷ്യയിൽ നിന്ന് പിന്മാറിയേ മതിയാവൂ എന്ന ഘട്ടം വന്നപ്പോൾ അവിടത്തെ വെള്ളക്കാരുടെ ഭരണകൂടം മുന്നോട്ടു വച്ച ഉപാധികൾ അംഗീകരിക്കാൻ റോബർട്ട് മുഗാബെ തയ്യാറല്ലായിരുന്നു. നിയമനിർമാണ സഭയിൽ വെള്ളക്കാരുടെ പ്രാതിനിധ്യം, ഭൂമിയുടെ മേൽ അവർക്കുള്ള അവകാശം എന്നിവയായിരുന്നു പ്രധാന കീറാമുട്ടികൾ. എന്നാൽ, മാഷെലിൻ്റെ നിർദേശ പ്രകാരം മുഗാബെ ഒത്തുതീർപ്പിന് വഴങ്ങി. (ഈ വിഷയങ്ങളിൽ റോബർട്ട് മുഗാബെ എടുത്ത 'ശരിയാക്കൽ നടപടികൾ' ഈയടുത്ത വർഷങ്ങളിലും സിംബാബ്‌വെയെ പ്രക്ഷുബ്ധമാക്കിയിരുന്നു). 1980ൽ സിംബാബ്‌വെ സ്വാതന്ത്ര്യം നേടിയ ശേഷം ആ രാജ്യം സന്ദർശിച്ച സമൊറ മാഷെൽ, ഗോത്രങ്ങളുടെ പേരിൽ തമ്മിലടിക്കുന്നത് നിർത്തിയാലേ സിംബാബ്‌വെയ്ക്ക് - ആഫ്രിക്കൻ രാജ്യങ്ങൾക്ക് പൊതുവെ - ദേശീയ ഐക്യം ഉറപ്പാക്കാൻ കഴിയൂവെന്ന് മാഷെൽ പറഞ്ഞു. ദക്ഷിണാഫ്രിക്ക മൊസാംബിക് സ്വാതന്ത്ര്യം നേടിയതോടെ ആഫ്രിക്കൻ നാഷണൽ കോൺഗ്രസിന്റെ പ്രവർത്തനകേന്ദ്രം താൻസാനിയയിൽ നിന്ന് മൊസാംബിക്കിലേക്ക് മാറി. അവരുടെ സായുധ വിഭാഗത്തിന് കൂടുതൽ പ്രൊഫെഷണലായ പരിശീലനം ലഭിച്ചു. ഇതോടെ ദക്ഷിണാഫ്രിക്കയിലെ വെള്ളക്കാരുടെ ഭരണകൂടം കുപിതരായി. 1981 ജൂൺ 30ന് ദക്ഷിണ മൊസാംബിക്കിലെ മട്ടൊല എന്ന പട്ടണത്തിൽ ദക്ഷിണാഫ്രിക്കൻ കമാൻഡോകൾ നടത്തിയ 'സർജിക്കൽ സ്ട്രൈക്കിൽ' ANCയുടെ സൈനിക വിഭാഗമായ ഉംഖോന്തോ വേ സിസ്‌വെയിലെ (Umkhonto we Sizwe, ദേശത്തിന്റെ കുന്തം എന്നർത്ഥം. MK എന്ന് ചുരുക്കപ്പേര്) പന്ത്രണ്ട് ഒളിപ്പോരാളികളെ വധിച്ചു. ഇതിന് പ്രതികരണമായി സമൊറ മാഷെൽ ANC നേതാവ് ഒലിവർ ടോംബോയെ മൊസാംബിക്കിലേക്ക് ക്ഷണിച്ചു വരുത്തി. മൊസാംബിക്കിൻ്റെ തലസ്ഥാനമായ മപുട്ടോയിൽ നടന്ന ഒരു പൊതുയോഗത്തിൽ വച്ച് ടോംബെയ്ക്ക് സ്വീകരണം നൽകി. വെള്ളക്കാരുടെ ഭരണകൂടം ദക്ഷിണാഫ്രിക്കയിൽ നിന്ന് പോവുക തന്നെ ചെയ്യുമെന്ന് ആ യോഗത്തിൽ മാഷെൽ പ്രഖ്യാപിച്ചു. ഇതോടെ മൊസാംബിക്കിലെ വിമതരെ ദക്ഷിണാഫ്രിക്ക പരസ്യമായി സഹായിച്ചു തുടങ്ങി. ദക്ഷിണാഫ്രിക്കയിൽ നിന്ന് ഹെലികോപ്റ്ററുകളിൽ അയച്ചു കിട്ടിയ ആയുധങ്ങളുമായി Mozambique National Resistance (RENAMO) എന്ന സംഘടന ഉയർത്തെഴുന്നേറ്റു. വടക്കൻ മൊസാംബിക് ഒഴികെ എല്ലായിടത്തും ആഭ്യന്തര യുദ്ധം രൂക്ഷമായി. ഇതോടെ ഫ്രെലിമോ അതിനിഷ്ഠൂരമായ ശിക്ഷാ നടപടികൾ സ്വീകരിച്ചു തുടങ്ങി. വിമതരോട് കൂറുപുലർത്തുന്നതായി സംശയമുള്ള എല്ലാവരെയും പിടികൂടി വിചാരണ കൂടാതെ വധിച്ചു. പക്ഷേ ഒരു വർഷത്തിന് ശേഷം, ഈ നിലപാടിൽ അയവു വന്നു. ഫ്രെലിമോ അണികൾക്കിടയിൽ തന്നെ അസ്വസ്ഥത ഉടലെടുക്കുന്നതായി മാഷെൽ മനസ്സിലാക്കിയതാണ് കാരണം. 1984ൽ മൊസാംബിക് പ്രസിഡന്റ് സമൊറെ മാഷെലും ദക്ഷിണാഫ്രിക്കൻ പ്രസിഡന്റ് PW ബോത്തയും വെടിനിർത്തൽ കരാർ ഒപ്പിട്ടു. RENAMOയ്ക്കുള്ള പിന്തുണ ദക്ഷിണാഫ്രിക്കയും ANCയ്ക്കുള്ള പിന്തുണ മൊസാംബിക്കും പിൻവലിക്കാമെന്നായിരുന്നു വ്യവസ്ഥ. എങ്കിലും രണ്ടു കൂട്ടരും പഴയ നിലപാടുകളും നടപടികളും തുടർന്നു. പാലിക്കാതിരിക്കാൻ വേണ്ടി മാത്രം ഒപ്പിട്ട ഒരു കരാറായിരുന്നു അത്. മൊസാംബിക്കിലെ കാസാ ബനാനയിലുള്ള ഒരു RENAMO ക്യാമ്പിലേക്ക് ദക്ഷിണാഫ്രിക്കർ വിദേശകാര്യ ഉപമന്ത്രി ഹെലികോപ്റ്ററിൽ വന്നിറങ്ങിയത് മാഷെലിനെ ചൊടിപ്പിച്ചു. 1985ൽ സിംബാബ്‌വെയുമായി ചേർന്ന് മൊസാംബിക് RENAMO ക്യാമ്പുകളിൽ മിന്നലാക്രമണം നടത്തി. നിരവധി വിമതർ കൊല്ലപ്പെട്ടു. സിംബാബ്‌വെ പാരാമിലിട്ടറി വിഭാഗം കാസാ ബനാനയിലെ വിമത ക്യാമ്പ് നാമാവശേഷമാക്കി. ഇത് ദക്ഷിണാഫ്രിക്കയിലെ വർണവെറിയൻ ഭരണകൂടത്തിൻ്റെ മനസ്സിലെ നീറുന്ന മുറിവായി. (അയൽരാജ്യമായ മലാവി മാത്രമാണ് ആഫ്രിക്കയിൽ ദക്ഷിണാഫ്രിക്കൻ ഭരണകൂടത്തെ പിന്തുണച്ചിരുന്നത്. ഇവരുടെ പിന്തുണയോടെ, RENAMO വിമതർ കുറച്ചു കാലം കൂടെ പൊരുതി. ദക്ഷിണാഫ്രിക്കയിൽ വെള്ളക്കാർ അധികാരത്തിനു പുറത്തായതോടെ മൊസാംബിക്കിലെ ആഭ്യന്തര യുദ്ധം താനേ കെട്ടടങ്ങി). സമോറ മാഷെലിൻ്റെ മരണം മൊസാംബിക്കിലെപ്പോലെ പോർച്ചുഗീസ് ഭരണത്തിൽ നിന്ന് സ്വാതന്ത്ര്യം നേടിയ അംഗോളയിലും ആഭ്യന്തര കലാപം രൂക്ഷമായിരുന്നു. അവിടത്തെ UNITA കലാപകാരികളെ സമീപരാജ്യമായ സയറിലെ ഏകാധിതി മൊബുട്ടു സെസോ സെക്കോയാണ് പിന്തുണച്ചിരുന്നത്. UNITA, RENAMO വിഷയങ്ങൾ ചർച്ച ചെയ്യാൻ ആഫ്രിക്കൻ മുൻനിര രാഷ്ട്രങ്ങളുടെ ഒരു ഉച്ചകോടി സാംബിയയിലെ 'മ്പാല' എന്ന പട്ടണത്തിൽ ചേർന്നു (1987 ഒക്ടോബർ 19). ഉച്ചകോടിയിൽ സമോറ മാസെലും പങ്കെടുത്തു. യോഗം കഴിഞ്ഞ് രാത്രിയിൽ മടങ്ങാനൊരുങ്ങിയ മാഷെലിനോട്, രാത്രിയിൽ യാത്ര സുരക്ഷിതമല്ലെന്നും ഉച്ചകോടിയിൽ പങ്കെടുത്ത എല്ലാ രാഷ്ട്രത്തലവന്മാർക്കും മ്പാലയിൽ താമസ സൗകര്യം ഏർപ്പെടുത്തിയിട്ടുണ്ടെന്നും സാമ്പിയൻ അധികൃതർ അറിയിച്ചു. എന്നാൽ, പിറ്റേന്ന് രാവിലെ തന്നെ തനിക്ക് മൊസാംബിക്കിലെ സൈന്യത്തിൽ നടത്തേണ്ട അഴിച്ചു പണിയെപ്പറ്റി ചർച്ച ചെയ്യാൻ ചേരുന്ന പാർട്ടി ഉന്നത തല യോഗത്തിൽ പങ്കെടുക്കാൻ ഉള്ളതുകൊണ്ട് പോയേ മതിയാവൂ എന്ന് പറഞ്ഞ് മാഷെൽ യാത്ര തിരിച്ചു. മാഷെലും സംഘവും സഞ്ചരിച്ച വിമാനം ദക്ഷിണാഫ്രിക്കയ്ക്ക് മുകളിൽ വച്ച് തകർന്നു. മാഷെൽ ഉൾപ്പെടെ മുപ്പത്തിമൂന്നുപേർ കൊല്ലപ്പെട്ടു. ഒമ്പതുപേർ രക്ഷപ്പെട്ടു. സംഭവം അന്വേഷിക്കാൻ ദക്ഷിണാഫ്രിക്കൻ സർക്കാർ നിയോഗിച്ച കമ്മീഷൻ റിപ്പോർട്ടിൽ പൈലറ്റിന്റെ പിഴവുകൊണ്ടാണ് അപകടം നടന്നതെന്ന് കണ്ടെത്തി. എന്നാൽ ഈ റിപ്പോർട്ട് മൊസാംബിക് തള്ളി. പൈലറ്റിന് തെറ്റായ വിവരങ്ങൾ നൽകി അപകടം വരുത്തുകയായിരുന്നെന്ന് അവർ ആരോപിച്ചു. ദക്ഷിണാഫ്രിക്കയുടെയും സോവിയറ്റ് യൂണിയന്റെയും രഹസ്യാന്വേഷണ ഏജൻസികൾ സംയുക്തമായി നടത്തിയ നീക്കമാണ് മാഷെലിൻ്റെ അപകടമരണത്തിനു പിന്നിൽ എന്നൊരു തിയറി സമീപകാലത്ത് ഉദയം ചെയ്തിട്ടുണ്ട്. 1987 ഒക്ടോബർ 26ന് മപുട്ടോയിൽ സമൊറ മാഷെലിൻ്റെ ശവസംസ്‌കാരം നടന്നു. പ്രമുഖ ലോകനേതാക്കൾ പങ്കെടുത്ത ഈ ചടങ്ങിൽ അമേരിക്കൻ പ്രസിഡന്റ് റൊണാൾഡ് റീഗൻ്റെ മകൾ മൗറീനും പങ്കെടുത്തു. ആഫ്രിക്കൻ ഭൂഖണ്ഡത്തിൽ സ്വാധീനം ഉറപ്പിക്കാൻ സോവിയറ്റ് യൂണിയൻ നടത്തിയ ശ്രമങ്ങൾക്ക് പുറംതിരിഞ്ഞു നിന്നതിൻ്റെ പേരിൽ അമേരിക്കയ്ക്ക് മാഷെലിനെ ഇഷ്ടമായിരുന്നു - ആ ഇഷ്ടം അദ്ദേഹം ആഗ്രഹിച്ചില്ല എന്നത് വേറെ കാര്യം. (മൊസാംബിക്കിൻ്റെ സ്വാതന്ത്ര്യ സമരത്തെ സോവിയറ്റ് യൂണിയൻ ഉൾപ്പെടെയുള്ള കമ്മ്യൂണിസ്റ്റ് ചേരിയും ഇന്ത്യ ഉൾപ്പെടെയുള്ള ചേരിചേരാ രാജ്യങ്ങളും പൂർണമായും പിന്തുണച്ചു. എന്നാൽ NATO സഖ്യകക്ഷിയായ പോർച്ചുഗലിനെ അമേരിക്കയും ബ്രിട്ടനും ഫ്രാൻസും പിന്തുണച്ചു). മൊസാംബിക്കിൻ്റെ ഏറ്റവും വലിയ സുഹൃത്ത് ഇറ്റലി ആയിരുന്നു. ഒന്നാം ലോക മഹായുദ്ധം കഴിഞ്ഞപ്പോൾ തന്നെ ആഫ്രിക്കൻ കോളനികൾ നഷ്ടപ്പെട്ട ഇറ്റലി, തുടർന്നും കോളനികൾ കൈവശം വച്ചിരുന്ന സഖ്യകക്ഷികളോട് - പ്രത്യേകിച്ച് പോർച്ചുഗലിനോട് - കലിപ്പിലായിരുന്നു. ഇവർക്കിട്ട് പണിയാനുള്ള ഒരു അവസരവും ഇറ്റലി പാഴാക്കിയില്ല. ഫ്രെലിമോയിൽ ചേരാൻ വീട് വിട്ടു പോകുന്നതിനു മുമ്പേ മാഷെൽ രണ്ടു വിവാഹം കഴിച്ചിരുന്നു (ഔദ്യോഗികമല്ല). താൻസാനിയയിൽ ജീവിക്കുമ്പോൾ ജോസ്യാന അബ്യാഥാർ മുതെംബ എന്ന വനിതാ ഗറില്ലാ നേതാവിനെ വിവാഹം ചെയ്തു. 1971ൽ ഇവർ രക്താർബുദം ബാധിച്ചു മരിച്ചു. ഇവരാണ് ഔദ്യോഗികമായി ആദ്യ ഭാര്യ. മാഷെലിൻ്റെ രണ്ടാം ഭാര്യയായ ഗ്രെക്ക (Graça Simbine Machel) 1973ലാണ് ഫ്രെലിമോയിൽ ചേർന്നത്. മൊസാംബിക്കിന് സ്വാതന്ത്ര്യം ലഭിച്ച് മൂന്നു മാസം കഴിഞ്ഞപ്പോൾ മാഷെൽ ഗ്രെക്കയെ വിവാഹം ചെയ്തു. ജൊവാക്വിം ചിസാനോ മന്ത്രിസഭയിൽ വിദ്യാഭ്യാസ - സാംസ്കാരിക മന്ത്രി ആയിരുന്നു ഗ്രെക്ക. ഇവർക്ക് ഒരു മകനും മകളും ജനിച്ചു. മാഷെലിൻ്റെ എല്ലാ ബന്ധങ്ങളിലെയും മക്കൾ ഒരുമിച്ച് പ്രസിഡന്റിൻ്റെ കൊട്ടാരത്തിലാണ് വളർന്നത്. മാഷെലിൻ്റെ മരണത്തിന് പന്ത്രണ്ട് വർഷങ്ങൾക്ക് ശേഷം ഗ്രെക്ക, ദക്ഷിണാഫ്രിക്കൻ പ്രസിഡന്റ് നെൽസൺ മണ്ടേലയെ വിവാഹം ചെയ്തു (1998). ഗ്രെക്കയ്ക്ക് 53ഉം മണ്ടേലയ്ക്ക് എൺപതും വയസ്സായിരുന്നു അപ്പോൾ പ്രായം. അങ്ങനെ ചരിത്രത്തിൽ ആദ്യമായി രണ്ടു രാജ്യങ്ങളിലെ പ്രഥമ വനിതയായ ആദ്യ വ്യക്തിയായി ഗ്രെക്ക. രാഷ്ട്രീയ ചേരി ഏതായാലും ലോകമെമ്പാടും പൊരുതുന്ന ശക്തികൾക്ക് വലിയ ആവേശമായിരുന്നു, മാഷെൽ. സ്വന്തം രാജ്യത്തിൻ്റെ സ്വാതന്ത്ര്യം കാത്തു സൂക്ഷിക്കുകയും അനീതിക്കെതിരെ പടപൊരുതുന്ന ആഫ്രിക്കൻ രാജ്യങ്ങളുടെ പൊതു മുന്നണിയ്ക്ക് കരുത്ത് പകരുകയും ചെയ്തു എന്നതാണ് ചരിത്രത്തിൽ അദ്ദേഹത്തിന്റെ മുദ്ര.
