---
title: "കൊത്തയിലെ രാജാവും ഡീഗ്രെഡേഷനും"
date: 2023-09-01T05:15:34
draft: false
categories: ["Society"]
tags: ['dulquar Salmaan', 'king of kotha']
author: "Beaumaris"
---

<strong>കൊത്തയിലെ രാജാവും ഡീഗ്രെഡേഷനും</strong>

<strong>Sajeev Kumar Saji</strong>

എനിക്കിത് ആദ്യത്തെ അനുഭവമല്ല - ഒരു പടത്തിന്‌ അത് ഇറങ്ങും മുന്‍പു തന്നെ മീഡിയകളില്‍ അസാമാന്യ ഹൈപ് കിട്ടുന്നു, പക്ഷേ അത് റിലീസ് ചെയ്ത അന്നു മുതല്‍ എല്ലാവരും കേറി അങ്ങു മേയുന്നു! മോഹന്‍ലാല്‍ - പ്രിയദര്‍ശന്‍ റ്റീമിന്റെ ''മരക്കാര്‍'' എന്ന ചിത്രത്തിന്റേതാണ്‌ എന്റെ ആദ്യത്തെ അനുഭവം എന്നു പറഞ്ഞത്. പടം കാണാനായി കുടുംബസമേതം തീയറ്ററില്‍ ചെന്നപ്പോള്‍ അവിടെ കൂടി നിന്ന ചിലര്‍ ഇങ്ങോട്ടുവന്നൂ ചോദിക്കുകയാണ്‌ - '' മാഷേ, ഈ പടത്തിനു തന്നെ കേറണോ, നിങ്ങള്‍ക്കൊന്നും വേറെ ഒരു പടവും കിട്ടിയില്ലേ?'' എന്ന്.

<img class="size-full wp-image-416753 aligncenter" src="https://cdn.boolokam.com/articles/2023/09/fw.jpg" alt="" width="1280" height="720" />ദുല്‍ക്കര്‍ സല്‍മാന്റെ 'കിങ്ങ് ഓഫ് കൊത്ത''യുടെയും അനുഭവം വ്യത്യസ്തമല്ല. ചിത്രത്തെ സംബന്ധിച്ച സകല റിവ്യൂകളും നെഗറ്റീവ് ലൈനിലുള്ളത്. ഒരു തല്ലിപ്പൊളി പടം എന്ന ലേബല്‍ ചിത്രത്തിനു നല്‍കാന്‍ പലര്‍ക്കും വെമ്പലുള്ളതുപോലെ! ഞാന്‍ പടം കാണും മുന്‍പ് അതു സൂചിപ്പിച്ച് സോഷ്യല്‍ മീഡിയയില്‍ സ്റ്റാറ്റസ് ഇട്ടിരുന്നു, പടത്തിനു ശേഷം നോക്കിയപ്പോള്‍ സുഹൃത്തുക്കളില്‍ പലരും ചോദിക്കുന്നു - '' കാശു പോയി അല്ലേ?'' ഇതു ചോദിച്ചവരില്‍ പടം കണ്ടവരാകട്ടെ തുലോം കുറവും! ഒരു ചിത്രത്തിനെതിരേ ആസൂത്രിതമായി ചില കോണുകളില്‍ നിന്നും ഉണ്ടായ ഡീഗ്രെഡേഷന്‍ പടത്തെ എത്രകണ്ട് ബാധിക്കുമെന്ന് ഇതില്പ്പരം തെളിവു വേണോ?

'കിങ്ങ് ഓഫ് കൊത്ത' കെങ്കേമമായ ഒരു ചിത്രമെന്നല്ല ഞാന്‍ അര്‍ത്ഥമാക്കുന്നത്. ഒരുപിടി പോസിറ്റീവുകള്‍, അതേപോലെ ചില നെഗറ്റീവുകള്‍ എല്ലാമുള്‍പ്പെട്ട ഒരു തട്ടുപൊളിപ്പന്‍ ഗാങ്സ്റ്റര്‍ ചിത്രം - ഇതാണ്‌ ഞാന്‍ കണ്ട 'കിങ്ങ് ഓഫ് കൊത്ത'. അല്ലാതെ ഒരു തല്ലിപ്പൊളി പടം എന്ന ലേബല്‍ ഒരിക്കലുമീ ചിത്രം അര്‍ഹിക്കുന്നില്ല.
ചിത്രത്തിന്റെ കഥയിലേക്ക് കടക്കുന്നില്ല. കഥയിലോ അവതരണത്തിലോ അത്രകണ്ട് പുതുമയും പറയാനില്ല താനും. നമ്മളിതുവരെ കണ്ടു വന്നിട്ടുള്ള സ്റ്റൈലിഷ് ഗാങ്സ്റ്റര്‍ മൂവികളുടെ ചുവടുപിടിച്ച്, ത്രസിപ്പിക്കുന്ന പശ്ചാത്തല സംഗീതത്തിന്റെയും മികച്ച ആക്ഷന്‍ രംഗങ്ങളുടെയും പിന്‍‌ബലത്തോടെ ഒരുക്കിയ ഒരു മാസ് മൂവീ - അതാണ്‌ 'കിങ്ങ് ഓഫ് കൊത്ത' എന്റെ അനുഭവത്തില്‍.

ചിത്രത്തിന്റെ ഏറ്റവും മികച്ച ഘടകം ദുല്‍ക്കര്‍ സല്‍മാന്‍ എന്ന താരത്തിന്റെ സാന്നിധ്യം തന്നെയാണ്‌. ദുല്‍ക്കറിന്റെ ഉജ്ജ്വലപ്രകടനം, അത് കണ്ടുതന്നെ അറിയേണ്ടതാണ്‌, പ്രത്യേകിച്ചും ആക്ഷന്‍ രംഗങ്ങളില്‍. ഇത്തരമൊരു 'ലാര്‍ജര്‍ ദാന്‍ ലൈഫ്' കഥാപാത്രത്തെ കൈയ്യൊതുക്കത്തോടെ രംഗത്തു കൊണ്ടുവരാന്‍ ദുല്‍ക്കറിനു കഴിഞ്ഞു എന്നത് അദ്ദേഹത്തിന്‌ ക്രെഡിറ്റുതന്നെയാണ്‌. തന്റെയീ ആദ്യചിത്രം കൊണ്ടു തന്നെ സം‌വിധായകന്‍ എന്ന നിലയില്‍ അഭിലാഷ് ജോഷി വരവറിയിച്ചു കഴിഞ്ഞു. ചിത്രത്തിലെ മറ്റഭിനേതാക്കളും തങ്ങളുടെ റോളുകള്‍ ഭംഗിയാക്കി. ചിത്രത്തിന്റെ സാങ്കേതികവശങ്ങളും നിലവാരമുള്ളതു തന്നെ, പ്രത്യേകിച്ചും ജേയ്ക്സ് ബിജോയുടെ പശ്ചാത്തല സംഗീതം.

<img class="size-full wp-image-416754 aligncenter" src="https://cdn.boolokam.com/articles/2023/09/dqffff.jpg" alt="" width="1200" height="654" />ഇനി ചിത്രത്തില്‍ നന്നാക്കണമായിരുന്നു എന്നു തോന്നിയ കാര്യങ്ങളെപ്പറ്റി പറയാം. ആദ്യം പറയേണ്ടത് കഥ - തിരക്കഥ വിഭാഗത്തെപ്പറ്റിയാണ്‌. അത്രക്കു മോശമാണെന്നല്ല, പക്ഷേ എത്രയോ നന്നാക്കാമായിരുന്നു. പതിവു ചേരുവകളില്‍ നിന്നൊരു മാറ്റത്തിനായി ശ്രമിച്ച് അതേ ചേരുവകളില്‍ തന്നെ തിരിച്ചെത്തിയ അവസ്ഥയാണ്‌ ചിത്രം കാണിച്ചു തരുന്നത്. ചിത്രത്തില്‍ നായകന്റെ എതിരാളിയായി വന്ന 'കണ്ണന്‍ ഭായ്' എന്ന കഥാപാത്രം കുറച്ചുകൂടി ഇമ്പാക്റ്റ് ഉണ്ടാക്കിയിരുന്നെങ്കില്‍ ചിത്രം വേറെ ലെവലിലേക്കുയര്‍ന്നേനേ. അതുപോലെ തന്നെ ചിത്രത്തിലെ പ്രധാന സ്ത്രീകഥാപാത്രങ്ങളുടെ സൃഷ്ടിയിലും അവതരണത്തിലും അനവധി പാളിച്ചകള്‍ കടന്നുകൂടിയിട്ടുള്ളതായി തോന്നി, കഥയെ പലയിടത്തും അതൊക്കെ ബാധിക്കുകയും ചെയ്തിട്ടുണ്ട്. മൂന്നു മണിക്കൂറോളമുള്ള ചിത്രത്തിന്റെ ദൈര്‍ഘ്യവും അല്പം കുറക്കാമായിരുന്നു.

ഇങ്ങനെയൊക്കെയാണെങ്കിലും കണ്ടിരിക്കാവുന്ന ചിത്രം തന്നെയാണ്‌ 'കിങ്ങ് ഓഫ് കൊത്ത'. തീയറ്ററില്‍ നിറഞ്ഞെത്തിയ കാണികളും ചിത്രത്തിനു ശേഷം ലഭിച്ച ഹര്‍ഷാരവവും അതുതന്നെയാണ്‌ സൂചിപ്പിച്ചതും. പിന്നെ, ഓരോരുത്തരുടെയും അസ്വാദനം ഓരോ തരത്തിലാവാം, ഒരാള്‍ക്കിഷ്ടമാവുന്നത് മറ്റൊരാള്‍ക്കിഷ്ടമായില്ലെന്നു വരാം. ഈ ചിത്രത്തെ സംബന്ധിച്ച്, ഇത് നൂറു ശതമാനം ഒരു ദുല്‍ക്കര്‍ സല്‍മാന്‍ ചിത്രമാണ്‌, ദുല്‍ക്കര്‍ നിറഞ്ഞാടുന്നൊരു മാസ് എന്റര്‍ടെയ്നര്‍.


![കൊത്തയിലെ രാജാവും ഡീഗ്രെഡേഷനും](https://cdn.boolokam.com/articles/2023/09/fw.jpg)**കൊത്തയിലെ രാജാവും ഡീഗ്രെഡേഷനും** **Sajeev Kumar Saji** എനിക്കിത് ആദ്യത്തെ അനുഭവമല്ല - ഒരു പടത്തിന്‌ അത് ഇറങ്ങും മുന്‍പു തന്നെ മീഡിയകളില്‍ അസാമാന്യ ഹൈപ് കിട്ടുന്നു, പക്ഷേ അത് റിലീസ് ചെയ്ത അന്നു മുതല്‍ എല്ലാവരും കേറി അങ്ങു മേയുന്നു! മോഹന്‍ലാല്‍ - പ്രിയദര്‍ശന്‍ റ്റീമിന്റെ ''മരക്കാര്‍'' എന്ന ചിത്രത്തിന്റേതാണ്‌ എന്റെ ആദ്യത്തെ അനുഭവം എന്നു പറഞ്ഞത്. പടം കാണാനായി കുടുംബസമേതം തീയറ്ററില്‍ ചെന്നപ്പോള്‍ അവിടെ കൂടി നിന്ന ചിലര്‍ ഇങ്ങോട്ടുവന്നൂ ചോദിക്കുകയാണ്‌ - '' മാഷേ, ഈ പടത്തിനു തന്നെ കേറണോ, നിങ്ങള്‍ക്കൊന്നും വേറെ ഒരു പടവും കിട്ടിയില്ലേ?'' എന്ന്. ദുല്‍ക്കര്‍ സല്‍മാന്റെ 'കിങ്ങ് ഓഫ് കൊത്ത''യുടെയും അനുഭവം വ്യത്യസ്തമല്ല. ചിത്രത്തെ സംബന്ധിച്ച സകല റിവ്യൂകളും നെഗറ്റീവ് ലൈനിലുള്ളത്. ഒരു തല്ലിപ്പൊളി പടം എന്ന ലേബല്‍ ചിത്രത്തിനു നല്‍കാന്‍ പലര്‍ക്കും വെമ്പലുള്ളതുപോലെ! ഞാന്‍ പടം കാണും മുന്‍പ് അതു സൂചിപ്പിച്ച് സോഷ്യല്‍ മീഡിയയില്‍ സ്റ്റാറ്റസ് ഇട്ടിരുന്നു, പടത്തിനു ശേഷം നോക്കിയപ്പോള്‍ സുഹൃത്തുക്കളില്‍ പലരും ചോദിക്കുന്നു - '' കാശു പോയി അല്ലേ?'' ഇതു ചോദിച്ചവരില്‍ പടം കണ്ടവരാകട്ടെ തുലോം കുറവും! ഒരു ചിത്രത്തിനെതിരേ ആസൂത്രിതമായി ചില കോണുകളില്‍ നിന്നും ഉണ്ടായ ഡീഗ്രെഡേഷന്‍ പടത്തെ എത്രകണ്ട് ബാധിക്കുമെന്ന് ഇതില്പ്പരം തെളിവു വേണോ? 'കിങ്ങ് ഓഫ് കൊത്ത' കെങ്കേമമായ ഒരു ചിത്രമെന്നല്ല ഞാന്‍ അര്‍ത്ഥമാക്കുന്നത്. ഒരുപിടി പോസിറ്റീവുകള്‍, അതേപോലെ ചില നെഗറ്റീവുകള്‍ എല്ലാമുള്‍പ്പെട്ട ഒരു തട്ടുപൊളിപ്പന്‍ ഗാങ്സ്റ്റര്‍ ചിത്രം - ഇതാണ്‌ ഞാന്‍ കണ്ട 'കിങ്ങ് ഓഫ് കൊത്ത'. അല്ലാതെ ഒരു തല്ലിപ്പൊളി പടം എന്ന ലേബല്‍ ഒരിക്കലുമീ ചിത്രം അര്‍ഹിക്കുന്നില്ല. ചിത്രത്തിന്റെ കഥയിലേക്ക് കടക്കുന്നില്ല. കഥയിലോ അവതരണത്തിലോ അത്രകണ്ട് പുതുമയും പറയാനില്ല താനും. നമ്മളിതുവരെ കണ്ടു വന്നിട്ടുള്ള സ്റ്റൈലിഷ് ഗാങ്സ്റ്റര്‍ മൂവികളുടെ ചുവടുപിടിച്ച്, ത്രസിപ്പിക്കുന്ന പശ്ചാത്തല സംഗീതത്തിന്റെയും മികച്ച ആക്ഷന്‍ രംഗങ്ങളുടെയും പിന്‍‌ബലത്തോടെ ഒരുക്കിയ ഒരു മാസ് മൂവീ - അതാണ്‌ 'കിങ്ങ് ഓഫ് കൊത്ത' എന്റെ അനുഭവത്തില്‍. ചിത്രത്തിന്റെ ഏറ്റവും മികച്ച ഘടകം ദുല്‍ക്കര്‍ സല്‍മാന്‍ എന്ന താരത്തിന്റെ സാന്നിധ്യം തന്നെയാണ്‌. ദുല്‍ക്കറിന്റെ ഉജ്ജ്വലപ്രകടനം, അത് കണ്ടുതന്നെ അറിയേണ്ടതാണ്‌, പ്രത്യേകിച്ചും ആക്ഷന്‍ രംഗങ്ങളില്‍. ഇത്തരമൊരു 'ലാര്‍ജര്‍ ദാന്‍ ലൈഫ്' കഥാപാത്രത്തെ കൈയ്യൊതുക്കത്തോടെ രംഗത്തു കൊണ്ടുവരാന്‍ ദുല്‍ക്കറിനു കഴിഞ്ഞു എന്നത് അദ്ദേഹത്തിന്‌ ക്രെഡിറ്റുതന്നെയാണ്‌. തന്റെയീ ആദ്യചിത്രം കൊണ്ടു തന്നെ സം‌വിധായകന്‍ എന്ന നിലയില്‍ അഭിലാഷ് ജോഷി വരവറിയിച്ചു കഴിഞ്ഞു. ചിത്രത്തിലെ മറ്റഭിനേതാക്കളും തങ്ങളുടെ റോളുകള്‍ ഭംഗിയാക്കി. ചിത്രത്തിന്റെ സാങ്കേതികവശങ്ങളും നിലവാരമുള്ളതു തന്നെ, പ്രത്യേകിച്ചും ജേയ്ക്സ് ബിജോയുടെ പശ്ചാത്തല സംഗീതം. ![](https://cdn.boolokam.com/articles/2023/09/dqffff.jpg)ഇനി ചിത്രത്തില്‍ നന്നാക്കണമായിരുന്നു എന്നു തോന്നിയ കാര്യങ്ങളെപ്പറ്റി പറയാം. ആദ്യം പറയേണ്ടത് കഥ - തിരക്കഥ വിഭാഗത്തെപ്പറ്റിയാണ്‌. അത്രക്കു മോശമാണെന്നല്ല, പക്ഷേ എത്രയോ നന്നാക്കാമായിരുന്നു. പതിവു ചേരുവകളില്‍ നിന്നൊരു മാറ്റത്തിനായി ശ്രമിച്ച് അതേ ചേരുവകളില്‍ തന്നെ തിരിച്ചെത്തിയ അവസ്ഥയാണ്‌ ചിത്രം കാണിച്ചു തരുന്നത്. ചിത്രത്തില്‍ നായകന്റെ എതിരാളിയായി വന്ന 'കണ്ണന്‍ ഭായ്' എന്ന കഥാപാത്രം കുറച്ചുകൂടി ഇമ്പാക്റ്റ് ഉണ്ടാക്കിയിരുന്നെങ്കില്‍ ചിത്രം വേറെ ലെവലിലേക്കുയര്‍ന്നേനേ. അതുപോലെ തന്നെ ചിത്രത്തിലെ പ്രധാന സ്ത്രീകഥാപാത്രങ്ങളുടെ സൃഷ്ടിയിലും അവതരണത്തിലും അനവധി പാളിച്ചകള്‍ കടന്നുകൂടിയിട്ടുള്ളതായി തോന്നി, കഥയെ പലയിടത്തും അതൊക്കെ ബാധിക്കുകയും ചെയ്തിട്ടുണ്ട്. മൂന്നു മണിക്കൂറോളമുള്ള ചിത്രത്തിന്റെ ദൈര്‍ഘ്യവും അല്പം കുറക്കാമായിരുന്നു. ഇങ്ങനെയൊക്കെയാണെങ്കിലും കണ്ടിരിക്കാവുന്ന ചിത്രം തന്നെയാണ്‌ 'കിങ്ങ് ഓഫ് കൊത്ത'. തീയറ്ററില്‍ നിറഞ്ഞെത്തിയ കാണികളും ചിത്രത്തിനു ശേഷം ലഭിച്ച ഹര്‍ഷാരവവും അതുതന്നെയാണ്‌ സൂചിപ്പിച്ചതും. പിന്നെ, ഓരോരുത്തരുടെയും അസ്വാദനം ഓരോ തരത്തിലാവാം, ഒരാള്‍ക്കിഷ്ടമാവുന്നത് മറ്റൊരാള്‍ക്കിഷ്ടമായില്ലെന്നു വരാം. ഈ ചിത്രത്തെ സംബന്ധിച്ച്, ഇത് നൂറു ശതമാനം ഒരു ദുല്‍ക്കര്‍ സല്‍മാന്‍ ചിത്രമാണ്‌, ദുല്‍ക്കര്‍ നിറഞ്ഞാടുന്നൊരു മാസ് എന്റര്‍ടെയ്നര്‍.
