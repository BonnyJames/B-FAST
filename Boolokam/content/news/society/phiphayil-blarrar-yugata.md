---
title: "ഫിഫയില്‍ ബ്ലാറ്റര്‍ യുഗത്തിന് തിരശീല വീഴുന്നു."
date: 2015-06-03T08:17:58
draft: false
categories: ["Society"]
tags: []
author: "jefin"
---

<a href="https://cdn.boolokam.com/articles/2015/06/Sepp_boolokam.jpg"><img class="aligncenter size-full wp-image-206474" src="https://cdn.boolokam.com/articles/2015/06/Sepp_boolokam.jpg" alt="Sepp_boolokam" width="620" height="372" /></a>
അഴിമതി ആരോപണങ്ങളെ ശക്തമായി അതിജീവിച്ച് തുടര്‍ച്ചയായി അഞ്ചാം തവണയും ഫിഫയുടെ പ്രസിഡണ്ട് ആയി കഴിഞ്ഞ ദിവസം തിരഞ്ഞെടുക്കപ്പെട്ട സെപ്പ് ബ്ലാറ്റര്‍ ഫിഫ പ്രസിഡണ്ട് സ്ഥാനം രാജി വച്ച് ഒഴിയുമ്പോള്‍ അവസാനിക്കുന്നത് 35 വര്ഷം നീണ്ടുനിന്ന ആധിപത്യമാണ്. സെപ്പ് ബ്ലാറ്ററെക്കുറിച്ച് അറിഞ്ഞിരിക്കേണ്ട ചില കാര്യങ്ങള്‍:

1936ല്‍ സ്വിറ്റ്‌സര്‍ലാന്‍ഡില്‍ ജനനം. മൂന്നു വിവാഹങ്ങള്‍. ഒരു മകള്‍.

1975ല്‍ ടെക്‌നിക്കല്‍ ഡയറക്ടര്‍ ആയി ഫിഫയിലേയ്ക്ക്. 7 വര്‍ഷങ്ങള്‍ക്കു ശേഷം 1981ല്‍ ഫിഫയുടെ ജനറല്‍ സെക്രട്ടറി ആയി. 17 വര്‍ഷങ്ങള്‍ ജനറല്‍ സെക്രട്ടറി ആയി സേവനം ചെയ്തു. 1998ല്‍ ആദ്യമായി ഫിഫ പ്രസിഡന്റ്. വീണ്ടും 17 വര്‍ഷങ്ങള്‍ പ്രസിഡണ്ട് സ്ഥാനം. അങ്ങനെ ആകെ തുടര്‍ച്ചയായി 40 വര്‍ഷങ്ങളാണ് സെപ്പ് ബ്ലാറ്റര്‍ ഫിഫയുടെ അമരക്കാരന്‍ ആയി പ്രവര്‍ത്തിച്ചത്.

ഫിഫയിലേയ്ക്ക് വരുന്നതിന് മുന്‍പ് ബ്ലാറ്റര്‍ ഒരു സ്‌പോര്‍ട്‌സ് ജേര്‍ണലിസ്റ്റ് ആയിരുന്നു. സ്‌പോര്‍ട്‌സ് ജേര്‍ണലിസ്റ്റുകളുടെ അന്താരാഷ്ട്ര സംഘടനയായ ഇന്റര്‍നാഷണല്‍ അസോസിയേഷന്‍ ഓഫ് സ്‌പോര്‍ട്‌സ് ജേര്‍ണലിസ്റ്റ്‌സില്‍ അംഗത്വവും ഉണ്ടായിരുന്നു.

സ്ത്രീകള്‍ ഫുട്‌ബോള്‍ കളിക്കുന്നതിനെപ്പറ്റി ബ്ലാറ്റര്‍ നടത്തിയ പരാമര്‍ശങ്ങള്‍ ഏറെ വിവാദങ്ങള്‍ക്ക് വഴി തെളിച്ചിരുന്നു. സ്ത്രീ ഫുട്‌ബോള്‍ എങ്ങനെ കൂടുതല്‍ ജനകീയമാക്കാം എന്ന ചോദ്യത്തിന് കൂടുതല്‍ സ്ത്രീത്വം തോന്നിക്കുന്ന വസ്ത്രധാരണം കളിയില്‍ സ്വീകരിച്ചാല്‍ കൂടുതല്‍ കാണികളെ ലഭിക്കും എന്നായിരുന്നു ബ്ലാറ്ററുടെ മറുപടി.

വര്‍ഗീയത, സ്വവര്‍ഗഭോഗം, ദാമ്പത്യേതര ബന്ധങ്ങള്‍ എന്നിവയെക്കുറിച്ച് ബ്ലാറ്റര്‍ പലപ്പോഴായി നടത്തിയ പരാമര്‍ശങ്ങളും ഏറെ വിമര്‍ശനവിധേയമായിരുന്നു.

വര്‍ഷങ്ങളായി ഫിഫയുടെ ഉന്നത ഉദ്യോഗസ്ഥര്‍ നടത്തിവന്ന വന്‍ അഴിമതിയുടെ കണക്കുകള്‍ അമേരിക്കന്‍ രഹസ്യാന്വേഷണ എജന്‍സിയായ എഫ്.ബി.ഐ. പുറത്ത് കൊണ്ടുവന്നതോടെയാണ് ബ്ലാറ്റര്‍ക്ക് പ്രസിഡന്റ് സ്ഥാനം രാജി വയ്‌ക്കേണ്ടി വന്നത്. ബ്ലാറ്റര്‍ കുറ്റക്കാരനാണെന്ന് ഇതുവരെ തെളിയിക്കാന്‍ കഴിഞ്ഞിട്ടില്ല എങ്കിലും കൂടെ പ്രവര്‍ത്തിച്ചവര്‍ എല്ലാം തന്നെ കുറ്റക്കാരായി കണ്ടുപിടിക്കപ്പെട്ടപ്പോള്‍ രാജിക്ക് സമ്മര്‍ദം ഏറുകയായിരുന്നു.

യൂറോപ്പിലും അമേരിക്കയിലും ബ്ലാറ്റര്‍ വിരുദ്ധ തരംഗം നേരത്തെ തന്നെ ഉണ്ടായിരുന്നു എങ്കിലും ആഫ്രിക്കന്‍ഏഷ്യന്‍ രാജ്യങ്ങള്‍ ബ്ലാറ്റര്‍ക്ക് എപ്പോഴും മുഴുവന്‍ പിന്തുണയും നല്‍കിയിരുന്നു. ഈക്കഴിഞ്ഞ തിരഞ്ഞെടുപ്പിലും ആഫ്രിക്കന്‍ഏഷ്യന്‍ രാജ്യങ്ങളുടെ പിന്‍ബലത്തിലാണ് ബ്ലാറ്റര്‍ അഞ്ചാമതും പ്രസിഡന്റ് പദവിയില്‍ എത്തിയത്. എല്ലാ ഫിഫ അംഗരാജ്യങ്ങള്‍ക്കും തിരഞ്ഞെടുപ്പില്‍ തുല്യപ്രാധാന്യം ആണുള്ളത്.

ബ്ലാറ്റര്‍ തന്റെ ശമ്പളം ഒരിക്കലും വെളിപ്പെടുത്തിയിരുന്നില്ലെങ്കിലും അത് ഒരു വര്‍ഷം ഏകദേശം നൂറ് മില്ല്യന്‍ ഡോളര്‍ ആണെന്നാണ് കണക്കാക്കപ്പെടുന്നത്.

ഫ്രഞ്ച്, ഇറ്റാലിയന്‍, ഇംഗ്ലീഷ്, ജര്‍മ്മന്‍, സ്പാനിഷ് എന്നീ അഞ്ച് ഭാഷകള്‍ നന്നായി കൈകാര്യം ചെയ്യുവാന്‍ ബ്ലാറ്റര്‍ക്ക് സാധിക്കും.


![ഫിഫയില്‍ ബ്ലാറ്റര്‍ യുഗത്തിന് തിരശീല വീഴുന്നു.](https://cdn.boolokam.com/articles/2015/06/Sepp_boolokam.jpg)[](https://cdn.boolokam.com/articles/2015/06/Sepp_boolokam.jpg) അഴിമതി ആരോപണങ്ങളെ ശക്തമായി അതിജീവിച്ച് തുടര്‍ച്ചയായി അഞ്ചാം തവണയും ഫിഫയുടെ പ്രസിഡണ്ട് ആയി കഴിഞ്ഞ ദിവസം തിരഞ്ഞെടുക്കപ്പെട്ട സെപ്പ് ബ്ലാറ്റര്‍ ഫിഫ പ്രസിഡണ്ട് സ്ഥാനം രാജി വച്ച് ഒഴിയുമ്പോള്‍ അവസാനിക്കുന്നത് 35 വര്ഷം നീണ്ടുനിന്ന ആധിപത്യമാണ്. സെപ്പ് ബ്ലാറ്ററെക്കുറിച്ച് അറിഞ്ഞിരിക്കേണ്ട ചില കാര്യങ്ങള്‍: 1936ല്‍ സ്വിറ്റ്‌സര്‍ലാന്‍ഡില്‍ ജനനം. മൂന്നു വിവാഹങ്ങള്‍. ഒരു മകള്‍. 1975ല്‍ ടെക്‌നിക്കല്‍ ഡയറക്ടര്‍ ആയി ഫിഫയിലേയ്ക്ക്. 7 വര്‍ഷങ്ങള്‍ക്കു ശേഷം 1981ല്‍ ഫിഫയുടെ ജനറല്‍ സെക്രട്ടറി ആയി. 17 വര്‍ഷങ്ങള്‍ ജനറല്‍ സെക്രട്ടറി ആയി സേവനം ചെയ്തു. 1998ല്‍ ആദ്യമായി ഫിഫ പ്രസിഡന്റ്. വീണ്ടും 17 വര്‍ഷങ്ങള്‍ പ്രസിഡണ്ട് സ്ഥാനം. അങ്ങനെ ആകെ തുടര്‍ച്ചയായി 40 വര്‍ഷങ്ങളാണ് സെപ്പ് ബ്ലാറ്റര്‍ ഫിഫയുടെ അമരക്കാരന്‍ ആയി പ്രവര്‍ത്തിച്ചത്. ഫിഫയിലേയ്ക്ക് വരുന്നതിന് മുന്‍പ് ബ്ലാറ്റര്‍ ഒരു സ്‌പോര്‍ട്‌സ് ജേര്‍ണലിസ്റ്റ് ആയിരുന്നു. സ്‌പോര്‍ട്‌സ് ജേര്‍ണലിസ്റ്റുകളുടെ അന്താരാഷ്ട്ര സംഘടനയായ ഇന്റര്‍നാഷണല്‍ അസോസിയേഷന്‍ ഓഫ് സ്‌പോര്‍ട്‌സ് ജേര്‍ണലിസ്റ്റ്‌സില്‍ അംഗത്വവും ഉണ്ടായിരുന്നു. സ്ത്രീകള്‍ ഫുട്‌ബോള്‍ കളിക്കുന്നതിനെപ്പറ്റി ബ്ലാറ്റര്‍ നടത്തിയ പരാമര്‍ശങ്ങള്‍ ഏറെ വിവാദങ്ങള്‍ക്ക് വഴി തെളിച്ചിരുന്നു. സ്ത്രീ ഫുട്‌ബോള്‍ എങ്ങനെ കൂടുതല്‍ ജനകീയമാക്കാം എന്ന ചോദ്യത്തിന് കൂടുതല്‍ സ്ത്രീത്വം തോന്നിക്കുന്ന വസ്ത്രധാരണം കളിയില്‍ സ്വീകരിച്ചാല്‍ കൂടുതല്‍ കാണികളെ ലഭിക്കും എന്നായിരുന്നു ബ്ലാറ്ററുടെ മറുപടി. വര്‍ഗീയത, സ്വവര്‍ഗഭോഗം, ദാമ്പത്യേതര ബന്ധങ്ങള്‍ എന്നിവയെക്കുറിച്ച് ബ്ലാറ്റര്‍ പലപ്പോഴായി നടത്തിയ പരാമര്‍ശങ്ങളും ഏറെ വിമര്‍ശനവിധേയമായിരുന്നു. വര്‍ഷങ്ങളായി ഫിഫയുടെ ഉന്നത ഉദ്യോഗസ്ഥര്‍ നടത്തിവന്ന വന്‍ അഴിമതിയുടെ കണക്കുകള്‍ അമേരിക്കന്‍ രഹസ്യാന്വേഷണ എജന്‍സിയായ എഫ്.ബി.ഐ. പുറത്ത് കൊണ്ടുവന്നതോടെയാണ് ബ്ലാറ്റര്‍ക്ക് പ്രസിഡന്റ് സ്ഥാനം രാജി വയ്‌ക്കേണ്ടി വന്നത്. ബ്ലാറ്റര്‍ കുറ്റക്കാരനാണെന്ന് ഇതുവരെ തെളിയിക്കാന്‍ കഴിഞ്ഞിട്ടില്ല എങ്കിലും കൂടെ പ്രവര്‍ത്തിച്ചവര്‍ എല്ലാം തന്നെ കുറ്റക്കാരായി കണ്ടുപിടിക്കപ്പെട്ടപ്പോള്‍ രാജിക്ക് സമ്മര്‍ദം ഏറുകയായിരുന്നു. യൂറോപ്പിലും അമേരിക്കയിലും ബ്ലാറ്റര്‍ വിരുദ്ധ തരംഗം നേരത്തെ തന്നെ ഉണ്ടായിരുന്നു എങ്കിലും ആഫ്രിക്കന്‍ഏഷ്യന്‍ രാജ്യങ്ങള്‍ ബ്ലാറ്റര്‍ക്ക് എപ്പോഴും മുഴുവന്‍ പിന്തുണയും നല്‍കിയിരുന്നു. ഈക്കഴിഞ്ഞ തിരഞ്ഞെടുപ്പിലും ആഫ്രിക്കന്‍ഏഷ്യന്‍ രാജ്യങ്ങളുടെ പിന്‍ബലത്തിലാണ് ബ്ലാറ്റര്‍ അഞ്ചാമതും പ്രസിഡന്റ് പദവിയില്‍ എത്തിയത്. എല്ലാ ഫിഫ അംഗരാജ്യങ്ങള്‍ക്കും തിരഞ്ഞെടുപ്പില്‍ തുല്യപ്രാധാന്യം ആണുള്ളത്. ബ്ലാറ്റര്‍ തന്റെ ശമ്പളം ഒരിക്കലും വെളിപ്പെടുത്തിയിരുന്നില്ലെങ്കിലും അത് ഒരു വര്‍ഷം ഏകദേശം നൂറ് മില്ല്യന്‍ ഡോളര്‍ ആണെന്നാണ് കണക്കാക്കപ്പെടുന്നത്. ഫ്രഞ്ച്, ഇറ്റാലിയന്‍, ഇംഗ്ലീഷ്, ജര്‍മ്മന്‍, സ്പാനിഷ് എന്നീ അഞ്ച് ഭാഷകള്‍ നന്നായി കൈകാര്യം ചെയ്യുവാന്‍ ബ്ലാറ്റര്‍ക്ക് സാധിക്കും.
