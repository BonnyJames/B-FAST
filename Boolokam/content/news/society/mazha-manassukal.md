---
title: "മഴ മനസ്സുകള്‍"
date: 2016-04-02T11:35:44
draft: false
categories: ["Society"]
tags: ["90's", 'Aladdin', 'malayalam story', 'story', 'കഥ', 'ചെറുകഥ', 'മലയാളം കഥ']
author: "boolokamtv@gmail.com"
---

<div class="article-content entry-content">
<div dir="ltr"><img class="aligncenter size-full wp-image-202684" src="https://cdn.boolokam.com/articles/2015/03/image001.jpg" alt="image001" width="620" height="458" /></div>
<div dir="ltr">'' ജീവിത സ്വപ്ന ജാലമേ വിട
നീയെന്നെ രസിപ്പിച്ചവന്‍
നിന്നില്‍ ഞാന്‍ മുഴുകി രസിച്ചവള്‍
മങ്ങലേയ്ക്കാത്ത സ്വപ്നാനുഭൂതികള്‍
എന്‍ മനം കണ്ടു സ്വര്‍ഗ്ഗാനുഭൂതികള്‍
എന്നോമലേ നീ യെന്നില്‍ സുരഭില
സുന്ദരമാം നിനക്കെന്നും മനോഹരം..''അനുപമയുടെ വരികളുള്ള ഓട്ടോഗ്രാഫിലെ
ആ പഴ താള്‍ ഏറെ പഴകിയിരിക്കുന്നു.
ഓര്‍മ്മകളും..
ഒരിക്കലും പിരിയില്ല എന്നു പറഞ്ഞവരൊക്കെ പിരിഞ്ഞു പോയിരിക്കുന്നു..
കൂട്ടിനു അന്നും ഇന്നും മഴ മാത്രമുണ്ട്..ശാന്തമായി പെയ്യുന്ന മഴ പോലെയായിരുന്നു അനുപമയും..
പ്രതിസന്ധികളില്‍ പിടിച്ചു നില്ക്കാന്‍ അവള്‍ക്കു കഴിഞ്ഞില്ല.
അതിനാല്‍ ഓര്‍മ്മകള്‍ സമ്മാനിച്ചു ഓട്ടോ ഗ്രാഫില്‍ വരികള്‍ നല്കി
അവള്‍ യാത്രയായി..

ആ മഴയത്ത്, സത്യനാഥ് മെല്ലെ കാറെടുത്ത് ഇറങ്ങി..
അല്പ ദൂരം പോയ ശേഷം വണ്ടി ഒരിടത്ത് നിര്‍ത്തി,
തിമര്‍ത്തു പെയ്യുന്ന മഴ ആസ്വദിക്കാന്‍ ഏറ്റവും സുഖം കാറിനകമാണ്..
മഴ നനയാതെ മഴയ്ക്കകത്തു ഇരിക്കാം..
തനിക്കു ചുറ്റും പെയ്യുന്ന മഴയെ അങ്ങനെ വെല്ലുവിളിക്കാം...

ഹേ മഴ..! നിനക്കെന്നെ നനയിക്കാന്‍ ആകുമൊ ?

ഗ്ലാസ്സിലൂടെ ഒഴുകുന്ന മഴ വെള്ളം..
ശക്തമായി പെയ്യുന്ന മഴയുടെ ശേഷിപ്പുകള്‍ ഗ്‌ളാസിലൂടെ
വളരെ പതുക്കെയാണ് സഞ്ചരിക്കുക.. ഓര്‍മ്മകള്‍ പോലെ..

സുധി മരിച്ച ദിവസവും മഴ ഉണ്ടായിരുന്നു..
സുധിക്കു തന്നെ വലിയ ഇഷ്ടമായിരുന്നു
കോളേജില്‍ മഴ നോക്കി ഇരിക്കുന്നതു കണ്ടാല്‍ അവന്‍ പറയും

' ഞാന്‍ പെണ്ണായിരുന്നെങ്കില്‍ നിന്നെ കല്യാണം കഴിച്ചേനേ..
എങ്കില്‍ ഒരു ജോലിയുമെടുക്കാതെ മഴ നോക്കി ഇരുന്നാല്‍ മതിയല്ലോ..!'

സുധിക്ക് മഴ ഇഷ്ടമല്ലായിരുന്നു. ചെറിയൊരു തണുപ്പടിച്ചാല്‍ അവന്‍
തണുത്തു വിറയ്ക്കും, നിര്‍ത്താതെ തുമ്മും..
ക്യാന്‍സര്‍ വാര്‍ഡില്‍ സുധിയെ ചെന്നു കാണുമ്പോള്‍
അവന്‍ ചിരിപ്പിക്കാന്‍ ഏറെ ശ്രമിച്ചു.

' ഡേയ്, ഇവിടെ മഴ പെയ്യുമ്പോ ഞാന്‍ നിന്നെ ഓര്‍ക്കാറുണ്ട്..
ഇപ്പോഴാ മഴ നോക്കി വേറുതേ ഇരിക്കുന്നതിന്റെ സുഖം മനസ്സിലാക്കിയത്..
മനസ്സിനെന്തൊരു ശാന്തത ! നീ പണ്ടേ മഹാനായിരുന്നു അല്ലേ ?

ചിരി വന്നില്ലെന്നാണ് ഓര്‍മ്മ..

പെരുമഴയത്ത് സുധിയുടെ ശവമടക്കിയ സ്ഥലം നനഞ്ഞു
കുതിര്‍ന്നപ്പോള്‍ മനസ്സ് വല്ലാതായി..
മഴ വെള്ളം സുധിയെ തൊടുന്നുണ്ടാകുമോ ? അവനു തണുക്കുമോ ?

ഓരോ മഴയിലും ചില മുഖങ്ങള്‍, ചില ഓര്‍മ്മകള്‍ ഇങ്ങനെ കയറി വരാറുണ്ട്..

ഫോണ്‍ അടിച്ചു. പ്രജി ആണ്.

'' സത്യാ, നമുക്കൊപ്പം പഠിച്ച ശാലിനിയില്ലേ..?

'' ഉം ?''

'' അവള്‍ കഴിഞായ്‌ഴ്ച്ച ആത്മഹത്യ ചെയ്തു.. ഞാന്‍ ഇപ്പോഴാ അറിഞ്ഞത്.
എന്താ കാരണമെന്നു അവളുടെ ഭര്‍ത്താവിനോ, അടുത്ത ഫ്രെണ്ട്‌സിനോ പോലും അറിയില്ല..''

മഴ തിമര്‍ത്തു പെയ്യുകയാണ്..
മനസ്സിലെവിടെയോ ഒരു മരവിപ്പ്

ശാലിനി ഏതു നേരവും സംസാരിച്ചു കൊണ്ടിരിക്കുന്ന പെണ്‍കുട്ടിയായിരുന്നു. ലോകത്ത് നടക്കുന്ന കാര്യങ്ങള്‍ അപ്പപ്പോള്‍ അറിഞ്ഞു, അതില്‍ തന്റെ അഭിപ്രായം പറഞ്ഞു വാദിക്കലാണ് ഒരു മനുഷ്യന്റെ കടമ എന്ന് പോലും തോന്നിപ്പോകും അവളുടെ രീതി കണ്ടാല്‍..

അനുപമയ്‌ക്കൊപ്പം ക്യാമ്പസ് ഗാഡനില്‍ ഇരിക്കവേ
അന്ന് അവിടെയ്ക്ക് വന്ന ശാലിനി കുറെ സംസാരിച്ചു :

'' പ്രേമിച്ചാല്‍ ശരിയാവില്ല മാഷെ, വെട്ടൊന്ന് മുറി രണ്ടാ എന്റെ സ്വഭാവം,
എന്നെ വഞ്ചിച്ചാല്‍ അവന്റെ ചീട്ടു ഞാന്‍ കീറും.. ഒന്നും മനസ്സില്‍ വെക്കാന്‍ എനിക്കറിയില്ല, അത് കൊണ്ട് വീട്ടുകാര്‍ കണ്ടു പിടിച്ചു തരുന്ന പയ്യനെ കണ്ണും പൂട്ടി അങ്ങ് കെട്ടും..ഇങ്ങോട്ട് എങ്ങനെയാണോ അതെ പോലെ അങ്ങോട്ടും കാണിക്കും, സ്‌നേഹിച്ചാല്‍ സ്‌നേഹം, വെറുത്താല്‍ വെറുപ്പ്..അത്ര തന്നെ.. തുറന്നു പറയാത്തവരെ എനിക്കിഷ്ടമല്ല. ''

എന്നിട്ടും ഒന്നും തുറന്നു പറയാതെ അവള്‍ പോയി. അടുത്ത ഫ്രെണ്ട്‌സ്,
ഭര്‍ത്താവ്, സ്‌നേഹം, എല്ലാം കേവലം വാക്കുകളാണ്.
ആര്‍ക്കും ആരുമില്ല..ആരും ആരോടും എല്ലാം തുറന്നു പറയുന്നുമില്ല..
ആ മനസ്സ് അവളോടൊപ്പം കുഴിച്ചു മൂടപ്പെട്ടു..

അടിച്ചു വീശുന്ന കാറ്റില്‍ മഴയും ശക്തി പ്രാപിക്കുകയാണ്..
മഴയുടെ രൂപം മാറാന്‍ തുടങ്ങി..
എല്ലാവരും വളരെ പെട്ടെന്ന് മാറുന്നു..
പഴയ പ്രണയം അനുപമയെ അവളുടെ കുട്ടിക്കൊപ്പം
കണ്ടപ്പോള്‍ അത്ഭുതം തോന്നി,
തന്നോട് സംസാരിക്കവെ ഇടയ്ക്കിടെ അവള്‍ കുട്ടിക്ക്
വേണ്ടതെല്ലാം വാങ്ങി നല്കുന്നു. അവനോടും സംസാരിക്കുന്നു.
പഴയ അനുപമ ഇങ്ങനെയായിരുന്നില്ല.

'' സത്യാ, ഞാന്‍ സംസാരിക്കുമ്പോള്‍ നീ വേറെ സ്ഥലത്തോട്ട് നോക്കരുത്,
മുഴുവന്‍ ശ്രദ്ധയും എനിക്ക് കിട്ടണം, നീ സംസാരിക്കുമ്പോള്‍ ഞാന്‍
നിന്റെ മുഖമേ കാണുന്നുള്ളൂ..''

മഴ നനയാന്‍ ഏറെ കൊതിച്ചിരുന്ന അവളന്ന് പറഞ്ഞത്

'' പോട്ടെ, സത്യാ, മഴ വരണുണ്ട്, ഡ്രസ്സ് നനഞ്ഞാല്‍ പിന്നെ ഉണങ്ങാന്‍ പാടാ..''

എന്തോ, അതിനു ശേഷം മഴയത്ത് അനുപമ മനസ്സില്‍ കയറിവരാറില്ല.

ഫോണ്‍ വീണ്ടും സംഗീതം പൊഴിക്കുന്നു .

'' മനസ്സിന്‍ മണിച്ചിമിഴില്‍ പനിനീര്‍ത്തുള്ളി പോല്‍
വെറുതെ പെയ്തു നിറയും രാത്രി മഴയായ് ഓര്‍മ്മകള്‍..''

'' എന്താ ആശേ?''

'' വരണില്ലേ.. മണി മൂന്നായി ഊണ് കഴിക്കേണ്ടെ..?''

'' ഉം.. ''

'' ഏട്ടാ, ഊണൊന്നുമില്ലാട്ടോ .. കഞ്ഞീം പയറും പപ്പടോം ഉണ്ട്ട്...''

മറു വശത്ത് ഒരു കുസൃതിച്ചിരി..

'' എന്ത് പറ്റി ആശേ ..? ''

'' നല്ല മഴയല്ലേ ... ഞാന്‍ ഏട്ടനെ പോലെ മഴ നോക്കി ഇരുന്നു..
ഏട്ടന്‍ പറഞ്ഞത് ശരിയാ നല്ല സുഖമുണ്ട് മനസ്സിന്.. പക്ഷെ ചോറ് കഞ്ഞിയായി...''

അവള്‍ അതും പറഞ്ഞു ചിരിച്ചു.. കുപ്പിവള ചിതറും പോലെയുള്ള ശബ്ദം..
ഈ ശബ്ദം ഇപ്പോള്‍ ഇടയ്ക്കിടെ കേട്ടില്ലെങ്കില്‍ മനസ്സിന് സുഖം വരില്ല.

കാറ്റ് എവിടെ നിന്നോ കൊണ്ടു വന്ന ഒരു പച്ചില കാറിന്റെ ഗ്‌ളാസിന്
മുകളിലേയ്ക്ക് വീണു.. മഴയത്ത് ഒലിച്ചു പോകാതെ അത്
ഗ്‌ളാസ്സില്‍ പറ്റിപ്പിടിച്ചു കിടപ്പാണ്..ആശയെ പോലെ..

ആശയെ എന്റെ ജീവിതത്തിലേയ്ക്ക് കൊണ്ടു വന്നത് അമ്മയായിരുന്നു.
ഒരു സാധു പെണ്‍കുട്ടി..
വലിയ പഠിപ്പില്ല. അനുപമയെ പോലെ സുന്ദരിയുമല്ല.
ആദ്യ രാത്രി തന്നെ എല്ലാം തുറന്നു പറഞ്ഞു.. കേട്ടപ്പോള്‍ ആശ കരഞ്ഞു..

'' ആശയ്ക്ക് സങ്കടമായോ ?''

''ആയി.. എട്ടനോടല്ല, ആ അനുപമയോട്... ഏട്ടനെ പോലെ ഒരാളെ അവള്‍
കൈവിട്ടു കളഞ്ഞില്ലേ... ''

ആശ അനുപമയെ പോലെ സംസാരിക്കാനും,കവിത എഴുതാനുമൊക്കെ
ശ്രമിച്ചിരുന്നു.. എന്നാല്‍ ഒരു നാള്‍ അവള്‍ പറഞ്ഞു..

'' അല്ല ഞാനെന്തു മണ്ടിയാണ് ! അനുപമയെ പോലെ നടന്നാല്‍
എട്ടന് അവളെയല്ലേ ഓര്‍മ്മ വരൂ.. അതിനി വേണ്ട..''

പോലീസ് കണ്ടു കെട്ടിയ ഒരു കാര്‍ റോഡരുകില്‍ ചെളി പിടിച്ചുണ്ടായിരുന്നത്
മഴയത്ത് മെല്ലെ ചെളി നീങ്ങി വൃത്തിയായി വരുന്നു..

ഏതു മനുഷ്യനിലും ഒരു രത്‌നമുണ്ട്.. ചില അപൂര്‍വ്വ അവസരങ്ങളിലാകും
അത് പുറത്തു വരിക.. സുധിയുടെ മക്കളെ കണ്ടു വന്ന രാത്രി ആശ പൊട്ടിക്കരഞ്ഞു..

''എനിക്ക് സഹിക്കാനാവുന്നില്ല ഏട്ടാ.. അവിടുന്ന് കരയാതെ ഞാന്‍ പിടിച്ചു
നിന്നതാണ്.. ആ കുഞ്ഞു മക്കള്‍... നമുക്ക് അവര്‍ക്ക് വേണ്ടതെല്ലാം
കഴിയും വിധം നല്കണം..വലിയ പുണ്യമാ..''

അന്ന് ആശ ഹൃദയ വേലി തകര്‍ത്ത് അകത്തു കയറി.. അന്നവള്‍ എന്റെ പെണ്ണായി..

സുധി പറഞ്ഞിരുന്നു..

'' മച്ചാ, മരിക്കുന്നത് നേരത്തെ അറിഞ്ഞിരുന്നെങ്കില്‍ കുറഞ്ഞ പക്ഷം
വിവാഹം വേണ്ടെന്നെങ്കിലും വെക്കാമായിരുന്നു.. ഇതിപ്പോ അവളും, കുഞ്ഞും... സഹിക്കാന്‍ പറ്റണില്ല..''

സത്യനാഥ് കാര്‍ മുന്നോട്ടെടുത്തു.. മഴ ജയിച്ചിരിക്കുന്നു..
മഴ നനയാതെ തന്നെ അതെന്നെ നനയിച്ചിരിക്കുന്നു..
അയാള്‍ കണ്ണുകള്‍ തുടച്ചു..

വീട്ടിലെത്തിയപ്പോഴും മഴ തീര്‍ന്നിരുന്നില്ല..
ആശയ്‌ക്കൊപ്പം കഞ്ഞി കുടിക്കുമ്പോള്‍ അവള്‍ പറഞ്ഞു

'' ഞാന്‍ മഴവെള്ളം തൊടിയിലെ ചെടികളിലെയ്ക്ക് തിരിച്ചു വിട്ടു,
ചെറിയൊരു പൈപ്പിട്ടു കാര്‍ ഷെഡിലെ പൂക്കള്‍ക്കും ചെറുതായി നനവിട്ടു..
ഇപ്പൊ അവയ്‌ക്കെല്ലാം സന്തോഷമായിക്കാണും .. അവയെല്ലാം
നമ്മെപ്പോലെ ജീവനുള്ളവരാ..എല്ലാവരും മഴ ആസ്വദിക്കട്ടെ.. അല്ലെ..?''

''ഉം''

'' ഏട്ടാ, മഴ നോക്കി ഇരിക്കുന്നവര്‍ക്കെല്ലാം ഞാനൊരു പേര് കണ്ടു വെച്ചു.. പറയട്ടെ..?''

'' ഉം ''

'' മഴ മനസ്സ്..''

സുധി പറയാറുണ്ട്..

'' മച്ചാ, ഈ ജീവിതത്തില്‍ പെട്ടെന്ന് ചിലര്‍ കടന്നു വരും, ലോട്ടറി പോലെ, വിട്ടു കളയരുത്.. ചിലപ്പോ നമ്മളുടെ നേരെ വിപരീത സ്വഭാവം ആയിരിക്കും, അല്ലേല്‍ ഒടക്ക് ലൈന്‍ ആയിരിക്കും, എന്നാലും വിടരുത്.. മുറുക്കെ പിടിച്ചോളണം ..നല്ല ഒന്നാന്തരം തങ്കമായിരിക്കും.. തനിത്തങ്കം..''

''എന്താ ചേട്ടാ പേരു കൊള്ളില്ലേ ?''

''കൊള്ളാം ..നിന്നെപോലെ തന്നെ... തങ്കം.. തനിത്തങ്കം..
മഴയെ സ്‌നേഹിച്ച എനിക്കിതു വരെ അങ്ങനൊരു പേരു തോന്നിയില്ല,
പക്ഷെ പൂക്കള്‍ക്കും , ചെടികള്‍ക്കും മഴ എത്തിച്ച നിനക്ക് മഴ തന്ന
സമ്മാനമാകണം ഈ പേര്..''

ആശയുടെ മുഖം വിടര്‍ന്നു..

''സത്യം ?''

'' സത്യം... ഈ മഴ സത്യം, മഴ മനസ്സുകള്‍ സത്യം..''

</div>
</div>


![മഴ മനസ്സുകള്‍](https://cdn.boolokam.com/articles/2015/03/image001.jpg)'' ജീവിത സ്വപ്ന ജാലമേ വിട നീയെന്നെ രസിപ്പിച്ചവന്‍ നിന്നില്‍ ഞാന്‍ മുഴുകി രസിച്ചവള്‍ മങ്ങലേയ്ക്കാത്ത സ്വപ്നാനുഭൂതികള്‍ എന്‍ മനം കണ്ടു സ്വര്‍ഗ്ഗാനുഭൂതികള്‍ എന്നോമലേ നീ യെന്നില്‍ സുരഭില സുന്ദരമാം നിനക്കെന്നും മനോഹരം..''അനുപമയുടെ വരികളുള്ള ഓട്ടോഗ്രാഫിലെ ആ പഴ താള്‍ ഏറെ പഴകിയിരിക്കുന്നു. ഓര്‍മ്മകളും.. ഒരിക്കലും പിരിയില്ല എന്നു പറഞ്ഞവരൊക്കെ പിരിഞ്ഞു പോയിരിക്കുന്നു.. കൂട്ടിനു അന്നും ഇന്നും മഴ മാത്രമുണ്ട്..ശാന്തമായി പെയ്യുന്ന മഴ പോലെയായിരുന്നു അനുപമയും.. പ്രതിസന്ധികളില്‍ പിടിച്ചു നില്ക്കാന്‍ അവള്‍ക്കു കഴിഞ്ഞില്ല. അതിനാല്‍ ഓര്‍മ്മകള്‍ സമ്മാനിച്ചു ഓട്ടോ ഗ്രാഫില്‍ വരികള്‍ നല്കി അവള്‍ യാത്രയായി.. ആ മഴയത്ത്, സത്യനാഥ് മെല്ലെ കാറെടുത്ത് ഇറങ്ങി.. അല്പ ദൂരം പോയ ശേഷം വണ്ടി ഒരിടത്ത് നിര്‍ത്തി, തിമര്‍ത്തു പെയ്യുന്ന മഴ ആസ്വദിക്കാന്‍ ഏറ്റവും സുഖം കാറിനകമാണ്.. മഴ നനയാതെ മഴയ്ക്കകത്തു ഇരിക്കാം.. തനിക്കു ചുറ്റും പെയ്യുന്ന മഴയെ അങ്ങനെ വെല്ലുവിളിക്കാം... ഹേ മഴ..! നിനക്കെന്നെ നനയിക്കാന്‍ ആകുമൊ ? ഗ്ലാസ്സിലൂടെ ഒഴുകുന്ന മഴ വെള്ളം.. ശക്തമായി പെയ്യുന്ന മഴയുടെ ശേഷിപ്പുകള്‍ ഗ്‌ളാസിലൂടെ വളരെ പതുക്കെയാണ് സഞ്ചരിക്കുക.. ഓര്‍മ്മകള്‍ പോലെ.. സുധി മരിച്ച ദിവസവും മഴ ഉണ്ടായിരുന്നു.. സുധിക്കു തന്നെ വലിയ ഇഷ്ടമായിരുന്നു കോളേജില്‍ മഴ നോക്കി ഇരിക്കുന്നതു കണ്ടാല്‍ അവന്‍ പറയും ' ഞാന്‍ പെണ്ണായിരുന്നെങ്കില്‍ നിന്നെ കല്യാണം കഴിച്ചേനേ.. എങ്കില്‍ ഒരു ജോലിയുമെടുക്കാതെ മഴ നോക്കി ഇരുന്നാല്‍ മതിയല്ലോ..!' സുധിക്ക് മഴ ഇഷ്ടമല്ലായിരുന്നു. ചെറിയൊരു തണുപ്പടിച്ചാല്‍ അവന്‍ തണുത്തു വിറയ്ക്കും, നിര്‍ത്താതെ തുമ്മും.. ക്യാന്‍സര്‍ വാര്‍ഡില്‍ സുധിയെ ചെന്നു കാണുമ്പോള്‍ അവന്‍ ചിരിപ്പിക്കാന്‍ ഏറെ ശ്രമിച്ചു. ' ഡേയ്, ഇവിടെ മഴ പെയ്യുമ്പോ ഞാന്‍ നിന്നെ ഓര്‍ക്കാറുണ്ട്.. ഇപ്പോഴാ മഴ നോക്കി വേറുതേ ഇരിക്കുന്നതിന്റെ സുഖം മനസ്സിലാക്കിയത്.. മനസ്സിനെന്തൊരു ശാന്തത ! നീ പണ്ടേ മഹാനായിരുന്നു അല്ലേ ? ചിരി വന്നില്ലെന്നാണ് ഓര്‍മ്മ.. പെരുമഴയത്ത് സുധിയുടെ ശവമടക്കിയ സ്ഥലം നനഞ്ഞു കുതിര്‍ന്നപ്പോള്‍ മനസ്സ് വല്ലാതായി.. മഴ വെള്ളം സുധിയെ തൊടുന്നുണ്ടാകുമോ ? അവനു തണുക്കുമോ ? ഓരോ മഴയിലും ചില മുഖങ്ങള്‍, ചില ഓര്‍മ്മകള്‍ ഇങ്ങനെ കയറി വരാറുണ്ട്.. ഫോണ്‍ അടിച്ചു. പ്രജി ആണ്. '' സത്യാ, നമുക്കൊപ്പം പഠിച്ച ശാലിനിയില്ലേ..? '' ഉം ?'' '' അവള്‍ കഴിഞായ്‌ഴ്ച്ച ആത്മഹത്യ ചെയ്തു.. ഞാന്‍ ഇപ്പോഴാ അറിഞ്ഞത്. എന്താ കാരണമെന്നു അവളുടെ ഭര്‍ത്താവിനോ, അടുത്ത ഫ്രെണ്ട്‌സിനോ പോലും അറിയില്ല..'' മഴ തിമര്‍ത്തു പെയ്യുകയാണ്.. മനസ്സിലെവിടെയോ ഒരു മരവിപ്പ് ശാലിനി ഏതു നേരവും സംസാരിച്ചു കൊണ്ടിരിക്കുന്ന പെണ്‍കുട്ടിയായിരുന്നു. ലോകത്ത് നടക്കുന്ന കാര്യങ്ങള്‍ അപ്പപ്പോള്‍ അറിഞ്ഞു, അതില്‍ തന്റെ അഭിപ്രായം പറഞ്ഞു വാദിക്കലാണ് ഒരു മനുഷ്യന്റെ കടമ എന്ന് പോലും തോന്നിപ്പോകും അവളുടെ രീതി കണ്ടാല്‍.. അനുപമയ്‌ക്കൊപ്പം ക്യാമ്പസ് ഗാഡനില്‍ ഇരിക്കവേ അന്ന് അവിടെയ്ക്ക് വന്ന ശാലിനി കുറെ സംസാരിച്ചു : '' പ്രേമിച്ചാല്‍ ശരിയാവില്ല മാഷെ, വെട്ടൊന്ന് മുറി രണ്ടാ എന്റെ സ്വഭാവം, എന്നെ വഞ്ചിച്ചാല്‍ അവന്റെ ചീട്ടു ഞാന്‍ കീറും.. ഒന്നും മനസ്സില്‍ വെക്കാന്‍ എനിക്കറിയില്ല, അത് കൊണ്ട് വീട്ടുകാര്‍ കണ്ടു പിടിച്ചു തരുന്ന പയ്യനെ കണ്ണും പൂട്ടി അങ്ങ് കെട്ടും..ഇങ്ങോട്ട് എങ്ങനെയാണോ അതെ പോലെ അങ്ങോട്ടും കാണിക്കും, സ്‌നേഹിച്ചാല്‍ സ്‌നേഹം, വെറുത്താല്‍ വെറുപ്പ്..അത്ര തന്നെ.. തുറന്നു പറയാത്തവരെ എനിക്കിഷ്ടമല്ല. '' എന്നിട്ടും ഒന്നും തുറന്നു പറയാതെ അവള്‍ പോയി. അടുത്ത ഫ്രെണ്ട്‌സ്, ഭര്‍ത്താവ്, സ്‌നേഹം, എല്ലാം കേവലം വാക്കുകളാണ്. ആര്‍ക്കും ആരുമില്ല..ആരും ആരോടും എല്ലാം തുറന്നു പറയുന്നുമില്ല.. ആ മനസ്സ് അവളോടൊപ്പം കുഴിച്ചു മൂടപ്പെട്ടു.. അടിച്ചു വീശുന്ന കാറ്റില്‍ മഴയും ശക്തി പ്രാപിക്കുകയാണ്.. മഴയുടെ രൂപം മാറാന്‍ തുടങ്ങി.. എല്ലാവരും വളരെ പെട്ടെന്ന് മാറുന്നു.. പഴയ പ്രണയം അനുപമയെ അവളുടെ കുട്ടിക്കൊപ്പം കണ്ടപ്പോള്‍ അത്ഭുതം തോന്നി, തന്നോട് സംസാരിക്കവെ ഇടയ്ക്കിടെ അവള്‍ കുട്ടിക്ക് വേണ്ടതെല്ലാം വാങ്ങി നല്കുന്നു. അവനോടും സംസാരിക്കുന്നു. പഴയ അനുപമ ഇങ്ങനെയായിരുന്നില്ല. '' സത്യാ, ഞാന്‍ സംസാരിക്കുമ്പോള്‍ നീ വേറെ സ്ഥലത്തോട്ട് നോക്കരുത്, മുഴുവന്‍ ശ്രദ്ധയും എനിക്ക് കിട്ടണം, നീ സംസാരിക്കുമ്പോള്‍ ഞാന്‍ നിന്റെ മുഖമേ കാണുന്നുള്ളൂ..'' മഴ നനയാന്‍ ഏറെ കൊതിച്ചിരുന്ന അവളന്ന് പറഞ്ഞത് '' പോട്ടെ, സത്യാ, മഴ വരണുണ്ട്, ഡ്രസ്സ് നനഞ്ഞാല്‍ പിന്നെ ഉണങ്ങാന്‍ പാടാ..'' എന്തോ, അതിനു ശേഷം മഴയത്ത് അനുപമ മനസ്സില്‍ കയറിവരാറില്ല. ഫോണ്‍ വീണ്ടും സംഗീതം പൊഴിക്കുന്നു . '' മനസ്സിന്‍ മണിച്ചിമിഴില്‍ പനിനീര്‍ത്തുള്ളി പോല്‍ വെറുതെ പെയ്തു നിറയും രാത്രി മഴയായ് ഓര്‍മ്മകള്‍..'' '' എന്താ ആശേ?'' '' വരണില്ലേ.. മണി മൂന്നായി ഊണ് കഴിക്കേണ്ടെ..?'' '' ഉം.. '' '' ഏട്ടാ, ഊണൊന്നുമില്ലാട്ടോ .. കഞ്ഞീം പയറും പപ്പടോം ഉണ്ട്ട്...'' മറു വശത്ത് ഒരു കുസൃതിച്ചിരി.. '' എന്ത് പറ്റി ആശേ ..? '' '' നല്ല മഴയല്ലേ ... ഞാന്‍ ഏട്ടനെ പോലെ മഴ നോക്കി ഇരുന്നു.. ഏട്ടന്‍ പറഞ്ഞത് ശരിയാ നല്ല സുഖമുണ്ട് മനസ്സിന്.. പക്ഷെ ചോറ് കഞ്ഞിയായി...'' അവള്‍ അതും പറഞ്ഞു ചിരിച്ചു.. കുപ്പിവള ചിതറും പോലെയുള്ള ശബ്ദം.. ഈ ശബ്ദം ഇപ്പോള്‍ ഇടയ്ക്കിടെ കേട്ടില്ലെങ്കില്‍ മനസ്സിന് സുഖം വരില്ല. കാറ്റ് എവിടെ നിന്നോ കൊണ്ടു വന്ന ഒരു പച്ചില കാറിന്റെ ഗ്‌ളാസിന് മുകളിലേയ്ക്ക് വീണു.. മഴയത്ത് ഒലിച്ചു പോകാതെ അത് ഗ്‌ളാസ്സില്‍ പറ്റിപ്പിടിച്ചു കിടപ്പാണ്..ആശയെ പോലെ.. ആശയെ എന്റെ ജീവിതത്തിലേയ്ക്ക് കൊണ്ടു വന്നത് അമ്മയായിരുന്നു. ഒരു സാധു പെണ്‍കുട്ടി.. വലിയ പഠിപ്പില്ല. അനുപമയെ പോലെ സുന്ദരിയുമല്ല. ആദ്യ രാത്രി തന്നെ എല്ലാം തുറന്നു പറഞ്ഞു.. കേട്ടപ്പോള്‍ ആശ കരഞ്ഞു.. '' ആശയ്ക്ക് സങ്കടമായോ ?'' ''ആയി.. എട്ടനോടല്ല, ആ അനുപമയോട്... ഏട്ടനെ പോലെ ഒരാളെ അവള്‍ കൈവിട്ടു കളഞ്ഞില്ലേ... '' ആശ അനുപമയെ പോലെ സംസാരിക്കാനും,കവിത എഴുതാനുമൊക്കെ ശ്രമിച്ചിരുന്നു.. എന്നാല്‍ ഒരു നാള്‍ അവള്‍ പറഞ്ഞു.. '' അല്ല ഞാനെന്തു മണ്ടിയാണ് ! അനുപമയെ പോലെ നടന്നാല്‍ എട്ടന് അവളെയല്ലേ ഓര്‍മ്മ വരൂ.. അതിനി വേണ്ട..'' പോലീസ് കണ്ടു കെട്ടിയ ഒരു കാര്‍ റോഡരുകില്‍ ചെളി പിടിച്ചുണ്ടായിരുന്നത് മഴയത്ത് മെല്ലെ ചെളി നീങ്ങി വൃത്തിയായി വരുന്നു.. ഏതു മനുഷ്യനിലും ഒരു രത്‌നമുണ്ട്.. ചില അപൂര്‍വ്വ അവസരങ്ങളിലാകും അത് പുറത്തു വരിക.. സുധിയുടെ മക്കളെ കണ്ടു വന്ന രാത്രി ആശ പൊട്ടിക്കരഞ്ഞു.. ''എനിക്ക് സഹിക്കാനാവുന്നില്ല ഏട്ടാ.. അവിടുന്ന് കരയാതെ ഞാന്‍ പിടിച്ചു നിന്നതാണ്.. ആ കുഞ്ഞു മക്കള്‍... നമുക്ക് അവര്‍ക്ക് വേണ്ടതെല്ലാം കഴിയും വിധം നല്കണം..വലിയ പുണ്യമാ..'' അന്ന് ആശ ഹൃദയ വേലി തകര്‍ത്ത് അകത്തു കയറി.. അന്നവള്‍ എന്റെ പെണ്ണായി.. സുധി പറഞ്ഞിരുന്നു.. '' മച്ചാ, മരിക്കുന്നത് നേരത്തെ അറിഞ്ഞിരുന്നെങ്കില്‍ കുറഞ്ഞ പക്ഷം വിവാഹം വേണ്ടെന്നെങ്കിലും വെക്കാമായിരുന്നു.. ഇതിപ്പോ അവളും, കുഞ്ഞും... സഹിക്കാന്‍ പറ്റണില്ല..'' സത്യനാഥ് കാര്‍ മുന്നോട്ടെടുത്തു.. മഴ ജയിച്ചിരിക്കുന്നു.. മഴ നനയാതെ തന്നെ അതെന്നെ നനയിച്ചിരിക്കുന്നു.. അയാള്‍ കണ്ണുകള്‍ തുടച്ചു.. വീട്ടിലെത്തിയപ്പോഴും മഴ തീര്‍ന്നിരുന്നില്ല.. ആശയ്‌ക്കൊപ്പം കഞ്ഞി കുടിക്കുമ്പോള്‍ അവള്‍ പറഞ്ഞു '' ഞാന്‍ മഴവെള്ളം തൊടിയിലെ ചെടികളിലെയ്ക്ക് തിരിച്ചു വിട്ടു, ചെറിയൊരു പൈപ്പിട്ടു കാര്‍ ഷെഡിലെ പൂക്കള്‍ക്കും ചെറുതായി നനവിട്ടു.. ഇപ്പൊ അവയ്‌ക്കെല്ലാം സന്തോഷമായിക്കാണും .. അവയെല്ലാം നമ്മെപ്പോലെ ജീവനുള്ളവരാ..എല്ലാവരും മഴ ആസ്വദിക്കട്ടെ.. അല്ലെ..?'' ''ഉം'' '' ഏട്ടാ, മഴ നോക്കി ഇരിക്കുന്നവര്‍ക്കെല്ലാം ഞാനൊരു പേര് കണ്ടു വെച്ചു.. പറയട്ടെ..?'' '' ഉം '' '' മഴ മനസ്സ്..'' സുധി പറയാറുണ്ട്.. '' മച്ചാ, ഈ ജീവിതത്തില്‍ പെട്ടെന്ന് ചിലര്‍ കടന്നു വരും, ലോട്ടറി പോലെ, വിട്ടു കളയരുത്.. ചിലപ്പോ നമ്മളുടെ നേരെ വിപരീത സ്വഭാവം ആയിരിക്കും, അല്ലേല്‍ ഒടക്ക് ലൈന്‍ ആയിരിക്കും, എന്നാലും വിടരുത്.. മുറുക്കെ പിടിച്ചോളണം ..നല്ല ഒന്നാന്തരം തങ്കമായിരിക്കും.. തനിത്തങ്കം..'' ''എന്താ ചേട്ടാ പേരു കൊള്ളില്ലേ ?'' ''കൊള്ളാം ..നിന്നെപോലെ തന്നെ... തങ്കം.. തനിത്തങ്കം.. മഴയെ സ്‌നേഹിച്ച എനിക്കിതു വരെ അങ്ങനൊരു പേരു തോന്നിയില്ല, പക്ഷെ പൂക്കള്‍ക്കും , ചെടികള്‍ക്കും മഴ എത്തിച്ച നിനക്ക് മഴ തന്ന സമ്മാനമാകണം ഈ പേര്..'' ആശയുടെ മുഖം വിടര്‍ന്നു.. ''സത്യം ?'' '' സത്യം... ഈ മഴ സത്യം, മഴ മനസ്സുകള്‍ സത്യം..'' 
