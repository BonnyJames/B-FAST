---
title: "ഉദാഹരണം സുജാത, അല്ല കമല"
date: 2020-11-10T06:57:34
draft: false
categories: ["Society"]
tags: ['Kamala Harris', 'udaharanam sujatha']
author: "Beaumaris"
---

<a href="http://13.126.68.249/nimna-vijay-post/291583/ggg-1425" rel="attachment wp-att-291584"><img class="alignleft size-full wp-image-291584" src="https://cdn.boolokam.com/articles/2020/11/ggg-175.jpg" alt="" width="845" height="440" /></a><strong>Nimna Vijay</strong>

<strong>സ്നേഹം നിറഞ്ഞ അമ്മക്ക് ,</strong>

ലോകത്തെ സാക്ഷിയാക്കി കമലാ ഹാരിസ് യു എസിന്റെ ആദ്യ വനിതാ വൈസ് പ്രസിഡന്റായി ചരിത്രത്തിലേക്ക് നടന്നു കയറിയപ്പോൾ അവരുടെ വിജയത്തിൽ അമ്മയും ഒരുപാട് സന്തോഷിക്കുന്നു എന്ന് വിശ്വസിക്കുന്നു .

ഇത് പോലെ മറ്റൊരു പെൺകുട്ടിയും ഇത് വരെ കടന്നു ചെല്ലാത്ത ഒരിടത്തേക്ക് ഒരിക്കൽ അമ്മയുടെ മകളും കയറിച്ചെന്ന് മറ്റുള്ളവർക്ക് മാതൃകയായി അഭിമാനത്തോടെ തന്റെ വിജയത്തെ കുറിച്ച് സംസാരിക്കുന്ന നിമിഷത്തെ കുറിച്ചു അമ്മ എപ്പോഴെങ്കിലും ചിന്തിച്ചിട്ടുണ്ടോ ? ജീവിതത്തോട് പോരാടി ഇവിടെ എത്തി നിൽക്കാൻ എന്നെ പ്രാപ്തയാക്കിയത് അമ്മയും സഹോദരിയും കുടുംബവുമാണെന്നു കമല പറയുമ്പോൾ ഞാനും ഒരിക്കൽ എന്റെ വിജയങ്ങളുടെ കാവൽക്കാരായി നിങ്ങളെ ചൂണ്ടികാട്ടണമെന്നു അമ്മ ആഗ്രഹിച്ചിട്ടില്ലേ ?

<img src="https://scontent.ftrv1-1.fna.fbcdn.net/v/t1.0-9/124209424_2909587229338558_6598015873460582757_o.jpg?_nc_cat=105&amp;ccb=2&amp;_nc_sid=825194&amp;_nc_ohc=Bn4fgbhu5-gAX9km5Yf&amp;_nc_ht=scontent.ftrv1-1.fna&amp;oh=31bc1a4e564a7fd19d095f06956305f7&amp;oe=5FD1B33E" />തന്റെ എല്ലാ പരിമിതികളെയും മറികടന്നു കൊണ്ടു രണ്ടു കരുത്തരായ പെൺകുട്ടികളെ വാർത്തെടുത്ത അമ്മയുടെ മകളാണ് ഞാൻ എന്ന് പറയുന്നതിൽ അഭിമാനിക്കുന്നു എന്ന് കമല പറയുമ്പോൾ , അമ്മ വളർന്ന പരിമിതിക്കുള്ളിൽ നിന്നും ഒരിക്കലും പുറത്തു വരാൻ ശ്രമിക്കാതെ തന്റെ മകളെയും ആ പരിമിതികളിൽ കെട്ടിയിടാൻ ശ്രമിക്കുമ്പോൾ എനിക്ക് എങ്ങനെയാണ് അമ്മയെ കുറിച്ച് വാചാലയാവാൻ കഴിയുന്നത് ?.

അമ്മ തന്ന സ്നേഹത്തോട് കരുതലിനോട് ഞാൻ എന്നും നന്ദിയുള്ളവളാണ് പക്ഷെ അമ്മയുടെ ആ കരുതലും സ്നേഹവും മറ്റൊരു വീട്ടിലെ നല്ല മരുമകളിലേക്കുള്ള യാത്രയിൽ ഒതുങ്ങുകയും അതേ സ്നേഹം കമലയെ ചരിത്രം വാഴ്ത്തുന്ന കരുത്തുള്ള പെണ്കുട്ടിയുമാക്കിയ വൈരുധ്യം എനിക്കിപ്പോഴും മനസിലാക്കാൻ സാധിക്കുന്നില്ല.നല്ല കുട്ടിയായി വളരാൻ നല്ലതു പറയിപ്പിക്കാൻ അമ്മ എനിക്ക് നീളമുള്ള പാവാട തയ്പ്പിച്ചു തന്നു, ആൺകൂട്ടുകെട്ടുകളിൽ നിന്നും അകറ്റി നിർത്തി ,പതിഞ്ഞ ശബ്ദത്തിൽ സംസാരിക്കാൻ ,വീട്ടിലുള്ളവർക്ക് വേണ്ടി പണിയെടുക്കാൻ , മറുചോദ്യങ്ങളില്ലാതെ മറ്റുള്ളവരെ അനുസരിക്കാൻ , കല്യാണ മാർക്കറ്റിലെ ഉയർന്ന മാർക്കിന് വേണ്ടി പഠിക്കാൻ , അക്രമിക്കപെടാതിരിക്കാൻ രാത്രികളെ നാല് ചുവരുകൾക്കുള്ളിൽ എന്നെ സുരക്ഷിതയാക്കി. അതെ.... അമ്മയുടെ ഈ കരുതൽ സമൂഹത്തിന്റെ നല്ല കുട്ടിയായി വളരാൻ എന്നെ പ്രാപ്തയാക്കി.

പക്ഷെ ഇതൊന്നും ചെയ്യാതെ കമല ഇപ്പോൾ ലോകത്തിന്റെ തന്നെ അഭിമാനമായി.പെൺകുട്ടികൾ ഒച്ച ഉയർത്തി സംസാരിക്കരുതെന്നു തനിയെ തീരുമാനങ്ങൾ എടുക്കരുതെന്ന് അമ്മ എന്നെ പഠിപ്പിച്ചപ്പോൾ കമയുടെ അമ്മ കൂടുതൽ ഉറക്കെ സംസാരിക്കാൻ ജീവിതത്തെ കുറിച്ച് ശരീരത്തെ കുറിച്ച് വ്യക്തമായ കാഴ്ചപ്പാടുകൾ ഉണ്ടാവാൻ അവളെ പ്രാപ്തയാക്കി കൊണ്ടിരുന്നു. എന്റെ നല്ല ഭാവിക്കുവേണ്ടി നിങ്ങൾ തീരുമാനങ്ങൾ എടുത്തപ്പോൾ കമലയുടെ ഭാവി അവളുടെ തീരുമാനങ്ങൾ മാത്രമായി. ഞാൻ അനുഭവിക്കുന്ന പ്രയാസങ്ങളെ കുറിച്ച് ചൂഷണങ്ങളെ കുറിച്ച് പരാതി പറഞ്ഞപ്പോൾ അതെല്ലാം സഹിക്കുകയും ക്ഷമിക്കുകയുമാണ് സ്ത്രീയുടെ കടമയെന്നു പറഞ്ഞു അമ്മ എന്റെ പ്രശ്നങ്ങൾ പരിഹരിച്ചപ്പോൾ കമലയോട് നിന്റെ പ്രശ്നങ്ങളെ കുറിച്ച് പരാതി പറയാതെ അത് മാറ്റിയെടുക്കാൻ നിനക്ക് ചെയ്യാൻ കഴിയുന്നതെല്ലാം ചെയ്യാൻ അവരുടെ അമ്മ ഉപദേശിച്ചു .ഇപ്പോൾ കമലയുടെ മാത്രമല്ല ഒരു രാജ്യത്തിൻറെ തന്നെ പ്രശ്നങ്ങൾക്ക് പരിഹാരം കാണാൻ കെല്പുള്ളവളായി അവളെ അമ്മ മാറ്റി എടുത്തു. കമല നടത്തിയ പ്രസംഗത്തിൽ തന്റെ വിജയത്തിന് കുടുംബവും കൂടെ നിന്നതായി പറഞ്ഞു. അതേ കുടുംബത്തിന് വേണ്ടിയാണ് ഞാൻ ഉൾപ്പെടെയുള്ള പെൺകുട്ടികൾക്ക് പലപ്പോഴും സ്വപ്നങ്ങളും സന്തോഷങ്ങളും ഉപേക്ഷിക്കേണ്ടി വരുന്നത് എന്ന സത്യം അമ്മ എപ്പോഴെങ്കിലും മനസ്സിലാക്കിയിട്ടുണ്ടോ ?.

നമുക്ക് എവിടെയാണ് അമ്മാ തെറ്റുപറ്റിയത് ? സ്വപ്‌നങ്ങൾ ഉപേക്ഷിച്ചു ഞാൻ നല്ല കുട്ടിയാവുമ്പോൾ സ്വപ്‌നങ്ങൾ തേടി പിടിച്ച മറ്റൊരാൾ നല്ല കുട്ടിയാവുന്നു. അമേരിക്കൻ വൈസ് പ്രസിഡന്റായി സ്ഥാനമേൽക്കുന്ന ആദ്യത്തെ വനിത ഞാൻ ആവും പക്ഷെ അവസാനത്തെ ആൾ ഞാൻ ഞാൻ ആവില്ല എന്ന് കമല പറയുമ്പോൾ അവരുടെ വാക്കുകൾ സത്യമാക്കാൻ നമ്മുടെ കാഴ്ചപ്പാടുകളും മാറേണ്ടതില്ലേ ?

ഞാൻ ഒരു അമ്മയാവുമ്പോൾ എന്റെ മകൾക്ക് സ്നേഹവും കരുതലും നൽകുന്നത് അവളുടെ ഇഷ്ടങ്ങൾക്കും സ്വപ്നങ്ങൾക്കും കൂട്ടുനിന്നു കൊണ്ടാകും. അവൾക്കും തുല്യമായ അവകാശങ്ങളുണ്ടെന്ന് അനീതികളെ ചോദ്യം ചെയ്യാൻ ആരുടേയും അനുവാദത്തിന് കാത്തു നിൽക്കേണ്ടെന്നു, അവളുടെ സ്വപ്നങ്ങൾക്ക് വേലി കെട്ടി ആരെയും സ്നേഹിക്കേണ്ടതില്ലെന്ന്, വിജയങ്ങൾക്കു പിറകിൽ കാവൽ നില്ക്കാൻ ഒരു കുടുംബമുണ്ടെന്ന വിശ്വാസത്തിൽ ഞാൻ അവളെ വളർത്തും.

എനിക്കും നല്ല കുട്ടിയാവണം പക്ഷെ അത് മറ്റൊരു കുടുംബത്തിലെ നല്ല മരുമകളായി കൊണ്ടല്ല. കമാലാ ഹാരിസ് പറഞ്ഞ പോലെ സ്വപ്നം കാണുകയും അതിനു വേണ്ടി പോരാടുകയും ചെയ്ത് ലോകത്തിനു മാതൃകയായി കൊണ്ട്.

ഉദാഹരണം സുജാതയിൽ തന്നെ പോലെ മകളും അടുക്കളയിൽ ഒതുങ്ങി പോവാതിരിക്കാനായി അവൾക്കു വേണ്ടി തന്റെ ജീവിതം കൊണ്ട് സ്വപ്നം കണ്ട സുജാതക്ക് വേണ്ടി കയ്യടിച്ചവരല്ലേ നമ്മളെല്ലാം. അമ്മക്ക് നിഷേധിക്കപെട്ടതെല്ലാം നേടിയെടുക്കാൻ അമ്മയോളം മറ്റാർക്കാണ് മകൾക്കൊപ്പം നില്ക്കാൻ കഴിയുന്നത് ?
എന്റെ വിജയങ്ങൾക്കു പിന്നിൽ അമ്മയാണെന്ന് ഉറക്കെ പറയാൻ സ്നേഹത്തിന്റെ കരുതലിന്റെ സമവാക്യം നമുക്കിനിയെങ്കിലും ഒന്ന് തിരുത്തി എഴുതിക്കൂടെ അമ്മാ ?


![ഉദാഹരണം സുജാത, അല്ല കമല](https://cdn.boolokam.com/articles/2020/11/ggg-175.jpg)[](http://13.126.68.249/nimna-vijay-post/291583/ggg-1425)**Nimna Vijay** **സ്നേഹം നിറഞ്ഞ അമ്മക്ക് ,** ലോകത്തെ സാക്ഷിയാക്കി കമലാ ഹാരിസ് യു എസിന്റെ ആദ്യ വനിതാ വൈസ് പ്രസിഡന്റായി ചരിത്രത്തിലേക്ക് നടന്നു കയറിയപ്പോൾ അവരുടെ വിജയത്തിൽ അമ്മയും ഒരുപാട് സന്തോഷിക്കുന്നു എന്ന് വിശ്വസിക്കുന്നു . ഇത് പോലെ മറ്റൊരു പെൺകുട്ടിയും ഇത് വരെ കടന്നു ചെല്ലാത്ത ഒരിടത്തേക്ക് ഒരിക്കൽ അമ്മയുടെ മകളും കയറിച്ചെന്ന് മറ്റുള്ളവർക്ക് മാതൃകയായി അഭിമാനത്തോടെ തന്റെ വിജയത്തെ കുറിച്ച് സംസാരിക്കുന്ന നിമിഷത്തെ കുറിച്ചു അമ്മ എപ്പോഴെങ്കിലും ചിന്തിച്ചിട്ടുണ്ടോ ? ജീവിതത്തോട് പോരാടി ഇവിടെ എത്തി നിൽക്കാൻ എന്നെ പ്രാപ്തയാക്കിയത് അമ്മയും സഹോദരിയും കുടുംബവുമാണെന്നു കമല പറയുമ്പോൾ ഞാനും ഒരിക്കൽ എന്റെ വിജയങ്ങളുടെ കാവൽക്കാരായി നിങ്ങളെ ചൂണ്ടികാട്ടണമെന്നു അമ്മ ആഗ്രഹിച്ചിട്ടില്ലേ ? ![](https://scontent.ftrv1-1.fna.fbcdn.net/v/t1.0-9/124209424_2909587229338558_6598015873460582757_o.jpg?_nc_cat=105&ccb=2&_nc_sid=825194&_nc_ohc=Bn4fgbhu5-gAX9km5Yf&_nc_ht=scontent.ftrv1-1.fna&oh=31bc1a4e564a7fd19d095f06956305f7&oe=5FD1B33E)തന്റെ എല്ലാ പരിമിതികളെയും മറികടന്നു കൊണ്ടു രണ്ടു കരുത്തരായ പെൺകുട്ടികളെ വാർത്തെടുത്ത അമ്മയുടെ മകളാണ് ഞാൻ എന്ന് പറയുന്നതിൽ അഭിമാനിക്കുന്നു എന്ന് കമല പറയുമ്പോൾ , അമ്മ വളർന്ന പരിമിതിക്കുള്ളിൽ നിന്നും ഒരിക്കലും പുറത്തു വരാൻ ശ്രമിക്കാതെ തന്റെ മകളെയും ആ പരിമിതികളിൽ കെട്ടിയിടാൻ ശ്രമിക്കുമ്പോൾ എനിക്ക് എങ്ങനെയാണ് അമ്മയെ കുറിച്ച് വാചാലയാവാൻ കഴിയുന്നത് ?. അമ്മ തന്ന സ്നേഹത്തോട് കരുതലിനോട് ഞാൻ എന്നും നന്ദിയുള്ളവളാണ് പക്ഷെ അമ്മയുടെ ആ കരുതലും സ്നേഹവും മറ്റൊരു വീട്ടിലെ നല്ല മരുമകളിലേക്കുള്ള യാത്രയിൽ ഒതുങ്ങുകയും അതേ സ്നേഹം കമലയെ ചരിത്രം വാഴ്ത്തുന്ന കരുത്തുള്ള പെണ്കുട്ടിയുമാക്കിയ വൈരുധ്യം എനിക്കിപ്പോഴും മനസിലാക്കാൻ സാധിക്കുന്നില്ല.നല്ല കുട്ടിയായി വളരാൻ നല്ലതു പറയിപ്പിക്കാൻ അമ്മ എനിക്ക് നീളമുള്ള പാവാട തയ്പ്പിച്ചു തന്നു, ആൺകൂട്ടുകെട്ടുകളിൽ നിന്നും അകറ്റി നിർത്തി ,പതിഞ്ഞ ശബ്ദത്തിൽ സംസാരിക്കാൻ ,വീട്ടിലുള്ളവർക്ക് വേണ്ടി പണിയെടുക്കാൻ , മറുചോദ്യങ്ങളില്ലാതെ മറ്റുള്ളവരെ അനുസരിക്കാൻ , കല്യാണ മാർക്കറ്റിലെ ഉയർന്ന മാർക്കിന് വേണ്ടി പഠിക്കാൻ , അക്രമിക്കപെടാതിരിക്കാൻ രാത്രികളെ നാല് ചുവരുകൾക്കുള്ളിൽ എന്നെ സുരക്ഷിതയാക്കി. അതെ.... അമ്മയുടെ ഈ കരുതൽ സമൂഹത്തിന്റെ നല്ല കുട്ടിയായി വളരാൻ എന്നെ പ്രാപ്തയാക്കി. പക്ഷെ ഇതൊന്നും ചെയ്യാതെ കമല ഇപ്പോൾ ലോകത്തിന്റെ തന്നെ അഭിമാനമായി.പെൺകുട്ടികൾ ഒച്ച ഉയർത്തി സംസാരിക്കരുതെന്നു തനിയെ തീരുമാനങ്ങൾ എടുക്കരുതെന്ന് അമ്മ എന്നെ പഠിപ്പിച്ചപ്പോൾ കമയുടെ അമ്മ കൂടുതൽ ഉറക്കെ സംസാരിക്കാൻ ജീവിതത്തെ കുറിച്ച് ശരീരത്തെ കുറിച്ച് വ്യക്തമായ കാഴ്ചപ്പാടുകൾ ഉണ്ടാവാൻ അവളെ പ്രാപ്തയാക്കി കൊണ്ടിരുന്നു. എന്റെ നല്ല ഭാവിക്കുവേണ്ടി നിങ്ങൾ തീരുമാനങ്ങൾ എടുത്തപ്പോൾ കമലയുടെ ഭാവി അവളുടെ തീരുമാനങ്ങൾ മാത്രമായി. ഞാൻ അനുഭവിക്കുന്ന പ്രയാസങ്ങളെ കുറിച്ച് ചൂഷണങ്ങളെ കുറിച്ച് പരാതി പറഞ്ഞപ്പോൾ അതെല്ലാം സഹിക്കുകയും ക്ഷമിക്കുകയുമാണ് സ്ത്രീയുടെ കടമയെന്നു പറഞ്ഞു അമ്മ എന്റെ പ്രശ്നങ്ങൾ പരിഹരിച്ചപ്പോൾ കമലയോട് നിന്റെ പ്രശ്നങ്ങളെ കുറിച്ച് പരാതി പറയാതെ അത് മാറ്റിയെടുക്കാൻ നിനക്ക് ചെയ്യാൻ കഴിയുന്നതെല്ലാം ചെയ്യാൻ അവരുടെ അമ്മ ഉപദേശിച്ചു .ഇപ്പോൾ കമലയുടെ മാത്രമല്ല ഒരു രാജ്യത്തിൻറെ തന്നെ പ്രശ്നങ്ങൾക്ക് പരിഹാരം കാണാൻ കെല്പുള്ളവളായി അവളെ അമ്മ മാറ്റി എടുത്തു. കമല നടത്തിയ പ്രസംഗത്തിൽ തന്റെ വിജയത്തിന് കുടുംബവും കൂടെ നിന്നതായി പറഞ്ഞു. അതേ കുടുംബത്തിന് വേണ്ടിയാണ് ഞാൻ ഉൾപ്പെടെയുള്ള പെൺകുട്ടികൾക്ക് പലപ്പോഴും സ്വപ്നങ്ങളും സന്തോഷങ്ങളും ഉപേക്ഷിക്കേണ്ടി വരുന്നത് എന്ന സത്യം അമ്മ എപ്പോഴെങ്കിലും മനസ്സിലാക്കിയിട്ടുണ്ടോ ?. നമുക്ക് എവിടെയാണ് അമ്മാ തെറ്റുപറ്റിയത് ? സ്വപ്‌നങ്ങൾ ഉപേക്ഷിച്ചു ഞാൻ നല്ല കുട്ടിയാവുമ്പോൾ സ്വപ്‌നങ്ങൾ തേടി പിടിച്ച മറ്റൊരാൾ നല്ല കുട്ടിയാവുന്നു. അമേരിക്കൻ വൈസ് പ്രസിഡന്റായി സ്ഥാനമേൽക്കുന്ന ആദ്യത്തെ വനിത ഞാൻ ആവും പക്ഷെ അവസാനത്തെ ആൾ ഞാൻ ഞാൻ ആവില്ല എന്ന് കമല പറയുമ്പോൾ അവരുടെ വാക്കുകൾ സത്യമാക്കാൻ നമ്മുടെ കാഴ്ചപ്പാടുകളും മാറേണ്ടതില്ലേ ? ഞാൻ ഒരു അമ്മയാവുമ്പോൾ എന്റെ മകൾക്ക് സ്നേഹവും കരുതലും നൽകുന്നത് അവളുടെ ഇഷ്ടങ്ങൾക്കും സ്വപ്നങ്ങൾക്കും കൂട്ടുനിന്നു കൊണ്ടാകും. അവൾക്കും തുല്യമായ അവകാശങ്ങളുണ്ടെന്ന് അനീതികളെ ചോദ്യം ചെയ്യാൻ ആരുടേയും അനുവാദത്തിന് കാത്തു നിൽക്കേണ്ടെന്നു, അവളുടെ സ്വപ്നങ്ങൾക്ക് വേലി കെട്ടി ആരെയും സ്നേഹിക്കേണ്ടതില്ലെന്ന്, വിജയങ്ങൾക്കു പിറകിൽ കാവൽ നില്ക്കാൻ ഒരു കുടുംബമുണ്ടെന്ന വിശ്വാസത്തിൽ ഞാൻ അവളെ വളർത്തും. എനിക്കും നല്ല കുട്ടിയാവണം പക്ഷെ അത് മറ്റൊരു കുടുംബത്തിലെ നല്ല മരുമകളായി കൊണ്ടല്ല. കമാലാ ഹാരിസ് പറഞ്ഞ പോലെ സ്വപ്നം കാണുകയും അതിനു വേണ്ടി പോരാടുകയും ചെയ്ത് ലോകത്തിനു മാതൃകയായി കൊണ്ട്. ഉദാഹരണം സുജാതയിൽ തന്നെ പോലെ മകളും അടുക്കളയിൽ ഒതുങ്ങി പോവാതിരിക്കാനായി അവൾക്കു വേണ്ടി തന്റെ ജീവിതം കൊണ്ട് സ്വപ്നം കണ്ട സുജാതക്ക് വേണ്ടി കയ്യടിച്ചവരല്ലേ നമ്മളെല്ലാം. അമ്മക്ക് നിഷേധിക്കപെട്ടതെല്ലാം നേടിയെടുക്കാൻ അമ്മയോളം മറ്റാർക്കാണ് മകൾക്കൊപ്പം നില്ക്കാൻ കഴിയുന്നത് ? എന്റെ വിജയങ്ങൾക്കു പിന്നിൽ അമ്മയാണെന്ന് ഉറക്കെ പറയാൻ സ്നേഹത്തിന്റെ കരുതലിന്റെ സമവാക്യം നമുക്കിനിയെങ്കിലും ഒന്ന് തിരുത്തി എഴുതിക്കൂടെ അമ്മാ ?
