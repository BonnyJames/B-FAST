---
title: "മാധ്യമങ്ങളെ...അപകടത്തിൽ പെട്ട് അർദ്ധബോധാവസ്ഥയിൽ കിടക്കുന്നവരുടെ വായിലേക്ക് നിങ്ങളുടെ തുപ്പൽ തെറിച്ച രോഗാണുവാഹിയായ മൈക്ക് കുത്തികയറ്റാതിരിക്കൂ"
date: 2020-08-09T07:58:09
draft: false
categories: ["Society"]
tags: ['karipur flight accident', 'Media', 'pettimudi rajamala landslide']
author: "Beaumaris"
---

<a href="http://13.126.68.249/jayaram-subramani-post-2/284854/ggg-163" rel="attachment wp-att-284855"><img class="alignleft size-full wp-image-284855" src="https://cdn.boolokam.com/articles/2020/08/ggg-134.jpg" alt="" width="845" height="440" /></a><strong>Jayaram Subramani</strong>

മാധ്യമങ്ങളേ..നിങ്ങൾ അണക്കെട്ടുകൾ തകർത്തോളൂ, വിമാനാപകടം നടന്നത് പൈലറ്റിന്റെ അനാസ്ഥയെന്ന് പറഞ്ഞോളൂ.. മണ്ണിനടിയിൽ പെട്ട ലയങ്ങളുടെയും അപകടത്തിൽ പെട്ടവരുടെയും എണ്ണം കൂട്ടുകയും ചെയ്തോളൂ.സ്വപ്ന പോയ വഴിയുടെ രേഖാചിത്രം ഉണ്ടാക്കിക്കൊള്ളൂ..വന്ന വഴിയിൽ ചേസ്സ് ചെയ്തു ന്യൂസ് പിടിച്ചോളൂ. പക്ഷേ, അപകടത്തിൽ പെട്ട് അർദ്ധബോധാവസ്ഥയിൽ കിടക്കുന്നവരുടെ വായിലേക്ക് നിങ്ങളുടെ പലരുടെയും തുപ്പൽ തെറിച്ച രോഗാണുവാഹിയായ മൈക്ക് കുത്തികയറ്റാതിരിക്കൂ. ദുരിതാശ്വാസപ്രവർത്തനങ്ങളിൽ ഏർപ്പെട്ടിരിക്കുന്ന പാവം സ്ഥലവാസിയെ പിടിച്ചു നിർത്തി പൈലറ്റിന്റെ അനാസ്ഥയെ പറ്റി ആരായാതിരിക്കൂ. ഡോക്ടർമാരെ ചികിൽസിക്കാനും ആമ്പുലൻസുകളെ ഓടാനുമനുവദിക്കൂ. നിങ്ങൾക്ക് വാർത്തയുണ്ടാക്കിത്തരാനല്ല അപകടങ്ങളുണ്ടാകുന്നതും ആശുപത്രികളിലാകുന്നതും.നിങ്ങളുടെ ചാനലിൽ മുഖം കാട്ടാനല്ല ആളുകൾ അപകടം കേട്ട് ഓടിയെത്തുന്നത്..നിങ്ങളുടെ ചോദ്യങ്ങൾക്ക് ഉത്തരം പറയലല്ല അത്തരം അവസരങ്ങളിൽ ഡോക്ടേർസിനു പണി.പ്രിയ മാധ്യമങ്ങളേ ഏത് ചാനലാണ് ഒരു നിമിഷം മുൻപ് വാർത്ത പുറത്തു വിട്ടതെന്ന് ഞങ്ങൾ ജനങ്ങൾ ശ്രദ്ധിക്കാറില്ല..വാർത്തകൾ കാണുമ്പോൾ ടിവിയുടെ വലത് ഭാഗത്ത് മുകളിലെ എമ്പ്ലത്തിൽ ഞങ്ങൾ സാധാരണക്കാർ അത്രയ്ക്കങ്ങ് ബോധവാന്മാരല്ല.റിപ്പോർട്ടർമാരും ന്യൂസ് റീഡേർസും ഇച്ചിരിയൊന്ന് ശ്വാസം വിട്ടിട്ട് പറഞ്ഞാൽ ഞങ്ങളുടെ ബി.പി ഒട്ടൊന്ന് താഴുമായിരുന്നു.ഞങ്ങൾക്ക് വാർത്തകൾ അറിഞ്ഞാൽ മതി.അഞ്ചോ പത്തോ മിനിട്ട് വൈകിയാലും പരാതിയില്ല ഞങ്ങൾക്ക്.നിങ്ങളുടെ അന്വേഷണാത്മക ത്വരയെയും സത്യം പുറത്തു വിടാനുള്ള ആസക്തിയേയും ഞങ്ങൾ മാനിക്കുന്നു.ജനാധിപത്യത്തിന്റെ നാലാം തൂണിനെ വന്ദിക്കുന്നു.

"ആളുകൾ മാധ്യമ ഓഫീസുകൾക്ക് തീയിട്ട് മാധ്യമപ്രവർത്തകരെ തെരുവിൽ കൈകാര്യം ചെയ്യുന്ന കാലം വിദൂരമല്ല". കേരളത്തിലെ മാധ്യമ പ്രവർത്തകരെ അഭിസംബോധന ചെയ്തു, കഴിഞ്ഞ ദിവസങ്ങളിൽ വ്യാപകമായി ഷെയർ ചെയ്യപ്പെട്ട ഫേസ്ബുക് പോസ്റ്റിലെ അവസാന വരികളാണിത്. ഡൊണാൾഡ് ട്രമ്പും, വ്ലാദിമിർ പുടിനും ഉൾപ്പെടെ ലോകത്തിലെ മിക്ക ഭരണാധികാരികൾക്കും അലർജിയുണ്ടാക്കുന്ന വർഗം അവരുടെ രാജ്യങ്ങളിലെ മാധ്യമ പ്രവർത്തകരാണ്. ഫിലിപ്പീൻസിലെ ഏകാധിപത്യ പ്രവണത കാണിക്കുന്ന ജനാധിപത്യ ഭരണാധികാരിയാണ് അവിടുത്തെ പ്രസിഡന്റ്‌ റോഡ്രിഗ്‌രോ ഡ്യൂറ്റററ്റോ. കോവിഡ് കാലത്തെ ഭരണകൂടത്തിന്റെ സവിശേഷ അധികാരങ്ങൾ ഉപയോഗിച്ച്, തനിക്കെതിരെ വിമർശനമുയർത്തുന്ന മാധ്യമ പ്രവർത്തകരെ പാർട്ടി അണികളെ കൊണ്ട് കൈകാര്യം ചെയ്യിപ്പിച്ചും, വ്യാജ വാർത്ത പ്രചരിപ്പിച്ചു എന്ന കുറ്റം ചുമത്തി പത്ര പ്രവർത്തകരെ തടവിലടച്ചും പത്ര സ്വാതന്ത്ര്യത്തെ ഇല്ലായ്മ ചെയ്യുകയാണ് അദ്ദേഹം. ചില പത്ര പ്രവർത്തകരെങ്കിലും കൊല്ലപ്പെടേണ്ടവരാണ് എന്ന പരസ്യ പ്രസ്താവന നടത്തിയ ഡുട്ടറേറ്റോ കേരളത്തിലായിരുന്നെങ്കിൽ ഇവിടുത്തെ സൈബർ പോരാളികളുടെ ആശയും, ആവേശവുമായി മാറിയേനെ.

തായ്‌ലണ്ടിലും, ഹങ്കറിയിലും, ഇസ്രയേലിലും, റഷ്യയിലും, കംബോഡിയയിലും ഭരണാധികാരികൾ മാധ്യമങ്ങളോട് കാണിക്കുന്ന അസഹിഷ്ണുതയും, കോവിഡ് ദുരന്തകാലത്തെ പ്രതിസന്ധി മാധ്യമ നിയന്ത്രണത്തിന് അവർ എങ്ങനെ ഫലപ്രദമായി ഉപയോഗിക്കുന്നുവെന്നുമുള്ള വിശദമായ റിപ്പോർട്ട്‌ മലയാളികളുടെ പ്രിയപ്പെട്ട 'വാഷിംഗ്‌ടൺ പോസ്റ്റ്‌' ന്യൂസ്‌ പേപ്പറിലുണ്ട്. എന്നാൽ ഭരണാധികാരികളുടെ വിചാരണയ്ക്ക് വിധേയമാവുകയും ഓൺലൈനിലും, ഓഫ്‌ലൈനിലും ഭീഷണികളും, അക്രമവും നേരിടേണ്ടി വന്ന മാധ്യമ പ്രവർത്തകയായ ഫിലിപ്പീൻസിലെ മരിയ റെസ്സയെ പോലുള്ളവർ വർദ്ധിത വീര്യത്തോടെ ഭരണകൂടത്തോട് പോരാടുകയാണ്, 'Thousand Cuts' പോലുള്ള ലോകശ്രദ്ധ നേടാനിരിക്കുന്ന ഡോക്യൂമെന്ററികൾക്ക് വിഷയമാവുകയാണ്. മാധ്യമ ഓഫീസുകൾക്ക് തീയിടുന്ന, മാധ്യമ പ്രവർത്തകരെ തെരുവിൽ നേരിടുന്ന കിനാശ്ശേരി അല്ല, മറിച്ചു ഭരണാധികാരിക്ക് അസ്വസ്ഥത ഉണ്ടാകുമോ എന്നു പേടിച്ചു ചോദ്യങ്ങൾ തൊണ്ടയിൽ വെച്ചു വിഴുങ്ങി കളയാതെ ചോദ്യങ്ങൾ ചോദിച്ചു കൊണ്ടേയിരിക്കാൻ ചങ്കൂറ്റമുള്ള മാധ്യമപ്രവർത്തകരുള്ള കിനാശ്ശേരിയാണ് ഞാൻ സ്വപ്നം കാണുന്നത്.


![മാധ്യമങ്ങളെ...അപകടത്തിൽ പെട്ട് അർദ്ധബോധാവസ്ഥയിൽ കിടക്കുന്നവരുടെ വായിലേക്ക് നിങ്ങളുടെ തുപ്പൽ തെറിച്ച രോഗാണുവാഹിയായ മൈക്ക് കുത്തികയറ്റാതിരിക്കൂ](https://cdn.boolokam.com/articles/2020/08/ggg-134.jpg)[](http://13.126.68.249/jayaram-subramani-post-2/284854/ggg-163)**Jayaram Subramani** മാധ്യമങ്ങളേ..നിങ്ങൾ അണക്കെട്ടുകൾ തകർത്തോളൂ, വിമാനാപകടം നടന്നത് പൈലറ്റിന്റെ അനാസ്ഥയെന്ന് പറഞ്ഞോളൂ.. മണ്ണിനടിയിൽ പെട്ട ലയങ്ങളുടെയും അപകടത്തിൽ പെട്ടവരുടെയും എണ്ണം കൂട്ടുകയും ചെയ്തോളൂ.സ്വപ്ന പോയ വഴിയുടെ രേഖാചിത്രം ഉണ്ടാക്കിക്കൊള്ളൂ..വന്ന വഴിയിൽ ചേസ്സ് ചെയ്തു ന്യൂസ് പിടിച്ചോളൂ. പക്ഷേ, അപകടത്തിൽ പെട്ട് അർദ്ധബോധാവസ്ഥയിൽ കിടക്കുന്നവരുടെ വായിലേക്ക് നിങ്ങളുടെ പലരുടെയും തുപ്പൽ തെറിച്ച രോഗാണുവാഹിയായ മൈക്ക് കുത്തികയറ്റാതിരിക്കൂ. ദുരിതാശ്വാസപ്രവർത്തനങ്ങളിൽ ഏർപ്പെട്ടിരിക്കുന്ന പാവം സ്ഥലവാസിയെ പിടിച്ചു നിർത്തി പൈലറ്റിന്റെ അനാസ്ഥയെ പറ്റി ആരായാതിരിക്കൂ. ഡോക്ടർമാരെ ചികിൽസിക്കാനും ആമ്പുലൻസുകളെ ഓടാനുമനുവദിക്കൂ. നിങ്ങൾക്ക് വാർത്തയുണ്ടാക്കിത്തരാനല്ല അപകടങ്ങളുണ്ടാകുന്നതും ആശുപത്രികളിലാകുന്നതും.നിങ്ങളുടെ ചാനലിൽ മുഖം കാട്ടാനല്ല ആളുകൾ അപകടം കേട്ട് ഓടിയെത്തുന്നത്..നിങ്ങളുടെ ചോദ്യങ്ങൾക്ക് ഉത്തരം പറയലല്ല അത്തരം അവസരങ്ങളിൽ ഡോക്ടേർസിനു പണി.പ്രിയ മാധ്യമങ്ങളേ ഏത് ചാനലാണ് ഒരു നിമിഷം മുൻപ് വാർത്ത പുറത്തു വിട്ടതെന്ന് ഞങ്ങൾ ജനങ്ങൾ ശ്രദ്ധിക്കാറില്ല..വാർത്തകൾ കാണുമ്പോൾ ടിവിയുടെ വലത് ഭാഗത്ത് മുകളിലെ എമ്പ്ലത്തിൽ ഞങ്ങൾ സാധാരണക്കാർ അത്രയ്ക്കങ്ങ് ബോധവാന്മാരല്ല.റിപ്പോർട്ടർമാരും ന്യൂസ് റീഡേർസും ഇച്ചിരിയൊന്ന് ശ്വാസം വിട്ടിട്ട് പറഞ്ഞാൽ ഞങ്ങളുടെ ബി.പി ഒട്ടൊന്ന് താഴുമായിരുന്നു.ഞങ്ങൾക്ക് വാർത്തകൾ അറിഞ്ഞാൽ മതി.അഞ്ചോ പത്തോ മിനിട്ട് വൈകിയാലും പരാതിയില്ല ഞങ്ങൾക്ക്.നിങ്ങളുടെ അന്വേഷണാത്മക ത്വരയെയും സത്യം പുറത്തു വിടാനുള്ള ആസക്തിയേയും ഞങ്ങൾ മാനിക്കുന്നു.ജനാധിപത്യത്തിന്റെ നാലാം തൂണിനെ വന്ദിക്കുന്നു. "ആളുകൾ മാധ്യമ ഓഫീസുകൾക്ക് തീയിട്ട് മാധ്യമപ്രവർത്തകരെ തെരുവിൽ കൈകാര്യം ചെയ്യുന്ന കാലം വിദൂരമല്ല". കേരളത്തിലെ മാധ്യമ പ്രവർത്തകരെ അഭിസംബോധന ചെയ്തു, കഴിഞ്ഞ ദിവസങ്ങളിൽ വ്യാപകമായി ഷെയർ ചെയ്യപ്പെട്ട ഫേസ്ബുക് പോസ്റ്റിലെ അവസാന വരികളാണിത്. ഡൊണാൾഡ് ട്രമ്പും, വ്ലാദിമിർ പുടിനും ഉൾപ്പെടെ ലോകത്തിലെ മിക്ക ഭരണാധികാരികൾക്കും അലർജിയുണ്ടാക്കുന്ന വർഗം അവരുടെ രാജ്യങ്ങളിലെ മാധ്യമ പ്രവർത്തകരാണ്. ഫിലിപ്പീൻസിലെ ഏകാധിപത്യ പ്രവണത കാണിക്കുന്ന ജനാധിപത്യ ഭരണാധികാരിയാണ് അവിടുത്തെ പ്രസിഡന്റ്‌ റോഡ്രിഗ്‌രോ ഡ്യൂറ്റററ്റോ. കോവിഡ് കാലത്തെ ഭരണകൂടത്തിന്റെ സവിശേഷ അധികാരങ്ങൾ ഉപയോഗിച്ച്, തനിക്കെതിരെ വിമർശനമുയർത്തുന്ന മാധ്യമ പ്രവർത്തകരെ പാർട്ടി അണികളെ കൊണ്ട് കൈകാര്യം ചെയ്യിപ്പിച്ചും, വ്യാജ വാർത്ത പ്രചരിപ്പിച്ചു എന്ന കുറ്റം ചുമത്തി പത്ര പ്രവർത്തകരെ തടവിലടച്ചും പത്ര സ്വാതന്ത്ര്യത്തെ ഇല്ലായ്മ ചെയ്യുകയാണ് അദ്ദേഹം. ചില പത്ര പ്രവർത്തകരെങ്കിലും കൊല്ലപ്പെടേണ്ടവരാണ് എന്ന പരസ്യ പ്രസ്താവന നടത്തിയ ഡുട്ടറേറ്റോ കേരളത്തിലായിരുന്നെങ്കിൽ ഇവിടുത്തെ സൈബർ പോരാളികളുടെ ആശയും, ആവേശവുമായി മാറിയേനെ. തായ്‌ലണ്ടിലും, ഹങ്കറിയിലും, ഇസ്രയേലിലും, റഷ്യയിലും, കംബോഡിയയിലും ഭരണാധികാരികൾ മാധ്യമങ്ങളോട് കാണിക്കുന്ന അസഹിഷ്ണുതയും, കോവിഡ് ദുരന്തകാലത്തെ പ്രതിസന്ധി മാധ്യമ നിയന്ത്രണത്തിന് അവർ എങ്ങനെ ഫലപ്രദമായി ഉപയോഗിക്കുന്നുവെന്നുമുള്ള വിശദമായ റിപ്പോർട്ട്‌ മലയാളികളുടെ പ്രിയപ്പെട്ട 'വാഷിംഗ്‌ടൺ പോസ്റ്റ്‌' ന്യൂസ്‌ പേപ്പറിലുണ്ട്. എന്നാൽ ഭരണാധികാരികളുടെ വിചാരണയ്ക്ക് വിധേയമാവുകയും ഓൺലൈനിലും, ഓഫ്‌ലൈനിലും ഭീഷണികളും, അക്രമവും നേരിടേണ്ടി വന്ന മാധ്യമ പ്രവർത്തകയായ ഫിലിപ്പീൻസിലെ മരിയ റെസ്സയെ പോലുള്ളവർ വർദ്ധിത വീര്യത്തോടെ ഭരണകൂടത്തോട് പോരാടുകയാണ്, 'Thousand Cuts' പോലുള്ള ലോകശ്രദ്ധ നേടാനിരിക്കുന്ന ഡോക്യൂമെന്ററികൾക്ക് വിഷയമാവുകയാണ്. മാധ്യമ ഓഫീസുകൾക്ക് തീയിടുന്ന, മാധ്യമ പ്രവർത്തകരെ തെരുവിൽ നേരിടുന്ന കിനാശ്ശേരി അല്ല, മറിച്ചു ഭരണാധികാരിക്ക് അസ്വസ്ഥത ഉണ്ടാകുമോ എന്നു പേടിച്ചു ചോദ്യങ്ങൾ തൊണ്ടയിൽ വെച്ചു വിഴുങ്ങി കളയാതെ ചോദ്യങ്ങൾ ചോദിച്ചു കൊണ്ടേയിരിക്കാൻ ചങ്കൂറ്റമുള്ള മാധ്യമപ്രവർത്തകരുള്ള കിനാശ്ശേരിയാണ് ഞാൻ സ്വപ്നം കാണുന്നത്.
