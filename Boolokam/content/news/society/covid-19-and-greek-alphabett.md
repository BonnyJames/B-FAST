---
title: "കൊറോണയും ഗ്രീക്ക് അക്ഷരമാലയും ചില ചിന്തകളും"
date: 2021-07-03T13:45:55
draft: false
categories: ["Society"]
tags: ['covid 19', 'Dr.Ganga. S', 'ഗംഗ എസ്']
author: "Beaumaris"
---

<strong>ഗംഗ എസ്</strong>

<strong>കൊറോണയും ഗ്രീക്ക് അക്ഷരമാലയും ചില ചിന്തകളും</strong>

'ഞാൻ ആൽഫയും ഒമേഗയും ആകുന്നു.' ബൈബിളിൽ ആണെന്ന് തോന്നുന്നു (തെറ്റാണെങ്കിൽ തിരുത്തുക ) . 30- 40 വർഷം മുൻപ് വായിച്ചതാണ് . സന്ദർഭം ദൈവം സ്വയം പരിചയപെടുത്തുന്നതാണെന്നാണ് ഓർമ്മ.
ശ്ശെടാ, കുറേ ആലോചിച്ചു. അതെങ്ങനെ? അതിനിടയ്ക്ക് ഒന്നും ആരുമില്ലെടേയ്? ബീറ്റ ഗാമ തുടങ്ങിയവർ എവിടെ പോയി? പിന്നെയാണ് മനസിലായത് ആൽഫ തുടക്കവും ഒമെഗ അവസാനവും ആണെന്ന്. ആദിയും അന്ത്യവും ഒക്കെ മൂപ്പര് തന്നെയാണെന്നാണ് ഉദ്ദേശിച്ചത്. മലയാളത്തിൽ അതിനർത്ഥം ആദി മധ്യാന്തങ്ങൾ ഇല്ലാത്തത് എന്നാവും.അന്ന്, ഞാൾക്ക് ഗ്രീക്ക് അക്ഷരങ്ങൾ മുഴുവനും അറിഞ്ഞു കൂടല്ലോ.

24 അക്ഷരങ്ങളാണ് ഗ്രീക്ക് ഭാഷയിലുള്ളത്. അതിൽ തുടക്കം ആൽഫയും അവസാനം ഒമേഗയുമാണ്. ആ അക്ഷര മാലയിലെ മിക്കതും നമ്മൾ കേട്ടിട്ടും ചിലത് പഠിച്ചിട്ടും ഉണ്ട്.Alpha, ആൽഫ എപ്പോഴും കേൾക്കുന്നുണ്ട്. Beta, ബീറ്റ എന്ന് പറഞ്ഞാൽ ബീറ്റ് പോലീസിനെ ഓർമ്മ വരും. ആ വർഗം ഇപ്പോഴും ഉണ്ടോ എന്തോ? റെയിൽവേ ഗ്യാങ്മാൻ, ബീറ്റ് പോലീസ്, ഇവരെ മഴയുള്ള രാത്രിയിൽ യക്ഷി പ്രേതം മാടൻ മറുത ജിന്നുകളുടെ കൂട്ടത്തിലാണ് കൂട്ടിയത്. പേടിയില്ലാത്ത വിഭാഗം.

Gamma, ഗാമ റെയ്‌സ് ഉണ്ട്. Xray പോലെ. വേറൊരു ഗാമ ഗമയോടെ കാപ്പാട് ബീച്ചിൽ വന്നിറങ്ങി. കാപ്പ വേറെയുണ്ട്.Delta ഡെൽറ്റ എന്ന് കേട്ടാൽ ഒന്നും ഓർമ്മ വരുന്നില്ല. പോട്ടെ. epsilon ആകട്ടെ, സിലോൺ നമ്മുടെ പഴയ ശ്രീലങ്കയെ ഓർത്തു.zeta, സെറ്റ, ഇപ്പോൾ പലരും പലതിലും ഒരുമിച്ച് സെറ്റാ.Eta ഈറ്റ. അതേ ഉള്ളൂ നമുക്ക് എപ്പോഴും ഞ്ഞം ഞ്ഞം വിചാരം മുന്നിട്ട് നിൽക്കും.

Theta, തീറ്റ. എന്തിന് പറയുന്നു. കോസ് തീറ്റയും ടാൻ തീറ്റയും വേണ്ട വിധത്തിൽ പഠിയ്ക്കാഞ്ഞത് കൊണ്ട് കാലിത്തീറ്റയുടെയും കോഴിത്തീറ്റയുടെയും കണക്ക് നോക്കേണ്ടി വന്ന കാര്യം ആരോ പറഞ്ഞു കേട്ടു.
iota അയോട്ട . aorta എന്നത് ശരീരത്തിലെ ഏറ്റവും വലിയ ധമനി ആണ്. ടൊയോട്ട കാർ ആണേ. അയോർട്ടോൺ സെന്ന അപകടത്തിൽ മരിച്ച കാർ റേസർ ആണേ.

Kappa, കാപ്പ അയ്യോ പിടിച്ചകത്തിടും. ജാമ്യം കിട്ടാത്ത വകുപ്പ് ആണെന്നാണ് തോന്നുന്നത്.
Lamda, ലാംഡ കേൾക്കുമ്പോൾ തന്നെ ഡാൽഡയിൽ മുക്കിപൊരിച്ച മാതിരി. വനസ്പതി വെജ് നെയ്യ്. കേട്ടാൽ ചെറിയ ഗെറ്റപ്പ് ഒക്കെ തോന്നുന്നുണ്ട്. കൂടാതെ മേരിക്കുണ്ടൊരു ലാമ്പ് ടാ . അതൊരു കുടയുടെ കമ്പനി പേരാണല്ലോ.

Mu, Nu, ഉച്ഛാരണം മീ, നീ എന്നാകുമ്പോൾ, മീ അയ്യോ മീ ടൂ. അത് തൊട്ടാൽ പൊള്ളും. നീ എന്ന് പറയുമ്പോൾ തൂ എന്ന് വിളിക്കണം. മൂ നൂ എന്നൊക്കെയാണെങ്കിൽ,സ്വന്തം പാർട്ടിക്കാരുടെ തെറ്റുകൾ കാണുമ്പോൾ ചില സൈഡ് ആക്കിയ മൂളലുകളാണത്രെ.

Xi സീ എന്നാണ് പറയേണ്ടത്. കടലോളം ഉണ്ട് സീയാൻ (കാണാൻ). ടയറിന്റെ കാറ്റ് പോയ പോലൊരു ക്‌സൈ.
Omicron, ഒമിക്രോൺ. ചില വാൽമാക്രികളെ പോലെ പേക്രോം പേക്രോം .മൈക്രോൺ ഇലക്ട്രോൺ എല്ലാം വരും.

Pi പീ എന്ന് ഉച്ഛാരണം. റോഡിൽ വെറുതെ കർണ്ണ കഠോരമായി ഹോൺ അടിയ്ക്കുന്നവരെ എന്ത് ചെയ്യണം? കുട്ടികൾക്ക് പീപ്പി മേടിച്ചു കൊടുക്കാത്ത വീട്ടുകാരെ എന്ത് ചെയ്യണം?
പൈ. പൈ സാറിനെ ഓർമ്മ വരുന്നു. തിരുവനന്തപുരം മെഡിക്കൽ കോളേജിലെ മെഡിസിൻ ഹിമറ്റോളജി വിഭാഗം മേധാവിയായിരുന്നു 80 കളിൽ . പൈ എന്നൊരു വിഭവം കൂടിയുണ്ട്. Pi r സ്ക്വയർ കണക്കിലുണ്ട് സാമൂഹ്യ പാഠത്തിലില്ല. പൈതഗോറസ് തിയറി വേറെ.

Rho, റോ. റോ എന്നാൽ നമ്മുടെ ഇന്റലിജൻസ് വിഭാഗം ആണല്ലോ. അങ്ങോട്ട് പോകണ്ടാ.
ഓല് പിടിച്ചു അകത്താക്കും. അല്ലെങ്കിൽ മൊസാദ്,സി ഐ എ, കെ ജി ബി മുതൽ പ്രസ്ഥാനങ്ങൾക്ക് കൈമാറ്റം ചെയ്യും.

Sigma, സിഗ്മ സിങ്കം ആണ്. Sigmoid rectum വൻകുടലിന്റെ താഴെ അറ്റം. സിഗമണ്ട് ഫ്രോയിഡ് ഒറ്റയാൻ. stigma അതിലും വലുത് പ്രത്യേകിച്ച് സോഷ്യൽ ആകുമ്പോൾ.
Tau,ടോഫ് ന്ന് ഉച്ഛാരണം. ടാ ന്ന് ഇപ്പോൾ വിളിച്ചേയുള്ളു ഒന്ന് പേടിപ്പിക്കാൻ. താവൂസ് കുന്നംകുളത്തെ പഴയ സിനിമ തിയേറ്റർ ആണ്.

Upsilon, ഇയൂപ്സിലോൺ എന്നത്രെ. വീണ്ടും വന്നു പഴയ സിലോൺ വഴി സിങ്കപ്പൂര് പോയിരുന്നു പഴയ കാലത്ത് പലരും ജീവിക്കാൻ.
Phi, ഫീ എന്നത്രെ ഉച്ഛാരണം. വലിയ അർത്ഥം ഒന്നുമില്ല എന്നല്ല എല്ലാം ഫീസിലാണ് ഇരിയ്ക്കുന്നത്. ഫീസ് സമയത്തു കൊടുത്തില്ലെങ്കിൽ കുട്ടികളുടെയും രക്ഷകർത്താക്കളുടെയും ഫ്യൂസ് ഊരുന്ന സ്ഥാപനങ്ങൾ ഉണ്ട്.
Chi ഹീ എന്നാണ് ഉച്ഛാരണം എങ്കിലും ചി കാണുമ്പോൾ ഓർമ്മയിൽ അതൊരു ചൈനീസ് കക്ഷി എന്നാണല്ലോ. എന്തോ ഉടനെ ജൈവായുധം എന്ന് കൊറോണയേയും ഓർക്കും .
Psi സീ എന്നാണ് ഉച്ഛാരണം എങ്കിലും സൈക്കോസിസിന്റെ മ്യാരക വേർഷൻ എത്ര കണ്ടിരിക്കുന്നു.
Omega, ഒമേഗ ഞങ്ങളുടെ സുലേഖയുടെ താത്ത.
ഇപ്പോൾ കൊറോണ ആണ് പറയുന്നത് ഞാൻ താൻ ആൽഫയും ഒമേഗയും. ബീറ്റ ഗാമ ലാംഡ ഡെൽറ്റ പ്ലസ് മൈനസ് എല്ലാം.
കൊറോണയുടെ മാരക അവതാരങ്ങൾ.
സ്പീഡ് കുറയുന്നു എന്ന് തോന്നിയാൽ ഉടനെ ഒരു മ്യൂട്ടേഷൻ, ഗിയർ മാറ്റും കക്ഷി. അക്ഷര മാലയിലെ അടുത്ത അക്ഷരത്തിലേക്ക് ഒറ്റ ചാട്ടം. എത്ര ചാടുമെന്ന് നോക്കട്ടെ. 24 എണ്ണമേ ഉള്ളൂ.
അത് കഴിയുമ്പോൾ പിന്നെ പാതാളത്തിലേക്ക് ചാടിക്കോ. അവിടെ വാക്സിൻ കാത്തു നില്പുണ്ട്. അതിനെ കക്ഷിയ്ക്ക് ദേഷ്യം ആണ്. അത്കൊണ്ടാണ് പെട്ടെന്ന് പെട്ടെന്ന് രൂപാന്തരം ഉണ്ടാക്കുന്നത്.
മൂപ്പര് സർവ്വ വ്യാപി. തൂണിലും തുരുമ്പിലും വായുവിലും വെള്ളത്തിലും ഉണ്ട്. അത്കൊണ്ട് തൂണിലും തുരുമ്പിലും തൊടരുത്. തൊട്ട് പോയാലോ ഉടനെ സാനിറ്റൈസർ. അല്ലെങ്കിൽ സോപ്പ് വെള്ളം. മാസ്കിട്ട് വായു ഭഗവാനെ തീണ്ടാപ്പാടകലെ നിർത്തി.
വെള്ളത്തിലും കരയിലും ഇഴയുന്ന മുതലാ ബെവ്‌കൊയുടെ മുന്നിൽ നിൽക്കുന്നത് എന്ന് അച്ഛന്റെ മകൻ.
അല്ല കൊറോണ മേന്നെ, ങ്ങള് കുറച്ചായല്ലോ ഇവിടിങ്ങനെ ചുറ്റിത്തിരിയുന്നു. തിരിച്ചു പോകുന്നില്ലേ? അതിഥിയായി വന്നിട്ട് സ്ഥിരമാക്കുക മര്യാദയല്ല.
സ്പാനിഷ് ഫ്ലൂ രണ്ട് വർഷമേ ഉണ്ടായിരുന്നുള്ളു . അന്ന് വാക്സിൻ കണ്ടു പിടിച്ചിട്ടില്ല. എന്നിട്ടും മൂപ്പര് സ്ഥലം കാലിയാക്കി.
എന്ത് വന്നാലും കൊറോണേ ങ്ങള് ഞങ്ങളെ പാഠം പഠിപ്പിക്കാൻ നോക്കണ്ട. അതിന് വച്ച വെള്ളവും സാനിറ്റയ്‌സറും അങ്ങ് മാറ്റി വച്ചേക്കിൻ. പ്രത്യേകിച്ച് സോഷ്യലിസം ഒന്നും ഞങ്ങൾ പഠിയ്ക്കില്ല. ഹറാം ആണത് ഞങ്ങക്ക്.
**ഗംഗ എസ്** **കൊറോണയും ഗ്രീക്ക് അക്ഷരമാലയും ചില ചിന്തകളും** 'ഞാൻ ആൽഫയും ഒമേഗയും ആകുന്നു.' ബൈബിളിൽ ആണെന്ന് തോന്നുന്നു (തെറ്റാണെങ്കിൽ തിരുത്തുക ) . 30- 40 വർഷം മുൻപ് വായിച്ചതാണ് . സന്ദർഭം ദൈവം സ്വയം പരിചയപെടുത്തുന്നതാണെന്നാണ് ഓർമ്മ. ശ്ശെടാ, കുറേ ആലോചിച്ചു. അതെങ്ങനെ? അതിനിടയ്ക്ക് ഒന്നും ആരുമില്ലെടേയ്? ബീറ്റ ഗാമ തുടങ്ങിയവർ എവിടെ പോയി? പിന്നെയാണ് മനസിലായത് ആൽഫ തുടക്കവും ഒമെഗ അവസാനവും ആണെന്ന്. ആദിയും അന്ത്യവും ഒക്കെ മൂപ്പര് തന്നെയാണെന്നാണ് ഉദ്ദേശിച്ചത്. മലയാളത്തിൽ അതിനർത്ഥം ആദി മധ്യാന്തങ്ങൾ ഇല്ലാത്തത് എന്നാവും.അന്ന്, ഞാൾക്ക് ഗ്രീക്ക് അക്ഷരങ്ങൾ മുഴുവനും അറിഞ്ഞു കൂടല്ലോ. 24 അക്ഷരങ്ങളാണ് ഗ്രീക്ക് ഭാഷയിലുള്ളത്. അതിൽ തുടക്കം ആൽഫയും അവസാനം ഒമേഗയുമാണ്. ആ അക്ഷര മാലയിലെ മിക്കതും നമ്മൾ കേട്ടിട്ടും ചിലത് പഠിച്ചിട്ടും ഉണ്ട്.Alpha, ആൽഫ എപ്പോഴും കേൾക്കുന്നുണ്ട്. Beta, ബീറ്റ എന്ന് പറഞ്ഞാൽ ബീറ്റ് പോലീസിനെ ഓർമ്മ വരും. ആ വർഗം ഇപ്പോഴും ഉണ്ടോ എന്തോ? റെയിൽവേ ഗ്യാങ്മാൻ, ബീറ്റ് പോലീസ്, ഇവരെ മഴയുള്ള രാത്രിയിൽ യക്ഷി പ്രേതം മാടൻ മറുത ജിന്നുകളുടെ കൂട്ടത്തിലാണ് കൂട്ടിയത്. പേടിയില്ലാത്ത വിഭാഗം. Gamma, ഗാമ റെയ്‌സ് ഉണ്ട്. Xray പോലെ. വേറൊരു ഗാമ ഗമയോടെ കാപ്പാട് ബീച്ചിൽ വന്നിറങ്ങി. കാപ്പ വേറെയുണ്ട്.Delta ഡെൽറ്റ എന്ന് കേട്ടാൽ ഒന്നും ഓർമ്മ വരുന്നില്ല. പോട്ടെ. epsilon ആകട്ടെ, സിലോൺ നമ്മുടെ പഴയ ശ്രീലങ്കയെ ഓർത്തു.zeta, സെറ്റ, ഇപ്പോൾ പലരും പലതിലും ഒരുമിച്ച് സെറ്റാ.Eta ഈറ്റ. അതേ ഉള്ളൂ നമുക്ക് എപ്പോഴും ഞ്ഞം ഞ്ഞം വിചാരം മുന്നിട്ട് നിൽക്കും. Theta, തീറ്റ. എന്തിന് പറയുന്നു. കോസ് തീറ്റയും ടാൻ തീറ്റയും വേണ്ട വിധത്തിൽ പഠിയ്ക്കാഞ്ഞത് കൊണ്ട് കാലിത്തീറ്റയുടെയും കോഴിത്തീറ്റയുടെയും കണക്ക് നോക്കേണ്ടി വന്ന കാര്യം ആരോ പറഞ്ഞു കേട്ടു. iota അയോട്ട . aorta എന്നത് ശരീരത്തിലെ ഏറ്റവും വലിയ ധമനി ആണ്. ടൊയോട്ട കാർ ആണേ. അയോർട്ടോൺ സെന്ന അപകടത്തിൽ മരിച്ച കാർ റേസർ ആണേ. Kappa, കാപ്പ അയ്യോ പിടിച്ചകത്തിടും. ജാമ്യം കിട്ടാത്ത വകുപ്പ് ആണെന്നാണ് തോന്നുന്നത്. Lamda, ലാംഡ കേൾക്കുമ്പോൾ തന്നെ ഡാൽഡയിൽ മുക്കിപൊരിച്ച മാതിരി. വനസ്പതി വെജ് നെയ്യ്. കേട്ടാൽ ചെറിയ ഗെറ്റപ്പ് ഒക്കെ തോന്നുന്നുണ്ട്. കൂടാതെ മേരിക്കുണ്ടൊരു ലാമ്പ് ടാ . അതൊരു കുടയുടെ കമ്പനി പേരാണല്ലോ. Mu, Nu, ഉച്ഛാരണം മീ, നീ എന്നാകുമ്പോൾ, മീ അയ്യോ മീ ടൂ. അത് തൊട്ടാൽ പൊള്ളും. നീ എന്ന് പറയുമ്പോൾ തൂ എന്ന് വിളിക്കണം. മൂ നൂ എന്നൊക്കെയാണെങ്കിൽ,സ്വന്തം പാർട്ടിക്കാരുടെ തെറ്റുകൾ കാണുമ്പോൾ ചില സൈഡ് ആക്കിയ മൂളലുകളാണത്രെ. Xi സീ എന്നാണ് പറയേണ്ടത്. കടലോളം ഉണ്ട് സീയാൻ (കാണാൻ). ടയറിന്റെ കാറ്റ് പോയ പോലൊരു ക്‌സൈ. Omicron, ഒമിക്രോൺ. ചില വാൽമാക്രികളെ പോലെ പേക്രോം പേക്രോം .മൈക്രോൺ ഇലക്ട്രോൺ എല്ലാം വരും. Pi പീ എന്ന് ഉച്ഛാരണം. റോഡിൽ വെറുതെ കർണ്ണ കഠോരമായി ഹോൺ അടിയ്ക്കുന്നവരെ എന്ത് ചെയ്യണം? കുട്ടികൾക്ക് പീപ്പി മേടിച്ചു കൊടുക്കാത്ത വീട്ടുകാരെ എന്ത് ചെയ്യണം? പൈ. പൈ സാറിനെ ഓർമ്മ വരുന്നു. തിരുവനന്തപുരം മെഡിക്കൽ കോളേജിലെ മെഡിസിൻ ഹിമറ്റോളജി വിഭാഗം മേധാവിയായിരുന്നു 80 കളിൽ . പൈ എന്നൊരു വിഭവം കൂടിയുണ്ട്. Pi r സ്ക്വയർ കണക്കിലുണ്ട് സാമൂഹ്യ പാഠത്തിലില്ല. പൈതഗോറസ് തിയറി വേറെ. Rho, റോ. റോ എന്നാൽ നമ്മുടെ ഇന്റലിജൻസ് വിഭാഗം ആണല്ലോ. അങ്ങോട്ട് പോകണ്ടാ. ഓല് പിടിച്ചു അകത്താക്കും. അല്ലെങ്കിൽ മൊസാദ്,സി ഐ എ, കെ ജി ബി മുതൽ പ്രസ്ഥാനങ്ങൾക്ക് കൈമാറ്റം ചെയ്യും. Sigma, സിഗ്മ സിങ്കം ആണ്. Sigmoid rectum വൻകുടലിന്റെ താഴെ അറ്റം. സിഗമണ്ട് ഫ്രോയിഡ് ഒറ്റയാൻ. stigma അതിലും വലുത് പ്രത്യേകിച്ച് സോഷ്യൽ ആകുമ്പോൾ. Tau,ടോഫ് ന്ന് ഉച്ഛാരണം. ടാ ന്ന് ഇപ്പോൾ വിളിച്ചേയുള്ളു ഒന്ന് പേടിപ്പിക്കാൻ. താവൂസ് കുന്നംകുളത്തെ പഴയ സിനിമ തിയേറ്റർ ആണ്. Upsilon, ഇയൂപ്സിലോൺ എന്നത്രെ. വീണ്ടും വന്നു പഴയ സിലോൺ വഴി സിങ്കപ്പൂര് പോയിരുന്നു പഴയ കാലത്ത് പലരും ജീവിക്കാൻ. Phi, ഫീ എന്നത്രെ ഉച്ഛാരണം. വലിയ അർത്ഥം ഒന്നുമില്ല എന്നല്ല എല്ലാം ഫീസിലാണ് ഇരിയ്ക്കുന്നത്. ഫീസ് സമയത്തു കൊടുത്തില്ലെങ്കിൽ കുട്ടികളുടെയും രക്ഷകർത്താക്കളുടെയും ഫ്യൂസ് ഊരുന്ന സ്ഥാപനങ്ങൾ ഉണ്ട്. Chi ഹീ എന്നാണ് ഉച്ഛാരണം എങ്കിലും ചി കാണുമ്പോൾ ഓർമ്മയിൽ അതൊരു ചൈനീസ് കക്ഷി എന്നാണല്ലോ. എന്തോ ഉടനെ ജൈവായുധം എന്ന് കൊറോണയേയും ഓർക്കും . Psi സീ എന്നാണ് ഉച്ഛാരണം എങ്കിലും സൈക്കോസിസിന്റെ മ്യാരക വേർഷൻ എത്ര കണ്ടിരിക്കുന്നു. Omega, ഒമേഗ ഞങ്ങളുടെ സുലേഖയുടെ താത്ത. ഇപ്പോൾ കൊറോണ ആണ് പറയുന്നത് ഞാൻ താൻ ആൽഫയും ഒമേഗയും. ബീറ്റ ഗാമ ലാംഡ ഡെൽറ്റ പ്ലസ് മൈനസ് എല്ലാം. കൊറോണയുടെ മാരക അവതാരങ്ങൾ. സ്പീഡ് കുറയുന്നു എന്ന് തോന്നിയാൽ ഉടനെ ഒരു മ്യൂട്ടേഷൻ, ഗിയർ മാറ്റും കക്ഷി. അക്ഷര മാലയിലെ അടുത്ത അക്ഷരത്തിലേക്ക് ഒറ്റ ചാട്ടം. എത്ര ചാടുമെന്ന് നോക്കട്ടെ. 24 എണ്ണമേ ഉള്ളൂ. അത് കഴിയുമ്പോൾ പിന്നെ പാതാളത്തിലേക്ക് ചാടിക്കോ. അവിടെ വാക്സിൻ കാത്തു നില്പുണ്ട്. അതിനെ കക്ഷിയ്ക്ക് ദേഷ്യം ആണ്. അത്കൊണ്ടാണ് പെട്ടെന്ന് പെട്ടെന്ന് രൂപാന്തരം ഉണ്ടാക്കുന്നത്. മൂപ്പര് സർവ്വ വ്യാപി. തൂണിലും തുരുമ്പിലും വായുവിലും വെള്ളത്തിലും ഉണ്ട്. അത്കൊണ്ട് തൂണിലും തുരുമ്പിലും തൊടരുത്. തൊട്ട് പോയാലോ ഉടനെ സാനിറ്റൈസർ. അല്ലെങ്കിൽ സോപ്പ് വെള്ളം. മാസ്കിട്ട് വായു ഭഗവാനെ തീണ്ടാപ്പാടകലെ നിർത്തി. വെള്ളത്തിലും കരയിലും ഇഴയുന്ന മുതലാ ബെവ്‌കൊയുടെ മുന്നിൽ നിൽക്കുന്നത് എന്ന് അച്ഛന്റെ മകൻ. അല്ല കൊറോണ മേന്നെ, ങ്ങള് കുറച്ചായല്ലോ ഇവിടിങ്ങനെ ചുറ്റിത്തിരിയുന്നു. തിരിച്ചു പോകുന്നില്ലേ? അതിഥിയായി വന്നിട്ട് സ്ഥിരമാക്കുക മര്യാദയല്ല. സ്പാനിഷ് ഫ്ലൂ രണ്ട് വർഷമേ ഉണ്ടായിരുന്നുള്ളു . അന്ന് വാക്സിൻ കണ്ടു പിടിച്ചിട്ടില്ല. എന്നിട്ടും മൂപ്പര് സ്ഥലം കാലിയാക്കി. എന്ത് വന്നാലും കൊറോണേ ങ്ങള് ഞങ്ങളെ പാഠം പഠിപ്പിക്കാൻ നോക്കണ്ട. അതിന് വച്ച വെള്ളവും സാനിറ്റയ്‌സറും അങ്ങ് മാറ്റി വച്ചേക്കിൻ. പ്രത്യേകിച്ച് സോഷ്യലിസം ഒന്നും ഞങ്ങൾ പഠിയ്ക്കില്ല. ഹറാം ആണത് ഞങ്ങക്ക്.
