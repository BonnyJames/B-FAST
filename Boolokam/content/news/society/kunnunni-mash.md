---
title: "കുഞ്ഞുണ്ണി മാഷ്‌"
date: 2012-12-01T23:13:57
draft: false
categories: ["Society"]
tags: ['Ibiza']
author: "boolokamtv@gmail.com"
---

<img class="alignright size-full wp-image-77218" title="kunjunni" src="https://cdn.boolokam.com/articles/2012/12/kunjunni.jpg" alt="" width="157" height="320" />

ഇന്ന് വരെ ഞാന്‍ വായിച്ചതില്‍ ഏറ്റവും ലളിതവും, എന്നാല്‍ ആഴമുള്ളതുമായ  ആത്മ കഥ കുഞ്ഞുണ്ണി മാഷിന്റെ <em>'എന്നിലൂടെ'</em> എന്ന ആത്മ കഥയാണ്. ഞാന്‍ ഏറ്റവും ആസ്വദിച്ചു വായിച്ച പുസ്തകവും ഒരു പക്ഷെ അത് തന്നെ ആയിരിക്കും.

വളരെ കുട്ടികാലം മുതല്‍ക്കു തന്നെ എനിക്ക് കുഞ്ഞുണ്ണി മാഷ്‌ എന്ന കവിയെ പറ്റി അറിയാം. വായനയുടെ ലോകത്തേക്ക് കടന്നു വരുന്നതിനും വളരെ മുന്‍പ് തന്നെ ചില കുഞ്ഞുണ്ണി കവിതകള്‍ അച്ഛന്‍ പറഞ്ഞു തന്നു ഞാന്‍ കേട്ടിടുണ്ട്. അതില്‍ ചിലത് ഞാന്‍ ചുവടെ കൊടുക്കുന്നു.

<em>"രാരി തത്തമ്മേ </em>
<em>എന്നെ കോഴി കൊത്തല്ലേ </em>

<em>കോഴി കൊത്ത്യാലോ </em>
<em>എന്റെ മാല പോട്ടൂലെ </em>

<em>മാല പൊട്ട്യാലോ </em>
<em>എന്നെ അമ്മ തല്ലൂലെ </em>

<em>അമ്മ തല്ല്യാലോ </em>
<em>എന്നെ അച്ഛന്‍ കൊല്ലൂലെ </em>

<em>അച്ഛന്‍ കൊന്നാലോ </em>
<em>എന്നെ വലിച്ചെറിയൂലെ </em>

<em>വലിച്ചെറിഞാലോ </em>
<em>എന്നെ കോഴി കൊത്തൂലെ </em>

<em>രാരി തത്തമ്മേ </em>
<em>എന്നെ കോഴി കൊത്തല്ലേ"</em>

<img class="alignright" style="border: 0px;" src="http://1.bp.blogspot.com/-MPM5hAwkgMs/ULm0ZOJ0FVI/AAAAAAAAAbI/M3P9IiOq73Y/s1600/images+(2).jpg" alt="" width="119" height="160" border="0" />

അക്ഷരങ്ങളെയും, വാക്കുകളെയും മലയാളത്തെയും കുട്ടികളെയും സ്നേഹിച്ച ഒരു കുറിയ മനുഷ്യന്റെ വിശാല ഹൃദയത്തില്‍ വിടര്‍ന്ന ഒരു കുട്ടി കവിതയാണ് ഇത്. പലപ്പോഴും ഞാന്‍ ആലോചിച്ചിടുണ്ട്, മാഷിനു കുഞ്ഞുണ്ണി എന്ന പേരല്ലാതെ വേറെ എന്തെങ്കിലും പേര് ചേരുമോ? കുഞ്ഞുങ്ങളെ സ്നേഹിച്ച, കുഞ്ഞു കവിതകള്‍ എഴുതിയ, കുഞ്ഞു ശരീരം ഉള്ള മാഷിനു കുഞ്ഞുണ്ണി എന്നല്ലാതെ വേറെ എന്ത് പേരിടാന്‍? <em>"കുഞ്ഞില്‍ നിന്ന് ഉണ്ണുനോന്‍ കുഞ്ഞുണ്ണി"</em> എന്ന് മാഷിന്റെ തന്നെ ഭാഷ്യം. അതായത് ജീവിതത്തിലെ ലളിതമായ കാര്യങ്ങളില്‍ നിന്നും ആശയങ്ങളില്‍ നിന്നും ചൈതന്യം ഉള്‍ക്കൊള്ളുന്നവന്‍ എന്ന് താത്പര്യം. എന്നും ലാളിത്യത്തെ സ്നേഹിച്ച ആ മനുഷ്യനെ മലയാളികള്‍ ഒന്നടങ്കം സ്നേഹിച്ചു.

<em>'ഹമ്പട ഞാനേ!'</em> എന്ന അദ്ദേഹത്തിന്റെ വാക്കുകള്‍, പ്രപഞ്ചത്തില്‍ അപൂര്‍വങ്ങളില്‍ അത്യപൂര്‍വവും അതി സങ്കീര്‍ണവുമായ ജീവന്‍ എന്ന പ്രതിഭാസത്തെ നോക്കി അത്ഭുതപെടാന്‍ സാധിക്കുന്ന, ഉയര്‍ന്ന ബോധതലത്തില്‍ നില്‍ക്കുന്ന മനുഷ്യന്‍ ആണ് താന്‍ എന്ന തിരിച്ചറിവില്‍ നിന്നും ഉണ്ടായതാണ്.

ലോകം ഒരു കുറിയ മനുഷ്യന്‍ എന്ന് നിസാരമായി കരുതിയപ്പോഴും, മഹാകവികള്‍ കുഞ്ഞുണ്ണിയുടെ രണ്ടു വരി കവിതകളെ നോക്കി, ഇതെന്തു കവിത, എന്ന് പറഞ്ഞപ്പോഴും അദ്ദേഹം സ്വയം നോക്കി പറഞ്ഞത് ഇങ്ങനെ,

<em> "അത്ഭുതം എന്നൊരു സാധനം കൊണ്ടല്ലോ </em>
<em>സൃഷ്ടിച്ചതീശ്വരന്‍ എന്നെ നന്നായി </em>
<em>എന്നിട്ടതിന്‍ ബാക്കിയായതെടുത്താവം </em>
<em>ഒപ്പിച്ചതീ പ്രപഞ്ചത്തിനേയും"</em>

<img class="alignleft" style="border: 0px;" src="http://1.bp.blogspot.com/-__Yz3Xf6T5U/ULm0heXdGfI/AAAAAAAAAbQ/gcslPhU-hRw/s1600/kunjunni_mash_main.jpg" alt="" width="227" height="250" border="0" />

താന്‍ അത്ഭുതങ്ങളില്‍ മഹാത്ഭുതം ആണെന്നും ആ മഹാത്ഭുധത്തിന്റെ ബാക്കി  മാത്രം ആണ് ഈ മുഴുവന്‍ പ്രപഞ്ചവും എന്നും ഏതൊരുവനും സ്വയം തിരിച്ചറിയണം എന്നും ആ തിരിച്ചറിവില്‍ നിന്നും ഉണ്ടാകുന്ന ബൌദ്ധികവും സാമൂഹ്യവുമായ ഉയര്‍ച്ച പ്രതിബന്ധങ്ങളെ നേരിടുന്നതില്‍ മനുഷ്യനെ കൂടുതല്‍  പ്രാപ്തനാക്കും എന്നും ആ വരികള്‍ നമ്മെ ഓര്‍മ്മപെടുത്തുന്നു.

ഏറ്റവും ലളിതമായ വാക്കുകളില്‍ ഏറ്റവും ഉയര്‍ന്ന ആശയങ്ങള്‍ പറഞ്ഞു തരാന്‍ ഉള്ള മാഷിന്റെ കഴിവില്‍ ഞാന്‍ എന്നും അത്ഭുതം കൂറിയിട്ടുണ്ട്.

<em>"ഞാന്‍ പോയെ ജ്ഞാനം വരൂ </em>
<em>ജ്ഞാനം വന്നെ ഞാന്‍ പൊകൂ"</em>

<em>"പോക്കമില്ലായ്മയാണെന്‍ പോക്കമെന്നറിയുന്നു ഞാന്‍ "</em>

രസകരമായ കവിതകളും അദ്ദേഹം എഴുതി ,

<em>"ആശ കൊണ്ടേ മൂസ തെങ്ങുമ്മേ കേറി </em>
<em>മടലടര്‍ന്നു വീണു, മൂസ മലര്‍ന്നു വീണു </em>
<em>മടലടുപ്പിലായി, മൂസ കിടപ്പിലായി "</em>

<em>"ഇങ്കു ലാബിലും </em>
<em>സിന്ദ ബാദിലും </em>
<em>ഇന്ത്യ തോട്ടിലും "</em>

<img class="alignright" style="border: 0px;" src="http://4.bp.blogspot.com/-8p9--HoL4tk/ULm0nyCJbrI/AAAAAAAAAbY/ovvyD3D-7Xg/s1600/Kunjunni.jpg" alt="" width="311" height="219" border="0" />അവിഭക്തം എന്ന് കരുതിയ പരമാണു ഒരു പരീക്ഷണശാലയില്‍ വിഭജിച്ചു കണ്ടപ്പോള്‍ ഒരു ശാസ്ത്രജ്ഞനു ഉണ്ടായ അതെ സന്തോഷം ആണ്,<em> "ഇങ്കുലാബ് സിന്ദാബാദ് " </em>എന്ന വാക്കുകള്‍ വിഭജിച്ചു കിട്ടിയപ്പോള്‍ തനിക്കു ഉണ്ടായത് എന്ന് മാഷ്‌  പറയുന്നു.

ചുരുക്കി പറഞ്ഞാല്‍ ഒരു സരസനും, ജ്ഞാനിയും സര്‍വോപരി ഒരു മനുഷ്യ സ്നേഹിയുമായ ഒരു കവി ആയിരുന്നു കുഞ്ഞുണ്ണി മാഷ്‌..

വരും തലമുറയിലെ കുട്ടികള്‍ക്ക് ഈ കുഞ്ഞുണ്ണി കവിതകള്‍ പകര്‍ന്നു നല്കാന്‍ നമുക്ക് സാധികട്ടെ എന്ന് ആശംസിക്കുന്നു.


![കുഞ്ഞുണ്ണി മാഷ്‌](https://cdn.boolokam.com/articles/2012/12/kunjunni.jpg)ഇന്ന് വരെ ഞാന്‍ വായിച്ചതില്‍ ഏറ്റവും ലളിതവും, എന്നാല്‍ ആഴമുള്ളതുമായ ആത്മ കഥ കുഞ്ഞുണ്ണി മാഷിന്റെ  _'എന്നിലൂടെ'_ എന്ന ആത്മ കഥയാണ്. ഞാന്‍ ഏറ്റവും ആസ്വദിച്ചു വായിച്ച പുസ്തകവും ഒരു പക്ഷെ അത് തന്നെ ആയിരിക്കും. വളരെ കുട്ടികാലം മുതല്‍ക്കു തന്നെ എനിക്ക് കുഞ്ഞുണ്ണി മാഷ്‌ എന്ന കവിയെ പറ്റി അറിയാം. വായനയുടെ ലോകത്തേക്ക് കടന്നു വരുന്നതിനും വളരെ മുന്‍പ് തന്നെ ചില കുഞ്ഞുണ്ണി കവിതകള്‍ അച്ഛന്‍ പറഞ്ഞു തന്നു ഞാന്‍ കേട്ടിടുണ്ട്. അതില്‍ ചിലത് ഞാന്‍ ചുവടെ കൊടുക്കുന്നു. _"രാരി തത്തമ്മേ_ _എന്നെ കോഴി കൊത്തല്ലേ_ _കോഴി കൊത്ത്യാലോ_ _എന്റെ മാല പോട്ടൂലെ_ _മാല പൊട്ട്യാലോ_ _എന്നെ അമ്മ തല്ലൂലെ_ _അമ്മ തല്ല്യാലോ_ _എന്നെ അച്ഛന്‍ കൊല്ലൂലെ_ _അച്ഛന്‍ കൊന്നാലോ_ _എന്നെ വലിച്ചെറിയൂലെ_ _വലിച്ചെറിഞാലോ_ _എന്നെ കോഴി കൊത്തൂലെ_ _രാരി തത്തമ്മേ_ _എന്നെ കോഴി കൊത്തല്ലേ"_ ![](http://1.bp.blogspot.com/-MPM5hAwkgMs/ULm0ZOJ0FVI/AAAAAAAAAbI/M3P9IiOq73Y/s1600/images+\(2\).jpg) അക്ഷരങ്ങളെയും, വാക്കുകളെയും മലയാളത്തെയും കുട്ടികളെയും സ്നേഹിച്ച ഒരു കുറിയ മനുഷ്യന്റെ വിശാല ഹൃദയത്തില്‍ വിടര്‍ന്ന ഒരു കുട്ടി കവിതയാണ് ഇത്. പലപ്പോഴും ഞാന്‍ ആലോചിച്ചിടുണ്ട്, മാഷിനു കുഞ്ഞുണ്ണി എന്ന പേരല്ലാതെ വേറെ എന്തെങ്കിലും പേര് ചേരുമോ? കുഞ്ഞുങ്ങളെ സ്നേഹിച്ച, കുഞ്ഞു കവിതകള്‍ എഴുതിയ, കുഞ്ഞു ശരീരം ഉള്ള മാഷിനു കുഞ്ഞുണ്ണി എന്നല്ലാതെ വേറെ എന്ത് പേരിടാന്‍?  _"കുഞ്ഞില്‍ നിന്ന് ഉണ്ണുനോന്‍ കുഞ്ഞുണ്ണി"_ എന്ന് മാഷിന്റെ തന്നെ ഭാഷ്യം. അതായത് ജീവിതത്തിലെ ലളിതമായ കാര്യങ്ങളില്‍ നിന്നും ആശയങ്ങളില്‍ നിന്നും ചൈതന്യം ഉള്‍ക്കൊള്ളുന്നവന്‍ എന്ന് താത്പര്യം. എന്നും ലാളിത്യത്തെ സ്നേഹിച്ച ആ മനുഷ്യനെ മലയാളികള്‍ ഒന്നടങ്കം സ്നേഹിച്ചു. _'ഹമ്പട ഞാനേ!'_ എന്ന അദ്ദേഹത്തിന്റെ വാക്കുകള്‍, പ്രപഞ്ചത്തില്‍ അപൂര്‍വങ്ങളില്‍ അത്യപൂര്‍വവും അതി സങ്കീര്‍ണവുമായ ജീവന്‍ എന്ന പ്രതിഭാസത്തെ നോക്കി അത്ഭുതപെടാന്‍ സാധിക്കുന്ന, ഉയര്‍ന്ന ബോധതലത്തില്‍ നില്‍ക്കുന്ന മനുഷ്യന്‍ ആണ് താന്‍ എന്ന തിരിച്ചറിവില്‍ നിന്നും ഉണ്ടായതാണ്. ലോകം ഒരു കുറിയ മനുഷ്യന്‍ എന്ന് നിസാരമായി കരുതിയപ്പോഴും, മഹാകവികള്‍ കുഞ്ഞുണ്ണിയുടെ രണ്ടു വരി കവിതകളെ നോക്കി, ഇതെന്തു കവിത, എന്ന് പറഞ്ഞപ്പോഴും അദ്ദേഹം സ്വയം നോക്കി പറഞ്ഞത് ഇങ്ങനെ, _"അത്ഭുതം എന്നൊരു സാധനം കൊണ്ടല്ലോ_ _സൃഷ്ടിച്ചതീശ്വരന്‍ എന്നെ നന്നായി_ _എന്നിട്ടതിന്‍ ബാക്കിയായതെടുത്താവം_ _ഒപ്പിച്ചതീ പ്രപഞ്ചത്തിനേയും"_ ![](http://1.bp.blogspot.com/-__Yz3Xf6T5U/ULm0heXdGfI/AAAAAAAAAbQ/gcslPhU-hRw/s1600/kunjunni_mash_main.jpg) താന്‍ അത്ഭുതങ്ങളില്‍ മഹാത്ഭുതം ആണെന്നും ആ മഹാത്ഭുധത്തിന്റെ ബാക്കി മാത്രം ആണ് ഈ മുഴുവന്‍ പ്രപഞ്ചവും എന്നും ഏതൊരുവനും സ്വയം തിരിച്ചറിയണം എന്നും ആ തിരിച്ചറിവില്‍ നിന്നും ഉണ്ടാകുന്ന ബൌദ്ധികവും സാമൂഹ്യവുമായ ഉയര്‍ച്ച പ്രതിബന്ധങ്ങളെ നേരിടുന്നതില്‍ മനുഷ്യനെ കൂടുതല്‍ പ്രാപ്തനാക്കും എന്നും ആ വരികള്‍ നമ്മെ ഓര്‍മ്മപെടുത്തുന്നു. ഏറ്റവും ലളിതമായ വാക്കുകളില്‍ ഏറ്റവും ഉയര്‍ന്ന ആശയങ്ങള്‍ പറഞ്ഞു തരാന്‍ ഉള്ള മാഷിന്റെ കഴിവില്‍ ഞാന്‍ എന്നും അത്ഭുതം കൂറിയിട്ടുണ്ട്. _"ഞാന്‍ പോയെ ജ്ഞാനം വരൂ_ _ജ്ഞാനം വന്നെ ഞാന്‍ പൊകൂ"_ _"പോക്കമില്ലായ്മയാണെന്‍ പോക്കമെന്നറിയുന്നു ഞാന്‍ "_ രസകരമായ കവിതകളും അദ്ദേഹം എഴുതി , _"ആശ കൊണ്ടേ മൂസ തെങ്ങുമ്മേ കേറി_ _മടലടര്‍ന്നു വീണു, മൂസ മലര്‍ന്നു വീണു_ _മടലടുപ്പിലായി, മൂസ കിടപ്പിലായി "_ _"ഇങ്കു ലാബിലും_ _സിന്ദ ബാദിലും_ _ഇന്ത്യ തോട്ടിലും "_ ![](http://4.bp.blogspot.com/-8p9--HoL4tk/ULm0nyCJbrI/AAAAAAAAAbY/ovvyD3D-7Xg/s1600/Kunjunni.jpg)അവിഭക്തം എന്ന് കരുതിയ പരമാണു ഒരു പരീക്ഷണശാലയില്‍ വിഭജിച്ചു കണ്ടപ്പോള്‍ ഒരു ശാസ്ത്രജ്ഞനു ഉണ്ടായ അതെ സന്തോഷം ആണ്,_"ഇങ്കുലാബ് സിന്ദാബാദ് "_ എന്ന വാക്കുകള്‍ വിഭജിച്ചു കിട്ടിയപ്പോള്‍ തനിക്കു ഉണ്ടായത് എന്ന് മാഷ്‌ പറയുന്നു. ചുരുക്കി പറഞ്ഞാല്‍ ഒരു സരസനും, ജ്ഞാനിയും സര്‍വോപരി ഒരു മനുഷ്യ സ്നേഹിയുമായ ഒരു കവി ആയിരുന്നു കുഞ്ഞുണ്ണി മാഷ്‌.. വരും തലമുറയിലെ കുട്ടികള്‍ക്ക് ഈ കുഞ്ഞുണ്ണി കവിതകള്‍ പകര്‍ന്നു നല്കാന്‍ നമുക്ക് സാധികട്ടെ എന്ന് ആശംസിക്കുന്നു.
