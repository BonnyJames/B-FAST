---
title: "വെറുതെ മിണ്ടാതിരുന്നെങ്കിൽ മാത്രം ഇന്നു കാണുന്നതിലും ഇരട്ടിയോളം ആരാധകർ അദ്ദേഹത്തിനുണ്ടായേനെ"
date: 2023-01-17T10:49:49
draft: false
categories: ["Society"]
tags: ['ACTOR', 'Kamal Haasan', 'kerala literature festival', 'KLF']
author: "Beaumaris"
---

<strong>Ajayjishnu Sudheyan </strong>

കമൽഹാസൻ കേരള ലിറ്ററേച്ചർ ഫെസ്റ്റിവലിന് അതിഥിയായി വരുന്നുണ്ട് എന്നറിഞ്ഞപ്പോഴേ മനസ്സുകൊണ്ട് ആഹ്ലാദിച്ചതാണ്, അദ്ദേഹത്തെ അടുത്തുനിന്ന് കാണാനും കേൾക്കുവാനും ഉള്ള അവസരത്തെക്കുറിച്ച് ഓർത്ത്.അധികം സമാനതകളില്ലാത്ത നടനായും താരമായും സംവിധായകനായും എഴുത്തുകാരനായും കവിയായും ഗായകനായും സിനിമയെ സംബന്ധിച്ച് മറ്റെല്ലാമായും അദ്ദേഹം തുടരുമ്പോഴും, എല്ലാത്തിനുമുപരി ആത്യന്തികമായി കമൽ ഹാസൻ ഒരു പൊളിറ്റിക്കൽ മനുഷ്യനാകുന്നു.കൺമുമ്പിൽ കാണുന്ന ശരികേടുകൾക്കെതിരെ പ്രതികരിച്ചു കൊണ്ടിരിക്കുന്ന, നിലപാടുകളിൽ ഉറച്ചുനിൽക്കുന്ന, രാഷ്ട്രീയപരമായി നവീകരിക്കപ്പെടുന്ന, സമൂഹത്തിന്റെ പരിത സ്ഥിതികളിൽ സത്യസന്ധമായി വേദനിക്കുന്ന ഹൃദയം പേറുന്ന ഒരു പച്ച മനുഷ്യനാകുന്നു കമലഹാസൻ.

അദ്ദേഹം പറഞ്ഞത് ഓർത്താൽ "ഞാൻ രാഷ്ട്രീയത്തിൽ ഇറങ്ങിയത് ഇവിടുത്തെ ശരികേടുകളിൽ എനിക്ക് രോഷം ഉള്ളതുകൊണ്ടാണ്, എന്റെ ഹൃദയം വേദനിച്ചത് കൊണ്ട് തന്നെയാണ് എനിക്ക് രോഷം ഉണ്ടായതും... ഐ വാസ് ആൻ ആൻഗ്രി യങ് മാൻ, നൗ ഐ ആം ആൻ ആങ്ഗ്രി ഓൾഡ് മാൻ " . ഏതെങ്കിലും രാഷ്ട്രീയ വിഷയത്തെക്കുറിച്ചുള്ള ചോദ്യങ്ങൾക്ക് അയാൾ മറുപടി പറയാൻ മടി കാണിക്കുന്നത് ഇന്നുവരെ ശ്രദ്ധയിൽപ്പെട്ടിട്ടുണ്ടോ? തന്റെ നിലപാടുകൾ പറഞ്ഞതിന് ഒരുകാലത്ത് അയാൾക്ക് സംഭവിച്ച നഷ്ടത്തിന്റെ വ്യാപ്തിയെക്കുറിച്ച് ഓർത്തിട്ടുണ്ടോ?

വെറുതെ മിണ്ടാതിരുന്നെങ്കിൽ മാത്രം ഇന്നു കാണുന്നതിലും ഇരട്ടിയോളം ആരാധകർ അദ്ദേഹത്തിനുണ്ടായേനെ എന്ന് ഊഹിക്കാൻ കഴിയുന്നില്ലേ? മറ്റു താര രാജാക്കന്മാരുടെ പൊള്ളത്തരമുള്ള മൗനം കാണുമ്പോൾ മനസ്സിലാകുന്നില്ലേ അത്?പക്ഷേ അയാൾ കമൽഹാസനാണ് വേദനിക്കുന്ന ഹൃദയം പേറുന്ന മനുഷ്യനാണ്..ഒരു സിനിമാ ലൊക്കേഷനിലെ അപകടവുമായി ബന്ധപ്പെട്ടുള്ള ആശുപത്രി വാസത്തിനിടെ യാണ് ബാബറി മസ്ജിദ് പൊളിച്ച വാർത്ത അദ്ദേഹം കാണുവാനിടയാകുന്നതത്രെ, ശരീരത്തിന് ബാധിച്ച വേദനയെക്കാൾ ആശുപത്രി കിടക്കയിൽ അയാൾ അനുഭവിച്ച ഹൃദയവേദനയെ കുറിച്ചുള്ള രോഷം ഇന്നും അയാളുടെ വാക്കുകളിൽ ഉണ്ട്,ഞാൻ രാഷ്ട്രീയത്തിൽ ഇടപെട്ടു എന്നതുകൊണ്ട് ഒരുപക്ഷേ എന്റെ പകുതി ആരാധകർ കുറഞ്ഞു പോയേക്കാം, പക്ഷേ അപ്പോഴും കൂടെ നിൽക്കുന്ന ഒരു മറുപകുതി ഉണ്ടല്ലോ, ആ പകുതി മതി തനിക്ക് എന്നും ആ പകുതിയുടെ നാളെയിൽ എനിക്ക് പ്രതീക്ഷയുണ്ടെന്നും പറയാൻ ചങ്കുറപ്പുള്ള താരമാണ് അയാൾ.

<img class="size-large wp-image-379634 aligncenter" src="https://cdn.boolokam.com/articles/2023/01/qw-1-1024x576.jpg" alt="" width="800" height="450" />നിങ്ങൾ രാഷ്ട്രീയത്തിൽ ഇടപെടുന്നില്ല എങ്കിൽ പതിയെ രാഷ്ട്രീയം നിങ്ങളുടെ ജീവിതത്തിൽ ഇടപെടും എന്ന ലെനിന്റെ വാക്കുകൾ ചർച്ചയിലുടനീളം അയാൾ ഓർമിപ്പിക്കുന്നുണ്ട്,തന്തൈ പെരിയാറിനെ അറിഞ്ഞകാലം മുതൽ, ആ രാഷ്ട്രീയം മനസ്സിലാക്കി തുടങ്ങിയ കാലം മുതൽ താൻ തന്നെത്തന്നെ മനസ്സിലാക്കിയെന്നും തന്റെ രാഷ്ട്രീയം എന്തെന്ന് മനസിലാക്കിയെന്നും അത് എന്നും തന്നിലുള്ള ഇടത് ബോധമാണെന്നും അയാൾ തിരിച്ചറിയുന്നുണ്ട്,കുട്ടിക്കാലത്ത് പിന്തുടർന്ന് പോന്നിരുന്ന വൈഷ്ണവ ദൈവ സങ്കൽപ്പങ്ങളെയും മറ്റേതെങ്കിലും മതവിശ്വാസങ്ങളെയുമല്ല മറിച് മനുഷ്യർ തമ്മിലുള്ള പരസ്പര സ്നേഹത്തിലും സഹാനുഭൂതിയിലും ആണ് തന്റെ വിശ്വാസം എന്ന് അയാൾ പറഞ്ഞു വെക്കുന്നുണ്ട് ജീവിതം കൊണ്ട് വരച്ചിടുന്നുമുണ്ട്..

തന്റെ കാല ശേഷം കമൽ ഹാസൻ എങ്ങനെ ഓർമ്മിക്കപ്പെടണമെന്നാണ് ആഗ്രഹമെന്ന ചോദ്യത്തിന് കമൽ ഹാസൻ എന്ന വ്യക്തിയെ നിങ്ങൾ മറന്നേക്കൂ... ഞാൻ ചെയ്ത കാര്യങ്ങൾ, പറഞ്ഞ ആശയങ്ങൾ എന്തെങ്കിലും നിങ്ങളുടെ ഹൃദയത്തിൽ സ്പർശിച്ചിട്ടുണ്ട് എങ്കിൽ .. അതിനെ മാത്രം ഹൃദയത്തിൽ പേറൂ.. എന്നും പറയുമ്പോൾ ആ വലിയ കണ്ണുകൾക്ക് തിളക്കം കൂടുന്നെ ഉണ്ടായിരുന്നുള്ളൂ ..മരണ ശേഷം തന്റെ ശരീരം മെഡിക്കൽ കോളേജ് ലെ വിദ്യാർഥികൾക്ക് പഠിക്കാൻ വിട്ട് കൊടുക്കാൻ തയ്യാറാണെന്ന് പറഞ്ഞ മനുഷ്യനിൽ നിന്ന് മറ്റെന്തു പ്രതീക്ഷിക്കാൻ..
"ഞാൻ എന്റെ രാഷ്ട്രീയം കണ്ടെത്തി.. നിങ്ങൾ നിങ്ങളുടേത് കണ്ടെത്തൂ.. നിരന്തരം രാഷ്ട്രീയത്തിൽ ഇടപെട്ടു കൊണ്ടിരിക്കൂ.. നിരന്തരം സമൂഹത്തിനെ നവീകരിച്ചു കൊണ്ടേ ഇരിക്കൂ, നമുക്കൊരുപാട് കാര്യങ്ങൾ ചെയ്യാനുള്ള സമയമാണിത്.."

മുമ്പിലിരിക്കുന്ന യുവജനങ്ങളോട് കമൽ ഹാസന് മാത്രം സാധ്യമായുള്ള കരിസ്മയിൽ പ്രൗഡ ഗംഭീരമായ പൊളിറ്റിക്കൽ ക്ലാരിറ്റി യോടെ അത് കൺവേ ചെയ്യപ്പെടാൻ വളരെ ഈസി ആയ താരമൂല്യത്തിന്റെ പകിട്ടോടെ, ഏറ്റവും സത്യ സന്ധതയോടെ ആത്മാർത്ഥതയോടെ.. ആ മനുഷ്യൻ.. പറഞ്ഞു വെച്ചു.. ". നേരിട്ടു കേട്ടു inspired ആവാൻ സാധിച്ച, അയാൾക്ക് വേണ്ടി നേരിട്ടു കയ്യടിക്കാൻ സാധിച്ച മനുഷ്യരിൽ ഞാനും ഉണ്ടായി എന്നുള്ളത് സ്വകാര്യ അഹങ്കാരം


![വെറുതെ മിണ്ടാതിരുന്നെങ്കിൽ മാത്രം ഇന്നു കാണുന്നതിലും ഇരട്ടിയോളം ആരാധകർ അദ്ദേഹത്തിനുണ്ടായേനെ](https://cdn.boolokam.com/articles/2023/01/qw-1-1024x576.jpg)**Ajayjishnu Sudheyan** കമൽഹാസൻ കേരള ലിറ്ററേച്ചർ ഫെസ്റ്റിവലിന് അതിഥിയായി വരുന്നുണ്ട് എന്നറിഞ്ഞപ്പോഴേ മനസ്സുകൊണ്ട് ആഹ്ലാദിച്ചതാണ്, അദ്ദേഹത്തെ അടുത്തുനിന്ന് കാണാനും കേൾക്കുവാനും ഉള്ള അവസരത്തെക്കുറിച്ച് ഓർത്ത്.അധികം സമാനതകളില്ലാത്ത നടനായും താരമായും സംവിധായകനായും എഴുത്തുകാരനായും കവിയായും ഗായകനായും സിനിമയെ സംബന്ധിച്ച് മറ്റെല്ലാമായും അദ്ദേഹം തുടരുമ്പോഴും, എല്ലാത്തിനുമുപരി ആത്യന്തികമായി കമൽ ഹാസൻ ഒരു പൊളിറ്റിക്കൽ മനുഷ്യനാകുന്നു.കൺമുമ്പിൽ കാണുന്ന ശരികേടുകൾക്കെതിരെ പ്രതികരിച്ചു കൊണ്ടിരിക്കുന്ന, നിലപാടുകളിൽ ഉറച്ചുനിൽക്കുന്ന, രാഷ്ട്രീയപരമായി നവീകരിക്കപ്പെടുന്ന, സമൂഹത്തിന്റെ പരിത സ്ഥിതികളിൽ സത്യസന്ധമായി വേദനിക്കുന്ന ഹൃദയം പേറുന്ന ഒരു പച്ച മനുഷ്യനാകുന്നു കമലഹാസൻ. അദ്ദേഹം പറഞ്ഞത് ഓർത്താൽ "ഞാൻ രാഷ്ട്രീയത്തിൽ ഇറങ്ങിയത് ഇവിടുത്തെ ശരികേടുകളിൽ എനിക്ക് രോഷം ഉള്ളതുകൊണ്ടാണ്, എന്റെ ഹൃദയം വേദനിച്ചത് കൊണ്ട് തന്നെയാണ് എനിക്ക് രോഷം ഉണ്ടായതും... ഐ വാസ് ആൻ ആൻഗ്രി യങ് മാൻ, നൗ ഐ ആം ആൻ ആങ്ഗ്രി ഓൾഡ് മാൻ " . ഏതെങ്കിലും രാഷ്ട്രീയ വിഷയത്തെക്കുറിച്ചുള്ള ചോദ്യങ്ങൾക്ക് അയാൾ മറുപടി പറയാൻ മടി കാണിക്കുന്നത് ഇന്നുവരെ ശ്രദ്ധയിൽപ്പെട്ടിട്ടുണ്ടോ? തന്റെ നിലപാടുകൾ പറഞ്ഞതിന് ഒരുകാലത്ത് അയാൾക്ക് സംഭവിച്ച നഷ്ടത്തിന്റെ വ്യാപ്തിയെക്കുറിച്ച് ഓർത്തിട്ടുണ്ടോ? വെറുതെ മിണ്ടാതിരുന്നെങ്കിൽ മാത്രം ഇന്നു കാണുന്നതിലും ഇരട്ടിയോളം ആരാധകർ അദ്ദേഹത്തിനുണ്ടായേനെ എന്ന് ഊഹിക്കാൻ കഴിയുന്നില്ലേ? മറ്റു താര രാജാക്കന്മാരുടെ പൊള്ളത്തരമുള്ള മൗനം കാണുമ്പോൾ മനസ്സിലാകുന്നില്ലേ അത്?പക്ഷേ അയാൾ കമൽഹാസനാണ് വേദനിക്കുന്ന ഹൃദയം പേറുന്ന മനുഷ്യനാണ്..ഒരു സിനിമാ ലൊക്കേഷനിലെ അപകടവുമായി ബന്ധപ്പെട്ടുള്ള ആശുപത്രി വാസത്തിനിടെ യാണ് ബാബറി മസ്ജിദ് പൊളിച്ച വാർത്ത അദ്ദേഹം കാണുവാനിടയാകുന്നതത്രെ, ശരീരത്തിന് ബാധിച്ച വേദനയെക്കാൾ ആശുപത്രി കിടക്കയിൽ അയാൾ അനുഭവിച്ച ഹൃദയവേദനയെ കുറിച്ചുള്ള രോഷം ഇന്നും അയാളുടെ വാക്കുകളിൽ ഉണ്ട്,ഞാൻ രാഷ്ട്രീയത്തിൽ ഇടപെട്ടു എന്നതുകൊണ്ട് ഒരുപക്ഷേ എന്റെ പകുതി ആരാധകർ കുറഞ്ഞു പോയേക്കാം, പക്ഷേ അപ്പോഴും കൂടെ നിൽക്കുന്ന ഒരു മറുപകുതി ഉണ്ടല്ലോ, ആ പകുതി മതി തനിക്ക് എന്നും ആ പകുതിയുടെ നാളെയിൽ എനിക്ക് പ്രതീക്ഷയുണ്ടെന്നും പറയാൻ ചങ്കുറപ്പുള്ള താരമാണ് അയാൾ. നിങ്ങൾ രാഷ്ട്രീയത്തിൽ ഇടപെടുന്നില്ല എങ്കിൽ പതിയെ രാഷ്ട്രീയം നിങ്ങളുടെ ജീവിതത്തിൽ ഇടപെടും എന്ന ലെനിന്റെ വാക്കുകൾ ചർച്ചയിലുടനീളം അയാൾ ഓർമിപ്പിക്കുന്നുണ്ട്,തന്തൈ പെരിയാറിനെ അറിഞ്ഞകാലം മുതൽ, ആ രാഷ്ട്രീയം മനസ്സിലാക്കി തുടങ്ങിയ കാലം മുതൽ താൻ തന്നെത്തന്നെ മനസ്സിലാക്കിയെന്നും തന്റെ രാഷ്ട്രീയം എന്തെന്ന് മനസിലാക്കിയെന്നും അത് എന്നും തന്നിലുള്ള ഇടത് ബോധമാണെന്നും അയാൾ തിരിച്ചറിയുന്നുണ്ട്,കുട്ടിക്കാലത്ത് പിന്തുടർന്ന് പോന്നിരുന്ന വൈഷ്ണവ ദൈവ സങ്കൽപ്പങ്ങളെയും മറ്റേതെങ്കിലും മതവിശ്വാസങ്ങളെയുമല്ല മറിച് മനുഷ്യർ തമ്മിലുള്ള പരസ്പര സ്നേഹത്തിലും സഹാനുഭൂതിയിലും ആണ് തന്റെ വിശ്വാസം എന്ന് അയാൾ പറഞ്ഞു വെക്കുന്നുണ്ട് ജീവിതം കൊണ്ട് വരച്ചിടുന്നുമുണ്ട്.. തന്റെ കാല ശേഷം കമൽ ഹാസൻ എങ്ങനെ ഓർമ്മിക്കപ്പെടണമെന്നാണ് ആഗ്രഹമെന്ന ചോദ്യത്തിന് കമൽ ഹാസൻ എന്ന വ്യക്തിയെ നിങ്ങൾ മറന്നേക്കൂ... ഞാൻ ചെയ്ത കാര്യങ്ങൾ, പറഞ്ഞ ആശയങ്ങൾ എന്തെങ്കിലും നിങ്ങളുടെ ഹൃദയത്തിൽ സ്പർശിച്ചിട്ടുണ്ട് എങ്കിൽ .. അതിനെ മാത്രം ഹൃദയത്തിൽ പേറൂ.. എന്നും പറയുമ്പോൾ ആ വലിയ കണ്ണുകൾക്ക് തിളക്കം കൂടുന്നെ ഉണ്ടായിരുന്നുള്ളൂ ..മരണ ശേഷം തന്റെ ശരീരം മെഡിക്കൽ കോളേജ് ലെ വിദ്യാർഥികൾക്ക് പഠിക്കാൻ വിട്ട് കൊടുക്കാൻ തയ്യാറാണെന്ന് പറഞ്ഞ മനുഷ്യനിൽ നിന്ന് മറ്റെന്തു പ്രതീക്ഷിക്കാൻ.. "ഞാൻ എന്റെ രാഷ്ട്രീയം കണ്ടെത്തി.. നിങ്ങൾ നിങ്ങളുടേത് കണ്ടെത്തൂ.. നിരന്തരം രാഷ്ട്രീയത്തിൽ ഇടപെട്ടു കൊണ്ടിരിക്കൂ.. നിരന്തരം സമൂഹത്തിനെ നവീകരിച്ചു കൊണ്ടേ ഇരിക്കൂ, നമുക്കൊരുപാട് കാര്യങ്ങൾ ചെയ്യാനുള്ള സമയമാണിത്.." മുമ്പിലിരിക്കുന്ന യുവജനങ്ങളോട് കമൽ ഹാസന് മാത്രം സാധ്യമായുള്ള കരിസ്മയിൽ പ്രൗഡ ഗംഭീരമായ പൊളിറ്റിക്കൽ ക്ലാരിറ്റി യോടെ അത് കൺവേ ചെയ്യപ്പെടാൻ വളരെ ഈസി ആയ താരമൂല്യത്തിന്റെ പകിട്ടോടെ, ഏറ്റവും സത്യ സന്ധതയോടെ ആത്മാർത്ഥതയോടെ.. ആ മനുഷ്യൻ.. പറഞ്ഞു വെച്ചു.. ". നേരിട്ടു കേട്ടു inspired ആവാൻ സാധിച്ച, അയാൾക്ക് വേണ്ടി നേരിട്ടു കയ്യടിക്കാൻ സാധിച്ച മനുഷ്യരിൽ ഞാനും ഉണ്ടായി എന്നുള്ളത് സ്വകാര്യ അഹങ്കാരം
