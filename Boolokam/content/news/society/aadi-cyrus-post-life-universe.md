---
title: "ഭൂമിയിലെ ജീവൻ എന്ന പ്രതിഭാസത്തിനു മുന്നിൽ നാം വിസ്മയിച്ചു നിൽക്കുമ്പോഴും ജീവന്റെ ചേരുവകൾ പ്രപഞ്ചം മുഴുവൻ വ്യാപിച്ചു കിടക്കുകയാണ്"
date: 2022-07-30T14:51:37
draft: false
categories: ["Society"]
tags: ['space', 'universe']
author: "Beaumaris"
---

<strong><em>Aadi Cyrus </em></strong>

ഭൂമിയിലെ ജീവൻ എന്ന പ്രതിഭാസത്തിനു മുന്നിൽ നാം വിസ്മയിച്ചു നിൽക്കുമ്പോഴും ജീവന്റെ ചേരുവകൾ പ്രപഞ്ചം മുഴുവൻ വ്യാപിച്ചു കിടക്കുകയാണ്. പ്രപഞ്ചത്തിൽ ജീവനുള്ള ഒരേയൊരു സ്ഥലമെന്ന് നാം കരുതുന്നത് ഭൂമിയാണെങ്കിലും, ഭൂമിക്കപ്പുറത്തുള്ള ജീവൻ കണ്ടെത്തുകയെന്നതാണ് സമീപകാലത്ത് ആധുനിക ജ്യോതിശാസ്ത്രം ഏറ്റെടുത്തിട്ടുള്ള ഏറ്റവും പ്രധാന ദൗത്യം.ജെയിംസ് വെബ്ബ് പോലുള്ള പുതിയ ജെനറേഷൻ ടെലിസ്കോപ്പുകളുടെ സഹായത്തോടെ ഗവേഷകർക്ക് മറ്റ് നക്ഷത്രങ്ങൾക്ക് ചുറ്റുമുള്ള ഗ്രഹങ്ങളുടെ അന്തരീക്ഷത്തിന്റെ രാസഘടന അനായാസമായി അളക്കാൻ കഴിയും. ഇവയിൽ ഒന്നോ അതിലധികമോ ഗ്രഹങ്ങൾക്ക് ജീവന്റെ രാസപരമായ ഒപ്പ് ഉണ്ടായിരിക്കുമെന്നാണ് പ്രതീക്ഷ.

കണക്കുകൾ പ്രകാരം ചൊവ്വയിലെ ഭൂഗർഭ ജലാശയങ്ങൾ പോലെ അല്ലെങ്കിൽ വ്യാഴത്തിന്റെ ഉപഗ്രഹമായ യൂറോപ്പയുടെ സമുദ്രങ്ങൾ പോലെയുള്ളവയിൽ ജീവൻ നിലനിൽക്കാം എന്നാണ് പ്രാഥമിക അനുമാനം. എന്നിരുന്നാലും, ഈ സ്ഥലങ്ങളിൽ ജീവൻ തിരയുന്നത് ബുദ്ധിമുട്ടാണ്.കാരണം ലക്ഷക്കണക്കിന് പ്രകാശവർഷങ്ങൾ അകലെയുള്ള വിദൂര ഗ്രഹങ്ങളിൽ എത്തിച്ചേരാൻ . എളുപ്പമല്ലെന്നതു കൊണ്ടുതന്നെ. മാത്രവുമല്ല; അവിടെ നിന്ന് ജീവൻ കണ്ടെത്തുന്നതിന് ആവശ്യമായ ഭൗതിക സാമ്പിളുകൾ ശേഖരിക്കാനും സാധിക്കില്ല.

<img class="size-full wp-image-344752 aligncenter" src="https://cdn.boolokam.com/articles/2022/07/WFRR2R.png" alt="" width="800" height="450" />എങ്കിലും മറ്റ് നക്ഷത്രങ്ങളെ ചുറ്റുന്ന ഗ്രഹങ്ങളിൽ ജീവൻ നിലനിൽക്കാൻ നല്ല സാധ്യതയുണ്ടെന്നു തന്നെ പല ജ്യോതിശാസ്ത്രജ്ഞരും വിശ്വസിക്കുന്നു. സൈദ്ധാന്തിക കണക്കുകൂട്ടലുകൾ സൂചിപ്പിക്കുന്നത് ക്ഷീരപഥ ഗാലക്സിയിൽ മാത്രം ഏകദേശം 300 ദശലക്ഷം വാസയോഗ്യമായ ഗ്രഹങ്ങളും ഭൂമിയുടെ 30 പ്രകാശവർഷത്തിനുള്ളിൽ ഭൂമിയുടെ വലിപ്പമുള്ള വാസയോഗ്യമായ നിരവധി ഗ്രഹങ്ങളും ഉണ്ടെന്നാണ്. പ്രധാനമായും നമ്മുടെത്തന്നെ ഗാലക്സി അയൽക്കാർ എന്നു വിളിക്കാവുന്നവർ.

എക്സോപ്ലാനറ്റോളജിയിൽ സ്പെക്ട്രോസ്കോപ്പിക് ഡിറ്റക്ഷൻ മുഖേനയാണ് ജ്യോതിശാസ്ത്രജ്ഞർ എക്സോപ്ലാനറ്റിന്റെ പിണ്ഡത്തെയും വലുപ്പത്തെയും കുറിച്ചുള്ള വിവരങ്ങൾ ശേഖരിക്കുന്നത്.ഇതിന്റെ ഭാഗമായി വിവിധ തരം ക്ലോറോഫില്ലിലേക്ക് വളരെ എളുപ്പത്തിൽ ആഗിരണം ചെയ്യപ്പെടുന്ന പ്രകാശത്തിന്റെ തരംഗദൈർഘ്യത്തെ അടിസ്ഥാനപ്പെടുത്തിയാണ് ബയോസിഗ്നേച്ചറുകൾ നിർണ്ണയിക്കുന്നത്. വിദൂര ഗ്രഹത്തിലെ ജീവനെ കണ്ടെത്തുന്നതിന്, പ്രാഥമികമായി ആ ഗ്രഹത്തിന്റെ ഉപരിതലവുമായോ അന്തരീക്ഷവുമായോ സമ്പർക്കത്തിൽ വരുന്ന നക്ഷത്രപ്രകാശത്തെയോ അപഗ്രഥിക്കുന്നു.ഗ്രഹാന്തരീക്ഷമോ ഉപരിതലമോ ജൈവലോകത്തിന്റെ അടയാളങ്ങൾ അവശേഷിപ്പിച്ചാൽ, പ്രകാശം "ബയോസിഗ്നേച്ചർ" എന്ന് വിളിക്കപ്പെടുന്ന ഒരു സൂചന മനുഷ്യരാശിക്ക് ജെയിംസ് വെബ്ബിലൂടെ നൽകും.

തുടക്കത്തിൽ ഓക്‌സിജൻ ഇല്ലാത്ത ഒരു അന്തരീക്ഷമായിരുന്നു ഭൂമിയുടേത്,ആ സമയത്ത് ലളിത ഘടനയുള്ള ഏകകോശ ജീവികളായിരുന്നു ഭൂമിയിലെ ജീവന്റെ കയ്യൊപ്പ്. ആ ഘട്ടത്തിൽ ഭൂമിയുടെ ബയോസിഗ്നേച്ചർ വളരെ ദുർബലമായിരുന്നു.2.4 ബില്യൺ വർഷങ്ങൾക്ക് മുമ്പ് ആൽഗകളുടെ ഒരു പുതിയ കുടുംബം പരിണമിച്ചപ്പോൾ ഭൂമിയുടെ ബയോസിഗ്നേച്ചർ പൊടുന്നനെ മാറി. ആൽഗകൾ പ്രകാശസംശ്ലേഷണ പ്രക്രിയ ഉപയോഗിച്ചു സ്വതന്ത്ര ഓക്സിജൻ ഉത്പാദിപ്പിച്ചുതുടങ്ങി.അതുവരെ മറ്റേതെങ്കിലും മൂലകങ്ങളുമായി രാസപരമായി ബന്ധമില്ലാതെ കിടന്നിരുന്ന ഓക്സിജൻ ഭൂമിയുടെ അന്തരീക്ഷത്തിലൂടെ കടന്നുപോകുന്ന പ്രകാശത്തിൽ ശക്തവും എളുപ്പത്തിൽ കണ്ടെത്താവുന്നതുമായ ഒരു ബയോസിഗ്നേച്ചർ അവശേഷിപ്പിച്ചു !

ഒരു വസ്തുവിന്റെ ഉപരിതലത്തിൽ നിന്ന് പ്രകാശം പ്രതിഫലിക്കുമ്പോൾ ചില തരംഗദൈർഘ്യങ്ങൾ ചുറ്റുമുള്ള അന്തരീക്ഷത്തിലോ ആ വസ്‌തുവിന്റെ ഉപരിതലത്തിലോ കുടുങ്ങി വ്യാപിച്ചു കിടക്കാനുള്ള സാധ്യത കൂടുതലാണ്. പ്രകാശ തരംഗദൈർഘ്യങ്ങളുടെ ഈ സെലക്ടീവ് ട്രാപ്പിംഗ് കൊണ്ടാണ് വസ്തുക്കൾ വ്യത്യസ്ത നിറങ്ങൾ പുറപ്പെടുവിക്കുന്നത്. ചുവപ്പ്, നീല തരംഗദൈർഘ്യങ്ങളെ കൂടുതൽ ആഗിരണം ചെയ്യാൻ ക്ലോറോഫില്ലിനു കഴിയുന്നതുകൊണ്ടാണ് ഇലകൾ പച്ചയായി അനുഭവപ്പെടുന്നത്.പ്രകാശം ഒരു ഇലയിൽ പതിക്കുമ്പോൾ, ചുവപ്പ്, നീല തരംഗദൈർഘ്യങ്ങൾ ആഗിരണം ചെയ്യപ്പെടുന്നു, തുടർഫലമായി പച്ച വെളിച്ചം നമ്മുടെ കണ്ണുകളിലേക്ക് തിരികെ വരുന്നു.

<img class="size-full wp-image-344753 aligncenter" src="https://cdn.boolokam.com/articles/2022/07/4TT.webp" alt="" width="860" height="430" />ഫ്ലൂറസെൻസ് സ്പെക്ട്രോസ്കോപ്പിയിൽ പ്രകാശം ഇടപഴകുന്ന മെറ്റീരിയലിന്റെ പ്രത്യേക ഘടന അനലൈസ് ചെയ്‌താണ്‌ മറ്റു പാറ്റേണുകൾ നിർണ്ണയിക്കുന്നത്. ഇക്കാരണത്താൽ, ജ്യോതിശാസ്ത്രജ്ഞർക്ക് ഒരു ഗ്രഹത്തിൽ നിന്ന് വരുന്ന പ്രകാശത്തിന്റെ പ്രത്യേക നിറം അളക്കുന്നതിലൂടെ ഒരു എക്സോപ്ലാനറ്റിന്റെ അന്തരീക്ഷത്തിന്റെയോ ഉപരിതലത്തിന്റെയോ ഘടനയെക്കുറിച്ച് കൂടുതൽ മനസ്സിലാക്കാൻ കഴിയും.
ഓക്സിജൻ അല്ലെങ്കിൽ മീഥെയ്ൻ പോലെ ജീവനുമായി ബന്ധപ്പെട്ടിരിക്കുന്ന ചില അന്തരീക്ഷ വാതകങ്ങളുടെ സാന്നിധ്യം തിരിച്ചറിയാൻ ഈ രീതിയാണ് ഉപയോഗിക്കുന്നത്.കാരണം ഈ വാതകങ്ങൾ പ്രകാശത്തിൽ വളരെ പ്രത്യേകമായ പാറ്റേൺസ് അവശേഷിപ്പിക്കുന്നു.ഒരു ഗ്രഹത്തിന്റെ ഉപരിതലത്തിൽ പ്രത്യേക നിറങ്ങൾ കണ്ടെത്താനും ഈ സങ്കേതമാണ് ഉപയോഗിക്കുന്നത്.ഉദാഹരണത്തിന്, ഭൂമിയിൽ, സസ്യങ്ങളും ആൽഗകളും പ്രകാശസംശ്ലേഷണത്തിന് ക്ളോറോഫിൽ ഉപയോഗിക്കുന്നത് പ്രകാശത്തിന്റെ പ്രത്യേക തരംഗദൈർഘ്യം ഉപയോഗപ്പെടുത്തിയിട്ടാണ്. ഈ പിഗ്മെന്റുകൾ ഒരു സെൻസിറ്റീവ് ഇൻഫ്രാറെഡ് ക്യാമറ ഉപയോഗിച്ച് കണ്ടുപിടിക്കാൻ എളുപ്പമാണ്.

വിദൂര ഗ്രഹത്തിന്റെ ഉപരിതലത്തിൽ നിന്നും ഇത്തരത്തിലുള്ള നിറം പുറപ്പെടുന്നുവെങ്കിൽ അത് ക്ലോറോഫിൽ സാന്നിധ്യത്തെയാണ് സൂചിപ്പിക്കുക.വാസയോഗ്യമായ ഒരു എക്സോപ്ലാനറ്റിൽ നിന്ന് വരുന്ന പ്രകാശത്തിലുള്ള സൂക്ഷ്മമായ മാറ്റങ്ങൾ കണ്ടെത്തുന്നതിന് സത്യത്തിൽ അവിശ്വസനീയമാംവിധം ശക്തമായ ഒരു ദൂരദർശിനി ആവശ്യമാണ്.പരിമിതികൾ നിരവധിയുണ്ടെങ്കിലും ഇപ്പോൾ, അത്തരമൊരു നേട്ടം കൈവരിക്കാൻ കഴിയുന്ന ഒരേയൊരു ദൂരദർശിനിയാണ് ജെയിംസ് വെബ്.2022 ജൂലൈയിൽ പ്രവർത്തനങ്ങൾ ആരംഭിച്ചപ്പോൾ, ജെയിംസ് വെബ് 'ഗ്യാസ് ജയന്റ് എക്സോപ്ലാനറ്റായ WASP-96b ന്റെ സ്പെക്ട്രം അനലൈസ് ചെയ്‌തത്‌ വാർത്തയായിരുന്നു. ജെയിൻസ് വെബ്ബ് തന്ന സ്പെക്ട്രം വെള്ളത്തിന്റെയും മേഘങ്ങളുടെയും സാന്നിധ്യം കാണിച്ചുവെങ്കിലും WASP-96b പോലെ വലുതും ചൂടുള്ളതുമായ ഒരു ഗ്രഹം ജീവൻ നിലനിർത്താൻ സാധ്യതയില്ല എന്ന നിഗമനത്തിലേക്ക് ഗവേഷകർ എത്തി.

<img class="size-full wp-image-344754 aligncenter" src="https://cdn.boolokam.com/articles/2022/07/4T44T.jpg" alt="" width="920" height="506" />എന്നിരുന്നാലും, എക്സോപ്ലാനറ്റുകളിൽ നിന്ന് വരുന്ന പ്രകാശത്തിലെ മങ്ങിയ രാസ ഒപ്പുകൾ (Bio Signatures) കണ്ടുപിടിക്കാൻ ജെയിംസ് വെബ്ബിന് കഴിവുണ്ടെന്ന് ഈ ആദ്യകാല ഡാറ്റ കാണിക്കുന്നു. വരും മാസങ്ങളിൽ വെബ്ബ് അതിന്റെ കണ്ണാടികൾ ഭൂമിയിൽ നിന്ന് 39 പ്രകാശവർഷം അകലെയുള്ള വാസയോഗ്യമായ ഭൂമിയോളം വലിപ്പമുള്ള ഗ്രഹമായ TRAPPIST-1e ലേക്ക് തിരിക്കാൻ ഒരുങ്ങുകയാണ്.ഗ്രഹങ്ങൾ അവയുടെ ആതിഥേയനക്ഷത്രങ്ങൾക്ക് മുന്നിലൂടെ കടന്നുപോകുമ്പോൾ അന്തരീക്ഷത്തിലൂടെ ഫിൽട്ടർ ചെയ്യപ്പെടുന്ന നക്ഷത്രപ്രകാശം പിടിച്ചെടുക്കുന്നതുകൊണ്ട് ജെയിംസ് വെബ്ബിന് ബയോസിഗ്നേച്ചറുകൾക്കായി എളുപ്പം തിരയാനാകും. എന്നാൽ വെബ്ബ് രൂപകല്പന ചെയ്തിരിക്കുന്നത് ജീവന് വേണ്ടിയുള്ള തിരച്ചിൽ നടത്താനല്ല എന്ന ഒരൊറ്റ കാരണം കൊണ്ടുതന്നെ,വാസയോഗ്യമായേക്കാവുന്ന ഏറ്റവും അടുത്തുള്ള ചില ലോകങ്ങളെ മാത്രമേ ജെയിൻസ് വെബ്ബിന് സൂക്ഷ്മമായി പരിശോധിക്കാൻ കഴിയൂ.

നിലവിൽ അന്തരീക്ഷത്തിലെ കാർബൺ ഡൈ ഓക്സൈഡ്, മീഥേൻ, ജലബാഷ്പം എന്നിവയുടെ അളവിലുള്ള മാറ്റങ്ങൾ മാത്രമേ ജെയിംസ് വെബ്ബിന് കണ്ടെത്താനാകൂ. ഈ വാതകങ്ങളുടെ ചില സംയോജനങ്ങൾ ജീവനെ സൂചിപ്പിക്കുമെങ്കിലും, ജീവന്റെ ഏറ്റവും ശക്തമായ സിഗ്നലായ അൺബോണ്ടഡ് ഓക്സിജന്റെ സാന്നിധ്യം കണ്ടെത്താൻ വെബ്ബിന് കഴിയില്ലെന്നാണ് വിദഗ്‌ധർ പറയുന്നത്.  ബയോ സിഗ്‌നേച്ചറുകൾ മാപ്പ് ചെയ്യാൻ കഴിയുന്ന മൂന്ന് ഭീമാകാരമായ ദൂരദർശിനികൾ നിലവിൽ നിർമ്മാണത്തിലുണ്ട്: ഭീമൻ മഗല്ലൻ ടെലിസ്‌കോപ്പ്, തേർട്ടി മീറ്റർ ടെലിസ്‌കോപ്പ്, യൂറോപ്യൻ എക്‌സ്ട്രീംലി ലാർജ് ടെലിസ്‌കോപ്പ് എന്നിവയാണവ.ഓരോന്നും ഭൂമിയിൽ നിലവിലുള്ള ടെലിസ്കോപ്പുകളേക്കാൾ വളരെ ശക്തമാണ്.

ഭൂമിയുടെ അന്തരീക്ഷത്തിന്റെ വൈകല്യം നക്ഷത്രപ്രകാശത്തെ വികലമാക്കുന്നുണ്ടെങ്കിലും, ഈ ദൂരദർശിനികൾക്ക് ഓക്സിജനോ മീഥേനോ ഉള്ള ലോകങ്ങളുടെ അന്തരീക്ഷം വ്യക്തതയോടെ പരിശോധിക്കാൻ കഴിഞ്ഞേക്കും.വരും ദശകങ്ങളിലെ ഏറ്റവും ശക്തമായ ടെലിസ്‌കോപ്പുകൾ ഉപയോഗിച്ച് തിരഞ്ഞാൽ പോലും, പൂർണ്ണമായി രൂപാന്തരം പ്രാപിച്ച ജൈവ രൂപങ്ങളുള്ള ഗ്രഹങ്ങളുടെ ബയോസിഗ്നേച്ചറുകൾ മാത്രമേ നമുക്ക് കണ്ടെത്താൻ കഴിയൂ.

<img class="size-full wp-image-344755 aligncenter" src="https://cdn.boolokam.com/articles/2022/07/GEET.jpeg" alt="" width="720" height="431" />അവിടെയും ചില പ്രശ്നങ്ങളുണ്ട്.ഉദാഹരണത്തിന് ഭൂമിയിൽ ഭൗമജീവികൾ പുറത്തുവിടുന്ന മിക്ക വാതകങ്ങളും ജൈവേതര പ്രക്രിയകളിലൂടെയും ഉത്പാദിപ്പിക്കപ്പെടാം - അഗ്നിപർവ്വതങ്ങൾ മീഥേൻ പുറത്തുവിടുന്നുണ്ട്. പ്രകാശസംശ്ലേഷണം വഴി ഓക്സിജൻ ഉത്പാദിപ്പിക്കപ്പെടുന്നുണ്ട് , സൂര്യപ്രകാശം ജല തന്മാത്രകളെ ഓക്സിജനും ഹൈഡ്രജനുമായി വിഭജിക്കുമ്പോഴും ബയോസിഗ്നേച്ചർ സംഭവിക്കുന്നു. അതിനാൽ അന്യഗ്രഹങ്ങളിൽ ജീവനെ അന്വേഷിക്കുമ്പോൾ ജ്യോതിശാസ്ത്രജ്ഞർക്ക് മുന്നിൽ ജൈവേതര പ്രക്രിയകളിലൂടെ സൃഷ്ടിക്കപ്പെടുന്ന ബയോസിഗ്നേച്ചറും വന്നുപെട്ടേക്കുവാനുള്ള സാധ്യതയുണ്ട്. അതുകൊണ്ടുതന്നെ ഒരു ഗ്രഹത്തിന്റെ ഭൗമശാസ്ത്രപരമായ പ്രക്രിയകൾ തെറ്റായ ഒരു ബയോസിഗ്നേച്ചറിനെ സൃഷ്ടിക്കുമോ എന്ന് മനസ്സിലാക്കാനുള്ള പഠനങ്ങളും അനുബന്ധമായി നടക്കുന്നുണ്ട്. ഏതായാലും ജെയിംസ് വെബ് ബഹിരാകാശ ടെലിസ്കോപ്പിൽ നിന്നുള്ള ആദ്യത്തെ ഡാറ്റ റിലീസ് ആവുമ്പോൾ ഈ രംഗത്ത് വരാനിരിക്കുന്ന ആവേശകരമായ പുരോഗതിയെക്കുറിച്ച് നമുക്ക് കൂടുതൽ മനസ്സിലാക്കാൻ കഴിയും..


![ഭൂമിയിലെ ജീവൻ എന്ന പ്രതിഭാസത്തിനു മുന്നിൽ നാം വിസ്മയിച്ചു നിൽക്കുമ്പോഴും ജീവന്റെ ചേരുവകൾ പ്രപഞ്ചം മുഴുവൻ വ്യാപിച്ചു കിടക്കുകയാണ്](https://cdn.boolokam.com/articles/2022/07/WFRR2R.png)**_Aadi Cyrus_** ഭൂമിയിലെ ജീവൻ എന്ന പ്രതിഭാസത്തിനു മുന്നിൽ നാം വിസ്മയിച്ചു നിൽക്കുമ്പോഴും ജീവന്റെ ചേരുവകൾ പ്രപഞ്ചം മുഴുവൻ വ്യാപിച്ചു കിടക്കുകയാണ്. പ്രപഞ്ചത്തിൽ ജീവനുള്ള ഒരേയൊരു സ്ഥലമെന്ന് നാം കരുതുന്നത് ഭൂമിയാണെങ്കിലും, ഭൂമിക്കപ്പുറത്തുള്ള ജീവൻ കണ്ടെത്തുകയെന്നതാണ് സമീപകാലത്ത് ആധുനിക ജ്യോതിശാസ്ത്രം ഏറ്റെടുത്തിട്ടുള്ള ഏറ്റവും പ്രധാന ദൗത്യം.ജെയിംസ് വെബ്ബ് പോലുള്ള പുതിയ ജെനറേഷൻ ടെലിസ്കോപ്പുകളുടെ സഹായത്തോടെ ഗവേഷകർക്ക് മറ്റ് നക്ഷത്രങ്ങൾക്ക് ചുറ്റുമുള്ള ഗ്രഹങ്ങളുടെ അന്തരീക്ഷത്തിന്റെ രാസഘടന അനായാസമായി അളക്കാൻ കഴിയും. ഇവയിൽ ഒന്നോ അതിലധികമോ ഗ്രഹങ്ങൾക്ക് ജീവന്റെ രാസപരമായ ഒപ്പ് ഉണ്ടായിരിക്കുമെന്നാണ് പ്രതീക്ഷ. കണക്കുകൾ പ്രകാരം ചൊവ്വയിലെ ഭൂഗർഭ ജലാശയങ്ങൾ പോലെ അല്ലെങ്കിൽ വ്യാഴത്തിന്റെ ഉപഗ്രഹമായ യൂറോപ്പയുടെ സമുദ്രങ്ങൾ പോലെയുള്ളവയിൽ ജീവൻ നിലനിൽക്കാം എന്നാണ് പ്രാഥമിക അനുമാനം. എന്നിരുന്നാലും, ഈ സ്ഥലങ്ങളിൽ ജീവൻ തിരയുന്നത് ബുദ്ധിമുട്ടാണ്.കാരണം ലക്ഷക്കണക്കിന് പ്രകാശവർഷങ്ങൾ അകലെയുള്ള വിദൂര ഗ്രഹങ്ങളിൽ എത്തിച്ചേരാൻ . എളുപ്പമല്ലെന്നതു കൊണ്ടുതന്നെ. മാത്രവുമല്ല; അവിടെ നിന്ന് ജീവൻ കണ്ടെത്തുന്നതിന് ആവശ്യമായ ഭൗതിക സാമ്പിളുകൾ ശേഖരിക്കാനും സാധിക്കില്ല. എങ്കിലും മറ്റ് നക്ഷത്രങ്ങളെ ചുറ്റുന്ന ഗ്രഹങ്ങളിൽ ജീവൻ നിലനിൽക്കാൻ നല്ല സാധ്യതയുണ്ടെന്നു തന്നെ പല ജ്യോതിശാസ്ത്രജ്ഞരും വിശ്വസിക്കുന്നു. സൈദ്ധാന്തിക കണക്കുകൂട്ടലുകൾ സൂചിപ്പിക്കുന്നത് ക്ഷീരപഥ ഗാലക്സിയിൽ മാത്രം ഏകദേശം 300 ദശലക്ഷം വാസയോഗ്യമായ ഗ്രഹങ്ങളും ഭൂമിയുടെ 30 പ്രകാശവർഷത്തിനുള്ളിൽ ഭൂമിയുടെ വലിപ്പമുള്ള വാസയോഗ്യമായ നിരവധി ഗ്രഹങ്ങളും ഉണ്ടെന്നാണ്. പ്രധാനമായും നമ്മുടെത്തന്നെ ഗാലക്സി അയൽക്കാർ എന്നു വിളിക്കാവുന്നവർ. എക്സോപ്ലാനറ്റോളജിയിൽ സ്പെക്ട്രോസ്കോപ്പിക് ഡിറ്റക്ഷൻ മുഖേനയാണ് ജ്യോതിശാസ്ത്രജ്ഞർ എക്സോപ്ലാനറ്റിന്റെ പിണ്ഡത്തെയും വലുപ്പത്തെയും കുറിച്ചുള്ള വിവരങ്ങൾ ശേഖരിക്കുന്നത്.ഇതിന്റെ ഭാഗമായി വിവിധ തരം ക്ലോറോഫില്ലിലേക്ക് വളരെ എളുപ്പത്തിൽ ആഗിരണം ചെയ്യപ്പെടുന്ന പ്രകാശത്തിന്റെ തരംഗദൈർഘ്യത്തെ അടിസ്ഥാനപ്പെടുത്തിയാണ് ബയോസിഗ്നേച്ചറുകൾ നിർണ്ണയിക്കുന്നത്. വിദൂര ഗ്രഹത്തിലെ ജീവനെ കണ്ടെത്തുന്നതിന്, പ്രാഥമികമായി ആ ഗ്രഹത്തിന്റെ ഉപരിതലവുമായോ അന്തരീക്ഷവുമായോ സമ്പർക്കത്തിൽ വരുന്ന നക്ഷത്രപ്രകാശത്തെയോ അപഗ്രഥിക്കുന്നു.ഗ്രഹാന്തരീക്ഷമോ ഉപരിതലമോ ജൈവലോകത്തിന്റെ അടയാളങ്ങൾ അവശേഷിപ്പിച്ചാൽ, പ്രകാശം "ബയോസിഗ്നേച്ചർ" എന്ന് വിളിക്കപ്പെടുന്ന ഒരു സൂചന മനുഷ്യരാശിക്ക് ജെയിംസ് വെബ്ബിലൂടെ നൽകും. തുടക്കത്തിൽ ഓക്‌സിജൻ ഇല്ലാത്ത ഒരു അന്തരീക്ഷമായിരുന്നു ഭൂമിയുടേത്,ആ സമയത്ത് ലളിത ഘടനയുള്ള ഏകകോശ ജീവികളായിരുന്നു ഭൂമിയിലെ ജീവന്റെ കയ്യൊപ്പ്. ആ ഘട്ടത്തിൽ ഭൂമിയുടെ ബയോസിഗ്നേച്ചർ വളരെ ദുർബലമായിരുന്നു.2.4 ബില്യൺ വർഷങ്ങൾക്ക് മുമ്പ് ആൽഗകളുടെ ഒരു പുതിയ കുടുംബം പരിണമിച്ചപ്പോൾ ഭൂമിയുടെ ബയോസിഗ്നേച്ചർ പൊടുന്നനെ മാറി. ആൽഗകൾ പ്രകാശസംശ്ലേഷണ പ്രക്രിയ ഉപയോഗിച്ചു സ്വതന്ത്ര ഓക്സിജൻ ഉത്പാദിപ്പിച്ചുതുടങ്ങി.അതുവരെ മറ്റേതെങ്കിലും മൂലകങ്ങളുമായി രാസപരമായി ബന്ധമില്ലാതെ കിടന്നിരുന്ന ഓക്സിജൻ ഭൂമിയുടെ അന്തരീക്ഷത്തിലൂടെ കടന്നുപോകുന്ന പ്രകാശത്തിൽ ശക്തവും എളുപ്പത്തിൽ കണ്ടെത്താവുന്നതുമായ ഒരു ബയോസിഗ്നേച്ചർ അവശേഷിപ്പിച്ചു ! ഒരു വസ്തുവിന്റെ ഉപരിതലത്തിൽ നിന്ന് പ്രകാശം പ്രതിഫലിക്കുമ്പോൾ ചില തരംഗദൈർഘ്യങ്ങൾ ചുറ്റുമുള്ള അന്തരീക്ഷത്തിലോ ആ വസ്‌തുവിന്റെ ഉപരിതലത്തിലോ കുടുങ്ങി വ്യാപിച്ചു കിടക്കാനുള്ള സാധ്യത കൂടുതലാണ്. പ്രകാശ തരംഗദൈർഘ്യങ്ങളുടെ ഈ സെലക്ടീവ് ട്രാപ്പിംഗ് കൊണ്ടാണ് വസ്തുക്കൾ വ്യത്യസ്ത നിറങ്ങൾ പുറപ്പെടുവിക്കുന്നത്. ചുവപ്പ്, നീല തരംഗദൈർഘ്യങ്ങളെ കൂടുതൽ ആഗിരണം ചെയ്യാൻ ക്ലോറോഫില്ലിനു കഴിയുന്നതുകൊണ്ടാണ് ഇലകൾ പച്ചയായി അനുഭവപ്പെടുന്നത്.പ്രകാശം ഒരു ഇലയിൽ പതിക്കുമ്പോൾ, ചുവപ്പ്, നീല തരംഗദൈർഘ്യങ്ങൾ ആഗിരണം ചെയ്യപ്പെടുന്നു, തുടർഫലമായി പച്ച വെളിച്ചം നമ്മുടെ കണ്ണുകളിലേക്ക് തിരികെ വരുന്നു. ![](https://cdn.boolokam.com/articles/2022/07/4TT.webp)ഫ്ലൂറസെൻസ് സ്പെക്ട്രോസ്കോപ്പിയിൽ പ്രകാശം ഇടപഴകുന്ന മെറ്റീരിയലിന്റെ പ്രത്യേക ഘടന അനലൈസ് ചെയ്‌താണ്‌ മറ്റു പാറ്റേണുകൾ നിർണ്ണയിക്കുന്നത്. ഇക്കാരണത്താൽ, ജ്യോതിശാസ്ത്രജ്ഞർക്ക് ഒരു ഗ്രഹത്തിൽ നിന്ന് വരുന്ന പ്രകാശത്തിന്റെ പ്രത്യേക നിറം അളക്കുന്നതിലൂടെ ഒരു എക്സോപ്ലാനറ്റിന്റെ അന്തരീക്ഷത്തിന്റെയോ ഉപരിതലത്തിന്റെയോ ഘടനയെക്കുറിച്ച് കൂടുതൽ മനസ്സിലാക്കാൻ കഴിയും. ഓക്സിജൻ അല്ലെങ്കിൽ മീഥെയ്ൻ പോലെ ജീവനുമായി ബന്ധപ്പെട്ടിരിക്കുന്ന ചില അന്തരീക്ഷ വാതകങ്ങളുടെ സാന്നിധ്യം തിരിച്ചറിയാൻ ഈ രീതിയാണ് ഉപയോഗിക്കുന്നത്.കാരണം ഈ വാതകങ്ങൾ പ്രകാശത്തിൽ വളരെ പ്രത്യേകമായ പാറ്റേൺസ് അവശേഷിപ്പിക്കുന്നു.ഒരു ഗ്രഹത്തിന്റെ ഉപരിതലത്തിൽ പ്രത്യേക നിറങ്ങൾ കണ്ടെത്താനും ഈ സങ്കേതമാണ് ഉപയോഗിക്കുന്നത്.ഉദാഹരണത്തിന്, ഭൂമിയിൽ, സസ്യങ്ങളും ആൽഗകളും പ്രകാശസംശ്ലേഷണത്തിന് ക്ളോറോഫിൽ ഉപയോഗിക്കുന്നത് പ്രകാശത്തിന്റെ പ്രത്യേക തരംഗദൈർഘ്യം ഉപയോഗപ്പെടുത്തിയിട്ടാണ്. ഈ പിഗ്മെന്റുകൾ ഒരു സെൻസിറ്റീവ് ഇൻഫ്രാറെഡ് ക്യാമറ ഉപയോഗിച്ച് കണ്ടുപിടിക്കാൻ എളുപ്പമാണ്. വിദൂര ഗ്രഹത്തിന്റെ ഉപരിതലത്തിൽ നിന്നും ഇത്തരത്തിലുള്ള നിറം പുറപ്പെടുന്നുവെങ്കിൽ അത് ക്ലോറോഫിൽ സാന്നിധ്യത്തെയാണ് സൂചിപ്പിക്കുക.വാസയോഗ്യമായ ഒരു എക്സോപ്ലാനറ്റിൽ നിന്ന് വരുന്ന പ്രകാശത്തിലുള്ള സൂക്ഷ്മമായ മാറ്റങ്ങൾ കണ്ടെത്തുന്നതിന് സത്യത്തിൽ അവിശ്വസനീയമാംവിധം ശക്തമായ ഒരു ദൂരദർശിനി ആവശ്യമാണ്.പരിമിതികൾ നിരവധിയുണ്ടെങ്കിലും ഇപ്പോൾ, അത്തരമൊരു നേട്ടം കൈവരിക്കാൻ കഴിയുന്ന ഒരേയൊരു ദൂരദർശിനിയാണ് ജെയിംസ് വെബ്.2022 ജൂലൈയിൽ പ്രവർത്തനങ്ങൾ ആരംഭിച്ചപ്പോൾ, ജെയിംസ് വെബ് 'ഗ്യാസ് ജയന്റ് എക്സോപ്ലാനറ്റായ WASP-96b ന്റെ സ്പെക്ട്രം അനലൈസ് ചെയ്‌തത്‌ വാർത്തയായിരുന്നു. ജെയിൻസ് വെബ്ബ് തന്ന സ്പെക്ട്രം വെള്ളത്തിന്റെയും മേഘങ്ങളുടെയും സാന്നിധ്യം കാണിച്ചുവെങ്കിലും WASP-96b പോലെ വലുതും ചൂടുള്ളതുമായ ഒരു ഗ്രഹം ജീവൻ നിലനിർത്താൻ സാധ്യതയില്ല എന്ന നിഗമനത്തിലേക്ക് ഗവേഷകർ എത്തി. ![](https://cdn.boolokam.com/articles/2022/07/4T44T.jpg)എന്നിരുന്നാലും, എക്സോപ്ലാനറ്റുകളിൽ നിന്ന് വരുന്ന പ്രകാശത്തിലെ മങ്ങിയ രാസ ഒപ്പുകൾ (Bio Signatures) കണ്ടുപിടിക്കാൻ ജെയിംസ് വെബ്ബിന് കഴിവുണ്ടെന്ന് ഈ ആദ്യകാല ഡാറ്റ കാണിക്കുന്നു. വരും മാസങ്ങളിൽ വെബ്ബ് അതിന്റെ കണ്ണാടികൾ ഭൂമിയിൽ നിന്ന് 39 പ്രകാശവർഷം അകലെയുള്ള വാസയോഗ്യമായ ഭൂമിയോളം വലിപ്പമുള്ള ഗ്രഹമായ TRAPPIST-1e ലേക്ക് തിരിക്കാൻ ഒരുങ്ങുകയാണ്.ഗ്രഹങ്ങൾ അവയുടെ ആതിഥേയനക്ഷത്രങ്ങൾക്ക് മുന്നിലൂടെ കടന്നുപോകുമ്പോൾ അന്തരീക്ഷത്തിലൂടെ ഫിൽട്ടർ ചെയ്യപ്പെടുന്ന നക്ഷത്രപ്രകാശം പിടിച്ചെടുക്കുന്നതുകൊണ്ട് ജെയിംസ് വെബ്ബിന് ബയോസിഗ്നേച്ചറുകൾക്കായി എളുപ്പം തിരയാനാകും. എന്നാൽ വെബ്ബ് രൂപകല്പന ചെയ്തിരിക്കുന്നത് ജീവന് വേണ്ടിയുള്ള തിരച്ചിൽ നടത്താനല്ല എന്ന ഒരൊറ്റ കാരണം കൊണ്ടുതന്നെ,വാസയോഗ്യമായേക്കാവുന്ന ഏറ്റവും അടുത്തുള്ള ചില ലോകങ്ങളെ മാത്രമേ ജെയിൻസ് വെബ്ബിന് സൂക്ഷ്മമായി പരിശോധിക്കാൻ കഴിയൂ. നിലവിൽ അന്തരീക്ഷത്തിലെ കാർബൺ ഡൈ ഓക്സൈഡ്, മീഥേൻ, ജലബാഷ്പം എന്നിവയുടെ അളവിലുള്ള മാറ്റങ്ങൾ മാത്രമേ ജെയിംസ് വെബ്ബിന് കണ്ടെത്താനാകൂ. ഈ വാതകങ്ങളുടെ ചില സംയോജനങ്ങൾ ജീവനെ സൂചിപ്പിക്കുമെങ്കിലും, ജീവന്റെ ഏറ്റവും ശക്തമായ സിഗ്നലായ അൺബോണ്ടഡ് ഓക്സിജന്റെ സാന്നിധ്യം കണ്ടെത്താൻ വെബ്ബിന് കഴിയില്ലെന്നാണ് വിദഗ്‌ധർ പറയുന്നത്. ബയോ സിഗ്‌നേച്ചറുകൾ മാപ്പ് ചെയ്യാൻ കഴിയുന്ന മൂന്ന് ഭീമാകാരമായ ദൂരദർശിനികൾ നിലവിൽ നിർമ്മാണത്തിലുണ്ട്: ഭീമൻ മഗല്ലൻ ടെലിസ്‌കോപ്പ്, തേർട്ടി മീറ്റർ ടെലിസ്‌കോപ്പ്, യൂറോപ്യൻ എക്‌സ്ട്രീംലി ലാർജ് ടെലിസ്‌കോപ്പ് എന്നിവയാണവ.ഓരോന്നും ഭൂമിയിൽ നിലവിലുള്ള ടെലിസ്കോപ്പുകളേക്കാൾ വളരെ ശക്തമാണ്. ഭൂമിയുടെ അന്തരീക്ഷത്തിന്റെ വൈകല്യം നക്ഷത്രപ്രകാശത്തെ വികലമാക്കുന്നുണ്ടെങ്കിലും, ഈ ദൂരദർശിനികൾക്ക് ഓക്സിജനോ മീഥേനോ ഉള്ള ലോകങ്ങളുടെ അന്തരീക്ഷം വ്യക്തതയോടെ പരിശോധിക്കാൻ കഴിഞ്ഞേക്കും.വരും ദശകങ്ങളിലെ ഏറ്റവും ശക്തമായ ടെലിസ്‌കോപ്പുകൾ ഉപയോഗിച്ച് തിരഞ്ഞാൽ പോലും, പൂർണ്ണമായി രൂപാന്തരം പ്രാപിച്ച ജൈവ രൂപങ്ങളുള്ള ഗ്രഹങ്ങളുടെ ബയോസിഗ്നേച്ചറുകൾ മാത്രമേ നമുക്ക് കണ്ടെത്താൻ കഴിയൂ. ![](https://cdn.boolokam.com/articles/2022/07/GEET.jpeg)അവിടെയും ചില പ്രശ്നങ്ങളുണ്ട്.ഉദാഹരണത്തിന് ഭൂമിയിൽ ഭൗമജീവികൾ പുറത്തുവിടുന്ന മിക്ക വാതകങ്ങളും ജൈവേതര പ്രക്രിയകളിലൂടെയും ഉത്പാദിപ്പിക്കപ്പെടാം - അഗ്നിപർവ്വതങ്ങൾ മീഥേൻ പുറത്തുവിടുന്നുണ്ട്. പ്രകാശസംശ്ലേഷണം വഴി ഓക്സിജൻ ഉത്പാദിപ്പിക്കപ്പെടുന്നുണ്ട് , സൂര്യപ്രകാശം ജല തന്മാത്രകളെ ഓക്സിജനും ഹൈഡ്രജനുമായി വിഭജിക്കുമ്പോഴും ബയോസിഗ്നേച്ചർ സംഭവിക്കുന്നു. അതിനാൽ അന്യഗ്രഹങ്ങളിൽ ജീവനെ അന്വേഷിക്കുമ്പോൾ ജ്യോതിശാസ്ത്രജ്ഞർക്ക് മുന്നിൽ ജൈവേതര പ്രക്രിയകളിലൂടെ സൃഷ്ടിക്കപ്പെടുന്ന ബയോസിഗ്നേച്ചറും വന്നുപെട്ടേക്കുവാനുള്ള സാധ്യതയുണ്ട്. അതുകൊണ്ടുതന്നെ ഒരു ഗ്രഹത്തിന്റെ ഭൗമശാസ്ത്രപരമായ പ്രക്രിയകൾ തെറ്റായ ഒരു ബയോസിഗ്നേച്ചറിനെ സൃഷ്ടിക്കുമോ എന്ന് മനസ്സിലാക്കാനുള്ള പഠനങ്ങളും അനുബന്ധമായി നടക്കുന്നുണ്ട്. ഏതായാലും ജെയിംസ് വെബ് ബഹിരാകാശ ടെലിസ്കോപ്പിൽ നിന്നുള്ള ആദ്യത്തെ ഡാറ്റ റിലീസ് ആവുമ്പോൾ ഈ രംഗത്ത് വരാനിരിക്കുന്ന ആവേശകരമായ പുരോഗതിയെക്കുറിച്ച് നമുക്ക് കൂടുതൽ മനസ്സിലാക്കാൻ കഴിയും..
