---
title: "തെറ്റുകൾ ചെയ്യാൻ വെമ്പുന്നൊരു 'കൗമാര ഇടവേള'യുണ്ട് നമ്മുടെ ജീവിതത്തിൽ"
date: 2022-05-05T04:54:10
draft: false
categories: ["Society"]
tags: ['asokan', 'Deepu Kizhuthani', 'Featured', 'idavela babu', 'idavela movie', 'nalini', 'p padmarajan', 'ദീപു കിഴുത്താനി']
author: "Beaumaris"
---

[caption id="attachment_332900" align="alignleft" width="190"]<img class=" wp-image-332900" src="https://cdn.boolokam.com/articles/2022/05/rrhhh.jpg" alt="ദീപു കിഴുത്താനി" width="190" height="214" /> <strong>ദീപു കിഴുത്താനി</strong>[/caption]

പി. പത്മരാജൻ രചനയും മോഹൻ സംവിധാനവും നിർവഹിച്ച് 1982 - ൽ പുറത്തിറങ്ങിയ മലയാളചലച്ചിത്രമാണ് ഇടവേള. അശോകൻ, ഇടവേള ബാബു, നളിനി എന്നിവർ പ്രധാന കഥാപാത്രങ്ങളെ അവതരിപ്പിച്ചു. ഇടവേള ബാബുവിന് ആ പേരു ലഭിച്ചത് അദ്ദേഹത്തിന്റെ ആദ്യ ചിത്രമായ ഇതിലൂടെയാണ്. തോമസ് ജോണും രവിയും അടങ്ങുന്ന, കൗമാരക്കാരായ നാലുപേർ സ്കൂളിൽ നിന്നുള്ള ക്യാമ്പിനെന്ന വ്യാജേന ഒരു സുഖവാസകേന്ദ്രത്തിലേക്കു പോകുന്നു. അവിടെ അവർ പ്രശ്നങ്ങളിൽ നിന്നും പ്രശ്നങ്ങളിലേക്ക് നീങ്ങുന്നു. ഈ ചിത്രം കൗമാരമനസുകളുടെ സ്വഭാവ സവിശേഷതകളിലേക്കും കാലം അവരുടെ മനസിലും ശരീരത്തിലും വരുത്തുന്ന മാറ്റങ്ങളുടെ പ്രതിഫലനങ്ങളിലേക്കും വിരൽ ചൂണ്ടുന്നു. കാലഘട്ടത്തെ തന്നെ തിരുത്താൻ പോന്ന ഒരു ചലച്ചിത്രാനുഭവമായിരുന്നു ഈ സിനിമ. പതിവുപോലെ തന്റെ സ്വതസിദ്ധമായ ശൈലിയിൽ സിനിമയെയും ജീവിതത്തെയും ബന്ധിപ്പിച്ചുകൊണ്ടൊരു നല്ല വായനാനുഭവം പകരുകയാണ് <strong>ദീപു കിഴുത്താനി</strong>
<p style="text-align: center;"><strong>****</strong></p>
എട്ടാം ക്ലാസ്സിലേക്ക് കടക്കുന്ന കാലമാണ്‌. ബാലരമ ഞാൻ വായിക്കാറില്ല,വല്യ ആരോഗ്യമൊന്നും ഇല്ലാതിരുന്നതിനാലാവാം, പണ്ടു മുതലേ ആരോഗ്യമാസികയോടായിരുന്നു പ്രിയം..രണ്ടു പേജുകളിലൊതുങ്ങി, ചിലർക്കു മാത്രം (??)എന്ന തലക്കെട്ടോടു വരുന്ന ചില പംക്തികൾ ഒക്കെ ആണ്‌ അന്നേ പ്രിയം.അപ്പുറത്തെ വീട്ടിൽ നിന്നും ഓടിച്ചെന്നു അത് വാങ്ങിക്കുമ്പോൾ അവിടുത്തെ ചേച്ചിയുടെ ചുണ്ടിൽ വിടരാറുള്ള ഒരു ചെറിയ ചിരിയുണ്ട്.. ഞാനത് കണ്ടില്ലെന്ന ഭാവത്തിൽ നിൽക്കുമെങ്കിലും ഉള്ളിൽ ചെറിയൊരു ചമ്മൽ വന്നു നിറയും, വേറൊന്നും കൊണ്ടല്ല,ഞാനവിടെ ചെന്നു ആകെ വാങ്ങുന്നത് ആരോഗ്യമാസിക മാത്രമാണ്‌..പിന്നെ വനിതയും.. (വനിതയിലും ഉണ്ട് ട്ടോ കുറച്ച് സീക്രട്ട്സ് ഒക്കെ)..ഉമ്മറത്തെ സെറ്റിയിൽ മലർന്നു കിടന്നു കുഞ്ഞുബാലരമ എന്നെയും കൂടി കൊണ്ടു പോകൂ എന്നു യാചിക്കാറുണ്ടെങ്കിലും, അത് പരിഗണിക്കാതെ നിർദാക്ഷിണ്യം ഞാനവിടെ നിന്നും റ്റാ റ്റാ പറയും..

വീട്ടിലേക്ക് കൊണ്ടുവരുന്ന കാര്യമാണ്‌ കഷ്ടം,ഒരു വിധത്തിൽ അരയിലൊതുക്കി,വീട്ടിലെത്തി മറ്റു പുസ്തകങ്ങൾക്കിടയിൽ തിരുകുമ്പോഴേക്കും ആരോഗ്യമാസിക ഒരു പരുവമായിക്കഴിഞ്ഞിരിക്കും,വിയർപ്പൊട്ടി ആകെ ചുളിഞ്ഞ് അല്പസ്വല്പമൊക്കെ കീറി അങ്ങിനെ..ആരോഗ്യമാസികയല്ലേ, എന്തിനാ അങ്ങിനെ ഒളിപ്പിച്ച് കൊണ്ടു വരുന്നത് എന്നൊന്നും ചോദിച്ചേക്കരുത്,എന്തുചെയ്യാം, ഞാനൊരു പാവം നിഷ്കളങ്കനായി പോയില്ലേ.രാത്രി ഏഴു മണി കഴിഞ്ഞാൽ പഠിക്കാനിരുന്നോണം എന്ന് കാർന്നോരുടെ കല്പനയുണ്ട്..

ആ സമയത്താണ്‌ സാമൂഹ്യപാഠത്തിന്റെ ഉള്ളിൽ വച്ചിട്ടൊരു ആരോഗ്യപാരായണം.സംശയങ്ങളും ഉത്തരങ്ങളും ഉത്തരവാദിത്വത്തോടെ റിസെർച്ച് ചെയ്തതിനു ശേഷമേ ഉറക്കം പോലും കിട്ടുകയുള്ളൂ..ഉറങ്ങാൻ കിടക്കുമ്പോൾ വീണ്ടും ആലോചിക്കും, അങ്കമാലിയിൽ നിന്നും മിസ്സിസ്.എക്സ് ചോദിച്ച സംശയത്തെക്കുറിച്ചും മറുപടിയിലെ കാര്യങ്ങളെക്കുറിച്ചും ഒക്കെ.ഇന്നിപ്പോൾ വീട്ടിൽ ഞാൻ ആരോഗ്യമാസിക വരുത്തി തുടങ്ങി, മുതിർന്ന ആളായിപ്പോയില്ലേ ഇനി എന്തോന്ന്??..

ഇളയിടം പറഞ്ഞത് പോലെ കാലം കണക്കു ചോദിക്കാതെയൊന്നും കടന്നു പോയിട്ടില്ലല്ലോ,കുറച്ചു മുമ്പൊരാൾ എന്റെ വീട്ടിലും വന്നിരുന്നു ആരോഗ്യമാസികയും തേടി, ഒരു പതിമൂന്നുകാരൻ, ഉണ്ണി, അവനെ ഇപ്പോ നിങ്ങളുമറിയും, നമ്മുടെ പഴയ ആരോഗ്യമാസിക ചേച്ചിയുടെ മകനാണ്‌..അവിടെയിപ്പോ ആരോഗ്യമാസികയൊന്നും വാങ്ങാറില്ലെന്നു തോന്നുന്നു..

ചുള്ളാപ്പി ഭാവഭേദമൊന്നുമില്ലാതെ ആരോഗ്യമാസിക എന്റെ കയ്യീന്നു വാങ്ങീട്ടു പറഞ്ഞു,
“ചേട്ടാ ഞാനേ ഇത് വായിച്ചിട്ട് കൊണ്ടു വരാട്ടോ”
ബാല്യം എത്ര മനോഹരമാണല്ലേ, അതിലുമെത്രയോ മധുരമാണെന്നോ കൗമാരം....
ചെറിയൊരിടവേളക്ക് ശേഷമുള്ള ആദ്യത്തെ എഴുത്താണ്‌... അപ്പൊ പിന്നെ അത് ഇടവേളയെ കുറിച്ചു തന്നെയായാലോ..പ്രിയമുള്ളവരേ, ഇന്നെന്റെ സിനിമാനുഭവങ്ങളിൽ എനിക്ക് നിങ്ങളുമായി പങ്കുവയ്ക്കാനുള്ളത് "ഇടവേള" എന്ന ചലച്ചിത്രത്തെക്കുറിച്ചാണ്...

&amp;nbsp;

<img class="wp-image-332890 aligncenter" src="https://cdn.boolokam.com/articles/2022/05/GGRGRR.jpg" alt="" width="680" height="383" />

കഥാഗതിയെ പറ്റിയുള്ള ഒരുപാട് സൂചനകൾ ഇതിൽ ഉൾപ്പെടുത്തേണ്ടി വന്നിട്ടുണ്ട്, അത്കൊണ്ട് തന്നെ പൂർണമായും നവ്യമായൊരു സിനിമാനുഭവം ആഗ്രഹിക്കുന്നു എങ്കിൽ,വായന സിനിമ കണ്ടതിനു ശേഷം തുടരുന്നതായിരിക്കും ഉചിതം.നമ്മുടെ ആരോഗ്യമാസിക ചേച്ചിയുടെ മകനെപ്പോലെ കൗമാരത്തിന്റെ വസന്തകാലത്തിൽ വിഹരിക്കുന്ന നാല് ആൺകുട്ടികളുടെ കഥയാണ് ഈ ചിത്രവും പറയുന്നത്...
അന്നുമിന്നും തോമസുകുട്ടിയായ അശോകനും, രവിയായ് ഈ ചിത്രത്തിന്റെ പേരിൽ തന്നെ പ്രശസ്തിയിലേക്കുയർന്ന ഇടവേള ബാബുവും, അലോഷ്യസും പിന്നെ സ്വാമിയും...അവരുടെ ജീവിതത്തിലേക്ക് അവിചാരിതമായി കടന്നു വന്ന നളിനിയുടെ "മോളു"വും...

&amp;nbsp;

<img class="size-full wp-image-332891 aligncenter" src="https://cdn.boolokam.com/articles/2022/05/image2.jpg" alt="" width="480" height="360" />

വളരെ കാർക്കശ്യപൂർണമായ ഒരു സാഹചര്യത്തിൽ വളർന്നു വന്ന കുട്ടിയായിരുന്നു ഞാൻ, അത് കൊണ്ട് തന്നെ വേണ്ടതിലധികം ചാപല്യങ്ങൾ മനസ്സിലുണ്ടെങ്കിലും അതിനു വളരാൻ വളക്കൂറുള്ള മണ്ണായിരുന്നില്ല അത്...ആവശ്യമായ വെള്ളവും വളവും ദുർലഭമായിരുന്നത് കൊണ്ട് തന്നെ അവ എളുപ്പം പട്ടു പോകുമായിരുന്നു...അങ്ങിനെ ഓർത്തു രസിക്കാൻ തക്കവണ്ണം ഓർമ്മകൾ ഒന്നും എന്റെ കൗമാരം എനിക്ക് സംഭാവന ചെയ്തിട്ടില്ല..

മുകേഷ് കഥകൾ വായിക്കുമ്പോൾ, കാൻസർ വാർഡിലെ ചിരി വായിക്കുമ്പോൾ എല്ലാം എന്റെ ജീവിതത്തിലെ കൗമാരകാലത്തിന്റെ ശൂന്യതയെ പറ്റിയോർത്ത് ഞാനിന്നും ദുഖിതനാകാറുണ്ട്...
ഒരു പ്രണയാഭ്യർത്ഥന പോയിട്ട്, പെൺകുട്ടികളോട് സംസാരിക്കാൻ പോലും ധൈര്യം ഇല്ലാത്തവനായിരുന്നു അക്കാലത്ത് ഞാൻ...അവരോടു സംസാരിക്കുമ്പോൾ സമ്മർദ്ദഘട്ടങ്ങളിലകപ്പെട്ട "അന്താക്ഷരി"യിലെ നായികയെ പോലെ എന്റെ നാക്കു വറ്റി വരണ്ടു...എന്റെ ശബ്ദം കെ-റയിൽ കുറ്റി നാട്ടിയിട്ടും സ്ഥലം വിട്ടുകൊടുക്കാൻ കൂട്ടാക്കാത്ത വീട്ടുകാരനെ പോലെ എന്റെ വികസന സ്വപ്നങ്ങളെ ചതിച്ചു...
എങ്കിലും ഞാൻ വിക്കി വിക്കി പറഞ്ഞൊപ്പിക്കാൻ ശ്രമിച്ചു കൊണ്ടിരുന്നു...

ഇതിനപവാദമായി ഓർക്കുമ്പോൾ ഇന്നും ചിരി വരുന്ന ഒരു സംഭവം മാത്രം ഒരിക്കൽ എന്റെ ജീവിതത്തിലും ഉണ്ടായി.പ്ലസ് വണ്ണിന് പഠിക്കുന്ന കാലം...അന്ന് ഞങ്ങളൂടെ സുവോളജി ടീച്ചർക്ക് ചുണ്ടിനു മുകളിൽ അല്പം കനത്തിൽ തന്നെ മീശ രോമങ്ങൾ മുളച്ചു നിന്നിരുന്നു...അന്നേ ടീച്ചർമാരുടെ ക്ഷേമാന്വേഷണത്തിൽ അതീവ തല്പരനായിരുന്നത് കൊണ്ട് അവരുടെ മുഖത്തു നോക്കി "ടീച്ചർ ഷേവ് ചെയ്യാറുണ്ടോ" എന്ന് മാത്രം ഞാൻ ചോദിച്ചു...

&amp;nbsp;

<img class="wp-image-332892 aligncenter" src="https://cdn.boolokam.com/articles/2022/05/bfbfbr.jpg" alt="" width="728" height="364" />

സ്വതവേ എന്റെ ടീച്ചർ സുന്ദരിയായിരിക്കണം എന്ന ഉത്തമ ചിന്തയുടെ പുറത്തു മാത്രമാണ് ഞാനാ ചോദ്യം ഉന്നയിച്ചതെന്നത് കൊണ്ട് തന്നെ അവരന്നെന്നെ തൂക്കിയെടുത്തു പുറത്തിട്ടപ്പോൾ അതെന്തിനായിരുന്നു എന്ന് പോലും എനിക്കന്ന് മനസ്സിലായിരുന്നില്ല..പിന്നീടൊരിക്കൽ എന്റെ ജീവിതത്തിൽ ഒരു കാമുകി കടന്നുവരും വരെയും ആ രഹസ്യം എനിക്കജ്ഞാതമായി തന്നെ തുടർന്നു.പക്ഷെ ഇന്നതോർക്കുമ്പോളെപ്പോഴും ഗൂഢമായൊരു പുഞ്ചിരി എന്റെ ചുണ്ടിൽ അധിനിവേശം ചെയ്യാൻ വെമ്പി നിൽക്കുന്നുണ്ടാകും..

ഇനി ചലച്ചിത്രത്തിലേക്ക് വരുമ്പോൾ ഇടവേള എനിക്ക് നഷ്ടമായ എന്റെ കൗമാരകാലത്തെ ആഘോഷിക്കുന്ന ഒന്നാണ്..അന്ന് ഞാൻ ചെയ്യാൻ മറന്നു പോയതെല്ലാംഅല്ലെങ്കിൽ എനിക്കാഗ്രഹമുണ്ടായിട്ടും ചെയ്യാൻ കഴിയാഞ്ഞതെല്ലാം ഈ സുഹൃത്തുക്കൾ എനിക്ക് വേണ്ടി ചെയ്തു തന്നു..ഒരഞ്ചാമനായി ഇവരോടൊപ്പം പാറി നടക്കാൻ വേണ്ടി മാത്രം ഈ ചലച്ചിത്രം ഞാൻ ആവർത്തിച്ചു കണ്ടു..1982ൽ ആണ് ഇടവേള ആദ്യമായി പ്രദർശനത്തിനെത്തിയത്...അക്കാലത്തെ ചലച്ചിത്രങ്ങൾ കൈകാര്യം ചെയ്തു കൊണ്ടിരുന്ന കഥകളിൽ നിന്നും വിഭിന്നമായി പുതുമയുള്ള ഒരു പ്രമേയം ധൈര്യപൂർവം തിരശീലയിലെത്തിച്ച ഒന്നായത് കൊണ്ട് തന്നെ ഈ മോഹൻ ചിത്രത്തെ അക്കാലത്തെ ന്യൂജെൻ സിനിമയെന്നൊക്കെ വിശേഷിപ്പിക്കാമെന്ന് തോന്നുന്നു...

ഡേവിഡ് കാച്ചപ്പിള്ളിക്കൊപ്പം ശത്രു ഫിലിംസ് എന്ന പ്രമുഖ ബാനറിൽ സഹനിർമാതാവിന്റെ റോളിൽ തിളങ്ങിയിരുന്ന ഞങ്ങൾ ഇരിഞ്ഞാലക്കുടക്കാരുടെ സ്വന്തം ഇന്നച്ചന് നടനെന്ന നിലയിൽ തന്റെ വളർച്ചയിലേക്ക് ചവിട്ടു പടിയായ ചിത്രങ്ങളിലൊന്ന് എന്ന നിലക്കും ഇടവേള പ്രസക്തമാണ് ....

&amp;nbsp;

<img class="wp-image-332893 aligncenter" src="https://cdn.boolokam.com/articles/2022/05/bfbfbfrr.jpg" alt="" width="762" height="353" />

ഞൊറിഞ്ഞുടുത്ത സാരിത്തലപ്പിനിടയിലൂടെ പാതിമറഞ്ഞ ഒരു പൊക്കിൾച്ചുഴി കണ്ടെടുക്കപ്പെടുന്ന പോലെ
കട്ടുതിന്നുന്നതിന് നിര്വചിക്കാനാവാത്ത ഒരു സുഖമുണ്ടല്ലേ..പലതിലും സ്വാതന്ത്ര്യം നേടുമ്പോൾ നമുക്ക് നഷ്ടമാകുന്നതും ആ അനുഭൂതി തന്നെ.... ഒളിച്ചു വായിച്ച ഒരു കൊച്ചു പുസ്തകം തന്ന അനുഭൂതി നാളുകൾക്കിപ്പുറവും കിടപ്പറയിൽ ഒരു നഷ്ടബോധമായി മനസിൽ നിറയുന്നത് അത് കൊണ്ടൊക്കെ തന്നെയെന്ന് വിശ്വസിക്കുവാനാണ് ഇന്നും ഞാനിഷ്ടപ്പെടുന്നത്...

അസ്വാതന്ത്ര്യങ്ങൾക്ക് നടുവിൽ പാത്തും പതുങ്ങിയുമുള്ള നീലച്ചിത്രം കാണലും മദ്യപാനവും സിഗററ്റുവലിയുമൊക്കെയായി ഇടവേളയിൽ ഇവരോടൊപ്പം സഞ്ചരിക്കുമ്പോൾ പലയിടങ്ങളിലും നിങ്ങൾ പോലും മറന്നു വച്ച പല മധുരമുള്ള സ്വപ്നങ്ങളുടെ വീണ്ടെടുപ്പിനും അത് വഴി വച്ചേക്കാം…ഇടവേളയെന്ന സിനിമയേക്കുറിച്ചു സംസാരിക്കുമ്പോൾ ഏത് തലമുറയിലെ കൗമാരക്കാർക്കും നൽകാൻ കഴിയുന്ന ഒരു സന്ദേശം താനിതിൽ ഉൾച്ചേർത്തു വച്ചിട്ടുണ്ട് എന്നാണ് മോഹൻ പറഞ്ഞു വച്ചത്…മറ്റൊരിക്കൽ അശോകനുമായുള്ള ഒരു അഭിമുഖത്തിൽ അദ്ദേഹവും ഈ കാര്യം പ്രത്യേകമായി തന്നെ പരാമർശിച്ചു കണ്ടു…

ആ സന്ദേശം, അത് വളരെ ലളിതമായ നമ്മളെല്ലാവരും കേട്ടു പഴകിയ ഒന്നു തന്നെയാണ്, "നിഷേധിയായ ആട്ടിൻകുട്ടി തന്ത്രശാലിയായ കുറുക്കന്റെ ഇരയായി തീരാൻ വിധിക്കപ്പെട്ടവനാണ്..."
ഇവിടെയും നാല് സുഹൃത്തുക്കൾ തങ്ങൾക്കു ചുറ്റും രക്ഷിതാക്കൾ തീർത്തു വച്ച ശാസനകളുടെ വേലിക്കെട്ടുകൾ തകർത്തു പുറത്ത് ചാടുകയും,

&amp;nbsp;

<img class="wp-image-332894 aligncenter" src="https://cdn.boolokam.com/articles/2022/05/fww.jpg" alt="" width="810" height="405" />

ആദ്യമാദ്യം കൈവന്ന സ്വാതന്ത്ര്യം അവരെ വളരെ ആഹ്ലാദിപ്പിക്കുന്നു എങ്കിലും തുടർസംഭവങ്ങൾ നിയന്ത്രണവിധേയമല്ലാതായി തീരുകയും അവരുടെ ജീവൻ അപകടത്തിലാകുന്ന ഘട്ടം വരെ അതെത്തുകയും ചെയ്യുന്നു...അന്നത്തെ ഈ ന്യൂജെൻ സിനിമക്കും ഈ ആവർത്തനത്തിൽ നിന്ന് പുറത്ത് കടക്കാൻ കഴിഞ്ഞില്ല എന്നത് ഒരു പ്രേക്ഷകൻ എന്ന നിലയിൽ അല്പം ദുഃഖം തോന്നിപ്പോയ കാര്യമാണ്....
അതിനെ പിൻപറ്റി 1991ൽ പുറത്തു വന്ന സേതുമാധവന്റെ വേനൽക്കിനാവുകളും ഈ പഴയ വീഞ്ഞ് തന്നെയാണ് പുതിയ കുപ്പിയിലാക്കി നമുക്ക് സമ്മാനിച്ചത്....മാതാപിതാക്കളുടെ വഴിയേ നടക്കാത്ത കുഞ്ഞിന് ആത്മഹത്യ ചെയ്യുകയല്ലാതെ വേറെ വഴിയുണ്ടായിരുന്നില്ലല്ലോ..

ഇനി ഈ ചിത്രത്തിൽ ശ്രദ്ധയിൽപ്പെട്ട കുറച്ചു ന്യൂനതകളെ കുറിച്ചു പറയട്ടെ,പല രംഗങ്ങളും രംഗങ്ങൾക്ക് വേണ്ടി മാത്രം വെറുതെ ചിത്രീകരിക്കപ്പെട്ട പോലെ തോന്നി … പ്രത്യേകിച്ചും ഗാനരംഗങ്ങളുടെ ചിത്രീകരണം…രംഗഭാഷ്യം ഗാനത്തിലെ വരികളോട് നീതി പുലർത്തി എങ്കിലും,പുതിയകാലസിനിമകൾ കണ്ടു ശീലിച്ച ഇന്നത്തെ പ്രേക്ഷകനിൽ മതിപ്പുളവാക്കാൻ ചിലയിടങ്ങളിലെങ്കിലും അത് പരാജയപ്പെടുന്നുണ്ട്.ഇനി അക്കാലത്തെ പ്രേക്ഷകന്റെ കണ്ണിൽ നിന്നു നോക്കിയാലും അവന്റെ കാഴ്ചകൾക്ക് നവ്യാനുഭൂതി നൽകാൻ കഴിയുന്ന കലാസംവിധാനമികവും ഈ ചിത്രത്തിന് അവകാശപ്പെടാനുണ്ടെന്നു തോന്നുന്നില്ല. രംഗങ്ങളിൽ അതിന്റെ അതിസമ്പന്നമായ വിശദാംശങ്ങളിലേക്ക് പ്രേക്ഷകനെ ക്ഷണിക്കാൻ കഴിയുന്നുണ്ടെങ്കിലും അതിൽ കലാപരമായ ഒരു വർധിതമൂല്യം ചേർത്തുവയ്ക്കുന്നതിൽ സംവിധായകൻ പരാജയപ്പെട്ടു എന്ന് തോന്നി …

എന്നാൽ ചിത്രത്തിന്റെ മറ്റു ഘടകങ്ങളിലേക്ക് വരുമ്പോൾ ഓരോ അഭിനേതാവിനെയും എങ്ങിനെ ഉപയോഗിക്കണമെന്ന് കൃത്യമായ ബോധ്യം അദ്ദേഹത്തിനുണ്ടായിരുന്നു എന്ന് കാണാം,അതിന്റെ ബാക്കി പത്രമാണ് ഓരോ ചെറിയ രംഗങ്ങളിൽ പോലും അഭിനേതാക്കൾ ഒന്നൊഴിയാതെ കാഴ്ച വച്ച മികച്ച പ്രകടനങ്ങൾ...

&amp;nbsp;

<img class="size-full wp-image-332897 aligncenter" src="https://cdn.boolokam.com/articles/2022/05/fbfbb-1.jpg" alt="" width="1000" height="500" />

കുട്ടികൾ ആദ്യമായി ബാറിലെത്തുമ്പോളുള്ള മദ്യപാനരംഗങ്ങളും നളിനിയുടെ കഥാപാത്രത്തെ അശോകന്റെ കഥാപാത്രം മർദ്ദിക്കുന്ന രംഗത്തിലെ മികവും എല്ലാം ഇതിന്റെ ഉത്തമ ഉദാഹരണമാണ്...2007 തനിക്കു കിട്ടിയ രണ്ടാംനിരടീമിനെ നയിച്ചു കുട്ടിക്രിക്കറ്റിൽ കിരീടം നേടിയ മഹേന്ദ്രസിംഗ് ധോണിയെ ഓർമ്മിപ്പിക്കുന്നുണ്ട് മോഹന്റെ ഈ ഭഗീരഥപ്രയത്നം.

തനിക്കു ലഭ്യമായ പരിമിതമായ അസംസ്‌കൃത വസ്തുക്കൾ ഉപയോഗിച്ചു വളരെ മികച്ചൊരു സിനിമ ഒരുക്കാൻ മോഹന് കഴിഞ്ഞു എന്ന് നിസ്സംശയം പറയാം....ഭരതൻ, പദ്മരാജൻ, അരവിന്ദൻ ഐ.വി ശശി ,അങ്ങിനെയങ്ങിനെ മലയാളസിനിമയെ പറ്റി ചർച്ചകളുയരുമ്പോഴെല്ലാം ആവർത്തിച്ചു പരാമർശിക്കപ്പെടുന്ന കുറച്ചു പേരുകൾ... എന്നാൽ അർഹമായിടത്ത് പോലും പരമർശിക്കപ്പെടാതെ പോകുന്ന ഒരു പേരാണ് മോഹന്റേത് എന്നെനിക്ക് പലപ്പോഴും തോന്നിയിട്ടുണ്ട് …ഒരു സംവിധായകൻ എന്ന നിലയിൽ സമകാലീനരുമായി താരതമ്യപ്പെടുത്തുമ്പോൾ പ്രഥമസ്ഥാനങ്ങളിലേക്ക് അദ്ദേഹം പരിഗണിക്കപ്പെടുമോ എന്നെനിക്കു തീർച്ചയില്ല..

എങ്കിലും രണ്ടു പെൺകുട്ടികൾ കൈകാര്യം ചെയ്ത പ്രമേയം പോലെ അക്കാലത്തു പലരും കൈ വയ്ക്കാൻ മടിച്ചിരുന്ന എത്രയോ വിഷയങ്ങളിൽ സധൈര്യം തന്റെ വ്യക്തിമുദ്ര പതിപ്പിച്ചവനായിരുന്നു അദ്ദേഹം.മുഖം, വിടപറയും മുൻപേ, ശാലിനി എന്റെ കൂട്ടുകാരി, പക്ഷേ തുടങ്ങി എത്രയോ മികച്ച സിനിമകൾ…അഭിനേതാക്കളിൽ സിംഹഭാഗവും പുതുമുഖങ്ങളാണ് എന്നത് അതിന്റെതായ ഒരു പുതുമയും നവ്യാനുഭൂതിയും പ്രേക്ഷകന് നൽകാൻ സഹായിച്ചിട്ടുണ്ട്…അനുവാചകന് പുതുപുസ്തകഗന്ധം പോലെ പ്രേക്ഷകന് നവ്യമായ ഒരനുഭൂതി തന്നെ ഈ ചിത്രം സമ്മാനിക്കുന്നുണ്ട് എന്നത് പറയാതെ വയ്യ.നിങ്ങളീ ചിത്രം ആദ്യമായാണ് കാണാൻ പോകുന്നത് എങ്കിൽ ഒരു ഇളനീർ നൽകുന്ന അതേ പുതുമ നിങ്ങളെയും കാത്തിരിക്കുന്നു..

&amp;nbsp;

<img class="size-full wp-image-332898 aligncenter" src="https://cdn.boolokam.com/articles/2022/05/fwffwfww.jpg" alt="" width="1000" height="500" />

ഇടവേള ബാബുവിന്റെ അഭിനയജീവിതത്തിലെ ഏറ്റവും മികച്ച കഥാപാത്രം ഏതെന്നു ചോദിച്ചാൽ രണ്ടാമതൊന്നാലോചിക്കാതെ തന്നെ പറയാവുന്ന ചിത്രമാണ് ഇടവേള, പക്ഷെ ആദ്യ ചിത്രത്തിനു ശേഷം പിന്നീടൊരിക്കലും ഇതിനു മുകളിലോ ഒപ്പമോ ശക്തമായൊരു കഥാപാത്രം അദ്ദേഹത്തെ തേടി വന്നില്ല എന്നത് ദുഃഖലകരമായ വസ്തുതയായി അവശേഷിക്കുന്നു..ഇനിയും മികച്ച വേഷങ്ങൾ കഴിവുള്ള ആ കലാകാരനെ തേടിയെത്തട്ടെ എന്ന് ആത്മാർത്ഥമായി ആഗ്രഹിച്ചു പോകുന്നു...

ഞാനെന്തു കൊണ്ട് ഇങ്ങനെ ഇത്രയും എടുത്തു പറയുന്നു എന്നതിന്റെ ഉത്തരം ഈ ചിത്രം കണ്ടവസാനിപ്പിക്കുമ്പോൾ നിങ്ങൾക്കും മനസിലാവാതിരിക്കില്ലഅത്ര മികച്ച പ്രകടനമാണ് അദ്ദേഹം അതിൽ പുറത്തെടുത്തിരിക്കുന്നത്…രവിയുടെ മോഹങ്ങളും മോഹഭംഗങ്ങളും വൈകാരികമുഹൂർത്തങ്ങളുമെല്ലാം എത്ര മനോഹരമായാണ് അദ്ദേഹം തിരശീലയിൽ പകർത്തി വച്ചത്...പക്ഷെ നിർഭാഗ്യവശാൽ അതിന്നും ബോൺസായിച്ചെടിയിലുണ്ടായ ആപ്പിൾ മാത്രമായി അവശേഷിക്കുന്നു….

മറ്റൊന്ന് അശോകന്റെ പ്രകടനമാണ്….ഈ ചിത്രത്തിൽ ഏറ്റവുമധികം തലങ്ങളുള്ള കഥാപാത്രം അശോകന്റെ തോമസ്‌കുട്ടിയാണ്.. അല്പം നെഗറ്റീവ് ഷേഡുള്ള, തന്നെക്കാൾ മുതിർന്ന സ്ത്രീകളോട് കൂടുതൽ ലൈംഗികാകർഷണം സൂക്ഷിക്കുന്ന, ഇരുലിംഗങ്ങളിൽപെട്ട പങ്കാളികളോടും ഒരു പോലെ ലൈംഗികതാത്പര്യം പുലർത്തുന്ന ബൈസെക്ഷ്വൽ ആയ തോമസ് കുട്ടി അശോകനെന്ന പ്രതിഭയിൽ ഭദ്രമായിരുന്നു..

ഈ ലോകത്ത് മറ്റാർക്കും സാധ്യമാകാത്ത ഒരു ഭാവമുണ്ട് ആശാന്റെ കയ്യിൽ… മറ്റു സിനിമകളിലൂടെ നിങ്ങളും മുൻപേ അത് കണ്ടിട്ടുണ്ടാവും… ഓർമ്മയില്ലേ, നാട്ടുകാരിയെ നഗരത്തിലെ ലോഡ്ജുമുറിയിൽ വച്ച് കണ്ടു മുട്ടിയ നിമിഷം ഋഷിയുടെ മുഖത്തു വിരിഞ്ഞ ഇന്നും ശാസ്ത്രലോകത്തിന് നിർവചിക്കാൻ കഴിയാതെ അവശേഷിക്കുന്ന ആ ഒരു ഭാവപ്രകടനം… ഈ ചിത്രത്തിലും ടൈപ്പ്റൈറ്റിംഗ് ഇന്സ്ടിട്യൂട്ടിലെ ടീച്ചറെ ഒരു നിമിഷം കൊണ്ട് വളച്ചു കളഞ്ഞ ഒരു ചിരിയുണ്ട്…. ന്റെ സാറെ, എന്താ പറയാ….നമ്മൾ ആദ്യം പരിചയപ്പെടുന്നത് തോമസുകുട്ടിയെയും രവിയേയുമാണ് … അവരുടെ കാഴ്ചകളിലൂടെയാണ് നമ്മളും സഞ്ചരിച്ചു തുടങ്ങുന്നത്. അത് കൊണ്ട് തന്നെ ആദ്യമൊക്കെ അവരുടെ ആഗ്രഹങ്ങൾ സഫലമാകണേ എന്ന് തന്നെയാവും പ്രേക്ഷകരിൽ സിംഹഭാഗവും ആഗ്രഹിക്കാൻ വഴിയുള്ളതും …ഒരല്പം മോശം പ്രതിച്ഛായ ഉള്ള അശോകന്റെ കഥാപാത്രത്തോട് പോലും നമുക്ക് ആ ഒരു അനുകമ്പ തോന്നിപ്പോകും…

"അവിടെങ്ങിനാ, എല്ലാം കിട്ടുമോ" എന്ന ടാക്സി ഡ്രൈവറോടുള്ള രവിയുടെ ചോദ്യത്തിൽ തുടങ്ങി ആദ്യമാദ്യം നാലു കൂട്ടുകാരുടെ പെൺശരീരത്തിനു വേണ്ടിയുള്ള അന്വേഷണം, അവർക്കു അത് ലഭ്യമാകുമോ എന്ന അനുകമ്പാപൂർണമായ ചോദ്യത്തിലൂടെ തന്നെയാണ് പ്രേക്ഷകനും മുന്നോട്ടു നീങ്ങുന്നത്…അതിനു വേണ്ടിയുള്ള അവരുടെ ഉത്സാഹങ്ങളിൽ അറിയാതെ പ്രേക്ഷകനും കൂടെ ചേരുന്നുണ്ട്..
അവിടെയാണ് ഇരയേയും ഇണയെയും വേട്ടയാടി തന്നെ നേടണം എന്ന ആദിമആൺനിയമത്തിന്റെ മുഖത്തടിച്ചു കൊണ്ട് നളിനിയുടെ "മോളു" തലയുയർത്തി നിന്നത്....

പോകെപ്പോകെ പെണ്ണെന്നാൽ ഒരു ശരീരം മാത്രമാണെന്ന ചാപല്യത്തിൽ നിന്നും അവൾ ഒരു ശരീരം മാത്രമല്ല, അവളും തന്നെ പോലെ ഒരു സഹജീവിയാണെന്ന,അവളുടെ വ്യക്തിത്വത്തെ മാനിക്കേണ്ടത് തന്റെ കടമയാണെന്ന മാനസിക നൈർമല്യത്തിലേക്ക് അവൾ പ്രേക്ഷകനെ കൈപിടിച്ച് നടത്തിക്കുന്നുണ്ട്...ഈ ചിത്രം ഇറങ്ങിയ കാലം കൂടി പരിഗണിക്കുമ്പോൾ അതൊരു വിപ്ലവം തന്നെയായിരുന്നു എന്ന് പറയാതെ വയ്യ....സഹതാരങ്ങളായി വന്ന അഭിനേതാക്കളും നന്നായിരുന്നു…പ്രേക്ഷകൻ നിറഞ്ഞ സന്തോഷത്തോടെ തിയേറ്റർ വിട്ടിറങ്ങുന്നത് ഇഷ്ടമില്ലാത്ത ഒരു സംവിധായകനായിരുന്നു പദ്മരാജൻ...

&amp;nbsp;

<img class="wp-image-332899 aligncenter" src="https://cdn.boolokam.com/articles/2022/05/bfbfnttj.jpg" alt="" width="718" height="359" />

ഇനീപ്പോ സന്തോഷകരമായ ക്ളൈമാക്സ് വെച്ചാലും അതിലും കുറച്ചു സങ്കടത്തിന്റെ വിത്ത് പാകിയാലേ അങ്ങെർക്കു തൃപ്തി വരുമായിരുന്നുള്ളു എന്ന് തോന്നുന്നു...തൂവാനത്തുമ്പികളിലെ ക്ലാരയുടെ വിട പറച്ചിലും, മുന്തിരിത്തോപ്പുകളിലെ നായികയുടെ കന്യകാത്വനഷ്ടവുമൊക്കെ ഈയവസരത്തിൽ ഓർക്കുന്നു....

(ദയവു ചെയ്ത് എഴുത്തിലെ പൊളിറ്റിക്കൽ കറക്റ്റ്നസ്സിനെ വിചാരണ ചെയ്യരുത്, കന്യകാത്വം ഒക്കെ മിഥ്യാസങ്കൽപ്പങ്ങൾ ആണെന്ന ചിന്ത തന്നെയാണ് എഴുത്തുകാരനും, എങ്കിലും അക്കാലത്തെ പ്രേക്ഷകന്റെ ദുഃഖത്തിൽ പങ്കു ചേർന്ന് എന്നു മാത്രം)

താൻ രചന നിർവഹിച്ച കഥകളിലും ഈ നിർബന്ധബുദ്ധി അദ്ദേഹം പാലിച്ചിരുന്നു എന്ന് വേണം കരുതാൻ...ഈ ചിത്രവും പദ്‌മരാജന്റെ കഥയിൽ ഒരുങ്ങിയ ഒന്നാണ്, ബാക്കി ഞാൻ പറയേണ്ടല്ലോ അല്ലേ....ശുഭാന്ത്യം ആഗ്രഹിച്ചു പദ്മരാജൻ ചിത്രങ്ങൾ കാണുന്നവനെ വിഡ്ഢിയെന്നേ ഞാൻ വിളിക്കൂ...അനുഭവങ്ങളിൽ നിന്ന് പഠിക്കാത്തവനെ വേറെന്തു വിളിക്കാനാണല്ലേ ...

എന്നാലും ഞാനുമത്തരമൊരസ്സൽ വിഡ്ഢിയാണെന്ന് ഒരല്പം അഭിമാനത്തോടെ തന്നെ പറയട്ടെ ...
അദ്ദേഹത്തിന്റെ ഒട്ടു മിക്ക ചിത്രങ്ങളെല്ലാം കണ്ടു കഴിഞ്ഞു എന്നാണ് വിശ്വാസം എങ്കിലും ഇനിയും ഒരെണ്ണം ബാക്കിയുണ്ടെങ്കിൽ അതിലും ഒരു ശുഭാന്ത്യം ഞാൻ കൊതിക്കുക തന്നെ ചെയ്യുന്നു...

തീർച്ചയായും ഇത് ഒരു കാലഘട്ടത്തിന്റെ ചിത്രമാണ്, അതിന്റേതായ പരിമിതകളും ഇഴച്ചിലുകളും എല്ലാം ഉണ്ട്...ഈ ചിത്രം നിങ്ങൾ കാണാൻ ആഗ്രഹിക്കുന്നു എങ്കിൽ തീർച്ചയായും അതിനു വേണ്ടി മാത്രം മാറ്റി വച്ച ഒരു സമയത്ത് തന്നെ കാണാൻ ശ്രമിക്കുക...ഒരിക്കലും നിങ്ങൾക്ക് നിരാശപ്പെടേണ്ടി വരില്ല എന്ന ശുഭാപ്തി വിശ്വാസത്തോടെ ഞാനീ കുറിപ്പവസാനിപ്പിക്കട്ടെ....നല്ലൊരു സിനിമാനുഭവം നേരുന്നു ...

#എൻ്റെ_സിനിമാനുഭവങ്ങൾ
#അന്ധഹസ്തി_ന്യായം


![തെറ്റുകൾ ചെയ്യാൻ വെമ്പുന്നൊരു 'കൗമാര ഇടവേള'യുണ്ട് നമ്മുടെ ജീവിതത്തിൽ](https://cdn.boolokam.com/articles/2022/05/rrhhh.jpg)[caption id="attachment_332900" align="alignleft" width="190"] **ദീപു കിഴുത്താനി**[/caption] പി. പത്മരാജൻ രചനയും മോഹൻ സംവിധാനവും നിർവഹിച്ച് 1982 - ൽ പുറത്തിറങ്ങിയ മലയാളചലച്ചിത്രമാണ് ഇടവേള. അശോകൻ, ഇടവേള ബാബു, നളിനി എന്നിവർ പ്രധാന കഥാപാത്രങ്ങളെ അവതരിപ്പിച്ചു. ഇടവേള ബാബുവിന് ആ പേരു ലഭിച്ചത് അദ്ദേഹത്തിന്റെ ആദ്യ ചിത്രമായ ഇതിലൂടെയാണ്. തോമസ് ജോണും രവിയും അടങ്ങുന്ന, കൗമാരക്കാരായ നാലുപേർ സ്കൂളിൽ നിന്നുള്ള ക്യാമ്പിനെന്ന വ്യാജേന ഒരു സുഖവാസകേന്ദ്രത്തിലേക്കു പോകുന്നു. അവിടെ അവർ പ്രശ്നങ്ങളിൽ നിന്നും പ്രശ്നങ്ങളിലേക്ക് നീങ്ങുന്നു. ഈ ചിത്രം കൗമാരമനസുകളുടെ സ്വഭാവ സവിശേഷതകളിലേക്കും കാലം അവരുടെ മനസിലും ശരീരത്തിലും വരുത്തുന്ന മാറ്റങ്ങളുടെ പ്രതിഫലനങ്ങളിലേക്കും വിരൽ ചൂണ്ടുന്നു. കാലഘട്ടത്തെ തന്നെ തിരുത്താൻ പോന്ന ഒരു ചലച്ചിത്രാനുഭവമായിരുന്നു ഈ സിനിമ. പതിവുപോലെ തന്റെ സ്വതസിദ്ധമായ ശൈലിയിൽ സിനിമയെയും ജീവിതത്തെയും ബന്ധിപ്പിച്ചുകൊണ്ടൊരു നല്ല വായനാനുഭവം പകരുകയാണ് **ദീപു കിഴുത്താനി**

********

എട്ടാം ക്ലാസ്സിലേക്ക് കടക്കുന്ന കാലമാണ്‌. ബാലരമ ഞാൻ വായിക്കാറില്ല,വല്യ ആരോഗ്യമൊന്നും ഇല്ലാതിരുന്നതിനാലാവാം, പണ്ടു മുതലേ ആരോഗ്യമാസികയോടായിരുന്നു പ്രിയം..രണ്ടു പേജുകളിലൊതുങ്ങി, ചിലർക്കു മാത്രം (??)എന്ന തലക്കെട്ടോടു വരുന്ന ചില പംക്തികൾ ഒക്കെ ആണ്‌ അന്നേ പ്രിയം.അപ്പുറത്തെ വീട്ടിൽ നിന്നും ഓടിച്ചെന്നു അത് വാങ്ങിക്കുമ്പോൾ അവിടുത്തെ ചേച്ചിയുടെ ചുണ്ടിൽ വിടരാറുള്ള ഒരു ചെറിയ ചിരിയുണ്ട്.. ഞാനത് കണ്ടില്ലെന്ന ഭാവത്തിൽ നിൽക്കുമെങ്കിലും ഉള്ളിൽ ചെറിയൊരു ചമ്മൽ വന്നു നിറയും, വേറൊന്നും കൊണ്ടല്ല,ഞാനവിടെ ചെന്നു ആകെ വാങ്ങുന്നത് ആരോഗ്യമാസിക മാത്രമാണ്‌..പിന്നെ വനിതയും.. (വനിതയിലും ഉണ്ട് ട്ടോ കുറച്ച് സീക്രട്ട്സ് ഒക്കെ)..ഉമ്മറത്തെ സെറ്റിയിൽ മലർന്നു കിടന്നു കുഞ്ഞുബാലരമ എന്നെയും കൂടി കൊണ്ടു പോകൂ എന്നു യാചിക്കാറുണ്ടെങ്കിലും, അത് പരിഗണിക്കാതെ നിർദാക്ഷിണ്യം ഞാനവിടെ നിന്നും റ്റാ റ്റാ പറയും.. വീട്ടിലേക്ക് കൊണ്ടുവരുന്ന കാര്യമാണ്‌ കഷ്ടം,ഒരു വിധത്തിൽ അരയിലൊതുക്കി,വീട്ടിലെത്തി മറ്റു പുസ്തകങ്ങൾക്കിടയിൽ തിരുകുമ്പോഴേക്കും ആരോഗ്യമാസിക ഒരു പരുവമായിക്കഴിഞ്ഞിരിക്കും,വിയർപ്പൊട്ടി ആകെ ചുളിഞ്ഞ് അല്പസ്വല്പമൊക്കെ കീറി അങ്ങിനെ..ആരോഗ്യമാസികയല്ലേ, എന്തിനാ അങ്ങിനെ ഒളിപ്പിച്ച് കൊണ്ടു വരുന്നത് എന്നൊന്നും ചോദിച്ചേക്കരുത്,എന്തുചെയ്യാം, ഞാനൊരു പാവം നിഷ്കളങ്കനായി പോയില്ലേ.രാത്രി ഏഴു മണി കഴിഞ്ഞാൽ പഠിക്കാനിരുന്നോണം എന്ന് കാർന്നോരുടെ കല്പനയുണ്ട്.. ആ സമയത്താണ്‌ സാമൂഹ്യപാഠത്തിന്റെ ഉള്ളിൽ വച്ചിട്ടൊരു ആരോഗ്യപാരായണം.സംശയങ്ങളും ഉത്തരങ്ങളും ഉത്തരവാദിത്വത്തോടെ റിസെർച്ച് ചെയ്തതിനു ശേഷമേ ഉറക്കം പോലും കിട്ടുകയുള്ളൂ..ഉറങ്ങാൻ കിടക്കുമ്പോൾ വീണ്ടും ആലോചിക്കും, അങ്കമാലിയിൽ നിന്നും മിസ്സിസ്.എക്സ് ചോദിച്ച സംശയത്തെക്കുറിച്ചും മറുപടിയിലെ കാര്യങ്ങളെക്കുറിച്ചും ഒക്കെ.ഇന്നിപ്പോൾ വീട്ടിൽ ഞാൻ ആരോഗ്യമാസിക വരുത്തി തുടങ്ങി, മുതിർന്ന ആളായിപ്പോയില്ലേ ഇനി എന്തോന്ന്??.. ഇളയിടം പറഞ്ഞത് പോലെ കാലം കണക്കു ചോദിക്കാതെയൊന്നും കടന്നു പോയിട്ടില്ലല്ലോ,കുറച്ചു മുമ്പൊരാൾ എന്റെ വീട്ടിലും വന്നിരുന്നു ആരോഗ്യമാസികയും തേടി, ഒരു പതിമൂന്നുകാരൻ, ഉണ്ണി, അവനെ ഇപ്പോ നിങ്ങളുമറിയും, നമ്മുടെ പഴയ ആരോഗ്യമാസിക ചേച്ചിയുടെ മകനാണ്‌..അവിടെയിപ്പോ ആരോഗ്യമാസികയൊന്നും വാങ്ങാറില്ലെന്നു തോന്നുന്നു.. ചുള്ളാപ്പി ഭാവഭേദമൊന്നുമില്ലാതെ ആരോഗ്യമാസിക എന്റെ കയ്യീന്നു വാങ്ങീട്ടു പറഞ്ഞു, “ചേട്ടാ ഞാനേ ഇത് വായിച്ചിട്ട് കൊണ്ടു വരാട്ടോ” ബാല്യം എത്ര മനോഹരമാണല്ലേ, അതിലുമെത്രയോ മധുരമാണെന്നോ കൗമാരം.... ചെറിയൊരിടവേളക്ക് ശേഷമുള്ള ആദ്യത്തെ എഴുത്താണ്‌... അപ്പൊ പിന്നെ അത് ഇടവേളയെ കുറിച്ചു തന്നെയായാലോ..പ്രിയമുള്ളവരേ, ഇന്നെന്റെ സിനിമാനുഭവങ്ങളിൽ എനിക്ക് നിങ്ങളുമായി പങ്കുവയ്ക്കാനുള്ളത് "ഇടവേള" എന്ന ചലച്ചിത്രത്തെക്കുറിച്ചാണ്... &nbsp; ![](https://cdn.boolokam.com/articles/2022/05/GGRGRR.jpg) കഥാഗതിയെ പറ്റിയുള്ള ഒരുപാട് സൂചനകൾ ഇതിൽ ഉൾപ്പെടുത്തേണ്ടി വന്നിട്ടുണ്ട്, അത്കൊണ്ട് തന്നെ പൂർണമായും നവ്യമായൊരു സിനിമാനുഭവം ആഗ്രഹിക്കുന്നു എങ്കിൽ,വായന സിനിമ കണ്ടതിനു ശേഷം തുടരുന്നതായിരിക്കും ഉചിതം.നമ്മുടെ ആരോഗ്യമാസിക ചേച്ചിയുടെ മകനെപ്പോലെ കൗമാരത്തിന്റെ വസന്തകാലത്തിൽ വിഹരിക്കുന്ന നാല് ആൺകുട്ടികളുടെ കഥയാണ് ഈ ചിത്രവും പറയുന്നത്... അന്നുമിന്നും തോമസുകുട്ടിയായ അശോകനും, രവിയായ് ഈ ചിത്രത്തിന്റെ പേരിൽ തന്നെ പ്രശസ്തിയിലേക്കുയർന്ന ഇടവേള ബാബുവും, അലോഷ്യസും പിന്നെ സ്വാമിയും...അവരുടെ ജീവിതത്തിലേക്ക് അവിചാരിതമായി കടന്നു വന്ന നളിനിയുടെ "മോളു"വും... &nbsp; ![](https://cdn.boolokam.com/articles/2022/05/image2.jpg) വളരെ കാർക്കശ്യപൂർണമായ ഒരു സാഹചര്യത്തിൽ വളർന്നു വന്ന കുട്ടിയായിരുന്നു ഞാൻ, അത് കൊണ്ട് തന്നെ വേണ്ടതിലധികം ചാപല്യങ്ങൾ മനസ്സിലുണ്ടെങ്കിലും അതിനു വളരാൻ വളക്കൂറുള്ള മണ്ണായിരുന്നില്ല അത്...ആവശ്യമായ വെള്ളവും വളവും ദുർലഭമായിരുന്നത് കൊണ്ട് തന്നെ അവ എളുപ്പം പട്ടു പോകുമായിരുന്നു...അങ്ങിനെ ഓർത്തു രസിക്കാൻ തക്കവണ്ണം ഓർമ്മകൾ ഒന്നും എന്റെ കൗമാരം എനിക്ക് സംഭാവന ചെയ്തിട്ടില്ല.. മുകേഷ് കഥകൾ വായിക്കുമ്പോൾ, കാൻസർ വാർഡിലെ ചിരി വായിക്കുമ്പോൾ എല്ലാം എന്റെ ജീവിതത്തിലെ കൗമാരകാലത്തിന്റെ ശൂന്യതയെ പറ്റിയോർത്ത് ഞാനിന്നും ദുഖിതനാകാറുണ്ട്... ഒരു പ്രണയാഭ്യർത്ഥന പോയിട്ട്, പെൺകുട്ടികളോട് സംസാരിക്കാൻ പോലും ധൈര്യം ഇല്ലാത്തവനായിരുന്നു അക്കാലത്ത് ഞാൻ...അവരോടു സംസാരിക്കുമ്പോൾ സമ്മർദ്ദഘട്ടങ്ങളിലകപ്പെട്ട "അന്താക്ഷരി"യിലെ നായികയെ പോലെ എന്റെ നാക്കു വറ്റി വരണ്ടു...എന്റെ ശബ്ദം കെ-റയിൽ കുറ്റി നാട്ടിയിട്ടും സ്ഥലം വിട്ടുകൊടുക്കാൻ കൂട്ടാക്കാത്ത വീട്ടുകാരനെ പോലെ എന്റെ വികസന സ്വപ്നങ്ങളെ ചതിച്ചു... എങ്കിലും ഞാൻ വിക്കി വിക്കി പറഞ്ഞൊപ്പിക്കാൻ ശ്രമിച്ചു കൊണ്ടിരുന്നു... ഇതിനപവാദമായി ഓർക്കുമ്പോൾ ഇന്നും ചിരി വരുന്ന ഒരു സംഭവം മാത്രം ഒരിക്കൽ എന്റെ ജീവിതത്തിലും ഉണ്ടായി.പ്ലസ് വണ്ണിന് പഠിക്കുന്ന കാലം...അന്ന് ഞങ്ങളൂടെ സുവോളജി ടീച്ചർക്ക് ചുണ്ടിനു മുകളിൽ അല്പം കനത്തിൽ തന്നെ മീശ രോമങ്ങൾ മുളച്ചു നിന്നിരുന്നു...അന്നേ ടീച്ചർമാരുടെ ക്ഷേമാന്വേഷണത്തിൽ അതീവ തല്പരനായിരുന്നത് കൊണ്ട് അവരുടെ മുഖത്തു നോക്കി "ടീച്ചർ ഷേവ് ചെയ്യാറുണ്ടോ" എന്ന് മാത്രം ഞാൻ ചോദിച്ചു... &nbsp; ![](https://cdn.boolokam.com/articles/2022/05/bfbfbr.jpg) സ്വതവേ എന്റെ ടീച്ചർ സുന്ദരിയായിരിക്കണം എന്ന ഉത്തമ ചിന്തയുടെ പുറത്തു മാത്രമാണ് ഞാനാ ചോദ്യം ഉന്നയിച്ചതെന്നത് കൊണ്ട് തന്നെ അവരന്നെന്നെ തൂക്കിയെടുത്തു പുറത്തിട്ടപ്പോൾ അതെന്തിനായിരുന്നു എന്ന് പോലും എനിക്കന്ന് മനസ്സിലായിരുന്നില്ല..പിന്നീടൊരിക്കൽ എന്റെ ജീവിതത്തിൽ ഒരു കാമുകി കടന്നുവരും വരെയും ആ രഹസ്യം എനിക്കജ്ഞാതമായി തന്നെ തുടർന്നു.പക്ഷെ ഇന്നതോർക്കുമ്പോളെപ്പോഴും ഗൂഢമായൊരു പുഞ്ചിരി എന്റെ ചുണ്ടിൽ അധിനിവേശം ചെയ്യാൻ വെമ്പി നിൽക്കുന്നുണ്ടാകും.. ഇനി ചലച്ചിത്രത്തിലേക്ക് വരുമ്പോൾ ഇടവേള എനിക്ക് നഷ്ടമായ എന്റെ കൗമാരകാലത്തെ ആഘോഷിക്കുന്ന ഒന്നാണ്..അന്ന് ഞാൻ ചെയ്യാൻ മറന്നു പോയതെല്ലാംഅല്ലെങ്കിൽ എനിക്കാഗ്രഹമുണ്ടായിട്ടും ചെയ്യാൻ കഴിയാഞ്ഞതെല്ലാം ഈ സുഹൃത്തുക്കൾ എനിക്ക് വേണ്ടി ചെയ്തു തന്നു..ഒരഞ്ചാമനായി ഇവരോടൊപ്പം പാറി നടക്കാൻ വേണ്ടി മാത്രം ഈ ചലച്ചിത്രം ഞാൻ ആവർത്തിച്ചു കണ്ടു..1982ൽ ആണ് ഇടവേള ആദ്യമായി പ്രദർശനത്തിനെത്തിയത്...അക്കാലത്തെ ചലച്ചിത്രങ്ങൾ കൈകാര്യം ചെയ്തു കൊണ്ടിരുന്ന കഥകളിൽ നിന്നും വിഭിന്നമായി പുതുമയുള്ള ഒരു പ്രമേയം ധൈര്യപൂർവം തിരശീലയിലെത്തിച്ച ഒന്നായത് കൊണ്ട് തന്നെ ഈ മോഹൻ ചിത്രത്തെ അക്കാലത്തെ ന്യൂജെൻ സിനിമയെന്നൊക്കെ വിശേഷിപ്പിക്കാമെന്ന് തോന്നുന്നു... ഡേവിഡ് കാച്ചപ്പിള്ളിക്കൊപ്പം ശത്രു ഫിലിംസ് എന്ന പ്രമുഖ ബാനറിൽ സഹനിർമാതാവിന്റെ റോളിൽ തിളങ്ങിയിരുന്ന ഞങ്ങൾ ഇരിഞ്ഞാലക്കുടക്കാരുടെ സ്വന്തം ഇന്നച്ചന് നടനെന്ന നിലയിൽ തന്റെ വളർച്ചയിലേക്ക് ചവിട്ടു പടിയായ ചിത്രങ്ങളിലൊന്ന് എന്ന നിലക്കും ഇടവേള പ്രസക്തമാണ് .... &nbsp; ![](https://cdn.boolokam.com/articles/2022/05/bfbfbfrr.jpg) ഞൊറിഞ്ഞുടുത്ത സാരിത്തലപ്പിനിടയിലൂടെ പാതിമറഞ്ഞ ഒരു പൊക്കിൾച്ചുഴി കണ്ടെടുക്കപ്പെടുന്ന പോലെ കട്ടുതിന്നുന്നതിന് നിര്വചിക്കാനാവാത്ത ഒരു സുഖമുണ്ടല്ലേ..പലതിലും സ്വാതന്ത്ര്യം നേടുമ്പോൾ നമുക്ക് നഷ്ടമാകുന്നതും ആ അനുഭൂതി തന്നെ.... ഒളിച്ചു വായിച്ച ഒരു കൊച്ചു പുസ്തകം തന്ന അനുഭൂതി നാളുകൾക്കിപ്പുറവും കിടപ്പറയിൽ ഒരു നഷ്ടബോധമായി മനസിൽ നിറയുന്നത് അത് കൊണ്ടൊക്കെ തന്നെയെന്ന് വിശ്വസിക്കുവാനാണ് ഇന്നും ഞാനിഷ്ടപ്പെടുന്നത്... അസ്വാതന്ത്ര്യങ്ങൾക്ക് നടുവിൽ പാത്തും പതുങ്ങിയുമുള്ള നീലച്ചിത്രം കാണലും മദ്യപാനവും സിഗററ്റുവലിയുമൊക്കെയായി ഇടവേളയിൽ ഇവരോടൊപ്പം സഞ്ചരിക്കുമ്പോൾ പലയിടങ്ങളിലും നിങ്ങൾ പോലും മറന്നു വച്ച പല മധുരമുള്ള സ്വപ്നങ്ങളുടെ വീണ്ടെടുപ്പിനും അത് വഴി വച്ചേക്കാം…ഇടവേളയെന്ന സിനിമയേക്കുറിച്ചു സംസാരിക്കുമ്പോൾ ഏത് തലമുറയിലെ കൗമാരക്കാർക്കും നൽകാൻ കഴിയുന്ന ഒരു സന്ദേശം താനിതിൽ ഉൾച്ചേർത്തു വച്ചിട്ടുണ്ട് എന്നാണ് മോഹൻ പറഞ്ഞു വച്ചത്…മറ്റൊരിക്കൽ അശോകനുമായുള്ള ഒരു അഭിമുഖത്തിൽ അദ്ദേഹവും ഈ കാര്യം പ്രത്യേകമായി തന്നെ പരാമർശിച്ചു കണ്ടു… ആ സന്ദേശം, അത് വളരെ ലളിതമായ നമ്മളെല്ലാവരും കേട്ടു പഴകിയ ഒന്നു തന്നെയാണ്, "നിഷേധിയായ ആട്ടിൻകുട്ടി തന്ത്രശാലിയായ കുറുക്കന്റെ ഇരയായി തീരാൻ വിധിക്കപ്പെട്ടവനാണ്..." ഇവിടെയും നാല് സുഹൃത്തുക്കൾ തങ്ങൾക്കു ചുറ്റും രക്ഷിതാക്കൾ തീർത്തു വച്ച ശാസനകളുടെ വേലിക്കെട്ടുകൾ തകർത്തു പുറത്ത് ചാടുകയും, &nbsp; ![](https://cdn.boolokam.com/articles/2022/05/fww.jpg) ആദ്യമാദ്യം കൈവന്ന സ്വാതന്ത്ര്യം അവരെ വളരെ ആഹ്ലാദിപ്പിക്കുന്നു എങ്കിലും തുടർസംഭവങ്ങൾ നിയന്ത്രണവിധേയമല്ലാതായി തീരുകയും അവരുടെ ജീവൻ അപകടത്തിലാകുന്ന ഘട്ടം വരെ അതെത്തുകയും ചെയ്യുന്നു...അന്നത്തെ ഈ ന്യൂജെൻ സിനിമക്കും ഈ ആവർത്തനത്തിൽ നിന്ന് പുറത്ത് കടക്കാൻ കഴിഞ്ഞില്ല എന്നത് ഒരു പ്രേക്ഷകൻ എന്ന നിലയിൽ അല്പം ദുഃഖം തോന്നിപ്പോയ കാര്യമാണ്.... അതിനെ പിൻപറ്റി 1991ൽ പുറത്തു വന്ന സേതുമാധവന്റെ വേനൽക്കിനാവുകളും ഈ പഴയ വീഞ്ഞ് തന്നെയാണ് പുതിയ കുപ്പിയിലാക്കി നമുക്ക് സമ്മാനിച്ചത്....മാതാപിതാക്കളുടെ വഴിയേ നടക്കാത്ത കുഞ്ഞിന് ആത്മഹത്യ ചെയ്യുകയല്ലാതെ വേറെ വഴിയുണ്ടായിരുന്നില്ലല്ലോ.. ഇനി ഈ ചിത്രത്തിൽ ശ്രദ്ധയിൽപ്പെട്ട കുറച്ചു ന്യൂനതകളെ കുറിച്ചു പറയട്ടെ,പല രംഗങ്ങളും രംഗങ്ങൾക്ക് വേണ്ടി മാത്രം വെറുതെ ചിത്രീകരിക്കപ്പെട്ട പോലെ തോന്നി … പ്രത്യേകിച്ചും ഗാനരംഗങ്ങളുടെ ചിത്രീകരണം…രംഗഭാഷ്യം ഗാനത്തിലെ വരികളോട് നീതി പുലർത്തി എങ്കിലും,പുതിയകാലസിനിമകൾ കണ്ടു ശീലിച്ച ഇന്നത്തെ പ്രേക്ഷകനിൽ മതിപ്പുളവാക്കാൻ ചിലയിടങ്ങളിലെങ്കിലും അത് പരാജയപ്പെടുന്നുണ്ട്.ഇനി അക്കാലത്തെ പ്രേക്ഷകന്റെ കണ്ണിൽ നിന്നു നോക്കിയാലും അവന്റെ കാഴ്ചകൾക്ക് നവ്യാനുഭൂതി നൽകാൻ കഴിയുന്ന കലാസംവിധാനമികവും ഈ ചിത്രത്തിന് അവകാശപ്പെടാനുണ്ടെന്നു തോന്നുന്നില്ല. രംഗങ്ങളിൽ അതിന്റെ അതിസമ്പന്നമായ വിശദാംശങ്ങളിലേക്ക് പ്രേക്ഷകനെ ക്ഷണിക്കാൻ കഴിയുന്നുണ്ടെങ്കിലും അതിൽ കലാപരമായ ഒരു വർധിതമൂല്യം ചേർത്തുവയ്ക്കുന്നതിൽ സംവിധായകൻ പരാജയപ്പെട്ടു എന്ന് തോന്നി … എന്നാൽ ചിത്രത്തിന്റെ മറ്റു ഘടകങ്ങളിലേക്ക് വരുമ്പോൾ ഓരോ അഭിനേതാവിനെയും എങ്ങിനെ ഉപയോഗിക്കണമെന്ന് കൃത്യമായ ബോധ്യം അദ്ദേഹത്തിനുണ്ടായിരുന്നു എന്ന് കാണാം,അതിന്റെ ബാക്കി പത്രമാണ് ഓരോ ചെറിയ രംഗങ്ങളിൽ പോലും അഭിനേതാക്കൾ ഒന്നൊഴിയാതെ കാഴ്ച വച്ച മികച്ച പ്രകടനങ്ങൾ... &nbsp; ![](https://cdn.boolokam.com/articles/2022/05/fbfbb-1.jpg) കുട്ടികൾ ആദ്യമായി ബാറിലെത്തുമ്പോളുള്ള മദ്യപാനരംഗങ്ങളും നളിനിയുടെ കഥാപാത്രത്തെ അശോകന്റെ കഥാപാത്രം മർദ്ദിക്കുന്ന രംഗത്തിലെ മികവും എല്ലാം ഇതിന്റെ ഉത്തമ ഉദാഹരണമാണ്...2007 തനിക്കു കിട്ടിയ രണ്ടാംനിരടീമിനെ നയിച്ചു കുട്ടിക്രിക്കറ്റിൽ കിരീടം നേടിയ മഹേന്ദ്രസിംഗ് ധോണിയെ ഓർമ്മിപ്പിക്കുന്നുണ്ട് മോഹന്റെ ഈ ഭഗീരഥപ്രയത്നം. തനിക്കു ലഭ്യമായ പരിമിതമായ അസംസ്‌കൃത വസ്തുക്കൾ ഉപയോഗിച്ചു വളരെ മികച്ചൊരു സിനിമ ഒരുക്കാൻ മോഹന് കഴിഞ്ഞു എന്ന് നിസ്സംശയം പറയാം....ഭരതൻ, പദ്മരാജൻ, അരവിന്ദൻ ഐ.വി ശശി ,അങ്ങിനെയങ്ങിനെ മലയാളസിനിമയെ പറ്റി ചർച്ചകളുയരുമ്പോഴെല്ലാം ആവർത്തിച്ചു പരാമർശിക്കപ്പെടുന്ന കുറച്ചു പേരുകൾ... എന്നാൽ അർഹമായിടത്ത് പോലും പരമർശിക്കപ്പെടാതെ പോകുന്ന ഒരു പേരാണ് മോഹന്റേത് എന്നെനിക്ക് പലപ്പോഴും തോന്നിയിട്ടുണ്ട് …ഒരു സംവിധായകൻ എന്ന നിലയിൽ സമകാലീനരുമായി താരതമ്യപ്പെടുത്തുമ്പോൾ പ്രഥമസ്ഥാനങ്ങളിലേക്ക് അദ്ദേഹം പരിഗണിക്കപ്പെടുമോ എന്നെനിക്കു തീർച്ചയില്ല.. എങ്കിലും രണ്ടു പെൺകുട്ടികൾ കൈകാര്യം ചെയ്ത പ്രമേയം പോലെ അക്കാലത്തു പലരും കൈ വയ്ക്കാൻ മടിച്ചിരുന്ന എത്രയോ വിഷയങ്ങളിൽ സധൈര്യം തന്റെ വ്യക്തിമുദ്ര പതിപ്പിച്ചവനായിരുന്നു അദ്ദേഹം.മുഖം, വിടപറയും മുൻപേ, ശാലിനി എന്റെ കൂട്ടുകാരി, പക്ഷേ തുടങ്ങി എത്രയോ മികച്ച സിനിമകൾ…അഭിനേതാക്കളിൽ സിംഹഭാഗവും പുതുമുഖങ്ങളാണ് എന്നത് അതിന്റെതായ ഒരു പുതുമയും നവ്യാനുഭൂതിയും പ്രേക്ഷകന് നൽകാൻ സഹായിച്ചിട്ടുണ്ട്…അനുവാചകന് പുതുപുസ്തകഗന്ധം പോലെ പ്രേക്ഷകന് നവ്യമായ ഒരനുഭൂതി തന്നെ ഈ ചിത്രം സമ്മാനിക്കുന്നുണ്ട് എന്നത് പറയാതെ വയ്യ.നിങ്ങളീ ചിത്രം ആദ്യമായാണ് കാണാൻ പോകുന്നത് എങ്കിൽ ഒരു ഇളനീർ നൽകുന്ന അതേ പുതുമ നിങ്ങളെയും കാത്തിരിക്കുന്നു.. &nbsp; ![](https://cdn.boolokam.com/articles/2022/05/fwffwfww.jpg) ഇടവേള ബാബുവിന്റെ അഭിനയജീവിതത്തിലെ ഏറ്റവും മികച്ച കഥാപാത്രം ഏതെന്നു ചോദിച്ചാൽ രണ്ടാമതൊന്നാലോചിക്കാതെ തന്നെ പറയാവുന്ന ചിത്രമാണ് ഇടവേള, പക്ഷെ ആദ്യ ചിത്രത്തിനു ശേഷം പിന്നീടൊരിക്കലും ഇതിനു മുകളിലോ ഒപ്പമോ ശക്തമായൊരു കഥാപാത്രം അദ്ദേഹത്തെ തേടി വന്നില്ല എന്നത് ദുഃഖലകരമായ വസ്തുതയായി അവശേഷിക്കുന്നു..ഇനിയും മികച്ച വേഷങ്ങൾ കഴിവുള്ള ആ കലാകാരനെ തേടിയെത്തട്ടെ എന്ന് ആത്മാർത്ഥമായി ആഗ്രഹിച്ചു പോകുന്നു... ഞാനെന്തു കൊണ്ട് ഇങ്ങനെ ഇത്രയും എടുത്തു പറയുന്നു എന്നതിന്റെ ഉത്തരം ഈ ചിത്രം കണ്ടവസാനിപ്പിക്കുമ്പോൾ നിങ്ങൾക്കും മനസിലാവാതിരിക്കില്ലഅത്ര മികച്ച പ്രകടനമാണ് അദ്ദേഹം അതിൽ പുറത്തെടുത്തിരിക്കുന്നത്…രവിയുടെ മോഹങ്ങളും മോഹഭംഗങ്ങളും വൈകാരികമുഹൂർത്തങ്ങളുമെല്ലാം എത്ര മനോഹരമായാണ് അദ്ദേഹം തിരശീലയിൽ പകർത്തി വച്ചത്...പക്ഷെ നിർഭാഗ്യവശാൽ അതിന്നും ബോൺസായിച്ചെടിയിലുണ്ടായ ആപ്പിൾ മാത്രമായി അവശേഷിക്കുന്നു…. മറ്റൊന്ന് അശോകന്റെ പ്രകടനമാണ്….ഈ ചിത്രത്തിൽ ഏറ്റവുമധികം തലങ്ങളുള്ള കഥാപാത്രം അശോകന്റെ തോമസ്‌കുട്ടിയാണ്.. അല്പം നെഗറ്റീവ് ഷേഡുള്ള, തന്നെക്കാൾ മുതിർന്ന സ്ത്രീകളോട് കൂടുതൽ ലൈംഗികാകർഷണം സൂക്ഷിക്കുന്ന, ഇരുലിംഗങ്ങളിൽപെട്ട പങ്കാളികളോടും ഒരു പോലെ ലൈംഗികതാത്പര്യം പുലർത്തുന്ന ബൈസെക്ഷ്വൽ ആയ തോമസ് കുട്ടി അശോകനെന്ന പ്രതിഭയിൽ ഭദ്രമായിരുന്നു.. ഈ ലോകത്ത് മറ്റാർക്കും സാധ്യമാകാത്ത ഒരു ഭാവമുണ്ട് ആശാന്റെ കയ്യിൽ… മറ്റു സിനിമകളിലൂടെ നിങ്ങളും മുൻപേ അത് കണ്ടിട്ടുണ്ടാവും… ഓർമ്മയില്ലേ, നാട്ടുകാരിയെ നഗരത്തിലെ ലോഡ്ജുമുറിയിൽ വച്ച് കണ്ടു മുട്ടിയ നിമിഷം ഋഷിയുടെ മുഖത്തു വിരിഞ്ഞ ഇന്നും ശാസ്ത്രലോകത്തിന് നിർവചിക്കാൻ കഴിയാതെ അവശേഷിക്കുന്ന ആ ഒരു ഭാവപ്രകടനം… ഈ ചിത്രത്തിലും ടൈപ്പ്റൈറ്റിംഗ് ഇന്സ്ടിട്യൂട്ടിലെ ടീച്ചറെ ഒരു നിമിഷം കൊണ്ട് വളച്ചു കളഞ്ഞ ഒരു ചിരിയുണ്ട്…. ന്റെ സാറെ, എന്താ പറയാ….നമ്മൾ ആദ്യം പരിചയപ്പെടുന്നത് തോമസുകുട്ടിയെയും രവിയേയുമാണ് … അവരുടെ കാഴ്ചകളിലൂടെയാണ് നമ്മളും സഞ്ചരിച്ചു തുടങ്ങുന്നത്. അത് കൊണ്ട് തന്നെ ആദ്യമൊക്കെ അവരുടെ ആഗ്രഹങ്ങൾ സഫലമാകണേ എന്ന് തന്നെയാവും പ്രേക്ഷകരിൽ സിംഹഭാഗവും ആഗ്രഹിക്കാൻ വഴിയുള്ളതും …ഒരല്പം മോശം പ്രതിച്ഛായ ഉള്ള അശോകന്റെ കഥാപാത്രത്തോട് പോലും നമുക്ക് ആ ഒരു അനുകമ്പ തോന്നിപ്പോകും… "അവിടെങ്ങിനാ, എല്ലാം കിട്ടുമോ" എന്ന ടാക്സി ഡ്രൈവറോടുള്ള രവിയുടെ ചോദ്യത്തിൽ തുടങ്ങി ആദ്യമാദ്യം നാലു കൂട്ടുകാരുടെ പെൺശരീരത്തിനു വേണ്ടിയുള്ള അന്വേഷണം, അവർക്കു അത് ലഭ്യമാകുമോ എന്ന അനുകമ്പാപൂർണമായ ചോദ്യത്തിലൂടെ തന്നെയാണ് പ്രേക്ഷകനും മുന്നോട്ടു നീങ്ങുന്നത്…അതിനു വേണ്ടിയുള്ള അവരുടെ ഉത്സാഹങ്ങളിൽ അറിയാതെ പ്രേക്ഷകനും കൂടെ ചേരുന്നുണ്ട്.. അവിടെയാണ് ഇരയേയും ഇണയെയും വേട്ടയാടി തന്നെ നേടണം എന്ന ആദിമആൺനിയമത്തിന്റെ മുഖത്തടിച്ചു കൊണ്ട് നളിനിയുടെ "മോളു" തലയുയർത്തി നിന്നത്.... പോകെപ്പോകെ പെണ്ണെന്നാൽ ഒരു ശരീരം മാത്രമാണെന്ന ചാപല്യത്തിൽ നിന്നും അവൾ ഒരു ശരീരം മാത്രമല്ല, അവളും തന്നെ പോലെ ഒരു സഹജീവിയാണെന്ന,അവളുടെ വ്യക്തിത്വത്തെ മാനിക്കേണ്ടത് തന്റെ കടമയാണെന്ന മാനസിക നൈർമല്യത്തിലേക്ക് അവൾ പ്രേക്ഷകനെ കൈപിടിച്ച് നടത്തിക്കുന്നുണ്ട്...ഈ ചിത്രം ഇറങ്ങിയ കാലം കൂടി പരിഗണിക്കുമ്പോൾ അതൊരു വിപ്ലവം തന്നെയായിരുന്നു എന്ന് പറയാതെ വയ്യ....സഹതാരങ്ങളായി വന്ന അഭിനേതാക്കളും നന്നായിരുന്നു…പ്രേക്ഷകൻ നിറഞ്ഞ സന്തോഷത്തോടെ തിയേറ്റർ വിട്ടിറങ്ങുന്നത് ഇഷ്ടമില്ലാത്ത ഒരു സംവിധായകനായിരുന്നു പദ്മരാജൻ... &nbsp; ![](https://cdn.boolokam.com/articles/2022/05/bfbfnttj.jpg) ഇനീപ്പോ സന്തോഷകരമായ ക്ളൈമാക്സ് വെച്ചാലും അതിലും കുറച്ചു സങ്കടത്തിന്റെ വിത്ത് പാകിയാലേ അങ്ങെർക്കു തൃപ്തി വരുമായിരുന്നുള്ളു എന്ന് തോന്നുന്നു...തൂവാനത്തുമ്പികളിലെ ക്ലാരയുടെ വിട പറച്ചിലും, മുന്തിരിത്തോപ്പുകളിലെ നായികയുടെ കന്യകാത്വനഷ്ടവുമൊക്കെ ഈയവസരത്തിൽ ഓർക്കുന്നു.... (ദയവു ചെയ്ത് എഴുത്തിലെ പൊളിറ്റിക്കൽ കറക്റ്റ്നസ്സിനെ വിചാരണ ചെയ്യരുത്, കന്യകാത്വം ഒക്കെ മിഥ്യാസങ്കൽപ്പങ്ങൾ ആണെന്ന ചിന്ത തന്നെയാണ് എഴുത്തുകാരനും, എങ്കിലും അക്കാലത്തെ പ്രേക്ഷകന്റെ ദുഃഖത്തിൽ പങ്കു ചേർന്ന് എന്നു മാത്രം) താൻ രചന നിർവഹിച്ച കഥകളിലും ഈ നിർബന്ധബുദ്ധി അദ്ദേഹം പാലിച്ചിരുന്നു എന്ന് വേണം കരുതാൻ...ഈ ചിത്രവും പദ്‌മരാജന്റെ കഥയിൽ ഒരുങ്ങിയ ഒന്നാണ്, ബാക്കി ഞാൻ പറയേണ്ടല്ലോ അല്ലേ....ശുഭാന്ത്യം ആഗ്രഹിച്ചു പദ്മരാജൻ ചിത്രങ്ങൾ കാണുന്നവനെ വിഡ്ഢിയെന്നേ ഞാൻ വിളിക്കൂ...അനുഭവങ്ങളിൽ നിന്ന് പഠിക്കാത്തവനെ വേറെന്തു വിളിക്കാനാണല്ലേ ... എന്നാലും ഞാനുമത്തരമൊരസ്സൽ വിഡ്ഢിയാണെന്ന് ഒരല്പം അഭിമാനത്തോടെ തന്നെ പറയട്ടെ ... അദ്ദേഹത്തിന്റെ ഒട്ടു മിക്ക ചിത്രങ്ങളെല്ലാം കണ്ടു കഴിഞ്ഞു എന്നാണ് വിശ്വാസം എങ്കിലും ഇനിയും ഒരെണ്ണം ബാക്കിയുണ്ടെങ്കിൽ അതിലും ഒരു ശുഭാന്ത്യം ഞാൻ കൊതിക്കുക തന്നെ ചെയ്യുന്നു... തീർച്ചയായും ഇത് ഒരു കാലഘട്ടത്തിന്റെ ചിത്രമാണ്, അതിന്റേതായ പരിമിതകളും ഇഴച്ചിലുകളും എല്ലാം ഉണ്ട്...ഈ ചിത്രം നിങ്ങൾ കാണാൻ ആഗ്രഹിക്കുന്നു എങ്കിൽ തീർച്ചയായും അതിനു വേണ്ടി മാത്രം മാറ്റി വച്ച ഒരു സമയത്ത് തന്നെ കാണാൻ ശ്രമിക്കുക...ഒരിക്കലും നിങ്ങൾക്ക് നിരാശപ്പെടേണ്ടി വരില്ല എന്ന ശുഭാപ്തി വിശ്വാസത്തോടെ ഞാനീ കുറിപ്പവസാനിപ്പിക്കട്ടെ....നല്ലൊരു സിനിമാനുഭവം നേരുന്നു ... #എൻ്റെ_സിനിമാനുഭവങ്ങൾ #അന്ധഹസ്തി_ന്യായം
