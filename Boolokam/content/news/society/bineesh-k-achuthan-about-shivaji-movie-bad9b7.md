---
title: "ശിവാജിയുടെ ചരിത്ര വിജയം രജനീകാന്തിനെ എങ്ങനെയൊക്കെ സഹായിച്ചു ?"
date: 2022-06-15T05:28:41
draft: false
categories: ["Society"]
tags: ['Bineesh K Achuthan', 'Featured', 'rajani kanth', 'sivaji movie', 'sriya saran']
author: "Beaumaris"
---

<strong>Bineesh K Achuthan </strong>

" കണ്ണാ .... പന്നീങ്കൾ താൻ കൂട്ടമാ വരും .... സിങ്കം സിംഗിളാ താൻ വരും..." തീയറ്ററുകളെ ഇളക്കി മറിച്ച ഈ ഡയലോഗിന് ഇന്ന് ഒന്നര പതീറ്റാണ്ടിന്റെ പഴക്കം. പാൻ സൗത്തിന്ത്യൻ താരമെന്ന നിലയിൽ നിന്നും രജനീകാന്തിനെ പാൻ ഇന്ത്യൻ താരമാക്കി തീർത്ത ഷങ്കർ ചിത്രം ശിവാജി റിലീസ് ചെയ്തിട്ട് ഇന്ന് 15 വർഷം പിന്നിടുന്നു. തമിഴ് പ്രേക്ഷകരിലുപരി സൗത്തിന്ത്യൻ പ്രേക്ഷകരൊന്നാകെ കാത്തിരുന്ന ഒരു കോംബോയായിരുന്നു ഷങ്കർ - രജനീകാന്ത് കൂട്ട്കെട്ട്. മുതൽവൻ മുതൽ നടക്കാതെ പോയ ആ സംഗമത്തിന് ശിവാജി വരെ കാത്തിരിക്കേണ്ടി വന്നു.

2005 - ൽ റിലീസ് ചെയ്ത തമിഴ് ചിത്രങ്ങളിൽ ഏറ്റവും വലിയ വിജയം നേടിയത് പി.വാസുവിന്റെ ചന്ദ്രമുഖിയായിരുന്നു. രണ്ടാമത്തെ വലിയ വിജയം ഷങ്കറിന്റെ അന്യനും. കേരളത്തിൽ ബ്ലോക്ക് ബസ്റ്റർ വിജയം നേടിയ മണിചിത്രത്താഴിന്റെ മൂലകഥയിൽ നിന്നും തട്ടിക്കൂട്ടിയ ചന്ദ്രമുഖി ചരിത്ര വിജയമാണ് നേടിയത്. 2002 - ൽ റിലീസ് ചെയ്ത ബാബയുടെ പരാജയത്തിന്റെ ക്ഷീണം മറികടക്കാൻ രജനീകാന്തിനെ സഹായിച്ചത് ചന്ദ്രമുഖിയുടെ ഐതിഹാസിക വിജയമാണ. ചന്ദ്രമുഖിയും അന്യനും ബോക്സ് ഓഫീസിൽ വെന്നിക്കൊടി പാറിക്കുമ്പോഴായിരുന്നു ശിവാജിയുടെ പ്രഖ്യാപനം. പ്രേക്ഷകർ ഏറെക്കാലം കാത്തിരുന്ന രജനീകാന്ത് - ഷങ്കർ കോംബോ അതാ സാധ്യമാകുന്നു. നിർമ്മാണമാകട്ടെ തമിഴ് സിനിമയുടെ അഭിമാനമായ AVM പ്രൊഡക്ഷൻസും.

<img class="wp-image-339400 aligncenter" src="https://cdn.boolokam.com/articles/2022/06/fwfwfwwffwf.jpg" alt="" width="793" height="446" />

1993 - ൽ ജൻറിൽമാൻ എന്ന ബ്ലോക്ക് ബസ്റ്ററിലൂടെ സൗത്തിന്ത്യൻ പ്രേക്ഷകർക്ക് സുപരിചിതനാണ് ഷങ്കർ. വൻ ബജറ്റിൽ വിശാലമായ കാൻവാസിൽ ഒരുക്കുന്ന ദൃശ്യ വിസ്മയങ്ങളായിരുന്നു ഓരോ ഷങ്കർ ചിത്രങ്ങളും. കാതലനും ഇന്ത്യനും ജീൻസുമെല്ലാം പേക്ഷകർക്ക് ദൃശ്യ വിരുന്നായിരുന്നു. ഷങ്കർ മുതൽവന്റെ സ്ക്രിപ്റ്റുമായി ആദ്യം സമീപിക്കുന്നത് രജനീകാന്തിനെയായിരുന്നു. തിരക്കഥ രജനിക്കിഷ്ടമായെങ്കിലും ആ ചിത്രത്തിലെ വില്ലൻ കഥാപാത്രത്തിന് അന്നത്തെ തമിഴ്നാട് മുഖ്യമന്ത്രി കരുണാനിധിയുടെ ഷേഡ്സ് ഉണ്ടായിരുന്നതിനാൽ അദ്ദേഹം ആ വേഷം ഒഴിവാക്കി. അന്ന് കരുണാനിധിയുമായി അടുത്ത ബന്ധം പുലർത്തിയിരുന്ന രജനീകാന്ത് ആ വേഷം നിരസിച്ചതിൽ അദ്ഭുതപ്പെടേണ്ടതില്ല. അർജ്ജുൻ അഭിനയിച്ച പുകഴേന്തി എന്ന കഥാപാത്രം രജനീകാന്തായിരുന്നു അവതരിപ്പിച്ചിരുന്നതെങ്കിൽ പാൻ സൗത്തിന്ത്യൻ വിജയം നേടിയേനെ.

സാധാരണ ഗതിയിൽ ഒരു പ്രൊജക്റ്റ് അനൗൺസ് ചെയ്താൽ ആറ് മാസത്തിനകം തീയേറ്ററിൽ പ്രദർശനത്തിന് എത്താറുള്ളതിൽ നിന്നും വ്യത്യസ്തമായി ഒരു രജനി ചിത്രത്തിനായി രസികർ വർഷങ്ങൾ കാത്തിരിക്കുക എന്ന പ്രതിഭാസം നടാടെയായിരുന്നു. ഷങ്കറിന്റെ പതിവ് രീതികൾ പ്രകാരം കഥയെക്കുറിച്ച് യാതൊരു സൂചനയും പുറത്ത് വിട്ടിരുന്നില്ല. പക്ഷേ , ചിത്രീകരണ വിശേഷങ്ങൾ കൃത്യമായ ഇടവേളകളിൽ പുറത്ത് വിട്ട് കൊണ്ട് ഹൈപ്പ് നിലനിർത്തി പോരുകയും ചെയ്തു. നായികയായി ശ്രീയ ശരൺ ആയിരുന്നു. വില്ലൻ വേഷത്തിൽ സുമൻ എത്തി. 90 -കളുടെ തുടക്കത്തിൽ നായക നിരയിൽ നിന്നും പടിയിറങ്ങിയ സുമന്റെ ശക്തമായ തിരിച്ച് വരവായിരുന്നു ശിവാജി. തുടർ വർഷങ്ങളിൽ തമിഴ്, മലയാളം ഭാഷകളിൽ ഒട്ടനവധി നെഗറ്റീവ് കഥാപാത്രങ്ങൾ സുമനെ തേടിയെത്തി.

&amp;nbsp;

<img class="wp-image-339401 aligncenter" src="https://cdn.boolokam.com/articles/2022/06/sivaji-356.webp" alt="" width="689" height="388" />

എ.ആർ.റഹ്മാന്റെ 100-ാമത് ആൽബമായിരുന്നു ശിവാജി. ഷങ്കറിന്റെ കരിയറിലെ നിർണ്ണായക സാനിധ്യമായിരുന്നു എ.ആർ.റഹ്മാൻ. ഷങ്കർ ചിത്രങ്ങളുടെ വൻ വിജയങ്ങളിൽ റഹ്മാന്റെ പാട്ടുകൾക്കും ഒരു സുപ്രധാന പങ്കുണ്ട്. എന്നാൽ, തന്റെ ആദ്യ ഏഴ് ചിത്രങ്ങളുടെ സംഗീത സംവിധായകനെ എട്ടാമത്തെ ചിത്രമായ അന്യനിൽ ഉൾപ്പെടുത്താൻ ഷങ്കറിനായില്ല. റഹ്മാന്റെ തിരക്കുകൾ കൊണ്ടാണോ അതോ ആ കാലഘട്ടത്തിൽ ഹാരിസ് ജയരാജ് ഒരു തരംഗമായതിനാലാണോ എന്നറിയില്ല അന്യന്റെ സംഗീതം ഷങ്കർ ഹാരിസ് ജയരാജിനെ ഏൽപിച്ചത് സിനിമാ മേഖലയിൽ അന്നൊരു പ്രധാന വാർത്തയായിരുന്നു. എന്തായാലും ശിവാജിയിലൂടെ റഹ്മാൻ വീണ്ടും ഒരു ഷങ്കർ ചിത്രത്തിന്റെ ഭാഗമായി. ശിവാജിയിലെ റഹ്മാന്റെ പാട്ടുകളെല്ലാം തന്നെ സൂപ്പർ ഹിറ്റായിരുന്നു. അണ്ണാമലൈ - യിൽ ദേവ ചെയ്ത സൂപ്പർ സ്റ്റാർ ടൈറ്റിൽ ബിജിഎം ഒന്നര ദശാബ്ധത്തിന് ശേഷം റഹ്മാൻ വേറിട്ട സ്റ്റൈലിൽ അവതരിപ്പിച്ചു. AVM - ന്റെ ലോഗോ കഴിഞ്ഞതിന് ശേഷമുള്ള സൂപ്പർ സ്റ്റാർ ടൈറ്റിൽ കാർഡിനൊപ്പമുള്ള ബിജിഎം വമ്പിച്ച കരഘോഷങ്ങളോടെയാണ് പ്രേക്ഷകർ വരവേറ്റത്. കെ.വി. ആനന്ദിന്റെ കാമറാവർക്കും തോട്ടാ ധരണിയുടെ കലാസംവിധാനവും എടുത്ത് പറയേണ്ടതാണ്.

ആരാധകരുടെ നീണ്ട കാത്തിരിപ്പിന് വിരാമമിട്ടു കൊണ്ട് 2007 ജൂൺ 15 - ന് ലോക വ്യാപകമായി ശിവാജി റിലീസ് ചെയ്തു. സൗത്തിന്ത്യയിൽ മാത്രമല്ല നോർത്തിന്ത്യയിലും ശിവാജി വൻ വിജയം നേടി. ഷങ്കറിന്റെ തന്നെ ഇന്ത്യൻ നേടിയ വൻ വിജയത്തിന് ശേഷം ഒരു തമിഴ് ചിത്രം ഹിന്ദി ബെൽറ്റിൽ വിജയം നേടുന്നത് ശിവാജിയിലൂടെയാണ്. മലേഷ്യ, സിംഗപ്പൂർ തുടങ്ങിയ വിദേശ രാജ്യങ്ങളിലും ശിവാജി മികച്ച പ്രകടനമാണ് കാഴ്ച വെച്ചത്. ധാരാളം ബോളിവുഡ് ചിത്രങ്ങളിൽ അഭിനയിച്ചിട്ടുണ്ടെങ്കിലും ഹിന്ദി ബെൽറ്റിൽ കമൽഹാസൻ കൈവരിച്ച നേട്ടങ്ങൾ കരസ്ഥമാക്കാൻ അതുവരെ രജനീകാന്തിന് കഴിഞ്ഞിരുന്നില്ല. പാൻ സൗത്തിന്ത്യൻ താരമെന്ന നിലയിൽ നിന്നും പാൻ ഇന്ത്യൻ താരമായി വളരാൻ ശിവാജിയുടെ ചരിത്ര വിജയം രജനീകാന്തിനെ സഹായിച്ചു. രജനിയുടെ തന്നെ ചന്ദ്രമുഖിയുടെ കളക്ഷൻ റെക്കോർഡ് ഭേദിച്ചു കൊണ്ട് ശിവാജി ഇൻഡസ്ട്രി ഹിറ്റായി മാറി. തന്റെ 100-ാമത് തമിഴ് ചിത്രത്തിലൂടെയാണ് രജനി ഈ ഐതിഹാസിക നേട്ടം കൈവരിച്ചത്.


![ശിവാജിയുടെ ചരിത്ര വിജയം രജനീകാന്തിനെ എങ്ങനെയൊക്കെ സഹായിച്ചു ?](https://cdn.boolokam.com/articles/2022/06/fwfwfwwffwf.jpg)**Bineesh K Achuthan** " കണ്ണാ .... പന്നീങ്കൾ താൻ കൂട്ടമാ വരും .... സിങ്കം സിംഗിളാ താൻ വരും..." തീയറ്ററുകളെ ഇളക്കി മറിച്ച ഈ ഡയലോഗിന് ഇന്ന് ഒന്നര പതീറ്റാണ്ടിന്റെ പഴക്കം. പാൻ സൗത്തിന്ത്യൻ താരമെന്ന നിലയിൽ നിന്നും രജനീകാന്തിനെ പാൻ ഇന്ത്യൻ താരമാക്കി തീർത്ത ഷങ്കർ ചിത്രം ശിവാജി റിലീസ് ചെയ്തിട്ട് ഇന്ന് 15 വർഷം പിന്നിടുന്നു. തമിഴ് പ്രേക്ഷകരിലുപരി സൗത്തിന്ത്യൻ പ്രേക്ഷകരൊന്നാകെ കാത്തിരുന്ന ഒരു കോംബോയായിരുന്നു ഷങ്കർ - രജനീകാന്ത് കൂട്ട്കെട്ട്. മുതൽവൻ മുതൽ നടക്കാതെ പോയ ആ സംഗമത്തിന് ശിവാജി വരെ കാത്തിരിക്കേണ്ടി വന്നു. 2005 - ൽ റിലീസ് ചെയ്ത തമിഴ് ചിത്രങ്ങളിൽ ഏറ്റവും വലിയ വിജയം നേടിയത് പി.വാസുവിന്റെ ചന്ദ്രമുഖിയായിരുന്നു. രണ്ടാമത്തെ വലിയ വിജയം ഷങ്കറിന്റെ അന്യനും. കേരളത്തിൽ ബ്ലോക്ക് ബസ്റ്റർ വിജയം നേടിയ മണിചിത്രത്താഴിന്റെ മൂലകഥയിൽ നിന്നും തട്ടിക്കൂട്ടിയ ചന്ദ്രമുഖി ചരിത്ര വിജയമാണ് നേടിയത്. 2002 - ൽ റിലീസ് ചെയ്ത ബാബയുടെ പരാജയത്തിന്റെ ക്ഷീണം മറികടക്കാൻ രജനീകാന്തിനെ സഹായിച്ചത് ചന്ദ്രമുഖിയുടെ ഐതിഹാസിക വിജയമാണ. ചന്ദ്രമുഖിയും അന്യനും ബോക്സ് ഓഫീസിൽ വെന്നിക്കൊടി പാറിക്കുമ്പോഴായിരുന്നു ശിവാജിയുടെ പ്രഖ്യാപനം. പ്രേക്ഷകർ ഏറെക്കാലം കാത്തിരുന്ന രജനീകാന്ത് - ഷങ്കർ കോംബോ അതാ സാധ്യമാകുന്നു. നിർമ്മാണമാകട്ടെ തമിഴ് സിനിമയുടെ അഭിമാനമായ AVM പ്രൊഡക്ഷൻസും. 1993 - ൽ ജൻറിൽമാൻ എന്ന ബ്ലോക്ക് ബസ്റ്ററിലൂടെ സൗത്തിന്ത്യൻ പ്രേക്ഷകർക്ക് സുപരിചിതനാണ് ഷങ്കർ. വൻ ബജറ്റിൽ വിശാലമായ കാൻവാസിൽ ഒരുക്കുന്ന ദൃശ്യ വിസ്മയങ്ങളായിരുന്നു ഓരോ ഷങ്കർ ചിത്രങ്ങളും. കാതലനും ഇന്ത്യനും ജീൻസുമെല്ലാം പേക്ഷകർക്ക് ദൃശ്യ വിരുന്നായിരുന്നു. ഷങ്കർ മുതൽവന്റെ സ്ക്രിപ്റ്റുമായി ആദ്യം സമീപിക്കുന്നത് രജനീകാന്തിനെയായിരുന്നു. തിരക്കഥ രജനിക്കിഷ്ടമായെങ്കിലും ആ ചിത്രത്തിലെ വില്ലൻ കഥാപാത്രത്തിന് അന്നത്തെ തമിഴ്നാട് മുഖ്യമന്ത്രി കരുണാനിധിയുടെ ഷേഡ്സ് ഉണ്ടായിരുന്നതിനാൽ അദ്ദേഹം ആ വേഷം ഒഴിവാക്കി. അന്ന് കരുണാനിധിയുമായി അടുത്ത ബന്ധം പുലർത്തിയിരുന്ന രജനീകാന്ത് ആ വേഷം നിരസിച്ചതിൽ അദ്ഭുതപ്പെടേണ്ടതില്ല. അർജ്ജുൻ അഭിനയിച്ച പുകഴേന്തി എന്ന കഥാപാത്രം രജനീകാന്തായിരുന്നു അവതരിപ്പിച്ചിരുന്നതെങ്കിൽ പാൻ സൗത്തിന്ത്യൻ വിജയം നേടിയേനെ. സാധാരണ ഗതിയിൽ ഒരു പ്രൊജക്റ്റ് അനൗൺസ് ചെയ്താൽ ആറ് മാസത്തിനകം തീയേറ്ററിൽ പ്രദർശനത്തിന് എത്താറുള്ളതിൽ നിന്നും വ്യത്യസ്തമായി ഒരു രജനി ചിത്രത്തിനായി രസികർ വർഷങ്ങൾ കാത്തിരിക്കുക എന്ന പ്രതിഭാസം നടാടെയായിരുന്നു. ഷങ്കറിന്റെ പതിവ് രീതികൾ പ്രകാരം കഥയെക്കുറിച്ച് യാതൊരു സൂചനയും പുറത്ത് വിട്ടിരുന്നില്ല. പക്ഷേ , ചിത്രീകരണ വിശേഷങ്ങൾ കൃത്യമായ ഇടവേളകളിൽ പുറത്ത് വിട്ട് കൊണ്ട് ഹൈപ്പ് നിലനിർത്തി പോരുകയും ചെയ്തു. നായികയായി ശ്രീയ ശരൺ ആയിരുന്നു. വില്ലൻ വേഷത്തിൽ സുമൻ എത്തി. 90 -കളുടെ തുടക്കത്തിൽ നായക നിരയിൽ നിന്നും പടിയിറങ്ങിയ സുമന്റെ ശക്തമായ തിരിച്ച് വരവായിരുന്നു ശിവാജി. തുടർ വർഷങ്ങളിൽ തമിഴ്, മലയാളം ഭാഷകളിൽ ഒട്ടനവധി നെഗറ്റീവ് കഥാപാത്രങ്ങൾ സുമനെ തേടിയെത്തി. &nbsp; ![](https://cdn.boolokam.com/articles/2022/06/sivaji-356.webp) എ.ആർ.റഹ്മാന്റെ 100-ാമത് ആൽബമായിരുന്നു ശിവാജി. ഷങ്കറിന്റെ കരിയറിലെ നിർണ്ണായക സാനിധ്യമായിരുന്നു എ.ആർ.റഹ്മാൻ. ഷങ്കർ ചിത്രങ്ങളുടെ വൻ വിജയങ്ങളിൽ റഹ്മാന്റെ പാട്ടുകൾക്കും ഒരു സുപ്രധാന പങ്കുണ്ട്. എന്നാൽ, തന്റെ ആദ്യ ഏഴ് ചിത്രങ്ങളുടെ സംഗീത സംവിധായകനെ എട്ടാമത്തെ ചിത്രമായ അന്യനിൽ ഉൾപ്പെടുത്താൻ ഷങ്കറിനായില്ല. റഹ്മാന്റെ തിരക്കുകൾ കൊണ്ടാണോ അതോ ആ കാലഘട്ടത്തിൽ ഹാരിസ് ജയരാജ് ഒരു തരംഗമായതിനാലാണോ എന്നറിയില്ല അന്യന്റെ സംഗീതം ഷങ്കർ ഹാരിസ് ജയരാജിനെ ഏൽപിച്ചത് സിനിമാ മേഖലയിൽ അന്നൊരു പ്രധാന വാർത്തയായിരുന്നു. എന്തായാലും ശിവാജിയിലൂടെ റഹ്മാൻ വീണ്ടും ഒരു ഷങ്കർ ചിത്രത്തിന്റെ ഭാഗമായി. ശിവാജിയിലെ റഹ്മാന്റെ പാട്ടുകളെല്ലാം തന്നെ സൂപ്പർ ഹിറ്റായിരുന്നു. അണ്ണാമലൈ - യിൽ ദേവ ചെയ്ത സൂപ്പർ സ്റ്റാർ ടൈറ്റിൽ ബിജിഎം ഒന്നര ദശാബ്ധത്തിന് ശേഷം റഹ്മാൻ വേറിട്ട സ്റ്റൈലിൽ അവതരിപ്പിച്ചു. AVM - ന്റെ ലോഗോ കഴിഞ്ഞതിന് ശേഷമുള്ള സൂപ്പർ സ്റ്റാർ ടൈറ്റിൽ കാർഡിനൊപ്പമുള്ള ബിജിഎം വമ്പിച്ച കരഘോഷങ്ങളോടെയാണ് പ്രേക്ഷകർ വരവേറ്റത്. കെ.വി. ആനന്ദിന്റെ കാമറാവർക്കും തോട്ടാ ധരണിയുടെ കലാസംവിധാനവും എടുത്ത് പറയേണ്ടതാണ്. ആരാധകരുടെ നീണ്ട കാത്തിരിപ്പിന് വിരാമമിട്ടു കൊണ്ട് 2007 ജൂൺ 15 - ന് ലോക വ്യാപകമായി ശിവാജി റിലീസ് ചെയ്തു. സൗത്തിന്ത്യയിൽ മാത്രമല്ല നോർത്തിന്ത്യയിലും ശിവാജി വൻ വിജയം നേടി. ഷങ്കറിന്റെ തന്നെ ഇന്ത്യൻ നേടിയ വൻ വിജയത്തിന് ശേഷം ഒരു തമിഴ് ചിത്രം ഹിന്ദി ബെൽറ്റിൽ വിജയം നേടുന്നത് ശിവാജിയിലൂടെയാണ്. മലേഷ്യ, സിംഗപ്പൂർ തുടങ്ങിയ വിദേശ രാജ്യങ്ങളിലും ശിവാജി മികച്ച പ്രകടനമാണ് കാഴ്ച വെച്ചത്. ധാരാളം ബോളിവുഡ് ചിത്രങ്ങളിൽ അഭിനയിച്ചിട്ടുണ്ടെങ്കിലും ഹിന്ദി ബെൽറ്റിൽ കമൽഹാസൻ കൈവരിച്ച നേട്ടങ്ങൾ കരസ്ഥമാക്കാൻ അതുവരെ രജനീകാന്തിന് കഴിഞ്ഞിരുന്നില്ല. പാൻ സൗത്തിന്ത്യൻ താരമെന്ന നിലയിൽ നിന്നും പാൻ ഇന്ത്യൻ താരമായി വളരാൻ ശിവാജിയുടെ ചരിത്ര വിജയം രജനീകാന്തിനെ സഹായിച്ചു. രജനിയുടെ തന്നെ ചന്ദ്രമുഖിയുടെ കളക്ഷൻ റെക്കോർഡ് ഭേദിച്ചു കൊണ്ട് ശിവാജി ഇൻഡസ്ട്രി ഹിറ്റായി മാറി. തന്റെ 100-ാമത് തമിഴ് ചിത്രത്തിലൂടെയാണ് രജനി ഈ ഐതിഹാസിക നേട്ടം കൈവരിച്ചത്.
