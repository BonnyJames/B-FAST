---
title: "ബ്രെക്സിറ്റ്‌:ചുമ്മാ ചില ചോദ്യങ്ങൾ"
date: 2019-03-30T09:08:43
draft: false
categories: ["Society"]
tags: ['Ibiza']
author: "Beaumaris"
---

<div id="id_5c9e39c903b9e0560814363" class="text_exposed_root text_exposed">

<strong><a href="https://wordpress-972788-3403151.cloudwaysapps.com/brexit/231460/newwwwwwwww-24" rel="attachment wp-att-231508"><img class="alignleft size-full wp-image-231508" src="https://cdn.boolokam.com/articles/2019/03/NEWWWWWWWWW-23.jpg" alt="" width="784" height="410" /></a>ബ്രെക്സിറ്റ്‌:ചുമ്മാ ചില ചോദ്യങ്ങൾ. മാർട്ടിൻ ജോർജ് (<a id="js_3er" class="_hli" href="https://www.facebook.com/martingeorge23?__tn__=%2Cd%2AF%2AF-R&amp;eid=ARAA88JeKnlg6YK2_arO1LugsZqPXGeeU_0ODScT728O_IZDwgshEhHp5JL8i3JrJLhEu_v0SzzjinHg&amp;tn-str=%2AF" data-hovercard="/ajax/hovercard/user.php?id=1840796106&amp;extragetparams=%7B%22__tn__%22%3A%22%2Cd%2AF%2AF-R%22%2C%22eid%22%3A%22ARAA88JeKnlg6YK2_arO1LugsZqPXGeeU_0ODScT728O_IZDwgshEhHp5JL8i3JrJLhEu_v0SzzjinHg%22%2C%22tn-str%22%3A%22%2AF%22%7D" data-hovercard-prefer-more-content-show="1" aria-describedby="u_31_1" aria-owns="js_3eq">Martin George</a>)എഴുതുന്നു </strong>

“അല്ല , എംജി മാഷേ എങ്ങനെയാ, പുതിയ മതിൽ കെട്ടേണ്ടി വരുമോ? “

ഇപ്പോൾ മതിലുകളുടെ കാലമാണല്ലോ എനിക്കറിയാം ചോദിക്കുന്നത് യൂറോപ്പിലെ പുതിയ മതിലിനെ കുറിച്ച് ആണെന്ന്. അതെ യൂറോപ്പിൽ പുതിയ മതിൽ വേണമോ വേണ്ടയോ എന്നുള്ള ചോദ്യം യൂറോപ്പിനെയും പ്രത്യേകിച്ച് യൂറോപ്യൻ യൂണിയനിലെ ഇപ്പോൾ അംഗമായ യുകെയും ആകെ പിടിച്ചുലച്ചിരിക്കുന്നു.

“അല്ല മതിൽ വരുമോ, എവിടെയാണ് മതിൽ ?”

മതിൽ വരേണ്ടത് അയർലൻഡ് റിപ്പബ്ലിക്കിനും നോർത്തേൺ അയർലൻഡ് നും ഇടയിലാണ്. എന്താണ് 2016 ജൂൺ ഇരുപത്തിമൂന്നാം തീയതി സംഭവിച്ചത് എന്ന് അറിയാമല്ലോ. യുകെയിൽ ചരിത്രം കുറിക്കുന്ന ഹിതപരിശോധന (referendum) നടന്നു. യുകെ യൂറോപ്യൻ യൂണിയനിൽ തുടരണമോ വേണ്ടയോ എന്നുള്ളതായിരുന്നു ചോദ്യം. 2016 ജൂൺ 24 വെള്ളിയാഴ്ച ഉറക്കമുണർന്ന യുകെ യും യൂറോപ്പും ലോകം മുഴുവനും ശരിക്കും ഒന്നു ഞെട്ടി. യുകെയിലെ 52 ശതമാനം ജനങ്ങളും യുകെ യൂറോപ്യൻ യൂണിയനിൽ നിന്നും പിരിഞ്ഞ് സ്വതന്ത്രമായി നിൽക്കണമെന്ന് പറഞ്ഞു . അപ്പോൾ തീർച്ചയായും ഒരു പുതിയ മതിൽ വേണം. കാരണം അയർലൻഡ് റിപ്പബ്ലിക്ക് സ്വതന്ത്ര രാജ്യവും യൂറോപ്യൻ യൂണിയന്റെ ഭാഗവുമാണ്. നോർത്ത് അയർലണ്ട് യുകെയുടെ ഭാഗമാണ് . അതുകൊണ്ട് യൂറോപ്പിലെ അതിർത്തിയിൽ രണ്ടിനുമിടയിൽ ഒരു പുതിയ ചെറിയ മതിൽ/അതിർത്തി എങ്കിലും തീർച്ചയായും വേണം.

“അപ്പോൾ മാഷേ, ഈ യുകെ യാണോ ബ്രിട്ടൻ? “

അല്ല. വെയിൽസ്, ഇംഗ്ലണ്ട്, സ്കോട്ട്ലൻഡ് എന്നിവ രാജ്യങ്ങളാണ്. പലകാര്യങ്ങളിലും ഇവർക്ക് രാജ്യമെന്ന വ്യക്തിത്വമുണ്ട്. അതുകൊണ്ടാണല്ലോ ലോകകപ്പ് മത്സരത്തിൽ ഇവർ രാജ്യങ്ങളായി പങ്കെടുക്കുന്നത്. പക്ഷേ ഈ മൂന്നു രാജ്യങ്ങളുടെ കൂട്ടായ്മയാണ് ഗ്രേറ്റ് ബ്രിട്ടൺ.

“അപ്പോൾ യുകെ?”

ഇതാണ് നമ്മുടെ കക്ഷി യുകെ. ( United Kingdom) . യുകെ എന്ന് പറയുന്നത് ഗ്രേറ്റ് ബ്രിട്ടൺ നോർത്തേൺ അയർലൻഡ് കൂട്ടായ്മയാണ്. അപ്പോൾ നാലു രാജ്യങ്ങൾ . പക്ഷേ ഒരു പാര്ലമെന്റ് മാത്രമേ ഉള്ളൂ. UK പാര്ലമെന്റ് ഇംഗ്ലണ്ടിലാണ്. ലണ്ടനിൽ . ഇനി ചിത്രം നോക്കിയാൽ കാര്യങ്ങൾ കൂടുതൽ വ്യക്തമാകും എവിടെയാണ് മതിൽ വരുന്നതെന്നും എന്തുകൊണ്ടാണെന്നും.

“സംഗതി ആകെ പ്രശ്നമാണോ? “
സംഗതി ആകെ പ്രശ്നമാണ്. നാടൻ ഭാഷയിൽ പറഞ്ഞാൽ സംഗതി ആകെ കുളമായി. ഈ പ്രശ്നം വളരെ ചുരുക്കി പറയാം.

“അതിനു മുമ്പ് ഒന്നു ചോദിക്കട്ടെ, ആരാണ് ഈ ഹിതപരിശോധന പ്രഖ്യാപിച്ചത്?”

അത് അതിലും ചുരുക്കിപ്പറയാം 1993 നവംബർ ഒന്നാം തീയതിയാണ് യൂറോപ്യൻ യൂണിയൻ ഔദ്യോഗികമായി പ്രാബല്യത്തിൽ വരുന്നത്. ഇപ്പോൾ 28 രാജ്യങ്ങൾ ഇതിൽ അംഗങ്ങളായി ഉണ്ട്. രാജ്യങ്ങൾ എന്നുപറയുന്നത് അത്ര ശരിയല്ല മെമ്പർ സ്റ്റേറ്റ്സ് എന്നാണ് ഉദ്ദേശ്ശിച്ചത് . യുകെ ഒരു മെമ്പർ സ്റ്റേറ്റ് ആണ്. യൂറോപ്യൻ യൂണിയൻ ന് മുമ്പ് ECC (യൂറോപ്യൻ എക്കണോമിക് കമ്മ്യൂണിറ്റി) എന്ന ഒരു ഐക്യം ഉണ്ടായിരുന്നു. യുകെ ECC യിലും പിന്നീട് യൂറോപ്യൻ യൂണിയനിലും അംഗമായി. എവിടെയും ഉള്ളതുപോലെ പണ്ടുമുതലേ യുകെയിൽ രണ്ടഭിപ്രായം ഉണ്ടായിരുന്നു. പ്രതാപശാലിയായ UK , ECCയിലും ,പിന്നീട് EU ലും അംഗമാകണമോ എന്നുള്ളതായിരുന്നു ചർച്ചാവിഷയം. 1975 ൽ അന്നത്തെ ECC ൽ അംഗമാകണമോ എന്ന ഹിതപരിശോധനയിൽ 67% ജനങ്ങളും അംഗമായി തുടരണമെന്നാണ് അഭിപ്രായം രേഖപ്പെടുത്തിയത്. പിന്നീട് കാര്യങ്ങൾ വലിയ കുഴപ്പമില്ലാതെ മുന്നോട്ടു പോയി .എന്നാൽ 2013 ൽ കാര്യങ്ങൾ രാഷ്ട്രീയ നേതൃത്വങ്ങളുടെ കൈയിൽനിന്ന് വിട്ടുപോയി എന്നു തന്നെ പറയാം. അഭയാർത്ഥി പ്രശ്നങ്ങളും സാമ്പത്തിക പ്രശ്നങ്ങളും കൊടുമ്പിരികൊണ്ടിരുന്ന 2013 ൽ വീണ്ടും യുകെയുടെ EU അംഗത്വം ചർച്ചാവിഷയമായി. കൺസർവേറ്റീവ് പാർട്ടിയുടെ നേതാവ് ഡേവിഡ് കാമറൂൺ ആണ് രാജ്യം ഭരിക്കുന്നത്. ഡേവിഡ് കാമറൂൺന് യുകെ EU ൽ തുടരുന്നതിനായിരുന്നു താൽപര്യം. പക്ഷേ 2015ലെ ഇലക്ഷന് ജയിക്കുന്നതിന് വേണ്ടി, കക്ഷി ഒരു പ്രഖ്യാപനം നടത്തി. 2015 ൽ ഡേവിഡ് കാമറൂൺ (കൺസർവേറ്റീവ് പാർട്ടി) ഇലക്ഷൻ ജയിച്ചാൽ പുതിയ ഹിതപരിശോധന (referendum) നടത്താം എന്ന്. അവർ ഇലക്ഷനിൽ ജയിക്കുകയും ,അതിനെത്തുടർന്ന് 2016 ജൂൺ 23 ന് referendum നടത്തുവാൻ തീരുമാനിക്കുകയും ചെയ്തു. ഡേവിഡ് കാമറൂൺ ഉൾപ്പടെ പല പ്രമുഖരും പല രാജ്യങ്ങളും കരുതിയിരുന്നത് ഹിതപരിശോധനയിലൂടെ UK , EU ൽ തുടരുമെന്നാണ്. എന്തിനു പറയുന്നു ഇന്ന് Brexit നു വേണ്ടി ഓടിനടക്കുന്ന യുകെ പ്രധാനമന്ത്രി തെരേസ മേയും യുകെ EUൽ തുടരണമെന്ന അഭിപ്രായക്കാരിയായിരുന്നു. പിന്നീട് പക്ഷേ ജനങ്ങൾ (52%) യൂറോപ്യൻ യൂണിയനിൽ നിന്ന് പിരിയണമെന്ന് അഭിപ്രായം രേഖപ്പെടുത്തി.

“പിന്നീടാണ് സംഗതി പ്രശ്നമായത്?”

പിന്നീട് ഇത് ഒരു വിവാഹമോചനം പോലെയായി. പിരിയുവാൻ തീരുമാനിച്ച UK, എങ്ങനെ പിരിയും എന്നായി. ആദ്യം സംഭവിച്ചത് ഡേവിഡ് കാമറൂണിന്റെ രാജി ആയിരുന്നു. പിന്നീടാണ് പാർട്ടിയെയും രാജ്യത്തെയും നയിക്കാൻ തെരേസ മേ തെരഞ്ഞെടുക്കപ്പെടുന്നത്. യൂറോപ്യൻ യൂണിയനിൽ നിന്ന് പിരിയുന്നതിന് രണ്ടുവർഷം മുമ്പ് നോട്ടീസ് കൊടുക്കണം. ഇതിന് ആണ് ആർട്ടിക്കിൾ 50 നോട്ടീസ് ( Article 50) എന്നുപറയുന്നത്. തെരേസ മേ വളരെയൊന്നും ചർച്ചയും പദ്ധതികളും കൂടാതെ 2017 മാർച്ച് 29ന് ഈ നോട്ടീസ് യൂറോപ്യൻ യൂണിയന് കൊടുത്തു. അങ്ങനെ രണ്ടുവർഷത്തിനുശേഷം ഉള്ള 2019 മാർച്ച് 29ന് യുകെ യൂറോപ്യൻ യൂണിയനിൽ നിന്ന് പിരിയണം

“ പക്ഷേ എന്താണ് സംഗതി കുളമായി എന്ന് പറയുന്നത് ? “

രണ്ടുവർഷം ശ്രമിച്ചിട്ടും എങ്ങനെ പിരിയുമെന്ന കാര്യത്തിൽ യുകെയിൽ ഒരു തീരുമാനവും ആയിട്ടില്ല. ഒരു പദ്ധതി തെരേസ മേ യൂറോപ്യൻ യൂണിയനിൽ അവതരിപ്പിച്ച് അംഗീകാരം നേടിയിരുന്നു. അതിൻപ്രകാരം ചെറിയ ഒരു മതിൽ അല്ലെങ്കിൽ ഒരു പരിശോധന സംവിധാനം അയർലൻഡ് റിപ്പബ്ലിക്ക്-നോർത്തേൺ അയർലൻഡ് അതിർത്തിയിൽ ഉണ്ടാക്കുവാൻ തീരുമാനിച്ചിരുന്നു. ഇതിനെയാണ് “Backstop” എന്ന ഓമനപ്പേരിൽ വിളിക്കുന്നത്. പക്ഷേ ഈ തീരുമാനവും തെരേസ മേയ് യൂറോപ്യൻ യൂണിയനിൽ സമർപ്പിച്ച പദ്ധതിയും യുകെ പാർലമെൻറ് ബഹുഭൂരിപക്ഷത്തിന് പരാജയപ്പെടുത്തി. അതുകൊണ്ട് UK ഇപ്പോൾ വ്യക്തമായ ഒരു തീരുമാനം ഇല്ലാതെ നിൽക്കുകയാണ്. ഒരു തീരുമാനവും ഉണ്ടാകാതെ വന്നാൽ മാർച്ച് 29ന് UK, ഉടമ്പടികൾ ഇല്ലാതെ യൂറോപ്പിൽനിന്ന് പുറത്താകും . ഒരു ഉടമ്പടിയും കൂടാതെ. ഇത് യുകെയിൽ വളരെയേറെ പ്രശ്നങ്ങൾ സൃഷ്ടിക്കും എന്നുള്ളത് സത്യമാണ്. യൂറോപ്പിനും ഇത് ഒരു പ്രശ്നമാണ്. എല്ലാവർക്കും ബുദ്ധിമുട്ടുണ്ടാക്കും. പ്രധാനമായും പൗരന്മാരുടെ സഞ്ചാരസ്വാതന്ത്ര്യം നഷ്ടമാകും. പതിനായിരക്കണക്കിന് UK പൗരന്മാരാണ് യൂറോപ്പിലെ മറ്റുരാജ്യങ്ങളിൽ വസിക്കുന്നത്. അതുപോലെ യൂറോപ്യൻ യൂണിയൻ പൗരന്മാർ UK യിലും .
ഇതുകൂടാതെ UK സാമ്പത്തിക നിലയെ ഇത് സാരമായി ബാധിക്കും എന്നുള്ളതും. EU എന്ന വലിയ Singel Market ൽ നിന്ന് പുറത്താകും. പുതിയ കസ്റ്റംസ് പരിശോധന യുകെയിൽ വേണ്ടിവരും. ഉപ്പു മുതൽ കർപ്പൂരം വരെ ക്ഷാമം നേരിടുമെന്ന് ചിലർ പ്രവചിക്കുന്നു. പലരും ഭക്ഷണസാധനങ്ങളും മരുന്നുകളും വീടുകളിൽ സൂക്ഷിച്ചു തുടങ്ങി എന്ന് പറഞ്ഞു കേൾക്കുന്നു. പല ബാങ്കുകളും ലണ്ടനിൽനിന്ന് യൂറോപ്പിലെ മറ്റ് സിറ്റികളിലെക്ക് പ്രവർത്തനം മാറ്റി. ചില വിമാനക്കമ്പനികൾ, കാർ നിർമ്മാണ ഫാക്ടറികൾ തുടങ്ങിയവയും. ഇങ്ങിനെ പല കാരണങ്ങൾകൊണ്ടും പ്രധാനമായും UK ഒരു പ്രതിസന്ധിയെ നേരിടുകയാണ്.

“മതിൽ കെട്ടുവാൻ യുകെ തയ്യാറാകുമോ?”

ഒരു മതിൽ കെട്ടുന്നതിനോ ചെറിയതോതിലുള്ള പരിശോധനകൾക്ക് പോലുമോ നോർത്തേൻ അയർലണ്ടിൽ താല്പര്യമില്ല. വളരെക്കാലത്തെ യുദ്ധത്തിന് ശേഷമാണ് അയർലൻഡ് റിപ്പബ്ളിക് ഉം നോർത്തേൺ അയർലൻഡ് ഉം പ്രസിദ്ധമായ ഗുഡ് ഫ്രൈഡേ എഗ്രിമെൻറ് ( Good Friday Agreement) വഴി സമാധാനത്തിൽ എത്തിയത് . ഐക്യവും അയർലണ്ട് തനിമയും അവർ ആഗ്രഹിക്കുന്നു . ഇനി ഒരു വിഭജനം അംഗീകരിക്കാൻ കഴിയില്ല. ഇതാണ് Brexit പ്രശ്നങ്ങൾക്ക് എല്ലാമുള്ള മൂലകാരണം.

“ഇത് രാഷ്ട്രീയക്കാരുടെ പിഴവാണോ?”

അതെ എന്ന് പലരും പറയുന്നു . തിടുക്കത്തിലുള്ള ഹിതപരിശോധന പ്രഖ്യാപനം തന്നെ രാഷ്ട്രീയക്കാരുടെ പിഴവായിരുന്നു. ദൂഷ്യഫലങ്ങൾ ജനങ്ങളെ ശരിക്കും പറഞ്ഞു മനസിലാക്കാൻ കഴിഞ്ഞില്ല.. അതിനുശേഷം അധികാരമേറ്റെടുത്ത തെരേസ മേ പ്രഖ്യാപിച്ച ഇടക്കാല തെരഞ്ഞെടുപ്പ്, തുടർന്നുണ്ടായ ഭൂരിപക്ഷത്തിലെ കുറവ് ഒക്കെ ഒരു പിഴവ് തന്നെയായിരുന്നു. യൂറോപ്യൻ യൂണിയനിൽ സമർപ്പിച്ച ബ്രക്സിറ്റ് ഉടമ്പടി പാർലമെൻറിൽ ദയനീയം ആയിട്ടാണ് പരാജയപ്പെട്ടത്. ഇനി എങ്ങനെ ഒരു പുതിയ ഉടമ്പടി ഉണ്ടാക്കണമെന്ന് യുകെയിൽ എംപിമാർക്ക് ആർക്കും വ്യക്തമായ ഒരു ധാരണ ഇല്ല .

“ഇനി എന്താണ് സാധ്യത ?”

ഇനി മാർച്ച് 29 ന് കുറച്ചു ദിവസങ്ങൾ മാത്രമേ ഉള്ളൂ. ഇതിനിടയിൽ എന്തും സംഭവിക്കാം. ഒരു ഉടമ്പടി ഉണ്ടാക്കാം. യൂറോപ്പ്യൻ യൂണിയനിൽ ഇല്ലാത്ത നോർവെ, സ്വിറ്റ്സർലൻഡ് തുടങ്ങിയ രാജ്യങ്ങൾ ചെയ്തതുപോലെ. പക്ഷേ ഇപ്പോൾ ചില എംപി മാർ പുതിയ പാർട്ടി ഉണ്ടാക്കുന്നു. തെരേസ മേ രാജിവെക്കാൻ ഒരു സാധ്യതയുണ്ട്.. രാജിവെച്ചാൽ പുതിയ ഇലക്ഷൻ വന്നേക്കാം. മറ്റൊരു സാധ്യത Brexit ദിവസം 2019 മാർച്ച് 29ന് എന്നതിന് പകരം കുറച്ചു നാളത്തേക്ക് മാറ്റി വെക്കാം. പുതിയ ഹിതപരിശോധന വേണമെന്ന് വാദിക്കുന്നവർ വളരെയധികമാണ്. രണ്ടാമത് ഒരു ഹിതപരിശോധന വഴി Brexit ഒഴിവായി പോകുന്നതിനും സാധ്യതയുണ്ട്. ഈ സങ്കീർണമായ പ്രശ്നങ്ങൾ എങ്ങിനെ പരിഹരിക്കപ്പെടുമെന്ന് കാത്തിരുന്നു കാണാം. ഓരോ ദിവസവും നമുക്ക് നോക്കാം എന്തൊക്കെയാണ് പുതിയ സംഭവവികാസങ്ങൾ എന്ന് . 2019 മാർച്ച് 29 അടുത്തുവരുന്നു. അതൊരു വെള്ളിയാഴ്ചയാണ്.

</div>
<div id="fbPhotoSnowliftCTMButton"></div>
<div id="fbPhotoSnowliftProductMiniListHscroll" class="fbCommerceProductMiniListHscroll"></div>
<div id="fbPhotoSnowliftProductTags" class="fbPhotoProductTags"></div>
<div id="fbPhotoSnowliftChainingPhotoHScroll"></div>


![ബ്രെക്സിറ്റ്‌:ചുമ്മാ ചില ചോദ്യങ്ങൾ](https://cdn.boolokam.com/articles/2019/03/NEWWWWWWWWW-23.jpg)**[](https://wordpress-972788-3403151.cloudwaysapps.com/brexit/231460/newwwwwwwww-24)ബ്രെക്സിറ്റ്‌:ചുമ്മാ ചില ചോദ്യങ്ങൾ. മാർട്ടിൻ ജോർജ് ([Martin George](https://www.facebook.com/martingeorge23?__tn__=%2Cd%2AF%2AF-R&eid=ARAA88JeKnlg6YK2_arO1LugsZqPXGeeU_0ODScT728O_IZDwgshEhHp5JL8i3JrJLhEu_v0SzzjinHg&tn-str=%2AF))എഴുതുന്നു ** “അല്ല , എംജി മാഷേ എങ്ങനെയാ, പുതിയ മതിൽ കെട്ടേണ്ടി വരുമോ? “ ഇപ്പോൾ മതിലുകളുടെ കാലമാണല്ലോ എനിക്കറിയാം ചോദിക്കുന്നത് യൂറോപ്പിലെ പുതിയ മതിലിനെ കുറിച്ച് ആണെന്ന്. അതെ യൂറോപ്പിൽ പുതിയ മതിൽ വേണമോ വേണ്ടയോ എന്നുള്ള ചോദ്യം യൂറോപ്പിനെയും പ്രത്യേകിച്ച് യൂറോപ്യൻ യൂണിയനിലെ ഇപ്പോൾ അംഗമായ യുകെയും ആകെ പിടിച്ചുലച്ചിരിക്കുന്നു. “അല്ല മതിൽ വരുമോ, എവിടെയാണ് മതിൽ ?” മതിൽ വരേണ്ടത് അയർലൻഡ് റിപ്പബ്ലിക്കിനും നോർത്തേൺ അയർലൻഡ് നും ഇടയിലാണ്. എന്താണ് 2016 ജൂൺ ഇരുപത്തിമൂന്നാം തീയതി സംഭവിച്ചത് എന്ന് അറിയാമല്ലോ. യുകെയിൽ ചരിത്രം കുറിക്കുന്ന ഹിതപരിശോധന (referendum) നടന്നു. യുകെ യൂറോപ്യൻ യൂണിയനിൽ തുടരണമോ വേണ്ടയോ എന്നുള്ളതായിരുന്നു ചോദ്യം. 2016 ജൂൺ 24 വെള്ളിയാഴ്ച ഉറക്കമുണർന്ന യുകെ യും യൂറോപ്പും ലോകം മുഴുവനും ശരിക്കും ഒന്നു ഞെട്ടി. യുകെയിലെ 52 ശതമാനം ജനങ്ങളും യുകെ യൂറോപ്യൻ യൂണിയനിൽ നിന്നും പിരിഞ്ഞ് സ്വതന്ത്രമായി നിൽക്കണമെന്ന് പറഞ്ഞു . അപ്പോൾ തീർച്ചയായും ഒരു പുതിയ മതിൽ വേണം. കാരണം അയർലൻഡ് റിപ്പബ്ലിക്ക് സ്വതന്ത്ര രാജ്യവും യൂറോപ്യൻ യൂണിയന്റെ ഭാഗവുമാണ്. നോർത്ത് അയർലണ്ട് യുകെയുടെ ഭാഗമാണ് . അതുകൊണ്ട് യൂറോപ്പിലെ അതിർത്തിയിൽ രണ്ടിനുമിടയിൽ ഒരു പുതിയ ചെറിയ മതിൽ/അതിർത്തി എങ്കിലും തീർച്ചയായും വേണം. “അപ്പോൾ മാഷേ, ഈ യുകെ യാണോ ബ്രിട്ടൻ? “ അല്ല. വെയിൽസ്, ഇംഗ്ലണ്ട്, സ്കോട്ട്ലൻഡ് എന്നിവ രാജ്യങ്ങളാണ്. പലകാര്യങ്ങളിലും ഇവർക്ക് രാജ്യമെന്ന വ്യക്തിത്വമുണ്ട്. അതുകൊണ്ടാണല്ലോ ലോകകപ്പ് മത്സരത്തിൽ ഇവർ രാജ്യങ്ങളായി പങ്കെടുക്കുന്നത്. പക്ഷേ ഈ മൂന്നു രാജ്യങ്ങളുടെ കൂട്ടായ്മയാണ് ഗ്രേറ്റ് ബ്രിട്ടൺ. “അപ്പോൾ യുകെ?” ഇതാണ് നമ്മുടെ കക്ഷി യുകെ. ( United Kingdom) . യുകെ എന്ന് പറയുന്നത് ഗ്രേറ്റ് ബ്രിട്ടൺ നോർത്തേൺ അയർലൻഡ് കൂട്ടായ്മയാണ്. അപ്പോൾ നാലു രാജ്യങ്ങൾ . പക്ഷേ ഒരു പാര്ലമെന്റ് മാത്രമേ ഉള്ളൂ. UK പാര്ലമെന്റ് ഇംഗ്ലണ്ടിലാണ്. ലണ്ടനിൽ . ഇനി ചിത്രം നോക്കിയാൽ കാര്യങ്ങൾ കൂടുതൽ വ്യക്തമാകും എവിടെയാണ് മതിൽ വരുന്നതെന്നും എന്തുകൊണ്ടാണെന്നും. “സംഗതി ആകെ പ്രശ്നമാണോ? “ സംഗതി ആകെ പ്രശ്നമാണ്. നാടൻ ഭാഷയിൽ പറഞ്ഞാൽ സംഗതി ആകെ കുളമായി. ഈ പ്രശ്നം വളരെ ചുരുക്കി പറയാം. “അതിനു മുമ്പ് ഒന്നു ചോദിക്കട്ടെ, ആരാണ് ഈ ഹിതപരിശോധന പ്രഖ്യാപിച്ചത്?” അത് അതിലും ചുരുക്കിപ്പറയാം 1993 നവംബർ ഒന്നാം തീയതിയാണ് യൂറോപ്യൻ യൂണിയൻ ഔദ്യോഗികമായി പ്രാബല്യത്തിൽ വരുന്നത്. ഇപ്പോൾ 28 രാജ്യങ്ങൾ ഇതിൽ അംഗങ്ങളായി ഉണ്ട്. രാജ്യങ്ങൾ എന്നുപറയുന്നത് അത്ര ശരിയല്ല മെമ്പർ സ്റ്റേറ്റ്സ് എന്നാണ് ഉദ്ദേശ്ശിച്ചത് . യുകെ ഒരു മെമ്പർ സ്റ്റേറ്റ് ആണ്. യൂറോപ്യൻ യൂണിയൻ ന് മുമ്പ് ECC (യൂറോപ്യൻ എക്കണോമിക് കമ്മ്യൂണിറ്റി) എന്ന ഒരു ഐക്യം ഉണ്ടായിരുന്നു. യുകെ ECC യിലും പിന്നീട് യൂറോപ്യൻ യൂണിയനിലും അംഗമായി. എവിടെയും ഉള്ളതുപോലെ പണ്ടുമുതലേ യുകെയിൽ രണ്ടഭിപ്രായം ഉണ്ടായിരുന്നു. പ്രതാപശാലിയായ UK , ECCയിലും ,പിന്നീട് EU ലും അംഗമാകണമോ എന്നുള്ളതായിരുന്നു ചർച്ചാവിഷയം. 1975 ൽ അന്നത്തെ ECC ൽ അംഗമാകണമോ എന്ന ഹിതപരിശോധനയിൽ 67% ജനങ്ങളും അംഗമായി തുടരണമെന്നാണ് അഭിപ്രായം രേഖപ്പെടുത്തിയത്. പിന്നീട് കാര്യങ്ങൾ വലിയ കുഴപ്പമില്ലാതെ മുന്നോട്ടു പോയി .എന്നാൽ 2013 ൽ കാര്യങ്ങൾ രാഷ്ട്രീയ നേതൃത്വങ്ങളുടെ കൈയിൽനിന്ന് വിട്ടുപോയി എന്നു തന്നെ പറയാം. അഭയാർത്ഥി പ്രശ്നങ്ങളും സാമ്പത്തിക പ്രശ്നങ്ങളും കൊടുമ്പിരികൊണ്ടിരുന്ന 2013 ൽ വീണ്ടും യുകെയുടെ EU അംഗത്വം ചർച്ചാവിഷയമായി. കൺസർവേറ്റീവ് പാർട്ടിയുടെ നേതാവ് ഡേവിഡ് കാമറൂൺ ആണ് രാജ്യം ഭരിക്കുന്നത്. ഡേവിഡ് കാമറൂൺന് യുകെ EU ൽ തുടരുന്നതിനായിരുന്നു താൽപര്യം. പക്ഷേ 2015ലെ ഇലക്ഷന് ജയിക്കുന്നതിന് വേണ്ടി, കക്ഷി ഒരു പ്രഖ്യാപനം നടത്തി. 2015 ൽ ഡേവിഡ് കാമറൂൺ (കൺസർവേറ്റീവ് പാർട്ടി) ഇലക്ഷൻ ജയിച്ചാൽ പുതിയ ഹിതപരിശോധന (referendum) നടത്താം എന്ന്. അവർ ഇലക്ഷനിൽ ജയിക്കുകയും ,അതിനെത്തുടർന്ന് 2016 ജൂൺ 23 ന് referendum നടത്തുവാൻ തീരുമാനിക്കുകയും ചെയ്തു. ഡേവിഡ് കാമറൂൺ ഉൾപ്പടെ പല പ്രമുഖരും പല രാജ്യങ്ങളും കരുതിയിരുന്നത് ഹിതപരിശോധനയിലൂടെ UK , EU ൽ തുടരുമെന്നാണ്. എന്തിനു പറയുന്നു ഇന്ന് Brexit നു വേണ്ടി ഓടിനടക്കുന്ന യുകെ പ്രധാനമന്ത്രി തെരേസ മേയും യുകെ EUൽ തുടരണമെന്ന അഭിപ്രായക്കാരിയായിരുന്നു. പിന്നീട് പക്ഷേ ജനങ്ങൾ (52%) യൂറോപ്യൻ യൂണിയനിൽ നിന്ന് പിരിയണമെന്ന് അഭിപ്രായം രേഖപ്പെടുത്തി. “പിന്നീടാണ് സംഗതി പ്രശ്നമായത്?” പിന്നീട് ഇത് ഒരു വിവാഹമോചനം പോലെയായി. പിരിയുവാൻ തീരുമാനിച്ച UK, എങ്ങനെ പിരിയും എന്നായി. ആദ്യം സംഭവിച്ചത് ഡേവിഡ് കാമറൂണിന്റെ രാജി ആയിരുന്നു. പിന്നീടാണ് പാർട്ടിയെയും രാജ്യത്തെയും നയിക്കാൻ തെരേസ മേ തെരഞ്ഞെടുക്കപ്പെടുന്നത്. യൂറോപ്യൻ യൂണിയനിൽ നിന്ന് പിരിയുന്നതിന് രണ്ടുവർഷം മുമ്പ് നോട്ടീസ് കൊടുക്കണം. ഇതിന് ആണ് ആർട്ടിക്കിൾ 50 നോട്ടീസ് ( Article 50) എന്നുപറയുന്നത്. തെരേസ മേ വളരെയൊന്നും ചർച്ചയും പദ്ധതികളും കൂടാതെ 2017 മാർച്ച് 29ന് ഈ നോട്ടീസ് യൂറോപ്യൻ യൂണിയന് കൊടുത്തു. അങ്ങനെ രണ്ടുവർഷത്തിനുശേഷം ഉള്ള 2019 മാർച്ച് 29ന് യുകെ യൂറോപ്യൻ യൂണിയനിൽ നിന്ന് പിരിയണം “ പക്ഷേ എന്താണ് സംഗതി കുളമായി എന്ന് പറയുന്നത് ? “ രണ്ടുവർഷം ശ്രമിച്ചിട്ടും എങ്ങനെ പിരിയുമെന്ന കാര്യത്തിൽ യുകെയിൽ ഒരു തീരുമാനവും ആയിട്ടില്ല. ഒരു പദ്ധതി തെരേസ മേ യൂറോപ്യൻ യൂണിയനിൽ അവതരിപ്പിച്ച് അംഗീകാരം നേടിയിരുന്നു. അതിൻപ്രകാരം ചെറിയ ഒരു മതിൽ അല്ലെങ്കിൽ ഒരു പരിശോധന സംവിധാനം അയർലൻഡ് റിപ്പബ്ലിക്ക്-നോർത്തേൺ അയർലൻഡ് അതിർത്തിയിൽ ഉണ്ടാക്കുവാൻ തീരുമാനിച്ചിരുന്നു. ഇതിനെയാണ് “Backstop” എന്ന ഓമനപ്പേരിൽ വിളിക്കുന്നത്. പക്ഷേ ഈ തീരുമാനവും തെരേസ മേയ് യൂറോപ്യൻ യൂണിയനിൽ സമർപ്പിച്ച പദ്ധതിയും യുകെ പാർലമെൻറ് ബഹുഭൂരിപക്ഷത്തിന് പരാജയപ്പെടുത്തി. അതുകൊണ്ട് UK ഇപ്പോൾ വ്യക്തമായ ഒരു തീരുമാനം ഇല്ലാതെ നിൽക്കുകയാണ്. ഒരു തീരുമാനവും ഉണ്ടാകാതെ വന്നാൽ മാർച്ച് 29ന് UK, ഉടമ്പടികൾ ഇല്ലാതെ യൂറോപ്പിൽനിന്ന് പുറത്താകും . ഒരു ഉടമ്പടിയും കൂടാതെ. ഇത് യുകെയിൽ വളരെയേറെ പ്രശ്നങ്ങൾ സൃഷ്ടിക്കും എന്നുള്ളത് സത്യമാണ്. യൂറോപ്പിനും ഇത് ഒരു പ്രശ്നമാണ്. എല്ലാവർക്കും ബുദ്ധിമുട്ടുണ്ടാക്കും. പ്രധാനമായും പൗരന്മാരുടെ സഞ്ചാരസ്വാതന്ത്ര്യം നഷ്ടമാകും. പതിനായിരക്കണക്കിന് UK പൗരന്മാരാണ് യൂറോപ്പിലെ മറ്റുരാജ്യങ്ങളിൽ വസിക്കുന്നത്. അതുപോലെ യൂറോപ്യൻ യൂണിയൻ പൗരന്മാർ UK യിലും . ഇതുകൂടാതെ UK സാമ്പത്തിക നിലയെ ഇത് സാരമായി ബാധിക്കും എന്നുള്ളതും. EU എന്ന വലിയ Singel Market ൽ നിന്ന് പുറത്താകും. പുതിയ കസ്റ്റംസ് പരിശോധന യുകെയിൽ വേണ്ടിവരും. ഉപ്പു മുതൽ കർപ്പൂരം വരെ ക്ഷാമം നേരിടുമെന്ന് ചിലർ പ്രവചിക്കുന്നു. പലരും ഭക്ഷണസാധനങ്ങളും മരുന്നുകളും വീടുകളിൽ സൂക്ഷിച്ചു തുടങ്ങി എന്ന് പറഞ്ഞു കേൾക്കുന്നു. പല ബാങ്കുകളും ലണ്ടനിൽനിന്ന് യൂറോപ്പിലെ മറ്റ് സിറ്റികളിലെക്ക് പ്രവർത്തനം മാറ്റി. ചില വിമാനക്കമ്പനികൾ, കാർ നിർമ്മാണ ഫാക്ടറികൾ തുടങ്ങിയവയും. ഇങ്ങിനെ പല കാരണങ്ങൾകൊണ്ടും പ്രധാനമായും UK ഒരു പ്രതിസന്ധിയെ നേരിടുകയാണ്. “മതിൽ കെട്ടുവാൻ യുകെ തയ്യാറാകുമോ?” ഒരു മതിൽ കെട്ടുന്നതിനോ ചെറിയതോതിലുള്ള പരിശോധനകൾക്ക് പോലുമോ നോർത്തേൻ അയർലണ്ടിൽ താല്പര്യമില്ല. വളരെക്കാലത്തെ യുദ്ധത്തിന് ശേഷമാണ് അയർലൻഡ് റിപ്പബ്ളിക് ഉം നോർത്തേൺ അയർലൻഡ് ഉം പ്രസിദ്ധമായ ഗുഡ് ഫ്രൈഡേ എഗ്രിമെൻറ് ( Good Friday Agreement) വഴി സമാധാനത്തിൽ എത്തിയത് . ഐക്യവും അയർലണ്ട് തനിമയും അവർ ആഗ്രഹിക്കുന്നു . ഇനി ഒരു വിഭജനം അംഗീകരിക്കാൻ കഴിയില്ല. ഇതാണ് Brexit പ്രശ്നങ്ങൾക്ക് എല്ലാമുള്ള മൂലകാരണം. “ഇത് രാഷ്ട്രീയക്കാരുടെ പിഴവാണോ?” അതെ എന്ന് പലരും പറയുന്നു . തിടുക്കത്തിലുള്ള ഹിതപരിശോധന പ്രഖ്യാപനം തന്നെ രാഷ്ട്രീയക്കാരുടെ പിഴവായിരുന്നു. ദൂഷ്യഫലങ്ങൾ ജനങ്ങളെ ശരിക്കും പറഞ്ഞു മനസിലാക്കാൻ കഴിഞ്ഞില്ല.. അതിനുശേഷം അധികാരമേറ്റെടുത്ത തെരേസ മേ പ്രഖ്യാപിച്ച ഇടക്കാല തെരഞ്ഞെടുപ്പ്, തുടർന്നുണ്ടായ ഭൂരിപക്ഷത്തിലെ കുറവ് ഒക്കെ ഒരു പിഴവ് തന്നെയായിരുന്നു. യൂറോപ്യൻ യൂണിയനിൽ സമർപ്പിച്ച ബ്രക്സിറ്റ് ഉടമ്പടി പാർലമെൻറിൽ ദയനീയം ആയിട്ടാണ് പരാജയപ്പെട്ടത്. ഇനി എങ്ങനെ ഒരു പുതിയ ഉടമ്പടി ഉണ്ടാക്കണമെന്ന് യുകെയിൽ എംപിമാർക്ക് ആർക്കും വ്യക്തമായ ഒരു ധാരണ ഇല്ല . “ഇനി എന്താണ് സാധ്യത ?” ഇനി മാർച്ച് 29 ന് കുറച്ചു ദിവസങ്ങൾ മാത്രമേ ഉള്ളൂ. ഇതിനിടയിൽ എന്തും സംഭവിക്കാം. ഒരു ഉടമ്പടി ഉണ്ടാക്കാം. യൂറോപ്പ്യൻ യൂണിയനിൽ ഇല്ലാത്ത നോർവെ, സ്വിറ്റ്സർലൻഡ് തുടങ്ങിയ രാജ്യങ്ങൾ ചെയ്തതുപോലെ. പക്ഷേ ഇപ്പോൾ ചില എംപി മാർ പുതിയ പാർട്ടി ഉണ്ടാക്കുന്നു. തെരേസ മേ രാജിവെക്കാൻ ഒരു സാധ്യതയുണ്ട്.. രാജിവെച്ചാൽ പുതിയ ഇലക്ഷൻ വന്നേക്കാം. മറ്റൊരു സാധ്യത Brexit ദിവസം 2019 മാർച്ച് 29ന് എന്നതിന് പകരം കുറച്ചു നാളത്തേക്ക് മാറ്റി വെക്കാം. പുതിയ ഹിതപരിശോധന വേണമെന്ന് വാദിക്കുന്നവർ വളരെയധികമാണ്. രണ്ടാമത് ഒരു ഹിതപരിശോധന വഴി Brexit ഒഴിവായി പോകുന്നതിനും സാധ്യതയുണ്ട്. ഈ സങ്കീർണമായ പ്രശ്നങ്ങൾ എങ്ങിനെ പരിഹരിക്കപ്പെടുമെന്ന് കാത്തിരുന്നു കാണാം. ഓരോ ദിവസവും നമുക്ക് നോക്കാം എന്തൊക്കെയാണ് പുതിയ സംഭവവികാസങ്ങൾ എന്ന് . 2019 മാർച്ച് 29 അടുത്തുവരുന്നു. അതൊരു വെള്ളിയാഴ്ചയാണ്. 
