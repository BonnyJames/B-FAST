---
title: "ന്യൂഹൊറൈസണ്‍സ് - നമുക്കായി കാത്തുവച്ചിരിക്കുന്നത് എന്തെല്ലാമാണെന്ന് അറിയാന്‍ കാത്തിരിക്കുകയേ നിര്‍വാഹമുള്ളൂ"
date: 2022-09-17T12:50:30
draft: false
categories: ["Society"]
tags: ['Basheer Pengattiri', 'new horizon spacecraft']
author: "Beaumaris"
---

<strong>ന്യൂഹൊറൈസണ്‍സ്</strong>

<strong>Basheer Pengattiri</strong>

എഴുപത് കോടി ഡോളര്‍ ചെലവ് ചെയ്തു നാസ നിര്‍മിച്ച ഒരു ഗ്രഹാന്തര ബഹിരാകാശ പേടകമാണ് ന്യൂ ഹൊറൈസൺസ്. ഇപ്പോൾ ഈ പേടകം ഭൂമിയിൽ നിന്ന് ഏകദേശം 7.5 ബില്യൺ കി.മീ അകലെയാണ്. ഇത്രയും ദൂരം എത്തുന്ന മനുഷ്യ നിര്‍മിതമായ അഞ്ചാമത്തെ വസ്തുവുമാണ് ഈ ബഹിരാകാശ യാനം. ഇതിന് മുമ്പ് ഈ ദൂരം കടന്ന് പോയിട്ടുള്ളത് പയനീയർ‍, വോയജർ പേടകങ്ങൾ മാത്രമാണ്. ഭൂമിയിൽ നിന്നും വളരെ അകലെയാണെങ്കിലും ന്യൂ ഹൊറൈസണ്‍സ് പേടകം ഇപ്പോഴും പ്രവർത്തിക്കുകയും കിയ്പ്പര്‍ ബെൽറ്റിലൂടെ മണിക്കൂറിൽ 53,000 കി.മീ വേഗതയിൽ സഞ്ചരിച്ചുകൊണ്ടിരിക്കുകയും ചെയ്യുന്നു.

<img class="wp-image-351070 aligncenter" src="https://cdn.boolokam.com/articles/2022/09/w22-1-1.webp" alt="" width="855" height="577" />സൂര്യനില്‍നിന്ന് ശരാശരി 590 കോടി കി. മീറ്റര്‍ അകലെയുള്ള പ്ലൂട്ടോയെക്കുറിച്ച് ഹബ്ബിള്‍ ടെലസ്കോപ്പിനും വിശദാംശങ്ങള്‍ കണ്ടുപിടിക്കാന്‍ കഴിഞ്ഞില്ല. മുമ്പ് അയച്ച പയനീയർ‍, വോയജര്‍ പേടകങ്ങളുടെ സഞ്ചാര പഥമാകട്ടെ പ്ലൂട്ടോയില്‍ നിന്നും അകലെയുമായിരുന്നു. അങ്ങനെ വിശദമായ പഠനങ്ങളൊന്നും നടത്താന്‍ കഴിയാതിരുന്ന പ്ലൂട്ടോയെക്കുറിച്ചും കിയ്പ്പര്‍ ബെല്‍റ്റിലുള്ള മറ്റ് കുള്ളന്‍ ഗ്രഹങ്ങളെക്കുറിച്ചും പഠിക്കാനായാണ് നാസ ന്യൂഹൊറൈസണ്‍സ് പേടകത്തെ ബഹിരാകാശത്തക്കയച്ചത്. ഭൂമിയിൽ നിന്ന് വിക്ഷേപിച്ചതിൽ ഏറ്റവും വേഗതയേറിയ മനുഷ്യനിർമിത വസ്തുവായിരുന്നു ന്യൂഹൊറൈസണ്‍സ്. 2006 ജനുവരി 19ന് യു എസിലെ കേപ് കനാവര്‍ ബഹിരാകാശ കേന്ദ്രത്തില്‍ നിന്ന് വിക്ഷേപിക്കുമ്പോൾ സെക്കന്‍ഡില്‍ 16.26 കിലോമീറ്ററായിരുന്നു പേടകത്തിന്റെ സഞ്ചാര വേഗം. ഇതൊരു റെക്കോഡ് വേഗതയായിരുന്നു. ശക്തിയേറിയ അറ്റ്ലസ്-5 റോക്കറ്റും, സെന്റോര്‍ രണ്ടാംഘട്ടവും മറ്റൊരു ശക്തിയേറിയ മൂന്നാംഘട്ടവും ഉപയോഗിച്ചാണ് ന്യൂ ഹൊറൈസണ്‍സ് ഭൗമ-സൗര ഭ്രമണപഥങ്ങളില്‍നിന്ന് പലായനം ചെയ്തത്.

പിന്നീട് 2007ല്‍ വ്യാഴത്തിന്റെ ഗുരുത്വാകര്‍ഷണമുപയോഗിച്ച് വേഗം കൂട്ടുകയും യാത്രാദിശ മാറ്റി ഏറ്റവും ദൂരം കുറഞ്ഞ പഥത്തിലേക്ക് പ്രവേശിക്കുകയും ചെയ്തു. അങ്ങനെ ചരിത്രത്തില്‍ ആദ്യമായി ഒരു മനുഷ്യ നിര്‍മിത പേടകം പ്ലൂട്ടോയുടെ അരികിലെത്തി. ഒന്പതര വർഷത്തെ യാത്രയെ തുടർന്ന് 2015 ജൂലായ് 14-ന്
പ്ലൂട്ടോയുടെ 12500 കിലോമീറ്റര്‍ അടുത്തുകൂടി പേടകം കടന്നുപോയി. സൂര്യനില്‍നിന്ന് ഭൂമിയിലേക്കുള്ള ദൂരത്തിന്റെ 32 ഇരട്ടി ദൂരം യാത്രചെയ്താണ് ന്യൂ ഹൊറൈസണ്‍സ് പ്ലൂട്ടോയിലെത്തിയത്. ഇത്രയും ദൂരം ഒരു ജെറ്റ് വിമാനത്തില്‍ യാത്ര ചെയ്യുന്നു എന്ന് കരുതുക; നമ്മൾ പ്ലൂട്ടോയിലെത്താന്‍ 700 വര്‍ഷമെടുക്കും.
ന്യൂ ഹൊറൈസണ്‍സ് എന്ന ബഹിരാകാശ പേടകം ഭൂമിയിൽ നിന്നും പ്ലൂട്ടോയിലേക്ക് യാത്രതിരിക്കുമ്പോള്‍, സൗരയൂഥത്തിലെ അവസാന ഗ്രഹമായ പ്ലൂട്ടോയിലേക്കുള്ള ആദ്യപേടകം എന്നായിരുന്നു അതിന്റെ വിശേഷണം. എന്നാല്‍ പേടകം പുറപ്പെട്ട് ഏതാനും മാസം കഴിയുമ്പോഴേക്കും, 2006 ആഗസ്റ്റ് 24 ന് അന്താരാഷ്ട്ര ജ്യോതിശാസ്ത്രസമിതി വിവിധ കാരണങ്ങളാല്‍ പ്ലൂട്ടോയുടെ ഗ്രഹപദവി റദ്ദുചെയ്യുകയായിരുന്നു.(കാരണങ്ങൾ- ഈ മലയാളം വീഡിയോ കാണൂ-

[embed]https://youtu.be/W09QMXfShIA[/embed]

)
അങ്ങനെ ഒരു കുള്ളൻ ഗ്രഹം സന്ദർശിക്കുന്ന ആദ്യത്തെ ബഹിരാകാശ വാഹനമായി ന്യൂഹൊറൈസണ്‍സ്. വിക്ഷേപിച്ച ശേഷം ഈ പതിനാറ് വർഷങ്ങൾക്കുള്ളിൽ ന്യൂഹൊറൈസണ്‍സ് പേടകം സൗരയൂഥത്തിലെ വസ്തുക്കളുടെ ആയിരക്കണക്കിന് ചിത്രങ്ങൾ പകർത്തി ഭൂമിയിലേക്കയച്ചു. അത്ഭുതകരമായ പല സൗരയൂഥക്കാഴ്ച്ചകളും ഇതിന്റെ ദൃഷ്ടിയിൽ പതിഞ്ഞു. വ്യാഴത്തിലൂടെ സഞ്ചരിച്ചു - ഉപഗ്രഹമായ അയോയിലെ പൊട്ടിത്തെറിക്കുന്ന അഗ്നിപർവ്വതങ്ങളിലെ കാഴ്ചകൾ പകർത്തി.പ്ലൂട്ടോയുടെ ഉപരിതലത്തില്‍ രണ്ട് വലിയ ഐസ് മലനിരകള്‍ ഉണ്ടെന്നും, സമതല പ്രദേശങ്ങള്‍ ഉല്‍ക്കാഗര്‍ത്തങ്ങളില്ലാത്തവയാണെന്നും കണ്ടുപിടിച്ചു.

കേവലം 1,212 കി.മീ വ്യാസമുള്ള പ്ലൂട്ടോണിയൻ ഉപഗ്രഹമായ ഷാരോണിന്റെഅതിശയകരമായ വർണ്ണ ചിത്രം പകർത്താൻ ന്യൂ ഹൊറൈസൺസ് അതിന്റെ മൾട്ടിസ്പെക്ട്രൽ വിസിബിൾ ഇമേജിംഗ് ക്യാമറ ഉപയോഗിച്ചു. ഈ ചിത്രം എടുക്കുമ്പോൾ ഷാരോണിൽ നിന്ന് 74,176 കിലോമീറ്റർ അകലെയായിരുന്നു ഹൊറൈസൺസ്. ഷാരോണില്‍ ഒരു വലിയ കൊടുമുടിയും അതിന് ചുറ്റം ആഴത്തിലുള്ള കിടങ്ങുകളും ഉണ്ടെന്നും ഇത് കണ്ടെത്തിയിട്ടുണ്ട്. പ്ലൂട്ടോയുടെ അഞ്ച് ഉപഗ്രഹങ്ങളെയും കണ്ടെത്തി ന്യൂഹൊറൈസണ്‍. പിന്നിട് മിഷൻ ശാസ്ത്രജ്ഞർ ന്യൂ ഹൊറൈസൺസിന് സന്ദർശിക്കാൻ മറ്റൊരു ലക്ഷ്യം കണ്ടെത്തി- അരോക്കോത്ത്. 2019 ജനുവരി 1-ന് ഹൊറൈസൺസ് സന്ദർശിച്ച ഈ ട്രാൻസ്-നെപ്‌റ്റൂണിയൻ കൈപ്പർ ബെൽറ്റ് ഒബ്‌ജക്റ്റ് ഒരു വിസ്മയ കാഴ്ചയായി മാറി. കാരണം , അതിന് സ്‌നോമാൻ പോലെയുള്ള ഒരു രൂപമാണുണ്ടായിരുന്നത്. ഒരു ബഹിരാകാശ പേടകം ഇതുവരെ സന്ദർശിച്ചിട്ടുള്ളതിൽ വച്ച് ഏറ്റവും ദൂരെയുള്ള വസ്തുവാണ് അരോക്കോത്ത്.

ഏഴ് ശാസ്ത്രീയ ഉപകരണങ്ങളാണ് ന്യൂഹൊറൈസണിലുള്ളത് - മൂന്ന് പ്രകാശിക ഉപകരണങ്ങള്‍ ( Optical instruments ), രണ്ട് പ്ലാസ്മാ ഉപകരണങ്ങള്‍, ഒരു ഡസ്റ്റ് സെന്‍സര്‍, ഒരു റേഡിയോ മീറ്റര്‍ എന്നിങ്ങനെ. റേഡിയോ ആക്ടീവ് മൂലകമായ പ്ലൂട്ടോണിയം-238 ഉപയോഗിച്ച് പ്രവര്‍ത്തിക്കുന്ന ഒരു റേഡിയോ ഐസോടോപ്പ് തെര്‍മോ ഇലക്ട്രിക് ജനറേറ്ററാണ് പേടകത്തിന്റെ പ്രവർത്തനങ്ങൾക്കാവശ്യമായ ഊര്‍ജം പകരുന്നത്. ന്യൂ ഹൊറൈസണിൽ 16 ത്രസ്റ്ററുകളാണുള്ളത്. ന്യൂഹൊറൈസണിന്റെ ദൗത്യം അവസാനിക്കുന്നില്ല. കിയ്പ്പര്‍ ബെല്‍റ്റില്‍ ലക്ഷകണക്കിന് കുള്ളന്‍ഗ്രഹങ്ങള്‍ക്കിടയിലൂടെ അത് അതിന്റെ ദീര്‍ഘപ്രയാണം തുടരുകയാണ്.. ഒടുവില്‍ നക്ഷാത്രാന്തര മാധ്യമത്തിന്റെ അനന്തയിലേക്കൂളിയിട്ട് അത് നീങ്ങും. അതിനിടെ നമുക്കായി കാത്തുവച്ചിരിക്കുന്നത് എന്തെല്ലാമാണെന്ന് അറിയാന്‍ കാത്തിരിക്കുകയേ നിര്‍വാഹമുള്ളൂ.


![ന്യൂഹൊറൈസണ്‍സ് - നമുക്കായി കാത്തുവച്ചിരിക്കുന്നത് എന്തെല്ലാമാണെന്ന് അറിയാന്‍ കാത്തിരിക്കുകയേ നിര്‍വാഹമുള്ളൂ](https://cdn.boolokam.com/articles/2022/09/w22-1-1.webp)**ന്യൂഹൊറൈസണ്‍സ്** **Basheer Pengattiri** എഴുപത് കോടി ഡോളര്‍ ചെലവ് ചെയ്തു നാസ നിര്‍മിച്ച ഒരു ഗ്രഹാന്തര ബഹിരാകാശ പേടകമാണ് ന്യൂ ഹൊറൈസൺസ്. ഇപ്പോൾ ഈ പേടകം ഭൂമിയിൽ നിന്ന് ഏകദേശം 7.5 ബില്യൺ കി.മീ അകലെയാണ്. ഇത്രയും ദൂരം എത്തുന്ന മനുഷ്യ നിര്‍മിതമായ അഞ്ചാമത്തെ വസ്തുവുമാണ് ഈ ബഹിരാകാശ യാനം. ഇതിന് മുമ്പ് ഈ ദൂരം കടന്ന് പോയിട്ടുള്ളത് പയനീയർ‍, വോയജർ പേടകങ്ങൾ മാത്രമാണ്. ഭൂമിയിൽ നിന്നും വളരെ അകലെയാണെങ്കിലും ന്യൂ ഹൊറൈസണ്‍സ് പേടകം ഇപ്പോഴും പ്രവർത്തിക്കുകയും കിയ്പ്പര്‍ ബെൽറ്റിലൂടെ മണിക്കൂറിൽ 53,000 കി.മീ വേഗതയിൽ സഞ്ചരിച്ചുകൊണ്ടിരിക്കുകയും ചെയ്യുന്നു. സൂര്യനില്‍നിന്ന് ശരാശരി 590 കോടി കി. മീറ്റര്‍ അകലെയുള്ള പ്ലൂട്ടോയെക്കുറിച്ച് ഹബ്ബിള്‍ ടെലസ്കോപ്പിനും വിശദാംശങ്ങള്‍ കണ്ടുപിടിക്കാന്‍ കഴിഞ്ഞില്ല. മുമ്പ് അയച്ച പയനീയർ‍, വോയജര്‍ പേടകങ്ങളുടെ സഞ്ചാര പഥമാകട്ടെ പ്ലൂട്ടോയില്‍ നിന്നും അകലെയുമായിരുന്നു. അങ്ങനെ വിശദമായ പഠനങ്ങളൊന്നും നടത്താന്‍ കഴിയാതിരുന്ന പ്ലൂട്ടോയെക്കുറിച്ചും കിയ്പ്പര്‍ ബെല്‍റ്റിലുള്ള മറ്റ് കുള്ളന്‍ ഗ്രഹങ്ങളെക്കുറിച്ചും പഠിക്കാനായാണ് നാസ ന്യൂഹൊറൈസണ്‍സ് പേടകത്തെ ബഹിരാകാശത്തക്കയച്ചത്. ഭൂമിയിൽ നിന്ന് വിക്ഷേപിച്ചതിൽ ഏറ്റവും വേഗതയേറിയ മനുഷ്യനിർമിത വസ്തുവായിരുന്നു ന്യൂഹൊറൈസണ്‍സ്. 2006 ജനുവരി 19ന് യു എസിലെ കേപ് കനാവര്‍ ബഹിരാകാശ കേന്ദ്രത്തില്‍ നിന്ന് വിക്ഷേപിക്കുമ്പോൾ സെക്കന്‍ഡില്‍ 16.26 കിലോമീറ്ററായിരുന്നു പേടകത്തിന്റെ സഞ്ചാര വേഗം. ഇതൊരു റെക്കോഡ് വേഗതയായിരുന്നു. ശക്തിയേറിയ അറ്റ്ലസ്-5 റോക്കറ്റും, സെന്റോര്‍ രണ്ടാംഘട്ടവും മറ്റൊരു ശക്തിയേറിയ മൂന്നാംഘട്ടവും ഉപയോഗിച്ചാണ് ന്യൂ ഹൊറൈസണ്‍സ് ഭൗമ-സൗര ഭ്രമണപഥങ്ങളില്‍നിന്ന് പലായനം ചെയ്തത്. പിന്നീട് 2007ല്‍ വ്യാഴത്തിന്റെ ഗുരുത്വാകര്‍ഷണമുപയോഗിച്ച് വേഗം കൂട്ടുകയും യാത്രാദിശ മാറ്റി ഏറ്റവും ദൂരം കുറഞ്ഞ പഥത്തിലേക്ക് പ്രവേശിക്കുകയും ചെയ്തു. അങ്ങനെ ചരിത്രത്തില്‍ ആദ്യമായി ഒരു മനുഷ്യ നിര്‍മിത പേടകം പ്ലൂട്ടോയുടെ അരികിലെത്തി. ഒന്പതര വർഷത്തെ യാത്രയെ തുടർന്ന് 2015 ജൂലായ് 14-ന് പ്ലൂട്ടോയുടെ 12500 കിലോമീറ്റര്‍ അടുത്തുകൂടി പേടകം കടന്നുപോയി. സൂര്യനില്‍നിന്ന് ഭൂമിയിലേക്കുള്ള ദൂരത്തിന്റെ 32 ഇരട്ടി ദൂരം യാത്രചെയ്താണ് ന്യൂ ഹൊറൈസണ്‍സ് പ്ലൂട്ടോയിലെത്തിയത്. ഇത്രയും ദൂരം ഒരു ജെറ്റ് വിമാനത്തില്‍ യാത്ര ചെയ്യുന്നു എന്ന് കരുതുക; നമ്മൾ പ്ലൂട്ടോയിലെത്താന്‍ 700 വര്‍ഷമെടുക്കും. ന്യൂ ഹൊറൈസണ്‍സ് എന്ന ബഹിരാകാശ പേടകം ഭൂമിയിൽ നിന്നും പ്ലൂട്ടോയിലേക്ക് യാത്രതിരിക്കുമ്പോള്‍, സൗരയൂഥത്തിലെ അവസാന ഗ്രഹമായ പ്ലൂട്ടോയിലേക്കുള്ള ആദ്യപേടകം എന്നായിരുന്നു അതിന്റെ വിശേഷണം. എന്നാല്‍ പേടകം പുറപ്പെട്ട് ഏതാനും മാസം കഴിയുമ്പോഴേക്കും, 2006 ആഗസ്റ്റ് 24 ന് അന്താരാഷ്ട്ര ജ്യോതിശാസ്ത്രസമിതി വിവിധ കാരണങ്ങളാല്‍ പ്ലൂട്ടോയുടെ ഗ്രഹപദവി റദ്ദുചെയ്യുകയായിരുന്നു.(കാരണങ്ങൾ- ഈ മലയാളം വീഡിയോ കാണൂ- [embed]https://youtu.be/W09QMXfShIA[/embed] ) അങ്ങനെ ഒരു കുള്ളൻ ഗ്രഹം സന്ദർശിക്കുന്ന ആദ്യത്തെ ബഹിരാകാശ വാഹനമായി ന്യൂഹൊറൈസണ്‍സ്. വിക്ഷേപിച്ച ശേഷം ഈ പതിനാറ് വർഷങ്ങൾക്കുള്ളിൽ ന്യൂഹൊറൈസണ്‍സ് പേടകം സൗരയൂഥത്തിലെ വസ്തുക്കളുടെ ആയിരക്കണക്കിന് ചിത്രങ്ങൾ പകർത്തി ഭൂമിയിലേക്കയച്ചു. അത്ഭുതകരമായ പല സൗരയൂഥക്കാഴ്ച്ചകളും ഇതിന്റെ ദൃഷ്ടിയിൽ പതിഞ്ഞു. വ്യാഴത്തിലൂടെ സഞ്ചരിച്ചു - ഉപഗ്രഹമായ അയോയിലെ പൊട്ടിത്തെറിക്കുന്ന അഗ്നിപർവ്വതങ്ങളിലെ കാഴ്ചകൾ പകർത്തി.പ്ലൂട്ടോയുടെ ഉപരിതലത്തില്‍ രണ്ട് വലിയ ഐസ് മലനിരകള്‍ ഉണ്ടെന്നും, സമതല പ്രദേശങ്ങള്‍ ഉല്‍ക്കാഗര്‍ത്തങ്ങളില്ലാത്തവയാണെന്നും കണ്ടുപിടിച്ചു. കേവലം 1,212 കി.മീ വ്യാസമുള്ള പ്ലൂട്ടോണിയൻ ഉപഗ്രഹമായ ഷാരോണിന്റെഅതിശയകരമായ വർണ്ണ ചിത്രം പകർത്താൻ ന്യൂ ഹൊറൈസൺസ് അതിന്റെ മൾട്ടിസ്പെക്ട്രൽ വിസിബിൾ ഇമേജിംഗ് ക്യാമറ ഉപയോഗിച്ചു. ഈ ചിത്രം എടുക്കുമ്പോൾ ഷാരോണിൽ നിന്ന് 74,176 കിലോമീറ്റർ അകലെയായിരുന്നു ഹൊറൈസൺസ്. ഷാരോണില്‍ ഒരു വലിയ കൊടുമുടിയും അതിന് ചുറ്റം ആഴത്തിലുള്ള കിടങ്ങുകളും ഉണ്ടെന്നും ഇത് കണ്ടെത്തിയിട്ടുണ്ട്. പ്ലൂട്ടോയുടെ അഞ്ച് ഉപഗ്രഹങ്ങളെയും കണ്ടെത്തി ന്യൂഹൊറൈസണ്‍. പിന്നിട് മിഷൻ ശാസ്ത്രജ്ഞർ ന്യൂ ഹൊറൈസൺസിന് സന്ദർശിക്കാൻ മറ്റൊരു ലക്ഷ്യം കണ്ടെത്തി- അരോക്കോത്ത്. 2019 ജനുവരി 1-ന് ഹൊറൈസൺസ് സന്ദർശിച്ച ഈ ട്രാൻസ്-നെപ്‌റ്റൂണിയൻ കൈപ്പർ ബെൽറ്റ് ഒബ്‌ജക്റ്റ് ഒരു വിസ്മയ കാഴ്ചയായി മാറി. കാരണം , അതിന് സ്‌നോമാൻ പോലെയുള്ള ഒരു രൂപമാണുണ്ടായിരുന്നത്. ഒരു ബഹിരാകാശ പേടകം ഇതുവരെ സന്ദർശിച്ചിട്ടുള്ളതിൽ വച്ച് ഏറ്റവും ദൂരെയുള്ള വസ്തുവാണ് അരോക്കോത്ത്. ഏഴ് ശാസ്ത്രീയ ഉപകരണങ്ങളാണ് ന്യൂഹൊറൈസണിലുള്ളത് - മൂന്ന് പ്രകാശിക ഉപകരണങ്ങള്‍ ( Optical instruments ), രണ്ട് പ്ലാസ്മാ ഉപകരണങ്ങള്‍, ഒരു ഡസ്റ്റ് സെന്‍സര്‍, ഒരു റേഡിയോ മീറ്റര്‍ എന്നിങ്ങനെ. റേഡിയോ ആക്ടീവ് മൂലകമായ പ്ലൂട്ടോണിയം-238 ഉപയോഗിച്ച് പ്രവര്‍ത്തിക്കുന്ന ഒരു റേഡിയോ ഐസോടോപ്പ് തെര്‍മോ ഇലക്ട്രിക് ജനറേറ്ററാണ് പേടകത്തിന്റെ പ്രവർത്തനങ്ങൾക്കാവശ്യമായ ഊര്‍ജം പകരുന്നത്. ന്യൂ ഹൊറൈസണിൽ 16 ത്രസ്റ്ററുകളാണുള്ളത്. ന്യൂഹൊറൈസണിന്റെ ദൗത്യം അവസാനിക്കുന്നില്ല. കിയ്പ്പര്‍ ബെല്‍റ്റില്‍ ലക്ഷകണക്കിന് കുള്ളന്‍ഗ്രഹങ്ങള്‍ക്കിടയിലൂടെ അത് അതിന്റെ ദീര്‍ഘപ്രയാണം തുടരുകയാണ്.. ഒടുവില്‍ നക്ഷാത്രാന്തര മാധ്യമത്തിന്റെ അനന്തയിലേക്കൂളിയിട്ട് അത് നീങ്ങും. അതിനിടെ നമുക്കായി കാത്തുവച്ചിരിക്കുന്നത് എന്തെല്ലാമാണെന്ന് അറിയാന്‍ കാത്തിരിക്കുകയേ നിര്‍വാഹമുള്ളൂ.
