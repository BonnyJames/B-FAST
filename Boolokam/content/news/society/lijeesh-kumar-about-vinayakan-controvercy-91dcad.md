---
title: "കേരളത്തിന്റെ ഇരുപത്തഞ്ചിരട്ടി വലിപ്പമുള്ള തക്ലാമക്കാൻ മരുഭൂമിയിൽ റോഡ് നിലനിർത്താൻ ചൈന ചെയുന്ന പണി"
date: 2022-06-17T14:03:48
draft: false
categories: ["Society"]
tags: ['china', 'Featured', 'taklamakan desert road', 'Vinaya Raj V R']
author: "Beaumaris"
---

<strong>വിനയരാജ് വീ ആർ</strong>

കേരളത്തിന്റെ ഇരുപത്തഞ്ചിരട്ടി വലിപ്പമുണ്ട് ചൈനയിലെ തക്ലാമക്കാൻ മരുഭൂമി ഉൾക്കൊള്ളുന്ന ടാരിം ബേയ്സിന്. തക്ലാമക്കാൻ എന്നതിന് തിരിച്ചുവരാൻ സാധ്യമല്ലാത്ത ഇടം എന്നൊരു അർത്ഥം പോലുമുണ്ട്. ചൈന ഈ മരുഭൂമി മധ്യത്തിൽക്കൂടി ടാരിം ബെയ്സിന്റെ വടക്കും തെക്കുമുള്ള രണ്ടുനഗരങ്ങളെ ബന്ധിപ്പിച്ചുകൊണ്ട് ഒരു ഹൈവേ ഉണ്ടാക്കിയിട്ടുണ്ട്. 550 -ലേറെ കിലോമീറ്റർ നീളമുള്ള ഈ ഹൈവേ കടന്നുപോകുന്നത് ആൾപ്പാർപ്പില്ലാത്ത, ഇരുപതുമീറ്ററോളം മീറ്റർ ഉയരമുള്ള, കാറ്റടിച്ചാൽ രൂപം മാറുകയും ഹൈവേയെത്തന്നെ പലപ്പോഴും മൂടിക്കളയുന്ന മണൽക്കുനകൾ ഉള്ള സ്ഥലങ്ങളിൽക്കൂടിയാണ്. ഇങ്ങനെ തുടരെ മണൽ വന്നുവീണ് റോഡുകൾ മൂടിപ്പോകാതിരിക്കാൻ റോഡിനു രണ്ടുവശങ്ങളിലും പലനിരകളിലായി ചെടികളും മരങ്ങളും വച്ചുപിടിപ്പിച്ചിട്ടുണ്ട്.

&amp;nbsp;

<img class="wp-image-339752 aligncenter" src="https://cdn.boolokam.com/articles/2022/06/ggg.jpg" alt="" width="843" height="474" />

ഇവയുടെ വേരുകൾ മണലിനെ പറക്കാതെ പിടിച്ചുനിർത്തും. ചെടികൾ നനയ്ക്കാനായി നൂറുമീറ്ററോളം അടിയിൽ ഭൂഗർഭത്തിൽ നിന്നും ജലം പമ്പുചെയ്തെടുക്കാനും നനയ്ക്കാനും 108 കിണറുകൾ ആണ് ഉണ്ടാക്കിയിരിക്കുന്നത്. ഈ ആവശ്യത്തിനുള്ള പമ്പുകൾ എല്ലാം സൗരോർജ്ജത്തിലാണ് പ്രവർത്തിക്കുന്നത്. 24000 കിലോമീറ്റർ ആണ് ജലസേചനത്തിനുള്ള ഈ പൈപ്പുകളുടെ ആകെ നീളം. നൂറുകണക്കിനു ജീവനക്കാരെ നാലുകിലോമീറ്റർ ഇടവിട്ട് ഇതിന്റെ പരിപാലനത്തിനായി നിയമിച്ചിട്ടുണ്ട്. ഇവരുടെ ഊർജ്ജ ആവശ്യങ്ങളും സൗരോർജ്ജം ഉപയോഗിച്ചാണ് നിവർത്തിക്കുന്നത്.

&amp;nbsp;

<img class="size-full wp-image-339753 aligncenter" src="https://cdn.boolokam.com/articles/2022/06/hhhhhh.jpg" alt="" width="800" height="533" />

1993 ൽ പണിതുടങ്ങി 1995 ആയപ്പോഴേക്കും റോഡിന്റെ പണി പൂർത്തിയായിരുന്നു. എന്നാൽ തുടർച്ചയായി മണൽ വന്നുമൂടി റോഡ് കാണാൻ പോലും പറ്റാതായിക്കൊണ്ടിരുന്നു. 1999 -ൽ ഒരു പൈലറ്റ് പ്രൊജക്ടായി ആറര കിലോമീറ്റർ ദൂരത്തിൽ ഏതെല്ലാം ചെടികൾ നട്ടുവളർത്തിയാൽ അവ മണൽ റോഡിനെ മൂടിക്കളയുന്നതിനെ തടയാം എന്നതെപ്പറ്റി പഠനങ്ങൾ നടത്തി. 2001 ൽ ഈ പരിപാടി 30 കിലോമീറ്റർ നീളത്തിലേക്ക് നീട്ടി. ഇന്ന് ഈ റോഡിന്റെ 80 ശതമാനം നീളത്തിലും വശങ്ങളിലേക്ക് 75 മീറ്ററോളം വീതിയിൽ മരത്തിന്റെ മതിൽ ഒരുങ്ങിക്കഴിഞ്ഞു.

[embed]https://youtu.be/fwx7OAEzqxQ[/embed]

83 സ്പീഷിസുകളിലുള്ള ചെടികൾ ആണ് ഇതിനായി ഉപയോഗിച്ചിരിക്കുന്നത്. തക്ലാമക്കാൻ മരുഭൂമിക്കടിയിൽ വലിയ പെട്രോളിയം ശേഖരമുണ്ട്, അതിന്റെ പൈപ്പുലൈൻ കടന്നുപോകുന്നതും മണ്ണിനടിയിൽക്കൂടിയാണ്. ഇത് സർവ്വീസ് ചെയ്യാനാണ് പ്രധാനമായും ഇത്രയേറെ കാശ് ചെലവിട്ട് ഈ റോഡ് ഉണ്ടാക്കിയത്. ഈ റോഡ് ഇന്ന് മരുഭൂമിയെ ചുറ്റിക്കറങ്ങിയുള്ള യാത്രയെ ഒഴിവാക്കി എളുപ്പത്തിൽ രണ്ടുനഗരങ്ങൾ തമ്മിൽ സഞ്ചാരങ്ങൾക്ക് ഉപയോഗിക്കുന്നു. പാതയുടെ പകുതിയിൽ പെട്രോൾ പമ്പും ഏതാനും ഹോട്ടലുകളും പ്രവർത്തിക്കുന്നുണ്ട്.

[embed]https://youtu.be/KuylRKAK1Tc[/embed]


![കേരളത്തിന്റെ ഇരുപത്തഞ്ചിരട്ടി വലിപ്പമുള്ള തക്ലാമക്കാൻ മരുഭൂമിയിൽ റോഡ് നിലനിർത്താൻ ചൈന ചെയുന്ന പണി](https://cdn.boolokam.com/articles/2022/06/ggg.jpg)**വിനയരാജ് വീ ആർ** കേരളത്തിന്റെ ഇരുപത്തഞ്ചിരട്ടി വലിപ്പമുണ്ട് ചൈനയിലെ തക്ലാമക്കാൻ മരുഭൂമി ഉൾക്കൊള്ളുന്ന ടാരിം ബേയ്സിന്. തക്ലാമക്കാൻ എന്നതിന് തിരിച്ചുവരാൻ സാധ്യമല്ലാത്ത ഇടം എന്നൊരു അർത്ഥം പോലുമുണ്ട്. ചൈന ഈ മരുഭൂമി മധ്യത്തിൽക്കൂടി ടാരിം ബെയ്സിന്റെ വടക്കും തെക്കുമുള്ള രണ്ടുനഗരങ്ങളെ ബന്ധിപ്പിച്ചുകൊണ്ട് ഒരു ഹൈവേ ഉണ്ടാക്കിയിട്ടുണ്ട്. 550 -ലേറെ കിലോമീറ്റർ നീളമുള്ള ഈ ഹൈവേ കടന്നുപോകുന്നത് ആൾപ്പാർപ്പില്ലാത്ത, ഇരുപതുമീറ്ററോളം മീറ്റർ ഉയരമുള്ള, കാറ്റടിച്ചാൽ രൂപം മാറുകയും ഹൈവേയെത്തന്നെ പലപ്പോഴും മൂടിക്കളയുന്ന മണൽക്കുനകൾ ഉള്ള സ്ഥലങ്ങളിൽക്കൂടിയാണ്. ഇങ്ങനെ തുടരെ മണൽ വന്നുവീണ് റോഡുകൾ മൂടിപ്പോകാതിരിക്കാൻ റോഡിനു രണ്ടുവശങ്ങളിലും പലനിരകളിലായി ചെടികളും മരങ്ങളും വച്ചുപിടിപ്പിച്ചിട്ടുണ്ട്. &nbsp; ഇവയുടെ വേരുകൾ മണലിനെ പറക്കാതെ പിടിച്ചുനിർത്തും. ചെടികൾ നനയ്ക്കാനായി നൂറുമീറ്ററോളം അടിയിൽ ഭൂഗർഭത്തിൽ നിന്നും ജലം പമ്പുചെയ്തെടുക്കാനും നനയ്ക്കാനും 108 കിണറുകൾ ആണ് ഉണ്ടാക്കിയിരിക്കുന്നത്. ഈ ആവശ്യത്തിനുള്ള പമ്പുകൾ എല്ലാം സൗരോർജ്ജത്തിലാണ് പ്രവർത്തിക്കുന്നത്. 24000 കിലോമീറ്റർ ആണ് ജലസേചനത്തിനുള്ള ഈ പൈപ്പുകളുടെ ആകെ നീളം. നൂറുകണക്കിനു ജീവനക്കാരെ നാലുകിലോമീറ്റർ ഇടവിട്ട് ഇതിന്റെ പരിപാലനത്തിനായി നിയമിച്ചിട്ടുണ്ട്. ഇവരുടെ ഊർജ്ജ ആവശ്യങ്ങളും സൗരോർജ്ജം ഉപയോഗിച്ചാണ് നിവർത്തിക്കുന്നത്. &nbsp; ![](https://cdn.boolokam.com/articles/2022/06/hhhhhh.jpg) 1993 ൽ പണിതുടങ്ങി 1995 ആയപ്പോഴേക്കും റോഡിന്റെ പണി പൂർത്തിയായിരുന്നു. എന്നാൽ തുടർച്ചയായി മണൽ വന്നുമൂടി റോഡ് കാണാൻ പോലും പറ്റാതായിക്കൊണ്ടിരുന്നു. 1999 -ൽ ഒരു പൈലറ്റ് പ്രൊജക്ടായി ആറര കിലോമീറ്റർ ദൂരത്തിൽ ഏതെല്ലാം ചെടികൾ നട്ടുവളർത്തിയാൽ അവ മണൽ റോഡിനെ മൂടിക്കളയുന്നതിനെ തടയാം എന്നതെപ്പറ്റി പഠനങ്ങൾ നടത്തി. 2001 ൽ ഈ പരിപാടി 30 കിലോമീറ്റർ നീളത്തിലേക്ക് നീട്ടി. ഇന്ന് ഈ റോഡിന്റെ 80 ശതമാനം നീളത്തിലും വശങ്ങളിലേക്ക് 75 മീറ്ററോളം വീതിയിൽ മരത്തിന്റെ മതിൽ ഒരുങ്ങിക്കഴിഞ്ഞു. [embed]https://youtu.be/fwx7OAEzqxQ[/embed] 83 സ്പീഷിസുകളിലുള്ള ചെടികൾ ആണ് ഇതിനായി ഉപയോഗിച്ചിരിക്കുന്നത്. തക്ലാമക്കാൻ മരുഭൂമിക്കടിയിൽ വലിയ പെട്രോളിയം ശേഖരമുണ്ട്, അതിന്റെ പൈപ്പുലൈൻ കടന്നുപോകുന്നതും മണ്ണിനടിയിൽക്കൂടിയാണ്. ഇത് സർവ്വീസ് ചെയ്യാനാണ് പ്രധാനമായും ഇത്രയേറെ കാശ് ചെലവിട്ട് ഈ റോഡ് ഉണ്ടാക്കിയത്. ഈ റോഡ് ഇന്ന് മരുഭൂമിയെ ചുറ്റിക്കറങ്ങിയുള്ള യാത്രയെ ഒഴിവാക്കി എളുപ്പത്തിൽ രണ്ടുനഗരങ്ങൾ തമ്മിൽ സഞ്ചാരങ്ങൾക്ക് ഉപയോഗിക്കുന്നു. പാതയുടെ പകുതിയിൽ പെട്രോൾ പമ്പും ഏതാനും ഹോട്ടലുകളും പ്രവർത്തിക്കുന്നുണ്ട്. [embed]https://youtu.be/KuylRKAK1Tc[/embed]
