---
title: "തിരുവനന്തപുരത്തെ സിനിമാസ്വാദകർ ഇതെങ്ങനെ സഹിക്കും ?"
date: 2021-06-23T15:42:20
draft: false
categories: ["Society"]
tags: ['Aaron Judge', 'Bency Mohan', 'dhanya remya theatre trivandrum']
author: "Beaumaris"
---

<strong>Bency Mohan</strong>

അഞ്ചു വയസ്സായിരുന്നു അന്ന് പ്രായം. ഒരു ദിവസം അച്ഛനും അമ്മയ്ക്കും അനിയനും അമ്മയുടെ സഹോദരിമാരും അവരുടെ കുടുംബവും ഒക്കെ കൂടെ വലിയൊരു സംഘമായി ഞങ്ങൾ പുറപ്പെട്ടു. എങ്ങോട്ടാണ് എന്ന് ചോദിച്ചപ്പോൾ "സിനിമ കാണാൻ" എന്നായിരുന്നു മറുപടി."സിനിമ" എന്നാൽ സംഗതി എന്താണെന്നു മനസ്സിലായില്ലെങ്കിലും, എല്ലാരുമൊത്തു യാത്ര പോകുന്നതിന്റെ ത്രില്ല് ഉണ്ടായിരുന്നു.
(ടെലിവിഷൻ പോലും ഇല്ലാതിരുന്ന കാലമാണ്)അങ്ങനെ വഞ്ചിയൂരിൽ നിന്നും നടന്ന് നടന്ന് ആയുർവേദകോളേജിന്റെ അടുത്തുള്ള ആ കെട്ടിടത്തിൽ എത്തി. തിരുവനന്തപുരം ധന്യ രമ്യ തീയറ്റർ .

<img src="https://www.mathrubhumi.com/polopoly_fs/1.5707853.1622344919!/image/image.jpg_gen/derivatives/landscape_894_577/image.jpg" alt="ആ സ്ക്രീനുകൾ മാഞ്ഞു; ഇനി ഓര്‍മകൾ കഥപറയും | dhanya remya trivandrum  destroyed during lock down closes thiruvananthapuram Malayalam Movies" />അച്ഛൻ പോയി ടിക്കറ്റ് എടുത്തുകൊണ്ടു വന്നു. മൂന്നു വയസ്സിനു താഴെ ഉള്ള അനിയന് ടിക്കറ്റ് എടുക്കേണ്ടി വന്നില്ല. ധന്യയിലാണോ രമ്യയിലാണോ കയറിയത് എന്ന് ഓർമ്മ ഇല്ല. ആ ഹാൾ നിറയെ ആളുകൾ ഉണ്ടായിരുന്നു.പെട്ടെന്ന് ഹാൾ ഇരുട്ടിലായി. സ്ക്രീനിൽ വെളിച്ചം തെളിഞ്ഞു. അതിൽ നമസ്ക്കാരം എന്നും സ്വാഗതം എന്നുമൊക്കെ എഴുതിക്കാണിച്ചത് കണ്ടപ്പോൾ അത്ഭുതം തോന്നി.അത് തുടക്കമായിരുന്നു.ന്യൂസ് റീലും പരസ്യങ്ങളും പ്രദർശിപ്പിച്ചു കൊണ്ടിരുന്നപ്പോൾ വാ പൊളിച്ചു സ്ക്രീനിൽ കണ്ണ് നട്ടിരുന്നു. പുതിയൊരു ലോകത്ത് എത്തിയത് പോലെ.

അങ്ങനെ ഒടുവിൽ ജീവിതത്തിൽ ആദ്യമായി വെള്ളിത്തിരയിൽ നിറഞ്ഞ സിനിമയുടെ മായികപ്രപഞ്ചത്തിൽ ഞാനെത്തി.കുറെ മനുഷ്യർ.. അവരുടെ വികാരങ്ങൾ .. ചിരിയും, ദേഷ്യവും, കരച്ചിലും, സന്തോഷവും, വിഷമങ്ങളും ഒക്കെയുള്ള ജീവിതം ഒരു കഥയായി മുന്നിൽ ..സ്ക്രീനിലെ കണ്ട മനുഷ്യരുടെ വികാരങ്ങൾക്കനുസരിച്ചു പ്രതികരിയ്ക്കുന്ന കാഴ്ചക്കാർ...
"അതാണ് മമ്മൂട്ടി, അതാണ് റഹ്മാൻ, അതാണ് ശോഭന" എന്നിങ്ങനെ സ്ക്രീനിൽ ഉള്ള ചിലരെ ചൂണ്ടിക്കാട്ടി അമ്മ പറഞ്ഞത് ഓർമ്മയുണ്ട്.

അന്നത്തെ കുഞ്ഞുപ്രായത്തിൽ സിനിമയുടെ കഥ ഒന്നും മനസ്സിലായില്ല.. വയസ്സായ ഒരു അമ്മ "ഉണ്ണി ഉണ്ണി" എന്ന് കരയുന്നതും, ബോംബ് പൊട്ടിത്തെറിയ്ക്കുന്നതും അടക്കമുള്ള ചില ദൃശ്യങ്ങളെ ഓർമ്മകളിൽ അവശേഷിച്ചുള്ളൂ.പക്ഷെ അവിസ്മരണീയമായ, ഏറെ ത്രില്ലടിപ്പിച്ച ഒരു അനുഭവമായിരുന്നു അത്. കുറെ സമയത്തേക്ക് മറ്റൊരു ജീവിതത്തിലേയ്ക്ക് എത്തപ്പെട്ട അനുഭവമായിരുന്നു ആദ്യ സിനിമ കാഴ്ച..

<img src="https://images.newindianexpress.com/uploads/user/imagelibrary/2021/6/2/w900X450/Dhanya-Remya.jpg" alt="Iconic theatres to get a facelift- The New Indian Express" />ആദ്യദർശനത്തിലെ ആ അനുഭവം എന്നെ വശീകരിച്ചു കീഴ്പ്പെടുത്തി എന്ന് തന്നെ പറയാം. സിനിമ എന്നത് ജീവിതത്തിന്റെ സ്വപ്നവും, പാഷനും, അവിഭാജ്യഘടകവുമായത് അന്ന് മുതൽ തന്നെയാണെന്ന് പറയാം.
(പ്രശസ്ത കഥാകൃത്ത് തിക്കോടിയന്റെ കഥയെ ആസ്പദമാക്കി മലയാളത്തിന്റെ പ്രിയ സംവിധായകൻ ഭരതൻ സംവിധാനം ചെയ്ത "ഇത്തിരി പൂവേ ചുവന്ന പൂവേ" എന്ന സിനിമയായിരുന്നു അത് എന്ന് പിന്നീട് മനസ്സിലായി)
അതേ വർഷം തന്നെ, ധന്യയിൽ മറ്റൊരു സിനിമയും കാണാൻ കുടുംബസമേതം പോകാൻ കഴിഞ്ഞു. ഇന്ത്യയിലെ ആദ്യ ത്രീഡി ചിത്രമായ "മൈ ഡിയർ കുട്ടിച്ചാത്തൻ" !

സ്ക്രീനിൽ നിന്നും മുഖത്തേയ്ക്ക് നീട്ടുന്ന ഐസ്ക്രീം നുണയാൻ നാക്ക് നീട്ടിയും, തീ തുപ്പുമ്പോൾ പേടിച്ചു മുഖം തിരിച്ചും, ഞങ്ങൾ കുട്ടികളെല്ലാം ആ സിനിമ മനസ്സ് നിറഞ്ഞു ആസ്വദിച്ചു.(വലിയ തരംഗം സൃഷ്ടിച്ച ആ സിനിമ ഒരു വർഷത്തോളം ഈ തീയറ്ററിൽ ഓടി.)അന്നത്തെക്കാലത്ത് സാമ്പത്തികശേഷി കുറവായ ഒരു സാധാരണക്കാരനെ സംബന്ധിച്ച് കുടുംബസമേതം പോയി സിനിമ എന്നത് ഒരു ആഡംബരം പോലെയായിരുന്നു. ഓണമോ, ക്രിസ്തുമസ്സോ, വിഷുവോ, സ്ക്കൂൾ അവധിക്കാലത്തോ ഒക്കെയേ ഒരു സിനിമയ്ക്ക് പോകാൻ പറ്റൂ.

സ്ഥിരമായി സിനിമയ്ക്ക് പോകാൻ പറ്റുന്ന പണക്കാരായ പിള്ളേർ സ്ക്കൂളിൽ വന്ന് അവർ കണ്ട സിനിമകളുടെ കഥ പറയും. ഈച്ച പറ്റും പോലെ അവർക്ക് ചുറ്റും കഥ കേൾക്കാൻ പിള്ളേർ കൂടും.ഞാൻ ഏറ്റവും കൂടുതൽ സിനിമ കണ്ടിട്ടുള്ളത് ധന്യ രമ്യ തീയറ്ററുകളിൽ നിന്നാണെന്നു നിസംശയം പറയാം. രണ്ടു കാരണം കൊണ്ടായിരുന്നു ഇത്.

ഒന്ന് വീടിന്റെ ഏറ്റവും അടുത്തുള്ള തീയറ്റർ ആയതിനാൽ നടന്നു പോകാനുള്ള ദൂരമേ ഉള്ളൂ.
രണ്ട്, മമ്മൂട്ടിയുടേയും മോഹൻലാലിന്റേയും ഉൾപ്പെടെ വരുന്ന എല്ലാ പ്രധാന സിനിമകളുടെയും റിലീസ് സെന്ററുകളിൽ ഒന്ന് ധന്യയോ രമ്യയോ ആയിരിയ്ക്കും.
ഇരുപതാം നൂറ്റാണ്ട്, ഒരു സിബിഐ ഡയറിക്കുറിപ്പ്, ധ്രുവം, കൗരവർ, ഇൻസ്പെക്ടർ ബൽറാം, അമരം, സ്ഫടികം, കോട്ടയം കുഞ്ഞച്ചൻ, കമ്മിഷണർ, അമ്മയാണെ സത്യം, ഹിറ്റ്ലർ, തന്മാത്ര, പഴശ്ശിരാജാ .... ഇവിടന്ന് കണ്ട സിനിമകളുടെ ലിസ്റ്റ് അങ്ങനെ നീളും.
തീയ്യേറ്ററിലെ ചില ജോലിക്കാരെ പരിചയം ഉള്ളതിനാൽ ടിക്കറ്റ് കിട്ടാൻ യാതൊരു ബുദ്ധിമുട്ടും ഉണ്ടായിരുന്നില്ല.

ഒട്ടേറെ ഹിന്ദി, തമിഴ്, ഇംഗ്ലീഷ് സിനിമകളും ഈ തീയ്യറ്ററുകളിൽ നിന്നും കണ്ടിട്ടുണ്ട്.
പ്രവാസി ആയ ശേഷം വെക്കേഷന് നാട്ടിൽ എത്തുമ്പോൾ, ഒരു പ്രാവശ്യമെങ്കിലും ഈ തീയറ്ററിൽ സിനിമ കാണാൻ പോകാറുണ്ട്.2018 ലെ വെക്കേഷനിൽ ഹോളിവുഡ് ത്രീഡി സിനിമയായ "ആൽഫ" കുട്ടികളുമായി പോയി കണ്ടത് നല്ലൊരു ഓർമ്മയാണ്. 2019 വെക്കേഷൻ സമയത്ത് പോയ "അമ്പിളി" എന്ന മലയാള സിനിമയാണ് ഈ തീയറ്ററിൽ അവസാനമായി കണ്ട സിനിമ.

ധന്യയും രമ്യയും ഇന്നില്ല. കൊറോണ സിനിമ തീയ്യറ്റർ വ്യവസായത്തെ തകർത്തപ്പോൾ, ഈ തീയ്യറ്ററുകളും നഷ്ടത്തിലായി. ലോക്ക് ഡൗൺ കാലത്ത് അടച്ച തിയേറ്റർ പിന്നീട് തുറന്നില്ല.ഉടമസ്ഥരായ മുത്തൂറ്റ് മിനി ഗ്രൂപ്പിന്റെ റോയ് മാത്യു ആ തീയറ്ററുകൾ പൊളിച്ചു കളഞ്ഞു അവിടെ ഷോപ്പിംഗ് കോംപ്ലക്സ് പണിയാൻ തീരുമാനിച്ചു. 45 വർഷത്തെ ചരിത്രമുള്ള ആ കെട്ടിടങ്ങങ്ങൾ അങ്ങനെ നിലം പൊത്തി.
തലസ്ഥാനവാസികളുടെ ഹൃദയത്തിലടം നേടിയ ഒരുപിടി ഓർമ്മകൾ സമ്മാനിച്ച ആ സിനിമാശാലകൾ അങ്ങനെ ഇന്ന് ഓർമ്മകളിൽ മാത്രമായി അവശേഷിയ്ക്കുന്നു.ഓൺലൈൻ പത്രവായനയിൽ പൊളിച്ചു കളഞ്ഞ ആ തീയ്യറ്ററുകളുടെ ചിത്രം മനസ്സിന് നൽകിയത് വലിയൊരു വേദനയാണ്.
ഒട്ടേറെ ഓർമ്മകളുടെ തിരയിളക്കം നൽകിയ വേദന..

<hr />

അല്പം ചരിത്രം:

1977 ൽ ആണ് തിരുവനന്തപുരത്ത് ആയുർവേദ കോളേജിന് സമീപം "കസ്തൂരി, ശ്രീകാന്ത്" എന്നീ പേരുകളിൽ ഈ തിയേറ്ററുകളുടെ പ്രവർത്തനമാരംഭിച്ചത്. ശശികുമാർ സംവിധാനം ചെയ്ത് പ്രേംനസീറും, തിക്കുറിശ്ശിയും, ജോസ് പ്രകാശും, കെ.പി.എ.സി ലളിതയും പ്രധാന വേഷങ്ങൾ അവതരിപ്പിച്ച "സഖാക്കളെ മുന്നോട്ട്", ഹോളിവുഡ് 70 എം.എം യുദ്ധ സിനിമയായ "സ്പാർട്ടക്കസ്" എന്നിവയായിരുന്നു ഉദ്ഘാടന ചിത്രങ്ങൾ.
1979 ൽ ഈ തിയേറ്ററുകൾ മിനി മുത്തൂറ്റ് ഗ്രൂപ്പ് ഏറ്റെടുത്തു. തുടർന്ന് തിയേറ്ററുകൾക്ക് "ധന്യ, രമ്യ" എന്നിങ്ങനെ പുതിയ പേരുകൾ നൽകി. അന്ന് തിരുവനന്തപുരം മേയറായിരുന്ന എം.പി. പത്മനാഭനാണ് ധന്യ, രമ്യ തിയേറ്ററുകളുടെ ഉദ്ഘാടനം നിർവഹിച്ചത്.

ബാലചന്ദ്രമേനോൻ സംവിധാനം ചെയ്ത് പ്രേംനസീറിന്റെ മകൻ ഷാനവാസും, അംബികയും ജോടികളായ "പ്രേമഗീതങ്ങൾ", പി. ചന്ദ്രകുമാർ സംവിധാനം ചെയ്ത് സുകുമാരനും, സീമയും, ജി.കെ. പിള്ളയും പ്രധാന വേഷങ്ങൾ അവതരിപ്പിച്ച "അവതാര"വുമായിരുന്നു ഉദ്ഘാടന ചിത്രങ്ങൾ.
അരോമയുടെയും സെഞ്ച്വറിയുടെയും സിനിമകളും, ബാലചന്ദ്രമേനോന്റെ ഒട്ടുമിക്ക സൂപ്പർ ഹിറ്റുകളും റിലീസ് ചെയ്തിരുന്നതും ധന്യ, രമ്യയിലാണ്.

അരോമയ്ക്ക് വേണ്ടി കെ. മധു — എസ്. എൻ. സ്വാമി ടീമൊരുക്കിയ സൂപ്പർ താര ചിത്രങ്ങളായ ഒരു സി.ബി.ഐ ഡയറിക്കുറിപ്പിന്റെ 141 ആം ദിനാഘോഷവും, ഇരുപതാം നൂറ്റാണ്ടിന്റെയും നൂറാം ദിനാഘോഷവും ധന്യ, രമ്യ തിയേറ്ററിൽ ഒരേ ദിവസമാണ് നടന്നത്.
മമ്മൂട്ടിക്കും, മോഹൻലാലിനുമൊപ്പം മുഖ്യാതിഥിയായി നിത്യഹരിത നായകൻ പ്രേംനസീറും പങ്കെടുത്ത ആഘോഷച്ചടങ്ങിന് തലസ്ഥാനം കണ്ട ഏറ്റവും വലിയ ആൾക്കൂട്ടമാണ് സാക്ഷിയായത്.
അല്ലു അർജ്ജുനും ജയറാമും പ്രധാന വേഷങ്ങളവതരിപ്പിച്ച തെലുങ് ഡബ്ബിങ് സിനിമ "അങ്ങ് വൈകുണ്ഠപുരത്ത്" ആണ് ഇവിടെ ഒടുവിൽ പ്രദർശിപ്പിച്ച ചിത്രം


![തിരുവനന്തപുരത്തെ സിനിമാസ്വാദകർ ഇതെങ്ങനെ സഹിക്കും ?](https://www.mathrubhumi.com/polopoly_fs/1.5707853.1622344919!/image/image.jpg_gen/derivatives/landscape_894_577/image.jpg)**Bency Mohan** അഞ്ചു വയസ്സായിരുന്നു അന്ന് പ്രായം. ഒരു ദിവസം അച്ഛനും അമ്മയ്ക്കും അനിയനും അമ്മയുടെ സഹോദരിമാരും അവരുടെ കുടുംബവും ഒക്കെ കൂടെ വലിയൊരു സംഘമായി ഞങ്ങൾ പുറപ്പെട്ടു. എങ്ങോട്ടാണ് എന്ന് ചോദിച്ചപ്പോൾ "സിനിമ കാണാൻ" എന്നായിരുന്നു മറുപടി."സിനിമ" എന്നാൽ സംഗതി എന്താണെന്നു മനസ്സിലായില്ലെങ്കിലും, എല്ലാരുമൊത്തു യാത്ര പോകുന്നതിന്റെ ത്രില്ല് ഉണ്ടായിരുന്നു. (ടെലിവിഷൻ പോലും ഇല്ലാതിരുന്ന കാലമാണ്)അങ്ങനെ വഞ്ചിയൂരിൽ നിന്നും നടന്ന് നടന്ന് ആയുർവേദകോളേജിന്റെ അടുത്തുള്ള ആ കെട്ടിടത്തിൽ എത്തി. തിരുവനന്തപുരം ധന്യ രമ്യ തീയറ്റർ . അച്ഛൻ പോയി ടിക്കറ്റ് എടുത്തുകൊണ്ടു വന്നു. മൂന്നു വയസ്സിനു താഴെ ഉള്ള അനിയന് ടിക്കറ്റ് എടുക്കേണ്ടി വന്നില്ല. ധന്യയിലാണോ രമ്യയിലാണോ കയറിയത് എന്ന് ഓർമ്മ ഇല്ല. ആ ഹാൾ നിറയെ ആളുകൾ ഉണ്ടായിരുന്നു.പെട്ടെന്ന് ഹാൾ ഇരുട്ടിലായി. സ്ക്രീനിൽ വെളിച്ചം തെളിഞ്ഞു. അതിൽ നമസ്ക്കാരം എന്നും സ്വാഗതം എന്നുമൊക്കെ എഴുതിക്കാണിച്ചത് കണ്ടപ്പോൾ അത്ഭുതം തോന്നി.അത് തുടക്കമായിരുന്നു.ന്യൂസ് റീലും പരസ്യങ്ങളും പ്രദർശിപ്പിച്ചു കൊണ്ടിരുന്നപ്പോൾ വാ പൊളിച്ചു സ്ക്രീനിൽ കണ്ണ് നട്ടിരുന്നു. പുതിയൊരു ലോകത്ത് എത്തിയത് പോലെ. അങ്ങനെ ഒടുവിൽ ജീവിതത്തിൽ ആദ്യമായി വെള്ളിത്തിരയിൽ നിറഞ്ഞ സിനിമയുടെ മായികപ്രപഞ്ചത്തിൽ ഞാനെത്തി.കുറെ മനുഷ്യർ.. അവരുടെ വികാരങ്ങൾ .. ചിരിയും, ദേഷ്യവും, കരച്ചിലും, സന്തോഷവും, വിഷമങ്ങളും ഒക്കെയുള്ള ജീവിതം ഒരു കഥയായി മുന്നിൽ ..സ്ക്രീനിലെ കണ്ട മനുഷ്യരുടെ വികാരങ്ങൾക്കനുസരിച്ചു പ്രതികരിയ്ക്കുന്ന കാഴ്ചക്കാർ... "അതാണ് മമ്മൂട്ടി, അതാണ് റഹ്മാൻ, അതാണ് ശോഭന" എന്നിങ്ങനെ സ്ക്രീനിൽ ഉള്ള ചിലരെ ചൂണ്ടിക്കാട്ടി അമ്മ പറഞ്ഞത് ഓർമ്മയുണ്ട്. അന്നത്തെ കുഞ്ഞുപ്രായത്തിൽ സിനിമയുടെ കഥ ഒന്നും മനസ്സിലായില്ല.. വയസ്സായ ഒരു അമ്മ "ഉണ്ണി ഉണ്ണി" എന്ന് കരയുന്നതും, ബോംബ് പൊട്ടിത്തെറിയ്ക്കുന്നതും അടക്കമുള്ള ചില ദൃശ്യങ്ങളെ ഓർമ്മകളിൽ അവശേഷിച്ചുള്ളൂ.പക്ഷെ അവിസ്മരണീയമായ, ഏറെ ത്രില്ലടിപ്പിച്ച ഒരു അനുഭവമായിരുന്നു അത്. കുറെ സമയത്തേക്ക് മറ്റൊരു ജീവിതത്തിലേയ്ക്ക് എത്തപ്പെട്ട അനുഭവമായിരുന്നു ആദ്യ സിനിമ കാഴ്ച.. ![Iconic theatres to get a facelift- The New Indian Express](https://images.newindianexpress.com/uploads/user/imagelibrary/2021/6/2/w900X450/Dhanya-Remya.jpg)ആദ്യദർശനത്തിലെ ആ അനുഭവം എന്നെ വശീകരിച്ചു കീഴ്പ്പെടുത്തി എന്ന് തന്നെ പറയാം. സിനിമ എന്നത് ജീവിതത്തിന്റെ സ്വപ്നവും, പാഷനും, അവിഭാജ്യഘടകവുമായത് അന്ന് മുതൽ തന്നെയാണെന്ന് പറയാം. (പ്രശസ്ത കഥാകൃത്ത് തിക്കോടിയന്റെ കഥയെ ആസ്പദമാക്കി മലയാളത്തിന്റെ പ്രിയ സംവിധായകൻ ഭരതൻ സംവിധാനം ചെയ്ത "ഇത്തിരി പൂവേ ചുവന്ന പൂവേ" എന്ന സിനിമയായിരുന്നു അത് എന്ന് പിന്നീട് മനസ്സിലായി) അതേ വർഷം തന്നെ, ധന്യയിൽ മറ്റൊരു സിനിമയും കാണാൻ കുടുംബസമേതം പോകാൻ കഴിഞ്ഞു. ഇന്ത്യയിലെ ആദ്യ ത്രീഡി ചിത്രമായ "മൈ ഡിയർ കുട്ടിച്ചാത്തൻ" ! സ്ക്രീനിൽ നിന്നും മുഖത്തേയ്ക്ക് നീട്ടുന്ന ഐസ്ക്രീം നുണയാൻ നാക്ക് നീട്ടിയും, തീ തുപ്പുമ്പോൾ പേടിച്ചു മുഖം തിരിച്ചും, ഞങ്ങൾ കുട്ടികളെല്ലാം ആ സിനിമ മനസ്സ് നിറഞ്ഞു ആസ്വദിച്ചു.(വലിയ തരംഗം സൃഷ്ടിച്ച ആ സിനിമ ഒരു വർഷത്തോളം ഈ തീയറ്ററിൽ ഓടി.)അന്നത്തെക്കാലത്ത് സാമ്പത്തികശേഷി കുറവായ ഒരു സാധാരണക്കാരനെ സംബന്ധിച്ച് കുടുംബസമേതം പോയി സിനിമ എന്നത് ഒരു ആഡംബരം പോലെയായിരുന്നു. ഓണമോ, ക്രിസ്തുമസ്സോ, വിഷുവോ, സ്ക്കൂൾ അവധിക്കാലത്തോ ഒക്കെയേ ഒരു സിനിമയ്ക്ക് പോകാൻ പറ്റൂ. സ്ഥിരമായി സിനിമയ്ക്ക് പോകാൻ പറ്റുന്ന പണക്കാരായ പിള്ളേർ സ്ക്കൂളിൽ വന്ന് അവർ കണ്ട സിനിമകളുടെ കഥ പറയും. ഈച്ച പറ്റും പോലെ അവർക്ക് ചുറ്റും കഥ കേൾക്കാൻ പിള്ളേർ കൂടും.ഞാൻ ഏറ്റവും കൂടുതൽ സിനിമ കണ്ടിട്ടുള്ളത് ധന്യ രമ്യ തീയറ്ററുകളിൽ നിന്നാണെന്നു നിസംശയം പറയാം. രണ്ടു കാരണം കൊണ്ടായിരുന്നു ഇത്. ഒന്ന് വീടിന്റെ ഏറ്റവും അടുത്തുള്ള തീയറ്റർ ആയതിനാൽ നടന്നു പോകാനുള്ള ദൂരമേ ഉള്ളൂ. രണ്ട്, മമ്മൂട്ടിയുടേയും മോഹൻലാലിന്റേയും ഉൾപ്പെടെ വരുന്ന എല്ലാ പ്രധാന സിനിമകളുടെയും റിലീസ് സെന്ററുകളിൽ ഒന്ന് ധന്യയോ രമ്യയോ ആയിരിയ്ക്കും. ഇരുപതാം നൂറ്റാണ്ട്, ഒരു സിബിഐ ഡയറിക്കുറിപ്പ്, ധ്രുവം, കൗരവർ, ഇൻസ്പെക്ടർ ബൽറാം, അമരം, സ്ഫടികം, കോട്ടയം കുഞ്ഞച്ചൻ, കമ്മിഷണർ, അമ്മയാണെ സത്യം, ഹിറ്റ്ലർ, തന്മാത്ര, പഴശ്ശിരാജാ .... ഇവിടന്ന് കണ്ട സിനിമകളുടെ ലിസ്റ്റ് അങ്ങനെ നീളും. തീയ്യേറ്ററിലെ ചില ജോലിക്കാരെ പരിചയം ഉള്ളതിനാൽ ടിക്കറ്റ് കിട്ടാൻ യാതൊരു ബുദ്ധിമുട്ടും ഉണ്ടായിരുന്നില്ല. ഒട്ടേറെ ഹിന്ദി, തമിഴ്, ഇംഗ്ലീഷ് സിനിമകളും ഈ തീയ്യറ്ററുകളിൽ നിന്നും കണ്ടിട്ടുണ്ട്. പ്രവാസി ആയ ശേഷം വെക്കേഷന് നാട്ടിൽ എത്തുമ്പോൾ, ഒരു പ്രാവശ്യമെങ്കിലും ഈ തീയറ്ററിൽ സിനിമ കാണാൻ പോകാറുണ്ട്.2018 ലെ വെക്കേഷനിൽ ഹോളിവുഡ് ത്രീഡി സിനിമയായ "ആൽഫ" കുട്ടികളുമായി പോയി കണ്ടത് നല്ലൊരു ഓർമ്മയാണ്. 2019 വെക്കേഷൻ സമയത്ത് പോയ "അമ്പിളി" എന്ന മലയാള സിനിമയാണ് ഈ തീയറ്ററിൽ അവസാനമായി കണ്ട സിനിമ. ധന്യയും രമ്യയും ഇന്നില്ല. കൊറോണ സിനിമ തീയ്യറ്റർ വ്യവസായത്തെ തകർത്തപ്പോൾ, ഈ തീയ്യറ്ററുകളും നഷ്ടത്തിലായി. ലോക്ക് ഡൗൺ കാലത്ത് അടച്ച തിയേറ്റർ പിന്നീട് തുറന്നില്ല.ഉടമസ്ഥരായ മുത്തൂറ്റ് മിനി ഗ്രൂപ്പിന്റെ റോയ് മാത്യു ആ തീയറ്ററുകൾ പൊളിച്ചു കളഞ്ഞു അവിടെ ഷോപ്പിംഗ് കോംപ്ലക്സ് പണിയാൻ തീരുമാനിച്ചു. 45 വർഷത്തെ ചരിത്രമുള്ള ആ കെട്ടിടങ്ങങ്ങൾ അങ്ങനെ നിലം പൊത്തി. തലസ്ഥാനവാസികളുടെ ഹൃദയത്തിലടം നേടിയ ഒരുപിടി ഓർമ്മകൾ സമ്മാനിച്ച ആ സിനിമാശാലകൾ അങ്ങനെ ഇന്ന് ഓർമ്മകളിൽ മാത്രമായി അവശേഷിയ്ക്കുന്നു.ഓൺലൈൻ പത്രവായനയിൽ പൊളിച്ചു കളഞ്ഞ ആ തീയ്യറ്ററുകളുടെ ചിത്രം മനസ്സിന് നൽകിയത് വലിയൊരു വേദനയാണ്. ഒട്ടേറെ ഓർമ്മകളുടെ തിരയിളക്കം നൽകിയ വേദന.. 

* * *

അല്പം ചരിത്രം: 1977 ൽ ആണ് തിരുവനന്തപുരത്ത് ആയുർവേദ കോളേജിന് സമീപം "കസ്തൂരി, ശ്രീകാന്ത്" എന്നീ പേരുകളിൽ ഈ തിയേറ്ററുകളുടെ പ്രവർത്തനമാരംഭിച്ചത്. ശശികുമാർ സംവിധാനം ചെയ്ത് പ്രേംനസീറും, തിക്കുറിശ്ശിയും, ജോസ് പ്രകാശും, കെ.പി.എ.സി ലളിതയും പ്രധാന വേഷങ്ങൾ അവതരിപ്പിച്ച "സഖാക്കളെ മുന്നോട്ട്", ഹോളിവുഡ് 70 എം.എം യുദ്ധ സിനിമയായ "സ്പാർട്ടക്കസ്" എന്നിവയായിരുന്നു ഉദ്ഘാടന ചിത്രങ്ങൾ. 1979 ൽ ഈ തിയേറ്ററുകൾ മിനി മുത്തൂറ്റ് ഗ്രൂപ്പ് ഏറ്റെടുത്തു. തുടർന്ന് തിയേറ്ററുകൾക്ക് "ധന്യ, രമ്യ" എന്നിങ്ങനെ പുതിയ പേരുകൾ നൽകി. അന്ന് തിരുവനന്തപുരം മേയറായിരുന്ന എം.പി. പത്മനാഭനാണ് ധന്യ, രമ്യ തിയേറ്ററുകളുടെ ഉദ്ഘാടനം നിർവഹിച്ചത്. ബാലചന്ദ്രമേനോൻ സംവിധാനം ചെയ്ത് പ്രേംനസീറിന്റെ മകൻ ഷാനവാസും, അംബികയും ജോടികളായ "പ്രേമഗീതങ്ങൾ", പി. ചന്ദ്രകുമാർ സംവിധാനം ചെയ്ത് സുകുമാരനും, സീമയും, ജി.കെ. പിള്ളയും പ്രധാന വേഷങ്ങൾ അവതരിപ്പിച്ച "അവതാര"വുമായിരുന്നു ഉദ്ഘാടന ചിത്രങ്ങൾ. അരോമയുടെയും സെഞ്ച്വറിയുടെയും സിനിമകളും, ബാലചന്ദ്രമേനോന്റെ ഒട്ടുമിക്ക സൂപ്പർ ഹിറ്റുകളും റിലീസ് ചെയ്തിരുന്നതും ധന്യ, രമ്യയിലാണ്. അരോമയ്ക്ക് വേണ്ടി കെ. മധു — എസ്. എൻ. സ്വാമി ടീമൊരുക്കിയ സൂപ്പർ താര ചിത്രങ്ങളായ ഒരു സി.ബി.ഐ ഡയറിക്കുറിപ്പിന്റെ 141 ആം ദിനാഘോഷവും, ഇരുപതാം നൂറ്റാണ്ടിന്റെയും നൂറാം ദിനാഘോഷവും ധന്യ, രമ്യ തിയേറ്ററിൽ ഒരേ ദിവസമാണ് നടന്നത്. മമ്മൂട്ടിക്കും, മോഹൻലാലിനുമൊപ്പം മുഖ്യാതിഥിയായി നിത്യഹരിത നായകൻ പ്രേംനസീറും പങ്കെടുത്ത ആഘോഷച്ചടങ്ങിന് തലസ്ഥാനം കണ്ട ഏറ്റവും വലിയ ആൾക്കൂട്ടമാണ് സാക്ഷിയായത്. അല്ലു അർജ്ജുനും ജയറാമും പ്രധാന വേഷങ്ങളവതരിപ്പിച്ച തെലുങ് ഡബ്ബിങ് സിനിമ "അങ്ങ് വൈകുണ്ഠപുരത്ത്" ആണ് ഇവിടെ ഒടുവിൽ പ്രദർശിപ്പിച്ച ചിത്രം
