---
title: "ചാര്‍ളി ചാപ്ലിന്‍: കണ്ണുനീരില്‍ ചിരി ചാലിച്ചു വിളമ്പിയ പ്രതിഭ"
date: 2015-04-03T09:43:33
draft: false
categories: ["Society"]
tags: ['autobiography', 'charlie chaplin']
author: "boolokamtv@gmail.com"
---

<a href="https://cdn.boolokam.com/articles/2015/04/1000509261001_1824351571001_BIO-Biography-23-Hollywood-Directors-Charlie-Chaplin-115950-SF.jpg"><img class="aligncenter size-full wp-image-203372" src="https://cdn.boolokam.com/articles/2015/04/1000509261001_1824351571001_BIO-Biography-23-Hollywood-Directors-Charlie-Chaplin-115950-SF.jpg" alt="1000509261001_1824351571001_BIO-Biography-23-Hollywood-Directors-Charlie-Chaplin-115950-SF" width="620" height="349" /></a>
ചാര്‍ളി ചാപ്ലിന്‍ ഒരു പ്രശസ്ത ഇംഗ്ലീഷ് നടനും ചലച്ചിത്ര നിര്‍മ്മാതാവുമായിരുന്നു. ചാര്‍ളി ചാപ്ലിന്‍ സ്വയം നിര്‍മ്മിച്ച് സംവിധാനം ചെയ്ത് അഭിനയിച്ച നിശ്ശബ്ദ ചിത്രങ്ങളും അവയിലെ ചാപ്ലിന്റെ അഭിനയവും ലോകപ്രശസ്തമാണ്.

അഞ്ചാം വയസ്സുമുതല്‍ അഭിനയിച്ചുതുടങ്ങിയ ചാര്‍ളി ചാപ്ലിന്‍ 80ആം വയസ്സുവരെ അഭിനയരംഗത്തു തുടര്‍ന്നു. ചാപ്ലിന്‍ ഏറ്റവും കൂടുതല്‍ തവണ അവതരിപ്പിച്ചത് 'ട്രാമ്പ്' എന്ന കഥാപാത്രമായിരുന്നു. ജാക്കറ്റും വലിയ പാന്റും ഷൂസും കറുത്ത തൊപ്പിയും ധരിച്ച ട്രാമ്പ്, നല്ല മനസ്സും നല്ല ശീലങ്ങളുമുള്ള ഒരു കഥാപാത്രമായിരുന്നു.

ഒരുപാട് വേദനകളും ദുരന്തങ്ങളും പിന്തുടര്‍ന്ന അദ്ദേഹത്തിന്റെ ആത്മകഥയിലെ ഒരു ഭാഗം ഇവിടെ പങ്കുവയ്ക്കുന്നു...

ഒന്ന് വായിക്കുക...

" ഓക് ലി സ്ട്രീറ്റിലെ വലിയ കെട്ടിടത്തിന്റെ ഒറ്റ മുറിയിലെ ഒരു സന്ധ്യ ഞാനോര്‍ക്കുന്നു. പനിയില്‍ നിന്നു സുഖം പ്രാപിച്ച് ഞാന്‍ കിടക്കുകയായിരുന്നു. സിഡ്‌നി നിശാസ്‌ക്കൂളില്‍ പോയിരിക്കുകയായിരുന്നു. അമ്മയും ഞാനും തനിച്ച് ജനലില്‍ ചാരിയിരുന്നുകൊണ്ട് അമ്മ തന്റെ അനുകരണീയ ശൈലിയില്‍ വായിക്കുകയും അഭിനയിക്കുകയും വിശദീകരിക്കുകയും ചെയ്തുകൊണ്ടിരുന്നു. 'പഴയ നിയമ'വും, പാവങ്ങളോടും കുഞ്ഞുങ്ങളോടുമുള്ള ക്രിസ്തുവിന്റെ സ്‌നേഹവും കാരുണ്യവുമായിരുന്നു വിഷയം. ഒരുപക്ഷെ അമ്മയുടെ അപ്പോഴത്തെ മാനസികാവസ്ഥ എന്റെ രോഗം മൂലമാവാം. ക്രിസ്തുവിനെക്കുറിച്ചുള്ള അമ്മയുടെ വ്യാഖ്യാനം ഏറ്റവും ഭാസുരവും ഹൃദയസ്പര്‍ശിയുമായിരുന്നു. ഇത്തരമൊരു വ്യാഖ്യാനം ഞാനിന്നേ വരെ കേള്‍ക്കുകയോ കാണുകയോ ചെയ്തിട്ടില്ല. യേശുവിന്റെ സഹിഷ്ണുതാ മനോഭാവത്തെക്കുറിച്ചും പാപം ചെയ്ത സ്ത്രീയെക്കുറിച്ചും അവളെ കല്ലെറിയുന്ന ജനത്തെക്കുറിച്ചും 'നിങ്ങളില്‍ പാപിയല്ലാത്തവര്‍ ആദ്യം കല്ലെറിയട്ടെ' എന്ന് അദ്ദേഹം അവരോടു പറഞ്ഞ വാക്കുകളെക്കുറിച്ചും അമ്മ സംസാരിച്ചു.

നേരം ഇരുട്ടിയപ്പോള്‍ വിളക്കു കൊളുത്താന്‍ മാത്രമാണ് അമ്മ നിറുത്തിയത്. പിന്നെ ആതുരന്‍മാരില്‍ യേശു വിശ്വാസമുണര്‍ത്തിയതിനെക്കുറിച്ചു പറഞ്ഞു. രോഗം സുഖപ്പെടാന്‍ അവര്‍ക്ക് യേശുവിന്റെ വസ്ത്രാഞ്ചലം തൊട്ടാല്‍ മാത്രം മതിയാകുമായിരുന്നു.

വായന തുടരവേ അമ്മയുടെ കണ്ണുകളില്‍ കണ്ണീര്‍ തളം കെട്ടി. യേശുവിന്റെ കുരിശേന്താന്‍ സഹായിക്കാമെന്നു പറഞ്ഞ സൈമണെക്കുറിച്ചും യേശു അയാള്‍ക്കു നല്‍കിയ കൃതജ്ഞതാ പൂര്‍വ്വമായ നോട്ടത്തെക്കുറിച്ചും അമ്മ പറഞ്ഞു. പിന്നെ യേശുവിനോടൊപ്പം കുരിശില്‍ മരിച്ചുകൊണ്ടിരിക്കുന്ന പശ്ചാത്തപവിവശനായ കള്ളനെക്കുറിച്ചും അയാള്‍ മാപ്പു ചോദിച്ചപ്പോള്‍ 'ഇന്നു നീ എന്നോടൊപ്പം സ്വര്‍ഗ്ഗത്തിലുണ്ടാകും' എന്നു യേശു മറുപടി നല്‍കിയതിനെക്കുറിച്ചും അമ്മ പറഞ്ഞു. കുരിശില്‍ കിടന്ന് യേശു താഴെ നോക്കിക്കൊണ്ട് തന്റെ അമ്മയോട്, 'സ്ത്രീയേ, നിന്റെ മകനെ നോക്കൂ' എന്നു പറഞ്ഞതിനെക്കുറിച്ചും യേശു തന്റെ മരണവെപ്രാളത്തില്‍ 'എന്റെ ദൈവമേ, നീ എന്തിനെന്നെ കൈ വെടിഞ്ഞു?' എന്നു നിലവിളിക്കുന്നതിനെ കുറിച്ചും അമ്മ പറഞ്ഞു. തുടര്‍ന്ന് ഞങ്ങള്‍ രണ്ടു പേരും കരഞ്ഞു.

'യേശു എത്ര മനുഷ്യസ്‌നേഹമുള്ളവനായിരുന്നെന്ന് നീ കാണുന്നില്ലേ', അമ്മ പറഞ്ഞു. 'നമ്മെപ്പോളെ അദ്ദേഹവും സന്ദേഹത്തിന് അടിമയായിരുന്നു'.

അമ്മയുടെ വിവരണം കേട്ട് അന്നു രാത്രി തന്നെ മരിക്കാനും യേശുവിനെ കണ്ടുമുട്ടാനും ഞാന്‍ ആഗ്രഹിച്ചു. പക്ഷെ അമ്മയ്ക്ക് അത്ര ആവേശമില്ലായിരുന്നു. 'ആദ്യം നീ ജീവിക്കണമെന്നും നിന്റെ കര്‍മ്മം ഇവിടെ സാക്ഷാത്കരിക്കണമെന്നുമാണ് യേശു ആഗ്രഹിക്കുന്നത്' അമ്മ പറഞ്ഞു. ആ ഇരുണ്ട മുറിയില്‍ വെച്ച് ലോകം ഇന്നേവരെ കണ്ടതില്‍ ഏറ്റവും ദയാര്‍ദ്രമായ വെളിച്ചം അമ്മ എനിക്കു തെളിയിച്ചു തന്നു. സാഹിത്യത്തെയും നാടകശാലയെയും മഹത്തും സമ്പന്നവുമായ ഇതിവൃത്തം കൊണ്ട് അനുഗ്രഹിച്ച വെളിച്ചം : സ്‌നേഹം, ദയ, മാനുഷികത്വം.

സമൂഹത്തിന്റെ താഴ്ന്ന തലത്തില്‍ ജീവിക്കുക മൂലം ഞങ്ങളുടെ ഭാഷ മോശമാവുക എളുപ്പമായിരുന്നു. അതിനാല്‍ അമ്മ എപ്പോഴും ഞങ്ങളുടെ സംസാരം ശ്രദ്ധിക്കുകയും വ്യാകരണത്തെറ്റുകള്‍ തിരുത്തുകയും ചെയ്തിരുന്നു. ഞങ്ങള്‍ വിശിഷ്ടരാണെന്ന ഒരു ചിന്തയുണ്ടാക്കാനും അമ്മ ശ്രദ്ധിച്ചിരുന്നു.

ഞങ്ങള്‍ കൂടുതല്‍ ദാരിദ്ര്യത്തിലേക്കു വഴുതി വീണപ്പോള്‍, അമ്മ സ്‌റ്റേജിലേക്കു തിരിച്ചു പോകാത്തതിന് എന്റെ ബാലിശമായ അജ്ഞത മൂലം ഞാന്‍ അമ്മയെ വഴക്കു പറയുമായിരുന്നു. അപ്പോള്‍ അമ്മ ചിരിച്ചുകൊണ്ടു പറയും, ജീവിതം അബദ്ധജടിലവും കൃത്രിമവുമാണ്; അത്തരമൊരു ലോകത്തില്‍ നാം ദൈവത്തിനെ എളുപ്പം മറന്നേക്കും. പക്ഷെ, തിയേറ്ററിനെക്കുറിച്ചു പറയുമ്പോഴൊക്കെ അമ്മ സ്വയം മറന്ന് ഉത്സാഹവതിയാകും. ചില ദിവസങ്ങളില്‍ ഓരോന്നാലോചിച്ച് അമ്മ നീണ്ട നിശബ്ദതയിലേക്ക് വഴുതി വീഴും. അപ്പോള്‍ തുന്നല്‍ ജോലിയില്‍ മാത്രമായിരിക്കും ശ്രദ്ധ. ഞങ്ങള്‍ക്ക് സന്തോഷകരമായ ഒരു ജീവിതമില്ലല്ലോ എന്നാലോചിച്ച് ഞാന്‍ മ്ലാനവദനനാകുമ്പോള്‍ അമ്മ എന്നെ സാന്ത്വനിപ്പിക്കും.

തണുപ്പുകാലം വരാറായി. സിഡ്‌നിക്ക് ധരിക്കാന്‍ പറ്റിയ വസ്ത്രങ്ങളില്ല. അതിനാല്‍ അമ്മ തന്റെ പഴയ വെല്‍വെറ്റ് ജാക്കറ്റില്‍ നിന്ന് അവനു വേണ്ടി ഒരു കോട്ടുണ്ടാക്കി. അതിന് ചുവപ്പും കറുപ്പും വരകളുള്ള കൈയ്യാണുണ്ടായിരുന്നത്. ചുമലില്‍ ഞൊറിവുകളും. ഞൊറിവുകള്‍ കളയാന്‍ അമ്മ പരമാവധി ശ്രമിച്ചെങ്കിലും വിജയിച്ചില്ല. ആ കോട്ട് അണിയിച്ചപ്പോള്‍ സിഡ്‌നി കരഞ്ഞു കൊണ്ടു പറഞ്ഞു, 'സ്‌കൂളിലെ കുട്ടികള്‍ എന്തു വിചാരിക്കും?'. 'ആള്‍ക്കാര്‍ ചിന്തിക്കുന്നതിനെക്കുറിച്ച് നാമെന്തിന് ബേജാറാകണം?' അമ്മ പറഞ്ഞു. 'പോരാത്തതിന് ഇത് വളരെ വിശിഷ്ടമായി തോന്നിക്കുകയും ചെയ്യുന്നു'. അമ്മക്ക് അനുനയിപ്പിക്കാനുള്ള ഒരു പ്രത്യേക സിദ്ധിയുണ്ടായിരുന്നു. അതുകൊണ്ടായിരിക്കാം ആ കോട്ട് ധരിക്കാന്‍ വഴങ്ങിക്കൊടുത്തതിന്റെ കാരണം സിഡ്‌നിക്ക് ഇന്നേവരെ മനസ്സിലാക്കാന്‍ കഴിയാതെ പോയത്. പക്ഷെ അവനതു പിന്നീടു മനസ്സിലാക്കി. ആ കോട്ടും അമ്മയുടെ മുറിച്ചു ചെറുതാക്കിയ ഹൈഹീല്‍ഡ് ഷൂസും സ്‌കൂളില്‍ അവനെ വഴക്കാളിയാക്കാന്‍ ഇടയാക്കി. കുട്ടികള്‍ അവനെ 'ജോസഫും ബഹുവര്‍ണ്ണക്കോട്ടും' എന്നു വിളിച്ചു കളിയാക്കി. അമ്മയുടെ ഇറുക്കമുള്ള കാലുറ വെട്ടി ചെറുതാക്കി സ്‌റ്റോക്കിങ്‌സ് ആയി ധരിച്ച എന്നെ 'സര്‍ ഫ്രാന്‍സിസ് ഡ്രേക്ക്' എന്നു വിളിച്ചു. അതിനും ഞൊറിവുകള്‍ ഉള്ളതായി തോന്നിച്ചിരുന്നു.

കഷ്ടകാലത്തിന്റെ ഈ പാരമ്യതയില്‍ അമ്മയ്ക്ക് ചെന്നിക്കുത്ത് എന്ന രോഗം പിടിപെട്ടു. അമ്മ തുന്നല്‍പ്പണി ഉപേക്ഷിക്കാന്‍ നിര്‍ബന്ധിതയായി. ഇരുണ്ട മുറിയില്‍ കണ്ണുകള്‍ക്കു മുകളില്‍ തേയില ബാന്‍ഡേജ് വെച്ച് ദിവസങ്ങളോളം കിടക്കേണ്ടി വന്നു.

സ്‌കൂള്‍ പഠനം കഴിഞ്ഞുള്ള സമയത്ത് സിഡ്‌നി ദിനപത്രങ്ങള്‍ വിറ്റു. ഒരു ബക്കറ്റ് വെള്ളത്തിലെ ഒരു തുള്ളിയേക്കാള്‍ കുറവായിരുന്നു അവന്റെ സംഭാവനയെങ്കിലും അതൊരാശ്വാസമായിരുന്നു. ഏതു പ്രതിസന്ധിയിലും ഒരു പരമകാഷ്ഠയുണ്ട്. ഞങ്ങളുടെ കാര്യത്തില്‍ ഈ പ്രതിസന്ധി സന്തോഷകരമായ ഒന്നായിരുന്നു.

അമ്മ സുഖം പ്രാപിച്ചു വരികയായിരുന്നു. കണ്ണുകള്‍ക്കു മുകളില്‍ തേയില ബാന്‍ഡേജ് അപ്പോഴുമുണ്ട്. ഒരു ദിവസം സിഡ്‌നി ഇരുണ്ട മുറിയിലേക്ക് ഓടിക്കിതച്ചു വന്ന്, ദിനപത്രം കിടക്കമേല്‍ വലിച്ചെറിഞ്ഞുകൊണ്ട് ആശ്ചര്യഭരിതനായി പറഞ്ഞു. 'എനിക്കൊരു പഴ്‌സ് കളഞ്ഞുകിട്ടി'. അത് അവന്‍ അമ്മക്കു കൊടുത്തു. തുറന്നു നോക്കിയപ്പോള്‍ വെള്ളിയുടെയും ചെമ്പിന്റെയും ഒരുപിടി നാണയങ്ങള്‍. പെട്ടെന്ന് അത് അടച്ച് അമ്മ സംഭ്രമത്തോടെ കിടക്കയിലേക്കു ചാഞ്ഞു.

ദിനപത്രങ്ങള്‍ വില്‍ക്കാന്‍ സിഡ്‌നി ബസ്സില്‍ കയറിയതായിരുന്നു. ഒരു ഒഴിഞ്ഞ സീറ്റില്‍ അവനൊരു പഴ്‌സ് ഇരിക്കുന്നതു കണ്ടു. യാദൃശ്ചികമെന്ന വണ്ണം പൊടുന്നനെ പഴ്‌സിനു മുകളില്‍ ഒരു ദിനപത്രമിട്ടു. പിന്നീട് പഴ്‌സ് എടുത്തു ബസ്സില്‍ നിന്നു പുറത്തു കടന്നു."

&amp;nbsp;


![ചാര്‍ളി ചാപ്ലിന്‍: കണ്ണുനീരില്‍ ചിരി ചാലിച്ചു വിളമ്പിയ പ്രതിഭ](https://cdn.boolokam.com/articles/2015/04/1000509261001_1824351571001_BIO-Biography-23-Hollywood-Directors-Charlie-Chaplin-115950-SF.jpg)[](https://cdn.boolokam.com/articles/2015/04/1000509261001_1824351571001_BIO-Biography-23-Hollywood-Directors-Charlie-Chaplin-115950-SF.jpg) ചാര്‍ളി ചാപ്ലിന്‍ ഒരു പ്രശസ്ത ഇംഗ്ലീഷ് നടനും ചലച്ചിത്ര നിര്‍മ്മാതാവുമായിരുന്നു. ചാര്‍ളി ചാപ്ലിന്‍ സ്വയം നിര്‍മ്മിച്ച് സംവിധാനം ചെയ്ത് അഭിനയിച്ച നിശ്ശബ്ദ ചിത്രങ്ങളും അവയിലെ ചാപ്ലിന്റെ അഭിനയവും ലോകപ്രശസ്തമാണ്. അഞ്ചാം വയസ്സുമുതല്‍ അഭിനയിച്ചുതുടങ്ങിയ ചാര്‍ളി ചാപ്ലിന്‍ 80ആം വയസ്സുവരെ അഭിനയരംഗത്തു തുടര്‍ന്നു. ചാപ്ലിന്‍ ഏറ്റവും കൂടുതല്‍ തവണ അവതരിപ്പിച്ചത് 'ട്രാമ്പ്' എന്ന കഥാപാത്രമായിരുന്നു. ജാക്കറ്റും വലിയ പാന്റും ഷൂസും കറുത്ത തൊപ്പിയും ധരിച്ച ട്രാമ്പ്, നല്ല മനസ്സും നല്ല ശീലങ്ങളുമുള്ള ഒരു കഥാപാത്രമായിരുന്നു. ഒരുപാട് വേദനകളും ദുരന്തങ്ങളും പിന്തുടര്‍ന്ന അദ്ദേഹത്തിന്റെ ആത്മകഥയിലെ ഒരു ഭാഗം ഇവിടെ പങ്കുവയ്ക്കുന്നു... ഒന്ന് വായിക്കുക... " ഓക് ലി സ്ട്രീറ്റിലെ വലിയ കെട്ടിടത്തിന്റെ ഒറ്റ മുറിയിലെ ഒരു സന്ധ്യ ഞാനോര്‍ക്കുന്നു. പനിയില്‍ നിന്നു സുഖം പ്രാപിച്ച് ഞാന്‍ കിടക്കുകയായിരുന്നു. സിഡ്‌നി നിശാസ്‌ക്കൂളില്‍ പോയിരിക്കുകയായിരുന്നു. അമ്മയും ഞാനും തനിച്ച് ജനലില്‍ ചാരിയിരുന്നുകൊണ്ട് അമ്മ തന്റെ അനുകരണീയ ശൈലിയില്‍ വായിക്കുകയും അഭിനയിക്കുകയും വിശദീകരിക്കുകയും ചെയ്തുകൊണ്ടിരുന്നു. 'പഴയ നിയമ'വും, പാവങ്ങളോടും കുഞ്ഞുങ്ങളോടുമുള്ള ക്രിസ്തുവിന്റെ സ്‌നേഹവും കാരുണ്യവുമായിരുന്നു വിഷയം. ഒരുപക്ഷെ അമ്മയുടെ അപ്പോഴത്തെ മാനസികാവസ്ഥ എന്റെ രോഗം മൂലമാവാം. ക്രിസ്തുവിനെക്കുറിച്ചുള്ള അമ്മയുടെ വ്യാഖ്യാനം ഏറ്റവും ഭാസുരവും ഹൃദയസ്പര്‍ശിയുമായിരുന്നു. ഇത്തരമൊരു വ്യാഖ്യാനം ഞാനിന്നേ വരെ കേള്‍ക്കുകയോ കാണുകയോ ചെയ്തിട്ടില്ല. യേശുവിന്റെ സഹിഷ്ണുതാ മനോഭാവത്തെക്കുറിച്ചും പാപം ചെയ്ത സ്ത്രീയെക്കുറിച്ചും അവളെ കല്ലെറിയുന്ന ജനത്തെക്കുറിച്ചും 'നിങ്ങളില്‍ പാപിയല്ലാത്തവര്‍ ആദ്യം കല്ലെറിയട്ടെ' എന്ന് അദ്ദേഹം അവരോടു പറഞ്ഞ വാക്കുകളെക്കുറിച്ചും അമ്മ സംസാരിച്ചു. നേരം ഇരുട്ടിയപ്പോള്‍ വിളക്കു കൊളുത്താന്‍ മാത്രമാണ് അമ്മ നിറുത്തിയത്. പിന്നെ ആതുരന്‍മാരില്‍ യേശു വിശ്വാസമുണര്‍ത്തിയതിനെക്കുറിച്ചു പറഞ്ഞു. രോഗം സുഖപ്പെടാന്‍ അവര്‍ക്ക് യേശുവിന്റെ വസ്ത്രാഞ്ചലം തൊട്ടാല്‍ മാത്രം മതിയാകുമായിരുന്നു. വായന തുടരവേ അമ്മയുടെ കണ്ണുകളില്‍ കണ്ണീര്‍ തളം കെട്ടി. യേശുവിന്റെ കുരിശേന്താന്‍ സഹായിക്കാമെന്നു പറഞ്ഞ സൈമണെക്കുറിച്ചും യേശു അയാള്‍ക്കു നല്‍കിയ കൃതജ്ഞതാ പൂര്‍വ്വമായ നോട്ടത്തെക്കുറിച്ചും അമ്മ പറഞ്ഞു. പിന്നെ യേശുവിനോടൊപ്പം കുരിശില്‍ മരിച്ചുകൊണ്ടിരിക്കുന്ന പശ്ചാത്തപവിവശനായ കള്ളനെക്കുറിച്ചും അയാള്‍ മാപ്പു ചോദിച്ചപ്പോള്‍ 'ഇന്നു നീ എന്നോടൊപ്പം സ്വര്‍ഗ്ഗത്തിലുണ്ടാകും' എന്നു യേശു മറുപടി നല്‍കിയതിനെക്കുറിച്ചും അമ്മ പറഞ്ഞു. കുരിശില്‍ കിടന്ന് യേശു താഴെ നോക്കിക്കൊണ്ട് തന്റെ അമ്മയോട്, 'സ്ത്രീയേ, നിന്റെ മകനെ നോക്കൂ' എന്നു പറഞ്ഞതിനെക്കുറിച്ചും യേശു തന്റെ മരണവെപ്രാളത്തില്‍ 'എന്റെ ദൈവമേ, നീ എന്തിനെന്നെ കൈ വെടിഞ്ഞു?' എന്നു നിലവിളിക്കുന്നതിനെ കുറിച്ചും അമ്മ പറഞ്ഞു. തുടര്‍ന്ന് ഞങ്ങള്‍ രണ്ടു പേരും കരഞ്ഞു. 'യേശു എത്ര മനുഷ്യസ്‌നേഹമുള്ളവനായിരുന്നെന്ന് നീ കാണുന്നില്ലേ', അമ്മ പറഞ്ഞു. 'നമ്മെപ്പോളെ അദ്ദേഹവും സന്ദേഹത്തിന് അടിമയായിരുന്നു'. അമ്മയുടെ വിവരണം കേട്ട് അന്നു രാത്രി തന്നെ മരിക്കാനും യേശുവിനെ കണ്ടുമുട്ടാനും ഞാന്‍ ആഗ്രഹിച്ചു. പക്ഷെ അമ്മയ്ക്ക് അത്ര ആവേശമില്ലായിരുന്നു. 'ആദ്യം നീ ജീവിക്കണമെന്നും നിന്റെ കര്‍മ്മം ഇവിടെ സാക്ഷാത്കരിക്കണമെന്നുമാണ് യേശു ആഗ്രഹിക്കുന്നത്' അമ്മ പറഞ്ഞു. ആ ഇരുണ്ട മുറിയില്‍ വെച്ച് ലോകം ഇന്നേവരെ കണ്ടതില്‍ ഏറ്റവും ദയാര്‍ദ്രമായ വെളിച്ചം അമ്മ എനിക്കു തെളിയിച്ചു തന്നു. സാഹിത്യത്തെയും നാടകശാലയെയും മഹത്തും സമ്പന്നവുമായ ഇതിവൃത്തം കൊണ്ട് അനുഗ്രഹിച്ച വെളിച്ചം : സ്‌നേഹം, ദയ, മാനുഷികത്വം. സമൂഹത്തിന്റെ താഴ്ന്ന തലത്തില്‍ ജീവിക്കുക മൂലം ഞങ്ങളുടെ ഭാഷ മോശമാവുക എളുപ്പമായിരുന്നു. അതിനാല്‍ അമ്മ എപ്പോഴും ഞങ്ങളുടെ സംസാരം ശ്രദ്ധിക്കുകയും വ്യാകരണത്തെറ്റുകള്‍ തിരുത്തുകയും ചെയ്തിരുന്നു. ഞങ്ങള്‍ വിശിഷ്ടരാണെന്ന ഒരു ചിന്തയുണ്ടാക്കാനും അമ്മ ശ്രദ്ധിച്ചിരുന്നു. ഞങ്ങള്‍ കൂടുതല്‍ ദാരിദ്ര്യത്തിലേക്കു വഴുതി വീണപ്പോള്‍, അമ്മ സ്‌റ്റേജിലേക്കു തിരിച്ചു പോകാത്തതിന് എന്റെ ബാലിശമായ അജ്ഞത മൂലം ഞാന്‍ അമ്മയെ വഴക്കു പറയുമായിരുന്നു. അപ്പോള്‍ അമ്മ ചിരിച്ചുകൊണ്ടു പറയും, ജീവിതം അബദ്ധജടിലവും കൃത്രിമവുമാണ്; അത്തരമൊരു ലോകത്തില്‍ നാം ദൈവത്തിനെ എളുപ്പം മറന്നേക്കും. പക്ഷെ, തിയേറ്ററിനെക്കുറിച്ചു പറയുമ്പോഴൊക്കെ അമ്മ സ്വയം മറന്ന് ഉത്സാഹവതിയാകും. ചില ദിവസങ്ങളില്‍ ഓരോന്നാലോചിച്ച് അമ്മ നീണ്ട നിശബ്ദതയിലേക്ക് വഴുതി വീഴും. അപ്പോള്‍ തുന്നല്‍ ജോലിയില്‍ മാത്രമായിരിക്കും ശ്രദ്ധ. ഞങ്ങള്‍ക്ക് സന്തോഷകരമായ ഒരു ജീവിതമില്ലല്ലോ എന്നാലോചിച്ച് ഞാന്‍ മ്ലാനവദനനാകുമ്പോള്‍ അമ്മ എന്നെ സാന്ത്വനിപ്പിക്കും. തണുപ്പുകാലം വരാറായി. സിഡ്‌നിക്ക് ധരിക്കാന്‍ പറ്റിയ വസ്ത്രങ്ങളില്ല. അതിനാല്‍ അമ്മ തന്റെ പഴയ വെല്‍വെറ്റ് ജാക്കറ്റില്‍ നിന്ന് അവനു വേണ്ടി ഒരു കോട്ടുണ്ടാക്കി. അതിന് ചുവപ്പും കറുപ്പും വരകളുള്ള കൈയ്യാണുണ്ടായിരുന്നത്. ചുമലില്‍ ഞൊറിവുകളും. ഞൊറിവുകള്‍ കളയാന്‍ അമ്മ പരമാവധി ശ്രമിച്ചെങ്കിലും വിജയിച്ചില്ല. ആ കോട്ട് അണിയിച്ചപ്പോള്‍ സിഡ്‌നി കരഞ്ഞു കൊണ്ടു പറഞ്ഞു, 'സ്‌കൂളിലെ കുട്ടികള്‍ എന്തു വിചാരിക്കും?'. 'ആള്‍ക്കാര്‍ ചിന്തിക്കുന്നതിനെക്കുറിച്ച് നാമെന്തിന് ബേജാറാകണം?' അമ്മ പറഞ്ഞു. 'പോരാത്തതിന് ഇത് വളരെ വിശിഷ്ടമായി തോന്നിക്കുകയും ചെയ്യുന്നു'. അമ്മക്ക് അനുനയിപ്പിക്കാനുള്ള ഒരു പ്രത്യേക സിദ്ധിയുണ്ടായിരുന്നു. അതുകൊണ്ടായിരിക്കാം ആ കോട്ട് ധരിക്കാന്‍ വഴങ്ങിക്കൊടുത്തതിന്റെ കാരണം സിഡ്‌നിക്ക് ഇന്നേവരെ മനസ്സിലാക്കാന്‍ കഴിയാതെ പോയത്. പക്ഷെ അവനതു പിന്നീടു മനസ്സിലാക്കി. ആ കോട്ടും അമ്മയുടെ മുറിച്ചു ചെറുതാക്കിയ ഹൈഹീല്‍ഡ് ഷൂസും സ്‌കൂളില്‍ അവനെ വഴക്കാളിയാക്കാന്‍ ഇടയാക്കി. കുട്ടികള്‍ അവനെ 'ജോസഫും ബഹുവര്‍ണ്ണക്കോട്ടും' എന്നു വിളിച്ചു കളിയാക്കി. അമ്മയുടെ ഇറുക്കമുള്ള കാലുറ വെട്ടി ചെറുതാക്കി സ്‌റ്റോക്കിങ്‌സ് ആയി ധരിച്ച എന്നെ 'സര്‍ ഫ്രാന്‍സിസ് ഡ്രേക്ക്' എന്നു വിളിച്ചു. അതിനും ഞൊറിവുകള്‍ ഉള്ളതായി തോന്നിച്ചിരുന്നു. കഷ്ടകാലത്തിന്റെ ഈ പാരമ്യതയില്‍ അമ്മയ്ക്ക് ചെന്നിക്കുത്ത് എന്ന രോഗം പിടിപെട്ടു. അമ്മ തുന്നല്‍പ്പണി ഉപേക്ഷിക്കാന്‍ നിര്‍ബന്ധിതയായി. ഇരുണ്ട മുറിയില്‍ കണ്ണുകള്‍ക്കു മുകളില്‍ തേയില ബാന്‍ഡേജ് വെച്ച് ദിവസങ്ങളോളം കിടക്കേണ്ടി വന്നു. സ്‌കൂള്‍ പഠനം കഴിഞ്ഞുള്ള സമയത്ത് സിഡ്‌നി ദിനപത്രങ്ങള്‍ വിറ്റു. ഒരു ബക്കറ്റ് വെള്ളത്തിലെ ഒരു തുള്ളിയേക്കാള്‍ കുറവായിരുന്നു അവന്റെ സംഭാവനയെങ്കിലും അതൊരാശ്വാസമായിരുന്നു. ഏതു പ്രതിസന്ധിയിലും ഒരു പരമകാഷ്ഠയുണ്ട്. ഞങ്ങളുടെ കാര്യത്തില്‍ ഈ പ്രതിസന്ധി സന്തോഷകരമായ ഒന്നായിരുന്നു. അമ്മ സുഖം പ്രാപിച്ചു വരികയായിരുന്നു. കണ്ണുകള്‍ക്കു മുകളില്‍ തേയില ബാന്‍ഡേജ് അപ്പോഴുമുണ്ട്. ഒരു ദിവസം സിഡ്‌നി ഇരുണ്ട മുറിയിലേക്ക് ഓടിക്കിതച്ചു വന്ന്, ദിനപത്രം കിടക്കമേല്‍ വലിച്ചെറിഞ്ഞുകൊണ്ട് ആശ്ചര്യഭരിതനായി പറഞ്ഞു. 'എനിക്കൊരു പഴ്‌സ് കളഞ്ഞുകിട്ടി'. അത് അവന്‍ അമ്മക്കു കൊടുത്തു. തുറന്നു നോക്കിയപ്പോള്‍ വെള്ളിയുടെയും ചെമ്പിന്റെയും ഒരുപിടി നാണയങ്ങള്‍. പെട്ടെന്ന് അത് അടച്ച് അമ്മ സംഭ്രമത്തോടെ കിടക്കയിലേക്കു ചാഞ്ഞു. ദിനപത്രങ്ങള്‍ വില്‍ക്കാന്‍ സിഡ്‌നി ബസ്സില്‍ കയറിയതായിരുന്നു. ഒരു ഒഴിഞ്ഞ സീറ്റില്‍ അവനൊരു പഴ്‌സ് ഇരിക്കുന്നതു കണ്ടു. യാദൃശ്ചികമെന്ന വണ്ണം പൊടുന്നനെ പഴ്‌സിനു മുകളില്‍ ഒരു ദിനപത്രമിട്ടു. പിന്നീട് പഴ്‌സ് എടുത്തു ബസ്സില്‍ നിന്നു പുറത്തു കടന്നു." &nbsp;
