---
title: "പ്രശസ്ത നടൻ കുണ്ടറ ജോണി അന്തരിച്ചു"
date: 2023-10-18T04:45:03
draft: false
categories: ["Society"]
tags: ['ACTOR', 'kundara johny']
author: "Beaumaris"
---

പ്രശസ്ത നടൻ കുണ്ടറ ജോണി അന്തരിച്ചു. 71 വയസ്സായിരുന്നു. ഹൃദയസ്തംഭനത്തെ തുടർന്നാണ് മരണം. കൊല്ലത്തെ ഒരു സ്വകാര്യ ആശുപത്രിയിൽ വെച്ചാണ് മരണം. നെഞ്ചുവേദനയെ തുടർന്ന് ആശുപത്രിയിലെത്തിച്ചെങ്കിലും ജീവൻ രക്ഷിക്കാനായില്ല. ഏറെ കാലമായി ശാരീരിക പ്രശ്നങ്ങളെ തുടർന്ന് ചികിത്സയിലായിരുന്നു.

<img class="alignnone size-full wp-image-425512" src="https://cdn.boolokam.com/articles/2023/10/wfwfwfgg.webp" alt="" width="640" height="639" />കൊല്ലം സ്വദേശിയായ ജോണി പ്രധാനമായി വില്ലൻ വേഷങ്ങളാണ് അഭിനയിച്ചിരുന്നത്. 1979-ൽ നിത്യവസന്തം എന്ന ചലച്ചിത്രത്തിലൂടെയാണ് ഇദ്ദേഹം അഭിനയരംഗത്തെത്തിയത്. മോഹൻലാലിനൊപ്പം കിരീടത്തിൽ ചെയ്ത പരമേശ്വരൻ എന്ന കഥാപാത്രവും ചെങ്കോലിലെ കഥാപാത്രവും ഏറെ ശ്രദ്ധേയമായി. കൊല്ലത്തെ ഫാത്തിമ മാത നാഷണൽ കോളേജിലെ അദ്ധ്യാപികയായ സ്റ്റെല്ലയാണ് ഇദ്ദേഹത്തിന്റെ ഭാര്യ

1979 ജൂണിൽ പുറത്തിറങ്ങിയ ശശികുമാറിൻറെ നിത്യവസന്തം എന്ന ചിത്രത്തിൽ 55 വയസ്സുള്ള ഒരു കഥാപാത്രത്തെ അവതരിപ്പിച്ചുകൊണ്ട് അദ്ദേഹം വെള്ളിത്തിരയിൽ അരങ്ങേറ്റം കുറിച്ചു.[2] അതേവർഷം ഒക്ടോബറിൽ പുറത്തിറങ്ങിയ പി. ചന്ദ്രകുമാറിൻറെ 'അഗ്നിപർവ്വതം' എന്ന സിനിമയിലും പിന്നീട് കഴുകൻ എന്ന സിനിമയിലും അഭിനയിച്ചു. ഏകദേശം 100ലധികം ചലച്ചിത്രങ്ങളിൽ അഭിനയിച്ച അദ്ദേഹം കൂടുതലായും വില്ലൻ വേഷങ്ങളായിരുന്നു അവതരിപ്പിച്ചത്. നാടോടിക്കാറ്റ്, ഗോഡ്ഫാദർ, കിരീടം തുടങ്ങിയ സിനിമകളിലെ കഥാപാത്രങ്ങൾ പ്രേക്ഷക മനസിൽ ചിരപ്രതിഷ്ഠ നേടിയവയാണ്. 2022ൽ പുറത്തുറങ്ങിയ മേപ്പടിയാൻ ആണ് ജോണി അഭിനയിച്ച അവസാനത്തെ സിനിമ.

സംസ്കാര ചടങ്ങുകൾ നാളെ കാഞ്ഞിരോട് സെന്റ് ആന്റണീസ് പള്ളിസെമിത്തേരിയിൽ നടക്കും. ഇന്ന് രാവിലെ 10 മണിക്ക് കൊല്ലം കടപ്പാക്കട സ്പോർട്ട്സ് ക്ലബിൽ മൃതദേഹം  പൊതു ദർശനത്തിന് വെക്കും. തുടർന്ന് ഉച്ചയോടെ കുണ്ടറയിലെ കുടുംബവീട്ടിലേക്ക് കൊണ്ടു പോകും.


![പ്രശസ്ത നടൻ കുണ്ടറ ജോണി അന്തരിച്ചു](https://cdn.boolokam.com/articles/2023/10/wfwfwfgg.webp)പ്രശസ്ത നടൻ കുണ്ടറ ജോണി അന്തരിച്ചു. 71 വയസ്സായിരുന്നു. ഹൃദയസ്തംഭനത്തെ തുടർന്നാണ് മരണം. കൊല്ലത്തെ ഒരു സ്വകാര്യ ആശുപത്രിയിൽ വെച്ചാണ് മരണം. നെഞ്ചുവേദനയെ തുടർന്ന് ആശുപത്രിയിലെത്തിച്ചെങ്കിലും ജീവൻ രക്ഷിക്കാനായില്ല. ഏറെ കാലമായി ശാരീരിക പ്രശ്നങ്ങളെ തുടർന്ന് ചികിത്സയിലായിരുന്നു. കൊല്ലം സ്വദേശിയായ ജോണി പ്രധാനമായി വില്ലൻ വേഷങ്ങളാണ് അഭിനയിച്ചിരുന്നത്. 1979-ൽ നിത്യവസന്തം എന്ന ചലച്ചിത്രത്തിലൂടെയാണ് ഇദ്ദേഹം അഭിനയരംഗത്തെത്തിയത്. മോഹൻലാലിനൊപ്പം കിരീടത്തിൽ ചെയ്ത പരമേശ്വരൻ എന്ന കഥാപാത്രവും ചെങ്കോലിലെ കഥാപാത്രവും ഏറെ ശ്രദ്ധേയമായി. കൊല്ലത്തെ ഫാത്തിമ മാത നാഷണൽ കോളേജിലെ അദ്ധ്യാപികയായ സ്റ്റെല്ലയാണ് ഇദ്ദേഹത്തിന്റെ ഭാര്യ 1979 ജൂണിൽ പുറത്തിറങ്ങിയ ശശികുമാറിൻറെ നിത്യവസന്തം എന്ന ചിത്രത്തിൽ 55 വയസ്സുള്ള ഒരു കഥാപാത്രത്തെ അവതരിപ്പിച്ചുകൊണ്ട് അദ്ദേഹം വെള്ളിത്തിരയിൽ അരങ്ങേറ്റം കുറിച്ചു.[2] അതേവർഷം ഒക്ടോബറിൽ പുറത്തിറങ്ങിയ പി. ചന്ദ്രകുമാറിൻറെ 'അഗ്നിപർവ്വതം' എന്ന സിനിമയിലും പിന്നീട് കഴുകൻ എന്ന സിനിമയിലും അഭിനയിച്ചു. ഏകദേശം 100ലധികം ചലച്ചിത്രങ്ങളിൽ അഭിനയിച്ച അദ്ദേഹം കൂടുതലായും വില്ലൻ വേഷങ്ങളായിരുന്നു അവതരിപ്പിച്ചത്. നാടോടിക്കാറ്റ്, ഗോഡ്ഫാദർ, കിരീടം തുടങ്ങിയ സിനിമകളിലെ കഥാപാത്രങ്ങൾ പ്രേക്ഷക മനസിൽ ചിരപ്രതിഷ്ഠ നേടിയവയാണ്. 2022ൽ പുറത്തുറങ്ങിയ മേപ്പടിയാൻ ആണ് ജോണി അഭിനയിച്ച അവസാനത്തെ സിനിമ. സംസ്കാര ചടങ്ങുകൾ നാളെ കാഞ്ഞിരോട് സെന്റ് ആന്റണീസ് പള്ളിസെമിത്തേരിയിൽ നടക്കും. ഇന്ന് രാവിലെ 10 മണിക്ക് കൊല്ലം കടപ്പാക്കട സ്പോർട്ട്സ് ക്ലബിൽ മൃതദേഹം പൊതു ദർശനത്തിന് വെക്കും. തുടർന്ന് ഉച്ചയോടെ കുണ്ടറയിലെ കുടുംബവീട്ടിലേക്ക് കൊണ്ടു പോകും.
