---
title: "മൂത്തകുന്നം പാലംപണിക്ക് വന്ന യു.പി.ക്കാർ തങ്ങൾക്കു കിട്ടിയ അടി എത് അക്കൗണ്ടിൽ പെടുത്തണമെന്നാലോചിച്ച് കരഞ്ഞുകൊണ്ടേയിരുന്നു...."
date: 2020-10-31T04:30:11
draft: false
categories: ["Society"]
tags: ['India', 'indiragandhi']
author: "Beaumaris"
---

<a href="http://13.126.68.249/ambily-kamala-post-about-indiragandhi/290728/ggg-1233" rel="attachment wp-att-290729"><img class="alignleft size-full wp-image-290729" src="https://cdn.boolokam.com/articles/2020/10/ggg-371.jpg" alt="" width="845" height="440" /></a><strong>Ambily Kamala</strong>

"ആഭിജാത്യവും അന്തസ്സും നിറഞ്ഞു നിൽക്കുന്നതായിരുന്നു അവരുടെ ഓരോ ചലനവും ,ആ കണ്ണുകളിലെ ദൃഡനിശ്ചയമാകട്ടെ വിവരാണാതീതവുമാണ്... അവർ ശരിക്കും പ്രിയദർശിനി തന്നെയായിരുന്നു (റിട്ടേൺ ഓഫ് ദ റെഡ് റോസ് - ഖുശ്വന്ത് സിംഗ്)

ഇന്ന് ഇന്ദിരാഗാന്ധിയുടെ ഓർമ്മദിവസം.. മാല്യങ്കര കോളേജിലെ പ്രീഡിഗ്രിക്കാലത്താണ് ശ്രീമതി ഗാന്ധി കൊല്ലപ്പെടുന്നത്... ക്ലാസ്സ് കട്ട് ചെയ്ത് സെന്റിനറി ബ്ലോക്കിലിരുന്ന് പോക്കറ്റ് റേഡിയോയിൽ ഇന്ത്യ - പാക്ക് ടെസ്റ്റ് പരമ്പരയിലെ ക്രിക്കറ്റ് കളി കേട്ടുകൊണ്ടിരുന്ന ആൺകുട്ടികളാണ് ഇന്ദിരാഗാന്ധിക്ക് വെടിയേറ്റ വിവരം ക്ലാസ്സിൽ വന്ന് പറഞ്ഞത്‌.. അവർക്ക് ഒന്നും പറ്റിക്കാണില്ല ചെക്കൻമാർ തുടർന്നു .ദിലീപ് വെംഗ് സർക്കാരിന്റെയും സന്ദീപ് പാട്ടീലിന്റെയും തകർപ്പൻ ബാറ്റിംഗ് നടക്കുന്ന സമയത്ത് കമന്ററി ഇടയ്ക്ക് വെച്ചു നിന്നു പോയ വിഷമമായിരുന്നു പിള്ളേർക്ക്..

പക്ഷെ കോളേജ് എന്തോ നേരത്തെവിട്ടു വാഹനങ്ങൾ ഒന്നും തന്നെ ഓടാതായി നിരത്തുകൾ പൊടുന്നനെ വിജനമായി, കൊട്ടുവളളിക്കാട് അമ്പലപരിസരത്തും തറയിൽക്കവലയിലുമാണ് കുറച്ചാളുകളെ കണ്ടത്. അവരെന്തോ ഗഹനമായ ചിന്തയിലായിരുന്നു, നിശ്ശബ്ദതയുടെ ഒരു നദി അവരുടെ ഇടയിലൂടെ ഒഴുകുന്നുണ്ടെന്ന് തോന്നി.. ഉച്ചയ്ക്ക് രണ്ടു മണിക്കുള്ള ആകാശവാണി ഇംഗ്ലീഷ് വാർത്തയാണ് അവരുടെ മരണം സ്ഥിരീകരിച്ചത്.. വന്മരം വീണതിന്റെ തുടർചലനങ്ങൾ ഇങ്ങ് മൂത്തകുന്നത്ത് വരെ ഉണ്ടായി.. കോട്ടപ്പുറം മൂത്തകുന്നം പാലംപണിക്ക് വന്ന ഉത്തർപ്രദേശ് കൺസ്ട്രക്ഷൻ കോർപ്പറേഷനിലെ പാവം തൊഴിലാളികളെ നാട്ടുകാരായ ചിലർ കൈയ്യേറ്റം ചെയ്ത് ശ്രീമതി ഗാന്ധിയുടെ രക്തസാക്ഷിത്വത്തിന് ഐക്യദാർഢ്യം പ്രഖ്യാപിച്ചു. അടി കൊണ്ട യു.പി.ക്കാർ അത് എത് അക്കൗണ്ടിൽ പെടുത്തണമെന്നാലോചിച്ച് കരഞ്ഞുകൊണ്ടേയിരുന്നു..

രാഷ്ട്രീയമായി അഭിപ്രായ വ്യത്യാസങ്ങൾ മാത്രമേ ഉണ്ടായിരുന്നുള്ളൂവെങ്കിലും തീരുമാനങ്ങൾ എടുക്കാനുള്ള അവരുടെ കഴിവിനെയും അത് നടപ്പാക്കാനുള്ള നിശ്ചയദാർഡ്യത്തേയും എന്നും വലിയ ആദരവോട്കൂടി മാത്രമാണ് നോക്കി കണ്ടിട്ടുള്ളത്. അടിയന്തിരാവസ്ഥയുടെ കരിനിഴൽ വീണ്ടു കിടക്കുന്നുണ്ടെങ്കിലും പാക്കിസ്ഥാനുമേൽ നേടിയ യുദ്ധവിജയങ്ങളും ,രാജാക്കൻമാരുടെ പ്രിവിപഴ്സ് നിർത്തലാക്കിയതും ,ബാങ്കുകളുടെ ദേശസാൽക്കരണവും ഭീകരവാദത്തോട് സന്ധിയില്ലാത്ത നിലപാടുകൾ സ്വീകരിച്ചതും അവരുടെ നേതൃപാടവത്തിന്റെ വലിയ ഉദാഹരണങ്ങളാണ്.ശ്രീമതി ഗാന്ധി പെണ്ണുങ്ങളിൽ ആണായ ഭരണാധികാരിയായിരുന്നു.പിന്നീട് വന്ന കോമാളിവേഷക്കാരായ കുഞ്ഞിരാമൻമാരെ കണ്ടപ്പോഴാണ് അവരുടെ ധീരത ഭാരതം തിരിച്ചറിഞ്ഞത്. പെണ്ണായ അവർ വിറക്കാതെ നിന്നിടത്ത് ആണായ പലരും വിറകൊണ്ട കാഴ്ചകൾക്കും രാജ്യം സാക്ഷ്യം വഹിച്ചു.തിരിച്ചു വന്ന ചെമ്പനീർപ്പൂവിന്, പ്രിയദർശിനിക്ക് എന്റെ പ്രണാമം..


![മൂത്തകുന്നം പാലംപണിക്ക് വന്ന യു.പി.ക്കാർ തങ്ങൾക്കു കിട്ടിയ അടി എത് അക്കൗണ്ടിൽ പെടുത്തണമെന്നാലോചിച്ച് കരഞ്ഞുകൊണ്ടേയിരുന്നു....](https://cdn.boolokam.com/articles/2020/10/ggg-371.jpg)[](http://13.126.68.249/ambily-kamala-post-about-indiragandhi/290728/ggg-1233)**Ambily Kamala** "ആഭിജാത്യവും അന്തസ്സും നിറഞ്ഞു നിൽക്കുന്നതായിരുന്നു അവരുടെ ഓരോ ചലനവും ,ആ കണ്ണുകളിലെ ദൃഡനിശ്ചയമാകട്ടെ വിവരാണാതീതവുമാണ്... അവർ ശരിക്കും പ്രിയദർശിനി തന്നെയായിരുന്നു (റിട്ടേൺ ഓഫ് ദ റെഡ് റോസ് - ഖുശ്വന്ത് സിംഗ്) ഇന്ന് ഇന്ദിരാഗാന്ധിയുടെ ഓർമ്മദിവസം.. മാല്യങ്കര കോളേജിലെ പ്രീഡിഗ്രിക്കാലത്താണ് ശ്രീമതി ഗാന്ധി കൊല്ലപ്പെടുന്നത്... ക്ലാസ്സ് കട്ട് ചെയ്ത് സെന്റിനറി ബ്ലോക്കിലിരുന്ന് പോക്കറ്റ് റേഡിയോയിൽ ഇന്ത്യ - പാക്ക് ടെസ്റ്റ് പരമ്പരയിലെ ക്രിക്കറ്റ് കളി കേട്ടുകൊണ്ടിരുന്ന ആൺകുട്ടികളാണ് ഇന്ദിരാഗാന്ധിക്ക് വെടിയേറ്റ വിവരം ക്ലാസ്സിൽ വന്ന് പറഞ്ഞത്‌.. അവർക്ക് ഒന്നും പറ്റിക്കാണില്ല ചെക്കൻമാർ തുടർന്നു .ദിലീപ് വെംഗ് സർക്കാരിന്റെയും സന്ദീപ് പാട്ടീലിന്റെയും തകർപ്പൻ ബാറ്റിംഗ് നടക്കുന്ന സമയത്ത് കമന്ററി ഇടയ്ക്ക് വെച്ചു നിന്നു പോയ വിഷമമായിരുന്നു പിള്ളേർക്ക്.. പക്ഷെ കോളേജ് എന്തോ നേരത്തെവിട്ടു വാഹനങ്ങൾ ഒന്നും തന്നെ ഓടാതായി നിരത്തുകൾ പൊടുന്നനെ വിജനമായി, കൊട്ടുവളളിക്കാട് അമ്പലപരിസരത്തും തറയിൽക്കവലയിലുമാണ് കുറച്ചാളുകളെ കണ്ടത്. അവരെന്തോ ഗഹനമായ ചിന്തയിലായിരുന്നു, നിശ്ശബ്ദതയുടെ ഒരു നദി അവരുടെ ഇടയിലൂടെ ഒഴുകുന്നുണ്ടെന്ന് തോന്നി.. ഉച്ചയ്ക്ക് രണ്ടു മണിക്കുള്ള ആകാശവാണി ഇംഗ്ലീഷ് വാർത്തയാണ് അവരുടെ മരണം സ്ഥിരീകരിച്ചത്.. വന്മരം വീണതിന്റെ തുടർചലനങ്ങൾ ഇങ്ങ് മൂത്തകുന്നത്ത് വരെ ഉണ്ടായി.. കോട്ടപ്പുറം മൂത്തകുന്നം പാലംപണിക്ക് വന്ന ഉത്തർപ്രദേശ് കൺസ്ട്രക്ഷൻ കോർപ്പറേഷനിലെ പാവം തൊഴിലാളികളെ നാട്ടുകാരായ ചിലർ കൈയ്യേറ്റം ചെയ്ത് ശ്രീമതി ഗാന്ധിയുടെ രക്തസാക്ഷിത്വത്തിന് ഐക്യദാർഢ്യം പ്രഖ്യാപിച്ചു. അടി കൊണ്ട യു.പി.ക്കാർ അത് എത് അക്കൗണ്ടിൽ പെടുത്തണമെന്നാലോചിച്ച് കരഞ്ഞുകൊണ്ടേയിരുന്നു.. രാഷ്ട്രീയമായി അഭിപ്രായ വ്യത്യാസങ്ങൾ മാത്രമേ ഉണ്ടായിരുന്നുള്ളൂവെങ്കിലും തീരുമാനങ്ങൾ എടുക്കാനുള്ള അവരുടെ കഴിവിനെയും അത് നടപ്പാക്കാനുള്ള നിശ്ചയദാർഡ്യത്തേയും എന്നും വലിയ ആദരവോട്കൂടി മാത്രമാണ് നോക്കി കണ്ടിട്ടുള്ളത്. അടിയന്തിരാവസ്ഥയുടെ കരിനിഴൽ വീണ്ടു കിടക്കുന്നുണ്ടെങ്കിലും പാക്കിസ്ഥാനുമേൽ നേടിയ യുദ്ധവിജയങ്ങളും ,രാജാക്കൻമാരുടെ പ്രിവിപഴ്സ് നിർത്തലാക്കിയതും ,ബാങ്കുകളുടെ ദേശസാൽക്കരണവും ഭീകരവാദത്തോട് സന്ധിയില്ലാത്ത നിലപാടുകൾ സ്വീകരിച്ചതും അവരുടെ നേതൃപാടവത്തിന്റെ വലിയ ഉദാഹരണങ്ങളാണ്.ശ്രീമതി ഗാന്ധി പെണ്ണുങ്ങളിൽ ആണായ ഭരണാധികാരിയായിരുന്നു.പിന്നീട് വന്ന കോമാളിവേഷക്കാരായ കുഞ്ഞിരാമൻമാരെ കണ്ടപ്പോഴാണ് അവരുടെ ധീരത ഭാരതം തിരിച്ചറിഞ്ഞത്. പെണ്ണായ അവർ വിറക്കാതെ നിന്നിടത്ത് ആണായ പലരും വിറകൊണ്ട കാഴ്ചകൾക്കും രാജ്യം സാക്ഷ്യം വഹിച്ചു.തിരിച്ചു വന്ന ചെമ്പനീർപ്പൂവിന്, പ്രിയദർശിനിക്ക് എന്റെ പ്രണാമം..
