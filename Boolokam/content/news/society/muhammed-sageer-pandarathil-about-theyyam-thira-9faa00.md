---
title: "എന്താണ് ഈ തിറ ?"
date: 2023-04-08T06:36:25
draft: false
categories: ["Society"]
tags: ['Muhammed Sageer Pandarathil', 'theyyam', 'thira', 'തിറ']
author: "Beaumaris"
---

<strong>എന്താണ് ഈ തിറ ?</strong>

<strong>Muhammed Sageer Pandarathil</strong>

യുവ എഴുത്തുകാരി അശ്വതിയുടെ ആത്മഹത്യയുമായി ബന്ധപ്പെട്ടുള്ള അന്വേഷണത്തോടെയാണ് സെക്ഷൻ 306 ഐ.പി.സി എന്ന സിനിമ ആരംഭിക്കുന്നത്. അശ്വതിയുടെ തൂലികയിൽ വിരിഞ്ഞ വാക്കുകൾക്ക് കത്തിയുടെ മൂർച്ചയുണ്ടായിരുന്നു. അഭിരാമിയാണ് അശ്വതി എന്ന കഥാപാത്രമായി എത്തുന്നത്. അവളെ ആത്മഹത്യയിലേക്ക് പ്രേരിപ്പിക്കുന്നത് തിറ ദൈവവും.ആ ആത്മഹത്യയുടെ രഹസ്യങ്ങൾ ചുരുളഴിക്കാൻ എത്തുന്ന രണ്ടുപേർ!. ശാന്തികൃഷ്ണയുടെ അഡ്വക്കേറ്റ് നന്ദയും രഞ്ജി പണിക്കരുടെ അഡ്വക്കറ്റ് രാംദാസും. കോടതിയിലെ സംഭവങ്ങളും തിറയും അടിസ്ഥാനമാക്കി 'സെക്ഷൻ 306 ഐ.പി.സി' 2023 ഏപ്രിൽ 8 ആം തിയതി തിയറ്ററിൽ എത്തുമ്പോൾ എന്താണ് ഈ തിറ എന്ന് നമുക്ക് വിശദമായി അറിയാം.

വടക്കന്‍ കേരളത്തിലെ അനുഷ്ഠാന കലകളാണ് തെയ്യവും തിറയും. മനുഷ്യര്‍ ദേവതാരൂപം ധരിച്ച് നടത്തുന്ന അനുഷ്ഠാന നര്‍ത്തനങ്ങളാണിവ. തെയ്യം, തിറ, കോലം എന്നീ വ്യത്യസ്ത നാമങ്ങളില്‍ അറിയപ്പെടുന്നുവെങ്കിലും സാമാന്യമായി മൂന്നും ഒന്നുതന്നെയാണ്. എന്നാല്‍ അവ തമ്മില്‍ വ്യത്യാസങ്ങളുമുണ്ട്. തെയ്യം എന്ന വാക്കിനര്‍ത്ഥം ദൈവം എന്നുതന്നെയാണ്. ദൈവങ്ങളുടെ കോലം ധരിച്ച് മനുഷ്യര്‍ ദൈവങ്ങളായി പ്രത്യക്ഷപ്പെടുകയും ജനങ്ങള്‍ക്ക് അനുഗ്രഹാശിസ്സുകള്‍ നല്‍കുകയും ചെയ്യുന്നു. 'സ്ഥാനം' എന്നറിയപ്പെടുന്ന ദേവതാസങ്കേതങ്ങളിലും തറവാടുകളിലുമാണ് തെയ്യവും തിറയും കെട്ടിയാടുന്നത്.

<img class=" wp-image-390696 aligncenter" src="https://cdn.boolokam.com/articles/2023/04/dqqq-1024x533.jpg" alt="" width="942" height="490" />കാവ്, അറ, പള്ളിയറ, മുണ്ട്യ, താനം, കോട്ടം തുടങ്ങിയ പല പേരുകളില്‍ 'സ്ഥാന'ങ്ങള്‍ അറിയപ്പെടുന്നു. ഇവിടങ്ങളില്‍ തെയ്യവും തിറയും കെട്ടിയാടിക്കുന്നതിനെയാണ് കളിയാട്ടം എന്നു പറയുന്നത്. അത്യുത്തര കേരളത്തില്‍ കോലം എന്നാണ് തെയ്യത്തിനു പേര്. വടക്കൻ മലബാറിന്റെ, പ്രത്യേകിച്ച് കണ്ണൂരിന്റെയും, കോഴിക്കോടിന്റെയും അഭിമാനമാണ് തെയ്യം, തിറ എന്നീ അനുഷ്ടാനങ്ങൾ. ചില ഭാഗങ്ങളിൽ കോലം എന്നും പറയാറുണ്ട്. ഇവ മൂന്നും തമ്മിൽ പ്രദമദൃഷ്‌ട്യാ വ്യത്യാസം ഒന്നുമില്ലെങ്കിലും, കൂടുതൽ ഉള്ളിലേക്ക് എത്തിനോക്കുമ്പോൾ വ്യത്യാസങ്ങളുണ്ടെന്ന് മനസ്സിലാകും.

വാർഷിക ഉത്സവമായി നടത്തുന്ന ചടങ്ങിനെ ആണ്ട്‌ കളിയാട്ടമെന്നും, പത്തോ പന്ത്രണ്ടോ വർഷത്തിലൊരിയ്ക്കൽ വിപുലമായ രീതിയിൽ നടത്തുന്ന ഈ ചടങ്ങിനെ പെരും കളിയാട്ടം എന്നും വിളിക്കുന്നു. ആണ്ട് കളിയാട്ടവും പെരും കളിയാട്ടവും നടക്കാത്ത കാവുകളും ഉണ്ട്, ചില കാവുകളിൽ രണ്ടും മറ്റ് ചിലയിടങ്ങളിൽ മൂന്നും വർഷങ്ങൾ കൂടുമ്പോഴും കളിയാട്ടം നടക്കുന്നു. പെരും കളിയാട്ടം നടക്കുന്ന കാവുകളിൽ ആണ്ട് കളിയാട്ടം നടത്താറില്ല. പന്ത്രണ്ട് വർഷത്തെ ഇടവേളയിൽ പെരും കളിയാട്ടം നടത്തണം എന്നും നിർബന്ധമില്ല. അറുപത് വർഷത്തിന് ശേഷം പെരും കളിയാട്ടം നടത്തിയ കാവുകളും ഉത്തര കേരളത്തിൽ ഉണ്ട്.

നൃത്തം ചെയ്യുന്ന ദേവതാസങ്കല്പമാണ്‌ തെയ്യം. തെയ്യത്തിന്റെ നർത്തനം തെയ്യാട്ടം എന്നും തെയ്യത്തിന്റെ വേഷം തെയ്യക്കോലം എന്നും അറിയപ്പെടുന്നു. ദേവാരാധന നിറഞ്ഞ തെയ്യംകലയിൽ മന്ത്രപരമായ അനുഷ്ഠാനം, തന്ത്രപരമായ അനുഷ്ഠാനം, കർമ്മപരമായ അനുഷ്ഠാനം, വ്രതപരമായ അനുഷ്ഠാനം എന്നിവ ഇടകലർന്നു കാണുന്നു. പ്രധാനമായും അമ്മ ദൈവങ്ങൾ ആണ് തെയ്യങ്ങൾ. ഉദാഹരണം മുച്ചിലോട്ട് ഭഗവതി. കൂടാതെ വീരന്മാരെയും തെയ്യങ്ങൾ ആയി ആരാധിക്കുന്നു. ഉദാഹരണം കതിവന്നൂർ വീരൻ. ഏതാണ്ട്‌ അഞ്ഞൂറോളം തെയ്യങ്ങൾ ഉണ്ടെന്നാണു പറയപ്പെടുന്നത്‌. എങ്കിലും നൂറ്റിരുപതോളം തെയ്യങ്ങളാണ്‌ സാധാരണ കാണാറുള്ളത്‌.

<img class=" wp-image-390697 aligncenter" src="https://cdn.boolokam.com/articles/2023/04/dwfff.jpg" alt="" width="853" height="532" />മനുഷ്യനും പ്രകൃതിയും ദൈവവും ഒന്നാകുന്ന ഉല്‍സവമാണ് തിറ. ഗ്രാമങ്ങളിലെ കാവുകളിലും തറവാടുകളിലും അരങ്ങേറുന്ന തിറ. വിശ്വാസത്തിന്റെ, പച്ചപ്പിന്റെ, പ്രതീക്ഷകളുടെ ഒറ്റപ്പെട്ട തുരുത്തുകളാണ് കാവുകള്‍. വേനല്‍ ആരംഭിച്ചാൽ ഇലകള്‍ കൊഴിയുന്ന മരങ്ങളില്‍ ഉയരുന്ന കൊടിതോരണങ്ങളാണ് തിറയുടെ സൂചന. മേട മാസം കഴിയുന്നത് വരെ ചെണ്ടയുടെ മുഴക്കങ്ങളായിരിക്കും ഗ്രാമങ്ങളില്‍. ചമയം, മുടി, വേഷം ഇതു മൂന്നും ചേരുമ്പോഴാണ് തിറയുടെ രൂപം സമ്പൂര്‍ണമാകുന്നത്.
അണിയറയില്‍ കെട്ടിയാട്ടക്കാരന്‍ നിശ്ചലനായിക്കിടക്കും. മണിക്കൂറുകളോളം നീണുന്ന ഏകാഗ്രതയാണ് ചായമിടല്‍. ഒരോ തിറയുടെയും ചമയങ്ങള്‍ക്ക് ഒരോ രീതികളാണ്. പുറപ്പാടിന് ഒരുങ്ങി നിൽക്കുന്ന തിറക്കോലത്തിന് വെളിച്ചപ്പാട് അരിയെറിയും. ദ്രുത താളത്തിലുള്ള ചെണ്ട കൊട്ടിന്റെയും ചുറ്റും കൂടി നിൽക്കുന്നവരുടെ ആർപ്പുവിളിയുടെയും കൂവലിന്റെയുമൊക്കെ ആരവത്തിൽ തിറക്കോലം ഉറഞ്ഞു തുള്ളും. വടക്കൻ മലബാറിന്റെ, കേരളത്തിന്റെ പൈതൃകത്തിലേക്കു മറ്റൊരു സംഭാവനയാണ് ഈ ആചാരങ്ങൾ.

അവര്‍ണസമുദായത്തില്‍പ്പെട്ടവരാണ് തെയ്യവും തിറയും കെട്ടിയാടുന്നത്. എന്നാല്‍ ആ ദൈവങ്ങളെ സവര്‍ണ്ണരും വണങ്ങി നില്‍ക്കുന്നു. അവര്‍ കെട്ടിയാടുന്ന കോലങ്ങളില്‍ ദൈവത്തെ ദര്‍ശിക്കുകയാണ് ഭക്തജനങ്ങള്‍ ചെയ്യുന്നത്. തെയ്യത്തിലും തിറയിലും പ്രത്യക്ഷപ്പെടുന്ന ദൈവങ്ങള്‍ വൈദിക സങ്കല്പത്തില്‍പ്പെട്ടവരല്ല. മനുഷ്യര്‍ പോലും തെയ്യങ്ങളായി മാറുന്നു. വടക്കന്‍ പാട്ടിലെ വീരനായകനായ ഒതേനന്റെ തെയ്യം പോലുമുണ്ട്.മന്ത്രവാദിയായിരുന്ന ഒരു മുസ്‌ലീം ദുര്‍മരണത്തിനിരയായി തെയ്യമായി മാറിയതാണ് 'ആലിഭൂതം'. മാപ്പിളത്തെയ്യങ്ങള്‍ മാത്രമല്ല, പുലിവേട്ടയ്ക്കിടയില്‍ മരിച്ച വീരനും (കരിന്തിരി നായര്‍) രണ്ടു പെണ്‍പുലികളും (പുള്ളിക്കരിങ്കാളി, പുലിയൂര്‍ കാളി) തെയ്യമായി ആരാധിക്കപ്പെടുന്നു. ജാതിഭേദമില്ലാതെ തന്നെ സ്വീകരിക്കപ്പെടുന്നവരാണ് ഈ തെയ്യങ്ങള്‍.

വ്യത്യസ്ത ജാതികളുടെ/ ഗ്രാമങ്ങളുടെ പരദേവതകളാണ് പ്രധാന തെയ്യങ്ങളെല്ലാം. ചില തെയ്യങ്ങളാകട്ടെ തറവാട്ടു പരദേവതകളും. പുരുഷദേവതകളും സ്ത്രീദേവതകളും ഇക്കൂട്ടത്തിലുണ്ട്. തിറയാട്ടത്തിൽ കോലങ്ങളുടെ പൂർണ്ണതക്കും വൈവിധ്യത്തിനും കരണമാകുന്ന പ്രധാന ഘടകം ചമയങ്ങളാണ്. മുഖത്തെഴുത്ത് , മേലെഴുത്ത്, ഉടയാടകൾ, തലച്ചമയങ്ങൾ , മെയ്യ്ച്ചമയങ്ങൾ, അരച്ചമയങ്ങൾ, കൈ, കാൽ ചമയങ്ങൾ, മുടികൾ, ആയുധങ്ങൾ എന്നിവ തിറയാട്ടത്തിലെ ചമയ സമുഛയങ്ങളിൽപ്പെടുന്നു. ഓരോ കോലങ്ങൾക്കും ഉപയോഗിക്കേണ്ട ചമയങ്ങൾ ക്രമപ്രകാരം നിഷ്ഠയോടെ ധരിപ്പിക്കുന്നു.

<img class=" wp-image-390698 aligncenter" src="https://cdn.boolokam.com/articles/2023/04/dqqqw.jpg" alt="" width="815" height="543" />തിറയാട്ടത്തിലെ വിചിത്രമായ വേഷവിധാനങ്ങൾ ആചാരാനുഷ്ഠാനങ്ങൾ എന്നിവയെല്ലാം പ്രാക്തനകാലത്തെ സാമൂഹിക ജീവിതത്തിന്റെ പ്രതിഫലനങ്ങളാണ്. മലബാറിലെ 'തെയ്യം', മദ്ധ്യകേരളത്തിലെ 'മുടിയേറ്റ്‌', തിരുവിതാംകൂറിലെ 'പടയണി', തുളുനാട്ടിലെ 'കോള' എന്നീ അനുഷ്ഠാന കലാരൂപങ്ങളോട് തിറയാട്ടത്തിനു ചില സാദൃശ്യങ്ങളുണ്ട്. എന്നാൽ വള്ളുവനാടൻ പ്രദേശങ്ങളിൽ കണ്ടുവരുന്ന 'പൂതനും തിറയും' എന്ന കലാരൂപവുമായി തിറയാട്ടത്തിനു ബന്ധമില്ല. വൃക്ഷാരാധന, നാഗാരാധന, പ്രകൃതി ആരാധന, വീരാരാധന, മലദൈവ സങ്കൽപ്പങ്ങൾ, പ്രാദേശിക ദൈവ സങ്കൽപ്പങ്ങൾ മുതലായ പ്രാചീന ആചാരക്രമങ്ങൾ കാവുകളിലും തിറയാട്ടത്തിലും അനുവർത്തിച്ചുവരുന്നു.

വണ്ണാന്‍, മലയന്‍, പാണന്‍, മാവിലന്‍, ചെറവന്‍, ചിങ്കത്താന്‍, കോപ്പാളന്‍, പുലയന്‍, കളനാടി, പെരുമണ്ണാന്‍, തുളുവേലന്‍, അഞ്ഞൂറ്റാന്‍, മുന്നൂറ്റാന്‍ തുടങ്ങിയ സമുദായങ്ങളില്‍പ്പെട്ടവരാണ് തെയ്യക്കോലങ്ങള്‍ കെട്ടുന്നത്. ഓരോ സമുദായവും തോറ്റം, ചമയം, നിറങ്ങള്‍, നൃത്തരീതി തുടങ്ങിയവയിൽ വ്യത്യസ്തത പുലര്‍ത്താറുണ്ട്.


![എന്താണ് ഈ തിറ ?](https://cdn.boolokam.com/articles/2023/04/dqqq-1024x533.jpg)**എന്താണ് ഈ തിറ ?** **Muhammed Sageer Pandarathil** യുവ എഴുത്തുകാരി അശ്വതിയുടെ ആത്മഹത്യയുമായി ബന്ധപ്പെട്ടുള്ള അന്വേഷണത്തോടെയാണ് സെക്ഷൻ 306 ഐ.പി.സി എന്ന സിനിമ ആരംഭിക്കുന്നത്. അശ്വതിയുടെ തൂലികയിൽ വിരിഞ്ഞ വാക്കുകൾക്ക് കത്തിയുടെ മൂർച്ചയുണ്ടായിരുന്നു. അഭിരാമിയാണ് അശ്വതി എന്ന കഥാപാത്രമായി എത്തുന്നത്. അവളെ ആത്മഹത്യയിലേക്ക് പ്രേരിപ്പിക്കുന്നത് തിറ ദൈവവും.ആ ആത്മഹത്യയുടെ രഹസ്യങ്ങൾ ചുരുളഴിക്കാൻ എത്തുന്ന രണ്ടുപേർ!. ശാന്തികൃഷ്ണയുടെ അഡ്വക്കേറ്റ് നന്ദയും രഞ്ജി പണിക്കരുടെ അഡ്വക്കറ്റ് രാംദാസും. കോടതിയിലെ സംഭവങ്ങളും തിറയും അടിസ്ഥാനമാക്കി 'സെക്ഷൻ 306 ഐ.പി.സി' 2023 ഏപ്രിൽ 8 ആം തിയതി തിയറ്ററിൽ എത്തുമ്പോൾ എന്താണ് ഈ തിറ എന്ന് നമുക്ക് വിശദമായി അറിയാം. വടക്കന്‍ കേരളത്തിലെ അനുഷ്ഠാന കലകളാണ് തെയ്യവും തിറയും. മനുഷ്യര്‍ ദേവതാരൂപം ധരിച്ച് നടത്തുന്ന അനുഷ്ഠാന നര്‍ത്തനങ്ങളാണിവ. തെയ്യം, തിറ, കോലം എന്നീ വ്യത്യസ്ത നാമങ്ങളില്‍ അറിയപ്പെടുന്നുവെങ്കിലും സാമാന്യമായി മൂന്നും ഒന്നുതന്നെയാണ്. എന്നാല്‍ അവ തമ്മില്‍ വ്യത്യാസങ്ങളുമുണ്ട്. തെയ്യം എന്ന വാക്കിനര്‍ത്ഥം ദൈവം എന്നുതന്നെയാണ്. ദൈവങ്ങളുടെ കോലം ധരിച്ച് മനുഷ്യര്‍ ദൈവങ്ങളായി പ്രത്യക്ഷപ്പെടുകയും ജനങ്ങള്‍ക്ക് അനുഗ്രഹാശിസ്സുകള്‍ നല്‍കുകയും ചെയ്യുന്നു. 'സ്ഥാനം' എന്നറിയപ്പെടുന്ന ദേവതാസങ്കേതങ്ങളിലും തറവാടുകളിലുമാണ് തെയ്യവും തിറയും കെട്ടിയാടുന്നത്. കാവ്, അറ, പള്ളിയറ, മുണ്ട്യ, താനം, കോട്ടം തുടങ്ങിയ പല പേരുകളില്‍ 'സ്ഥാന'ങ്ങള്‍ അറിയപ്പെടുന്നു. ഇവിടങ്ങളില്‍ തെയ്യവും തിറയും കെട്ടിയാടിക്കുന്നതിനെയാണ് കളിയാട്ടം എന്നു പറയുന്നത്. അത്യുത്തര കേരളത്തില്‍ കോലം എന്നാണ് തെയ്യത്തിനു പേര്. വടക്കൻ മലബാറിന്റെ, പ്രത്യേകിച്ച് കണ്ണൂരിന്റെയും, കോഴിക്കോടിന്റെയും അഭിമാനമാണ് തെയ്യം, തിറ എന്നീ അനുഷ്ടാനങ്ങൾ. ചില ഭാഗങ്ങളിൽ കോലം എന്നും പറയാറുണ്ട്. ഇവ മൂന്നും തമ്മിൽ പ്രദമദൃഷ്‌ട്യാ വ്യത്യാസം ഒന്നുമില്ലെങ്കിലും, കൂടുതൽ ഉള്ളിലേക്ക് എത്തിനോക്കുമ്പോൾ വ്യത്യാസങ്ങളുണ്ടെന്ന് മനസ്സിലാകും. വാർഷിക ഉത്സവമായി നടത്തുന്ന ചടങ്ങിനെ ആണ്ട്‌ കളിയാട്ടമെന്നും, പത്തോ പന്ത്രണ്ടോ വർഷത്തിലൊരിയ്ക്കൽ വിപുലമായ രീതിയിൽ നടത്തുന്ന ഈ ചടങ്ങിനെ പെരും കളിയാട്ടം എന്നും വിളിക്കുന്നു. ആണ്ട് കളിയാട്ടവും പെരും കളിയാട്ടവും നടക്കാത്ത കാവുകളും ഉണ്ട്, ചില കാവുകളിൽ രണ്ടും മറ്റ് ചിലയിടങ്ങളിൽ മൂന്നും വർഷങ്ങൾ കൂടുമ്പോഴും കളിയാട്ടം നടക്കുന്നു. പെരും കളിയാട്ടം നടക്കുന്ന കാവുകളിൽ ആണ്ട് കളിയാട്ടം നടത്താറില്ല. പന്ത്രണ്ട് വർഷത്തെ ഇടവേളയിൽ പെരും കളിയാട്ടം നടത്തണം എന്നും നിർബന്ധമില്ല. അറുപത് വർഷത്തിന് ശേഷം പെരും കളിയാട്ടം നടത്തിയ കാവുകളും ഉത്തര കേരളത്തിൽ ഉണ്ട്. നൃത്തം ചെയ്യുന്ന ദേവതാസങ്കല്പമാണ്‌ തെയ്യം. തെയ്യത്തിന്റെ നർത്തനം തെയ്യാട്ടം എന്നും തെയ്യത്തിന്റെ വേഷം തെയ്യക്കോലം എന്നും അറിയപ്പെടുന്നു. ദേവാരാധന നിറഞ്ഞ തെയ്യംകലയിൽ മന്ത്രപരമായ അനുഷ്ഠാനം, തന്ത്രപരമായ അനുഷ്ഠാനം, കർമ്മപരമായ അനുഷ്ഠാനം, വ്രതപരമായ അനുഷ്ഠാനം എന്നിവ ഇടകലർന്നു കാണുന്നു. പ്രധാനമായും അമ്മ ദൈവങ്ങൾ ആണ് തെയ്യങ്ങൾ. ഉദാഹരണം മുച്ചിലോട്ട് ഭഗവതി. കൂടാതെ വീരന്മാരെയും തെയ്യങ്ങൾ ആയി ആരാധിക്കുന്നു. ഉദാഹരണം കതിവന്നൂർ വീരൻ. ഏതാണ്ട്‌ അഞ്ഞൂറോളം തെയ്യങ്ങൾ ഉണ്ടെന്നാണു പറയപ്പെടുന്നത്‌. എങ്കിലും നൂറ്റിരുപതോളം തെയ്യങ്ങളാണ്‌ സാധാരണ കാണാറുള്ളത്‌. ![](https://cdn.boolokam.com/articles/2023/04/dwfff.jpg)മനുഷ്യനും പ്രകൃതിയും ദൈവവും ഒന്നാകുന്ന ഉല്‍സവമാണ് തിറ. ഗ്രാമങ്ങളിലെ കാവുകളിലും തറവാടുകളിലും അരങ്ങേറുന്ന തിറ. വിശ്വാസത്തിന്റെ, പച്ചപ്പിന്റെ, പ്രതീക്ഷകളുടെ ഒറ്റപ്പെട്ട തുരുത്തുകളാണ് കാവുകള്‍. വേനല്‍ ആരംഭിച്ചാൽ ഇലകള്‍ കൊഴിയുന്ന മരങ്ങളില്‍ ഉയരുന്ന കൊടിതോരണങ്ങളാണ് തിറയുടെ സൂചന. മേട മാസം കഴിയുന്നത് വരെ ചെണ്ടയുടെ മുഴക്കങ്ങളായിരിക്കും ഗ്രാമങ്ങളില്‍. ചമയം, മുടി, വേഷം ഇതു മൂന്നും ചേരുമ്പോഴാണ് തിറയുടെ രൂപം സമ്പൂര്‍ണമാകുന്നത്. അണിയറയില്‍ കെട്ടിയാട്ടക്കാരന്‍ നിശ്ചലനായിക്കിടക്കും. മണിക്കൂറുകളോളം നീണുന്ന ഏകാഗ്രതയാണ് ചായമിടല്‍. ഒരോ തിറയുടെയും ചമയങ്ങള്‍ക്ക് ഒരോ രീതികളാണ്. പുറപ്പാടിന് ഒരുങ്ങി നിൽക്കുന്ന തിറക്കോലത്തിന് വെളിച്ചപ്പാട് അരിയെറിയും. ദ്രുത താളത്തിലുള്ള ചെണ്ട കൊട്ടിന്റെയും ചുറ്റും കൂടി നിൽക്കുന്നവരുടെ ആർപ്പുവിളിയുടെയും കൂവലിന്റെയുമൊക്കെ ആരവത്തിൽ തിറക്കോലം ഉറഞ്ഞു തുള്ളും. വടക്കൻ മലബാറിന്റെ, കേരളത്തിന്റെ പൈതൃകത്തിലേക്കു മറ്റൊരു സംഭാവനയാണ് ഈ ആചാരങ്ങൾ. അവര്‍ണസമുദായത്തില്‍പ്പെട്ടവരാണ് തെയ്യവും തിറയും കെട്ടിയാടുന്നത്. എന്നാല്‍ ആ ദൈവങ്ങളെ സവര്‍ണ്ണരും വണങ്ങി നില്‍ക്കുന്നു. അവര്‍ കെട്ടിയാടുന്ന കോലങ്ങളില്‍ ദൈവത്തെ ദര്‍ശിക്കുകയാണ് ഭക്തജനങ്ങള്‍ ചെയ്യുന്നത്. തെയ്യത്തിലും തിറയിലും പ്രത്യക്ഷപ്പെടുന്ന ദൈവങ്ങള്‍ വൈദിക സങ്കല്പത്തില്‍പ്പെട്ടവരല്ല. മനുഷ്യര്‍ പോലും തെയ്യങ്ങളായി മാറുന്നു. വടക്കന്‍ പാട്ടിലെ വീരനായകനായ ഒതേനന്റെ തെയ്യം പോലുമുണ്ട്.മന്ത്രവാദിയായിരുന്ന ഒരു മുസ്‌ലീം ദുര്‍മരണത്തിനിരയായി തെയ്യമായി മാറിയതാണ് 'ആലിഭൂതം'. മാപ്പിളത്തെയ്യങ്ങള്‍ മാത്രമല്ല, പുലിവേട്ടയ്ക്കിടയില്‍ മരിച്ച വീരനും (കരിന്തിരി നായര്‍) രണ്ടു പെണ്‍പുലികളും (പുള്ളിക്കരിങ്കാളി, പുലിയൂര്‍ കാളി) തെയ്യമായി ആരാധിക്കപ്പെടുന്നു. ജാതിഭേദമില്ലാതെ തന്നെ സ്വീകരിക്കപ്പെടുന്നവരാണ് ഈ തെയ്യങ്ങള്‍. വ്യത്യസ്ത ജാതികളുടെ/ ഗ്രാമങ്ങളുടെ പരദേവതകളാണ് പ്രധാന തെയ്യങ്ങളെല്ലാം. ചില തെയ്യങ്ങളാകട്ടെ തറവാട്ടു പരദേവതകളും. പുരുഷദേവതകളും സ്ത്രീദേവതകളും ഇക്കൂട്ടത്തിലുണ്ട്. തിറയാട്ടത്തിൽ കോലങ്ങളുടെ പൂർണ്ണതക്കും വൈവിധ്യത്തിനും കരണമാകുന്ന പ്രധാന ഘടകം ചമയങ്ങളാണ്. മുഖത്തെഴുത്ത് , മേലെഴുത്ത്, ഉടയാടകൾ, തലച്ചമയങ്ങൾ , മെയ്യ്ച്ചമയങ്ങൾ, അരച്ചമയങ്ങൾ, കൈ, കാൽ ചമയങ്ങൾ, മുടികൾ, ആയുധങ്ങൾ എന്നിവ തിറയാട്ടത്തിലെ ചമയ സമുഛയങ്ങളിൽപ്പെടുന്നു. ഓരോ കോലങ്ങൾക്കും ഉപയോഗിക്കേണ്ട ചമയങ്ങൾ ക്രമപ്രകാരം നിഷ്ഠയോടെ ധരിപ്പിക്കുന്നു. ![](https://cdn.boolokam.com/articles/2023/04/dqqqw.jpg)തിറയാട്ടത്തിലെ വിചിത്രമായ വേഷവിധാനങ്ങൾ ആചാരാനുഷ്ഠാനങ്ങൾ എന്നിവയെല്ലാം പ്രാക്തനകാലത്തെ സാമൂഹിക ജീവിതത്തിന്റെ പ്രതിഫലനങ്ങളാണ്. മലബാറിലെ 'തെയ്യം', മദ്ധ്യകേരളത്തിലെ 'മുടിയേറ്റ്‌', തിരുവിതാംകൂറിലെ 'പടയണി', തുളുനാട്ടിലെ 'കോള' എന്നീ അനുഷ്ഠാന കലാരൂപങ്ങളോട് തിറയാട്ടത്തിനു ചില സാദൃശ്യങ്ങളുണ്ട്. എന്നാൽ വള്ളുവനാടൻ പ്രദേശങ്ങളിൽ കണ്ടുവരുന്ന 'പൂതനും തിറയും' എന്ന കലാരൂപവുമായി തിറയാട്ടത്തിനു ബന്ധമില്ല. വൃക്ഷാരാധന, നാഗാരാധന, പ്രകൃതി ആരാധന, വീരാരാധന, മലദൈവ സങ്കൽപ്പങ്ങൾ, പ്രാദേശിക ദൈവ സങ്കൽപ്പങ്ങൾ മുതലായ പ്രാചീന ആചാരക്രമങ്ങൾ കാവുകളിലും തിറയാട്ടത്തിലും അനുവർത്തിച്ചുവരുന്നു. വണ്ണാന്‍, മലയന്‍, പാണന്‍, മാവിലന്‍, ചെറവന്‍, ചിങ്കത്താന്‍, കോപ്പാളന്‍, പുലയന്‍, കളനാടി, പെരുമണ്ണാന്‍, തുളുവേലന്‍, അഞ്ഞൂറ്റാന്‍, മുന്നൂറ്റാന്‍ തുടങ്ങിയ സമുദായങ്ങളില്‍പ്പെട്ടവരാണ് തെയ്യക്കോലങ്ങള്‍ കെട്ടുന്നത്. ഓരോ സമുദായവും തോറ്റം, ചമയം, നിറങ്ങള്‍, നൃത്തരീതി തുടങ്ങിയവയിൽ വ്യത്യസ്തത പുലര്‍ത്താറുണ്ട്.
