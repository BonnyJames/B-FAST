---
title: "കാമവെറിയന്മാർ കശാപ്പ്‌ ചെയിത കാവ്യശില്പം"
date: 2023-09-12T16:31:06
draft: false
categories: ["Society"]
tags: ['anjanibai malpekar', 'hindustani singr', 'singer']
author: "Beaumaris"
---

<strong>കാമവെറിയന്മാർ കശാപ്പ്‌ ചെയിത കാവ്യശില്പം</strong>

<strong>എഴുതിയത് : സിദ്ദീഖ് പടപ്പിൽ </strong>
<strong>കടപ്പാട് : ചരിത്രാന്വേഷികൾ</strong>

അഞ്ജനീബായ് മാൽപേക്കർ - ഇരുപതാം നൂറ്റാണ്ടിന്റെ ആരംഭകാലത്ത്‌ ഇന്ത്യൻ സംഗീത പ്രേമികളെ കുളിർമയിപ്പിച്ച പാട്ടുകാരി. ബ്രിട്ടീഷ്‌ ഇന്ത്യയിലെ ബോംബെ സംഗീതസദസ്സുകളിൽ നോട്ടുകെട്ടുകളുടെ മഴപ്പെയിപ്പിക്കാൻ തക്ക ദൈവീകാനുഗ്രഹമായ സ്വരമാധുര്യത്തിനുടമ. ഇന്ത്യയുടെ വാനമ്പാടി ലത മങ്കേഷ്‌കർ അടക്കം നിരവധി കലാകാരികൾക്ക്‌ പ്രചോദനവും ഗുരുവുമായ അതുല്ല്യ പ്രതിഭ, അതായിരുന്നു അഞ്ജനീബായ്‌ മാൽപേക്കർ.

<img class=" wp-image-419839 aligncenter" src="https://cdn.boolokam.com/articles/2023/09/ddfffff-1.jpg" alt="" width="566" height="712" />രാജ രവിവർമ്മയുടെ ലേഡി ഇൻ മൂൺ ലൈറ്റ്‌, ലേഡി പ്ലേയിംഗ്‌ സ്വരബത്‌ തുടങ്ങിയ വിശ്വവിഖ്യാത പെയിന്റിംഗിലൂടെ പ്രസിദ്ധയായ മോഡൽ കൂടിയായിരുന്നു അഞ്ജനീബായി. തന്റെ ബോംബെ ജീവിതക്കാലത്ത്‌ അഞ്ജനിബായിയെ മോഡലാക്കി രവിവർമ ചിത്രപരമ്പര തന്നെ വരച്ചിരുന്നു. മോഹിനി, ദി ഹാർട്‌ബ്രോക്കൺ, വുമൺ ലോസ്റ്റ്‌ ഇൻ തോട്ട്‌ തുടങ്ങി പല ചിത്രങ്ങളിലും അഞ്ജനിബായിയുടെ മാസ്മര സൗന്ദര്യത്തെ രവിവർമ്മ തന്റെ ചായത്തിലൂടെ ചാലിച്ചു.

പ്രമുഖയായ ഹിന്ദുസ്ഥാനി ഗായികയായിരുന്നു അഞ്ജനീബായ് മാൽപേക്കർ. 1883 ല് ഗോവയിലെ കലാവന്ദിനി കുടുംബത്തിലായിരുന്നു ജനനം. ക്ഷേത്രങ്ങളിൽ നൃത്തം അവതരിപ്പിക്കലായിരുന്നു കലാവന്ദിനി സമൂഹത്തിന്റെ പ്രധാന ജീവനമാർഗ്ഗം. മറ്റു പ്രദേശങ്ങളിൽ ദേവദാസികൾ എന്നറിയപ്പെട്ടിരുന്ന ഈ സമൂഹം കൊങ്കിണി മേഖലയിൽ കലാവന്ദിനി എന്നായിരുന്നു അറിയപ്പെട്ടിരുന്നത്‌. വിവാഹജീവിതം അത്ര വ്യാപകമല്ലാതിരുന്ന കലാവന്ദിനി സമൂഹത്തിൽ ഇന്ന് പഴയ ആചാരങ്ങളെല്ലാം മാറ്റിയെടുക്കപ്പെട്ടിട്ടുണ്ട്‌. 'ഗോമന്തക്‌ മറാത്താ സമാജ്‌' എന്ന പേരിലാണ്‌ ഈ സമൂഹം ഇന്നറിയപ്പെടുന്നത്‌. ശൈശവത്തിൽ തന്നെ ബോംബെ നഗരത്തിൽ പറിച്ച്‌ നടപ്പെട്ട അഞ്ജനിബായിടെ കുടുംബം ബേണ്ടി ബസാറിലായിരുന്നു കഴിഞ്ഞിരുന്നത്‌. അത്‌ കൊച്ചു അഞ്ജനിയുടെ ജീവിതം മാറ്റി മറിക്കുകയുണ്ടായി.

<img class="wp-image-419840 aligncenter" src="https://cdn.boolokam.com/articles/2023/09/dqdq-1.jpg" alt="" width="524" height="724" />ഗസൽ സംഗീത സദസ്സുകളിൽ നിറഞ്ഞു നിന്നിരുന്ന ബേണ്ടി ബസാർ ഖരാനയിലെ ഉസ്താദ്‌ നസീർ ഖാൻ ആയിരുന്നു ആദ്യ ഗുരു. ഉസ്താദ്‌ ആമീർ ഖാൻ, അകാലത്തിൽ പൊലിഞ്ഞ അമാൻ അലി ഖാൻ തുടങ്ങിയ പ്രശസ്തർ ഉൾപ്പെട്ട സംഗീതകുടുംബമായിരുന്നു 'ബേണ്ടി ബസാർ ഖരാന'. എട്ടാം വയസ്സ്‌ തൊട്ട്‌ ശാസ്ത്രീയ പരിശീലനമാരംഭിച്ച അഞ്ജനി, 1899 ല് തന്റെ പതിനാറാം വയസ്സിൽ ബേണ്ടി ബസാർ ഖരാനയിൽ അരങ്ങേറ്റം കുറിച്ചു. ശ്രുതിമധുരമായ ശബ്ദവും താളാത്മകമായ ആലാപനശൈലിയും കൊണ്ട്‌ വളരെ പെട്ടെന്ന് തന്നെ അഞ്ജനിയെന്ന ഗായിക പ്രശസ്തിലേയ്‌ക്കുയർന്നു. ബോംബെയിലെ നിരവധി സദസ്സുകളിൽ പാടാനാവസരം ലഭിച്ച അഞ്ജനിബായ്‌ അനർഘസൗന്ദര്യത്തിനും ഉടമയായിരുന്നു.

പുരോഗമനസമൂഹമെന്ന് അഭിമാനിക്കുന്ന ഇന്നത്തെ കാലഘട്ടത്തിലും സൗന്ദര്യം ചിലർക്ക്‌ ശാപമായി മാറുന്നത്‌ നമ്മൾ കണ്ടു വരുന്നു. ഉയർച്ചയുടെ പടവുകൾ കയറി വന്നിരുന്ന അഞ്ജനിബായിയുടെ കലാജീവിതത്തിന്നും തിരശ്ശീല വീഴാൻ അവരുടെ സൗന്ദര്യം കാരണമായി. യൗവനത്തിൽ തന്നെ ഒരു ഗുജറാത്തി ധനാഢ്യനെ വിവാഹം ചെയിത അഞ്ജനിബായ്‌ സംഗീത ലോകത്ത്‌ നിറഞ്ഞ്‌ നിന്നിരുന്നു. ബ്രിട്ടിഷ്‌ ഇന്ത്യയിലെ പ്രമുഖരുടെ സദസ്സുകളിൽ സംഗീതമവതരിപ്പിക്കാന് പങ്കെടുത്തപ്പോഴൊക്കെ മോശം പ്രതികരണങ്ങൾ അഞ്ജനിയെന്ന കാവ്യദേവതയെ കൊല്ലുകയായിരുന്നു.

ഒരു നിറഞ്ഞ സദസ്സിൽ ഗാനമാലപിച്ചിരുന്ന അഞ്ജനിബായ്‌ക്ക്‌ അക്കാലത്തെ പൻജിം ഗവർണ്ണറുടെ മകനിൽ നിന്ന് മോശം പെരുമാറ്റമുണ്ടായപ്പോൾ പരിപാടി പാതി വഴിക്ക്‌ നിർത്തി പോരേണ്ടി വന്നു. മദ്യത്തിന്റെ ലഹരിയിൽ ഉന്മാദനായ ആ യുവാവ്‌ അഞ്ജനിബായിയെ കയറിപ്പിടിക്കാൻ ശ്രമിച്ചത്‌ അവരിൽ ഞെട്ടലുണ്ടാക്കി. പിന്നീട്‌ ഇത്തരം നിരവധി അനുഭവങ്ങൾ നേരിടേണ്ടി വന്നപ്പോൾ ആ കലാകാരിയുടെ മനംമടുത്തു കാണും.

അക്കാലത്ത്‌ ഓരോ സംഗീത സദസ്സിനും പതിനായിരം രൂപ വരെ പ്രതിഫലം ലഭിച്ചിരുന്ന പ്രശസ്തയും കഴിവുമുണ്ടായിരുന്ന കലാകാരിയായിരുന്നു അഞ്ജനിബായ്‌. തുമരി, ഗസൽ ആലാപനത്തിൽ ശ്രദ്ധ കേന്ദ്രീകരിച്ചിരുന്ന അഞ്ജനിബായി ഒരിക്കൽ ബോംബെ വാൽകേഷ്വറിൽ ഒരു നാട്ടു രാജാവിന്റെ ബംഗ്ലാവിൽ ഗസൽ അവതരിപ്പിക്കുകയായിരുന്നു. പരിപാടിയുടെ അവസാനം ആതിഥേയനായ നാട്ടുരാജാവ്‌ തന്റെ കൈയ്യിൽ പിടിച്ചത്‌ ഇഷ്ടപ്പെടാത്ത അഞ്ജനി തന്റെ പ്രതിഫലതുക വലിച്ചെറിഞ്ഞിട്ട്‌ അവിടെ നിന്ന് രക്ഷപ്പെടുകയാണുണ്ടായത്‌. മാട്ടുംഗയിലെ ഒരു ധനാഢ്യൻ സംഘടിപ്പിച്ച സംഗീതനിശയിലും സമാനനുഭവം ഉണ്ടായി. പിന്നീട്‌ മറ്റൊരു നാട്ടുരാജാവിന്റെ ക്ഷണം സ്വീകരിച്ച്‌ ബോംബെയിലെ അദ്ദേഹത്തിന്റെ ബംഗ്ലാവിൽ സംഗീതം ആലപിക്കാനെത്തിയപ്പോഴും അഞ്ജനിബായിയുടെ സംഗീതത്തേക്കാളുപരി അവരുടെ മാസ്മരസൗന്ദര്യത്തിൽ മതി മറന്ന നാട്ടുരാജവ്‌ അവരെ കേറിപ്പിടിക്കാൻ ശ്രമിക്കുകയുണ്ടായി. പതിവിന് വിപരീതമായി കോപാകുലയായ അഞ്ജനി പൊട്ടിത്തെറിച്ചു. 'ഇത്‌ തന്റെ നാട്ടുരാജ്യമല്ലായെന്നും ബോംബെയാണെന്ന കാര്യം നിങ്ങൾ മറക്കരുതെന്നും അവർ ആക്രോഷിച്ചു. ഇനിയും ഇത്‌ ആവർത്തിച്ചാൽ നിങ്ങൾ പശ്‌ചാത്തിപ്പിക്കേണ്ടി വരു'മെന്ന് പറഞ്ഞ്‌ സദസ്സ്‌ വിട്ടൊഴിഞ്ഞ്‌ പോയി.

<img class="size-full wp-image-419841 aligncenter" src="https://cdn.boolokam.com/articles/2023/09/qw.jpg" alt="" width="800" height="1121" />വീട്ടിലെത്തിയ അവർ ഭർത്താവിന്റെ കാലിൽ ചുമ്പിച്ചു ശപഥം ചെയിതു. ഇനിയൊരിക്കലും പണത്തിനും പ്രശസ്തിയ്‌ക്കും വേണ്ടി ഈ ദൈവീക വരദാനം ഉപയോഗിക്കില്ലായെന്ന്. അങ്ങനെ പ്രശസ്തിയും സൗന്ദര്യവും ശാപമായി മാറിയ കലാകാരി തന്റെ മുപ്പത്തിയേഴാം വയസ്സിൽ കലാജീവിതം എന്നെന്നേയ്‌ക്കുമായി ഉപേക്ഷിക്കുകയുണ്ടായി. 1920 കാലഘട്ടത്തിൽ പൊതുവേദിയിൽ നിന്ന് അകന്ന് മാറിയ അവർ സ്വകാര്യമായി തന്റെ കഴിവ്‌ മറ്റുള്ളവർക്ക്‌ പകർന്ന് നൽകുകയുണ്ടായി. ലതാ മങ്കേഷ്‌കർ, കിഷോരി അമോങ്കർ, കുമാർ ഗന്ധർവ. നൈനാ ദേവി, ബീഗം അഖ്‌തർ തുടങ്ങിയവർ അവരുടെ ശിഷ്യരിൽ ചിലരാണ്‌. 1928 ൽ ഭർത്താവ്‌ വസംജി വേദ്‌ മരണപ്പെട്ടതും അവരുടെ ജീവിതത്തിൽ ഒരു പ്രഹരമായി മാറി. ഇടയ്‌ക്ക്‌ ചില ഉത്തരേന്ത്യൻ ക്ഷേത്രങ്ങളിൽ ദൈവീക പ്രസാധനമായി അവർ സംഗീതം ആലപിക്കുകയുമുണ്ടായി.
1958 ൽ കേന്ദ്ര സംഗീത നാടക അക്കാദമി ഫെല്ലോഷിപ്പ് ലഭിക്കുന്ന ആദ്യ വനിതയായി അഞ്ജനീബായ്‌. 1974 ആഗസ്റ്റ്‌ 7 ന്ന് തന്റെ 91 ആം വയസ്സിൽ ഇഹലോക ജീവിതം വെടിഞ്ഞപ്പോൾ നഷ്ടമായത്‌ അധികം പാടിപ്പുകഴ്‌ത്തപ്പെടാത്ത ഒരു കലാപ്രതിഭയെ ആയിരുന്നു.

ചിത്രം : രാജ രവിവർമയുടെ പ്രശസ്ത പെയിന്റിംഗ്‌ 'മോഹിനി' യിലെ മോഡലായി അഞ്ജനീബായ്


![കാമവെറിയന്മാർ കശാപ്പ്‌ ചെയിത കാവ്യശില്പം](https://cdn.boolokam.com/articles/2023/09/ddfffff-1.jpg)**കാമവെറിയന്മാർ കശാപ്പ്‌ ചെയിത കാവ്യശില്പം** **എഴുതിയത് : സിദ്ദീഖ് പടപ്പിൽ** **കടപ്പാട് : ചരിത്രാന്വേഷികൾ** അഞ്ജനീബായ് മാൽപേക്കർ - ഇരുപതാം നൂറ്റാണ്ടിന്റെ ആരംഭകാലത്ത്‌ ഇന്ത്യൻ സംഗീത പ്രേമികളെ കുളിർമയിപ്പിച്ച പാട്ടുകാരി. ബ്രിട്ടീഷ്‌ ഇന്ത്യയിലെ ബോംബെ സംഗീതസദസ്സുകളിൽ നോട്ടുകെട്ടുകളുടെ മഴപ്പെയിപ്പിക്കാൻ തക്ക ദൈവീകാനുഗ്രഹമായ സ്വരമാധുര്യത്തിനുടമ. ഇന്ത്യയുടെ വാനമ്പാടി ലത മങ്കേഷ്‌കർ അടക്കം നിരവധി കലാകാരികൾക്ക്‌ പ്രചോദനവും ഗുരുവുമായ അതുല്ല്യ പ്രതിഭ, അതായിരുന്നു അഞ്ജനീബായ്‌ മാൽപേക്കർ. രാജ രവിവർമ്മയുടെ ലേഡി ഇൻ മൂൺ ലൈറ്റ്‌, ലേഡി പ്ലേയിംഗ്‌ സ്വരബത്‌ തുടങ്ങിയ വിശ്വവിഖ്യാത പെയിന്റിംഗിലൂടെ പ്രസിദ്ധയായ മോഡൽ കൂടിയായിരുന്നു അഞ്ജനീബായി. തന്റെ ബോംബെ ജീവിതക്കാലത്ത്‌ അഞ്ജനിബായിയെ മോഡലാക്കി രവിവർമ ചിത്രപരമ്പര തന്നെ വരച്ചിരുന്നു. മോഹിനി, ദി ഹാർട്‌ബ്രോക്കൺ, വുമൺ ലോസ്റ്റ്‌ ഇൻ തോട്ട്‌ തുടങ്ങി പല ചിത്രങ്ങളിലും അഞ്ജനിബായിയുടെ മാസ്മര സൗന്ദര്യത്തെ രവിവർമ്മ തന്റെ ചായത്തിലൂടെ ചാലിച്ചു. പ്രമുഖയായ ഹിന്ദുസ്ഥാനി ഗായികയായിരുന്നു അഞ്ജനീബായ് മാൽപേക്കർ. 1883 ല് ഗോവയിലെ കലാവന്ദിനി കുടുംബത്തിലായിരുന്നു ജനനം. ക്ഷേത്രങ്ങളിൽ നൃത്തം അവതരിപ്പിക്കലായിരുന്നു കലാവന്ദിനി സമൂഹത്തിന്റെ പ്രധാന ജീവനമാർഗ്ഗം. മറ്റു പ്രദേശങ്ങളിൽ ദേവദാസികൾ എന്നറിയപ്പെട്ടിരുന്ന ഈ സമൂഹം കൊങ്കിണി മേഖലയിൽ കലാവന്ദിനി എന്നായിരുന്നു അറിയപ്പെട്ടിരുന്നത്‌. വിവാഹജീവിതം അത്ര വ്യാപകമല്ലാതിരുന്ന കലാവന്ദിനി സമൂഹത്തിൽ ഇന്ന് പഴയ ആചാരങ്ങളെല്ലാം മാറ്റിയെടുക്കപ്പെട്ടിട്ടുണ്ട്‌. 'ഗോമന്തക്‌ മറാത്താ സമാജ്‌' എന്ന പേരിലാണ്‌ ഈ സമൂഹം ഇന്നറിയപ്പെടുന്നത്‌. ശൈശവത്തിൽ തന്നെ ബോംബെ നഗരത്തിൽ പറിച്ച്‌ നടപ്പെട്ട അഞ്ജനിബായിടെ കുടുംബം ബേണ്ടി ബസാറിലായിരുന്നു കഴിഞ്ഞിരുന്നത്‌. അത്‌ കൊച്ചു അഞ്ജനിയുടെ ജീവിതം മാറ്റി മറിക്കുകയുണ്ടായി. ![](https://cdn.boolokam.com/articles/2023/09/dqdq-1.jpg)ഗസൽ സംഗീത സദസ്സുകളിൽ നിറഞ്ഞു നിന്നിരുന്ന ബേണ്ടി ബസാർ ഖരാനയിലെ ഉസ്താദ്‌ നസീർ ഖാൻ ആയിരുന്നു ആദ്യ ഗുരു. ഉസ്താദ്‌ ആമീർ ഖാൻ, അകാലത്തിൽ പൊലിഞ്ഞ അമാൻ അലി ഖാൻ തുടങ്ങിയ പ്രശസ്തർ ഉൾപ്പെട്ട സംഗീതകുടുംബമായിരുന്നു 'ബേണ്ടി ബസാർ ഖരാന'. എട്ടാം വയസ്സ്‌ തൊട്ട്‌ ശാസ്ത്രീയ പരിശീലനമാരംഭിച്ച അഞ്ജനി, 1899 ല് തന്റെ പതിനാറാം വയസ്സിൽ ബേണ്ടി ബസാർ ഖരാനയിൽ അരങ്ങേറ്റം കുറിച്ചു. ശ്രുതിമധുരമായ ശബ്ദവും താളാത്മകമായ ആലാപനശൈലിയും കൊണ്ട്‌ വളരെ പെട്ടെന്ന് തന്നെ അഞ്ജനിയെന്ന ഗായിക പ്രശസ്തിലേയ്‌ക്കുയർന്നു. ബോംബെയിലെ നിരവധി സദസ്സുകളിൽ പാടാനാവസരം ലഭിച്ച അഞ്ജനിബായ്‌ അനർഘസൗന്ദര്യത്തിനും ഉടമയായിരുന്നു. പുരോഗമനസമൂഹമെന്ന് അഭിമാനിക്കുന്ന ഇന്നത്തെ കാലഘട്ടത്തിലും സൗന്ദര്യം ചിലർക്ക്‌ ശാപമായി മാറുന്നത്‌ നമ്മൾ കണ്ടു വരുന്നു. ഉയർച്ചയുടെ പടവുകൾ കയറി വന്നിരുന്ന അഞ്ജനിബായിയുടെ കലാജീവിതത്തിന്നും തിരശ്ശീല വീഴാൻ അവരുടെ സൗന്ദര്യം കാരണമായി. യൗവനത്തിൽ തന്നെ ഒരു ഗുജറാത്തി ധനാഢ്യനെ വിവാഹം ചെയിത അഞ്ജനിബായ്‌ സംഗീത ലോകത്ത്‌ നിറഞ്ഞ്‌ നിന്നിരുന്നു. ബ്രിട്ടിഷ്‌ ഇന്ത്യയിലെ പ്രമുഖരുടെ സദസ്സുകളിൽ സംഗീതമവതരിപ്പിക്കാന് പങ്കെടുത്തപ്പോഴൊക്കെ മോശം പ്രതികരണങ്ങൾ അഞ്ജനിയെന്ന കാവ്യദേവതയെ കൊല്ലുകയായിരുന്നു. ഒരു നിറഞ്ഞ സദസ്സിൽ ഗാനമാലപിച്ചിരുന്ന അഞ്ജനിബായ്‌ക്ക്‌ അക്കാലത്തെ പൻജിം ഗവർണ്ണറുടെ മകനിൽ നിന്ന് മോശം പെരുമാറ്റമുണ്ടായപ്പോൾ പരിപാടി പാതി വഴിക്ക്‌ നിർത്തി പോരേണ്ടി വന്നു. മദ്യത്തിന്റെ ലഹരിയിൽ ഉന്മാദനായ ആ യുവാവ്‌ അഞ്ജനിബായിയെ കയറിപ്പിടിക്കാൻ ശ്രമിച്ചത്‌ അവരിൽ ഞെട്ടലുണ്ടാക്കി. പിന്നീട്‌ ഇത്തരം നിരവധി അനുഭവങ്ങൾ നേരിടേണ്ടി വന്നപ്പോൾ ആ കലാകാരിയുടെ മനംമടുത്തു കാണും. അക്കാലത്ത്‌ ഓരോ സംഗീത സദസ്സിനും പതിനായിരം രൂപ വരെ പ്രതിഫലം ലഭിച്ചിരുന്ന പ്രശസ്തയും കഴിവുമുണ്ടായിരുന്ന കലാകാരിയായിരുന്നു അഞ്ജനിബായ്‌. തുമരി, ഗസൽ ആലാപനത്തിൽ ശ്രദ്ധ കേന്ദ്രീകരിച്ചിരുന്ന അഞ്ജനിബായി ഒരിക്കൽ ബോംബെ വാൽകേഷ്വറിൽ ഒരു നാട്ടു രാജാവിന്റെ ബംഗ്ലാവിൽ ഗസൽ അവതരിപ്പിക്കുകയായിരുന്നു. പരിപാടിയുടെ അവസാനം ആതിഥേയനായ നാട്ടുരാജാവ്‌ തന്റെ കൈയ്യിൽ പിടിച്ചത്‌ ഇഷ്ടപ്പെടാത്ത അഞ്ജനി തന്റെ പ്രതിഫലതുക വലിച്ചെറിഞ്ഞിട്ട്‌ അവിടെ നിന്ന് രക്ഷപ്പെടുകയാണുണ്ടായത്‌. മാട്ടുംഗയിലെ ഒരു ധനാഢ്യൻ സംഘടിപ്പിച്ച സംഗീതനിശയിലും സമാനനുഭവം ഉണ്ടായി. പിന്നീട്‌ മറ്റൊരു നാട്ടുരാജാവിന്റെ ക്ഷണം സ്വീകരിച്ച്‌ ബോംബെയിലെ അദ്ദേഹത്തിന്റെ ബംഗ്ലാവിൽ സംഗീതം ആലപിക്കാനെത്തിയപ്പോഴും അഞ്ജനിബായിയുടെ സംഗീതത്തേക്കാളുപരി അവരുടെ മാസ്മരസൗന്ദര്യത്തിൽ മതി മറന്ന നാട്ടുരാജവ്‌ അവരെ കേറിപ്പിടിക്കാൻ ശ്രമിക്കുകയുണ്ടായി. പതിവിന് വിപരീതമായി കോപാകുലയായ അഞ്ജനി പൊട്ടിത്തെറിച്ചു. 'ഇത്‌ തന്റെ നാട്ടുരാജ്യമല്ലായെന്നും ബോംബെയാണെന്ന കാര്യം നിങ്ങൾ മറക്കരുതെന്നും അവർ ആക്രോഷിച്ചു. ഇനിയും ഇത്‌ ആവർത്തിച്ചാൽ നിങ്ങൾ പശ്‌ചാത്തിപ്പിക്കേണ്ടി വരു'മെന്ന് പറഞ്ഞ്‌ സദസ്സ്‌ വിട്ടൊഴിഞ്ഞ്‌ പോയി. ![](https://cdn.boolokam.com/articles/2023/09/qw.jpg)വീട്ടിലെത്തിയ അവർ ഭർത്താവിന്റെ കാലിൽ ചുമ്പിച്ചു ശപഥം ചെയിതു. ഇനിയൊരിക്കലും പണത്തിനും പ്രശസ്തിയ്‌ക്കും വേണ്ടി ഈ ദൈവീക വരദാനം ഉപയോഗിക്കില്ലായെന്ന്. അങ്ങനെ പ്രശസ്തിയും സൗന്ദര്യവും ശാപമായി മാറിയ കലാകാരി തന്റെ മുപ്പത്തിയേഴാം വയസ്സിൽ കലാജീവിതം എന്നെന്നേയ്‌ക്കുമായി ഉപേക്ഷിക്കുകയുണ്ടായി. 1920 കാലഘട്ടത്തിൽ പൊതുവേദിയിൽ നിന്ന് അകന്ന് മാറിയ അവർ സ്വകാര്യമായി തന്റെ കഴിവ്‌ മറ്റുള്ളവർക്ക്‌ പകർന്ന് നൽകുകയുണ്ടായി. ലതാ മങ്കേഷ്‌കർ, കിഷോരി അമോങ്കർ, കുമാർ ഗന്ധർവ. നൈനാ ദേവി, ബീഗം അഖ്‌തർ തുടങ്ങിയവർ അവരുടെ ശിഷ്യരിൽ ചിലരാണ്‌. 1928 ൽ ഭർത്താവ്‌ വസംജി വേദ്‌ മരണപ്പെട്ടതും അവരുടെ ജീവിതത്തിൽ ഒരു പ്രഹരമായി മാറി. ഇടയ്‌ക്ക്‌ ചില ഉത്തരേന്ത്യൻ ക്ഷേത്രങ്ങളിൽ ദൈവീക പ്രസാധനമായി അവർ സംഗീതം ആലപിക്കുകയുമുണ്ടായി. 1958 ൽ കേന്ദ്ര സംഗീത നാടക അക്കാദമി ഫെല്ലോഷിപ്പ് ലഭിക്കുന്ന ആദ്യ വനിതയായി അഞ്ജനീബായ്‌. 1974 ആഗസ്റ്റ്‌ 7 ന്ന് തന്റെ 91 ആം വയസ്സിൽ ഇഹലോക ജീവിതം വെടിഞ്ഞപ്പോൾ നഷ്ടമായത്‌ അധികം പാടിപ്പുകഴ്‌ത്തപ്പെടാത്ത ഒരു കലാപ്രതിഭയെ ആയിരുന്നു. ചിത്രം : രാജ രവിവർമയുടെ പ്രശസ്ത പെയിന്റിംഗ്‌ 'മോഹിനി' യിലെ മോഡലായി അഞ്ജനീബായ്
