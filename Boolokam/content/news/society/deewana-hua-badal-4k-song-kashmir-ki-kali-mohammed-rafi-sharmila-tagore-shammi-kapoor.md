---
title: "'കാശ്മീർ കി കലി' യിലെ ചരിത്രം സൃഷ്ടിച്ച ആ ഗാനം \"ദീവാന ഹുവാ ബാദൽ\""
date: 2022-10-22T10:06:56
draft: false
categories: ["Society"]
tags: ['Deewana Hua Badal', 'Kashmir Ki Kali', 'MOHAMMED RAFI', 'shammi kapoor', 'Sharmila Tagore']
author: "Beaumaris"
---

<strong>Bhagavatheeswara Iyer </strong>

दीवाना हुवा बादल
सावन की घटा छायी
ये देखके दिल झूमा
ली प्यार ने अंगड़ाई
ദീവാന ഹുവാ ബാദൽ
സാവൻ കി ഘട്ടാ ഛായി
യെ ദേഖ് കെ ദിൽ ജ്ഹുമാ
ലി പ്യാർ നെ അംഗ്ടായി

[video width="1280" height="720" mp4="https://cdn.boolokam.com/articles/2022/10/Deewana-Hua-Badal.mp4"][/video]

(ചിത്രം കാശ്മീർ കി കലി 1964 ഗാനരചന എസ് എച് ബീഹാരി സംഗീതം ഒ പി നയ്യാർ ഗായകർ മുഹമ്മദ് റഫി ആഷ ബോസ്ലെ )എണ്ണിയാൽ തീരാത്ത പുതിയ രീതികൾ യുക്തികൾ ഉൾക്കൊണ്ട ഒരു സംഗീത ആൽബം ആയിരുന്നു കാശ്മീർ കി കലി.അൻപതുകളിൽ വലിയ തിരക്കേറിയ സംഗീതസംവിധായകനായിരുന്നു ഓ. പി നയ്യാർ (ഓംകാർ പ്രസാദ് നയ്യാർ ). എന്നാൽ അറുപതുകളുടെ ആരംഭത്തിൽ അദ്ദേഹത്തിന് തിരക്കുകൾ കുറഞ്ഞു. ആ സമയം പാഴാക്കാതെ വളരെ സാവകാശത്തിൽ കുറെ ട്യൂണുകൾ അദ്ദേഹം കമ്പോസ് ചെയ്തിരുന്നു .ആ ദിവസങ്ങളിൽ ഒരു ദിവസം അവിചാരിതമായി നിർമ്മാതാവും നിർദ്ദേശകനുമായ ശക്തി സാമാന്തയെ കണ്ടു മുട്ടുന്നു. കുശലങ്ങൾക്ക് ശേഷം തനിക്കു ഇപ്പോൾ സിനിമകളൊന്നും ഇല്ലെന്നും കുറെ നല്ല ഈണങ്ങൾ കൈവശമുണ്ടെന്നും നയ്യാർ സാമന്തയോട് പറയുന്നു.. അങ്ങനെ സാമന്ത നയ്യാരുടെ ട്യൂൺ കേൾക്കാൻ എത്തുന്നു. ( സാമന്ത സംവിധാനം ചെയ്ത "ഹൗറാ ബ്രിഡ്ജ്"ന്റെ സംഗീതം നയ്യാർ ആയിരുന്നു )ഓരോ ഈണവും കേട്ട് അദ്ദേഹം അത്ഭുതപ്പെട്ടു. പതിനഞ്ച് ട്യൂണുകൾ അദ്ദേഹം വാങ്ങാൻ തയ്യാറായി. ഷമ്മികപ്പൂറിനെ നായകനാക്കി ഒരു ചിത്രം പണിപ്പുരയിലുണ്ടായിരുന്നു ശങ്കർ ജയ്കിഷൻ ജോഡിയെ സംഗീതത്തിന് കരാർ ചെയ്തു കഴിഞ്ഞിരുന്നു.എന്തായാലും ഷമ്മി കൂടെ ട്യൂൺ കേൾക്കട്ടെ എന്ന് സാമന്ത തീരുമാനിക്കുന്നു. ഷമ്മിയുടെ സിനിമ ജീവിതത്തിലെ ആദ്യത്തെ ഹിറ്റ് നയ്യാറി നോടൊപ്പം ആയിരുന്നു "തും സാ നഹീം ദേഖാ "(1957). നയ്യാറിനോട് ഷമ്മിക്ക് ഒരുപാട് കടപ്പാട് ഉണ്ടായിരുന്നു ആദ്യത്തെ ഹിറ്റ്‌ സമ്മാനിച്ചതിന്.

ഒരു വിസ്കി ബോട്ടിലും വാങ്ങി ഷമ്മി, സാമന്തയോടൊപ്പം ഓ പി നയ്യാരുടെ ഓഫീസിൽ എത്തി. ചിയേർസ് ചൊല്ലി വിസ്കി നുകരുന്നതിനോടൊപ്പം നയ്യാർ ഓരോരോ ട്യൂൺ ആയി ഹാർമ്മോണിയത്തിൽ വായിച്ചു കേൾപ്പിച്ചു. സാമന്ത തെരഞ്ഞെടുത്ത പതിനഞ്ച് ഈണങ്ങളിൽ നിന്നും പത്തെണ്ണം ഷമ്മിക്കും ഇഷ്ട്ടപ്പെട്ടു
സിനിമയുടെ പാട്ടുകൾ തയ്യാർ പക്ഷേ കഥ? ഒരു കഥയും കയ്യിൽ ഇല്ലായിരുന്നു. ആ സമയത്ത് ഷമ്മി കാശ്മീരിൽ ഷൂട്ടിംഗ് ചെയ്യുന്ന ആറോളം സിനിമകളിൽ അഭിനയിച്ചു കൊണ്ടിരിക്കുകയായിരുന്നു. കാശ്മീരിൽ സ്ഥിരമായി താമസവും. അത്കൊണ്ട് കാശ്മീർ കേന്ദ്രമാക്കി ഈ പാട്ടുകൾ പ്രതിഷ്ടിച്ചു കൊണ്ടുള്ള ഒരു കഥ ഉണ്ടാക്കാൻ ശ്രമം തുടങ്ങി. പാട്ടുകൾക്ക് വേണ്ടി ഒരു തിരക്കഥ. ഇന്ത്യൻ സിനിമയിൽ ഇത് ആദ്യമായിരുന്നു
അതെ സമയം നയ്യാർ പാട്ടുകൾ റെക്കോർഡ് ചെയ്യാൻ തുടങ്ങി. ഒൻപത് പാട്ടുകൾ ചിത്രത്തിൽ ഉൾക്കൊള്ളിക്കാൻ തീരുമാനം എടുത്തു.

ആദ്യം റെക്കോർഡ് ചെയ്ത പാട്ടാണ് " ദീവാനാ ഹുവാ ബാദൽ "ഫിലിം സെന്ററിൽ റെക്കോർഡിംഗിന് മുൻപ് ആറ് മണിക്കൂർ റിഹേഴ്സൽ. യാദൃച്ചീകമായി അന്ന് ബോംബെയിലുണ്ടായിരുന്ന ഷമ്മി റെക്കോർഡിംഗ് നിരീക്ഷിക്കാൻ സ്റ്റുഡിയോയിലെത്തി. റിഹേഴ്സൽ കണ്ട ശേഷം നയ്യാറിനോട് ചില മാറ്റങ്ങൾ വേണമെന്ന് നിർദ്ദേശിച്ചു. പക്ഷേ ഒരു മാറ്റവും വരുത്താതെ റിഹേഴ്സൽ തുടർന്നു. വീണ്ടും തന്റെ നിർദ്ദേശങ്ങളുമായി ഷമ്മി നയ്യാറെ സമീപിച്ചപ്പോൾ കോപാകുലനായ അദ്ദേഹം റെക്കോർഡിംഗ് നിറുത്തി. അപ്പോഴാണ് ഷമിക്ക് തന്റെ തെറ്റ് മനസ്സിലായത്. ആഷാ ബോസ്ലെ ഇടപെട്ടാണ് റെക്കോർഡിംഗ് പുനരാരംഭിക്കാൻ അദ്ദേഹം തയ്യാറായത് ഒരു നിബന്ധനയോടു കൂടി. ഷമ്മി ഉടൻ സ്റ്റുഡിയോയ്‌ക്ക് പുറത്തു പോകണം. തന്റെ ജോലിയിൽ ആരും ഇടപെടുന്നത് ഇഷ്ടപ്പെടാത്ത കർക്കശക്കാരനായിരുന്നു നയ്യാർ സിതാർ (ഉസ്താദ് റയീസ് ഖാൻ ) താർ ഷെഹനായി (പണ്ഡിറ്റ്‌ കൃപാൽ സിംഗ് പനെസർ ) ബാൻസൂരി (പണ്ഡിറ്റ്‌ ഹരിപ്രസാദ് ചൗവ്രസ്യ ) മാൻഡലിൻ (ലക്ഷ്മീക്കാന്ത്). ഗിറ്റാർ,നയ്യാരുടെ പ്രശസ്തമായ ഹൂഫ് ട്രോട് റിഥവും ഗ്രൂപ്പ്‌ വയലിനുമായിരുന്നു അറേഞ്ച് മെൻറ്സ്.. സെബാസ്റ്റിയൻ ആയിരുന്നു അറേഞ്ചരും സഹായിയും

സാധാരണ പാട്ടുകൾ പല്ലവിയുടെ ആദ്യവരിയിൽ തുടങ്ങും എന്നാൽ നയ്യാർ ഹാഫ് ഓപ്പണിംഗ് രീതി ഇവിടെ പരീക്ഷിച്ചു. ഹമ്മിങ് കഴിഞ്ഞു പല്ലവിയുടെ മൂന്നാമത്തെ വരിയിൽ നിന്നുമാണ് പാട്ട് ആരംഭിക്കുന്നത്.ഈ ഒരു പരീക്ഷണം പാട്ടിന് പുതിയ മിഴിവേകി. ഈ രീതിയിലുള്ള മൂന്നോ നാലോ ചലച്ചിത്രഗാനങ്ങളെ ഹിന്ദി സിനിമയിൽ റെക്കോർഡ് ചെയ്തിട്ടുള്ളു വളരെ വിരളമായി മാത്രം ചലച്ചിത്ര ഗാനങ്ങളിൽ ഉപയോഗിച്ചിട്ടുള്ള "മാൽഗുഞ്ചി" എന്ന ഹിന്ദുസ്ഥാനി രാഗം അടിസ്ഥാനപ്പെടുത്തിയാണ് ഈ പാട്ട് കമ്പോസ് ചെയ്തിട്ടുള്ളത്. ( മാൽഗുഞ്ചി രാഗത്തെക്കുറിച്ച് ഒരു ലേഖനം ഇവിടെ നേരത്തെ പ്രസിദ്ധീകരിച്ചിട്ടുണ്ട് ).മൂന്നു അന്തര (ചരണം ) വരുന്ന ഈ പാട്ടിൽ ഒരു ചരണം മാത്രമേ ആഷാ യ്ക്കു പാടാൻ ഉണ്ടായിരുന്നുള്ളൂ, ശരിക്കും മുഹമ്മദ് റഫി കയ്യടക്കിയ പാട്ട്.

സിതാറിൽ തുടങ്ങി താർ ഷെഹനായിയിൽ അവസാനിക്കുന്ന ഈ ഗാനം ആസ്വാദകരിൽ ഒരു ലഹരി പോലെ ആഴ്ന്നിറങ്ങി.പാട്ടുകൾ കൊണ്ട് മാത്രം സൂപ്പർ ഹിറ്റ് ആയ സിനിമ. ആ വർഷത്തെ ഏറ്റവും കൂടുതൽ കളക്ഷൻ നേടിയ ചിത്രം. പാട്ടുകൾക്ക് വേണ്ടി ഒരു കഥ മെനഞ്ഞെടുക്കപ്പെട്ട സിനിമ.
ഒൻപതു പാട്ടുകൾ റെക്കോർഡ് ചെയ്തുവെങ്കിലും ഏഴെണ്ണം മാത്രമേ സിനിമയിൽ ഉൾക്കൊള്ളിക്കാൻ സാധിച്ചുള്ളൂ. ആഷായുടെ ഒരു പാട്ട് ചിത്രീകരിക്കപ്പെട്ടത് സെൻസർ ബോർഡ് നീക്കാൻ ആവശ്യപ്പെട്ടു. എല്ലാ പാട്ടുകളും റൊമാന്റിക് വിഭാഗത്തിൽ പെട്ടവയായിരുന്നു ഈ പാട്ട് ഒരു ഭ്രാന്ത് പോലെ ഉള്ളിൽ അലിഞ്ഞു ചേർന്നിരുന്ന ഒരു ഗായകൻ ഉണ്ടായിരുന്നു. ഈ പാട്ടിന്റെ ബ്രാൻഡ് അംബാസ്സഡർ സാക്ഷാൽ എസ് പി ബാലസുബ്രമണ്യം

യു ട്യൂബിൽ "ദീവാന ഹുവാ ബാദൽ " എന്ന ഗാനം സെർച്ച്‌ ചെയ്‌താൽ റഫി പാടിയതിനേക്കാളും കൂടുതൽ വീഡിയോക്കൾ ഒരു പക്ഷേ എസ് പി ബി യുടേത് ആയിരിക്കും.2019 ഡിസംബർ 24 ന് മുഹമ്മദ്‌ റഫിയുടെ ജന്മദിനത്തിൽ റഫി താമസിച്ചിരുന്ന ബാന്ദ്രയിലെ ഹിൽ റോഡിലെ 16-th റോഡിന്റെ പേര് പത്മശ്രീ മുഹമ്മദ് റഫി റോഡ് എന്ന് നാമകരണം ചെയ്ത ചടങ്ങിന് അതിന്റെ സംഘാടകനും സുഹൃത്തും ആയ വെങ്കട്ട് ക്ഷണിച്ചതനുസരിച്ചു എസ് പി ബി മുംബൈയിൽ എത്തിയിരുന്നു. രാവിലെ മുതൽ വൈകുന്നേരം വരെ ഞങ്ങളോടൊപ്പം ചെലവിട്ടു . അപ്പോൾ പറയുകയും ചെയ്തു ഞാനും നിങ്ങളെപ്പോലെ ഒരു റഫി ആരാധകനാണ്.

അന്ന് എസ് പി ബി പങ്കു വച്ചതാണ്. ദീവാന ഹുവാ പാട്ട് എവിടെ കേട്ടാലും എല്ലാം മറന്ന് ആ പാട്ട് മുഴുവൻ കേൾക്കും. സ്റ്റേജ് ഷോകളിൽ കൂടുതൽ പാടിയിട്ടുള്ള പാട്ടും ഇതാണ്. ഓ പി നയ്യാരുടെ മുന്നിൽ ഈ പാട്ട് പാടാനുള്ള അവസരം കിട്ടിയത് വലിയ ഒരു ഭാഗ്യമായി കരുതുന്നു. ഒരിക്കൽ ഹൈദരാബാദിൽ ഒരു സംഗീതഷോയ്‌ക്ക് ചീഫ് ഗസ്റ്റ് ആയി പോയിരുന്നു എസ് പി ബി. മുൻ നിരയിൽ ഇരുന്ന് പാട്ട് കേൾക്കുകയായിരുന്നു. പെട്ടെന്ന് അടുത്ത പാട്ട് "ദീവാന ഹുവാ " എന്ന് അറിയിപ്പുണ്ടായപ്പോൾ ചാടി എഴുന്നേറ്റ് സ്റ്റേജിൽ പോയി പാടുവാൻ തയ്യാറായികൊണ്ടിരുന്ന ഗായകന്റെ കയ്യിൽ നിന്നും മൈക്ക് വാങ്ങി സ്വയം ആ പാട്ട് പാടി.എപ്പോഴെങ്കിലും മനസ്സ് വിഷാദത്തിൽ ആണെങ്കിൽ ഈ പാട്ട് കേട്ടാൽ മതി. അറിയാതെ ഒരു ഉന്മേഷം ഉണ്ടാകും. എണ്ണിയാൽ തീരാത്ത സ്റ്റേജ്കളിൽ പാടിയിട്ടും റഫി നൽകിയ ഭാവം അതിന്റെ ഒരു ശതമാനം പോലും നൽകാൻ കഴിയുന്നില്ല എന്നത് സത്യമാണ്. പ്രത്യേകിച്ചും " ക്യാ തും നെ അദാ പായി " " ആയാ കെ ബഹാർ ആയി " എന്ന വരികൾ ആർക്കും അനുകരിക്കാൻ കഴിയാത്ത ഭാഗങ്ങൾ ആണ്
എസ് പി ബി പറഞ്ഞു നിറുത്തി ആരെങ്കിലും എന്താണ് മെലഡീ എന്ന് ചോദിച്ചാൽ ഞാൻ പറയും ഇതാണ് ഇതാണ് മെലഡീ 1963 ൽ റെക്കോർഡ് ചെയ്യപ്പെട്ട ഈ പാട്ട് 56 വർഷം കഴിഞ്ഞും പുതുമ നഷ്ടപ്പെടാതെ നാം കേൾക്കുന്നു. ഇനിയും ഒരു നൂറു വർഷം ഈ പാട്ട് ഉണ്ടാകും.

മറ്റൊരു ഗായകൻ ശ്രീനിവാസ് പറയുകയുണ്ടായി. ദീവാനാ ഹുവാ ബാദൽ എന്ന പാട്ട് സ്റ്റേജിൽ പാടാൻ ആഗ്രഹിക്കാത്ത ഒരു ഗായകനും ഗായികയും ഇവിടെ ഇല്ല അത്രത്തോളം പ്രലോഭിപ്പിക്കുന്നതാണ് ഈ ഗാനം...
ടൈംസ് മ്യൂസിക് തെരഞ്ഞെടുത്ത മികച്ച പത്ത് ചലച്ചിത്ര ഗാനങ്ങളുടെ പട്ടികയിൽ ഉൾപ്പെടുത്തപ്പെട്ടത്.
യു ട്യൂബ് ചാനലിൽ ഏറ്റവും കൂടുതൽ ആസ്വാദകർ കണ്ട അഞ്ച് ചലച്ചിത്രഗാനങ്ങളിൽ ഒന്നാമൻ.

ഈ ചിത്രത്തിന്റെ അഭൂതപൂർവ്വമായ വിജയം കണ്ട് നിർമ്മാതാവ് :ജി.പി. സിപ്പി ഓ പി നയ്യാറിൽ നിന്നും ട്യൂണുകൾ വാങ്ങി ഇതേ കഥ തന്നെ (ഇതിലെ കഥയ്ക്ക് 1961 ലെ Come September എന്ന ഹോളിവുഡ് മ്യൂസിക്കലുമായി ചെറിയ സാദൃശ്യം ഉണ്ടായിരുന്നു ) മാറ്റങ്ങളോടെ നിർമ്മിച്ചതാണ് "മേരെ സനം "(1965). ആ ചിത്രവും വൻ വിജയമായി.

ശ്രുതി മധുരങ്ങളായ പാട്ടുകൾ കൊണ്ടു മാത്രം സിനിമകൾ വൻ വിജയം കൈവരിക്കുന്നത് അൻപതിലും അറുപതുകളിലും സർവ്വസാധാരണമായിരുന്നു. ഹിന്ദിയിൽ മാത്രമല്ല മറ്റു ഇന്ത്യൻ ഭാഷകളിലും ശ്രവണ സുന്ദരങ്ങളായ ചലച്ചിത്രഗാനങ്ങൾ ആ കാലഘട്ടത്തിൽ ജന്മം കൊണ്ടിരുന്നുവെന്നത് ഒരു ചരിത്ര സത്യം മാത്രമാണ് .പാട്ടുകൾക്ക് വേണ്ടി കഥകൾ മെനഞ്ഞെടുത്തിരുന്ന സമ്പ്രദായം അന്ന് മുതൽ തന്നെ ആരംഭിച്ചു കഴിഞ്ഞിരുന്നു

<strong>വാൽകഷ്ണം</strong>

"കാശ്മീർ കി കലി" എന്ന സിനിമ നിർമ്മിക്കപ്പെട്ടതിൽ നിന്നും പ്രചോദനം ഉൾക്കൊണ്ട്‌ ഇളയ രാജ 1984ൽ അഞ്ച് ട്യൂണുകൾ ഉണ്ടാക്കി നിർമ്മാതാക്കളെ കേൾപ്പിച്ചു. അഞ്ച് ട്യൂണും ഒരു നിർമ്മാതാവിന് മാത്രമേ നൽകു എന്നും ഈണങ്ങൾക്ക് അനുയോജ്യമായ നല്ല കഥയുമായി വരുന്നയാളെ പരിഗണിക്കും എന്നും അറിയിച്ചു. അവസാനം കഥ, തിരക്കഥാകൃത്ത് ആർ സുന്ദര രാജൻ അത് നേടി എടുത്തു. "വൈദേഹി കാത്തിരുന്താൾ "എന്ന സിനിമ അദ്ദേഹം തന്നെ സംവിധാനം ചെയ്തു വിജയം കൈവരിക്കുകയും ചെയ്തു
മാൽഗുഞ്ചി രാഗത്തിൽ ഹിന്ദി സിനിമയിൽ പോലും പതിനഞ്ചിൽ താഴെ ഗാനങ്ങളെ ഉള്ളു. പക്ഷെ എല്ലാം ആസ്വാദകരുടെ സ്വീകാര്യത നേടിയ പാട്ടുകൾ

ദക്ഷിണേന്ത്യയിൽ,മാൽ ഗുഞ്ചി രാഗത്തിൽ മലയാളത്തിൽ മാത്രമേ ഗാനങ്ങൾ കമ്പോസ് ചെയ്യപ്പെട്ടിട്ടുള്ളു. അതും വെറും രണ്ട് പാട്ടുകൾ മാത്രം. (ഹിന്ദി ട്യൂൺ ഉപയോഗിച്ച പാട്ടുകൾ തമിഴ്, തെലുങ്കിൽ ഉണ്ട് )
മലയാളത്തിലെ ആ രണ്ടു "മാൽഗുഞ്ചി" ഗാനങ്ങൾ

1. സൂര്യകാന്തി സൂര്യകാന്തി
സ്വപ്നം കാണുവതാരെ
( കാട്ടു തുളസി 1965 വയലാർ ബാബുരാജ് S.ജാനകി )
2. പ്രേമിച്ചു പ്രേമിച്ചു നിന്നെ ഞാനൊരു
ദേവസ്ത്രീയാക്കും
(തോക്കുകൾ കഥ പറയുന്നു 1968 വയലാർ ദേവരാജൻ യേശുദാസ് )
**Bhagavatheeswara Iyer** दीवाना हुवा बादल सावन की घटा छायी ये देखके दिल झूमा ली प्यार ने अंगड़ाई ദീവാന ഹുവാ ബാദൽ സാവൻ കി ഘട്ടാ ഛായി യെ ദേഖ് കെ ദിൽ ജ്ഹുമാ ലി പ്യാർ നെ അംഗ്ടായി [video width="1280" height="720" mp4="https://cdn.boolokam.com/articles/2022/10/Deewana-Hua-Badal.mp4"][/video] (ചിത്രം കാശ്മീർ കി കലി 1964 ഗാനരചന എസ് എച് ബീഹാരി സംഗീതം ഒ പി നയ്യാർ ഗായകർ മുഹമ്മദ് റഫി ആഷ ബോസ്ലെ )എണ്ണിയാൽ തീരാത്ത പുതിയ രീതികൾ യുക്തികൾ ഉൾക്കൊണ്ട ഒരു സംഗീത ആൽബം ആയിരുന്നു കാശ്മീർ കി കലി.അൻപതുകളിൽ വലിയ തിരക്കേറിയ സംഗീതസംവിധായകനായിരുന്നു ഓ. പി നയ്യാർ (ഓംകാർ പ്രസാദ് നയ്യാർ ). എന്നാൽ അറുപതുകളുടെ ആരംഭത്തിൽ അദ്ദേഹത്തിന് തിരക്കുകൾ കുറഞ്ഞു. ആ സമയം പാഴാക്കാതെ വളരെ സാവകാശത്തിൽ കുറെ ട്യൂണുകൾ അദ്ദേഹം കമ്പോസ് ചെയ്തിരുന്നു .ആ ദിവസങ്ങളിൽ ഒരു ദിവസം അവിചാരിതമായി നിർമ്മാതാവും നിർദ്ദേശകനുമായ ശക്തി സാമാന്തയെ കണ്ടു മുട്ടുന്നു. കുശലങ്ങൾക്ക് ശേഷം തനിക്കു ഇപ്പോൾ സിനിമകളൊന്നും ഇല്ലെന്നും കുറെ നല്ല ഈണങ്ങൾ കൈവശമുണ്ടെന്നും നയ്യാർ സാമന്തയോട് പറയുന്നു.. അങ്ങനെ സാമന്ത നയ്യാരുടെ ട്യൂൺ കേൾക്കാൻ എത്തുന്നു. ( സാമന്ത സംവിധാനം ചെയ്ത "ഹൗറാ ബ്രിഡ്ജ്"ന്റെ സംഗീതം നയ്യാർ ആയിരുന്നു )ഓരോ ഈണവും കേട്ട് അദ്ദേഹം അത്ഭുതപ്പെട്ടു. പതിനഞ്ച് ട്യൂണുകൾ അദ്ദേഹം വാങ്ങാൻ തയ്യാറായി. ഷമ്മികപ്പൂറിനെ നായകനാക്കി ഒരു ചിത്രം പണിപ്പുരയിലുണ്ടായിരുന്നു ശങ്കർ ജയ്കിഷൻ ജോഡിയെ സംഗീതത്തിന് കരാർ ചെയ്തു കഴിഞ്ഞിരുന്നു.എന്തായാലും ഷമ്മി കൂടെ ട്യൂൺ കേൾക്കട്ടെ എന്ന് സാമന്ത തീരുമാനിക്കുന്നു. ഷമ്മിയുടെ സിനിമ ജീവിതത്തിലെ ആദ്യത്തെ ഹിറ്റ് നയ്യാറി നോടൊപ്പം ആയിരുന്നു "തും സാ നഹീം ദേഖാ "(1957). നയ്യാറിനോട് ഷമ്മിക്ക് ഒരുപാട് കടപ്പാട് ഉണ്ടായിരുന്നു ആദ്യത്തെ ഹിറ്റ്‌ സമ്മാനിച്ചതിന്. ഒരു വിസ്കി ബോട്ടിലും വാങ്ങി ഷമ്മി, സാമന്തയോടൊപ്പം ഓ പി നയ്യാരുടെ ഓഫീസിൽ എത്തി. ചിയേർസ് ചൊല്ലി വിസ്കി നുകരുന്നതിനോടൊപ്പം നയ്യാർ ഓരോരോ ട്യൂൺ ആയി ഹാർമ്മോണിയത്തിൽ വായിച്ചു കേൾപ്പിച്ചു. സാമന്ത തെരഞ്ഞെടുത്ത പതിനഞ്ച് ഈണങ്ങളിൽ നിന്നും പത്തെണ്ണം ഷമ്മിക്കും ഇഷ്ട്ടപ്പെട്ടു സിനിമയുടെ പാട്ടുകൾ തയ്യാർ പക്ഷേ കഥ? ഒരു കഥയും കയ്യിൽ ഇല്ലായിരുന്നു. ആ സമയത്ത് ഷമ്മി കാശ്മീരിൽ ഷൂട്ടിംഗ് ചെയ്യുന്ന ആറോളം സിനിമകളിൽ അഭിനയിച്ചു കൊണ്ടിരിക്കുകയായിരുന്നു. കാശ്മീരിൽ സ്ഥിരമായി താമസവും. അത്കൊണ്ട് കാശ്മീർ കേന്ദ്രമാക്കി ഈ പാട്ടുകൾ പ്രതിഷ്ടിച്ചു കൊണ്ടുള്ള ഒരു കഥ ഉണ്ടാക്കാൻ ശ്രമം തുടങ്ങി. പാട്ടുകൾക്ക് വേണ്ടി ഒരു തിരക്കഥ. ഇന്ത്യൻ സിനിമയിൽ ഇത് ആദ്യമായിരുന്നു അതെ സമയം നയ്യാർ പാട്ടുകൾ റെക്കോർഡ് ചെയ്യാൻ തുടങ്ങി. ഒൻപത് പാട്ടുകൾ ചിത്രത്തിൽ ഉൾക്കൊള്ളിക്കാൻ തീരുമാനം എടുത്തു. ആദ്യം റെക്കോർഡ് ചെയ്ത പാട്ടാണ് " ദീവാനാ ഹുവാ ബാദൽ "ഫിലിം സെന്ററിൽ റെക്കോർഡിംഗിന് മുൻപ് ആറ് മണിക്കൂർ റിഹേഴ്സൽ. യാദൃച്ചീകമായി അന്ന് ബോംബെയിലുണ്ടായിരുന്ന ഷമ്മി റെക്കോർഡിംഗ് നിരീക്ഷിക്കാൻ സ്റ്റുഡിയോയിലെത്തി. റിഹേഴ്സൽ കണ്ട ശേഷം നയ്യാറിനോട് ചില മാറ്റങ്ങൾ വേണമെന്ന് നിർദ്ദേശിച്ചു. പക്ഷേ ഒരു മാറ്റവും വരുത്താതെ റിഹേഴ്സൽ തുടർന്നു. വീണ്ടും തന്റെ നിർദ്ദേശങ്ങളുമായി ഷമ്മി നയ്യാറെ സമീപിച്ചപ്പോൾ കോപാകുലനായ അദ്ദേഹം റെക്കോർഡിംഗ് നിറുത്തി. അപ്പോഴാണ് ഷമിക്ക് തന്റെ തെറ്റ് മനസ്സിലായത്. ആഷാ ബോസ്ലെ ഇടപെട്ടാണ് റെക്കോർഡിംഗ് പുനരാരംഭിക്കാൻ അദ്ദേഹം തയ്യാറായത് ഒരു നിബന്ധനയോടു കൂടി. ഷമ്മി ഉടൻ സ്റ്റുഡിയോയ്‌ക്ക് പുറത്തു പോകണം. തന്റെ ജോലിയിൽ ആരും ഇടപെടുന്നത് ഇഷ്ടപ്പെടാത്ത കർക്കശക്കാരനായിരുന്നു നയ്യാർ സിതാർ (ഉസ്താദ് റയീസ് ഖാൻ ) താർ ഷെഹനായി (പണ്ഡിറ്റ്‌ കൃപാൽ സിംഗ് പനെസർ ) ബാൻസൂരി (പണ്ഡിറ്റ്‌ ഹരിപ്രസാദ് ചൗവ്രസ്യ ) മാൻഡലിൻ (ലക്ഷ്മീക്കാന്ത്). ഗിറ്റാർ,നയ്യാരുടെ പ്രശസ്തമായ ഹൂഫ് ട്രോട് റിഥവും ഗ്രൂപ്പ്‌ വയലിനുമായിരുന്നു അറേഞ്ച് മെൻറ്സ്.. സെബാസ്റ്റിയൻ ആയിരുന്നു അറേഞ്ചരും സഹായിയും സാധാരണ പാട്ടുകൾ പല്ലവിയുടെ ആദ്യവരിയിൽ തുടങ്ങും എന്നാൽ നയ്യാർ ഹാഫ് ഓപ്പണിംഗ് രീതി ഇവിടെ പരീക്ഷിച്ചു. ഹമ്മിങ് കഴിഞ്ഞു പല്ലവിയുടെ മൂന്നാമത്തെ വരിയിൽ നിന്നുമാണ് പാട്ട് ആരംഭിക്കുന്നത്.ഈ ഒരു പരീക്ഷണം പാട്ടിന് പുതിയ മിഴിവേകി. ഈ രീതിയിലുള്ള മൂന്നോ നാലോ ചലച്ചിത്രഗാനങ്ങളെ ഹിന്ദി സിനിമയിൽ റെക്കോർഡ് ചെയ്തിട്ടുള്ളു വളരെ വിരളമായി മാത്രം ചലച്ചിത്ര ഗാനങ്ങളിൽ ഉപയോഗിച്ചിട്ടുള്ള "മാൽഗുഞ്ചി" എന്ന ഹിന്ദുസ്ഥാനി രാഗം അടിസ്ഥാനപ്പെടുത്തിയാണ് ഈ പാട്ട് കമ്പോസ് ചെയ്തിട്ടുള്ളത്. ( മാൽഗുഞ്ചി രാഗത്തെക്കുറിച്ച് ഒരു ലേഖനം ഇവിടെ നേരത്തെ പ്രസിദ്ധീകരിച്ചിട്ടുണ്ട് ).മൂന്നു അന്തര (ചരണം ) വരുന്ന ഈ പാട്ടിൽ ഒരു ചരണം മാത്രമേ ആഷാ യ്ക്കു പാടാൻ ഉണ്ടായിരുന്നുള്ളൂ, ശരിക്കും മുഹമ്മദ് റഫി കയ്യടക്കിയ പാട്ട്. സിതാറിൽ തുടങ്ങി താർ ഷെഹനായിയിൽ അവസാനിക്കുന്ന ഈ ഗാനം ആസ്വാദകരിൽ ഒരു ലഹരി പോലെ ആഴ്ന്നിറങ്ങി.പാട്ടുകൾ കൊണ്ട് മാത്രം സൂപ്പർ ഹിറ്റ് ആയ സിനിമ. ആ വർഷത്തെ ഏറ്റവും കൂടുതൽ കളക്ഷൻ നേടിയ ചിത്രം. പാട്ടുകൾക്ക് വേണ്ടി ഒരു കഥ മെനഞ്ഞെടുക്കപ്പെട്ട സിനിമ. ഒൻപതു പാട്ടുകൾ റെക്കോർഡ് ചെയ്തുവെങ്കിലും ഏഴെണ്ണം മാത്രമേ സിനിമയിൽ ഉൾക്കൊള്ളിക്കാൻ സാധിച്ചുള്ളൂ. ആഷായുടെ ഒരു പാട്ട് ചിത്രീകരിക്കപ്പെട്ടത് സെൻസർ ബോർഡ് നീക്കാൻ ആവശ്യപ്പെട്ടു. എല്ലാ പാട്ടുകളും റൊമാന്റിക് വിഭാഗത്തിൽ പെട്ടവയായിരുന്നു ഈ പാട്ട് ഒരു ഭ്രാന്ത് പോലെ ഉള്ളിൽ അലിഞ്ഞു ചേർന്നിരുന്ന ഒരു ഗായകൻ ഉണ്ടായിരുന്നു. ഈ പാട്ടിന്റെ ബ്രാൻഡ് അംബാസ്സഡർ സാക്ഷാൽ എസ് പി ബാലസുബ്രമണ്യം യു ട്യൂബിൽ "ദീവാന ഹുവാ ബാദൽ " എന്ന ഗാനം സെർച്ച്‌ ചെയ്‌താൽ റഫി പാടിയതിനേക്കാളും കൂടുതൽ വീഡിയോക്കൾ ഒരു പക്ഷേ എസ് പി ബി യുടേത് ആയിരിക്കും.2019 ഡിസംബർ 24 ന് മുഹമ്മദ്‌ റഫിയുടെ ജന്മദിനത്തിൽ റഫി താമസിച്ചിരുന്ന ബാന്ദ്രയിലെ ഹിൽ റോഡിലെ 16-th റോഡിന്റെ പേര് പത്മശ്രീ മുഹമ്മദ് റഫി റോഡ് എന്ന് നാമകരണം ചെയ്ത ചടങ്ങിന് അതിന്റെ സംഘാടകനും സുഹൃത്തും ആയ വെങ്കട്ട് ക്ഷണിച്ചതനുസരിച്ചു എസ് പി ബി മുംബൈയിൽ എത്തിയിരുന്നു. രാവിലെ മുതൽ വൈകുന്നേരം വരെ ഞങ്ങളോടൊപ്പം ചെലവിട്ടു . അപ്പോൾ പറയുകയും ചെയ്തു ഞാനും നിങ്ങളെപ്പോലെ ഒരു റഫി ആരാധകനാണ്. അന്ന് എസ് പി ബി പങ്കു വച്ചതാണ്. ദീവാന ഹുവാ പാട്ട് എവിടെ കേട്ടാലും എല്ലാം മറന്ന് ആ പാട്ട് മുഴുവൻ കേൾക്കും. സ്റ്റേജ് ഷോകളിൽ കൂടുതൽ പാടിയിട്ടുള്ള പാട്ടും ഇതാണ്. ഓ പി നയ്യാരുടെ മുന്നിൽ ഈ പാട്ട് പാടാനുള്ള അവസരം കിട്ടിയത് വലിയ ഒരു ഭാഗ്യമായി കരുതുന്നു. ഒരിക്കൽ ഹൈദരാബാദിൽ ഒരു സംഗീതഷോയ്‌ക്ക് ചീഫ് ഗസ്റ്റ് ആയി പോയിരുന്നു എസ് പി ബി. മുൻ നിരയിൽ ഇരുന്ന് പാട്ട് കേൾക്കുകയായിരുന്നു. പെട്ടെന്ന് അടുത്ത പാട്ട് "ദീവാന ഹുവാ " എന്ന് അറിയിപ്പുണ്ടായപ്പോൾ ചാടി എഴുന്നേറ്റ് സ്റ്റേജിൽ പോയി പാടുവാൻ തയ്യാറായികൊണ്ടിരുന്ന ഗായകന്റെ കയ്യിൽ നിന്നും മൈക്ക് വാങ്ങി സ്വയം ആ പാട്ട് പാടി.എപ്പോഴെങ്കിലും മനസ്സ് വിഷാദത്തിൽ ആണെങ്കിൽ ഈ പാട്ട് കേട്ടാൽ മതി. അറിയാതെ ഒരു ഉന്മേഷം ഉണ്ടാകും. എണ്ണിയാൽ തീരാത്ത സ്റ്റേജ്കളിൽ പാടിയിട്ടും റഫി നൽകിയ ഭാവം അതിന്റെ ഒരു ശതമാനം പോലും നൽകാൻ കഴിയുന്നില്ല എന്നത് സത്യമാണ്. പ്രത്യേകിച്ചും " ക്യാ തും നെ അദാ പായി " " ആയാ കെ ബഹാർ ആയി " എന്ന വരികൾ ആർക്കും അനുകരിക്കാൻ കഴിയാത്ത ഭാഗങ്ങൾ ആണ് എസ് പി ബി പറഞ്ഞു നിറുത്തി ആരെങ്കിലും എന്താണ് മെലഡീ എന്ന് ചോദിച്ചാൽ ഞാൻ പറയും ഇതാണ് ഇതാണ് മെലഡീ 1963 ൽ റെക്കോർഡ് ചെയ്യപ്പെട്ട ഈ പാട്ട് 56 വർഷം കഴിഞ്ഞും പുതുമ നഷ്ടപ്പെടാതെ നാം കേൾക്കുന്നു. ഇനിയും ഒരു നൂറു വർഷം ഈ പാട്ട് ഉണ്ടാകും. മറ്റൊരു ഗായകൻ ശ്രീനിവാസ് പറയുകയുണ്ടായി. ദീവാനാ ഹുവാ ബാദൽ എന്ന പാട്ട് സ്റ്റേജിൽ പാടാൻ ആഗ്രഹിക്കാത്ത ഒരു ഗായകനും ഗായികയും ഇവിടെ ഇല്ല അത്രത്തോളം പ്രലോഭിപ്പിക്കുന്നതാണ് ഈ ഗാനം... ടൈംസ് മ്യൂസിക് തെരഞ്ഞെടുത്ത മികച്ച പത്ത് ചലച്ചിത്ര ഗാനങ്ങളുടെ പട്ടികയിൽ ഉൾപ്പെടുത്തപ്പെട്ടത്. യു ട്യൂബ് ചാനലിൽ ഏറ്റവും കൂടുതൽ ആസ്വാദകർ കണ്ട അഞ്ച് ചലച്ചിത്രഗാനങ്ങളിൽ ഒന്നാമൻ. ഈ ചിത്രത്തിന്റെ അഭൂതപൂർവ്വമായ വിജയം കണ്ട് നിർമ്മാതാവ് :ജി.പി. സിപ്പി ഓ പി നയ്യാറിൽ നിന്നും ട്യൂണുകൾ വാങ്ങി ഇതേ കഥ തന്നെ (ഇതിലെ കഥയ്ക്ക് 1961 ലെ Come September എന്ന ഹോളിവുഡ് മ്യൂസിക്കലുമായി ചെറിയ സാദൃശ്യം ഉണ്ടായിരുന്നു ) മാറ്റങ്ങളോടെ നിർമ്മിച്ചതാണ് "മേരെ സനം "(1965). ആ ചിത്രവും വൻ വിജയമായി. ശ്രുതി മധുരങ്ങളായ പാട്ടുകൾ കൊണ്ടു മാത്രം സിനിമകൾ വൻ വിജയം കൈവരിക്കുന്നത് അൻപതിലും അറുപതുകളിലും സർവ്വസാധാരണമായിരുന്നു. ഹിന്ദിയിൽ മാത്രമല്ല മറ്റു ഇന്ത്യൻ ഭാഷകളിലും ശ്രവണ സുന്ദരങ്ങളായ ചലച്ചിത്രഗാനങ്ങൾ ആ കാലഘട്ടത്തിൽ ജന്മം കൊണ്ടിരുന്നുവെന്നത് ഒരു ചരിത്ര സത്യം മാത്രമാണ് .പാട്ടുകൾക്ക് വേണ്ടി കഥകൾ മെനഞ്ഞെടുത്തിരുന്ന സമ്പ്രദായം അന്ന് മുതൽ തന്നെ ആരംഭിച്ചു കഴിഞ്ഞിരുന്നു **വാൽകഷ്ണം** "കാശ്മീർ കി കലി" എന്ന സിനിമ നിർമ്മിക്കപ്പെട്ടതിൽ നിന്നും പ്രചോദനം ഉൾക്കൊണ്ട്‌ ഇളയ രാജ 1984ൽ അഞ്ച് ട്യൂണുകൾ ഉണ്ടാക്കി നിർമ്മാതാക്കളെ കേൾപ്പിച്ചു. അഞ്ച് ട്യൂണും ഒരു നിർമ്മാതാവിന് മാത്രമേ നൽകു എന്നും ഈണങ്ങൾക്ക് അനുയോജ്യമായ നല്ല കഥയുമായി വരുന്നയാളെ പരിഗണിക്കും എന്നും അറിയിച്ചു. അവസാനം കഥ, തിരക്കഥാകൃത്ത് ആർ സുന്ദര രാജൻ അത് നേടി എടുത്തു. "വൈദേഹി കാത്തിരുന്താൾ "എന്ന സിനിമ അദ്ദേഹം തന്നെ സംവിധാനം ചെയ്തു വിജയം കൈവരിക്കുകയും ചെയ്തു മാൽഗുഞ്ചി രാഗത്തിൽ ഹിന്ദി സിനിമയിൽ പോലും പതിനഞ്ചിൽ താഴെ ഗാനങ്ങളെ ഉള്ളു. പക്ഷെ എല്ലാം ആസ്വാദകരുടെ സ്വീകാര്യത നേടിയ പാട്ടുകൾ ദക്ഷിണേന്ത്യയിൽ,മാൽ ഗുഞ്ചി രാഗത്തിൽ മലയാളത്തിൽ മാത്രമേ ഗാനങ്ങൾ കമ്പോസ് ചെയ്യപ്പെട്ടിട്ടുള്ളു. അതും വെറും രണ്ട് പാട്ടുകൾ മാത്രം. (ഹിന്ദി ട്യൂൺ ഉപയോഗിച്ച പാട്ടുകൾ തമിഴ്, തെലുങ്കിൽ ഉണ്ട് ) മലയാളത്തിലെ ആ രണ്ടു "മാൽഗുഞ്ചി" ഗാനങ്ങൾ 1\. സൂര്യകാന്തി സൂര്യകാന്തി സ്വപ്നം കാണുവതാരെ ( കാട്ടു തുളസി 1965 വയലാർ ബാബുരാജ് S.ജാനകി ) 2\. പ്രേമിച്ചു പ്രേമിച്ചു നിന്നെ ഞാനൊരു ദേവസ്ത്രീയാക്കും (തോക്കുകൾ കഥ പറയുന്നു 1968 വയലാർ ദേവരാജൻ യേശുദാസ് )
