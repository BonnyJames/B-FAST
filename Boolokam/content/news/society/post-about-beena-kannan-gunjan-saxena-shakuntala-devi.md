---
title: "ആണുങ്ങൾ ഇനിയൽപ്പം കസേരയിൽ വിശ്രമിക്കട്ടെ"
date: 2020-08-17T14:12:24
draft: false
categories: ["Society"]
tags: ['beena kannan', 'biopics', 'gunjan saxena', 'Raseena Aysha Rasheed', 'shakuntala devi']
author: "Beaumaris"
---

<a href="https://wordpress-972788-3403151.cloudwaysapps.com/post-about-beena-kannan-gunjan-saxena-shakuntala-devi/286146/ggg-292" rel="attachment wp-att-286149"><img class="alignleft size-full wp-image-286149" src="https://cdn.boolokam.com/articles/2020/08/ggg-263.jpg" alt="" width="845" height="440" /></a>ആണധികാരത്തിന്റെ ലോകത്ത് ആണുങ്ങൾക്കൊപ്പം നിന്ന് പെണ്ണുങ്ങളുടെയാകെ കസേര വലിച്ച് ആണുങ്ങൾക്കിട്ടു കൊടുക്കണമെന്ന് പറഞ്ഞ എറണാകുളത്തെ വനിതാ വസ്ത്ര സംരഭകയില്ലേ, അവരെക്കുറിച്ച്, പിന്നെ അടുത്തിടെയിറങ്ങിയ രണ്ട് ശക്തരായ സ്‌ത്രീകളുടെ, പെൺപുലികളുടെ biopics -അതിനെക്കുറിച്ചും Raseena Aysha Rasheed എഴുതുന്നു.

<a href="https://wordpress-972788-3403151.cloudwaysapps.com/post-about-beena-kannan-gunjan-saxena-shakuntala-devi/286146/jjj-5" rel="attachment wp-att-286147"><img class="alignleft size-full wp-image-286147" src="https://cdn.boolokam.com/articles/2020/08/JJJ.jpg" alt="" width="917" height="691" /></a>ചിത്രത്തിൽ:ഇരിക്കാനൊരു കസേര കിട്ടാതെ വലയുന്ന ഒരാൺപുലിയെ ഒന്നിരുത്താനായി കസേരയും കൊണ്ടു ചെന്ന ബീന കണ്ണൻ , പ്രസ്തുത പുലിയോടൊപ്പം live.
.......................

<strong>ആണുങ്ങൾ ഇനിയൽപ്പം കസേരയിൽ വിശ്രമിക്കട്ടെ</strong>
......................

ആൺ മയിലിന്റെ ചിറകും ആണുങ്ങളെ ഇരുത്തേണ്ട കസേരയും ചർച്ചാ വിഷയമായ ഒരു യൂ ട്യൂബ് വീഡിയോ കണ്ട അതേ ദിവസമാണ്‌ ആ രണ്ട് സിനിമകൾ കണ്ടത്. ആണുങ്ങളെ അകമഴിഞ്ഞ് ബഹുമാനിക്കണം എന്നും സ്ത്രീ ശാക്തീകരണം അനാവശ്യമാണെന്നും നമ്മുടെ പുരുഷന്മാരെ ബഹുമാനിക്കാൻ പെൺകുട്ടികളെ പഠിപ്പിക്കണം എന്നും കേരള വ്യാവസായിക മേഖലയിലെ ചുരുക്കം സ്ത്രീകളിൽ ഏറ്റവും സ്വാധീനമുള്ള ഒരു സ്ത്രീ ഉറപ്പിച്ച് പറയുന്നതായിരുന്നു ആ വീഡിയോ. അതിന്റെ അലോസരത്തിൽ നിന്നു കൊണ്ട് കണ്ട രണ്ട് സിനിമകളും ഇപ്പറയുന്നതൊന്നുമല്ല പെണ്ണവസ്ഥ എന്ന് ചങ്കൂറ്റത്തോടെ പറയുന്നതായിരുന്നു. ബയോപിക് എന്നു വിളിക്കാവുന്നതായിരുന്നു ആ രണ്ട് സിനിമകളും.ഒന്ന്, യഥാർത്ഥ സംഭവങ്ങളെ ആധാരമാക്കി എടുത്തതെന്ന് ആദ്യമേ പറയുന്ന ഗുഞ്ജൻ സക്സേന എന്ന സിനിമയായിരുന്നു അതിലൊന്ന്. മറ്റേത്, ഗണിതശാസ്ത്ര ലോകത്തിലെ അതുല്യ പ്രതിഭാസമായ ശകുന്തളാദേവിയുടെ ജീവിതം പറയുന്ന ശകുന്തളാ ദേവി എന്ന സിനിമ.‌ ബുദ്ധിയും കഠിനാധ്വാനവും കൊണ്ട് തങ്ങളുടെ സ്വപ്നങ്ങൾക്ക് പിറകെ പറന്നു ജീവിത വിജയം കൈവരിച്ച രണ്ടു സ്ത്രീകളുടെ ജീവിതം എന്ന് ഉറപ്പായും പറയാവുന്നതാണ് ഈ സിനിമകൾ.

കുട്ടിക്കാലത്തേ പൈലറ്റ് ആവണമെന്ന് സ്വപ്നത്തിന്റെ ചിറകിൽ സഞ്ചരിക്കുകയും തന്റെ അച്ഛന്റെ സ്നേഹത്തോടെ ഉള്ള പ്രചോദനം കൊണ്ട് മാത്രം എയർഫോഴ്സ് ഓഫീസർ ആവുകയും കാർഗിൽ യുദ്ധത്തിൽ എതിരാളികളോട് പോരാടുകയും ചെയ്ത ഗുഞ്ജൻ സക്സേനയുടെ കഥയാണ് അതേ പേരിലുള്ള സിനിമ പറയുന്നത്. അച്ഛൻ ഒഴികെയുള്ള ഒരു പുരുഷനും അവളുടെ കഠിനാധ്വാനത്തെയോ കരുത്തിനെയോ തിരിച്ചറിയുകയോ അംഗീകരിക്കുകയോ ചെയ്യുന്നില്ല. ഒരു സ്ത്രീയെ സല്യൂട്ട് ചെയ്യേണ്ടി വരുമെന്ന് ഭയന്ന് മാറി നടക്കുന്ന കീഴ്ജീവനക്കാരുടെ ലോകമായിരുന്നു അവർക്ക് ചുറ്റും. പെണ്ണ് അത്ര പറന്നാൽ മതിയെന്ന് വിധിയെഴുതുന്ന ഭൂരിഭാഗം മേലുദ്യോഗസ്ഥരും അവളുടെ ജീവിതം നരകമാക്കുന്നു. എന്നിട്ടും സ്വപ്നത്തിലേക്ക് അവൾ പറന്നെത്തുക തന്നെ ചെയ്യുന്നു. സ്ത്രീ എന്നാൽ കല്യാണം കഴിച്ചു പൊറോട്ടയും ദാലും ഉണ്ടാക്കാനുള്ളവർ മാത്രമല്ലെന്നും അളവറ്റ കരുത്തിനാൽ സ്വന്തം ലോകത്തെ മാറ്റിമറിക്കാൻ കരുത്തുള്ളവൾ ആണെന്നും സ്വപ്‌നങ്ങൾ സഫലമാക്കാൻ കൂടു തുറന്നു പുറത്തേക്കു പറക്കുന്നവൾ ആവണമെന്നും പുരുഷാധിപത്യ ലോകത്തു പിടിച്ച് നിൽക്കാനാവാതെ ജോലിയിൽ നിന്ന് ലീവ് എടുത്തു വരുമ്പോൾ അവളോട്‌ അച്ഛൻ പറയുന്നുണ്ട്. തളർന്നു പോവുമ്പോൾ നിനക്കിതു കഴിയും എന്ന് ചേർത്ത് പിടിച്ചു ഒരാളെങ്കിലും പറയാനുണ്ടെങ്കിൽ ഏതു വിഷമഘട്ടത്തെയും അതിജീവിക്കാൻ കഴിയും എന്ന് സിനിമ പറയുന്നുണ്ട്.

കമ്പ്യൂട്ടറിനെ പോലൊരു സ്ത്രീ. അതാണ് ശകുന്തളാദേവി. ഗണിതശാസ്ത്രത്തിലെ അസാധാരണ വഴികളിലൂടെ സഞ്ചരിക്കുമ്പോഴും പെണ്ണവസ്ഥകളെ നിലപാട് കൊണ്ടും ധീരത കൊണ്ടും മറികടക്കുന്ന ശകുന്തളയാണ് വിദ്യാബാലന്റെ അസാധാരണ. അഭിനയശേഷിയിലൂടെ തിരശ്ശീലയിൽ നിറയുന്നത്. ചെറുപ്പകാലത്ത് തന്നെ തന്നിലെ ഗണിതശാസ്ത്ര മായാജാലം തിരിച്ചറിയുകയും അത് പുറത്തെടുക്കുകയും പിൽക്കാലത്ത് അതേ സ്വപ്നത്തിന്റെ ചിറകിൽ സഞ്ചരിക്കുകയും ചെയ്യുന്നവളാണ് ശകുന്തള.‌ പ്രശസ്തിയിലേക്ക് കുതിക്കുന്ന ശകുന്തളയെ പണം ഉണ്ടാക്കാനുള്ള ഒരു മാർഗം മാത്രമായി കണ്ടു സ്കൂളിൽ പോലും അയക്കാതെ ഇരിക്കുന്നുണ്ട് അവളുടെ അച്ഛൻ. അച്ഛന്റെ കൽപ്പനകൾ മാത്രം അനുസരിച്ചു ഒരു അഭിപ്രായം പോലും പറയാൻ സ്വാതന്ത്ര്യം ഇല്ലാത്തവളാണ് അവളുടെ അമ്മ. ഈ അമ്മയെ കണ്ടു കൊണ്ട് തന്നെ ആണ് അവൾ അഭിപ്രായം വെട്ടി തുറന്നു പറയുന്ന ധൈര്യം ഉള്ള ഒരുവളായി മാറുന്നത്. പെണ്ണായത് കൊണ്ടു മാത്രം ഒരു സ്വപ്നവും അവൾ മാറ്റിവെക്കുന്നില്ല. ലോകത്തിനു മുന്നിൽ അവൾ സ്വന്തം ഗണിത പ്രതിഭ കൂസലില്ലാതെ പ്രദർശിപ്പിക്കുന്നുണ്ട്. കമ്പ്യൂട്ടർ നിർധാരണത്തിലെ പിഴവ് നിർഭയം ചൂണ്ടിക്കാട്ടുന്നുണ്ട്. കാലിൽ പിടിച്ച് വലിക്കുന്ന പുരുഷാധിപത്യ ലോകത്തെ പിറകിലേക്ക് തള്ളിയാണ് ശകുന്തള പെണ്ണിന്റെ കരുത്ത് പ്രകടിപ്പിക്കുന്നത്.

മൂന്ന് കസേരകൾ ഉണ്ടെങ്കിൽ ആണുങ്ങളെയേ അതിലിരുത്തൂ എന്ന് പറയുന്ന വ്യവസായ റാണിമാർ പറയുന്നത് ഒരർത്ഥത്തിൽ ശരിയാണ്. പാട്രിയാർക്കി പെണ്ണിനു മീതെ ചുറ്റിയിടുന്ന അദൃശ്യമായ ചങ്ങലകളെ സ്ത്രീ എന്ന നിലക്കുള്ള അനായാസമായ അതിജീവനത്വര കൊണ്ട് മറികടക്കാൻ പ്രാപ്തിയുള്ള പെണ്ണുങ്ങളുടെ കാലത്ത്, ആണുങ്ങൾക്ക് അൽപ്പം വിശ്രമിക്കാൻ ചില കസേരകൾ ശരിക്കും ആവശ്യമുണ്ട്. അവർ ഇനിയൽപ്പം വിശ്രമിക്കട്ടെ എന്ന് തന്നെയാണ് ഈ രണ്ട് സിനിമകളും പറയുന്നത്.


![ആണുങ്ങൾ ഇനിയൽപ്പം കസേരയിൽ വിശ്രമിക്കട്ടെ](https://cdn.boolokam.com/articles/2020/08/ggg-263.jpg)[](https://wordpress-972788-3403151.cloudwaysapps.com/post-about-beena-kannan-gunjan-saxena-shakuntala-devi/286146/ggg-292)ആണധികാരത്തിന്റെ ലോകത്ത് ആണുങ്ങൾക്കൊപ്പം നിന്ന് പെണ്ണുങ്ങളുടെയാകെ കസേര വലിച്ച് ആണുങ്ങൾക്കിട്ടു കൊടുക്കണമെന്ന് പറഞ്ഞ എറണാകുളത്തെ വനിതാ വസ്ത്ര സംരഭകയില്ലേ, അവരെക്കുറിച്ച്, പിന്നെ അടുത്തിടെയിറങ്ങിയ രണ്ട് ശക്തരായ സ്‌ത്രീകളുടെ, പെൺപുലികളുടെ biopics -അതിനെക്കുറിച്ചും Raseena Aysha Rasheed എഴുതുന്നു. [![](https://cdn.boolokam.com/articles/2020/08/JJJ.jpg)](https://wordpress-972788-3403151.cloudwaysapps.com/post-about-beena-kannan-gunjan-saxena-shakuntala-devi/286146/jjj-5)ചിത്രത്തിൽ:ഇരിക്കാനൊരു കസേര കിട്ടാതെ വലയുന്ന ഒരാൺപുലിയെ ഒന്നിരുത്താനായി കസേരയും കൊണ്ടു ചെന്ന ബീന കണ്ണൻ , പ്രസ്തുത പുലിയോടൊപ്പം live. ....................... **ആണുങ്ങൾ ഇനിയൽപ്പം കസേരയിൽ വിശ്രമിക്കട്ടെ** ...................... ആൺ മയിലിന്റെ ചിറകും ആണുങ്ങളെ ഇരുത്തേണ്ട കസേരയും ചർച്ചാ വിഷയമായ ഒരു യൂ ട്യൂബ് വീഡിയോ കണ്ട അതേ ദിവസമാണ്‌ ആ രണ്ട് സിനിമകൾ കണ്ടത്. ആണുങ്ങളെ അകമഴിഞ്ഞ് ബഹുമാനിക്കണം എന്നും സ്ത്രീ ശാക്തീകരണം അനാവശ്യമാണെന്നും നമ്മുടെ പുരുഷന്മാരെ ബഹുമാനിക്കാൻ പെൺകുട്ടികളെ പഠിപ്പിക്കണം എന്നും കേരള വ്യാവസായിക മേഖലയിലെ ചുരുക്കം സ്ത്രീകളിൽ ഏറ്റവും സ്വാധീനമുള്ള ഒരു സ്ത്രീ ഉറപ്പിച്ച് പറയുന്നതായിരുന്നു ആ വീഡിയോ. അതിന്റെ അലോസരത്തിൽ നിന്നു കൊണ്ട് കണ്ട രണ്ട് സിനിമകളും ഇപ്പറയുന്നതൊന്നുമല്ല പെണ്ണവസ്ഥ എന്ന് ചങ്കൂറ്റത്തോടെ പറയുന്നതായിരുന്നു. ബയോപിക് എന്നു വിളിക്കാവുന്നതായിരുന്നു ആ രണ്ട് സിനിമകളും.ഒന്ന്, യഥാർത്ഥ സംഭവങ്ങളെ ആധാരമാക്കി എടുത്തതെന്ന് ആദ്യമേ പറയുന്ന ഗുഞ്ജൻ സക്സേന എന്ന സിനിമയായിരുന്നു അതിലൊന്ന്. മറ്റേത്, ഗണിതശാസ്ത്ര ലോകത്തിലെ അതുല്യ പ്രതിഭാസമായ ശകുന്തളാദേവിയുടെ ജീവിതം പറയുന്ന ശകുന്തളാ ദേവി എന്ന സിനിമ.‌ ബുദ്ധിയും കഠിനാധ്വാനവും കൊണ്ട് തങ്ങളുടെ സ്വപ്നങ്ങൾക്ക് പിറകെ പറന്നു ജീവിത വിജയം കൈവരിച്ച രണ്ടു സ്ത്രീകളുടെ ജീവിതം എന്ന് ഉറപ്പായും പറയാവുന്നതാണ് ഈ സിനിമകൾ. കുട്ടിക്കാലത്തേ പൈലറ്റ് ആവണമെന്ന് സ്വപ്നത്തിന്റെ ചിറകിൽ സഞ്ചരിക്കുകയും തന്റെ അച്ഛന്റെ സ്നേഹത്തോടെ ഉള്ള പ്രചോദനം കൊണ്ട് മാത്രം എയർഫോഴ്സ് ഓഫീസർ ആവുകയും കാർഗിൽ യുദ്ധത്തിൽ എതിരാളികളോട് പോരാടുകയും ചെയ്ത ഗുഞ്ജൻ സക്സേനയുടെ കഥയാണ് അതേ പേരിലുള്ള സിനിമ പറയുന്നത്. അച്ഛൻ ഒഴികെയുള്ള ഒരു പുരുഷനും അവളുടെ കഠിനാധ്വാനത്തെയോ കരുത്തിനെയോ തിരിച്ചറിയുകയോ അംഗീകരിക്കുകയോ ചെയ്യുന്നില്ല. ഒരു സ്ത്രീയെ സല്യൂട്ട് ചെയ്യേണ്ടി വരുമെന്ന് ഭയന്ന് മാറി നടക്കുന്ന കീഴ്ജീവനക്കാരുടെ ലോകമായിരുന്നു അവർക്ക് ചുറ്റും. പെണ്ണ് അത്ര പറന്നാൽ മതിയെന്ന് വിധിയെഴുതുന്ന ഭൂരിഭാഗം മേലുദ്യോഗസ്ഥരും അവളുടെ ജീവിതം നരകമാക്കുന്നു. എന്നിട്ടും സ്വപ്നത്തിലേക്ക് അവൾ പറന്നെത്തുക തന്നെ ചെയ്യുന്നു. സ്ത്രീ എന്നാൽ കല്യാണം കഴിച്ചു പൊറോട്ടയും ദാലും ഉണ്ടാക്കാനുള്ളവർ മാത്രമല്ലെന്നും അളവറ്റ കരുത്തിനാൽ സ്വന്തം ലോകത്തെ മാറ്റിമറിക്കാൻ കരുത്തുള്ളവൾ ആണെന്നും സ്വപ്‌നങ്ങൾ സഫലമാക്കാൻ കൂടു തുറന്നു പുറത്തേക്കു പറക്കുന്നവൾ ആവണമെന്നും പുരുഷാധിപത്യ ലോകത്തു പിടിച്ച് നിൽക്കാനാവാതെ ജോലിയിൽ നിന്ന് ലീവ് എടുത്തു വരുമ്പോൾ അവളോട്‌ അച്ഛൻ പറയുന്നുണ്ട്. തളർന്നു പോവുമ്പോൾ നിനക്കിതു കഴിയും എന്ന് ചേർത്ത് പിടിച്ചു ഒരാളെങ്കിലും പറയാനുണ്ടെങ്കിൽ ഏതു വിഷമഘട്ടത്തെയും അതിജീവിക്കാൻ കഴിയും എന്ന് സിനിമ പറയുന്നുണ്ട്. കമ്പ്യൂട്ടറിനെ പോലൊരു സ്ത്രീ. അതാണ് ശകുന്തളാദേവി. ഗണിതശാസ്ത്രത്തിലെ അസാധാരണ വഴികളിലൂടെ സഞ്ചരിക്കുമ്പോഴും പെണ്ണവസ്ഥകളെ നിലപാട് കൊണ്ടും ധീരത കൊണ്ടും മറികടക്കുന്ന ശകുന്തളയാണ് വിദ്യാബാലന്റെ അസാധാരണ. അഭിനയശേഷിയിലൂടെ തിരശ്ശീലയിൽ നിറയുന്നത്. ചെറുപ്പകാലത്ത് തന്നെ തന്നിലെ ഗണിതശാസ്ത്ര മായാജാലം തിരിച്ചറിയുകയും അത് പുറത്തെടുക്കുകയും പിൽക്കാലത്ത് അതേ സ്വപ്നത്തിന്റെ ചിറകിൽ സഞ്ചരിക്കുകയും ചെയ്യുന്നവളാണ് ശകുന്തള.‌ പ്രശസ്തിയിലേക്ക് കുതിക്കുന്ന ശകുന്തളയെ പണം ഉണ്ടാക്കാനുള്ള ഒരു മാർഗം മാത്രമായി കണ്ടു സ്കൂളിൽ പോലും അയക്കാതെ ഇരിക്കുന്നുണ്ട് അവളുടെ അച്ഛൻ. അച്ഛന്റെ കൽപ്പനകൾ മാത്രം അനുസരിച്ചു ഒരു അഭിപ്രായം പോലും പറയാൻ സ്വാതന്ത്ര്യം ഇല്ലാത്തവളാണ് അവളുടെ അമ്മ. ഈ അമ്മയെ കണ്ടു കൊണ്ട് തന്നെ ആണ് അവൾ അഭിപ്രായം വെട്ടി തുറന്നു പറയുന്ന ധൈര്യം ഉള്ള ഒരുവളായി മാറുന്നത്. പെണ്ണായത് കൊണ്ടു മാത്രം ഒരു സ്വപ്നവും അവൾ മാറ്റിവെക്കുന്നില്ല. ലോകത്തിനു മുന്നിൽ അവൾ സ്വന്തം ഗണിത പ്രതിഭ കൂസലില്ലാതെ പ്രദർശിപ്പിക്കുന്നുണ്ട്. കമ്പ്യൂട്ടർ നിർധാരണത്തിലെ പിഴവ് നിർഭയം ചൂണ്ടിക്കാട്ടുന്നുണ്ട്. കാലിൽ പിടിച്ച് വലിക്കുന്ന പുരുഷാധിപത്യ ലോകത്തെ പിറകിലേക്ക് തള്ളിയാണ് ശകുന്തള പെണ്ണിന്റെ കരുത്ത് പ്രകടിപ്പിക്കുന്നത്. മൂന്ന് കസേരകൾ ഉണ്ടെങ്കിൽ ആണുങ്ങളെയേ അതിലിരുത്തൂ എന്ന് പറയുന്ന വ്യവസായ റാണിമാർ പറയുന്നത് ഒരർത്ഥത്തിൽ ശരിയാണ്. പാട്രിയാർക്കി പെണ്ണിനു മീതെ ചുറ്റിയിടുന്ന അദൃശ്യമായ ചങ്ങലകളെ സ്ത്രീ എന്ന നിലക്കുള്ള അനായാസമായ അതിജീവനത്വര കൊണ്ട് മറികടക്കാൻ പ്രാപ്തിയുള്ള പെണ്ണുങ്ങളുടെ കാലത്ത്, ആണുങ്ങൾക്ക് അൽപ്പം വിശ്രമിക്കാൻ ചില കസേരകൾ ശരിക്കും ആവശ്യമുണ്ട്. അവർ ഇനിയൽപ്പം വിശ്രമിക്കട്ടെ എന്ന് തന്നെയാണ് ഈ രണ്ട് സിനിമകളും പറയുന്നത്.
