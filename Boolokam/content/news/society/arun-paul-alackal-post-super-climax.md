---
title: "അടിപ്പൊളി ക്ലൈമാക്സുകൾ"
date: 2020-04-21T14:42:58
draft: false
categories: ["Society"]
tags: ['Aaron Judge', 'cinema', 'climax', 'malayalam movies']
author: "Beaumaris"
---

<strong><a href="https://wordpress-972788-3403151.cloudwaysapps.com/arun-paul-alackal-post-super-climax/269865/ppo-3005" rel="attachment wp-att-269866"><img class="alignleft size-full wp-image-269866" src="https://cdn.boolokam.com/articles/2020/04/ppo-591.jpg" alt="" width="784" height="410" /></a>Arun Paul Alackal</strong>

<strong>അടിപ്പൊളി ക്ലൈമാക്സുകൾ</strong>

ആദ്യ കാഴ്ചയിൽ ഒരു സിനിമയുടെ ഗ്രാഫ്‌ ഉയർത്തുന്നതിൽ ക്ലൈമാക്സിനുള്ള പങ്ക് വളരെ വലുതാണ്. ശരാശരി വേഗത്തിൽ പൊയ്‌ക്കൊണ്ടിരിക്കുന്നതോ അല്ലെങ്കിൽ കൊള്ളാമെങ്കിലും top notch എന്ന് പറയാവുന്ന ക്വാളിറ്റി അവകാശപ്പെടാനില്ലാതെ പൊയ്‌ക്കൊണ്ടിരിക്കുന്നതോ ആയ ഒരു സിനിമയ്ക്ക് ക്ലൈമാക്സ് ഗംഭീരമാണെങ്കിൽ തീയേറ്ററിലോ അല്ലെങ്കിൽ അതിന്റെ അഭിപ്രായം മുൻപേ അറിയാതെ ഹോം വീഡിയോയിലോ കാണുമ്പൊൾ കിട്ടുന്ന ഒരു impact എടുത്തു പറയേണ്ടതായിരിക്കും. മലയാളത്തിൽ ഞാൻ കണ്ടിട്ടുള്ള സിനിമകളിൽ എണ്ണം പറഞ്ഞ ക്ലൈമാക്സുകൾ ചിലതിനെ ഒന്ന് ഓർത്തെടുക്കാൻ ശ്രമിക്കുകയാണ്.

<strong>1. ഇന്നലെ</strong>
പത്മരാജന്റെ ഈ ക്ലാസിക്കിന്റെ ക്ലൈമാക്സിനോട് ആർക്കും ഒരു എതിരഭിപ്രായമുണ്ടാവില്ല. നായക കഥാപാത്രമായി പടത്തിന്റെ സിംഹഭാഗവും വിലസി നിന്ന ജയറാമിന്റെ ശരത്തിനെ ഒതുക്കി കളഞ്ഞ, സുരേഷ് ഗോപിയുടെ നരേന്ദ്രനെ ഹൃദയത്തിൽ ഒപ്പം കൂട്ടിയ ഒരു ക്ലൈമാക്സ് എന്നതിലുപരി പടത്തിന്റെ അതുവരെ convey ചെയ്തു പൊയ്‌ക്കൊണ്ടിരുന്ന emotions നെ ഒറ്റയടിക്ക് തലകീഴ് മറിച്ച ഒരു കഥാന്ത്യവും, ഹൃദയത്തിനെ വേദനിപ്പിച്ചു കളയുന്ന ഒരു പശ്ചാത്തല സംഗീതവും മൂടൽമഞ്ഞിനിടയിൽ കൂടി അകന്നു പൊയ്‌ക്കൊണ്ടിരിക്കുന്ന നരേന്ദ്രന്റെ കാറിന്റെ ദൃശ്യത്തിന് മുകളിൽ തെളിയുന്ന സംവിധായകന്റെ പേരും ഇന്ന് കാണുമ്പോഴും വല്ലാത്തൊരു feel ആണ്.
Undoubtedly one among the best climaxes ever in malayalam cinema history.

<strong>2. നമ്മുക്ക് പാർക്കാൻ മുന്തിരിത്തോപ്പുകൾ</strong>
Unconventional എന്ന വാക്ക് ഏറ്റവും അർത്ഥപൂർണമായി ചേരുന്ന ഒരു ക്ലൈമാക്സ്. വില്ലനാൽ ബലാത്സംഗം ചെയ്യപ്പെട്ട, പൊതുബോധത്തിൽ പവിത്രപാവനമായി കരുതപ്പെടുന്ന കന്യകാത്വം നായകന് വേണ്ടിയല്ലാതെ നഷ്ടപ്പെടുത്തിയ നായിക ഒന്നില്ലേൽ ആത്മഹത്യക്ക് കീഴടങ്ങുകയോ നായകൻ വില്ലനെ കൊലപ്പെടുത്തുകയോ പൊട്ടിക്കരഞ്ഞുകൊണ്ടിരിക്കുന്ന നായികയ്ക്കടുത്ത് വിഷണ്ണനായി നിൽക്കുന്ന നായകനിലോ അവസാനിക്കാതെ ഒരു പൂച്ച മാന്തിയതിന്റെ ഗൗരവം പോലും നായികയുടെ കന്യാചർമ്മത്തിന് കൊടുക്കാത്ത നായകൻ ഞാൻ മലയാളത്തിൽ കണ്ടിട്ടുള്ള ഏറ്റവും ആദർശവാനായ കഥാപാത്ര സൃഷ്ടിയാണ്. മൂന്നാമത്തെ ഹോണിന് ഇറങ്ങിവരാൻ ഞാൻ പറഞ്ഞതല്ലേ എന്ന ഒറ്റ വാചകത്തിലുണ്ട് സോളമന് സോഫിയ എന്താണ്, അവൾക്കെന്ത് സംഭവിച്ചാലും അയാൾക്ക് പുല്ലാണ് എന്നുള്ളത്. പരമ്പരാഗത ചിന്തകൾക്ക് കടിഞ്ഞാണിട്ട ആ കഥാന്ത്യത്തിന് ഒരൽപം മിഴിവ് കൂടുതൽ കിട്ടുന്നത് സോളമന്റെ അമ്മ കഥാപാത്രത്തിന്റെ ഇരുട്ടിലൂടെ കാണുന്ന അർഥഗർഭമായ ആ പുഞ്ചിരി കൂടി പൂർത്തിയാവുമ്പോഴാണ്. ജോൺസൺ മാഷിന്റെ സംഗീതത്തിൽ അവസാനിക്കുന്ന ആ രാത്രിയും എന്റെ പ്രിയപ്പെട്ട ക്ലൈമാക്സുകളിൽ ഒന്നാണ്.

<strong>3. യാത്ര.</strong>
ഒരുപാട് തവണ എഴുതിയതാണ് ഈ ചിത്രത്തിന്റെ ക്ലൈമാക്സിനെ പറ്റി. കാത്തിരിപ്പിന്റെ ഭംഗിയും പ്രണയത്തിന്റെ നൈർമ്മല്യവും ഒത്തു ചേരലിന്റെ പൂർണതയും കത്തിച്ചു വച്ച ആയിരം നെയത്തിരി നാളങ്ങൾക്കൊപ്പം ജ്വലിച്ചു നിൽക്കുമ്പോൾ അവയിലേക്ക് എണ്ണ പകരാനായി ഇളയരാജയുടെ സംഗീതവും. വ്യക്തിപരമായി ഏറെയിഷ്ടമുള്ള പര്യവസാനം.

<strong>4. അപരൻ</strong>
വിശ്വനാഥനും ഉത്തമനുമായി ജയറാം വെള്ളിത്തിരയിൽ ചേക്കേറിയ സിനിമയുടെ അവസാനവും വല്ലാത്തൊരു feel ലാണ് തീരുന്നത്. അണഞ്ഞു തുടങ്ങിയ ചിതയിൽ തന്റെ നിഴലിനെ ചേർക്കുന്ന വിശ്വനാഥൻ സിനിമ കഴിഞ്ഞും ഉണർത്തുന്ന ചോദ്യങ്ങളിലാണ് ആ സിനിമയുടെ ആത്മാവ്. ആ ചിതയിൽ എരിഞ്ഞടങ്ങിയത് ഉത്തമൻ തന്നെയാണോ എന്നത് തന്നെയാണ് അതിൽ ഏറ്റവും പ്രധാനപ്പെട്ട ചോദ്യം. ക്ലൈമാക്സ് ബാക്കി വയ്ക്കുന്ന ചോദ്യങ്ങൾ സിനിമ കഴിഞ്ഞും മനസിനെ മഥിയ്ക്കാൻ പര്യാപ്തമെങ്കിൽ അത് മികച്ച ക്ലൈമാക്സ് അല്ലാതെ മറ്റെന്താണ്...

<strong>5. ദൃശ്യം</strong>
വലിയൊരു വിവരണത്തിന്റെ ആവശ്യമുണ്ടെന്ന് തോന്നുന്നില്ല. വരുണിന്റെ ശവം എത്ര നാൾ അവിടെ കിടക്കും ?
ന്യായം ജോർജ്‌കുട്ടിയുടെ പക്ഷത്താണെങ്കിലും ശരിയായ നീതിയാണോ അവിടെ നിർവഹിക്കപ്പെട്ടത് എന്നുള്ള ചോദ്യങ്ങൾക്കപ്പുറം പ്രസ്തുത സിനിമയുടെ ക്ലൈമാക്സ് രംഗം എടുക്കപ്പെട്ടിരിക്കുന്ന ആ രീതി, എഡിറ്റിംഗ് ശൈലി, കണ്ണടയുമ്പോൾ തീരുന്ന കഥ എന്നിവയാൽ പ്രേക്ഷകരിൽ ഉണ്ടാക്കുന്ന ഒരു impact ഉണ്ട്. തീയേറ്ററിലെ ആബാലവൃദ്ധം പ്രേക്ഷകരെയും അറിയാതെ കൈയ്യടിപ്പിക്കാൻ പ്രേരിപ്പിക്കുന്ന ഒരു magic. No doubts why this became the most previous commercial success of recent times.

<strong>6. മഹേഷിന്റെ പ്രതികാരം</strong>
"ഞാനും ജിംസിയും ലേശം അടുപ്പത്തിലാ... എനിക്കവളെ കെട്ടിയാൽ കൊള്ളാമെന്നുണ്ട്... എന്താ ജിംസന്റെ അഭിപ്രായം...?"
കൊട്ടിഘോഷങ്ങളൊന്നുമില്ലാതെ അവിടെ തീരുന്ന, സംവിധായകന്റെ പേര് ഇത്രയും ആത്മവിശ്വാസത്തോടെ എഴുതിക്കാണിക്കുന്ന ഒരു സിനിമ. കഴിഞ്ഞ 10 വർഷത്തിനിടയിൽ ഇത്രയും സംതൃപ്‌തമായ രീതിയിൽ അധികം സിനിമകൾ അവസാനിച്ചിട്ടില്ല. തീരെ അതിഭാവുകത്വവുമില്ലാതെയുള്ള ഒരു നാടൻ അടിയും സിനിമയുടെ ഒരു ഘട്ടം മുതൽ അവസാനം വരെ കഥയെ മുൻപോട്ട് കൊണ്ടുപോകുന്ന ഒരു element ന്റെ ഏറ്റവും തൃപ്തമായ culmination. നവയുഗ സിനിമകളിലെ ഏറ്റവും ഇഷ്ടമുള്ള ക്ലൈമാക്സുകളിൽ ഒന്ന്.

<strong>7. കൈയ്യൊപ്പ്</strong>
എഴുതിതീർക്കാതെ പോയ ഒരു രചനയായിരുന്നു സിനിമയുടെ ഇതിവൃത്തം എങ്കിലും പ്രേക്ഷകനിൽ സിനിമ തീരുന്നത് വേദനിപ്പിച്ചു കളയുന്ന ഒരു പൂർണതയിലാണ്. ബാലചന്ദ്രൻ എന്ന എഴുത്തുകാരൻ ജ്വലിച്ചടങ്ങുന്നതിന്റെ ചൂട് സിനിമ കാണുന്നവരുടെ മനസിനെയും ഉരുകിപ്പിക്കും എന്നത് തന്നെയാണ് കൈയ്യൊപ്പിന്റെ ക്ലൈമാക്സ് നെ അങ്ങേയറ്റം unexpected ആകുന്നത്.

<strong>8. സാമ്രാജ്യം</strong>
ബാക്കിയുള്ള ഭൂരിഭാഗത്തിന്റെയും ഇത്തരമൊരു ലിസ്റ്റിൽ കാണാൻ വഴിയില്ലാത്തൊരു പേരാണെങ്കിലും എന്റെ personal fav ക്ലൈമാക്സുകളിലൊന്നാണ് സാമ്രാജ്യം.
അപ്പന്റെ ശവക്കല്ലറയിൽ നിന്നും വിജയരാഘവൻ തുറന്നു കൊടുക്കുന്ന കാറിലേക്ക് slow motion നിൽ നടന്നു കയറുന്ന അലക്സാണ്ടറുടെ മകനും അതിനൊപ്പമുള്ള ആ iconic BGM ഉം ഒന്നാന്തരമായി ഒരു രണ്ടാം ഭാഗത്തിന് വിത്തിടുന്ന അവസാനമാണ്.

<strong>9. പൊന്മുട്ടയിടുന്ന താറാവ്</strong>
New Gen ശൈലിയിൽ പറഞ്ഞാൽ തേച്ചു പോയ പെണ്ണിനെ അവളെക്കാൾ മുന്നേ തേച്ചവന്റെ കഥ. തോറ്റു പോയി എന്ന് തോന്നിയ കാമുകന്റെ ഒപ്പം പ്രേക്ഷകരെ സഞ്ചരിപ്പിച്ച സിനിമയ്ക്ക് ഇതിനേക്കാൾ അപ്രതീക്ഷിതമായി ഒരു ക്ലൈമാക്സും ഇത്ര വലിയൊരു സർപ്രൈസ് പ്രേക്ഷകനും കൊടുക്കാൻ കഴിയില്ല. ചിരിച്ച, അവൾക്ക് അങ്ങനെ തന്നെ വേണം എന്ന് തോന്നിപ്പിച്ച അവസാനിപ്പിക്കൽ.

<strong>10. മുന്നറിയിപ്പ്</strong>
സി.കെ രാഘവൻ എന്ന iconic കഥാപാത്രം അതിന്റെ പൂർണരൂപത്തിൽ അവതരിപ്പിക്കപ്പെട്ടത് പടത്തിന്റെ 90 ശതമാനവും കഴിഞ്ഞതിന് ശേഷമുള്ള ക്ലൈമാക്സിലാണ്. ഒറ്റ അടിയിലും സെക്കന്റുകൾ തികച്ചില്ലാത്ത ഒരു ചിരിയിലും സിനിമയുടെ മൊത്തം നിലവാരത്തിനെ കുത്തനെ ഉയർത്തിയ ക്ലൈമാക്സ്.

ഇതിനെല്ലാം പുറമെ ഫാബിയനെ തീർത്ത ജീവന്റെ ചിരിയും, പാച്ചുവിന് വേണ്ടി തന്നെ തന്നെ ബലിച്ചോറായി അർപ്പിച്ച തമ്പിയും തളത്തിൽ ദിനേശന്റെ ടോർച്ചടിച്ചു നിന്നുള്ള നോട്ടവും മുതൽ സച്ചിയ്ക്ക് നേരെ വസുധ ഉയർത്തിയ നടുവിരൽ വരെ അവിസ്മരണീയമാക്കിയ ഒരുപിടി ഗംഭീര ക്ലൈമാക്സുകൾ ഉണ്ട് മലയാളത്തിൽ. മികച്ച 10 ഒന്നുമല്ല മുകളിലെ ലിസ്റ്റ് എന്നറിയാം. എഴുതണം എന്ന് തോന്നിയ ചിലതിനെ പറ്റി മാത്രം എഴുതുന്നു എന്നേയുള്ളൂ.


![അടിപ്പൊളി ക്ലൈമാക്സുകൾ](https://cdn.boolokam.com/articles/2020/04/ppo-591.jpg)**[](https://wordpress-972788-3403151.cloudwaysapps.com/arun-paul-alackal-post-super-climax/269865/ppo-3005)Arun Paul Alackal** **അടിപ്പൊളി ക്ലൈമാക്സുകൾ** ആദ്യ കാഴ്ചയിൽ ഒരു സിനിമയുടെ ഗ്രാഫ്‌ ഉയർത്തുന്നതിൽ ക്ലൈമാക്സിനുള്ള പങ്ക് വളരെ വലുതാണ്. ശരാശരി വേഗത്തിൽ പൊയ്‌ക്കൊണ്ടിരിക്കുന്നതോ അല്ലെങ്കിൽ കൊള്ളാമെങ്കിലും top notch എന്ന് പറയാവുന്ന ക്വാളിറ്റി അവകാശപ്പെടാനില്ലാതെ പൊയ്‌ക്കൊണ്ടിരിക്കുന്നതോ ആയ ഒരു സിനിമയ്ക്ക് ക്ലൈമാക്സ് ഗംഭീരമാണെങ്കിൽ തീയേറ്ററിലോ അല്ലെങ്കിൽ അതിന്റെ അഭിപ്രായം മുൻപേ അറിയാതെ ഹോം വീഡിയോയിലോ കാണുമ്പൊൾ കിട്ടുന്ന ഒരു impact എടുത്തു പറയേണ്ടതായിരിക്കും. മലയാളത്തിൽ ഞാൻ കണ്ടിട്ടുള്ള സിനിമകളിൽ എണ്ണം പറഞ്ഞ ക്ലൈമാക്സുകൾ ചിലതിനെ ഒന്ന് ഓർത്തെടുക്കാൻ ശ്രമിക്കുകയാണ്. **1\. ഇന്നലെ** പത്മരാജന്റെ ഈ ക്ലാസിക്കിന്റെ ക്ലൈമാക്സിനോട് ആർക്കും ഒരു എതിരഭിപ്രായമുണ്ടാവില്ല. നായക കഥാപാത്രമായി പടത്തിന്റെ സിംഹഭാഗവും വിലസി നിന്ന ജയറാമിന്റെ ശരത്തിനെ ഒതുക്കി കളഞ്ഞ, സുരേഷ് ഗോപിയുടെ നരേന്ദ്രനെ ഹൃദയത്തിൽ ഒപ്പം കൂട്ടിയ ഒരു ക്ലൈമാക്സ് എന്നതിലുപരി പടത്തിന്റെ അതുവരെ convey ചെയ്തു പൊയ്‌ക്കൊണ്ടിരുന്ന emotions നെ ഒറ്റയടിക്ക് തലകീഴ് മറിച്ച ഒരു കഥാന്ത്യവും, ഹൃദയത്തിനെ വേദനിപ്പിച്ചു കളയുന്ന ഒരു പശ്ചാത്തല സംഗീതവും മൂടൽമഞ്ഞിനിടയിൽ കൂടി അകന്നു പൊയ്‌ക്കൊണ്ടിരിക്കുന്ന നരേന്ദ്രന്റെ കാറിന്റെ ദൃശ്യത്തിന് മുകളിൽ തെളിയുന്ന സംവിധായകന്റെ പേരും ഇന്ന് കാണുമ്പോഴും വല്ലാത്തൊരു feel ആണ്. Undoubtedly one among the best climaxes ever in malayalam cinema history. **2\. നമ്മുക്ക് പാർക്കാൻ മുന്തിരിത്തോപ്പുകൾ** Unconventional എന്ന വാക്ക് ഏറ്റവും അർത്ഥപൂർണമായി ചേരുന്ന ഒരു ക്ലൈമാക്സ്. വില്ലനാൽ ബലാത്സംഗം ചെയ്യപ്പെട്ട, പൊതുബോധത്തിൽ പവിത്രപാവനമായി കരുതപ്പെടുന്ന കന്യകാത്വം നായകന് വേണ്ടിയല്ലാതെ നഷ്ടപ്പെടുത്തിയ നായിക ഒന്നില്ലേൽ ആത്മഹത്യക്ക് കീഴടങ്ങുകയോ നായകൻ വില്ലനെ കൊലപ്പെടുത്തുകയോ പൊട്ടിക്കരഞ്ഞുകൊണ്ടിരിക്കുന്ന നായികയ്ക്കടുത്ത് വിഷണ്ണനായി നിൽക്കുന്ന നായകനിലോ അവസാനിക്കാതെ ഒരു പൂച്ച മാന്തിയതിന്റെ ഗൗരവം പോലും നായികയുടെ കന്യാചർമ്മത്തിന് കൊടുക്കാത്ത നായകൻ ഞാൻ മലയാളത്തിൽ കണ്ടിട്ടുള്ള ഏറ്റവും ആദർശവാനായ കഥാപാത്ര സൃഷ്ടിയാണ്. മൂന്നാമത്തെ ഹോണിന് ഇറങ്ങിവരാൻ ഞാൻ പറഞ്ഞതല്ലേ എന്ന ഒറ്റ വാചകത്തിലുണ്ട് സോളമന് സോഫിയ എന്താണ്, അവൾക്കെന്ത് സംഭവിച്ചാലും അയാൾക്ക് പുല്ലാണ് എന്നുള്ളത്. പരമ്പരാഗത ചിന്തകൾക്ക് കടിഞ്ഞാണിട്ട ആ കഥാന്ത്യത്തിന് ഒരൽപം മിഴിവ് കൂടുതൽ കിട്ടുന്നത് സോളമന്റെ അമ്മ കഥാപാത്രത്തിന്റെ ഇരുട്ടിലൂടെ കാണുന്ന അർഥഗർഭമായ ആ പുഞ്ചിരി കൂടി പൂർത്തിയാവുമ്പോഴാണ്. ജോൺസൺ മാഷിന്റെ സംഗീതത്തിൽ അവസാനിക്കുന്ന ആ രാത്രിയും എന്റെ പ്രിയപ്പെട്ട ക്ലൈമാക്സുകളിൽ ഒന്നാണ്. **3\. യാത്ര.** ഒരുപാട് തവണ എഴുതിയതാണ് ഈ ചിത്രത്തിന്റെ ക്ലൈമാക്സിനെ പറ്റി. കാത്തിരിപ്പിന്റെ ഭംഗിയും പ്രണയത്തിന്റെ നൈർമ്മല്യവും ഒത്തു ചേരലിന്റെ പൂർണതയും കത്തിച്ചു വച്ച ആയിരം നെയത്തിരി നാളങ്ങൾക്കൊപ്പം ജ്വലിച്ചു നിൽക്കുമ്പോൾ അവയിലേക്ക് എണ്ണ പകരാനായി ഇളയരാജയുടെ സംഗീതവും. വ്യക്തിപരമായി ഏറെയിഷ്ടമുള്ള പര്യവസാനം. **4\. അപരൻ** വിശ്വനാഥനും ഉത്തമനുമായി ജയറാം വെള്ളിത്തിരയിൽ ചേക്കേറിയ സിനിമയുടെ അവസാനവും വല്ലാത്തൊരു feel ലാണ് തീരുന്നത്. അണഞ്ഞു തുടങ്ങിയ ചിതയിൽ തന്റെ നിഴലിനെ ചേർക്കുന്ന വിശ്വനാഥൻ സിനിമ കഴിഞ്ഞും ഉണർത്തുന്ന ചോദ്യങ്ങളിലാണ് ആ സിനിമയുടെ ആത്മാവ്. ആ ചിതയിൽ എരിഞ്ഞടങ്ങിയത് ഉത്തമൻ തന്നെയാണോ എന്നത് തന്നെയാണ് അതിൽ ഏറ്റവും പ്രധാനപ്പെട്ട ചോദ്യം. ക്ലൈമാക്സ് ബാക്കി വയ്ക്കുന്ന ചോദ്യങ്ങൾ സിനിമ കഴിഞ്ഞും മനസിനെ മഥിയ്ക്കാൻ പര്യാപ്തമെങ്കിൽ അത് മികച്ച ക്ലൈമാക്സ് അല്ലാതെ മറ്റെന്താണ്... **5\. ദൃശ്യം** വലിയൊരു വിവരണത്തിന്റെ ആവശ്യമുണ്ടെന്ന് തോന്നുന്നില്ല. വരുണിന്റെ ശവം എത്ര നാൾ അവിടെ കിടക്കും ? ന്യായം ജോർജ്‌കുട്ടിയുടെ പക്ഷത്താണെങ്കിലും ശരിയായ നീതിയാണോ അവിടെ നിർവഹിക്കപ്പെട്ടത് എന്നുള്ള ചോദ്യങ്ങൾക്കപ്പുറം പ്രസ്തുത സിനിമയുടെ ക്ലൈമാക്സ് രംഗം എടുക്കപ്പെട്ടിരിക്കുന്ന ആ രീതി, എഡിറ്റിംഗ് ശൈലി, കണ്ണടയുമ്പോൾ തീരുന്ന കഥ എന്നിവയാൽ പ്രേക്ഷകരിൽ ഉണ്ടാക്കുന്ന ഒരു impact ഉണ്ട്. തീയേറ്ററിലെ ആബാലവൃദ്ധം പ്രേക്ഷകരെയും അറിയാതെ കൈയ്യടിപ്പിക്കാൻ പ്രേരിപ്പിക്കുന്ന ഒരു magic. No doubts why this became the most previous commercial success of recent times. **6\. മഹേഷിന്റെ പ്രതികാരം** "ഞാനും ജിംസിയും ലേശം അടുപ്പത്തിലാ... എനിക്കവളെ കെട്ടിയാൽ കൊള്ളാമെന്നുണ്ട്... എന്താ ജിംസന്റെ അഭിപ്രായം...?" കൊട്ടിഘോഷങ്ങളൊന്നുമില്ലാതെ അവിടെ തീരുന്ന, സംവിധായകന്റെ പേര് ഇത്രയും ആത്മവിശ്വാസത്തോടെ എഴുതിക്കാണിക്കുന്ന ഒരു സിനിമ. കഴിഞ്ഞ 10 വർഷത്തിനിടയിൽ ഇത്രയും സംതൃപ്‌തമായ രീതിയിൽ അധികം സിനിമകൾ അവസാനിച്ചിട്ടില്ല. തീരെ അതിഭാവുകത്വവുമില്ലാതെയുള്ള ഒരു നാടൻ അടിയും സിനിമയുടെ ഒരു ഘട്ടം മുതൽ അവസാനം വരെ കഥയെ മുൻപോട്ട് കൊണ്ടുപോകുന്ന ഒരു element ന്റെ ഏറ്റവും തൃപ്തമായ culmination. നവയുഗ സിനിമകളിലെ ഏറ്റവും ഇഷ്ടമുള്ള ക്ലൈമാക്സുകളിൽ ഒന്ന്. **7\. കൈയ്യൊപ്പ്** എഴുതിതീർക്കാതെ പോയ ഒരു രചനയായിരുന്നു സിനിമയുടെ ഇതിവൃത്തം എങ്കിലും പ്രേക്ഷകനിൽ സിനിമ തീരുന്നത് വേദനിപ്പിച്ചു കളയുന്ന ഒരു പൂർണതയിലാണ്. ബാലചന്ദ്രൻ എന്ന എഴുത്തുകാരൻ ജ്വലിച്ചടങ്ങുന്നതിന്റെ ചൂട് സിനിമ കാണുന്നവരുടെ മനസിനെയും ഉരുകിപ്പിക്കും എന്നത് തന്നെയാണ് കൈയ്യൊപ്പിന്റെ ക്ലൈമാക്സ് നെ അങ്ങേയറ്റം unexpected ആകുന്നത്. **8\. സാമ്രാജ്യം** ബാക്കിയുള്ള ഭൂരിഭാഗത്തിന്റെയും ഇത്തരമൊരു ലിസ്റ്റിൽ കാണാൻ വഴിയില്ലാത്തൊരു പേരാണെങ്കിലും എന്റെ personal fav ക്ലൈമാക്സുകളിലൊന്നാണ് സാമ്രാജ്യം. അപ്പന്റെ ശവക്കല്ലറയിൽ നിന്നും വിജയരാഘവൻ തുറന്നു കൊടുക്കുന്ന കാറിലേക്ക് slow motion നിൽ നടന്നു കയറുന്ന അലക്സാണ്ടറുടെ മകനും അതിനൊപ്പമുള്ള ആ iconic BGM ഉം ഒന്നാന്തരമായി ഒരു രണ്ടാം ഭാഗത്തിന് വിത്തിടുന്ന അവസാനമാണ്. **9\. പൊന്മുട്ടയിടുന്ന താറാവ്** New Gen ശൈലിയിൽ പറഞ്ഞാൽ തേച്ചു പോയ പെണ്ണിനെ അവളെക്കാൾ മുന്നേ തേച്ചവന്റെ കഥ. തോറ്റു പോയി എന്ന് തോന്നിയ കാമുകന്റെ ഒപ്പം പ്രേക്ഷകരെ സഞ്ചരിപ്പിച്ച സിനിമയ്ക്ക് ഇതിനേക്കാൾ അപ്രതീക്ഷിതമായി ഒരു ക്ലൈമാക്സും ഇത്ര വലിയൊരു സർപ്രൈസ് പ്രേക്ഷകനും കൊടുക്കാൻ കഴിയില്ല. ചിരിച്ച, അവൾക്ക് അങ്ങനെ തന്നെ വേണം എന്ന് തോന്നിപ്പിച്ച അവസാനിപ്പിക്കൽ. **10\. മുന്നറിയിപ്പ്** സി.കെ രാഘവൻ എന്ന iconic കഥാപാത്രം അതിന്റെ പൂർണരൂപത്തിൽ അവതരിപ്പിക്കപ്പെട്ടത് പടത്തിന്റെ 90 ശതമാനവും കഴിഞ്ഞതിന് ശേഷമുള്ള ക്ലൈമാക്സിലാണ്. ഒറ്റ അടിയിലും സെക്കന്റുകൾ തികച്ചില്ലാത്ത ഒരു ചിരിയിലും സിനിമയുടെ മൊത്തം നിലവാരത്തിനെ കുത്തനെ ഉയർത്തിയ ക്ലൈമാക്സ്. ഇതിനെല്ലാം പുറമെ ഫാബിയനെ തീർത്ത ജീവന്റെ ചിരിയും, പാച്ചുവിന് വേണ്ടി തന്നെ തന്നെ ബലിച്ചോറായി അർപ്പിച്ച തമ്പിയും തളത്തിൽ ദിനേശന്റെ ടോർച്ചടിച്ചു നിന്നുള്ള നോട്ടവും മുതൽ സച്ചിയ്ക്ക് നേരെ വസുധ ഉയർത്തിയ നടുവിരൽ വരെ അവിസ്മരണീയമാക്കിയ ഒരുപിടി ഗംഭീര ക്ലൈമാക്സുകൾ ഉണ്ട് മലയാളത്തിൽ. മികച്ച 10 ഒന്നുമല്ല മുകളിലെ ലിസ്റ്റ് എന്നറിയാം. എഴുതണം എന്ന് തോന്നിയ ചിലതിനെ പറ്റി മാത്രം എഴുതുന്നു എന്നേയുള്ളൂ.
