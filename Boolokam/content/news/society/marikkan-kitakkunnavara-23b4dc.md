---
title: "മരിക്കാന്‍ കിടക്കുന്നവരെ വേദനിപ്പിക്കാതെ യാത്രയാകൂ.. സുഗതകുമാരി (കടപ്പാട്‌ സഹയാത്ര )"
date: 2014-01-08T11:24:28
draft: false
categories: ["Society"]
tags: ['Ibiza', 'PALLIATIVE CARE']
author: "Beaumaris"
---

<img src="https://cdn.boolokam.com/articles/2014/01/0169.jpg" alt="01" width="650" height="433" class="aligncenter size-full wp-image-133117" />
എന്‍റെ അച്ഛന്‍ , കവിയും സ്വതന്ത്രസമാരസേനനിയും മായിരുന്ന ബോധേശ്വരന്‍, വാര്‍ധക്യസംബന്ധമായ അസുഖങ്ങളാല്‍ യാത്രയായ കാലം -- ദു:ഖമന്വഷിച്ചു വന്ന ഞങ്ങളുടെ കുടുമ്പസുഹൃത്ത് ഡോക്ടര്‍ കെ.യെന്‍.പൈ അച്ഛന്‍റെ അന്ത്യ നിമിഷത്തെ പറ്റി ചോദിച്ചു .ഞങ്ങള്‍ പറഞ്ഞു,

<blockquote>"എസ് യു ടി ആശുപത്രിയിലായിരുന്നു. മൂന്നാഴ്ചയോളം കിടന്നു,അച്ഛന്‍റെ അനന്തിരവനായ ഭരത്ചന്ദ്രന്‍റെ സ്നേഹവും ശ്രദ്ധയും നിറഞ്ഞ ചികില്‍സ ലഭിച്ചു. ഞങ്ങള്‍ മക്കള്‍ മാറി മാറി അടുത്തിരുന്നു ശുശ്രുഷിച്ചു. ഒടുവില്‍ ശ്വാസഗതി മാറിവന്നപ്പോള്‍ ഞങ്ങള്‍ അച്ഛന്‍റെ നെഞ്ചത്ത് കൈവച്ചു നാമം ജപിച്ചു കൊണ്ടിരുന്നു. ഇറ്റിച്ചു കൊടുത്ത ഗംഗാജലം സ്വീകരിച്ചു നാരായണ നാമം കേട്ടുകൊണ്ട് ഞങ്ങളുടെ അച്ഛന്‍ യാത്രയായി......."</blockquote>

അന്ന്, അച്ഛന്‍റെ മരണത്തെക്കുറിച്ച് ഞങ്ങള്‍ പറയുമ്പോള്‍ ഡോക്ടര്‍ പൈ പെട്ടെന്ന്‍ മുഖം കുനിച്ചുരുന്നു കണ്ണീര്‍ തുടക്കുന്നത് കണ്ടു അമ്പരക്കുന്ന ഞങ്ങളോടെ അദ്ദേഹം തൊണ്ടയിടറി കൊണ്ട് പറഞ്ഞു ,,
<blockquote>ജയന്തി ഒറ്റക്ക് കിടന്നു മരിക്കുകയായിരുന്നു. ഞാന്‍ ഐ.സി.യു വിനു പുറത്ത്‌ ഇരിക്കുമ്പോള്‍ .</blockquote>
എല്ലാവരാലും ബ ഹുമാനിതനായ ആ വിദഗ്ത ചികില്‍സകന്‍, കുട്ടികളെ പോലെ കരയുന്നതു കണ്ടു ഞാന്‍ വിചാരിച്ചു - അദ്ദേഹത്തിന്റെ ഭാര്യ മരിക്കുകയാണെന്ന് അറിയാമായിരുന്നില്ലേ ??- എന്നിട്ടും ഒറ്റക്ക് ??

മരിക്കാന്‍ ലക്ഷകണക്കിന് രൂപയുടെ ചെലവാനിപ്പോള്‍, മരണം ഉറപ്പായാലും സ്വൈരമായി മരിക്കാന്‍ സമ്മതിക്കുകയില്ലാത്ത കാലത്തെപറ്റി ഡോക്ടര്‍ എം.ആര്‍.രാജഗോപാല്‍ 'മലയാള മനോരമയില്‍ ' ഓഗസ്റ്റ് ൨൪ നു എഴുതിയ ലേഖനത്തിനു അനുബന്ധമായിട്ടാണ് ഞാനിതെഴുതുന്നത് .

നാം ഓരോരുത്തരും ഒറ്റക്ക് വരുന്നു. ഒറ്റയ്ക്ക് പോകുന്നു.ശതകോടീസ്ശ്വരന്മാരും യാചകരും ഒരുപോലെ ഒഴിഞ്ഞ കൈകളുമായി കടന്നുപോകുന്നു. ജീവിതത്തില്‍ സുനിശ്ചിതമായത് മൃത്യു എന്ന ഒരേയൊരു സത്യം മാത്രം.

എന്നാല്‍ ആരുമത് സമ്മതിക്കുന്നില്ല. അവസാന നിമിഷം വരെ പിടിച്ചു നില്‍ക്കാന്‍, പിടിച്ചു നിര്‍ത്താന്‍ ശ്രമിക്കുന്നു. വാര്‍ദ്ധക്യം കൊണ്ട് ജീര്‍ണ്ണിച്ച ശരീരം 'മതി' അടയാളം കാട്ടുമ്പോയും വിടുകയില്ല. ആഹാരം അടിച്ചുകലക്കി (മൂക്കില്‍ കുഴലുകളിറക്കി ) ഉള്ളിലേക്ക് ചെലുത്തും. ശ്വാസം വിടാന്‍ വയ്യാതായാല്‍ തൊണ്ടയില്‍ ദ്വാരമിട്ട് അതിലൂടെ കുഴലിറക്കി ശ്വാസം നിലനിര്‍ത്തും. സര്‍വാംഗം സൂചികള്‍, കുഴലുകള്‍, മരുന്നുകള്‍, കയറ്റികൊണ്ടിരിക്കും. ഒന്‍പതു ദശവര്‍ഷം, രക്തം പമ്പുചെയ്തു തളര്‍ന്നു തകര്‍ന്ന ഹൃദയത്തെയും കുത്തിവെച്ചു , മസാജ് ചെയ്തു ഷോക്ക് അടിപ്പിച്ചു മിടിപ്പിച്ചു പണിയെടുക്കാന്‍ ആജ്ഞാപിക്കും. കുറച്ചുനാള്‍ കൂടെ. മൂക്കിലൂടെ കുഴലുകളിലൂടെ പോഷകാഹാരങ്ങള്‍ കുത്തിചെലുത്തിയാലും കുറച്ചു നാള്‍ കൂടെ മാത്രം.!

ബന്ധുമിത്രാദികളോട് ചോദിച്ചുകൊള്ളട്ടെ ,
<blockquote>തീരെ വൃദ്ധരായവരെയും കഠിന രോഗബാധിതരായി മരണാസന്നരായ വരെയും അവസാന നിമിഷം നീട്ടിവേയ്പ്പിക്കാന്‍ ഐസിയു വിലും വെന്റിലേറ്ററിലും പ്രവേശിപ്പിച്ചു കഷ്ടപെടുത്തെണ്ടതുണ്ടോ ?? രക്ഷയില്ലെന്നു കണ്ടാല്‍ സമാധാനമായി പോകാന്‍ അനുവദിക്കുകയല്ലേ വേണ്ടത്??? തീവ്രവേദന അറിയാതിരിക്കാനുള്ള മരുന്നുകള്‍ നല്‍കി ആശ്വാസം പകരുക.ശ്വാസംമുട്ടി ബുധിമുട്ടാതിരിക്കാന്‍ ഓക്സിജന്‍ നല്‍കുക, വെള്ളമിറങ്ങാത്ത സ്ഥിതി ആണെങ്കില്‍ ട്രിപ്പ്‌ നല്‍കുക., വൃത്തിയായും സ്വച്ഛമായും കിടത്തുക, വേണ്ടപ്പെട്ടവരെ കാണാന്‍ അനുവദിക്കുക, അന്ത്യനിമിഷങ്ങളില്‍ ഏറ്റവും ഉറ്റവര്‍ ചുറ്റും നിന്ന് പ്രാര്‍ത്ഥിച്ചാല്‍, എന്തിലോ പിടിക്കാന്‍ ഉഴന്നുച്ചുഴലുന്ന കൈകളില്‍ മുറുകെ പിടിച്ച് നാമം ജപിച്ച് വരണ്ട ചുണ്ടുകളില്‍ തീര്‍ത്തമിറ്റിച് അടുത്തിരുന്നാല്‍ അതൊക്കെ യല്ലേ മരണാസന്നന് ആവശ്യമായ സാന്ത്വനം?? അത്രയൊക്കെ പോരെ പറന്നകലുന്ന ജീവന് ???</blockquote>

പക്ഷെ നാം ഇന്ന്‍ അതിന് തയ്യാറല്ല. ഐസി യു വിന്‍റെ ഏകാന്തമായ തണുപ്പില്‍ മരിക്കാന്‍ പോകുന്നയാള്‍ തനിച്ചു കിടക്കുന്നു. ബോധാമില്ലെങ്കില്‍ സഹിക്കാം. ബോധം അല്പമെങ്കിലും ഉണ്ടെങ്കിലോ? ഭീതിയോടെ ചുറ്റും നോക്കുകയില്ലേ? പ്രിയപ്പെട്ട ഒരു മുഖം അടുത്തു കണ്ടാല്‍, പരിചിത ഹസ്തങ്ങളുടെ സ്നേഹസ്പര്‍ശം അത് ആശ്വാസമായിരിക്കെല്ലേ? ആധുനിക പ്രസവമുറിയില്‍ ഇപ്പോള്‍ ഭര്‍ത്താവിനെ കൂടെ നിറുത്തി തുടങ്ങിയിട്ടുണ്ട്. അത് പോലെ, ജനനത്തിലെന്നപോലെ മരണത്തിലും ഏറ്റവും ഉറ്റവരെങ്കിലും തൊട്ടു നില്‍ക്കെണ്ടതല്ലേ? എന്തുകൊണ്ട് നാം അവര്‍ക്ക് ഏകാന്തമൃത്യു വിധിക്കുന്നു?

എനിക്ക് വേണ്ടപെട്ട രണ്ടു സ്ത്രീകള്‍, തിരുവനന്തപുരത്തെ മാന്യ കുടുംബാംഗങ്ങള്‍, ഒരാള്‍ പറഞ്ഞു.
<blockquote>"അദ്ദേഹം മരിക്കുകയാണെന്ന് എനിക്കറിഞ്ഞുകൂടായിരുന്നു. ഞാന്‍ ഐസിയു വിനു പുരത്തിരിക്കുകയാണ്.'ലീലേ ലീലേ' എന്ന് വീണ്ടും വീണ്ടും വിളിക്കുന്നത്‌ കേട്ട് കരഞ്ഞു കൊണ്ട് ഞാനിരുന്നു. കുറച്ചു കഴിഞ്ഞപ്പോള്‍ എല്ലാം നിശബ്ദമായി. ഉറങ്ങികാണും, ഞാന്‍ വിചാരിച്ചു. അപ്പോള്‍ നേഴ്സ് വന്നു പറഞ്ഞു: "എല്ലാം കഴിഞ്ഞു" "</blockquote>
മറ്റൊരു സഹോദരി നഞ്ച് പൊട്ടി കരഞ്ഞുകൊണ്ടാണ് പറഞ്ഞത്‌
<blockquote>"രാധേ, രാധേ എന്ന് വിളിച്ചുവിളിച്ചാണ് അദ്ദേഹം പോയത്‌. എന്നെ കാണിച്ചില്ല."</blockquote>
ഇതൊകെ പഴയ സംഭവങ്ങളാണ് എന്ന് പറയരുത്.ഇപ്പോയും ഇതൊക്കെ സംഭവിക്കുന്നു. കേള്‍ക്കാരില്ലേ-
<blockquote>"ഏഴെട്ടു ദിവസമായി വെന്റിലേറ്ററില്‍ ആയിരുന്നു, ഒരുമാസമായി ഐസിയു വിലും വെന്റിലേറ്ററിലും മാറിമാറി കിടക്കുകയായിരുന്നു. ഓര്മഇല്ലാതായിട്ട് മാസങ്ങളായി;കണ്ടാലറിയാത്ത വിധം വികൃതമായി പോയി; ഇസിയുവിലാണ്. മൂക്കിലൂടെ ഭക്ഷണം നല്‍കുന്നുണ്ട്."</blockquote>
രക്ഷയില്ല പോകും എന്ന് ഉറപ്പായാല്‍ അന്തസോടെ സമാധാനത്തോടെ പോകാന്‍ അനുവദിക്കൂ എന്നാണ് എനിക്ക് അപേക്ഷിക്കാനുള്ളത്.ഇപ്പറയുന്നത് ചെറുപ്പക്കാരെ പറ്റിയല്ല. അവരെ പിടിച്ചു നിര്‍ത്താന്‍ സര്‍വശക്തിയും ഉപയോഗിക്കണം.പക്ഷെ കാലം കഴിഞ്ഞവരെ, പോകാന്‍ സഹായിക്കുക എന്നതുമാത്രമാണ് വിദഗ്ദ്ധര്ക്ക് ചെയ്യാനുള്ളത്.

കാരുണ്യം എന്ന വാക്ക് ഇവിടെ ഉപയോഗിക്കണമെന്നില്ല. ആശ്വാസം എന്നാവാം. മരിക്കാന്‍ കിടക്കുന്നവര്‍ക്ക് മാത്രമല്ല, ഉറ്റവര്‍ക്കും കഠിനമായ പരീക്ഷണ സമയമാണിത്‌.അവരുടെ ക്ലേശം, അതിനപ്പുറം ഭീമമായ പണച്ചെലവ്, വീണ്ടും വീണ്ടും അര്‍ദ്ധശൂന്യമായ പരീക്ഷണങ്ങള്‍, സ്കാനിംഗ്‌ മരനാസന്നരായവര്‍ക്ക് ഫിസിയോതെറാപ്പി കൊടുക്കാന്‍ വരുന്നവരോട് ഞാന്‍ ചിലപ്പോള്‍ വഴക്കുണ്ടാക്കിയിട്ടുണ്ട്. 'അവരെ ഒന്ന് വെറുതെ വിടൂ, സ്വൈര്യമായി കിടന്നുകൊള്ളട്ടെ' എന്ന് പറഞ്ഞിട്ടുണ്ട്.

വിചിത്രമായ ഒരനുഭവം പറയാം. എന്‍റെ ഭര്‍തൃപിതാവ് കുറെയേറെ മാസങ്ങളായി ഓര്‍മ്മയില്ലാതെ കഴിയുകയായിരുന്നു. മരിക്കുന്നതിനു മുമ്പ്‌ അദ്ദേഹം ഒന്ന് കൈ കുത്തി കട്ടിലില്‍ നിന്ന് മറിഞ്ഞു വീണു. കൈമുട്ടിലെ സന്ധിക്കു ഭ്രംശം ഉണ്ടായി. ഡോക്ടര്‍ വന്ന് ബാന്‍ഡേജ് ചെയ്തു. തീരെ ഓര്‍മ്മയില്ലാതെ കിടപ്പാണ്. ആശുപത്രിയില്‍ പ്രവേശിപ്പിച്ച വൃദ്ധനായ ആ മനുഷ്യന്‍റെ കൈ പിടിച്ചു നിവര്‍ത്തി പ്ലാസ്റ്ററിടാന്‍ ഡോക്ടറും സഹായികളും വന്നപ്പോള്‍ ഞാന്‍ തടഞ്ഞു. " ആ കയ്യ് ഇനി പ്രവര്‍ത്തിക്കുമെന്ന് ഡോക്ടര്‍ക്ക്‌ തോന്നുന്നുണ്ടോ?"  ഡോക്ടര്‍ അസുഖത്തോടെ എന്‍റെ മുഖത്ത്‌ നോക്കി. ഞാന്‍ തുടര്‍ന്നു, "ആ കയ്യ് പിടിച്ചു നിവര്‍ത്തി പ്ലാസ്റ്റര്‍ ഇടുമ്പോള്‍ ഈ മറിക്കാന്‍ കിടക്കുന്ന ആള്‍ക്കു വല്ലാതെ വേദനിക്കും. അതിന്‍റെ ആവശ്യമില്ല ഡോക്ടര്‍ "- "നിങ്ങള്‍ എന്‍റെ ഡ്യൂട്ടി ചെയ്യാന്‍ സമ്മതിക്കാതിരിക്കുകയാണ് ", എന്ന് ഡോക്ടര്‍ ദേഷ്യത്തില്‍ പറഞ്ഞു ഇറങ്ങിപോയി. ആ സംഭവത്തിന്‍റെ രണ്ടാം നാള്‍ എന്‍റെ ഭര്‍തൃപിതാവ് മരണമടഞ്ഞു.

ഈ കഥ കുറെ വര്‍ഷം മുന്‍പ്‌ നടന്നതാണ്. ഇക്കഴിഞ്ഞ വര്‍ഷം നടന്ന ഒരു സംഭവം: എന്‍റെ സുഹൃത്തായ ഒരു സ്ത്രി ഐസിയുവില്‍ മരണം കാത്ത്‌ കിടക്കുകയാണ് . ഇടക്കൊന്നു കാണാന്‍ അനുവാദം കിട്ടിയപ്പോള്‍ ഞാന്‍ ചെന്നു . ആ നിശബ്ദമായ കിടപ്പുകണ്ട് കണ്‍ നിറഞ്ഞു. ആ കയ്യില്‍ തൊട്ട് ചുംബിച്ചു യാത്ര പറഞ്ഞു മടങ്ങി. തണുത്തു വിറങ്ങലിച്ച കയ്യ്. ഐസിയുവിലലെ കഠിനമായ തണുപ്പ്. പുറത്തിറങ്ങി വന്ന എന്നോട് ആ അമ്മയുടെ മകള്‍ പറഞ്ഞു.
<blockquote>മൂന്നാല് ദിവസമായി ഒന്നും മിണ്ടുന്നില്ല. ടിപ്രഷനിലാനു . ഒരു സൈക്കോളജിസ്റ്റ് നെ കാണിക്കണമെന്ന് ഡോക്ടര്‍ പറഞ്ഞു "</blockquote>
ഞാന്‍ ജ്വലിച്ചു.
<blockquote>"കുഞ്ഞേ, ഐസിയുവില്‍ നിന്ന് മാറ്റി മുറിയില്‍ കൊണ്ടുചെന്നു കിടത്തി ഒരാള്‍ അടുത്തിരുന്നു നാമം ജപിക്കുകയാണ് ഇപ്പോള്‍ വേണ്ടത്‌; കൌണ്‍സിലിംഗ് അല്ല,"</blockquote>
രണ്ടു ദിവസം കഴിഞ്ഞപ്പോള്‍ ആ കൂട്ടുകാരിയുടെ മരണവാര്‍ത്ത അറിഞ്ഞു.

പഴയ മനസ്സിലെ പഴഞ്ചന്‍ ആശയങ്ങളാവാം ഇവ. എങ്കിലും എനിക്ക്‌ പറയാനുള്ളത്‌ ഇതാണ്. വിവാഹവും ജനനവും മരണവുമെല്ലാം ബിഗ്‌ ബിസിനസ്സ് ആയി മാറികഴിഞ്ഞ ഒരു കാലഘട്ടത്തില്‍ ആണ് നാം ജീവിക്കുന്നത്. ജനനവും മരണവുമെല്ലാം പ്രകൃതിയുമായി ബന്ധപ്പെടുതികാണാനുള്ള കാലം വൈകിയിരിക്കുന്നു.

<strong>  മരണം ഉറപ്പയവരെയും കടുംബങ്ങളെയും അതിനു തയ്യാറാക്കുവാന്‍ സംവിധാനം വേണം. കഠിനവേദനയനുഭാവിക്കാതെ ശാന്തമായി അവരെ പറഞ്ഞയക്കാന്‍ വിദഗ്ധശുശ്രുഷ നല്‍കണം. സ്നേഹിക്കുന്നവര്‍ക്ക് ആസന്നമൃത്യുവായ ബന്ധുവിനോടൊപ്പം നില്‍ക്കാനും പ്രാര്‍ത്ഥിക്കാനും അവസരം നല്‍കണം. മരണം ഉറപ്പായികഴിഞ്ഞാല്‍ എങ്ങനെഎങ്കിലും കുറച്ചുനാള്‍കൂടി ആ ജീവനെ ജീര്‍ണപഞ്ജരത്തില്‍ പിടിച്ചു കെട്ടിയിട്ടു പീഡിപ്പിക്കാതെ സ്വതന്ത്രമാക്കാനുള്ള സ്നേഹധീരതയും  ഈശ്വരവിശ്വാസവും വേണം</strong>.ഇതിനെല്ലാം ഒരുക്കമുള്ള ഒരു മലയാളി മനസ്സിനെ ഞാന്‍ കാത്തിരിക്കുന്നു. കേരളം ഈ ആശയത്തിനു മാതൃകയാവട്ടെ എന്ന് ആശംസിക്കുന്നു.



PAIN AND PALLIATIVE CARE SOCIETY , PALLIATIVE CARE CLINC, FISH MARKET ROAD EDAKKARA PO MALAPPURA DT INDIA 679333 EMAIL :- pallitivecareedakkara@gmail.com phone :0091 4931276600 mob:9633561124


![മരിക്കാന്‍ കിടക്കുന്നവരെ വേദനിപ്പിക്കാതെ യാത്രയാകൂ.. സുഗതകുമാരി (കടപ്പാട്‌ സഹയാത്ര )](https://cdn.boolokam.com/articles/2014/01/0169.jpg)എന്‍റെ അച്ഛന്‍ , കവിയും സ്വതന്ത്രസമാരസേനനിയും മായിരുന്ന ബോധേശ്വരന്‍, വാര്‍ധക്യസംബന്ധമായ അസുഖങ്ങളാല്‍ യാത്രയായ കാലം -- ദു:ഖമന്വഷിച്ചു വന്ന ഞങ്ങളുടെ കുടുമ്പസുഹൃത്ത് ഡോക്ടര്‍ കെ.യെന്‍.പൈ അച്ഛന്‍റെ അന്ത്യ നിമിഷത്തെ പറ്റി ചോദിച്ചു .ഞങ്ങള്‍ പറഞ്ഞു, 

> "എസ് യു ടി ആശുപത്രിയിലായിരുന്നു. മൂന്നാഴ്ചയോളം കിടന്നു,അച്ഛന്‍റെ അനന്തിരവനായ ഭരത്ചന്ദ്രന്‍റെ സ്നേഹവും ശ്രദ്ധയും നിറഞ്ഞ ചികില്‍സ ലഭിച്ചു. ഞങ്ങള്‍ മക്കള്‍ മാറി മാറി അടുത്തിരുന്നു ശുശ്രുഷിച്ചു. ഒടുവില്‍ ശ്വാസഗതി മാറിവന്നപ്പോള്‍ ഞങ്ങള്‍ അച്ഛന്‍റെ നെഞ്ചത്ത് കൈവച്ചു നാമം ജപിച്ചു കൊണ്ടിരുന്നു. ഇറ്റിച്ചു കൊടുത്ത ഗംഗാജലം സ്വീകരിച്ചു നാരായണ നാമം കേട്ടുകൊണ്ട് ഞങ്ങളുടെ അച്ഛന്‍ യാത്രയായി......."

അന്ന്, അച്ഛന്‍റെ മരണത്തെക്കുറിച്ച് ഞങ്ങള്‍ പറയുമ്പോള്‍ ഡോക്ടര്‍ പൈ പെട്ടെന്ന്‍ മുഖം കുനിച്ചുരുന്നു കണ്ണീര്‍ തുടക്കുന്നത് കണ്ടു അമ്പരക്കുന്ന ഞങ്ങളോടെ അദ്ദേഹം തൊണ്ടയിടറി കൊണ്ട് പറഞ്ഞു ,, 

> ജയന്തി ഒറ്റക്ക് കിടന്നു മരിക്കുകയായിരുന്നു. ഞാന്‍ ഐ.സി.യു വിനു പുറത്ത്‌ ഇരിക്കുമ്പോള്‍ .

എല്ലാവരാലും ബ ഹുമാനിതനായ ആ വിദഗ്ത ചികില്‍സകന്‍, കുട്ടികളെ പോലെ കരയുന്നതു കണ്ടു ഞാന്‍ വിചാരിച്ചു - അദ്ദേഹത്തിന്റെ ഭാര്യ മരിക്കുകയാണെന്ന് അറിയാമായിരുന്നില്ലേ ??- എന്നിട്ടും ഒറ്റക്ക് ?? മരിക്കാന്‍ ലക്ഷകണക്കിന് രൂപയുടെ ചെലവാനിപ്പോള്‍, മരണം ഉറപ്പായാലും സ്വൈരമായി മരിക്കാന്‍ സമ്മതിക്കുകയില്ലാത്ത കാലത്തെപറ്റി ഡോക്ടര്‍ എം.ആര്‍.രാജഗോപാല്‍ 'മലയാള മനോരമയില്‍ ' ഓഗസ്റ്റ് ൨൪ നു എഴുതിയ ലേഖനത്തിനു അനുബന്ധമായിട്ടാണ് ഞാനിതെഴുതുന്നത് . നാം ഓരോരുത്തരും ഒറ്റക്ക് വരുന്നു. ഒറ്റയ്ക്ക് പോകുന്നു.ശതകോടീസ്ശ്വരന്മാരും യാചകരും ഒരുപോലെ ഒഴിഞ്ഞ കൈകളുമായി കടന്നുപോകുന്നു. ജീവിതത്തില്‍ സുനിശ്ചിതമായത് മൃത്യു എന്ന ഒരേയൊരു സത്യം മാത്രം. എന്നാല്‍ ആരുമത് സമ്മതിക്കുന്നില്ല. അവസാന നിമിഷം വരെ പിടിച്ചു നില്‍ക്കാന്‍, പിടിച്ചു നിര്‍ത്താന്‍ ശ്രമിക്കുന്നു. വാര്‍ദ്ധക്യം കൊണ്ട് ജീര്‍ണ്ണിച്ച ശരീരം 'മതി' അടയാളം കാട്ടുമ്പോയും വിടുകയില്ല. ആഹാരം അടിച്ചുകലക്കി (മൂക്കില്‍ കുഴലുകളിറക്കി ) ഉള്ളിലേക്ക് ചെലുത്തും. ശ്വാസം വിടാന്‍ വയ്യാതായാല്‍ തൊണ്ടയില്‍ ദ്വാരമിട്ട് അതിലൂടെ കുഴലിറക്കി ശ്വാസം നിലനിര്‍ത്തും. സര്‍വാംഗം സൂചികള്‍, കുഴലുകള്‍, മരുന്നുകള്‍, കയറ്റികൊണ്ടിരിക്കും. ഒന്‍പതു ദശവര്‍ഷം, രക്തം പമ്പുചെയ്തു തളര്‍ന്നു തകര്‍ന്ന ഹൃദയത്തെയും കുത്തിവെച്ചു , മസാജ് ചെയ്തു ഷോക്ക് അടിപ്പിച്ചു മിടിപ്പിച്ചു പണിയെടുക്കാന്‍ ആജ്ഞാപിക്കും. കുറച്ചുനാള്‍ കൂടെ. മൂക്കിലൂടെ കുഴലുകളിലൂടെ പോഷകാഹാരങ്ങള്‍ കുത്തിചെലുത്തിയാലും കുറച്ചു നാള്‍ കൂടെ മാത്രം.! ബന്ധുമിത്രാദികളോട് ചോദിച്ചുകൊള്ളട്ടെ , 

> തീരെ വൃദ്ധരായവരെയും കഠിന രോഗബാധിതരായി മരണാസന്നരായ വരെയും അവസാന നിമിഷം നീട്ടിവേയ്പ്പിക്കാന്‍ ഐസിയു വിലും വെന്റിലേറ്ററിലും പ്രവേശിപ്പിച്ചു കഷ്ടപെടുത്തെണ്ടതുണ്ടോ ?? രക്ഷയില്ലെന്നു കണ്ടാല്‍ സമാധാനമായി പോകാന്‍ അനുവദിക്കുകയല്ലേ വേണ്ടത്??? തീവ്രവേദന അറിയാതിരിക്കാനുള്ള മരുന്നുകള്‍ നല്‍കി ആശ്വാസം പകരുക.ശ്വാസംമുട്ടി ബുധിമുട്ടാതിരിക്കാന്‍ ഓക്സിജന്‍ നല്‍കുക, വെള്ളമിറങ്ങാത്ത സ്ഥിതി ആണെങ്കില്‍ ട്രിപ്പ്‌ നല്‍കുക., വൃത്തിയായും സ്വച്ഛമായും കിടത്തുക, വേണ്ടപ്പെട്ടവരെ കാണാന്‍ അനുവദിക്കുക, അന്ത്യനിമിഷങ്ങളില്‍ ഏറ്റവും ഉറ്റവര്‍ ചുറ്റും നിന്ന് പ്രാര്‍ത്ഥിച്ചാല്‍, എന്തിലോ പിടിക്കാന്‍ ഉഴന്നുച്ചുഴലുന്ന കൈകളില്‍ മുറുകെ പിടിച്ച് നാമം ജപിച്ച് വരണ്ട ചുണ്ടുകളില്‍ തീര്‍ത്തമിറ്റിച് അടുത്തിരുന്നാല്‍ അതൊക്കെ യല്ലേ മരണാസന്നന് ആവശ്യമായ സാന്ത്വനം?? അത്രയൊക്കെ പോരെ പറന്നകലുന്ന ജീവന് ???

പക്ഷെ നാം ഇന്ന്‍ അതിന് തയ്യാറല്ല. ഐസി യു വിന്‍റെ ഏകാന്തമായ തണുപ്പില്‍ മരിക്കാന്‍ പോകുന്നയാള്‍ തനിച്ചു കിടക്കുന്നു. ബോധാമില്ലെങ്കില്‍ സഹിക്കാം. ബോധം അല്പമെങ്കിലും ഉണ്ടെങ്കിലോ? ഭീതിയോടെ ചുറ്റും നോക്കുകയില്ലേ? പ്രിയപ്പെട്ട ഒരു മുഖം അടുത്തു കണ്ടാല്‍, പരിചിത ഹസ്തങ്ങളുടെ സ്നേഹസ്പര്‍ശം അത് ആശ്വാസമായിരിക്കെല്ലേ? ആധുനിക പ്രസവമുറിയില്‍ ഇപ്പോള്‍ ഭര്‍ത്താവിനെ കൂടെ നിറുത്തി തുടങ്ങിയിട്ടുണ്ട്. അത് പോലെ, ജനനത്തിലെന്നപോലെ മരണത്തിലും ഏറ്റവും ഉറ്റവരെങ്കിലും തൊട്ടു നില്‍ക്കെണ്ടതല്ലേ? എന്തുകൊണ്ട് നാം അവര്‍ക്ക് ഏകാന്തമൃത്യു വിധിക്കുന്നു? എനിക്ക് വേണ്ടപെട്ട രണ്ടു സ്ത്രീകള്‍, തിരുവനന്തപുരത്തെ മാന്യ കുടുംബാംഗങ്ങള്‍, ഒരാള്‍ പറഞ്ഞു. 

> "അദ്ദേഹം മരിക്കുകയാണെന്ന് എനിക്കറിഞ്ഞുകൂടായിരുന്നു. ഞാന്‍ ഐസിയു വിനു പുരത്തിരിക്കുകയാണ്.'ലീലേ ലീലേ' എന്ന് വീണ്ടും വീണ്ടും വിളിക്കുന്നത്‌ കേട്ട് കരഞ്ഞു കൊണ്ട് ഞാനിരുന്നു. കുറച്ചു കഴിഞ്ഞപ്പോള്‍ എല്ലാം നിശബ്ദമായി. ഉറങ്ങികാണും, ഞാന്‍ വിചാരിച്ചു. അപ്പോള്‍ നേഴ്സ് വന്നു പറഞ്ഞു: "എല്ലാം കഴിഞ്ഞു" "

മറ്റൊരു സഹോദരി നഞ്ച് പൊട്ടി കരഞ്ഞുകൊണ്ടാണ് പറഞ്ഞത്‌ 

> "രാധേ, രാധേ എന്ന് വിളിച്ചുവിളിച്ചാണ് അദ്ദേഹം പോയത്‌. എന്നെ കാണിച്ചില്ല."

ഇതൊകെ പഴയ സംഭവങ്ങളാണ് എന്ന് പറയരുത്.ഇപ്പോയും ഇതൊക്കെ സംഭവിക്കുന്നു. കേള്‍ക്കാരില്ലേ- 

> "ഏഴെട്ടു ദിവസമായി വെന്റിലേറ്ററില്‍ ആയിരുന്നു, ഒരുമാസമായി ഐസിയു വിലും വെന്റിലേറ്ററിലും മാറിമാറി കിടക്കുകയായിരുന്നു. ഓര്മഇല്ലാതായിട്ട് മാസങ്ങളായി;കണ്ടാലറിയാത്ത വിധം വികൃതമായി പോയി; ഇസിയുവിലാണ്. മൂക്കിലൂടെ ഭക്ഷണം നല്‍കുന്നുണ്ട്."

രക്ഷയില്ല പോകും എന്ന് ഉറപ്പായാല്‍ അന്തസോടെ സമാധാനത്തോടെ പോകാന്‍ അനുവദിക്കൂ എന്നാണ് എനിക്ക് അപേക്ഷിക്കാനുള്ളത്.ഇപ്പറയുന്നത് ചെറുപ്പക്കാരെ പറ്റിയല്ല. അവരെ പിടിച്ചു നിര്‍ത്താന്‍ സര്‍വശക്തിയും ഉപയോഗിക്കണം.പക്ഷെ കാലം കഴിഞ്ഞവരെ, പോകാന്‍ സഹായിക്കുക എന്നതുമാത്രമാണ് വിദഗ്ദ്ധര്ക്ക് ചെയ്യാനുള്ളത്. കാരുണ്യം എന്ന വാക്ക് ഇവിടെ ഉപയോഗിക്കണമെന്നില്ല. ആശ്വാസം എന്നാവാം. മരിക്കാന്‍ കിടക്കുന്നവര്‍ക്ക് മാത്രമല്ല, ഉറ്റവര്‍ക്കും കഠിനമായ പരീക്ഷണ സമയമാണിത്‌.അവരുടെ ക്ലേശം, അതിനപ്പുറം ഭീമമായ പണച്ചെലവ്, വീണ്ടും വീണ്ടും അര്‍ദ്ധശൂന്യമായ പരീക്ഷണങ്ങള്‍, സ്കാനിംഗ്‌ മരനാസന്നരായവര്‍ക്ക് ഫിസിയോതെറാപ്പി കൊടുക്കാന്‍ വരുന്നവരോട് ഞാന്‍ ചിലപ്പോള്‍ വഴക്കുണ്ടാക്കിയിട്ടുണ്ട്. 'അവരെ ഒന്ന് വെറുതെ വിടൂ, സ്വൈര്യമായി കിടന്നുകൊള്ളട്ടെ' എന്ന് പറഞ്ഞിട്ടുണ്ട്. വിചിത്രമായ ഒരനുഭവം പറയാം. എന്‍റെ ഭര്‍തൃപിതാവ് കുറെയേറെ മാസങ്ങളായി ഓര്‍മ്മയില്ലാതെ കഴിയുകയായിരുന്നു. മരിക്കുന്നതിനു മുമ്പ്‌ അദ്ദേഹം ഒന്ന് കൈ കുത്തി കട്ടിലില്‍ നിന്ന് മറിഞ്ഞു വീണു. കൈമുട്ടിലെ സന്ധിക്കു ഭ്രംശം ഉണ്ടായി. ഡോക്ടര്‍ വന്ന് ബാന്‍ഡേജ് ചെയ്തു. തീരെ ഓര്‍മ്മയില്ലാതെ കിടപ്പാണ്. ആശുപത്രിയില്‍ പ്രവേശിപ്പിച്ച വൃദ്ധനായ ആ മനുഷ്യന്‍റെ കൈ പിടിച്ചു നിവര്‍ത്തി പ്ലാസ്റ്ററിടാന്‍ ഡോക്ടറും സഹായികളും വന്നപ്പോള്‍ ഞാന്‍ തടഞ്ഞു. " ആ കയ്യ് ഇനി പ്രവര്‍ത്തിക്കുമെന്ന് ഡോക്ടര്‍ക്ക്‌ തോന്നുന്നുണ്ടോ?" ഡോക്ടര്‍ അസുഖത്തോടെ എന്‍റെ മുഖത്ത്‌ നോക്കി. ഞാന്‍ തുടര്‍ന്നു, "ആ കയ്യ് പിടിച്ചു നിവര്‍ത്തി പ്ലാസ്റ്റര്‍ ഇടുമ്പോള്‍ ഈ മറിക്കാന്‍ കിടക്കുന്ന ആള്‍ക്കു വല്ലാതെ വേദനിക്കും. അതിന്‍റെ ആവശ്യമില്ല ഡോക്ടര്‍ "- "നിങ്ങള്‍ എന്‍റെ ഡ്യൂട്ടി ചെയ്യാന്‍ സമ്മതിക്കാതിരിക്കുകയാണ് ", എന്ന് ഡോക്ടര്‍ ദേഷ്യത്തില്‍ പറഞ്ഞു ഇറങ്ങിപോയി. ആ സംഭവത്തിന്‍റെ രണ്ടാം നാള്‍ എന്‍റെ ഭര്‍തൃപിതാവ് മരണമടഞ്ഞു. ഈ കഥ കുറെ വര്‍ഷം മുന്‍പ്‌ നടന്നതാണ്. ഇക്കഴിഞ്ഞ വര്‍ഷം നടന്ന ഒരു സംഭവം: എന്‍റെ സുഹൃത്തായ ഒരു സ്ത്രി ഐസിയുവില്‍ മരണം കാത്ത്‌ കിടക്കുകയാണ് . ഇടക്കൊന്നു കാണാന്‍ അനുവാദം കിട്ടിയപ്പോള്‍ ഞാന്‍ ചെന്നു . ആ നിശബ്ദമായ കിടപ്പുകണ്ട് കണ്‍ നിറഞ്ഞു. ആ കയ്യില്‍ തൊട്ട് ചുംബിച്ചു യാത്ര പറഞ്ഞു മടങ്ങി. തണുത്തു വിറങ്ങലിച്ച കയ്യ്. ഐസിയുവിലലെ കഠിനമായ തണുപ്പ്. പുറത്തിറങ്ങി വന്ന എന്നോട് ആ അമ്മയുടെ മകള്‍ പറഞ്ഞു. 

> മൂന്നാല് ദിവസമായി ഒന്നും മിണ്ടുന്നില്ല. ടിപ്രഷനിലാനു . ഒരു സൈക്കോളജിസ്റ്റ് നെ കാണിക്കണമെന്ന് ഡോക്ടര്‍ പറഞ്ഞു "

ഞാന്‍ ജ്വലിച്ചു. 

> "കുഞ്ഞേ, ഐസിയുവില്‍ നിന്ന് മാറ്റി മുറിയില്‍ കൊണ്ടുചെന്നു കിടത്തി ഒരാള്‍ അടുത്തിരുന്നു നാമം ജപിക്കുകയാണ് ഇപ്പോള്‍ വേണ്ടത്‌; കൌണ്‍സിലിംഗ് അല്ല,"

രണ്ടു ദിവസം കഴിഞ്ഞപ്പോള്‍ ആ കൂട്ടുകാരിയുടെ മരണവാര്‍ത്ത അറിഞ്ഞു. പഴയ മനസ്സിലെ പഴഞ്ചന്‍ ആശയങ്ങളാവാം ഇവ. എങ്കിലും എനിക്ക്‌ പറയാനുള്ളത്‌ ഇതാണ്. വിവാഹവും ജനനവും മരണവുമെല്ലാം ബിഗ്‌ ബിസിനസ്സ് ആയി മാറികഴിഞ്ഞ ഒരു കാലഘട്ടത്തില്‍ ആണ് നാം ജീവിക്കുന്നത്. ജനനവും മരണവുമെല്ലാം പ്രകൃതിയുമായി ബന്ധപ്പെടുതികാണാനുള്ള കാലം വൈകിയിരിക്കുന്നു. **മരണം ഉറപ്പയവരെയും കടുംബങ്ങളെയും അതിനു തയ്യാറാക്കുവാന്‍ സംവിധാനം വേണം. കഠിനവേദനയനുഭാവിക്കാതെ ശാന്തമായി അവരെ പറഞ്ഞയക്കാന്‍ വിദഗ്ധശുശ്രുഷ നല്‍കണം. സ്നേഹിക്കുന്നവര്‍ക്ക് ആസന്നമൃത്യുവായ ബന്ധുവിനോടൊപ്പം നില്‍ക്കാനും പ്രാര്‍ത്ഥിക്കാനും അവസരം നല്‍കണം. മരണം ഉറപ്പായികഴിഞ്ഞാല്‍ എങ്ങനെഎങ്കിലും കുറച്ചുനാള്‍കൂടി ആ ജീവനെ ജീര്‍ണപഞ്ജരത്തില്‍ പിടിച്ചു കെട്ടിയിട്ടു പീഡിപ്പിക്കാതെ സ്വതന്ത്രമാക്കാനുള്ള സ്നേഹധീരതയും ഈശ്വരവിശ്വാസവും വേണം**.ഇതിനെല്ലാം ഒരുക്കമുള്ള ഒരു മലയാളി മനസ്സിനെ ഞാന്‍ കാത്തിരിക്കുന്നു. കേരളം ഈ ആശയത്തിനു മാതൃകയാവട്ടെ എന്ന് ആശംസിക്കുന്നു. PAIN AND PALLIATIVE CARE SOCIETY , PALLIATIVE CARE CLINC, FISH MARKET ROAD EDAKKARA PO MALAPPURA DT INDIA 679333 EMAIL :- pallitivecareedakkara@gmail.com phone :0091 4931276600 mob:9633561124
