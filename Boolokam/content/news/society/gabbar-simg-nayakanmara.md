---
title: "ഗബ്ബര്‍ സിംഗ്: നായകന്മാരെ നിഷ്പ്രഭരാക്കിയ പ്രതിനായകന്‍"
date: 2015-08-14T18:15:47
draft: false
categories: ["Society"]
tags: ['Aaron Judge', 'amithabh bachan', 'amjad khan', 'dharmendra', 'gabbar singh', 'ramesh sippi', 'sholay']
author: "jefin"
---

<a href="https://cdn.boolokam.com/articles/2015/08/gabbar.jpg"><img class="aligncenter size-full wp-image-210983" src="https://cdn.boolokam.com/articles/2015/08/gabbar.jpg" alt="gabbar" width="620" height="309" /></a>
സാധാരണ ഗതിയില്‍ നായകവേഷങ്ങളില്‍ സ്ഥിരമായിക്കഴിഞ്ഞാല്‍ പിന്നെ വില്ലന്‍ വേഷങ്ങള്‍ സ്വീകരിക്കുക എന്നത് മിക്കവാറും അഭിനേതാക്കള്‍ക്ക് ചിന്തിക്കാന്‍ പോലും കഴിയുന്ന കാര്യമല്ല. നായകനായി തിളങ്ങി നില്‍ക്കുമ്പോഴും വില്ലന്‍ ടച്ച് ഉള്ള വേഷങ്ങള്‍ ഏറ്റെടുത്ത് ഗംഭീരമാക്കി കൈയ്യടി നേടിയ അപൂര്‍വ്വം ചില നടന്മാരും ഇന്ത്യന്‍ സിനിമയില്‍ ഉണ്ട്. എന്നാല്‍, ഇന്ത്യയിലെ എല്ലാ നായകനടന്മാരും ഒരേ ആവേശത്തോടെ ചെയ്യാന്‍ കൊതിക്കുന്ന ഒരു വേഷമുണ്ട്. അത് മറ്റാരുമല്ല, രമേശ് സിപ്പി സംവിധാനം ചെയ്ത ഹിന്ദി സിനിമാ ചരിത്രത്തിലെ എക്കാലത്തെയും വലിയ സൂപ്പര്‍ഹിറ്റ് ഷോലെയിലെ 'ഗബ്ബര്‍ സിംഗ്' എന്ന പൗരുഷം നിറഞ്ഞ പ്രതിനായകകഥാപാത്രം തന്നെയാണത്.

<a href="http://postimage.org/" target="_blank" rel="noopener"><img class=" aligncenter" src="http://s27.postimg.org/68fiy4a0z/sholay.jpg" alt="sholay" border="0" /></a>

1975 ഓഗസ്റ്റ് 15നാണ് ഷോലെ റിലീസ് ചെയ്തത്. കൃത്യം നാല്‍പത് വര്‍ഷങ്ങള്‍ക്ക് മുന്‍പ്. അമിതാബ് ബച്ചന്‍, ധര്‍മേന്ദ്ര, സഞ്ജീവ് കുമാര്‍ എന്നിവരാണ് ചിത്രത്തിലെ നായകവേഷങ്ങള്‍ കൈകാര്യം ചെയ്തത്. ഹേമ മാലിനി ആയിരുന്നു ചിത്രത്തിലെ നായിക. ഗബ്ബര്‍ സിംഗ് എന്ന കഥാപാത്രത്തെക്കുറിച്ച് കേട്ടപ്പോള്‍ തന്നെ അത് ചെയ്യണമെന്ന് തനിക്ക് തോന്നിയെന്നും സംവിധായകനോടും രചയിതാക്കളോടും തന്റെ ആഗ്രഹം അറിയിച്ചിരുന്നുവെന്നും ചിത്രത്തിന്റെ നാല്‍പതാം വാര്‍ഷികത്തോട് അനുബന്ധിച്ച് അമിതാബ് ബച്ചന്‍ പറഞ്ഞിരുന്നു. ബിഗ് ബി മാത്രമല്ല, ധര്‍മേന്ദ്രയും സഞ്ജീവ് കുമാറും ഇതേ ആഗ്രഹം പ്രകടിപ്പിച്ചിരുന്നുവത്രേ. എന്നാല്‍, ഇവര്‍ മൂവരെയും ഒഴിവാക്കി താരതമ്യേന പുതുമുഖമായ അംജദ് ഖാനെയാണ് സിപ്പി ഗബ്ബര്‍ സിംഗ് എന്ന വേഷം ചെയ്യുവാന്‍ തിരഞ്ഞെടുത്തത്. രമേശ് സിപ്പി തന്നില്‍ അര്‍പ്പിച്ച വിശ്വാസം അംജദ് ഖാന്‍ കാത്തു. ഗബ്ബര്‍ സിംഗിനോടൊപ്പം അംജദ് ഖാനും ഏറെ പ്രശസ്തി നേടിക്കൊടുത്ത ചിത്രമായിരുന്നു ഷോലെ.

വടിക്കാതെ നിര്‍ത്തിയ താടിയും, പട്ടാളശൈലിയില്‍ ഉള്ള വേഷവും ബൂട്ടും, കഴുത്തില്‍ ശരീരത്തോട് ചേര്‍ത്തുകെട്ടിയ ചെമ്പ് തകിടും ഒരു കൈയ്യില്‍ തോക്കും മറു കൈയ്യില്‍ ചാട്ടവാറുമായി ഗബ്ബര്‍ സിംഗ് എന്നും സിനിമാപ്രേമികളുടെ മുന്നില്‍ തലയുയര്‍ത്തി നിലകൊള്ളുകതന്നെ ചെയ്യും. അമിതാബ്ധര്‍മേന്ദ്രസഞ്ജീവ് ത്രയത്തോട് എതിരിട്ട് നിന്നിട്ടും നായകന്മാരേക്കാള്‍ പ്രശസ്തി നേടിയ വില്ലനായി ഗബ്ബര്‍ സിംഗ് മാറിയെങ്കില്‍, അതിലുണ്ട് എന്തുകൊണ്ട് എല്ലാ നടന്മാരും ആ പ്രതിനായകവേഷം ചെയ്യാന്‍ കൊതിക്കുന്നു എന്നതിന്റെ കാരണം.


![ഗബ്ബര്‍ സിംഗ്: നായകന്മാരെ നിഷ്പ്രഭരാക്കിയ പ്രതിനായകന്‍](https://cdn.boolokam.com/articles/2015/08/gabbar.jpg)[](https://cdn.boolokam.com/articles/2015/08/gabbar.jpg) സാധാരണ ഗതിയില്‍ നായകവേഷങ്ങളില്‍ സ്ഥിരമായിക്കഴിഞ്ഞാല്‍ പിന്നെ വില്ലന്‍ വേഷങ്ങള്‍ സ്വീകരിക്കുക എന്നത് മിക്കവാറും അഭിനേതാക്കള്‍ക്ക് ചിന്തിക്കാന്‍ പോലും കഴിയുന്ന കാര്യമല്ല. നായകനായി തിളങ്ങി നില്‍ക്കുമ്പോഴും വില്ലന്‍ ടച്ച് ഉള്ള വേഷങ്ങള്‍ ഏറ്റെടുത്ത് ഗംഭീരമാക്കി കൈയ്യടി നേടിയ അപൂര്‍വ്വം ചില നടന്മാരും ഇന്ത്യന്‍ സിനിമയില്‍ ഉണ്ട്. എന്നാല്‍, ഇന്ത്യയിലെ എല്ലാ നായകനടന്മാരും ഒരേ ആവേശത്തോടെ ചെയ്യാന്‍ കൊതിക്കുന്ന ഒരു വേഷമുണ്ട്. അത് മറ്റാരുമല്ല, രമേശ് സിപ്പി സംവിധാനം ചെയ്ത ഹിന്ദി സിനിമാ ചരിത്രത്തിലെ എക്കാലത്തെയും വലിയ സൂപ്പര്‍ഹിറ്റ് ഷോലെയിലെ 'ഗബ്ബര്‍ സിംഗ്' എന്ന പൗരുഷം നിറഞ്ഞ പ്രതിനായകകഥാപാത്രം തന്നെയാണത്. [![sholay](http://s27.postimg.org/68fiy4a0z/sholay.jpg)](http://postimage.org/) 1975 ഓഗസ്റ്റ് 15നാണ് ഷോലെ റിലീസ് ചെയ്തത്. കൃത്യം നാല്‍പത് വര്‍ഷങ്ങള്‍ക്ക് മുന്‍പ്. അമിതാബ് ബച്ചന്‍, ധര്‍മേന്ദ്ര, സഞ്ജീവ് കുമാര്‍ എന്നിവരാണ് ചിത്രത്തിലെ നായകവേഷങ്ങള്‍ കൈകാര്യം ചെയ്തത്. ഹേമ മാലിനി ആയിരുന്നു ചിത്രത്തിലെ നായിക. ഗബ്ബര്‍ സിംഗ് എന്ന കഥാപാത്രത്തെക്കുറിച്ച് കേട്ടപ്പോള്‍ തന്നെ അത് ചെയ്യണമെന്ന് തനിക്ക് തോന്നിയെന്നും സംവിധായകനോടും രചയിതാക്കളോടും തന്റെ ആഗ്രഹം അറിയിച്ചിരുന്നുവെന്നും ചിത്രത്തിന്റെ നാല്‍പതാം വാര്‍ഷികത്തോട് അനുബന്ധിച്ച് അമിതാബ് ബച്ചന്‍ പറഞ്ഞിരുന്നു. ബിഗ് ബി മാത്രമല്ല, ധര്‍മേന്ദ്രയും സഞ്ജീവ് കുമാറും ഇതേ ആഗ്രഹം പ്രകടിപ്പിച്ചിരുന്നുവത്രേ. എന്നാല്‍, ഇവര്‍ മൂവരെയും ഒഴിവാക്കി താരതമ്യേന പുതുമുഖമായ അംജദ് ഖാനെയാണ് സിപ്പി ഗബ്ബര്‍ സിംഗ് എന്ന വേഷം ചെയ്യുവാന്‍ തിരഞ്ഞെടുത്തത്. രമേശ് സിപ്പി തന്നില്‍ അര്‍പ്പിച്ച വിശ്വാസം അംജദ് ഖാന്‍ കാത്തു. ഗബ്ബര്‍ സിംഗിനോടൊപ്പം അംജദ് ഖാനും ഏറെ പ്രശസ്തി നേടിക്കൊടുത്ത ചിത്രമായിരുന്നു ഷോലെ. വടിക്കാതെ നിര്‍ത്തിയ താടിയും, പട്ടാളശൈലിയില്‍ ഉള്ള വേഷവും ബൂട്ടും, കഴുത്തില്‍ ശരീരത്തോട് ചേര്‍ത്തുകെട്ടിയ ചെമ്പ് തകിടും ഒരു കൈയ്യില്‍ തോക്കും മറു കൈയ്യില്‍ ചാട്ടവാറുമായി ഗബ്ബര്‍ സിംഗ് എന്നും സിനിമാപ്രേമികളുടെ മുന്നില്‍ തലയുയര്‍ത്തി നിലകൊള്ളുകതന്നെ ചെയ്യും. അമിതാബ്ധര്‍മേന്ദ്രസഞ്ജീവ് ത്രയത്തോട് എതിരിട്ട് നിന്നിട്ടും നായകന്മാരേക്കാള്‍ പ്രശസ്തി നേടിയ വില്ലനായി ഗബ്ബര്‍ സിംഗ് മാറിയെങ്കില്‍, അതിലുണ്ട് എന്തുകൊണ്ട് എല്ലാ നടന്മാരും ആ പ്രതിനായകവേഷം ചെയ്യാന്‍ കൊതിക്കുന്നു എന്നതിന്റെ കാരണം.
