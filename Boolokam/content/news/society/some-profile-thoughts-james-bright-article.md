---
title: "ചില പ്രൊഫൈല്‍ ചിന്തകള്‍"
date: 2011-09-04T18:56:36
draft: false
categories: ["Society"]
tags: ['blogger', 'Giancarlo Stanton']
author: "jamesbright"
---

രണ്ടു ദിവസം മുമ്പ് <a href="https://wordpress-972788-3403151.cloudwaysapps.com/blog-and-personality/27688">ബ്ലോഗും വ്യക്തിത്വവും</a> എന്ന പേരില്‍ ഞാന്‍ ഒരു പോസ്റ്റ്‌ എഴുതുകയുണ്ടായി. അതെഴുതിക്കഴിഞ്ഞപ്പോള്‍ ബ്ലോഗിനെപ്പറ്റി കുറച്ചുകൂടി എഴുതിയാല്‍ കൊള്ളാമെന്നു തോന്നി. ആ ഒരു ചിന്തയാണ് ഈ പോസ്റ്റിനു ആധാരം. <strong>പരിചയ സമ്പന്നരായ ബ്ലോഗറന്മാരെ ഉദ്ദേശിച്ചല്ല ഇതെഴുതുന്നത്</strong>. ഒരു ബ്ലോഗര്‍ എന്ന നിലയില്‍ എവിടെ തുടങ്ങണം എന്ന ചിന്ത ചിലര്‍ക്കെങ്കിലും ഉണ്ടാകാം. ബ്ലോഗിന്റെ ടെക്നിക്കല്‍ വശങ്ങള്‍ കൈകാര്യം ചെയ്യുന്ന ധാരാളം ബ്ലോഗുകള്‍ നിലവിലുണ്ട്. എന്നാല്‍ അതിന്റെ പൊതുവായ ചില വശങ്ങള്‍ ഇവിടെ എഴുതുന്നു.

<strong>പ്രൊഫൈല്‍</strong>

ഏതു ബ്ലോഗര്‍ക്കും ഒരു പ്രൊഫൈല്‍ വേണം. അത് തന്നെപ്പറ്റിയും ബ്ലോഗിനെപ്പറ്റിയും മറ്റുള്ളവരെ അറിയിക്കുവാനുള്ള അവസരമായി കാണണം. ചില വായനക്കാര്‍ പ്രൊഫൈല്‍ നോക്കാറുണ്ട്. പ്രൊഫൈല്‍ എന്ന വൃക്ഷത്തിന്റെ ശാഖകളാണ് ഓരോ പോസ്റ്റുകളും.

<strong>എന്തൊക്കെ പ്രൊഫൈലില്‍ ഉള്‍പ്പെടുത്താം?</strong>

സ്വന്തം പേരും ഫോട്ടോയും

ശരിയായ പേര് തന്നെ ഉള്‍പ്പെടുത്തുക. എന്നാല്‍ ഇത് നമ്മള്‍ എന്തെഴുതുന്നു എന്നതിനെ ആശ്രയിച്ചിരിക്കും. സ്വന്തം നിലനില്‍പ്പിനു അപകടം വരുന്ന കാര്യങ്ങള്‍ എഴുതാത്തിടത്തോളം കാലം സ്വന്തം പേര് തന്നെ ഉള്‍പ്പെടുത്തുക. മുഴുവന്‍ പേര് വേണമെന്നില്ല.നമ്മള്‍, നമ്മള്‍ തന്നെ ആവുന്നതായിരിക്കും നല്ലത് . എന്തിനു മറ്റൊരാള്‍ ആവണം?
എന്നാല്‍ തൂലികാ നാമം വേണമെന്നുണ്ടെങ്കില്‍ ആവുകയും ചെയ്യാം.
ഫോട്ടോ ഉള്‍പ്പെടുത്തുമ്പോള്‍ അത് സ്വന്തം ചിത്രം തന്നെ ആയിരിക്കണം. അത് പോസ്റ്റുകള്‍ക്ക്‌ കൂടുതല്‍ വ്യക്തത നല്‍കും.

<strong>എന്തിനു ബ്ലോഗു തുടങ്ങി?</strong>

ഇതൊരു പ്രസക്തമായ കാര്യം തന്നെ. എന്തിനാണ് നമ്മള്‍ ബ്ലോഗു തുടങ്ങുന്നത്? ഇത് സ്വയം ചോദിക്കണം. എന്തിനു നാം പോസ്റ്റുകള്‍ ഇടുന്നു? എഴുത്താണോ നമ്മുടെ ജോലി? അതോ താമാശക്കായി എഴുതുകയാണോ? നമ്മള്‍ ഇത് ശ്രദ്ധിച്ചില്ലെങ്കിലും പല വായനക്കാരും നമ്മെ ശ്രദ്ധിക്കുന്നുണ്ടാവും. വ്യക്തമായ ഒരു വിവരണം ഇക്കാര്യത്തില്‍ നല്‍കാന്‍ കഴിയുമെങ്കില്‍ നമ്മുടെ ബ്ളോഗ് നിലനില്‍ക്കും എന്ന ഒരു സന്ദേശം നമുക്ക് വായനക്കാര്‍ക്ക് നല്‍കുവാന്‍ കഴിയും. എല്ലാവരുമായും ഒരിക്കലും യോജിച്ചു പോകുവാന്‍ കഴിഞ്ഞെന്നു വരില്ല. വിമര്‍ശനങ്ങള്‍ ഉണ്ടായെന്നു കരുതി ബ്ലോഗു നിറുത്തുന്നതില്‍ കാര്യമില്ല. വിമര്‍ശനങ്ങളെ ധൈര്യ പൂര്‍വ്വം നേരിട്ട് മുന്നോട്ടു പോവുക. ആളുകളുടെ ഉപദേശം എപ്പോഴും സ്വീകരിക്കേണ്ടുന്ന കാര്യം ഇല്ല. സ്വന്തമായി ഒരു വ്യക്തിത്വം ഉള്ളത് നല്ലത് തന്നെ.

വ്യത്യസ്തമായ ഒരു ശൈലി ഉണ്ടാക്കുവാന്‍ ശ്രമിച്ചാല്‍ അതൊരു വിജയമായിരിക്കും. അതുപോലെ പുതിയ രീതികള്‍ പരീക്ഷിക്കുകയും വേണം.

<strong>മറ്റു പ്രധാന കാര്യങ്ങള്‍</strong>

നമ്മുടെ താത്പര്യങ്ങള്‍ / പരിചയ സമ്പത്ത് തുടങ്ങിയവ ഉള്‍പ്പെടുത്തിയാല്‍, എഴുതുന്ന പോസ്റ്റുകളെ വായനക്കാര്‍ സീരിയസ്സായി വീക്ഷിക്കുന്നതിനു ഉതകും.

കോണ്ടാക്റ്റ് ചെയ്യുവാനുള്ള വഴികള്‍ ഉള്‍പ്പെടുത്തുക. അതിനായി ഇമെയില്‍ ഇന്ന് എല്ലാവരും ഉള്‍പ്പെടുത്തുന്നുണ്ട്. ആരെങ്കിലും കോണ്ടാക്റ്റ് ചെയ്‌താല്‍ ദയവായി മറുപടികള്‍ എഴുതുവാന്‍ മറക്കാതിരിക്കുക.
രണ്ടു ദിവസം മുമ്പ് [ബ്ലോഗും വ്യക്തിത്വവും](https://wordpress-972788-3403151.cloudwaysapps.com/blog-and-personality/27688) എന്ന പേരില്‍ ഞാന്‍ ഒരു പോസ്റ്റ്‌ എഴുതുകയുണ്ടായി. അതെഴുതിക്കഴിഞ്ഞപ്പോള്‍ ബ്ലോഗിനെപ്പറ്റി കുറച്ചുകൂടി എഴുതിയാല്‍ കൊള്ളാമെന്നു തോന്നി. ആ ഒരു ചിന്തയാണ് ഈ പോസ്റ്റിനു ആധാരം. **പരിചയ സമ്പന്നരായ ബ്ലോഗറന്മാരെ ഉദ്ദേശിച്ചല്ല ഇതെഴുതുന്നത്**. ഒരു ബ്ലോഗര്‍ എന്ന നിലയില്‍ എവിടെ തുടങ്ങണം എന്ന ചിന്ത ചിലര്‍ക്കെങ്കിലും ഉണ്ടാകാം. ബ്ലോഗിന്റെ ടെക്നിക്കല്‍ വശങ്ങള്‍ കൈകാര്യം ചെയ്യുന്ന ധാരാളം ബ്ലോഗുകള്‍ നിലവിലുണ്ട്. എന്നാല്‍ അതിന്റെ പൊതുവായ ചില വശങ്ങള്‍ ഇവിടെ എഴുതുന്നു. **പ്രൊഫൈല്‍** ഏതു ബ്ലോഗര്‍ക്കും ഒരു പ്രൊഫൈല്‍ വേണം. അത് തന്നെപ്പറ്റിയും ബ്ലോഗിനെപ്പറ്റിയും മറ്റുള്ളവരെ അറിയിക്കുവാനുള്ള അവസരമായി കാണണം. ചില വായനക്കാര്‍ പ്രൊഫൈല്‍ നോക്കാറുണ്ട്. പ്രൊഫൈല്‍ എന്ന വൃക്ഷത്തിന്റെ ശാഖകളാണ് ഓരോ പോസ്റ്റുകളും. **എന്തൊക്കെ പ്രൊഫൈലില്‍ ഉള്‍പ്പെടുത്താം?** സ്വന്തം പേരും ഫോട്ടോയും ശരിയായ പേര് തന്നെ ഉള്‍പ്പെടുത്തുക. എന്നാല്‍ ഇത് നമ്മള്‍ എന്തെഴുതുന്നു എന്നതിനെ ആശ്രയിച്ചിരിക്കും. സ്വന്തം നിലനില്‍പ്പിനു അപകടം വരുന്ന കാര്യങ്ങള്‍ എഴുതാത്തിടത്തോളം കാലം സ്വന്തം പേര് തന്നെ ഉള്‍പ്പെടുത്തുക. മുഴുവന്‍ പേര് വേണമെന്നില്ല.നമ്മള്‍, നമ്മള്‍ തന്നെ ആവുന്നതായിരിക്കും നല്ലത് . എന്തിനു മറ്റൊരാള്‍ ആവണം? എന്നാല്‍ തൂലികാ നാമം വേണമെന്നുണ്ടെങ്കില്‍ ആവുകയും ചെയ്യാം. ഫോട്ടോ ഉള്‍പ്പെടുത്തുമ്പോള്‍ അത് സ്വന്തം ചിത്രം തന്നെ ആയിരിക്കണം. അത് പോസ്റ്റുകള്‍ക്ക്‌ കൂടുതല്‍ വ്യക്തത നല്‍കും. **എന്തിനു ബ്ലോഗു തുടങ്ങി?** ഇതൊരു പ്രസക്തമായ കാര്യം തന്നെ. എന്തിനാണ് നമ്മള്‍ ബ്ലോഗു തുടങ്ങുന്നത്? ഇത് സ്വയം ചോദിക്കണം. എന്തിനു നാം പോസ്റ്റുകള്‍ ഇടുന്നു? എഴുത്താണോ നമ്മുടെ ജോലി? അതോ താമാശക്കായി എഴുതുകയാണോ? നമ്മള്‍ ഇത് ശ്രദ്ധിച്ചില്ലെങ്കിലും പല വായനക്കാരും നമ്മെ ശ്രദ്ധിക്കുന്നുണ്ടാവും. വ്യക്തമായ ഒരു വിവരണം ഇക്കാര്യത്തില്‍ നല്‍കാന്‍ കഴിയുമെങ്കില്‍ നമ്മുടെ ബ്ളോഗ് നിലനില്‍ക്കും എന്ന ഒരു സന്ദേശം നമുക്ക് വായനക്കാര്‍ക്ക് നല്‍കുവാന്‍ കഴിയും. എല്ലാവരുമായും ഒരിക്കലും യോജിച്ചു പോകുവാന്‍ കഴിഞ്ഞെന്നു വരില്ല. വിമര്‍ശനങ്ങള്‍ ഉണ്ടായെന്നു കരുതി ബ്ലോഗു നിറുത്തുന്നതില്‍ കാര്യമില്ല. വിമര്‍ശനങ്ങളെ ധൈര്യ പൂര്‍വ്വം നേരിട്ട് മുന്നോട്ടു പോവുക. ആളുകളുടെ ഉപദേശം എപ്പോഴും സ്വീകരിക്കേണ്ടുന്ന കാര്യം ഇല്ല. സ്വന്തമായി ഒരു വ്യക്തിത്വം ഉള്ളത് നല്ലത് തന്നെ. വ്യത്യസ്തമായ ഒരു ശൈലി ഉണ്ടാക്കുവാന്‍ ശ്രമിച്ചാല്‍ അതൊരു വിജയമായിരിക്കും. അതുപോലെ പുതിയ രീതികള്‍ പരീക്ഷിക്കുകയും വേണം. **മറ്റു പ്രധാന കാര്യങ്ങള്‍** നമ്മുടെ താത്പര്യങ്ങള്‍ / പരിചയ സമ്പത്ത് തുടങ്ങിയവ ഉള്‍പ്പെടുത്തിയാല്‍, എഴുതുന്ന പോസ്റ്റുകളെ വായനക്കാര്‍ സീരിയസ്സായി വീക്ഷിക്കുന്നതിനു ഉതകും. കോണ്ടാക്റ്റ് ചെയ്യുവാനുള്ള വഴികള്‍ ഉള്‍പ്പെടുത്തുക. അതിനായി ഇമെയില്‍ ഇന്ന് എല്ലാവരും ഉള്‍പ്പെടുത്തുന്നുണ്ട്. ആരെങ്കിലും കോണ്ടാക്റ്റ് ചെയ്‌താല്‍ ദയവായി മറുപടികള്‍ എഴുതുവാന്‍ മറക്കാതിരിക്കുക.
