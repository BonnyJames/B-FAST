---
title: "അന്താരാഷ്ട്രതലത്തിൽ അറിയപ്പെടുന്ന ചട്ടമ്പികളാണ് മൈനകൾ എന്ന് അധികം ആർക്കും അറിയില്ല"
date: 2020-08-25T05:18:29
draft: false
categories: ["Society"]
tags: ['INFORMATION', 'knowledge', 'myna']
author: "Beaumaris"
---

<a href="http://13.126.68.249/sunil-dev-post-about-myna/286784/ggg-410" rel="attachment wp-att-286785"><img class="alignleft size-full wp-image-286785" src="https://cdn.boolokam.com/articles/2020/08/ggg-381.jpg" alt="" width="845" height="440" /></a><strong>Sunil Dev</strong>

മൈനയെ അറിയാത്തവരുണ്ടാവില്ല. പക്ഷേ, അന്താരാഷ്ട്രതലത്തിൽ അറിയപ്പെടുന്ന ചട്ടമ്പികളാണ് മൈനകൾ എന്ന് അധികം ആർക്കും അറിയില്ലെന്നു തോന്നുന്നു.പുതിയൊരു സ്ഥലത്ത് എത്തിപ്പെട്ട്, പെരുകി, അവിടത്തെ ജീവികൾക്കും ആവാസവ്യവസ്ഥകൾക്കും ഭീഷണിയാകുന്ന ജീവികളെയാണ് ഇൻവേസീവ് സ്പീഷിസുകൾ എന്നു വിളിക്കുന്നത്. ആഫ്രിക്കൻ പായലും ആഫ്രിക്കൻ ഒച്ചുമൊക്കെ ഇത്തരത്തിലുള്ള അധിനിവേശകരാണ്. തദ്ദേശീയ ആവാസവ്യവസ്ഥകളിൽ ഇവയെ ആഹാരമാക്കുന്ന ജീവികളുണ്ടായിരിക്കില്ല. അങ്ങനെ വരുമ്പോൾ ഇവ ക്രമാതീതമായി പെരുകുകയും ആവാസവ്യവസ്ഥയിൽ താളപ്പിഴകളുണ്ടാവുകയും ചെയ്യുന്നു. മനുഷ്യരാണ് മിക്കവാറും ഇങ്ങനെ ജീവികളെ അവയുടെ തനത് പരിസ്ഥിതിക്ക് വെളിയിലെത്തിക്കുന്നത്. (മനുഷ്യർ ഒന്നാന്തരം അധിനിവേശകരാണ്. പക്ഷേ, സ്വയം അവർ അങ്ങനെ കണക്കാക്കാറില്ല.)
പോട്ടെ, മൈനയിലേക്കു വരാം. ഏറ്റവും മോശപ്പെട്ട 100 വൈദേശിക അധിനിവേശക സ്പീഷിസുകളുടെ പട്ടിക IUCN തയ്യാറാക്കിയിട്ടുണ്ട്. അതിൽ ഉൾപ്പെട്ട മൂന്നു പക്ഷികളേയുള്ളൂ. അതിലൊന്നാണ് മൈന. ചെറിയ പുള്ളിയല്ല എന്നു മനസ്സിലായില്ലേ?
ദക്ഷിണാഫ്രിക്ക, വടക്കേ അമേരിക്ക, മദ്ധ്യ പൂർവ്വ ദേശങ്ങൾ, ഓസ്ട്രേലിയ, ന്യൂ സീലാൻഡ് എന്നിവിടങ്ങളിലും പല പസിഫിക് ദ്വീപുകളിലും മൈനകൾ മഹാശല്യക്കാരാണ്.

സമുദ്രനിരപ്പു മുതൽ പർവ്വതപ്രദേശങ്ങളിൽ വരെ മൈനകളെ കാണാം. നഗരങ്ങളിലും പ്രാന്തപ്രദേശങ്ങളിലും മനുഷ്യരുമൊത്ത് വസിക്കാൻ അവയ്ക്ക് ഒരു പ്രയാസവുമില്ല. എന്നല്ല, കൂടുകൂട്ടി ഓവുചാലുകളടച്ചും കളവിത്തുകൾ വിതരണം ചെയ്തും വിളനശിപ്പിച്ചും മനുഷ്യരെ പ്രയാസപ്പെടുത്തുകയും ചെയ്യും. തദ്ദേശീയരായ പക്ഷികളെ വിരട്ടി കൂടുകൾ കയ്യേറാനും ഇവ മിടുക്കരാണ്. പതിനെട്ടാം നൂറ്റാണ്ടിൽ, കീടനിയന്ത്രണത്തിനായി ഫ്രഞ്ചുകാർ മൈനകളെ പോണ്ടിച്ചേരിയിൽ നിന്ന് മൌറീഷ്യസിൽ എത്തിച്ചതായി കരുതപ്പെടുന്നു. തദ്ദേശീയ സ്പീഷിസായതുകൊണ്ട് നമ്മുടെ നാട്ടിൽ ഇവ ശല്യക്കാരായിരുന്നില്ല, ഇപ്പോഴും അല്ല. പക്ഷേ, പുറത്തെത്തിച്ചത് വലിയ അബദ്ധമായി എന്ന് മനസ്സിലാക്കിയപ്പോഴേയ്ക്കും വൈകിപ്പോയിരുന്നു.


![അന്താരാഷ്ട്രതലത്തിൽ അറിയപ്പെടുന്ന ചട്ടമ്പികളാണ് മൈനകൾ എന്ന് അധികം ആർക്കും അറിയില്ല](https://cdn.boolokam.com/articles/2020/08/ggg-381.jpg)[](http://13.126.68.249/sunil-dev-post-about-myna/286784/ggg-410)**Sunil Dev** മൈനയെ അറിയാത്തവരുണ്ടാവില്ല. പക്ഷേ, അന്താരാഷ്ട്രതലത്തിൽ അറിയപ്പെടുന്ന ചട്ടമ്പികളാണ് മൈനകൾ എന്ന് അധികം ആർക്കും അറിയില്ലെന്നു തോന്നുന്നു.പുതിയൊരു സ്ഥലത്ത് എത്തിപ്പെട്ട്, പെരുകി, അവിടത്തെ ജീവികൾക്കും ആവാസവ്യവസ്ഥകൾക്കും ഭീഷണിയാകുന്ന ജീവികളെയാണ് ഇൻവേസീവ് സ്പീഷിസുകൾ എന്നു വിളിക്കുന്നത്. ആഫ്രിക്കൻ പായലും ആഫ്രിക്കൻ ഒച്ചുമൊക്കെ ഇത്തരത്തിലുള്ള അധിനിവേശകരാണ്. തദ്ദേശീയ ആവാസവ്യവസ്ഥകളിൽ ഇവയെ ആഹാരമാക്കുന്ന ജീവികളുണ്ടായിരിക്കില്ല. അങ്ങനെ വരുമ്പോൾ ഇവ ക്രമാതീതമായി പെരുകുകയും ആവാസവ്യവസ്ഥയിൽ താളപ്പിഴകളുണ്ടാവുകയും ചെയ്യുന്നു. മനുഷ്യരാണ് മിക്കവാറും ഇങ്ങനെ ജീവികളെ അവയുടെ തനത് പരിസ്ഥിതിക്ക് വെളിയിലെത്തിക്കുന്നത്. (മനുഷ്യർ ഒന്നാന്തരം അധിനിവേശകരാണ്. പക്ഷേ, സ്വയം അവർ അങ്ങനെ കണക്കാക്കാറില്ല.) പോട്ടെ, മൈനയിലേക്കു വരാം. ഏറ്റവും മോശപ്പെട്ട 100 വൈദേശിക അധിനിവേശക സ്പീഷിസുകളുടെ പട്ടിക IUCN തയ്യാറാക്കിയിട്ടുണ്ട്. അതിൽ ഉൾപ്പെട്ട മൂന്നു പക്ഷികളേയുള്ളൂ. അതിലൊന്നാണ് മൈന. ചെറിയ പുള്ളിയല്ല എന്നു മനസ്സിലായില്ലേ? ദക്ഷിണാഫ്രിക്ക, വടക്കേ അമേരിക്ക, മദ്ധ്യ പൂർവ്വ ദേശങ്ങൾ, ഓസ്ട്രേലിയ, ന്യൂ സീലാൻഡ് എന്നിവിടങ്ങളിലും പല പസിഫിക് ദ്വീപുകളിലും മൈനകൾ മഹാശല്യക്കാരാണ്. സമുദ്രനിരപ്പു മുതൽ പർവ്വതപ്രദേശങ്ങളിൽ വരെ മൈനകളെ കാണാം. നഗരങ്ങളിലും പ്രാന്തപ്രദേശങ്ങളിലും മനുഷ്യരുമൊത്ത് വസിക്കാൻ അവയ്ക്ക് ഒരു പ്രയാസവുമില്ല. എന്നല്ല, കൂടുകൂട്ടി ഓവുചാലുകളടച്ചും കളവിത്തുകൾ വിതരണം ചെയ്തും വിളനശിപ്പിച്ചും മനുഷ്യരെ പ്രയാസപ്പെടുത്തുകയും ചെയ്യും. തദ്ദേശീയരായ പക്ഷികളെ വിരട്ടി കൂടുകൾ കയ്യേറാനും ഇവ മിടുക്കരാണ്. പതിനെട്ടാം നൂറ്റാണ്ടിൽ, കീടനിയന്ത്രണത്തിനായി ഫ്രഞ്ചുകാർ മൈനകളെ പോണ്ടിച്ചേരിയിൽ നിന്ന് മൌറീഷ്യസിൽ എത്തിച്ചതായി കരുതപ്പെടുന്നു. തദ്ദേശീയ സ്പീഷിസായതുകൊണ്ട് നമ്മുടെ നാട്ടിൽ ഇവ ശല്യക്കാരായിരുന്നില്ല, ഇപ്പോഴും അല്ല. പക്ഷേ, പുറത്തെത്തിച്ചത് വലിയ അബദ്ധമായി എന്ന് മനസ്സിലാക്കിയപ്പോഴേയ്ക്കും വൈകിപ്പോയിരുന്നു.
