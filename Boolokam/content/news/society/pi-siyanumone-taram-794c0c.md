---
title: "പി.സിയാണുമോനേ താരം...!!!"
date: 2016-05-19T21:17:05
draft: false
categories: ["Society"]
tags: ['Airplanes', 'സുനിൽ വി പണിക്കർ']
author: "sunil"
---

<img class="alignleft size-large wp-image-217183" src="https://cdn.boolokam.com/articles/2016/05/PC-SUNILVPANICKER1-953x1024.jpg" alt="PC-SUNILVPANICKER1" width="620" height="666" />
&amp;nbsp;
<h2><strong><span style="color: #ff0000;">2016 മെയ് 19</span></strong></h2>
അത് ഒരാളെ സംബന്ധിച്ചിടത്തോളം മധുരമുള്ള പ്രതികാരത്തിന്റെ വിജയദിനമാണ്. പ്ലാത്തോട്ടത്തില്‍ ചാക്കോ മകന്‍ ജോര്‍ജ് രാഷ്ട്രീയത്തില്‍ അതിശക്തനായി തിരികെ വന്ന ദിവസം! പ്രതിബന്ധങ്ങളെല്ലാം ഒറ്റയ്ക്ക് നേരിട്ടുകൊണ്ട് നിയമസഭാ തിരഞ്ഞെടുപ്പില്‍ മൂന്നു മുന്നണികളോടും മത്സരിക്കാനിറങ്ങിയ പി.സിയെ, തോല്‍ക്കാന്‍ വിധിക്കപ്പെട്ടവനെന്ന മുന്‍വിധിയോടെ അവര്‍ നിസ്സാരനായി കണ്ടു. പക്ഷെ സകലരേയും ഞെട്ടിച്ചുകൊണ്ട് ഈ ജനപക്ഷ സ്ഥാനാര്‍ത്ഥി യാതൊരു ഫോര്‍മുലകളുമില്ലാതെ പൂഞ്ഞാറില്‍ 27,821 വോട്ടുകളുടെ ഭൂരിപക്ഷത്തില്‍ അമ്പരിപ്പിക്കുന്ന വിജയം നേടി എല്ലാ പരിഹാസങ്ങള്‍ക്കും ഉശിരോടെ മറുപടി കൊടുത്തു. തൊപ്പിയെന്ന ചിഹ്നം അറം പറ്റിയില്ല. തോറ്റ് തൊപ്പിയിട്ടവനെന്ന കളങ്കം പിസിയ്ക്ക് വരുത്തിവയ്ക്കാന്‍ പൂഞ്ഞാര്‍ സമ്മതിച്ചില്ല. <strong>ചുരുക്കിപ്പറഞ്ഞാല്‍ ഈ ജനവിധിയിലെ യഥാര്‍ത്ഥ വിജയിയാണ് പി.സി. എല്‍ഡിഎഫിന്റെ വിജയം യുഡിഎഫിനെതിരെയുള്ള ജനരോഷത്തിന്റെ സ്വാഭാവികമായ പ്രതിഫലനം മാത്രമാണ്. അത് അടുത്ത തിരഞ്ഞെടുപ്പില്‍ എല്‍ഡിഫും നേരിടേണ്ടിവരുന്ന റീസൈക്കിളിംഗ് മാത്രമാണ്. പിസിയെക്കൂടാതെ യഥാര്‍ത്ഥ വിജയികളായി പ്രഖ്യാപിക്കേണ്ടിവരുന്നത് ബിജെപിയെയാണ്.</strong> അടുത്ത തിരഞ്ഞെടുപ്പില്‍ എല്‍ഡിഎഫിനും, യുഡിഎഫിനും (സകലവനും കയ്യിട്ടുവാരി ഭരിച്ചുമുടിച്ച് നാറി നാണംകെട്ട് ആവിയായിപ്പോയ യുഡി‌എഫിന്റെ അവശിഷ്ടങ്ങള്‍ വല്ലതും കേരളത്തില്‍ ഇനി ബാക്കിയുണ്ടാവുകയാണെങ്കില്‍) നേരിടേണ്ടിവരുന്ന അതിശക്തരായ പ്രതിയോഗി എന്‍ഡിഎ ആയിരിക്കും.

സ്വന്തം നാവുകൊണ്ട് ശത്രുക്കളെ മാത്രം നേടിയ രണ്ടേ രണ്ടുപേരേ കേരള രാഷ്ട്രീയത്തില്‍ ഇന്ന് നിലവിലുള്ളൂ. പാര്‍ട്ടികള്‍ വിഭിന്നമെങ്കിലും, ആദര്‍ശങ്ങള്‍ രണ്ടുതട്ടിലാണെങ്കിലും പോരാട്ടങ്ങള്‍ ഏതാണ്ട് സമാനമായ വി.എസിനും, പി.സിയ്ക്കുമിടയിലുള്ള മറ്റൊരു യാദൃച്ഛികതയെന്തെന്നാല്‍ തങ്ങള്‍ നേരിട്ട സകലമാന ആക്രമണങ്ങളും സംഭാവന ചെയ്തത് സ്വന്തം പാര്‍ട്ടി തന്നെയായിരുന്നു എന്നതാണ്. 'സ്വന്തം നാവുകൊണ്ട് സ്വയം നശിച്ചവനെന്ന്' കൂറുള്ളവര്‍പോലും അടക്കം പറയുമ്പോള്‍ 'കുലുക്കമില്ലാതെ' കുംഭ കുലുക്കി ചിരിക്കാനാണ് എന്നും പി.സിയ്ക്കിഷ്ടം. പി.സിയെന്ന ടിപ്പര്‍ ഏതുസൈഡിലൂടെ പോയാലും ഇടി ഉറപ്പാണെന്നും, ഇടിച്ചാല്‍ ഇടിവെട്ടിയവന്റെ തലയില്‍ പാമ്പുകൊത്തിയപോലാകുമെന്നും തിരിച്ചറിവുള്ള സഹയാത്രികര്‍ ടിപ്പറിനെ ജെസിബി വച്ച് പൊക്കി മാറ്റി ഒരു സുപ്രഭാതത്തില്‍. അത് നേരത്തെ ചെയ്തിരുന്നെങ്കില്‍ കുറച്ചൂടെ സ്വസ്ഥമായിട്ട് ഭരിച്ചുമുടിക്കാമായിരുന്നു എന്ന ഭീകര സത്യം അപ്പോഴാണ് അവര്‍ തിരിച്ചറിഞ്ഞതും. ഒരു മൂലയ്ക്കിരുന്ന് ചുമ്മാ വളുവളാന്ന് വല്ലോം വിളിച്ചുപറഞ്ഞ് സമാധിയടഞ്ഞോളും എന്ന് കരുതിയവരെ അമ്പരിപ്പിച്ചുകൊണ്ട് വി.എസിനുപോലും ചാന്‍സ് കൊടുക്കാതെ കൃത്യസമയത്ത് പാര്‍ട്ടിയേയും സംഘാംഗങ്ങളേയും പ്രതിസന്ധിയിലാഴ്ത്തിയ ദിവസം മുതല്‍ പിസിയായിരുന്നു കേരളത്തിന്റെ താരം. ചീഫ് വിപ്പ് പദവിയില്‍ നിന്നും, യു.ഡി.എഫ് ഏകോപന സമിതിയില്‍ നിന്നും പുറത്താക്കിയെങ്കിലും പലരും അച്ചായനെ ഭയപ്പെട്ടിരുന്നു. ഏതുനിമിഷവും പൊട്ടാവുന്ന ബോംബുമായി എപ്പൊ വേണേലും ആക്രമിക്കാനുള്ള ശേഷിയും സിദ്ധിയുമുള്ള ആളാണ് പി.സിയെന്ന ഭയമുള്ളതുകൊണ്ടാവണം സകല രഹസ്യങ്ങളുടേയും കലവറ സൂക്ഷിപ്പുകാരനായ പിസി പാര്‍ട്ടിക്കെതിരെ നടത്തിയ പല പ്രത്യാക്രമണങ്ങളുടേയും തുടക്കത്തില്‍ പുള്ളിക്കാരന് കാര്യമായ പണി കിട്ടാതിരുന്നത്. കൂറുമാറ്റ നിരോധന നിയമത്തിന്റെ പരിധിയില്‍ ഉള്‍പ്പെടാതിരിക്കാന്‍ കേരളാകോണ്‍ഗ്രസില്‍ നിന്ന് പുറത്താക്കണമെന്ന ആവശ്യത്തില്‍ ഉറച്ചുനിന്നിട്ടും ബുദ്ധിമാനായ മാണി സാറ് അന്ന് അനുരഞ്ജനത്തിന് വഴങ്ങിയില്ല. ചാണ്ടി സാറിന്റെ ഫോര്‍മുലകളും ഏശിയില്ല. അന്നുതുടങ്ങിയതാണ് ജോര്‍ജച്ചായന്റെ ഒറ്റയാള്‍ പോരാട്ടം.
&amp;nbsp;
<img class="alignleft" src="http://s5.postimg.org/724l9hg5j/pc_george1.jpg" width="784" height="410" />
&amp;nbsp;
പി.സി.ജോര്‍ജ് ആദര്‍ശത്തിന്റെ പരകോടിയില്‍ നില്‍ക്കുന്ന സമയം. യു.ഡി.എഫ് സര്‍ക്കാരിന്റെ കാര്യമാകട്ടെ, ലോകത്തിനു കീഴിലുള്ള എന്ത് മാങ്ങാത്തൊലിയുമാകട്ടെ എന്തിനും ഏതിനും ചാനലുകാര്‍ക്ക് പി.സി.ജോര്‍ജ് നിര്‍ബന്ധം. പി.സി.യില്ലെങ്കില്‍ ചാനല്‍ ചര്‍ച്ചകള്‍ ഉപ്പില്ലാത്ത കഞ്ഞി പോലെയായിരുന്ന സുവര്‍ണ്ണകാലത്താണ് വെള്ളിടി പോലെ നെല്ലിയാമ്പതി വിവാദം പൊട്ടി മുളച്ചത്. അതുവരെ ഒരു പായയില്‍ ഉണ്ടും ഉറങ്ങിയും കഴിഞ്ഞിരുന്ന ജോര്‍ജേട്ടനുമായി ഗണേഷ് കുമാര്‍ തെറ്റി. അന്ന് മുതല്‍ ചാനല്‍ ചര്‍ച്ചകളില്‍ പി.സി.ജോര്‍ജ് വില്ലനായി അവതരിപ്പിക്കപ്പെട്ടു. സരിതയ്ക്ക് മുന്‍പേ ഹരിത എമ്മെല്ലേ സംഘം രൂപീകരിക്കപ്പെട്ടു, അവരുടെ നേതൃത്വത്തില്‍ നെല്ലിയാമ്പതി ആളിക്കത്തി. ഹരിത ബ്‌ളോഗ് വന്നു, ഫേസ് ബുക്ക് പേജ് വന്നു... കയ്യേറ്റക്കാര്‍ക്ക് വേണ്ടി നില കൊള്ളുന്നവനാണ് പി.സി.ജോര്‍ജ് എന്ന് തെളിയിക്കാന്‍ മാധ്യമങ്ങള്‍ മത്സരിച്ചു. നിന്നുകൊടുക്കാന്‍ പി.സിയും. ഒടുവില്‍ ഗണേഷ്‌കുമാര്‍ നല്ലവനും പി.സി.ജോര്‍ജ് കൊള്ളരുതാത്തവനുമായി. അന്ന് തുടങ്ങിയതാണ് നാവ് ആയുധമാക്കിയുള്ള പി.സി.യുടെ ജൈത്രയാത്ര. എല്ലാവര്‍ക്കും കളിക്കാനുള്ള ഒരു കളിക്കളമായിരുന്നു സോളാര്‍. 2007 മുതലുള്ള ഈ തട്ടിപ്പ് സംഘത്തിന്റെ വേരുകള്‍ ഒരു മുന്നണിയിലും പടരാതെ പോയിട്ടില്ല. അത് വളരെ കൃത്യമായി തിരിച്ചറിഞ്ഞയാളാണ് പി.സി.

<strong>നേരും നുണയും :</strong>
യു.ഡി.എഫ്. മുന്നണി ഒരു കള്ള കറക്കുകമ്പനിയാണെന്നും ലഭിക്കുന്ന പണം മന്ത്രിമാര്‍ വീതംവയ്ക്കുകയാണെന്നും, മുഖ്യമന്ത്രി അറിഞ്ഞാണ് എല്ലാ കാര്യങ്ങളും നടക്കുന്നതെന്നും വെടിപൊട്ടിച്ച് എല്ലാവരുടേയും കണ്ണിലെ കരടായ പിസിയ്ക്ക് കഴിഞ്ഞ കുറെ നാളുകള്‍ ജീവിതത്തിലെ കറുത്ത അദ്ധ്യായങ്ങളായിരുന്നു. ഇതിയാന്റെ രാഷ്ട്രീയ ജീവിതം അവസാനിച്ചു എന്നു കരുതിയവരാണ് ഭൂരിഭാഗവും. വിജിലന്‍സ് കേസില്‍നിന്ന് മന്ത്രി കെ.എം.മാണിയെ രക്ഷപ്പെടുത്താമെന്ന് മുഖ്യമന്ത്രിയും ആഭ്യന്തരമന്ത്രിയും കേരളാകോണ്‍ഗ്രസ് (എം) എം.എല്‍.എ.മാര്‍ക്ക് ഉറപ്പു നല്‍കിയിരുന്നെന്ന് ജോര്‍ജച്ചായന്‍ തുറന്നടിച്ചും, ബാര്‍ കോഴക്കേസില്‍ എന്ത് വിജിലന്‍സ് അന്വേഷണമുണ്ടായാലും മന്ത്രി കെ.എം.മാണിയെ രക്ഷിച്ചോളാമെന്ന് മുഖ്യമന്ത്രി ഉമ്മന്‍ചാണ്ടി ഉറപ്പുപറഞ്ഞതിന് താന്‍ (രക്ത)സാക്ഷിയാണെന്ന് വെളിപ്പെടുത്തിയുമൊക്കെ പി.സി.ജോര്‍ജ് ദുര്‍ബലമായ പ്രതിരോധങ്ങള്‍ നടത്തിയിരുന്നെങ്കിലും ഒന്നും ഫലവത്തായില്ല. പി.സിയുടെ ഏറ്റവും മോശപ്പെട്ട കാലം അവിടെ ആരംഭിക്കുകയായിരുന്നു. <strong>അരുവിക്കരയിലെ പരാജയവും എല്‍ഡിഎഫിനോട് ചേരാനുള്ള ശ്രമവുമൊക്കെ പാഴായി രാഷ്ട്രീയഭാവി തന്നെ അരക്ഷിതാവസ്ഥയിലായ കാലം. പക്ഷെ ഒന്നുണ്ട്, എല്ലാവര്‍ക്കും എല്ലാക്കാലവും മോശമാവില്ല.</strong>
&amp;nbsp;
<img class="alignleft" src="http://s5.postimg.org/mc91uf11j/29tvgmn03_Georg_30_2357551e.jpg" width="318" height="347" />
&amp;nbsp;
<strong>വാലും തുമ്പും :</strong>
എന്താണ് കേരള രാഷ്ട്രീയത്തില്‍ പി.സി.ജോര്‍ജിന്റെ സ്ഥാനം..? എന്താണ് പി.സി.ജോര്‍ജ് സ്വന്തം പാര്‍ട്ടിയോട് ചെയ്ത തെറ്റ്...? എന്താണ് സര്‍ക്കാരിന്റെ മുന്‍നിര നായകരില്‍ പ്രബലനായിരുന്ന പി.സി.ജോര്‍ജിന്റെ വാക്കുകളുടെ, വെളിപ്പെടുത്തലുകളുടെ പ്രസക്തി..? ഒറ്റവാക്കിലൊന്നും കൃത്യമായ ഉത്തരം പറയാനാവില്ല. <strong>പിസിയെ ഒരു പുണ്യാളനായി കേരളമൊരിക്കലും അടയാളപ്പെടുത്തുന്നില്ലെങ്കിലും യുഡിഎഫിലെ കിരാതന്മാരെക്കാളും എത്രയോ ഭേദമായിരുന്നു പിസിയെന്ന് ആര്‍ക്കും സംശയമുണ്ടാകില്ല. വര്‍ഷാവര്‍ഷങ്ങളായി യാതൊരുളുപ്പുമില്ലാതെ കട്ടുമുടിച്ചിട്ടും, വാര്‍ദ്ധക്യസഹജമായ പ്രശ്‌നങ്ങളില്ലെങ്കില്‍ മരണംവരെയും പാര്‍ട്ടിയില്‍ സജീവമായി നിന്ന് നാടുകൊള്ളയടിക്കാന്‍ സജ്ജരായവരെ വരുംവരായ്കകള്‍ ചിന്തിക്കാതെ ജനത്തിനു മുന്നില്‍ വലിച്ചുകീറിയത് എന്ത് സ്വാര്‍ത്ഥലാഭത്തിന്റെ പേരിലായാലും ശരി ജോര്‍ജിന് കേരളത്തില്‍ ആരാധകരെ സൃഷ്ടിച്ചിരുന്നു എന്നതാണ് സത്യം. </strong>കോണ്‍ഗ്രസിന്റെ ചരിത്രത്തിലെന്നും ഒരൊറ്റുകാരന്റെ മുഖമാണ് പി.സിയ്ക്ക്. അതില്‍ പി.സിയ്ക്കും പരിഭവങ്ങളില്ല. കേരളാകോണ്‍ഗ്രസ് എമ്മില്‍ ചേര്‍ന്നത് വലിയ അബദ്ധമായിപ്പോയെന്ന് പിന്നീട് മനസ്സിലാക്കിയ ജോര്‍ജച്ചായന്‍ പുതിയ പാര്‍ട്ടി രൂപീകരിച്ച് കരുത്തനായി തിരിച്ചുവരാനുള്ള സാധ്യത ഇതോടെ ഉറപ്പായിക്കഴിഞ്ഞു. തന്നെ മനസ്സിലാക്കുന്ന ജനങ്ങള്‍ തനിക്കൊപ്പമുണ്ടെന്ന് നെഞ്ചില്‍ കൈവച്ച് ഇത്രനാളും പറഞ്ഞതിന്റെ തെളിവാണ് സ്വതന്ത്രനായി നേടിയ ഈ ഉജ്ജ്വല വിജയം. എന്തൊക്കെ പറഞ്ഞാലും പി.സി. ചങ്കൂറ്റമുള്ളവനാണ്. പറയേണ്ടത് പറയേണ്ടവരോട് പറയേണ്ട സമയത്ത് പറയാനും പറഞ്ഞത് പ്രാവര്‍ത്തികമാക്കാനും തന്റേടമുള്ളവന്‍. ഒരു റിബലിന്റെ ശൌര്യത്തോടെ ഒറ്റയാള്‍ പോരാട്ടങ്ങള്‍ നടത്താന്‍ കെല്‍പ്പുള്ളവന്‍. പി.സി.ജോര്‍ജ് ജയിച്ചാലും മുന്നണിക്ക് വേണ്ടെന്നും, സ്വതന്ത്രനായി മത്സരിച്ചയാള്‍ ഇനിയും സ്വതന്ത്രനായിത്തന്നെ നില്‍ക്കട്ടെയെന്നും, എല്‍ഡിഎഫിനെതിരെ നിന്ന് മത്സരിച്ചയാളെ ഉള്‍ക്കൊള്ളാനാവില്ലെന്നും വൈക്കം വിശ്വം പറയുകയുണ്ടായി. അങ്ങനെ വന്നാല്‍ കൂടുതല്‍ സ്വതന്ത്രത ലഭിക്കുക പി.സി.ജോര്‍ജിനുതന്നെയാകും. ആരേയും ഭയക്കാതെ എല്‍ഡിഎഫിനേയും, യുഡിഎഫിനേയും കുറെക്കൂടി ഊര്‍ജ്ജ്വസ്വലനായി വിമര്‍ശിക്കാനും ആരുടെ അഴിമതിയും വെളിച്ചത്തുകൊണ്ടുവരാനും ഈ സ്വതന്ത്രത പി.സിയ്ക്ക് തുണയാകും. ഒപ്പം തന്റെ ജനപക്ഷ പാര്‍ട്ടിയെ അടുത്ത തിരഞ്ഞെടുപ്പില്‍ സജ്ജമാക്കാനുമാകും.ഇനിയുള്ള അന്തര്‍നാടകങ്ങള്‍ വരുംദിവസങ്ങളില്‍ കണ്ടറിയാം.


![പി.സിയാണുമോനേ താരം...!!!](https://cdn.boolokam.com/articles/2016/05/PC-SUNILVPANICKER1-953x1024.jpg)&nbsp; 

## **2016 മെയ് 19**

അത് ഒരാളെ സംബന്ധിച്ചിടത്തോളം മധുരമുള്ള പ്രതികാരത്തിന്റെ വിജയദിനമാണ്. പ്ലാത്തോട്ടത്തില്‍ ചാക്കോ മകന്‍ ജോര്‍ജ് രാഷ്ട്രീയത്തില്‍ അതിശക്തനായി തിരികെ വന്ന ദിവസം! പ്രതിബന്ധങ്ങളെല്ലാം ഒറ്റയ്ക്ക് നേരിട്ടുകൊണ്ട് നിയമസഭാ തിരഞ്ഞെടുപ്പില്‍ മൂന്നു മുന്നണികളോടും മത്സരിക്കാനിറങ്ങിയ പി.സിയെ, തോല്‍ക്കാന്‍ വിധിക്കപ്പെട്ടവനെന്ന മുന്‍വിധിയോടെ അവര്‍ നിസ്സാരനായി കണ്ടു. പക്ഷെ സകലരേയും ഞെട്ടിച്ചുകൊണ്ട് ഈ ജനപക്ഷ സ്ഥാനാര്‍ത്ഥി യാതൊരു ഫോര്‍മുലകളുമില്ലാതെ പൂഞ്ഞാറില്‍ 27,821 വോട്ടുകളുടെ ഭൂരിപക്ഷത്തില്‍ അമ്പരിപ്പിക്കുന്ന വിജയം നേടി എല്ലാ പരിഹാസങ്ങള്‍ക്കും ഉശിരോടെ മറുപടി കൊടുത്തു. തൊപ്പിയെന്ന ചിഹ്നം അറം പറ്റിയില്ല. തോറ്റ് തൊപ്പിയിട്ടവനെന്ന കളങ്കം പിസിയ്ക്ക് വരുത്തിവയ്ക്കാന്‍ പൂഞ്ഞാര്‍ സമ്മതിച്ചില്ല. **ചുരുക്കിപ്പറഞ്ഞാല്‍ ഈ ജനവിധിയിലെ യഥാര്‍ത്ഥ വിജയിയാണ് പി.സി. എല്‍ഡിഎഫിന്റെ വിജയം യുഡിഎഫിനെതിരെയുള്ള ജനരോഷത്തിന്റെ സ്വാഭാവികമായ പ്രതിഫലനം മാത്രമാണ്. അത് അടുത്ത തിരഞ്ഞെടുപ്പില്‍ എല്‍ഡിഫും നേരിടേണ്ടിവരുന്ന റീസൈക്കിളിംഗ് മാത്രമാണ്. പിസിയെക്കൂടാതെ യഥാര്‍ത്ഥ വിജയികളായി പ്രഖ്യാപിക്കേണ്ടിവരുന്നത് ബിജെപിയെയാണ്.** അടുത്ത തിരഞ്ഞെടുപ്പില്‍ എല്‍ഡിഎഫിനും, യുഡിഎഫിനും (സകലവനും കയ്യിട്ടുവാരി ഭരിച്ചുമുടിച്ച് നാറി നാണംകെട്ട് ആവിയായിപ്പോയ യുഡി‌എഫിന്റെ അവശിഷ്ടങ്ങള്‍ വല്ലതും കേരളത്തില്‍ ഇനി ബാക്കിയുണ്ടാവുകയാണെങ്കില്‍) നേരിടേണ്ടിവരുന്ന അതിശക്തരായ പ്രതിയോഗി എന്‍ഡിഎ ആയിരിക്കും. സ്വന്തം നാവുകൊണ്ട് ശത്രുക്കളെ മാത്രം നേടിയ രണ്ടേ രണ്ടുപേരേ കേരള രാഷ്ട്രീയത്തില്‍ ഇന്ന് നിലവിലുള്ളൂ. പാര്‍ട്ടികള്‍ വിഭിന്നമെങ്കിലും, ആദര്‍ശങ്ങള്‍ രണ്ടുതട്ടിലാണെങ്കിലും പോരാട്ടങ്ങള്‍ ഏതാണ്ട് സമാനമായ വി.എസിനും, പി.സിയ്ക്കുമിടയിലുള്ള മറ്റൊരു യാദൃച്ഛികതയെന്തെന്നാല്‍ തങ്ങള്‍ നേരിട്ട സകലമാന ആക്രമണങ്ങളും സംഭാവന ചെയ്തത് സ്വന്തം പാര്‍ട്ടി തന്നെയായിരുന്നു എന്നതാണ്. 'സ്വന്തം നാവുകൊണ്ട് സ്വയം നശിച്ചവനെന്ന്' കൂറുള്ളവര്‍പോലും അടക്കം പറയുമ്പോള്‍ 'കുലുക്കമില്ലാതെ' കുംഭ കുലുക്കി ചിരിക്കാനാണ് എന്നും പി.സിയ്ക്കിഷ്ടം. പി.സിയെന്ന ടിപ്പര്‍ ഏതുസൈഡിലൂടെ പോയാലും ഇടി ഉറപ്പാണെന്നും, ഇടിച്ചാല്‍ ഇടിവെട്ടിയവന്റെ തലയില്‍ പാമ്പുകൊത്തിയപോലാകുമെന്നും തിരിച്ചറിവുള്ള സഹയാത്രികര്‍ ടിപ്പറിനെ ജെസിബി വച്ച് പൊക്കി മാറ്റി ഒരു സുപ്രഭാതത്തില്‍. അത് നേരത്തെ ചെയ്തിരുന്നെങ്കില്‍ കുറച്ചൂടെ സ്വസ്ഥമായിട്ട് ഭരിച്ചുമുടിക്കാമായിരുന്നു എന്ന ഭീകര സത്യം അപ്പോഴാണ് അവര്‍ തിരിച്ചറിഞ്ഞതും. ഒരു മൂലയ്ക്കിരുന്ന് ചുമ്മാ വളുവളാന്ന് വല്ലോം വിളിച്ചുപറഞ്ഞ് സമാധിയടഞ്ഞോളും എന്ന് കരുതിയവരെ അമ്പരിപ്പിച്ചുകൊണ്ട് വി.എസിനുപോലും ചാന്‍സ് കൊടുക്കാതെ കൃത്യസമയത്ത് പാര്‍ട്ടിയേയും സംഘാംഗങ്ങളേയും പ്രതിസന്ധിയിലാഴ്ത്തിയ ദിവസം മുതല്‍ പിസിയായിരുന്നു കേരളത്തിന്റെ താരം. ചീഫ് വിപ്പ് പദവിയില്‍ നിന്നും, യു.ഡി.എഫ് ഏകോപന സമിതിയില്‍ നിന്നും പുറത്താക്കിയെങ്കിലും പലരും അച്ചായനെ ഭയപ്പെട്ടിരുന്നു. ഏതുനിമിഷവും പൊട്ടാവുന്ന ബോംബുമായി എപ്പൊ വേണേലും ആക്രമിക്കാനുള്ള ശേഷിയും സിദ്ധിയുമുള്ള ആളാണ് പി.സിയെന്ന ഭയമുള്ളതുകൊണ്ടാവണം സകല രഹസ്യങ്ങളുടേയും കലവറ സൂക്ഷിപ്പുകാരനായ പിസി പാര്‍ട്ടിക്കെതിരെ നടത്തിയ പല പ്രത്യാക്രമണങ്ങളുടേയും തുടക്കത്തില്‍ പുള്ളിക്കാരന് കാര്യമായ പണി കിട്ടാതിരുന്നത്. കൂറുമാറ്റ നിരോധന നിയമത്തിന്റെ പരിധിയില്‍ ഉള്‍പ്പെടാതിരിക്കാന്‍ കേരളാകോണ്‍ഗ്രസില്‍ നിന്ന് പുറത്താക്കണമെന്ന ആവശ്യത്തില്‍ ഉറച്ചുനിന്നിട്ടും ബുദ്ധിമാനായ മാണി സാറ് അന്ന് അനുരഞ്ജനത്തിന് വഴങ്ങിയില്ല. ചാണ്ടി സാറിന്റെ ഫോര്‍മുലകളും ഏശിയില്ല. അന്നുതുടങ്ങിയതാണ് ജോര്‍ജച്ചായന്റെ ഒറ്റയാള്‍ പോരാട്ടം. &nbsp; ![](http://s5.postimg.org/724l9hg5j/pc_george1.jpg) &nbsp; പി.സി.ജോര്‍ജ് ആദര്‍ശത്തിന്റെ പരകോടിയില്‍ നില്‍ക്കുന്ന സമയം. യു.ഡി.എഫ് സര്‍ക്കാരിന്റെ കാര്യമാകട്ടെ, ലോകത്തിനു കീഴിലുള്ള എന്ത് മാങ്ങാത്തൊലിയുമാകട്ടെ എന്തിനും ഏതിനും ചാനലുകാര്‍ക്ക് പി.സി.ജോര്‍ജ് നിര്‍ബന്ധം. പി.സി.യില്ലെങ്കില്‍ ചാനല്‍ ചര്‍ച്ചകള്‍ ഉപ്പില്ലാത്ത കഞ്ഞി പോലെയായിരുന്ന സുവര്‍ണ്ണകാലത്താണ് വെള്ളിടി പോലെ നെല്ലിയാമ്പതി വിവാദം പൊട്ടി മുളച്ചത്. അതുവരെ ഒരു പായയില്‍ ഉണ്ടും ഉറങ്ങിയും കഴിഞ്ഞിരുന്ന ജോര്‍ജേട്ടനുമായി ഗണേഷ് കുമാര്‍ തെറ്റി. അന്ന് മുതല്‍ ചാനല്‍ ചര്‍ച്ചകളില്‍ പി.സി.ജോര്‍ജ് വില്ലനായി അവതരിപ്പിക്കപ്പെട്ടു. സരിതയ്ക്ക് മുന്‍പേ ഹരിത എമ്മെല്ലേ സംഘം രൂപീകരിക്കപ്പെട്ടു, അവരുടെ നേതൃത്വത്തില്‍ നെല്ലിയാമ്പതി ആളിക്കത്തി. ഹരിത ബ്‌ളോഗ് വന്നു, ഫേസ് ബുക്ക് പേജ് വന്നു... കയ്യേറ്റക്കാര്‍ക്ക് വേണ്ടി നില കൊള്ളുന്നവനാണ് പി.സി.ജോര്‍ജ് എന്ന് തെളിയിക്കാന്‍ മാധ്യമങ്ങള്‍ മത്സരിച്ചു. നിന്നുകൊടുക്കാന്‍ പി.സിയും. ഒടുവില്‍ ഗണേഷ്‌കുമാര്‍ നല്ലവനും പി.സി.ജോര്‍ജ് കൊള്ളരുതാത്തവനുമായി. അന്ന് തുടങ്ങിയതാണ് നാവ് ആയുധമാക്കിയുള്ള പി.സി.യുടെ ജൈത്രയാത്ര. എല്ലാവര്‍ക്കും കളിക്കാനുള്ള ഒരു കളിക്കളമായിരുന്നു സോളാര്‍. 2007 മുതലുള്ള ഈ തട്ടിപ്പ് സംഘത്തിന്റെ വേരുകള്‍ ഒരു മുന്നണിയിലും പടരാതെ പോയിട്ടില്ല. അത് വളരെ കൃത്യമായി തിരിച്ചറിഞ്ഞയാളാണ് പി.സി. **നേരും നുണയും :** യു.ഡി.എഫ്. മുന്നണി ഒരു കള്ള കറക്കുകമ്പനിയാണെന്നും ലഭിക്കുന്ന പണം മന്ത്രിമാര്‍ വീതംവയ്ക്കുകയാണെന്നും, മുഖ്യമന്ത്രി അറിഞ്ഞാണ് എല്ലാ കാര്യങ്ങളും നടക്കുന്നതെന്നും വെടിപൊട്ടിച്ച് എല്ലാവരുടേയും കണ്ണിലെ കരടായ പിസിയ്ക്ക് കഴിഞ്ഞ കുറെ നാളുകള്‍ ജീവിതത്തിലെ കറുത്ത അദ്ധ്യായങ്ങളായിരുന്നു. ഇതിയാന്റെ രാഷ്ട്രീയ ജീവിതം അവസാനിച്ചു എന്നു കരുതിയവരാണ് ഭൂരിഭാഗവും. വിജിലന്‍സ് കേസില്‍നിന്ന് മന്ത്രി കെ.എം.മാണിയെ രക്ഷപ്പെടുത്താമെന്ന് മുഖ്യമന്ത്രിയും ആഭ്യന്തരമന്ത്രിയും കേരളാകോണ്‍ഗ്രസ് (എം) എം.എല്‍.എ.മാര്‍ക്ക് ഉറപ്പു നല്‍കിയിരുന്നെന്ന് ജോര്‍ജച്ചായന്‍ തുറന്നടിച്ചും, ബാര്‍ കോഴക്കേസില്‍ എന്ത് വിജിലന്‍സ് അന്വേഷണമുണ്ടായാലും മന്ത്രി കെ.എം.മാണിയെ രക്ഷിച്ചോളാമെന്ന് മുഖ്യമന്ത്രി ഉമ്മന്‍ചാണ്ടി ഉറപ്പുപറഞ്ഞതിന് താന്‍ (രക്ത)സാക്ഷിയാണെന്ന് വെളിപ്പെടുത്തിയുമൊക്കെ പി.സി.ജോര്‍ജ് ദുര്‍ബലമായ പ്രതിരോധങ്ങള്‍ നടത്തിയിരുന്നെങ്കിലും ഒന്നും ഫലവത്തായില്ല. പി.സിയുടെ ഏറ്റവും മോശപ്പെട്ട കാലം അവിടെ ആരംഭിക്കുകയായിരുന്നു. **അരുവിക്കരയിലെ പരാജയവും എല്‍ഡിഎഫിനോട് ചേരാനുള്ള ശ്രമവുമൊക്കെ പാഴായി രാഷ്ട്രീയഭാവി തന്നെ അരക്ഷിതാവസ്ഥയിലായ കാലം. പക്ഷെ ഒന്നുണ്ട്, എല്ലാവര്‍ക്കും എല്ലാക്കാലവും മോശമാവില്ല.** &nbsp; ![](http://s5.postimg.org/mc91uf11j/29tvgmn03_Georg_30_2357551e.jpg) &nbsp; **വാലും തുമ്പും :** എന്താണ് കേരള രാഷ്ട്രീയത്തില്‍ പി.സി.ജോര്‍ജിന്റെ സ്ഥാനം..? എന്താണ് പി.സി.ജോര്‍ജ് സ്വന്തം പാര്‍ട്ടിയോട് ചെയ്ത തെറ്റ്...? എന്താണ് സര്‍ക്കാരിന്റെ മുന്‍നിര നായകരില്‍ പ്രബലനായിരുന്ന പി.സി.ജോര്‍ജിന്റെ വാക്കുകളുടെ, വെളിപ്പെടുത്തലുകളുടെ പ്രസക്തി..? ഒറ്റവാക്കിലൊന്നും കൃത്യമായ ഉത്തരം പറയാനാവില്ല. **പിസിയെ ഒരു പുണ്യാളനായി കേരളമൊരിക്കലും അടയാളപ്പെടുത്തുന്നില്ലെങ്കിലും യുഡിഎഫിലെ കിരാതന്മാരെക്കാളും എത്രയോ ഭേദമായിരുന്നു പിസിയെന്ന് ആര്‍ക്കും സംശയമുണ്ടാകില്ല. വര്‍ഷാവര്‍ഷങ്ങളായി യാതൊരുളുപ്പുമില്ലാതെ കട്ടുമുടിച്ചിട്ടും, വാര്‍ദ്ധക്യസഹജമായ പ്രശ്‌നങ്ങളില്ലെങ്കില്‍ മരണംവരെയും പാര്‍ട്ടിയില്‍ സജീവമായി നിന്ന് നാടുകൊള്ളയടിക്കാന്‍ സജ്ജരായവരെ വരുംവരായ്കകള്‍ ചിന്തിക്കാതെ ജനത്തിനു മുന്നില്‍ വലിച്ചുകീറിയത് എന്ത് സ്വാര്‍ത്ഥലാഭത്തിന്റെ പേരിലായാലും ശരി ജോര്‍ജിന് കേരളത്തില്‍ ആരാധകരെ സൃഷ്ടിച്ചിരുന്നു എന്നതാണ് സത്യം.** കോണ്‍ഗ്രസിന്റെ ചരിത്രത്തിലെന്നും ഒരൊറ്റുകാരന്റെ മുഖമാണ് പി.സിയ്ക്ക്. അതില്‍ പി.സിയ്ക്കും പരിഭവങ്ങളില്ല. കേരളാകോണ്‍ഗ്രസ് എമ്മില്‍ ചേര്‍ന്നത് വലിയ അബദ്ധമായിപ്പോയെന്ന് പിന്നീട് മനസ്സിലാക്കിയ ജോര്‍ജച്ചായന്‍ പുതിയ പാര്‍ട്ടി രൂപീകരിച്ച് കരുത്തനായി തിരിച്ചുവരാനുള്ള സാധ്യത ഇതോടെ ഉറപ്പായിക്കഴിഞ്ഞു. തന്നെ മനസ്സിലാക്കുന്ന ജനങ്ങള്‍ തനിക്കൊപ്പമുണ്ടെന്ന് നെഞ്ചില്‍ കൈവച്ച് ഇത്രനാളും പറഞ്ഞതിന്റെ തെളിവാണ് സ്വതന്ത്രനായി നേടിയ ഈ ഉജ്ജ്വല വിജയം. എന്തൊക്കെ പറഞ്ഞാലും പി.സി. ചങ്കൂറ്റമുള്ളവനാണ്. പറയേണ്ടത് പറയേണ്ടവരോട് പറയേണ്ട സമയത്ത് പറയാനും പറഞ്ഞത് പ്രാവര്‍ത്തികമാക്കാനും തന്റേടമുള്ളവന്‍. ഒരു റിബലിന്റെ ശൌര്യത്തോടെ ഒറ്റയാള്‍ പോരാട്ടങ്ങള്‍ നടത്താന്‍ കെല്‍പ്പുള്ളവന്‍. പി.സി.ജോര്‍ജ് ജയിച്ചാലും മുന്നണിക്ക് വേണ്ടെന്നും, സ്വതന്ത്രനായി മത്സരിച്ചയാള്‍ ഇനിയും സ്വതന്ത്രനായിത്തന്നെ നില്‍ക്കട്ടെയെന്നും, എല്‍ഡിഎഫിനെതിരെ നിന്ന് മത്സരിച്ചയാളെ ഉള്‍ക്കൊള്ളാനാവില്ലെന്നും വൈക്കം വിശ്വം പറയുകയുണ്ടായി. അങ്ങനെ വന്നാല്‍ കൂടുതല്‍ സ്വതന്ത്രത ലഭിക്കുക പി.സി.ജോര്‍ജിനുതന്നെയാകും. ആരേയും ഭയക്കാതെ എല്‍ഡിഎഫിനേയും, യുഡിഎഫിനേയും കുറെക്കൂടി ഊര്‍ജ്ജ്വസ്വലനായി വിമര്‍ശിക്കാനും ആരുടെ അഴിമതിയും വെളിച്ചത്തുകൊണ്ടുവരാനും ഈ സ്വതന്ത്രത പി.സിയ്ക്ക് തുണയാകും. ഒപ്പം തന്റെ ജനപക്ഷ പാര്‍ട്ടിയെ അടുത്ത തിരഞ്ഞെടുപ്പില്‍ സജ്ജമാക്കാനുമാകും.ഇനിയുള്ള അന്തര്‍നാടകങ്ങള്‍ വരുംദിവസങ്ങളില്‍ കണ്ടറിയാം.
