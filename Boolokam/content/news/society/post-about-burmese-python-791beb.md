---
title: "പാമ്പുകളിലെ ഭീമൻ, സ്വഭാവത്തിൽ സൗമ്യൻ, മനുഷ്യരെ അക്രമിക്കാറില്ല"
date: 2022-09-23T16:03:54
draft: false
categories: ["Society"]
tags: ['burmese python', 'python', 'സിദ്ദീഖ് പടപ്പിൽ']
author: "Beaumaris"
---

<strong>പാമ്പുകളിലെ ഭീമൻ, സ്വഭാവത്തിൽ സൗമ്യൻ</strong>

<strong>സിദ്ദീഖ് പടപ്പിൽ</strong>

കാണാൻ വലിയ പത്രാസൊക്കെയുണ്ടായിട്ട് എന്ത് കാര്യം, ഒരാളെ വിഷം കുത്തി വെച്ച് കൊല്ലാൻ പറ്റാത്ത വെറും നിഷ്കു പാമ്പാണ് ബർമീസ് പെരുമ്പാമ്പ്. പച്ച അനകോണ്ട പാമ്പാണല്ലോ ലോകത്തെ ഏറ്റവും വലിയ പാമ്പ്.. സിനിമയിൽ കാണിക്കുന്നത് പോലെ പത്തും പന്ത്രണ്ടും മീറ്ററൊന്നും കാണില്ലെങ്കിലും ഏതാണ്ട് 6 മീറ്റർ നീളവും 150 കിലോ തൂക്കവും അനകോണ്ട പാമ്പിന് കാണുമത്രെ. അനകോണ്ട കഴിഞ്ഞാൽ ലോകത്തിലെ ഏറ്റവും വലിയ രണ്ടാമത്തെ പാമ്പാണ് ബർമീസ് പെരുമ്പാമ്പ്.

പൈത്തൺ -ന്റെ കുടുംബത്തിൽ പെടുന്നതും നമ്മുടെ നാട്ടിൽ കാണുന്നതുമായ ഇന്ത്യൻ റോക്ക് പൈത്തണിന്റെ ബന്ധുവാണ് ബർമീസ് പെരുമ്പാമ്പുകൾ. പ്രായപൂർത്തിയായ ഒരു ബർമീസ് പെരുമ്പാമ്പിന് മൂന്നര മീറ്ററോളം നീളമുണ്ടാവും. ഇലക്ട്രിക് പോസ്റ്റിന്റെ തടിയും 65 മുതൽ 90 കിലോ വരെ ഭാരവും വെയ്ക്കാം. ബർമ്മയ്ക്ക് (മ്യാൻമർ) ചുറ്റുമുള്ള മിക്ക ഏഷ്യൻ രാജ്യങ്ങളിലും ഇവ കാണപ്പെടുന്നു. മ്യാന്മാർ, തായ്ലാൻഡ്, ലാവോസ്, കമ്പോഡിയ, വിയറ്റ്നാം രാജ്യങ്ങളിലെങ്ങും കണ്ടുവരുന്ന ഇവ ചൈന, ഇന്ത്യ, നേപ്പാൾ, ഭൂട്ടാൻ, ബംഗ്ലാദേശ്, ഇന്തനൊഷ്യ, മലേഷ്യയുടെയും ചില ഭാഗങ്ങളിൽ കണ്ടു വരുന്നു.

<img class="wp-image-351842 aligncenter" src="https://cdn.boolokam.com/articles/2022/09/fwgegggg-scaled-2-1-1.jpg" alt="" width="1150" height="862" />ഇരുണ്ട നിറത്തിൽ കാണപ്പെടുന്ന ബർമീസ് പെരുമ്പാമ്പിന്റെ പുറത്തു തവിട്ട് നിറത്തിലുള്ള വളയങ്ങൾ കാണാം. നല്ലൊരു നീന്തൽക്കാരായ ഇവർ വെള്ളം കെട്ടി നിൽക്കുന്ന ഭാഗത്താണ് അധികവും കണ്ടു വരുന്നത്. ഇളം മഞ്ഞനിറത്തിലും വെള്ളനിറത്തിൽ ഇളം മഞ്ഞ വളയങ്ങളുമുള്ള ആൽബിനോകളും ഇവയ്ക്കിടയിൽ ധാരാളമുണ്ട്. സാധാരണ 20 വർഷം വരെയാണ് ആയുസ്സെങ്കിലും 27 വർഷം ജീവിച്ചതിന് തെളിവുകളുണ്ട്. ഫിബ്രവരി-ഏപ്രീൽ കാലയളവിൽ പ്രജനനം നടത്തുന്ന ഇവ ഒറ്റത്തവണ 75-90 മുട്ടകൾ വിരിയിക്കും. കുട്ടിക്കാലമധികവും മരക്കൊമ്പുകളിൽ കഴിയുന്ന കുഞ്ഞുങ്ങൾ തങ്ങളുടെ ഭാരം മരച്ചില്ലകൾക്ക് താങ്ങാനാവാതെ വരുമ്പോൾ നിലത്തിറക്കി ജീവിക്കുന്നു. തെക്കനേഷ്യൻ രാജ്യങ്ങളിൽ ബർമീസ് പെരുമ്പാമ്പുകളെ വേട്ടയാടി കൊന്ന് അതിന്റെ തുകൽ എടുക്കാറുണ്ട്. പാമ്പിൻതോൽ കൊണ്ടുള്ള ലെതർ ബാഗുകൾക്കും മറ്റും യൂറേപ്യൻ രാജ്യങ്ങളിൽ വലിയ വില കിട്ടാറുണ്ട്. മെർക്കുറി ധാരാളമടങ്ങിയിട്ടുള്ള ഇവയുടെ മാംസം കഴിച്ചാൽ വടിയായി പോകാൻ സാധ്യതയുള്ളത് കൊണ്ട് ഇതിനെ ഭക്ഷിക്കാറില്ല.

പൊതുവേ ശാന്തസ്വഭാവമുള്ള ഇവ പറവകളെയും സസ്തനികളെയുമാണ് ഭക്ഷണമാക്കാർ. മാനിന്റെ വലിപ്പമുള്ള ജീവികളെയും കൊന്ന് ഭക്ഷിക്കാൻ കഴിവുള്ള ഇവയുടെ പ്രധാന ഡയറ്റിൽ കോഴി, ആട്, താറാവ്, മുയൽ, അണ്ണാനോക്കെ പെടും. ഇരയെ ചുറ്റിവരിഞ്ഞു ശരീരത്തിലെ മസിലുകൾ ഉപയോഗിച്ച് ഞെരിച്ചു കൊന്നാണ് ഭക്ഷിക്കാറുള്ളത്. മനുഷ്യരെ അക്രമിക്കാറില്ല, വർഷത്തിൽ ശരാശരി ഒരു മരണം പോലും ലോകത്ത് റിപ്പോർട്ട് ചെയ്യപ്പെടാറില്ല. ശാന്തരായ ഈ വന്യജീവിയെ വളർത്ത് മൃഗമായി വളർത്താറുണ്ട്. യൂറോപ്പിലാണ് ഏറ്റവുമധികം വളർത്തു കേന്ദ്രങ്ങളും വളർത്തുന്നവരുമുള്ളത്.

അമേരിക്കൻ വൻകരയിൽ കാണപ്പെടാത്ത ഇവയെ വളർത്താനായി കൊണ്ട് വന്നവർ ആരോ ഫ്ലോറിഡയിൽ ഉപേക്ഷിച്ച നിലയിൽ കണ്ടെത്തുന്നത് 1980 ലാണ്. പിന്നീട് ഇവയുടെ അമ്പരപ്പിക്കുന്ന വളർച്ചയ്‌ക്കാണ്‌ അമേരിക്ക സാക്ഷിയായത്. എവർഗ്ലെഡ്‌സ് നാഷണൽ പ്രിസെർവിലെത്തിയ ഇവ പത്ത് വര്ഷം കൊണ്ട് പെറ്റു പെരുകുകയും തദ്ദേശികളായ മൃഗങ്ങൾക്ക് മൊത്തം ഭീഷണിയായി മാറുകയും ചെയ്തത് ചരിത്രം. ബർമീസ് പെരുമ്പാമ്പുകൾ വർദ്ധിച്ചതോടെ പ്രദേശത്തെ ജീവികൾ അപ്രതീക്ഷമാവാൻ തുടങ്ങിയതോടെ അധികൃതർ 1997 ൽ തദ്ദേശീയ ജീവികളുടെ കണക്കെടുപ്പ് നടത്തിയപ്പോൾ ഞെട്ടിക്കുന്ന കണക്കുകളാണ് കണ്ടെത്തിയത്. മാർഷ്, കോട്ടൺ ടെയിൽ, കുറുക്കൻ, ബോബ് ക്യാറ്റ്‌, റാക്കൂൺ, ഒപ്പോസം തുടങ്ങി എല്ലാ ജീവികളും 90 ശതമാനം കണ്ട് കുറഞ്ഞു വംശനാശം സംഭവിച്ചിരിക്കുന്നു. അതോടെ ബർമീസ് പെരുമ്പാമ്പുകളെ വേട്ടയാടി കൊല്ലാൻ അധികൃതർ അനുവാദം നൽകി. എന്നിട്ടും വലിയ മാറ്റം കാണാത്തപ്പോൾ പാമ്പിനെ കൊല്ലുന്നവർക്ക് സമ്മാനവും പിന്നീട് വേട്ടയാടൽ മത്സരവും നടത്തിപ്പോന്നു. 2012 മുതൽ വളർത്താനായി ബർമീസ് പെരുമ്പാമ്പിനെ അമേരിക്കയിലേക്ക് കൊണ്ട് വരുന്നതും നിരോധിച്ചിട്ടുണ്ട്.


![പാമ്പുകളിലെ ഭീമൻ, സ്വഭാവത്തിൽ സൗമ്യൻ, മനുഷ്യരെ അക്രമിക്കാറില്ല](https://cdn.boolokam.com/articles/2022/09/fwgegggg-scaled-2-1-1.jpg)**പാമ്പുകളിലെ ഭീമൻ, സ്വഭാവത്തിൽ സൗമ്യൻ** **സിദ്ദീഖ് പടപ്പിൽ** കാണാൻ വലിയ പത്രാസൊക്കെയുണ്ടായിട്ട് എന്ത് കാര്യം, ഒരാളെ വിഷം കുത്തി വെച്ച് കൊല്ലാൻ പറ്റാത്ത വെറും നിഷ്കു പാമ്പാണ് ബർമീസ് പെരുമ്പാമ്പ്. പച്ച അനകോണ്ട പാമ്പാണല്ലോ ലോകത്തെ ഏറ്റവും വലിയ പാമ്പ്.. സിനിമയിൽ കാണിക്കുന്നത് പോലെ പത്തും പന്ത്രണ്ടും മീറ്ററൊന്നും കാണില്ലെങ്കിലും ഏതാണ്ട് 6 മീറ്റർ നീളവും 150 കിലോ തൂക്കവും അനകോണ്ട പാമ്പിന് കാണുമത്രെ. അനകോണ്ട കഴിഞ്ഞാൽ ലോകത്തിലെ ഏറ്റവും വലിയ രണ്ടാമത്തെ പാമ്പാണ് ബർമീസ് പെരുമ്പാമ്പ്. പൈത്തൺ -ന്റെ കുടുംബത്തിൽ പെടുന്നതും നമ്മുടെ നാട്ടിൽ കാണുന്നതുമായ ഇന്ത്യൻ റോക്ക് പൈത്തണിന്റെ ബന്ധുവാണ് ബർമീസ് പെരുമ്പാമ്പുകൾ. പ്രായപൂർത്തിയായ ഒരു ബർമീസ് പെരുമ്പാമ്പിന് മൂന്നര മീറ്ററോളം നീളമുണ്ടാവും. ഇലക്ട്രിക് പോസ്റ്റിന്റെ തടിയും 65 മുതൽ 90 കിലോ വരെ ഭാരവും വെയ്ക്കാം. ബർമ്മയ്ക്ക് (മ്യാൻമർ) ചുറ്റുമുള്ള മിക്ക ഏഷ്യൻ രാജ്യങ്ങളിലും ഇവ കാണപ്പെടുന്നു. മ്യാന്മാർ, തായ്ലാൻഡ്, ലാവോസ്, കമ്പോഡിയ, വിയറ്റ്നാം രാജ്യങ്ങളിലെങ്ങും കണ്ടുവരുന്ന ഇവ ചൈന, ഇന്ത്യ, നേപ്പാൾ, ഭൂട്ടാൻ, ബംഗ്ലാദേശ്, ഇന്തനൊഷ്യ, മലേഷ്യയുടെയും ചില ഭാഗങ്ങളിൽ കണ്ടു വരുന്നു. ഇരുണ്ട നിറത്തിൽ കാണപ്പെടുന്ന ബർമീസ് പെരുമ്പാമ്പിന്റെ പുറത്തു തവിട്ട് നിറത്തിലുള്ള വളയങ്ങൾ കാണാം. നല്ലൊരു നീന്തൽക്കാരായ ഇവർ വെള്ളം കെട്ടി നിൽക്കുന്ന ഭാഗത്താണ് അധികവും കണ്ടു വരുന്നത്. ഇളം മഞ്ഞനിറത്തിലും വെള്ളനിറത്തിൽ ഇളം മഞ്ഞ വളയങ്ങളുമുള്ള ആൽബിനോകളും ഇവയ്ക്കിടയിൽ ധാരാളമുണ്ട്. സാധാരണ 20 വർഷം വരെയാണ് ആയുസ്സെങ്കിലും 27 വർഷം ജീവിച്ചതിന് തെളിവുകളുണ്ട്. ഫിബ്രവരി-ഏപ്രീൽ കാലയളവിൽ പ്രജനനം നടത്തുന്ന ഇവ ഒറ്റത്തവണ 75-90 മുട്ടകൾ വിരിയിക്കും. കുട്ടിക്കാലമധികവും മരക്കൊമ്പുകളിൽ കഴിയുന്ന കുഞ്ഞുങ്ങൾ തങ്ങളുടെ ഭാരം മരച്ചില്ലകൾക്ക് താങ്ങാനാവാതെ വരുമ്പോൾ നിലത്തിറക്കി ജീവിക്കുന്നു. തെക്കനേഷ്യൻ രാജ്യങ്ങളിൽ ബർമീസ് പെരുമ്പാമ്പുകളെ വേട്ടയാടി കൊന്ന് അതിന്റെ തുകൽ എടുക്കാറുണ്ട്. പാമ്പിൻതോൽ കൊണ്ടുള്ള ലെതർ ബാഗുകൾക്കും മറ്റും യൂറേപ്യൻ രാജ്യങ്ങളിൽ വലിയ വില കിട്ടാറുണ്ട്. മെർക്കുറി ധാരാളമടങ്ങിയിട്ടുള്ള ഇവയുടെ മാംസം കഴിച്ചാൽ വടിയായി പോകാൻ സാധ്യതയുള്ളത് കൊണ്ട് ഇതിനെ ഭക്ഷിക്കാറില്ല. പൊതുവേ ശാന്തസ്വഭാവമുള്ള ഇവ പറവകളെയും സസ്തനികളെയുമാണ് ഭക്ഷണമാക്കാർ. മാനിന്റെ വലിപ്പമുള്ള ജീവികളെയും കൊന്ന് ഭക്ഷിക്കാൻ കഴിവുള്ള ഇവയുടെ പ്രധാന ഡയറ്റിൽ കോഴി, ആട്, താറാവ്, മുയൽ, അണ്ണാനോക്കെ പെടും. ഇരയെ ചുറ്റിവരിഞ്ഞു ശരീരത്തിലെ മസിലുകൾ ഉപയോഗിച്ച് ഞെരിച്ചു കൊന്നാണ് ഭക്ഷിക്കാറുള്ളത്. മനുഷ്യരെ അക്രമിക്കാറില്ല, വർഷത്തിൽ ശരാശരി ഒരു മരണം പോലും ലോകത്ത് റിപ്പോർട്ട് ചെയ്യപ്പെടാറില്ല. ശാന്തരായ ഈ വന്യജീവിയെ വളർത്ത് മൃഗമായി വളർത്താറുണ്ട്. യൂറോപ്പിലാണ് ഏറ്റവുമധികം വളർത്തു കേന്ദ്രങ്ങളും വളർത്തുന്നവരുമുള്ളത്. അമേരിക്കൻ വൻകരയിൽ കാണപ്പെടാത്ത ഇവയെ വളർത്താനായി കൊണ്ട് വന്നവർ ആരോ ഫ്ലോറിഡയിൽ ഉപേക്ഷിച്ച നിലയിൽ കണ്ടെത്തുന്നത് 1980 ലാണ്. പിന്നീട് ഇവയുടെ അമ്പരപ്പിക്കുന്ന വളർച്ചയ്‌ക്കാണ്‌ അമേരിക്ക സാക്ഷിയായത്. എവർഗ്ലെഡ്‌സ് നാഷണൽ പ്രിസെർവിലെത്തിയ ഇവ പത്ത് വര്ഷം കൊണ്ട് പെറ്റു പെരുകുകയും തദ്ദേശികളായ മൃഗങ്ങൾക്ക് മൊത്തം ഭീഷണിയായി മാറുകയും ചെയ്തത് ചരിത്രം. ബർമീസ് പെരുമ്പാമ്പുകൾ വർദ്ധിച്ചതോടെ പ്രദേശത്തെ ജീവികൾ അപ്രതീക്ഷമാവാൻ തുടങ്ങിയതോടെ അധികൃതർ 1997 ൽ തദ്ദേശീയ ജീവികളുടെ കണക്കെടുപ്പ് നടത്തിയപ്പോൾ ഞെട്ടിക്കുന്ന കണക്കുകളാണ് കണ്ടെത്തിയത്. മാർഷ്, കോട്ടൺ ടെയിൽ, കുറുക്കൻ, ബോബ് ക്യാറ്റ്‌, റാക്കൂൺ, ഒപ്പോസം തുടങ്ങി എല്ലാ ജീവികളും 90 ശതമാനം കണ്ട് കുറഞ്ഞു വംശനാശം സംഭവിച്ചിരിക്കുന്നു. അതോടെ ബർമീസ് പെരുമ്പാമ്പുകളെ വേട്ടയാടി കൊല്ലാൻ അധികൃതർ അനുവാദം നൽകി. എന്നിട്ടും വലിയ മാറ്റം കാണാത്തപ്പോൾ പാമ്പിനെ കൊല്ലുന്നവർക്ക് സമ്മാനവും പിന്നീട് വേട്ടയാടൽ മത്സരവും നടത്തിപ്പോന്നു. 2012 മുതൽ വളർത്താനായി ബർമീസ് പെരുമ്പാമ്പിനെ അമേരിക്കയിലേക്ക് കൊണ്ട് വരുന്നതും നിരോധിച്ചിട്ടുണ്ട്.
