---
title: "ജനാധിപത്യ വിരുദ്ധ ഭരണകൂടത്തിനെതിരായ ജനങ്ങളുടെ കലാപം ജനാധിപത്യത്തിന്റെ ഉത്സവമാണ്"
date: 2021-01-30T06:23:19
draft: false
categories: ["Society"]
tags: ['bjp', 'Ibiza', 'indian farmers protest', 'Pramod Puzhankara']
author: "Beaumaris"
---

<strong><a href="https://wordpress-972788-3403151.cloudwaysapps.com/pramod-puzhankara-indian-farmers-protest/298039/bdd-342" rel="attachment wp-att-298040"><img class="alignleft size-full wp-image-298040" src="https://cdn.boolokam.com/articles/2021/01/bdd-341.jpg" alt="" width="739" height="360" /></a>Pramod Puzhankara എഴുതുന്നു </strong>

പ്രതീകാത്മകമായി ചെങ്കോട്ട പിടിച്ചെടുക്കുന്ന ജനകീയ-കർഷക മുന്നേറ്റം എന്നത് ഇന്നലെവരെ കേവലമൊരു വന്യഭാവന മാത്രമായിരുന്നുവെങ്കിൽ ഇന്നത് കണ്മുന്നിൽ ഇതിഹാസ സമരമായി ഡൽഹിയിൽ അരങ്ങേറുകയാണ്. പ്ലാസ്റ്റിക് പാവകളും വിരൂപമായ കെട്ടുകാഴ്ചകളും കുറെ ആയുധങ്ങളും കൊണ്ട് നടത്തുന്ന റിപ്പബ്ലിക് പരേഡിനപ്പുറം ഇന്ത്യയെന്ന ജനാധിപത്യ റിപ്പബ്ലിക്കിനെ വീണ്ടെടുക്കാൻ ഡൽഹിയുടെ തെരുവുകളിൽ ജനങ്ങൾ നടത്തുന്ന സമരമാണിത്. സമരം അക്രമാസക്തമാകുന്നോ എന്നതാണ് ആകുലതയെങ്കിൽ അത് സമരത്തെ അടിച്ചമർത്താനുള്ള വ്യാജ പ്രചരണമാണ്. 1992 ഡിസംബർ 6-നു ബാബരി മസ്ജിദിനുമുകളിൽ കയറി ഇന്ത്യൻ മതേതരത്വത്തിന്റെയും ജനാധിപത്യത്തിന്റെയും മിനാരങ്ങൾ തകർത്തിട്ട ഹിന്ദുത്വ ഭീകരവാദികൾ ഇന്ത്യ ഭരിക്കുമ്പോൾ കർഷക സമരപോരാളികൾ ചെങ്കോട്ടയുടെ മുകളിൽ കയറി ഇൻക്വിലാബ് മുഴക്കുന്നത് ചരിത്രത്തിലെ രാഷ്ട്രീയ നീതിയാണ്.

ജനാധിപത്യ വിരുദ്ധ ഭരണകൂടത്തിനെതിരായ ജനങ്ങളുടെ കലാപം ജനാധിപത്യത്തിന്റെ ഉത്സവമാണ്. തോറ്റുപോയേക്കാമെന്ന ഭീതിയിൽ തുടങ്ങാതിരിക്കുകയും മുന്നേറാതിരിക്കുകയും ചെയ്യുന്ന രാഷ്ട്രീയമല്ല ചരിത്രത്തിൽ വിമോചനത്തിന്റെ വഴികൾ വെട്ടിയത്. ഇന്നിപ്പോൾ ഇന്ത്യ കണ്ട ഏറ്റവും ഹീനരായ ഹിന്ദുത്വ ഭീകരവാദ-കോർപ്പറേറ്റ് ചൂഷണ സംഘം അധികാരത്തിലിരിക്കുമ്പോൾ സമരങ്ങളുടെ സ്വഭാവം കടുത്ത നിശ്ചയദാർഢ്യത്തിന്റേത് തന്നെയാകണം.

സംവാദത്തിനും ഒത്തുതീർപ്പു ചർച്ചകൾക്കും ജനങ്ങളുടെ ഇടപെടലിനും ഇടം നൽകാതെ നരേന്ദ്ര മോദിയുടെ നെഞ്ചളവിന്റെ കണക്കും പറഞ്ഞുകൊണ്ട് ജനങ്ങളെ വെല്ലുവിളിക്കുകയാണ് ബി ജെ പി സർക്കാർ. കീഴടങ്ങാൻ തയ്യാറല്ലാത്ത പ്രക്ഷോഭങ്ങൾ ഇന്ത്യയിലെങ്ങും നീറിനീറിപ്പിടിക്കും എന്നതിന്റെ സൂചന കൂടിയാണ് ഇന്ന് ചെങ്കോട്ടയിൽ ഉയർന്ന മുഷ്ടികൾ. രാഷ്ട്രീയ-സാമ്പത്തിക പോരാട്ടങ്ങൾ എങ്ങനെയാണ് കേവലമായ വംശ,സ്വത്വ വിഭജന വാദങ്ങളെ അതിജീവിക്കുകയും വർഗ സമരത്തിന്റെ പുതിയ സരണികൾ സൃഷ്ടിക്കുകയും ചെയ്യുന്നത് എന്നതിന്റെ ഉത്സാഹഭരിതമായ കാഴ്ച കൂടിയാണ് ഇന്ത്യയിലെ കർഷക സമരം. മുംബൈയിലെ ആസാദ് മൈതാനത്ത് പതിനായിരക്കണക്കിന് കർഷകരും കർഷക തൊഴിലാളികളുമാണ് ചെങ്കൊടികളുമായി ഒത്തുചേർന്നിരിക്കുന്നത്.

ബജറ്റ് സമ്മേളനത്തിന് ചേരുന്ന പാർലമെന്റിൽ കാർഷിക നിയമങ്ങൾ റദ്ദാക്കിയില്ലെങ്കിൽ ആ പാർലമെന്റിൽ ഇന്ത്യൻ കർഷകർ കടന്നുകയറുമെന്ന് വന്നാൽക്കൂടി അത് ഒട്ടും അധികമാവില്ല. നരേന്ദ്ര മോഡി എന്ന ഹിന്ദുത്വ ഭീകരവാദിയുടെ നേതൃത്വത്തിലുള്ള ഫാഷിസ്റ്റ്-കോർപ്പറേറ്റ് ഭരണത്തിനെതിരെ, അതിന്റെ വിഭാഗീയ അജണ്ടകൾക്കെതിരെ, തൊഴിലാളി വിരുദ്ധ നയങ്ങൾക്കെതിരെ, ജനാധിപത്യ വിരുദ്ധതക്കെതിരെ, ഇന്ത്യ എന്ന ആശയത്തെത്തന്നെ ഇല്ലാതാക്കുന്ന മതവർഗീയ രാഷ്ട്രീയത്തിനെതിരെ ജനകീയ കലാപങ്ങളുടെ തീയിൽ രാജ്യം കൂടുതൽ അശാന്തവും അസ്വസ്ഥവുമാകട്ടെ.


![ജനാധിപത്യ വിരുദ്ധ ഭരണകൂടത്തിനെതിരായ ജനങ്ങളുടെ കലാപം ജനാധിപത്യത്തിന്റെ ഉത്സവമാണ്](https://cdn.boolokam.com/articles/2021/01/bdd-341.jpg)**[](https://wordpress-972788-3403151.cloudwaysapps.com/pramod-puzhankara-indian-farmers-protest/298039/bdd-342)Pramod Puzhankara എഴുതുന്നു** പ്രതീകാത്മകമായി ചെങ്കോട്ട പിടിച്ചെടുക്കുന്ന ജനകീയ-കർഷക മുന്നേറ്റം എന്നത് ഇന്നലെവരെ കേവലമൊരു വന്യഭാവന മാത്രമായിരുന്നുവെങ്കിൽ ഇന്നത് കണ്മുന്നിൽ ഇതിഹാസ സമരമായി ഡൽഹിയിൽ അരങ്ങേറുകയാണ്. പ്ലാസ്റ്റിക് പാവകളും വിരൂപമായ കെട്ടുകാഴ്ചകളും കുറെ ആയുധങ്ങളും കൊണ്ട് നടത്തുന്ന റിപ്പബ്ലിക് പരേഡിനപ്പുറം ഇന്ത്യയെന്ന ജനാധിപത്യ റിപ്പബ്ലിക്കിനെ വീണ്ടെടുക്കാൻ ഡൽഹിയുടെ തെരുവുകളിൽ ജനങ്ങൾ നടത്തുന്ന സമരമാണിത്. സമരം അക്രമാസക്തമാകുന്നോ എന്നതാണ് ആകുലതയെങ്കിൽ അത് സമരത്തെ അടിച്ചമർത്താനുള്ള വ്യാജ പ്രചരണമാണ്. 1992 ഡിസംബർ 6-നു ബാബരി മസ്ജിദിനുമുകളിൽ കയറി ഇന്ത്യൻ മതേതരത്വത്തിന്റെയും ജനാധിപത്യത്തിന്റെയും മിനാരങ്ങൾ തകർത്തിട്ട ഹിന്ദുത്വ ഭീകരവാദികൾ ഇന്ത്യ ഭരിക്കുമ്പോൾ കർഷക സമരപോരാളികൾ ചെങ്കോട്ടയുടെ മുകളിൽ കയറി ഇൻക്വിലാബ് മുഴക്കുന്നത് ചരിത്രത്തിലെ രാഷ്ട്രീയ നീതിയാണ്. ജനാധിപത്യ വിരുദ്ധ ഭരണകൂടത്തിനെതിരായ ജനങ്ങളുടെ കലാപം ജനാധിപത്യത്തിന്റെ ഉത്സവമാണ്. തോറ്റുപോയേക്കാമെന്ന ഭീതിയിൽ തുടങ്ങാതിരിക്കുകയും മുന്നേറാതിരിക്കുകയും ചെയ്യുന്ന രാഷ്ട്രീയമല്ല ചരിത്രത്തിൽ വിമോചനത്തിന്റെ വഴികൾ വെട്ടിയത്. ഇന്നിപ്പോൾ ഇന്ത്യ കണ്ട ഏറ്റവും ഹീനരായ ഹിന്ദുത്വ ഭീകരവാദ-കോർപ്പറേറ്റ് ചൂഷണ സംഘം അധികാരത്തിലിരിക്കുമ്പോൾ സമരങ്ങളുടെ സ്വഭാവം കടുത്ത നിശ്ചയദാർഢ്യത്തിന്റേത് തന്നെയാകണം. സംവാദത്തിനും ഒത്തുതീർപ്പു ചർച്ചകൾക്കും ജനങ്ങളുടെ ഇടപെടലിനും ഇടം നൽകാതെ നരേന്ദ്ര മോദിയുടെ നെഞ്ചളവിന്റെ കണക്കും പറഞ്ഞുകൊണ്ട് ജനങ്ങളെ വെല്ലുവിളിക്കുകയാണ് ബി ജെ പി സർക്കാർ. കീഴടങ്ങാൻ തയ്യാറല്ലാത്ത പ്രക്ഷോഭങ്ങൾ ഇന്ത്യയിലെങ്ങും നീറിനീറിപ്പിടിക്കും എന്നതിന്റെ സൂചന കൂടിയാണ് ഇന്ന് ചെങ്കോട്ടയിൽ ഉയർന്ന മുഷ്ടികൾ. രാഷ്ട്രീയ-സാമ്പത്തിക പോരാട്ടങ്ങൾ എങ്ങനെയാണ് കേവലമായ വംശ,സ്വത്വ വിഭജന വാദങ്ങളെ അതിജീവിക്കുകയും വർഗ സമരത്തിന്റെ പുതിയ സരണികൾ സൃഷ്ടിക്കുകയും ചെയ്യുന്നത് എന്നതിന്റെ ഉത്സാഹഭരിതമായ കാഴ്ച കൂടിയാണ് ഇന്ത്യയിലെ കർഷക സമരം. മുംബൈയിലെ ആസാദ് മൈതാനത്ത് പതിനായിരക്കണക്കിന് കർഷകരും കർഷക തൊഴിലാളികളുമാണ് ചെങ്കൊടികളുമായി ഒത്തുചേർന്നിരിക്കുന്നത്. ബജറ്റ് സമ്മേളനത്തിന് ചേരുന്ന പാർലമെന്റിൽ കാർഷിക നിയമങ്ങൾ റദ്ദാക്കിയില്ലെങ്കിൽ ആ പാർലമെന്റിൽ ഇന്ത്യൻ കർഷകർ കടന്നുകയറുമെന്ന് വന്നാൽക്കൂടി അത് ഒട്ടും അധികമാവില്ല. നരേന്ദ്ര മോഡി എന്ന ഹിന്ദുത്വ ഭീകരവാദിയുടെ നേതൃത്വത്തിലുള്ള ഫാഷിസ്റ്റ്-കോർപ്പറേറ്റ് ഭരണത്തിനെതിരെ, അതിന്റെ വിഭാഗീയ അജണ്ടകൾക്കെതിരെ, തൊഴിലാളി വിരുദ്ധ നയങ്ങൾക്കെതിരെ, ജനാധിപത്യ വിരുദ്ധതക്കെതിരെ, ഇന്ത്യ എന്ന ആശയത്തെത്തന്നെ ഇല്ലാതാക്കുന്ന മതവർഗീയ രാഷ്ട്രീയത്തിനെതിരെ ജനകീയ കലാപങ്ങളുടെ തീയിൽ രാജ്യം കൂടുതൽ അശാന്തവും അസ്വസ്ഥവുമാകട്ടെ.
