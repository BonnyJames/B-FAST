---
title: "കണ്ണുണ്ടെങ്കിലും കാണാനായില്ല...!"
date: 2016-04-20T01:30:58
draft: false
categories: ["Society"]
tags: ['Aladdin']
author: "boolokamtv@gmail.com"
---

<img class="alignleft size-large wp-image-216445" src="https://cdn.boolokam.com/articles/2016/04/IMG_4896a-1024x628.jpg" alt="IMG_4896a" width="620" height="380" />

&amp;nbsp;

<strong>"ലൈറ്റ് ടു ദ ബ്ലൈന്‍ഡ്..."</strong>

ആദ്യമായി ഞാന്‍ വര്‍ക്കല ശിവഗിരിക്ക് സമീപമുള്ള അന്ധ വിദ്യാലയത്തില്‍ പോകുന്നത് 2000 ല്‍ ആണെന്നാണ്‌ എന്റെ ഓര്‍മ്മ..
അതൊരു നിമിത്തമായിരുന്നു..
എന്റെ സുഹൃത്ത് പ്രവീണിന്റെ അമ്മാവന്റെ പുലകുളി അടിയന്തിരത്തിന്  അവരുടെ വീട്ടിലെ സദ്യയും മറ്റു ആര്‍ഭാടങ്ങളുമൊക്കെ ഒഴിവാക്കി പകരം "ലൈറ്റ് ടു ദ ബ്ലൈന്‍ഡ് ”എന്ന ഈ അന്ധ വിദ്യാലയത്തിലെ കുഞ്ഞുങ്ങള്‍ക്കായി മൂന്ന് നേരം ആഹാരത്തിനു പണം കൊടുത്തു...

അവന്റെ “ട്രീറ്റ് ”ആണ്.. മരിച്ചുപോയ അമ്മാവന്റെ പേരില്‍. അവന്‍ നിര്‍ബന്ധിച്ചതു കൊണ്ടു ഞാനും അവനോടൊപ്പം പോയി...

പൊതുവേ ബൂര്‍ഷ്വാ വിഭാഗത്തില്‍പെട്ട പ്രവീണ്‍ ഇത്തരമൊരു കാര്യം പറഞ്ഞപ്പോള്‍ അത്ഭുതപ്പെട്ടുപോയി. കാലം അവനെയും ഇങ്ങനെയൊക്കെ ചിന്തിക്കാന്‍ ആളാക്കിയല്ലോ എന്ന് താത്ത്വികമായി ഞാന്‍ അഭിമാനിച്ചു.
(എന്റെ വര്‍ഗ്ഗ ശത്രുവായിരുന്നു പ്രവീണ്‍..!!- ബൂര്‍ഷ്വാസി..!)

വര്‍ഷങ്ങളായി ഇതിന്റെ മുമ്പിലൂടെ വായില്‍നോക്കി നടന്നിട്ടുള്ള ഞാന്‍ ഇതുവരെ ഇവിടെ നടക്കുന്നത് എന്താണെന്ന് പോലും ഒന്ന് അന്വേഷിച്ചില്ലല്ലോ.? പ്രവീണിന് പോലും അറിയാം ഇതൊക്കെ.. ശേ.. കഷ്ടം.!!
എന്റെ അറിവുകേട്‌ അവിടം കൊണ്ടും അവസാനിക്കുന്നില്ല..
വര്‍ക്കല ശിവഗിരി താഴ് വാരങ്ങളിലാണ് ഈ സ്ഥാപനവും പ്രവര്‍ത്തിക്കുന്നത്..
ഇതൊക്കെ ശിവഗിരി ധര്‍മ്മ സംഘത്തിന്റെ കീഴിലായിരിക്കും എന്നാണു ഞാന്‍ ധരിച്ചത്..
....ഞാന്‍ ഗുരുവിനെ ഓര്‍ത്തു രോമാഞ്ചം കൊണ്ടിരുന്നു..
കാര്യത്തിലേക്ക് വരാം.......

ഞങ്ങള്‍ ചെന്നത് ഒരു വെള്ളിയാഴ്ച കാലത്ത് പതിനൊന്നു മണിക്കായിരുന്നു.
ഓഫീസിനു പുറത്തുള്ള വിസിറ്റേഴ്സ് റൂമില്‍ ഇരുന്നു.
ചുമരില്‍ മഹാത്മജിയുടെ പല്ലില്ലാത്ത മോണകാട്ടിയുള്ള പുഞ്ചിരി തൂകുന്ന ചിത്രം..
....ലോകത്തിലെ ഏറ്റവും നിഷകളങ്കമായ പുഞ്ചിരി..!!
താഴെ ലോക പ്രശസ്തവും ഈ ഭൂമിയില്‍ ഇതുവരെ ആരും ഖണ്ഡിക്കാത്തതുമായ ആ മഹാ സന്ദേശവും..
"എന്റെ ജീവിതമാണ് എന്റെ സന്ദേശം." -

ബെല്ലടിച്ചു...... ഒരു പീരീഡ് കഴിഞ്ഞു.. കുട്ടികള്‍ തപ്പിത്തടഞ്ഞും കൈകോര്‍ത്ത് പിടിച്ചും പുറത്തേക്ക് വന്നു കൊണ്ടിരിക്കുന്നു.....
ബ്രോയിലര്‍ സ്കൂളുകളിലെ മാലാഖ കുഞ്ഞുങ്ങളുടെ ഭംഗി ഇവിടുത്തെ പെണ്‍കുട്ടികള്‍ക്കില്ലായിരുന്നു.. നിറം മങ്ങിയ കുപ്പായങ്ങള്‍ ഇട്ടു നിറമില്ലാത്ത ലോകത്തിലെ നിറമുള്ള കഥകള്‍ പറഞ്ഞു ആ പാവങ്ങള്‍ പരസ്പരം മുട്ടിയുരുമ്മി കൈകോര്‍ത്ത് ചങ്ങലകളായി.... ദൂരെ ദൂരെ കളികള്‍ ഇല്ലാത്ത കളിക്കളത്തിലേക്ക് നടന്നു നീങ്ങുന്നു..
"ഞാന്ന നിഴലുകള്‍ മാതിരി.." ഹോ! എന്തൊരു കാഴ്ചയാണിത്..?
എന്താവാം ഇവര്‍ പരസ്പരം പറയുന്നത് ഇന്നലത്തെ റിയാലിറ്റി ഷോയെ കുറിച്ച് ഇവര്‍ എന്ത് പറയാന്‍..??

മറ്റൊരു കാഴ്ച കണ്ടു അതിശയിച്ചു പോയി ഞാന്‍..
ശരവേഗമാര്‍ന്ന ഒരു കൃഷ്ണപ്പരുന്തിനെപ്പോലെ ഒരു കുട്ടി... അതിവേഗത്തില്‍ പാഞ്ഞു വന്നു മുമ്പിലുള്ള ഒരു തൂണിനു സമീപത്തെത്തി അതില്‍ തട്ടാതെ വെട്ടിത്തിരിഞ്ഞ് അതെ വേഗതയില്‍ പടവുകളിറങ്ങി കളിക്കളത്തിലേക്ക് പാഞ്ഞു.. ദൂരെ പോയി മറഞ്ഞു. അവന്‍ "ഹോണ്‍" മുഴക്കുന്നുണ്ടായിരുന്നു...
കണ്ണുകളില്‍ വെളിച്ചം നിഷേധിക്കപ്പെട്ട ആ പാവത്തിന് ആരും കാട്ടാത്ത വഴിയിലൂടെ കൂട്ടില്ലാതെ സഞ്ചരിക്കാനറിയാം..!!
ഇവന്‍ വളര്‍ന്നു ആരാകും...?
പരിഷ്കൃത സമൂഹത്തിന്റെ സ്വപ്നഭാവിയിലെ ഡോക്ടറോ..? എന്ജിനീയറോ.. അതോ കലക്ടറോ....? സ്വപ്‌നങ്ങള്‍ പോലും നിഷേധിക്കപ്പെട്ട പാവം. ഹൃദയത്തില്‍ വീണ  ഒരു തുള്ളി ചുടു കണ്ണീര്‍ക്കണം എരിച്ച് വിട്ട ദീര്‍ഘ നിശ്വാസ പുക എന്റെ തൊണ്ടയില്‍ തടഞ്ഞു... സത്യം.... ഹോ വല്ലാത്ത ഒരു അനുഭവം. ഇതിനിടയില്‍ ഞങ്ങളുടെ തൊട്ടുമുമ്പില്‍ ഒരു പത്ത് വയസ്സുകാരന്‍ തിണ്ണയില്‍ തട്ടി താഴെ വീണു..

നെറ്റി പൊട്ടി ചോരയൊലില്‍പ്പിച്ചുകൊണ്ടുള്ള അവന്റെ ദൈന്യ മുഖം എനിക്ക് മറക്കാനാകുന്നില്ല...!!
ഇസ്തിരിയിടാത്ത ഉടഞ്ഞ ഉടുപ്പു രക്തത്തില്‍ കുതിര്‍ന്നിരുന്നു.. അവന്‍ കരയുന്നില്ല... ഇത് പതിവല്ലെ ആ സാധുവിന് ..?

പെട്ടന്ന് രണ്ടു അദ്ധ്യാപകര്‍ ഒരു മോട്ടോര്‍ സൈക്കിളില്‍ അവനെ കയറ്റി നടുക്കിരുത്തി എങ്ങോ കൊണ്ടു പോയി... അവരുടെ ഷര്‍ട്ടുകളും രക്തത്തില്‍ കുതിര്‍ന്നിരുന്നു..

പ്രിന്‍സിപ്പാള്‍ ഉള്ളിലേക്ക് വിളിപ്പിച്ചു... ഞങ്ങള്‍ അകത്തു കടന്നു.. അവിടെയും കാണാം ചുമരില്‍ മഹാത്മജിയുടെ ഒരു ചിത്രം..... ബ്ലാക്ക് ആന്റ് വൈറ്റ്.... വളരെ ഗൌരവത്തില്‍ മുഖം കുനിച്ചിരുന്നു ചര്‍ക്കയില്‍ നൂല്‍ നൂല്‍ക്കുകയാണ് ആ സ്നേഹ പ്രവാചകന്‍... സത്യത്തിന്റെ അഭിനവ ഖലീഫ.

തൊട്ടടുത്ത്‌ ക്രിസ്തുവിന്റെ ക്രൂശിത രൂപം... മുള്‍തൊപ്പി വച്ചു തലകുനിച്ചു രക്തം വാര്‍ന്നു മുന്നോട്ടാഞ്ഞു മൂന്നാണിയില്‍. -ഹോ! സ്നേഹത്തിനു കിട്ടിയ കൂലി...!!!!
"നമുക്കുവേണ്ടി മാത്രം പീഡനങ്ങളേറ്റ ഭൂമിയിലെ ആദ്യത്തെ  മനുഷ്യ സ്നേഹി..... ഒരു വേള... ലോകത്തിലെ ആദ്യ കമ്മ്യൂണിസ്റ്റ്...."- വെറുതെ അങ്ങിനെയൊക്കെ ചിന്തിച്ചു.
ഗ്രീസിലെ ഏഥെന്‍സിലെ  ഒരു പള്ളിയില്‍ ക്രിസ്തുവിന്റെ ക്രൂശിത രൂപം കണ്ടു ഗാന്ധിജി പൊട്ടിക്കരഞ്ഞത് ഞാന്‍ ഓര്‍ത്തു.... കൂട്ടുകാര്‍..!!! യൂദാസുമാര്‍ക്ക് മാപ്പ് കൊടുത്ത കൂട്ടുകാര്‍..!!

'നിന്നെപ്പോലെ നീ നിന്റെ അയല്‍ക്കാരനെയും സ്നേഹിക്കുക'എന്ന് പറഞ്ഞ ഈ സ്വരൂപത്തെ ദൈവം എന്നല്ലാതെ എന്ത് വിളിക്കും? ചിന്തകള്‍ അങ്ങനെ പോയി.

ഇത് ഏതോ ക്രിസ്ത്യന്‍ മിഷനറിയുടെ സ്ഥാപനമാണ്‌...
കണ്ടില്ലേ ആരോരുമറിയാതെ നിശബ്ദമായി പ്രവര്‍ത്തിക്കുന്നത്..?

പ്രിന്‍സിപ്പാള്‍ ഒരു കറുത്തു കുറുകിയ മനുഷ്യന്‍... വിനയാന്വിതനായി അവിടുത്തെ പ്രവര്‍ത്തനങ്ങള്‍ വിവരിച്ചു തന്നു.
ഇരുന്നൂറില്‍പ്പരം കണ്ണ് കാണാത്ത അനാഥ ബാല്യങ്ങള്‍ ഇവിടെ നിശബ്ദമായി ജീവിക്കുന്നു.!!! പലരുടെയും കാരുണ്യം കൊണ്ട്.!!-

ഊണ് സമയമായി..
ഞങ്ങള്‍ വി.ഐ.പികള്‍ ആണല്ലോ ? പ്രത്യേകം മേശയില്‍ ഇലയിട്ടു..

ഞാന്‍ പറഞ്ഞു "അത് വേണ്ട ഇവരോടൊപ്പം ഇരിക്കാം.."
അവര്‍ സമ്മതിച്ചു...
തലയില്‍ ഒരു ചുറ്റിക്കെട്ടുമായി ഒരാള്‍ ഇരിക്കുന്നു.. നേരത്തെ വീണു പരുക്കേറ്റ പുള്ളിക്കാരനാണ്..
പാവം ഇലയില്‍ വിരലുകള്‍ വച്ചു കണ്ടിട്ടില്ലാത്ത പടങ്ങള്‍ വരയ്ക്കുകയാണ്.. ചോറും കാത്തുള്ള ഇരുപ്പ്....

ഞാന്‍ ‘അദ്ദേഹത്തിന്റെ’ അടുത്ത് ഇരുന്നു..
കൈ തോളില്‍ ഇട്ടു ഞാന്‍ ചോദിച്ചു ഇപ്പോള്‍ വേദനയുണ്ടോയെന്ന്.
തല വിലങ്ങനെ കുലുക്കി.. ഇല്ല.... ഔപചാരികമായിരിക്കും ആ തലകുലുക്കല്‍..

ചോറും കറികളും വിളമ്പി..
കുട്ടികള്‍ കഴിക്കുന്നില്ല.. അതിന്മേല്‍ കൈവച്ചു അവര്‍ നിശബ്ദരായി ഇരിക്കുന്നു.
പെട്ടെന്ന് ഒരു പ്രാര്‍ഥനാ പ്രഭാഷണം.
"ഇന്ന് നിങ്ങള്ക്ക് ആഹാരം തരുന്നത്..........."
" വന്നിരിക്കുന്ന ഈ രണ്ടു നല്ല സാറന്മാര്‍ക്കുമായി നമുക്ക് ദൈവത്തോടു......." ഇത് എന്നെ വല്ലതെ വേദനിപ്പിച്ചു.

"വേണ്ട നമുക്ക് വേണ്ടി പ്രാര്‍ഥിക്കുന്നത്  ഈ പാവം കുട്ടികളോട് ചെയ്യുന്ന ക്രൂരതയല്ലേ..? മനുഷ്യ സ്നേഹികളായ വിശ്വാസികള്‍ ഇവര്‍ക്കുവേണ്ടിയാണ് പ്രാര്‍ഥിക്കേണ്ടത്.."

ഞാന്‍ ഒരു കാച്ചു കാച്ചി. അതവര്‍ക്ക് ഇഷ്ടപെട്ടെന്നു തോന്നി.

എന്തായാലും സദ്യ തുടങ്ങി.. ഓരോ കറിയും കൃത്യമായി എടുത്തു കഴിക്കുന്ന ആ കുഞ്ഞുങ്ങളെ ഇന്നും ഞാന്‍ കാണുന്നു..
ഞാന്‍ ഒരു പഴമെടുത്തു എന്റെ അടുത്തിരുന്ന 'സന്തോഷിനു' കൊടുത്തു..
അവന്‍ പറഞ്ഞു. "എനിക്ക് കിട്ടിയല്ലോ.." എന്റെ കണ്ണ് നിറഞ്ഞു പോയി.!

ഒന്ന് കൂടി അവന്‍ കഴിക്കുമായിരിക്കും.. എന്നാല്‍ അവനു രണ്ടാമത് ഒന്ന് കൂടി കിട്ടാന്‍ ചാന്‍സില്ല.. അതല്ലേ അവന്‍ അങ്ങനെ പറഞ്ഞത്.

നമ്മുടെ വീട്ടിലെ കുട്ടികള്‍ അവര്‍ക്കാവശ്യമുള്ള ആഹാരത്തിനു വേണ്ടി വാശി പിടിക്കുമ്പോള്‍.. ഇഷ്ടപ്പെടാത്ത ആഹാരം തൂത്തെറിയുമ്പോള്‍......
ആരോടും വാശി പിടിക്കാന്‍ അധികാരമില്ലാത്ത, മറ്റുള്ളവരുടെ ഔദാര്യം കൊണ്ടു ജീവിക്കുന്ന സന്തോഷിനെ നമ്മള്‍ കാണാതെ പോകുന്നല്ലോ..?

ജനിച്ചു വളര്‍ന്ന നാട്ടില്‍ ഇങ്ങനെയും ഒരു കൂട്ടര്‍ ഉണ്ടെന്നറിയാന്‍ കഴിയാതെ പോയ ഞാന്‍ എന്ത് സാമൂഹ്യ ജീവിയാണ്.

പിന്നെയെത്രയോ കാലം ഞാന്‍ സ്ഥിരമായി അവിടെ പോകുമായിരുന്നു..
ഇന്നും രക്തമുണങ്ങിയ മുഖത്തോടെ എന്റെ വലതു ഭാഗത്തിരുന്നു ആര്‍ത്തിയോടെ ഉണ്ണുന്ന സന്തോഷിന്റെ മുഖം എനിക്ക് മറക്കാനാകില്ല.

അവന്‍ ഇപ്പൊള്‍ എവിടെ ആയിരിക്കും..?
സംവരണം നല്‍കിയ ഉദ്ദ്യോഗത്തിലോ... അതോ... മാര്‍ക്കിടാന്‍ ജഡ്ജുമാരില്ലാത്ത തീവണ്ടിമുറികളിലെ ലൈവ് “റിയാലിറ്റി ഷോ”കളിലൊ?


![കണ്ണുണ്ടെങ്കിലും കാണാനായില്ല...!](https://cdn.boolokam.com/articles/2016/04/IMG_4896a-1024x628.jpg)&nbsp; **"ലൈറ്റ് ടു ദ ബ്ലൈന്‍ഡ്..."** ആദ്യമായി ഞാന്‍ വര്‍ക്കല ശിവഗിരിക്ക് സമീപമുള്ള അന്ധ വിദ്യാലയത്തില്‍ പോകുന്നത് 2000 ല്‍ ആണെന്നാണ്‌ എന്റെ ഓര്‍മ്മ.. അതൊരു നിമിത്തമായിരുന്നു.. എന്റെ സുഹൃത്ത് പ്രവീണിന്റെ അമ്മാവന്റെ പുലകുളി അടിയന്തിരത്തിന് അവരുടെ വീട്ടിലെ സദ്യയും മറ്റു ആര്‍ഭാടങ്ങളുമൊക്കെ ഒഴിവാക്കി പകരം "ലൈറ്റ് ടു ദ ബ്ലൈന്‍ഡ് ”എന്ന ഈ അന്ധ വിദ്യാലയത്തിലെ കുഞ്ഞുങ്ങള്‍ക്കായി മൂന്ന് നേരം ആഹാരത്തിനു പണം കൊടുത്തു... അവന്റെ “ട്രീറ്റ് ”ആണ്.. മരിച്ചുപോയ അമ്മാവന്റെ പേരില്‍. അവന്‍ നിര്‍ബന്ധിച്ചതു കൊണ്ടു ഞാനും അവനോടൊപ്പം പോയി... പൊതുവേ ബൂര്‍ഷ്വാ വിഭാഗത്തില്‍പെട്ട പ്രവീണ്‍ ഇത്തരമൊരു കാര്യം പറഞ്ഞപ്പോള്‍ അത്ഭുതപ്പെട്ടുപോയി. കാലം അവനെയും ഇങ്ങനെയൊക്കെ ചിന്തിക്കാന്‍ ആളാക്കിയല്ലോ എന്ന് താത്ത്വികമായി ഞാന്‍ അഭിമാനിച്ചു. (എന്റെ വര്‍ഗ്ഗ ശത്രുവായിരുന്നു പ്രവീണ്‍..!!- ബൂര്‍ഷ്വാസി..!) വര്‍ഷങ്ങളായി ഇതിന്റെ മുമ്പിലൂടെ വായില്‍നോക്കി നടന്നിട്ടുള്ള ഞാന്‍ ഇതുവരെ ഇവിടെ നടക്കുന്നത് എന്താണെന്ന് പോലും ഒന്ന് അന്വേഷിച്ചില്ലല്ലോ.? പ്രവീണിന് പോലും അറിയാം ഇതൊക്കെ.. ശേ.. കഷ്ടം.!! എന്റെ അറിവുകേട്‌ അവിടം കൊണ്ടും അവസാനിക്കുന്നില്ല.. വര്‍ക്കല ശിവഗിരി താഴ് വാരങ്ങളിലാണ് ഈ സ്ഥാപനവും പ്രവര്‍ത്തിക്കുന്നത്.. ഇതൊക്കെ ശിവഗിരി ധര്‍മ്മ സംഘത്തിന്റെ കീഴിലായിരിക്കും എന്നാണു ഞാന്‍ ധരിച്ചത്.. ....ഞാന്‍ ഗുരുവിനെ ഓര്‍ത്തു രോമാഞ്ചം കൊണ്ടിരുന്നു.. കാര്യത്തിലേക്ക് വരാം....... ഞങ്ങള്‍ ചെന്നത് ഒരു വെള്ളിയാഴ്ച കാലത്ത് പതിനൊന്നു മണിക്കായിരുന്നു. ഓഫീസിനു പുറത്തുള്ള വിസിറ്റേഴ്സ് റൂമില്‍ ഇരുന്നു. ചുമരില്‍ മഹാത്മജിയുടെ പല്ലില്ലാത്ത മോണകാട്ടിയുള്ള പുഞ്ചിരി തൂകുന്ന ചിത്രം.. ....ലോകത്തിലെ ഏറ്റവും നിഷകളങ്കമായ പുഞ്ചിരി..!! താഴെ ലോക പ്രശസ്തവും ഈ ഭൂമിയില്‍ ഇതുവരെ ആരും ഖണ്ഡിക്കാത്തതുമായ ആ മഹാ സന്ദേശവും.. "എന്റെ ജീവിതമാണ് എന്റെ സന്ദേശം." - ബെല്ലടിച്ചു...... ഒരു പീരീഡ് കഴിഞ്ഞു.. കുട്ടികള്‍ തപ്പിത്തടഞ്ഞും കൈകോര്‍ത്ത് പിടിച്ചും പുറത്തേക്ക് വന്നു കൊണ്ടിരിക്കുന്നു..... ബ്രോയിലര്‍ സ്കൂളുകളിലെ മാലാഖ കുഞ്ഞുങ്ങളുടെ ഭംഗി ഇവിടുത്തെ പെണ്‍കുട്ടികള്‍ക്കില്ലായിരുന്നു.. നിറം മങ്ങിയ കുപ്പായങ്ങള്‍ ഇട്ടു നിറമില്ലാത്ത ലോകത്തിലെ നിറമുള്ള കഥകള്‍ പറഞ്ഞു ആ പാവങ്ങള്‍ പരസ്പരം മുട്ടിയുരുമ്മി കൈകോര്‍ത്ത് ചങ്ങലകളായി.... ദൂരെ ദൂരെ കളികള്‍ ഇല്ലാത്ത കളിക്കളത്തിലേക്ക് നടന്നു നീങ്ങുന്നു.. "ഞാന്ന നിഴലുകള്‍ മാതിരി.." ഹോ! എന്തൊരു കാഴ്ചയാണിത്..? എന്താവാം ഇവര്‍ പരസ്പരം പറയുന്നത് ഇന്നലത്തെ റിയാലിറ്റി ഷോയെ കുറിച്ച് ഇവര്‍ എന്ത് പറയാന്‍..?? മറ്റൊരു കാഴ്ച കണ്ടു അതിശയിച്ചു പോയി ഞാന്‍.. ശരവേഗമാര്‍ന്ന ഒരു കൃഷ്ണപ്പരുന്തിനെപ്പോലെ ഒരു കുട്ടി... അതിവേഗത്തില്‍ പാഞ്ഞു വന്നു മുമ്പിലുള്ള ഒരു തൂണിനു സമീപത്തെത്തി അതില്‍ തട്ടാതെ വെട്ടിത്തിരിഞ്ഞ് അതെ വേഗതയില്‍ പടവുകളിറങ്ങി കളിക്കളത്തിലേക്ക് പാഞ്ഞു.. ദൂരെ പോയി മറഞ്ഞു. അവന്‍ "ഹോണ്‍" മുഴക്കുന്നുണ്ടായിരുന്നു... കണ്ണുകളില്‍ വെളിച്ചം നിഷേധിക്കപ്പെട്ട ആ പാവത്തിന് ആരും കാട്ടാത്ത വഴിയിലൂടെ കൂട്ടില്ലാതെ സഞ്ചരിക്കാനറിയാം..!! ഇവന്‍ വളര്‍ന്നു ആരാകും...? പരിഷ്കൃത സമൂഹത്തിന്റെ സ്വപ്നഭാവിയിലെ ഡോക്ടറോ..? എന്ജിനീയറോ.. അതോ കലക്ടറോ....? സ്വപ്‌നങ്ങള്‍ പോലും നിഷേധിക്കപ്പെട്ട പാവം. ഹൃദയത്തില്‍ വീണ ഒരു തുള്ളി ചുടു കണ്ണീര്‍ക്കണം എരിച്ച് വിട്ട ദീര്‍ഘ നിശ്വാസ പുക എന്റെ തൊണ്ടയില്‍ തടഞ്ഞു... സത്യം.... ഹോ വല്ലാത്ത ഒരു അനുഭവം. ഇതിനിടയില്‍ ഞങ്ങളുടെ തൊട്ടുമുമ്പില്‍ ഒരു പത്ത് വയസ്സുകാരന്‍ തിണ്ണയില്‍ തട്ടി താഴെ വീണു.. നെറ്റി പൊട്ടി ചോരയൊലില്‍പ്പിച്ചുകൊണ്ടുള്ള അവന്റെ ദൈന്യ മുഖം എനിക്ക് മറക്കാനാകുന്നില്ല...!! ഇസ്തിരിയിടാത്ത ഉടഞ്ഞ ഉടുപ്പു രക്തത്തില്‍ കുതിര്‍ന്നിരുന്നു.. അവന്‍ കരയുന്നില്ല... ഇത് പതിവല്ലെ ആ സാധുവിന് ..? പെട്ടന്ന് രണ്ടു അദ്ധ്യാപകര്‍ ഒരു മോട്ടോര്‍ സൈക്കിളില്‍ അവനെ കയറ്റി നടുക്കിരുത്തി എങ്ങോ കൊണ്ടു പോയി... അവരുടെ ഷര്‍ട്ടുകളും രക്തത്തില്‍ കുതിര്‍ന്നിരുന്നു.. പ്രിന്‍സിപ്പാള്‍ ഉള്ളിലേക്ക് വിളിപ്പിച്ചു... ഞങ്ങള്‍ അകത്തു കടന്നു.. അവിടെയും കാണാം ചുമരില്‍ മഹാത്മജിയുടെ ഒരു ചിത്രം..... ബ്ലാക്ക് ആന്റ് വൈറ്റ്.... വളരെ ഗൌരവത്തില്‍ മുഖം കുനിച്ചിരുന്നു ചര്‍ക്കയില്‍ നൂല്‍ നൂല്‍ക്കുകയാണ് ആ സ്നേഹ പ്രവാചകന്‍... സത്യത്തിന്റെ അഭിനവ ഖലീഫ. തൊട്ടടുത്ത്‌ ക്രിസ്തുവിന്റെ ക്രൂശിത രൂപം... മുള്‍തൊപ്പി വച്ചു തലകുനിച്ചു രക്തം വാര്‍ന്നു മുന്നോട്ടാഞ്ഞു മൂന്നാണിയില്‍. -ഹോ! സ്നേഹത്തിനു കിട്ടിയ കൂലി...!!!! "നമുക്കുവേണ്ടി മാത്രം പീഡനങ്ങളേറ്റ ഭൂമിയിലെ ആദ്യത്തെ മനുഷ്യ സ്നേഹി..... ഒരു വേള... ലോകത്തിലെ ആദ്യ കമ്മ്യൂണിസ്റ്റ്...."- വെറുതെ അങ്ങിനെയൊക്കെ ചിന്തിച്ചു. ഗ്രീസിലെ ഏഥെന്‍സിലെ ഒരു പള്ളിയില്‍ ക്രിസ്തുവിന്റെ ക്രൂശിത രൂപം കണ്ടു ഗാന്ധിജി പൊട്ടിക്കരഞ്ഞത് ഞാന്‍ ഓര്‍ത്തു.... കൂട്ടുകാര്‍..!!! യൂദാസുമാര്‍ക്ക് മാപ്പ് കൊടുത്ത കൂട്ടുകാര്‍..!! 'നിന്നെപ്പോലെ നീ നിന്റെ അയല്‍ക്കാരനെയും സ്നേഹിക്കുക'എന്ന് പറഞ്ഞ ഈ സ്വരൂപത്തെ ദൈവം എന്നല്ലാതെ എന്ത് വിളിക്കും? ചിന്തകള്‍ അങ്ങനെ പോയി. ഇത് ഏതോ ക്രിസ്ത്യന്‍ മിഷനറിയുടെ സ്ഥാപനമാണ്‌... കണ്ടില്ലേ ആരോരുമറിയാതെ നിശബ്ദമായി പ്രവര്‍ത്തിക്കുന്നത്..? പ്രിന്‍സിപ്പാള്‍ ഒരു കറുത്തു കുറുകിയ മനുഷ്യന്‍... വിനയാന്വിതനായി അവിടുത്തെ പ്രവര്‍ത്തനങ്ങള്‍ വിവരിച്ചു തന്നു. ഇരുന്നൂറില്‍പ്പരം കണ്ണ് കാണാത്ത അനാഥ ബാല്യങ്ങള്‍ ഇവിടെ നിശബ്ദമായി ജീവിക്കുന്നു.!!! പലരുടെയും കാരുണ്യം കൊണ്ട്.!!- ഊണ് സമയമായി.. ഞങ്ങള്‍ വി.ഐ.പികള്‍ ആണല്ലോ ? പ്രത്യേകം മേശയില്‍ ഇലയിട്ടു.. ഞാന്‍ പറഞ്ഞു "അത് വേണ്ട ഇവരോടൊപ്പം ഇരിക്കാം.." അവര്‍ സമ്മതിച്ചു... തലയില്‍ ഒരു ചുറ്റിക്കെട്ടുമായി ഒരാള്‍ ഇരിക്കുന്നു.. നേരത്തെ വീണു പരുക്കേറ്റ പുള്ളിക്കാരനാണ്.. പാവം ഇലയില്‍ വിരലുകള്‍ വച്ചു കണ്ടിട്ടില്ലാത്ത പടങ്ങള്‍ വരയ്ക്കുകയാണ്.. ചോറും കാത്തുള്ള ഇരുപ്പ്.... ഞാന്‍ ‘അദ്ദേഹത്തിന്റെ’ അടുത്ത് ഇരുന്നു.. കൈ തോളില്‍ ഇട്ടു ഞാന്‍ ചോദിച്ചു ഇപ്പോള്‍ വേദനയുണ്ടോയെന്ന്. തല വിലങ്ങനെ കുലുക്കി.. ഇല്ല.... ഔപചാരികമായിരിക്കും ആ തലകുലുക്കല്‍.. ചോറും കറികളും വിളമ്പി.. കുട്ടികള്‍ കഴിക്കുന്നില്ല.. അതിന്മേല്‍ കൈവച്ചു അവര്‍ നിശബ്ദരായി ഇരിക്കുന്നു. പെട്ടെന്ന് ഒരു പ്രാര്‍ഥനാ പ്രഭാഷണം. "ഇന്ന് നിങ്ങള്ക്ക് ആഹാരം തരുന്നത്..........." " വന്നിരിക്കുന്ന ഈ രണ്ടു നല്ല സാറന്മാര്‍ക്കുമായി നമുക്ക് ദൈവത്തോടു......." ഇത് എന്നെ വല്ലതെ വേദനിപ്പിച്ചു. "വേണ്ട നമുക്ക് വേണ്ടി പ്രാര്‍ഥിക്കുന്നത് ഈ പാവം കുട്ടികളോട് ചെയ്യുന്ന ക്രൂരതയല്ലേ..? മനുഷ്യ സ്നേഹികളായ വിശ്വാസികള്‍ ഇവര്‍ക്കുവേണ്ടിയാണ് പ്രാര്‍ഥിക്കേണ്ടത്.." ഞാന്‍ ഒരു കാച്ചു കാച്ചി. അതവര്‍ക്ക് ഇഷ്ടപെട്ടെന്നു തോന്നി. എന്തായാലും സദ്യ തുടങ്ങി.. ഓരോ കറിയും കൃത്യമായി എടുത്തു കഴിക്കുന്ന ആ കുഞ്ഞുങ്ങളെ ഇന്നും ഞാന്‍ കാണുന്നു.. ഞാന്‍ ഒരു പഴമെടുത്തു എന്റെ അടുത്തിരുന്ന 'സന്തോഷിനു' കൊടുത്തു.. അവന്‍ പറഞ്ഞു. "എനിക്ക് കിട്ടിയല്ലോ.." എന്റെ കണ്ണ് നിറഞ്ഞു പോയി.! ഒന്ന് കൂടി അവന്‍ കഴിക്കുമായിരിക്കും.. എന്നാല്‍ അവനു രണ്ടാമത് ഒന്ന് കൂടി കിട്ടാന്‍ ചാന്‍സില്ല.. അതല്ലേ അവന്‍ അങ്ങനെ പറഞ്ഞത്. നമ്മുടെ വീട്ടിലെ കുട്ടികള്‍ അവര്‍ക്കാവശ്യമുള്ള ആഹാരത്തിനു വേണ്ടി വാശി പിടിക്കുമ്പോള്‍.. ഇഷ്ടപ്പെടാത്ത ആഹാരം തൂത്തെറിയുമ്പോള്‍...... ആരോടും വാശി പിടിക്കാന്‍ അധികാരമില്ലാത്ത, മറ്റുള്ളവരുടെ ഔദാര്യം കൊണ്ടു ജീവിക്കുന്ന സന്തോഷിനെ നമ്മള്‍ കാണാതെ പോകുന്നല്ലോ..? ജനിച്ചു വളര്‍ന്ന നാട്ടില്‍ ഇങ്ങനെയും ഒരു കൂട്ടര്‍ ഉണ്ടെന്നറിയാന്‍ കഴിയാതെ പോയ ഞാന്‍ എന്ത് സാമൂഹ്യ ജീവിയാണ്. പിന്നെയെത്രയോ കാലം ഞാന്‍ സ്ഥിരമായി അവിടെ പോകുമായിരുന്നു.. ഇന്നും രക്തമുണങ്ങിയ മുഖത്തോടെ എന്റെ വലതു ഭാഗത്തിരുന്നു ആര്‍ത്തിയോടെ ഉണ്ണുന്ന സന്തോഷിന്റെ മുഖം എനിക്ക് മറക്കാനാകില്ല. അവന്‍ ഇപ്പൊള്‍ എവിടെ ആയിരിക്കും..? സംവരണം നല്‍കിയ ഉദ്ദ്യോഗത്തിലോ... അതോ... മാര്‍ക്കിടാന്‍ ജഡ്ജുമാരില്ലാത്ത തീവണ്ടിമുറികളിലെ ലൈവ് “റിയാലിറ്റി ഷോ”കളിലൊ?
