---
title: "'വീരപ്പന്‍' അഥവാ കൂസു മുനിസ്വാമി വീരപ്പന്‍. (ജനനം: ജനുവരി 18, 1952–മരണം: ഒക്ടോബര്‍ 18, 2004) ."
date: 2014-05-25T20:03:46
draft: false
categories: ["Society"]
tags: []
author: "boolokamtv@gmail.com"
---

<img class="aligncenter size-full wp-image-155988" src="https://cdn.boolokam.com/articles/2014/05/veerappan_sept1.jpg" alt="veerappan_sept1" width="650" height="488" />

ഏകദേശം കാല്‍നൂറ്റാണ്ട് ദക്ഷിണേന്ത്യയുടെ കാനനസാമ്രാജ്യം അടക്കിവാഴുകയും വനാതിര്‍ത്തിയില്‍ നിര്‍ഭയം   വിഹരിക്കുകയും ചെയ്ത കാട്ടുകൊള്ളക്കാരന്‍ ആയിരുന്നു വീരപ്പന്‍. കേന്ദ്രത്തിലും സംസ്ഥാനങ്ങളിലും പലകുറി ഭരണം മാറിയെങ്കിലും വീരപ്പന്റെ കാട്ടിലെ ജീവിതത്തിനും ആര്‍ഭാടത്തിനും ഒരു ഇളക്കവും തട്ടിയില്ല. മേട്ടൂരിലെ വനത്തില്‍ വെറുമൊരു മരംവെട്ടുകാരനായി ആരംഭിച്ച വീരപ്പന്‍റെ ജീവിതം ആനക്കൊമ്പുവേട്ടയും പിന്നീട് ചന്ദനത്തടിമോഷണവുമായി വളര്‍ന്ന് പടര്‍ന്ന് പന്തലിക്കുകയായിരുന്നു. സേലം ജില്ലയിലെ മേട്ടൂര്‍സത്യമംഗലം കാടുകള്‍ പ്രധാന താവളമാക്കിയിരുന്ന വീരപ്പനും സംഘവും പലപ്പോഴും കേരള അതിര്‍ത്തിയായ വാളയാര്‍കാടുകള്‍വരെ തന്റെ പ്രവര്‍ത്തനമണ്ഡലം വ്യാപിപ്പിച്ചിരുന്നു. ബില്‍ഗിരിരങ്കന ബേട്ട, മാലെ മഹദേശ്വര ബേട്ട എന്നീ മലകള്‍, സത്യമംഗലം, ഗുണ്ടിയാല്‍ വനങ്ങള്‍ എന്നിവയായിരുന്നു വീരപ്പന്റെ പ്രധാന വിഹാര രംഗം. കേരളം, തമിഴ്‌നാട്, കര്‍ണ്ണാടകം എന്നീ സംസ്ഥാനങ്ങളുടെ അതിര്‍ത്തി പ്രദേശങ്ങളില്‍ 6,000ത്തോളം ച.കി.മീ വിസ്തൃതിയുള്ള വനങ്ങളില്‍ വീരപ്പന്‍ വിഹരിച്ചു.

<img class="aligncenter" src="http://s5.postimg.org/ncml271xj/11661_900.jpg" alt="" width="650" height="480" />

1990ലാണ് കര്‍ണാടകതമിഴ്‌നാട് സര്‍ക്കാറുകള്‍ സംയുക്തമായി വീരപ്പനെ പിടികൂടുന്നതിന് പ്രത്യേക ദൗത്യസേനക്ക് (Special Task Force) രൂപംകൊടുത്തത്. പതിനൊന്ന് കോടിയോളം രൂപ വീരപ്പനെ പിടികൂടാനുള്ള ദൗത്യസേനക്കുവേണ്ടി മാത്രം ഓരോ മാസവും ചെലവഴിക്കപ്പെട്ടു. അതിര്‍ത്തിഗ്രാമങ്ങളില്‍ ക്യാമ്പ്ഓഫിസുകള്‍ തുറന്നിട്ടും ഗ്രാമങ്ങള്‍ക്കുനേരെ വ്യാപകമായ ആക്രമണം അഴിച്ചുവിട്ടിട്ടും ഗ്രാമീണര്‍ തങ്ങളുടെ നേതാവിനെ ഒറ്റിക്കൊടുക്കാന്‍ തയാറായില്ല. അതിര്‍ത്തിഗ്രാമങ്ങളിലെ പാവപ്പെട്ടവരായിരുന്നു എന്നും വീരപ്പന്റെ ശക്തി. ഗ്രാമീണര്‍ വീരപ്പനെയും പ്രത്യേക ദൗത്യസേനയെയും ഒരുപോലെ ഭയപ്പെട്ടു എന്നതാണ് വാസ്തവം. വാള്‍ട്ടര്‍ ദേവാരം, ടൈഗര്‍ അശോക്കുമാര്‍, ശങ്കര്‍ ബിദരി, എ.സി.പി ബാവ വരെയുള്ള കര്‍ണാടകയിലെയും തമിഴ്‌നാട്ടിലെയും സമര്‍ഥരായ പൊലീസ്ഓഫിസര്‍മാര്‍ രാപ്പകല്‍ അധ്വാനിച്ചിട്ടും വീരപ്പനെ പിടികൂടാനായില്ല. ഇന്ത്യകണ്ട ഏറ്റവും വലിയ നരവേട്ടയായിരുന്നു വീരപ്പനുവേണ്ടി ഭരണകൂടം നടത്തിയത്.

<img class="aligncenter" src="http://s5.postimg.org/g35lx8cqv/Veerappan_1.jpg" alt="" width="650" height="979" />

<strong><span style="text-decoration: underline;"><em>നക്കീരന്‍ ഗോപാല്‍ എന്ന ഇടനിലക്കാരന്‍ </em></span></strong>

<img class="aligncenter" src="http://s5.postimg.org/8updu7amf/800px_Nakkerran_gopal_at_a_functionl.jpg" alt="" width="650" height="432" />

നക്കീരന്‍ പത്രത്തിന്റെ (ദ്വൈവാരിക) പത്രാധിപനും, തമിഴ്നാട്ടിലെ ഒരു ജേര്‍ണലിസ്റ്റുമായിരുന്നു ആര്‍ ഗോപാല്‍ എന്ന നക്കീരന്‍ ഗോപാല്‍. വീരപ്പനിലൂടെയാണ് നക്കീരന്‍ പത്രവും നക്കീരന്‍ ഗോപാലനും ശ്രദ്ധിക്കപ്പെട്ടത്. വീരപ്പന്‍ തന്റെ ആവശ്യങ്ങളും നിബന്ധനകളുമെല്ലാം നക്കീരനിലൂടെ ലോകത്തെ അറിയിച്ചപ്പോള്‍ പല വീരപ്പന്‍ കഥകളും ലോകമറിയുകയും ചെയ്തു. രാഷ്ട്രപതിയുടെ മുന്നില്‍ കീഴടങ്ങാമെന്ന് ഉപാധികളോടെ വീരപ്പന്‍ അറിയിച്ചതും നക്കീരന്‍ മുഖേനയാണ്.

<img class="aligncenter" src="http://s5.postimg.org/qby3320sn/bidari_040712_3.jpg" alt="" width="650" height="754" />

പക്ഷേ കളിക്കിടയില്‍ നക്കീരനും പിഴച്ചു. സര്‍ക്കാര്‍ വീരപ്പന്റെ പിണിയാളായി ഗോപാലനെ മുദ്രകുത്തി അന്വേഷിച്ച് തുടങ്ങിയതോടെ അദ്ദേഹത്തിന് പിന്നണിയിലേക്ക് ഉള്‍വലിയേണ്ടി വന്നു. ഒരുപക്ഷേ നക്കീരന്‍ ഗോപാലന്‍ എന്ന പത്രലേഖകന്‍ ഇല്ലായിരുന്നുവെങ്കില്‍ വീരപ്പന് ഒരിക്കലും ഇത്തരമൊരു പരിവേഷം കിട്ടുകയില്ലായിരുന്നു.

<img class="aligncenter" src="http://s5.postimg.org/5qjbb5j7r/Untitled_1.jpg" alt="" width="650" height="400" />

&amp;nbsp;

&amp;nbsp;

മൂന്നു സംസ്ഥാനങ്ങളിലെ പോലീസ് സേനയും ഇന്ത്യന്‍ അര്‍ദ്ധസൈനിക വിഭാഗവും വീരപ്പനെ പിടികൂടാന്‍ പരിശ്രമിച്ചു. ഒരു സമയത്ത് നൂറുകണക്കിനു അംഗങ്ങളുള്ള ഒരു ചെറിയ സൈന്യം തന്നെ വീരപ്പനു സ്വന്തമായി ഉണ്ടായിരുന്നു. ഏകദേശം 124 വ്യക്തികളെ വീരപ്പന്‍ കൊലപ്പെടുത്തി എന്ന് വിശ്വസിക്കുന്നു.  ഇവരില്‍ ഉയര്‍ന്ന പോലീസ് ഉദ്യോഗസ്ഥരും വനം വകുപ്പ് ഉദ്യോഗസ്ഥരും ഉള്‍പ്പെടും. ഇതിനു പിന്നാലെ 200ഓളം ആനകളെകൊന്ന് ആനക്കൊമ്പ് ഊരിയതിനും $2,600,000 ഡോളര്‍ വിലവരുന്ന ആനക്കൊമ്പ് അനധികൃതമഅയി കടത്തിയതിനും 10,000 ടണ്‍ ചന്ദനത്തടി മുറിച്ചു കടത്തിയതിനും ($22,000,000 ഡോളര്‍ വിലമതിക്കുന്നു) വീരപ്പന്റെ പേരില്‍ കേസുകള്‍ നിലനിന്നു. വീരപ്പനെ പിടികൂടാന്‍ പത്തുവര്‍ഷത്തെ കാലയളവില്‍ സര്‍ക്കാര്‍ ഏകദേശം 2,000,000,000 രൂപ (വര്‍ഷം തോറും 200,000,00) ചിലവഴിച്ചു. ഇരുപതുവര്‍ഷത്തോളം പിടികിട്ടാപ്പുള്ളിയായി തുടര്‍ന്ന വീരപ്പന്‍ പോലീസ് വെടിയേറ്റ് 2004ല്‍ കൊല്ലപ്പെട്ടു.

<img class="aligncenter" src="http://s5.postimg.org/qywzskxon/veerap_042111_1.jpg" alt="" width="650" height="448" />

വീരപ്പന്റെ ഭാര്യ മുത്തുലക്ഷ്മി മനുഷ്യാവകാശലംഘനങ്ങളുടെ ജീവിക്കുന്ന ഒരു ഉദാഹരണമാണ്. മുപ്പത്തൊമ്പത് വയസ്സായ കാട്ടുകൊള്ളക്കാരന് പതിനാറുകാരിയില്‍ തോന്നിയ പ്രണയം അവളെ തള്ളിവിട്ടത് തീരാദുരിതങ്ങളുടെ കയത്തിലേക്കാണ്. മൂന്നു വര്‍ഷം മാത്രം നീണ്ട കാനനദാമ്പത്യം മൂന്നു മക്കളെ അവള്‍ക്ക് സമ്മാനിച്ചെങ്കിലും അവരെ പോറ്റാനാവാത്ത ദുഃഖം സഹിച്ചുകൊണ്ടായിരുന്നു മുത്തുലക്ഷ്മി കാട്ടില്‍ ജീവിച്ചത്. മൂന്നാമത്തെ കുട്ടി മരിച്ച് അധികനാള്‍ കഴിയുന്നതിനുമുമ്പാണ് മുത്തുലക്ഷ്മി ദൗത്യസേനയുടെ കൈയിലകപ്പെടുന്നത്.

&amp;nbsp;

&amp;nbsp;


!['വീരപ്പന്‍' അഥവാ കൂസു മുനിസ്വാമി വീരപ്പന്‍. (ജനനം: ജനുവരി 18, 1952–മരണം: ഒക്ടോബര്‍ 18, 2004) .](https://cdn.boolokam.com/articles/2014/05/veerappan_sept1.jpg)ഏകദേശം കാല്‍നൂറ്റാണ്ട് ദക്ഷിണേന്ത്യയുടെ കാനനസാമ്രാജ്യം അടക്കിവാഴുകയും വനാതിര്‍ത്തിയില്‍ നിര്‍ഭയം വിഹരിക്കുകയും ചെയ്ത കാട്ടുകൊള്ളക്കാരന്‍ ആയിരുന്നു വീരപ്പന്‍. കേന്ദ്രത്തിലും സംസ്ഥാനങ്ങളിലും പലകുറി ഭരണം മാറിയെങ്കിലും വീരപ്പന്റെ കാട്ടിലെ ജീവിതത്തിനും ആര്‍ഭാടത്തിനും ഒരു ഇളക്കവും തട്ടിയില്ല. മേട്ടൂരിലെ വനത്തില്‍ വെറുമൊരു മരംവെട്ടുകാരനായി ആരംഭിച്ച വീരപ്പന്‍റെ ജീവിതം ആനക്കൊമ്പുവേട്ടയും പിന്നീട് ചന്ദനത്തടിമോഷണവുമായി വളര്‍ന്ന് പടര്‍ന്ന് പന്തലിക്കുകയായിരുന്നു. സേലം ജില്ലയിലെ മേട്ടൂര്‍സത്യമംഗലം കാടുകള്‍ പ്രധാന താവളമാക്കിയിരുന്ന വീരപ്പനും സംഘവും പലപ്പോഴും കേരള അതിര്‍ത്തിയായ വാളയാര്‍കാടുകള്‍വരെ തന്റെ പ്രവര്‍ത്തനമണ്ഡലം വ്യാപിപ്പിച്ചിരുന്നു. ബില്‍ഗിരിരങ്കന ബേട്ട, മാലെ മഹദേശ്വര ബേട്ട എന്നീ മലകള്‍, സത്യമംഗലം, ഗുണ്ടിയാല്‍ വനങ്ങള്‍ എന്നിവയായിരുന്നു വീരപ്പന്റെ പ്രധാന വിഹാര രംഗം. കേരളം, തമിഴ്‌നാട്, കര്‍ണ്ണാടകം എന്നീ സംസ്ഥാനങ്ങളുടെ അതിര്‍ത്തി പ്രദേശങ്ങളില്‍ 6,000ത്തോളം ച.കി.മീ വിസ്തൃതിയുള്ള വനങ്ങളില്‍ വീരപ്പന്‍ വിഹരിച്ചു. ![](http://s5.postimg.org/ncml271xj/11661_900.jpg) 1990ലാണ് കര്‍ണാടകതമിഴ്‌നാട് സര്‍ക്കാറുകള്‍ സംയുക്തമായി വീരപ്പനെ പിടികൂടുന്നതിന് പ്രത്യേക ദൗത്യസേനക്ക് (Special Task Force) രൂപംകൊടുത്തത്. പതിനൊന്ന് കോടിയോളം രൂപ വീരപ്പനെ പിടികൂടാനുള്ള ദൗത്യസേനക്കുവേണ്ടി മാത്രം ഓരോ മാസവും ചെലവഴിക്കപ്പെട്ടു. അതിര്‍ത്തിഗ്രാമങ്ങളില്‍ ക്യാമ്പ്ഓഫിസുകള്‍ തുറന്നിട്ടും ഗ്രാമങ്ങള്‍ക്കുനേരെ വ്യാപകമായ ആക്രമണം അഴിച്ചുവിട്ടിട്ടും ഗ്രാമീണര്‍ തങ്ങളുടെ നേതാവിനെ ഒറ്റിക്കൊടുക്കാന്‍ തയാറായില്ല. അതിര്‍ത്തിഗ്രാമങ്ങളിലെ പാവപ്പെട്ടവരായിരുന്നു എന്നും വീരപ്പന്റെ ശക്തി. ഗ്രാമീണര്‍ വീരപ്പനെയും പ്രത്യേക ദൗത്യസേനയെയും ഒരുപോലെ ഭയപ്പെട്ടു എന്നതാണ് വാസ്തവം. വാള്‍ട്ടര്‍ ദേവാരം, ടൈഗര്‍ അശോക്കുമാര്‍, ശങ്കര്‍ ബിദരി, എ.സി.പി ബാവ വരെയുള്ള കര്‍ണാടകയിലെയും തമിഴ്‌നാട്ടിലെയും സമര്‍ഥരായ പൊലീസ്ഓഫിസര്‍മാര്‍ രാപ്പകല്‍ അധ്വാനിച്ചിട്ടും വീരപ്പനെ പിടികൂടാനായില്ല. ഇന്ത്യകണ്ട ഏറ്റവും വലിയ നരവേട്ടയായിരുന്നു വീരപ്പനുവേണ്ടി ഭരണകൂടം നടത്തിയത്. ![](http://s5.postimg.org/g35lx8cqv/Veerappan_1.jpg) **_നക്കീരന്‍ ഗോപാല്‍ എന്ന ഇടനിലക്കാരന്‍_** ![](http://s5.postimg.org/8updu7amf/800px_Nakkerran_gopal_at_a_functionl.jpg) നക്കീരന്‍ പത്രത്തിന്റെ (ദ്വൈവാരിക) പത്രാധിപനും, തമിഴ്നാട്ടിലെ ഒരു ജേര്‍ണലിസ്റ്റുമായിരുന്നു ആര്‍ ഗോപാല്‍ എന്ന നക്കീരന്‍ ഗോപാല്‍. വീരപ്പനിലൂടെയാണ് നക്കീരന്‍ പത്രവും നക്കീരന്‍ ഗോപാലനും ശ്രദ്ധിക്കപ്പെട്ടത്. വീരപ്പന്‍ തന്റെ ആവശ്യങ്ങളും നിബന്ധനകളുമെല്ലാം നക്കീരനിലൂടെ ലോകത്തെ അറിയിച്ചപ്പോള്‍ പല വീരപ്പന്‍ കഥകളും ലോകമറിയുകയും ചെയ്തു. രാഷ്ട്രപതിയുടെ മുന്നില്‍ കീഴടങ്ങാമെന്ന് ഉപാധികളോടെ വീരപ്പന്‍ അറിയിച്ചതും നക്കീരന്‍ മുഖേനയാണ്. ![](http://s5.postimg.org/qby3320sn/bidari_040712_3.jpg) പക്ഷേ കളിക്കിടയില്‍ നക്കീരനും പിഴച്ചു. സര്‍ക്കാര്‍ വീരപ്പന്റെ പിണിയാളായി ഗോപാലനെ മുദ്രകുത്തി അന്വേഷിച്ച് തുടങ്ങിയതോടെ അദ്ദേഹത്തിന് പിന്നണിയിലേക്ക് ഉള്‍വലിയേണ്ടി വന്നു. ഒരുപക്ഷേ നക്കീരന്‍ ഗോപാലന്‍ എന്ന പത്രലേഖകന്‍ ഇല്ലായിരുന്നുവെങ്കില്‍ വീരപ്പന് ഒരിക്കലും ഇത്തരമൊരു പരിവേഷം കിട്ടുകയില്ലായിരുന്നു. ![](http://s5.postimg.org/5qjbb5j7r/Untitled_1.jpg) &nbsp; &nbsp; മൂന്നു സംസ്ഥാനങ്ങളിലെ പോലീസ് സേനയും ഇന്ത്യന്‍ അര്‍ദ്ധസൈനിക വിഭാഗവും വീരപ്പനെ പിടികൂടാന്‍ പരിശ്രമിച്ചു. ഒരു സമയത്ത് നൂറുകണക്കിനു അംഗങ്ങളുള്ള ഒരു ചെറിയ സൈന്യം തന്നെ വീരപ്പനു സ്വന്തമായി ഉണ്ടായിരുന്നു. ഏകദേശം 124 വ്യക്തികളെ വീരപ്പന്‍ കൊലപ്പെടുത്തി എന്ന് വിശ്വസിക്കുന്നു. ഇവരില്‍ ഉയര്‍ന്ന പോലീസ് ഉദ്യോഗസ്ഥരും വനം വകുപ്പ് ഉദ്യോഗസ്ഥരും ഉള്‍പ്പെടും. ഇതിനു പിന്നാലെ 200ഓളം ആനകളെകൊന്ന് ആനക്കൊമ്പ് ഊരിയതിനും $2,600,000 ഡോളര്‍ വിലവരുന്ന ആനക്കൊമ്പ് അനധികൃതമഅയി കടത്തിയതിനും 10,000 ടണ്‍ ചന്ദനത്തടി മുറിച്ചു കടത്തിയതിനും ($22,000,000 ഡോളര്‍ വിലമതിക്കുന്നു) വീരപ്പന്റെ പേരില്‍ കേസുകള്‍ നിലനിന്നു. വീരപ്പനെ പിടികൂടാന്‍ പത്തുവര്‍ഷത്തെ കാലയളവില്‍ സര്‍ക്കാര്‍ ഏകദേശം 2,000,000,000 രൂപ (വര്‍ഷം തോറും 200,000,00) ചിലവഴിച്ചു. ഇരുപതുവര്‍ഷത്തോളം പിടികിട്ടാപ്പുള്ളിയായി തുടര്‍ന്ന വീരപ്പന്‍ പോലീസ് വെടിയേറ്റ് 2004ല്‍ കൊല്ലപ്പെട്ടു. ![](http://s5.postimg.org/qywzskxon/veerap_042111_1.jpg) വീരപ്പന്റെ ഭാര്യ മുത്തുലക്ഷ്മി മനുഷ്യാവകാശലംഘനങ്ങളുടെ ജീവിക്കുന്ന ഒരു ഉദാഹരണമാണ്. മുപ്പത്തൊമ്പത് വയസ്സായ കാട്ടുകൊള്ളക്കാരന് പതിനാറുകാരിയില്‍ തോന്നിയ പ്രണയം അവളെ തള്ളിവിട്ടത് തീരാദുരിതങ്ങളുടെ കയത്തിലേക്കാണ്. മൂന്നു വര്‍ഷം മാത്രം നീണ്ട കാനനദാമ്പത്യം മൂന്നു മക്കളെ അവള്‍ക്ക് സമ്മാനിച്ചെങ്കിലും അവരെ പോറ്റാനാവാത്ത ദുഃഖം സഹിച്ചുകൊണ്ടായിരുന്നു മുത്തുലക്ഷ്മി കാട്ടില്‍ ജീവിച്ചത്. മൂന്നാമത്തെ കുട്ടി മരിച്ച് അധികനാള്‍ കഴിയുന്നതിനുമുമ്പാണ് മുത്തുലക്ഷ്മി ദൗത്യസേനയുടെ കൈയിലകപ്പെടുന്നത്. &nbsp; &nbsp;
