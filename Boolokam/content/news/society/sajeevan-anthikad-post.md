---
title: "ശരിക്കും എന്താണ് അമേരിക്കക്കാരെ ബാധിച്ചത് ? എന്തുകൊണ്ട് യൂറോപ്പിൽ ഇത്രക്കും മനുഷ്യ ജീവനുകൾ പൊലിഞ്ഞു ?"
date: 2020-04-23T04:34:29
draft: false
categories: ["Society"]
tags: ['COVID - 19', 'covid crisis', 'LOCKDOWN']
author: "Beaumaris"
---

<strong><a href="https://wordpress-972788-3403151.cloudwaysapps.com/sajeevan-anthikad-post/270109/ppo-3045" rel="attachment wp-att-270110"><img class="alignleft size-full wp-image-270110" src="https://cdn.boolokam.com/articles/2020/04/ppo-631.jpg" alt="" width="784" height="410" /></a>Sajeevan Anthikad</strong>

ശരിക്കും എന്താണ് അമേരിക്കക്കാരെ ബാധിച്ചത്? എന്തുകൊണ്ട് യൂറോപ്പിൽ ഇത്രക്കും മനുഷ്യ ജീവനുകൾ പൊലിഞ്ഞു.?' സ്വാതന്ത്ര്യം പ്രധാനമാണെന്ന ചിന്താഗതിയാണോ? സയൻസ് പറയുന്നതിനോടുള്ള അവിശ്വാസമാണോ? അതോ സാമ്പത്തിക വളർച്ച സ്തംഭിക്കാതിരിക്കാനുള്ള രാഷ്ട്രീയക്കാരുടെ തന്ത്രങ്ങളോ? പൊതുതാൽപ്പര്യത്തിനായി സ്വാതന്ത്ര്യത്തിൻ്റെയും മനുഷ്യാവകാശങ്ങളുടെയും നിയന്ത്രണം എത്രമാത്രമാകാം എന്നതു സംബന്ധിച്ചുള്ള പടിഞ്ഞാറിൻ്റെയും കിഴക്കിൻ്റെയും സങ്കൽപ്പങ്ങൾ വ്യത്യസ്തമാണ്.വികസിത രാജ്യങ്ങളിലെ ഇന്ത്യക്കാർ സാമുഹിക അകലം പാലിച്ച് വീടിനകത്തിരിക്കുമ്പോൾ യൂറോപ്യൻമാരും അമേരിക്കക്കാരും രോഗത്തെ കാര്യമായി എടുക്കാഞ്ഞതിൻ്റെ പ്രധാന കാരണം ഈ വ്യത്യാസമാണ്. മനുഷ്യൻ്റെ ചലന സ്വാതന്ത്ര്യത്തെ നിയന്ത്രിക്കുന്നത് മനുഷ്യാവകാശ ലംഘനം ആണെന്നുള്ള അഭിപ്രായങ്ങൾ ആ രാജ്യങ്ങളിലെ ജനങ്ങൾ പങ്കുവെച്ചു. മിഷിഗൺ സ്റ്റേറ്റിൽ മാത്രമല്ല അമേരിക്കയൊട്ടാകെ ലിബർട്ടി , ഫ്രീഡം എന്നീ മുദ്രാവാക്യങ്ങളുമായി ജനങ്ങൾ പലയിടത്തും പ്രതിഷേധങ്ങൾ നടത്തി. സമ്പൂർണ്ണ ലോക് ഡൗൺ അംഗീകരിക്കില്ലെന്ന് അവർ വിളിച്ചു പറഞ്ഞു.

ജർമ്മനിയിലെ ഹാംബർഗർ നഗരത്തിലെ ഒരു തെരുവിൽ ഒരു സ്ത്രീ പ്ലക്കാർഡ് പിടിച്ചു നിൽക്കുന്നത് തൃശൂരിൽ നിന്നുള്ള എഞ്ചിനീയറിങ്ങ് ബിരുദ ധാരണിയായ അഞ്ജലി വേണുഗോപാൽ കണ്ടു. ആ പ്ലാക്കാർഡിൽ ഇങ്ങിനെ എഴുതിയിരുന്നു. "എനിക്ക് സ്വാതന്ത്ര്യമാണ് പ്രധാനം. കൊറോണ വന്നു മരിക്കുന്നതിന് വലിയ പ്രാധാന്യമൊന്നും കൽപ്പിക്കുന്നില്ല" .ലാത്വിയായിൽ എം.ബി.എക്ക് പഠിക്കുന്ന ആഗാഷ് ലാൽ പാർട്ട് ടൈം ബർഗർ ഉണ്ടാക്കാൻ പോകാറുണ്ട്. അതാണ് ആഗാഷിൻ്റെ പ്രധാന വരുമാനം. കൊറോണ പടർന്നു പിടിക്കുന്നതു കണ്ടിട്ടും ബർഗർ ഷാപ്പ് പൂട്ടാൻ ഉദ്ദേശമില്ലെന്ന് കണ്ടപ്പോൾ ആഗാഷ് പണി ഉപേക്ഷിച്ച് താമസ സ്ഥലത്ത് സ്വയം തടവ് വരിച്ചു.

"അവർക്കൊന്നും ഒരു പേടിയുമില്ല, ആഴ്ചയിലൊരിക്കൽ അടുത്തുള്ള സൂപ്പർ മാർക്കറ്റിലേക്ക് നടന്ന് പോകുമ്പോൾ പേടിയാകും. ഇവരൊക്കെ വഴിയിൽ നമ്മെ കടന്നു പോകും. മാസ്ക്കൊന്നും ഉപയോഗിക്കില്ല." ആഗാഷ് പറഞ്ഞു. ചിക്കാഗോയിൽ താമസിക്കുന്ന റോബ്സിൻ്റെ പിറന്നാളായിരുന്നു ഏപ്രിൽ 21ന്. വീട്ടുകാരും തൊട്ടടുത്ത് താമസിക്കുന്ന വീണയും മാത്രം പങ്കെടുത്ത ചെറിയ ആഘോഷം. "ഇത്രയേറെ ആളുകൾ മരിച്ചിട്ടും നമ്മൾ ഇന്ത്യക്കാരുടെ ഒരു പേടി ഇവർക്കില്ല. "
റോബ്സ് പറഞ്ഞു. "ഇപ്പോൾ മാത്രമാണ് ഈ നാട്ടുകാർ വീട്ടിലിരിക്കാൻ തുടങ്ങിയത്."
ഇന്ന് എല്ലാ രാജ്യങ്ങളിലും കൂടുതൽ നിയന്ത്രണങ്ങളായിരിക്കുന്നു. എന്നാൽ ഇന്ത്യയിലെ പോലെ മനുഷ്യരുടെ ചലനങ്ങളെ നിയന്ത്രിക്കുന്ന കാര്യം ചില സർക്കാരുകൾക്ക് ചിന്തിക്കാനെ കഴിയുന്നില്ല. ആളുകളെ ഓടിച്ചിട്ട് പിടിക്കുന്ന നിയമസംവിധാനവും ശരീരത്തിൽ കൈ വെക്കുന്ന പോലീസുകാരനും അവിടങ്ങളിൽ അപൂർവ്വം കാഴ്ചയാണ്. ഇല്ലെന്നു തന്നെ പറയാം. അങ്ങിനെ ചെയ്തവരെല്ലാം കോടതിയിൽ പോയി നഷ്ടപരിഹാരം കൊടുത്ത് ദരിദ്രരാകുകയോ ജയിലിലടക്കപ്പെടുകയോ ചെയ്യപ്പെടുന്ന ഒരു വ്യവസ്ഥയാണ് അവിടങ്ങളിലുള്ളത്.

പാരതന്ത്ര്യം വിധികൽപ്പിതമാണെന്ന മനോഭാവം. ആവിഷ്ക്കാരത്തെയും സ്വതന്ത്ര ചലനത്തെയും ബാധിക്കുന്ന സർക്കാർ ഓർഡറുകൾക്കൊന്നിനും വഴങ്ങാൻ സമ്മതിക്കാത്ത ഒരു മനോഭാവം 1783 മുതലെങ്കിലും പടിഞ്ഞാറന്മാർക്കുണ്ട്. എന്നാൽ ഇന്ത്യക്കാരായ നമ്മളെ സംബന്ധിച്ചിടത്തോളം വഴങ്ങലിനോടാണ് കൂടുതൽ പ്രതിപത്തി .വെറും 5000 ബ്രിട്ടീഷ് ഓഫീസർമാരും 50000 ബ്രിട്ടീഷ് സൈനികരും കൂടിയാണ് 30 കോടി വരുന്ന ഇന്ത്യക്കാരെ 200 വർഷം അടക്കി ഭരിച്ചിരുന്നതെന്ന് കൂടി മനസ്സിലാക്കിയാൽ കീഴടങ്ങാനുള്ള ഇന്ത്യൻ മനോഭാവത്തിൻ്റെ ഏകദേശ ചിത്രം വ്യക്തമാകും.

കൊള്ളചെയ്യാൻ വന്നവരെപ്പോലും അതിഥികളായി കണ്ട് സ്വീകരിക്കുന്ന ആർഷ സംസ്ക്കാരം എന്ന് നാം തള്ളിമറിക്കുന്നത് മേൽപ്പറഞ്ഞ മനോഭാവത്തെയാണ്. സ്വാതന്ത്ര്യലബ്ധിക്കു ശേഷവും ഇന്ത്യയിലെ ജനങ്ങൾ കരുത്തുള്ള ആർക്കെങ്കിലും കീഴടങ്ങി ജീവിക്കാൻ താൽപ്പര്യപ്പെട്ടു. കരുത്തുള്ളവരിൽ രക്ഷകനെ കണ്ടു. എഴുപതാണ്ടുകളായി തുടരുന്ന ആ കലാപരിപാടി ഇന്ന് സർവ്വശ്രീ മോദിയിലും യോഗിയിലും പിണറായി വിജയനിലും എത്തി നിൽക്കുന്നു. സ്വാതന്ത്ര്യം നമ്മെ മാറ്റിത്തീർത്തില്ലെന്ന് പറഞ്ഞു കൂടാ. പ്രളയമോ ഭൂകമ്പമോ വരുമ്പോൾ ഏതെങ്കിലും വിശുദ്ധ കല്ലിൻ്റെ മുന്നിലേക്കോ വിശുദ്ധ വൃക്ഷത്തിൻ്റെ മുന്നിലേക്കോ ഓടിപ്പോയിരുന്ന ആളുകൾ ഇന്ന് അവരുടെ നേതാക്കളായ മനുഷ്യരിൽ അമാനുഷികത്വം സങ്കൽപ്പിച്ച് അവരെ മനസാ വണങ്ങി എല്ലാം അവരിൽ സമർപ്പിക്കുന്നിടത്തേക്ക് എത്തിയിട്ടുണ്ട്.

കല്ലിൽ നിന്നും വൃക്ഷത്തിൽ നിന്നും രക്ഷപ്പെട്ട് നേതാക്കൾക്ക് അമാനുഷികത്വം കൽപ്പിച്ച് ആരാധിക്കുന്നത് തീർച്ചയായും തമ്മിൽ ഭേദമാണോ?ആണെന്നാണ് പൊതുവെ പറയപ്പെടുന്നത്. രാജാവിൻ്റെയോ പാർട്ടിയുടെയോ നേതാവിൻ്റെയോ പ്രജ എന്ന ലേബലിൽ നിന്നും ആധുനിക രാഷ്ട്രത്തിലെ സ്വതന്ത്ര പൗരൻ എന്ന നിലയിലേക്ക് എത്തിച്ചേരാൻ ഇങ്ങിനെ കുറെ ഘട്ടങ്ങൾ താണ്ടണം എന്നുണ്ടായിരിക്കാം. ഏറ്റവും പ്രധാനപ്പെട്ട ഘട്ടം അംബേദ്കറുടെ നേതൃത്വത്തിൽ നമുക്കുണ്ടായ ഇന്ത്യൻ ഭരണഘടന തന്നെയാണ്. രാജ്യത്തിൻ്റെ ഏറ്റവും അടിസ്ഥാന്ന യൂണിറ്റായി വ്യക്തിയെ കണക്കാക്കി എന്നുള്ളതാണ് അതിൻ്റെ സവിശേഷത. ഗോത്രങ്ങളിലെയും മതങ്ങളിലെയും ജാതികളിലെയും പ്രത്യേകിച്ച് ഐഡൻ്റിറ്റിയൊന്നുമില്ലാത്ത തൃണങ്ങൾ മാത്രമായിരുന്നു അതുവരെ വ്യക്തി. വെറും പ്രജ.

നമ്മുടെ ഭരണഘടന ആ പഴയ പ്രജയെ അവകാശങ്ങളും ചുമതലകളുമുള്ള സ്വതന്ത്ര വ്യക്തിയായി സങ്കൽപ്പിക്കുന്നു. എന്നാൽ ജാതിയും മതവും കുലാഭിമാനം പുലർത്തുന്ന രാഷ്ട്രീയ പാർട്ടികളും വ്യക്തിയെ പ്രജയായി നിലനിർത്താൻ പരിശ്രമിക്കുന്നു.മേൽക്കാണിച്ച വൈരുദ്ധ്യങ്ങളുടെ സംഘട്ടനങ്ങളുടെയും ഐക്യത്തിൻ്റെയും കഥയാണ് ഇന്ത്യയുടെ രാഷ്ട്രീയ ചരിത്രം.
"എൻ്റെ ഡാറ്റക്ക് വിലയൊന്നുമില്ല" എന്നുള്ള 'പ്രശസ്ത നോവലിസ്റ്റ് ബെന്യാമിൻ്റെ പ്രസ്താവന മേൽ സൂചിപ്പിച്ച പശ്ചാത്തലത്തിൽ പരിപൂർണ്ണമായും ശരിയാണെന്ന് കാണാനാകും.മതത്തിനു വേണ്ടിയും ഗോത്രത്തിനു വേണ്ടിയും ഇഷ്ട നേതാവിനു വേണ്ടിയും തല്ലാനും വെട്ടാനും ജീവൻ കൊടുക്കാനും തയ്യാറായ കോടിക്കണക്കിന് മനുഷ്യരുടെ ഡേറ്റക്ക് എന്താണ് വില എന്നാണ് അദ്ദേഹം ചോദിച്ചത്.


![ശരിക്കും എന്താണ് അമേരിക്കക്കാരെ ബാധിച്ചത് ? എന്തുകൊണ്ട് യൂറോപ്പിൽ ഇത്രക്കും മനുഷ്യ ജീവനുകൾ പൊലിഞ്ഞു ?](https://cdn.boolokam.com/articles/2020/04/ppo-631.jpg)**[](https://wordpress-972788-3403151.cloudwaysapps.com/sajeevan-anthikad-post/270109/ppo-3045)Sajeevan Anthikad** ശരിക്കും എന്താണ് അമേരിക്കക്കാരെ ബാധിച്ചത്? എന്തുകൊണ്ട് യൂറോപ്പിൽ ഇത്രക്കും മനുഷ്യ ജീവനുകൾ പൊലിഞ്ഞു.?' സ്വാതന്ത്ര്യം പ്രധാനമാണെന്ന ചിന്താഗതിയാണോ? സയൻസ് പറയുന്നതിനോടുള്ള അവിശ്വാസമാണോ? അതോ സാമ്പത്തിക വളർച്ച സ്തംഭിക്കാതിരിക്കാനുള്ള രാഷ്ട്രീയക്കാരുടെ തന്ത്രങ്ങളോ? പൊതുതാൽപ്പര്യത്തിനായി സ്വാതന്ത്ര്യത്തിൻ്റെയും മനുഷ്യാവകാശങ്ങളുടെയും നിയന്ത്രണം എത്രമാത്രമാകാം എന്നതു സംബന്ധിച്ചുള്ള പടിഞ്ഞാറിൻ്റെയും കിഴക്കിൻ്റെയും സങ്കൽപ്പങ്ങൾ വ്യത്യസ്തമാണ്.വികസിത രാജ്യങ്ങളിലെ ഇന്ത്യക്കാർ സാമുഹിക അകലം പാലിച്ച് വീടിനകത്തിരിക്കുമ്പോൾ യൂറോപ്യൻമാരും അമേരിക്കക്കാരും രോഗത്തെ കാര്യമായി എടുക്കാഞ്ഞതിൻ്റെ പ്രധാന കാരണം ഈ വ്യത്യാസമാണ്. മനുഷ്യൻ്റെ ചലന സ്വാതന്ത്ര്യത്തെ നിയന്ത്രിക്കുന്നത് മനുഷ്യാവകാശ ലംഘനം ആണെന്നുള്ള അഭിപ്രായങ്ങൾ ആ രാജ്യങ്ങളിലെ ജനങ്ങൾ പങ്കുവെച്ചു. മിഷിഗൺ സ്റ്റേറ്റിൽ മാത്രമല്ല അമേരിക്കയൊട്ടാകെ ലിബർട്ടി , ഫ്രീഡം എന്നീ മുദ്രാവാക്യങ്ങളുമായി ജനങ്ങൾ പലയിടത്തും പ്രതിഷേധങ്ങൾ നടത്തി. സമ്പൂർണ്ണ ലോക് ഡൗൺ അംഗീകരിക്കില്ലെന്ന് അവർ വിളിച്ചു പറഞ്ഞു. ജർമ്മനിയിലെ ഹാംബർഗർ നഗരത്തിലെ ഒരു തെരുവിൽ ഒരു സ്ത്രീ പ്ലക്കാർഡ് പിടിച്ചു നിൽക്കുന്നത് തൃശൂരിൽ നിന്നുള്ള എഞ്ചിനീയറിങ്ങ് ബിരുദ ധാരണിയായ അഞ്ജലി വേണുഗോപാൽ കണ്ടു. ആ പ്ലാക്കാർഡിൽ ഇങ്ങിനെ എഴുതിയിരുന്നു. "എനിക്ക് സ്വാതന്ത്ര്യമാണ് പ്രധാനം. കൊറോണ വന്നു മരിക്കുന്നതിന് വലിയ പ്രാധാന്യമൊന്നും കൽപ്പിക്കുന്നില്ല" .ലാത്വിയായിൽ എം.ബി.എക്ക് പഠിക്കുന്ന ആഗാഷ് ലാൽ പാർട്ട് ടൈം ബർഗർ ഉണ്ടാക്കാൻ പോകാറുണ്ട്. അതാണ് ആഗാഷിൻ്റെ പ്രധാന വരുമാനം. കൊറോണ പടർന്നു പിടിക്കുന്നതു കണ്ടിട്ടും ബർഗർ ഷാപ്പ് പൂട്ടാൻ ഉദ്ദേശമില്ലെന്ന് കണ്ടപ്പോൾ ആഗാഷ് പണി ഉപേക്ഷിച്ച് താമസ സ്ഥലത്ത് സ്വയം തടവ് വരിച്ചു. "അവർക്കൊന്നും ഒരു പേടിയുമില്ല, ആഴ്ചയിലൊരിക്കൽ അടുത്തുള്ള സൂപ്പർ മാർക്കറ്റിലേക്ക് നടന്ന് പോകുമ്പോൾ പേടിയാകും. ഇവരൊക്കെ വഴിയിൽ നമ്മെ കടന്നു പോകും. മാസ്ക്കൊന്നും ഉപയോഗിക്കില്ല." ആഗാഷ് പറഞ്ഞു. ചിക്കാഗോയിൽ താമസിക്കുന്ന റോബ്സിൻ്റെ പിറന്നാളായിരുന്നു ഏപ്രിൽ 21ന്. വീട്ടുകാരും തൊട്ടടുത്ത് താമസിക്കുന്ന വീണയും മാത്രം പങ്കെടുത്ത ചെറിയ ആഘോഷം. "ഇത്രയേറെ ആളുകൾ മരിച്ചിട്ടും നമ്മൾ ഇന്ത്യക്കാരുടെ ഒരു പേടി ഇവർക്കില്ല. " റോബ്സ് പറഞ്ഞു. "ഇപ്പോൾ മാത്രമാണ് ഈ നാട്ടുകാർ വീട്ടിലിരിക്കാൻ തുടങ്ങിയത്." ഇന്ന് എല്ലാ രാജ്യങ്ങളിലും കൂടുതൽ നിയന്ത്രണങ്ങളായിരിക്കുന്നു. എന്നാൽ ഇന്ത്യയിലെ പോലെ മനുഷ്യരുടെ ചലനങ്ങളെ നിയന്ത്രിക്കുന്ന കാര്യം ചില സർക്കാരുകൾക്ക് ചിന്തിക്കാനെ കഴിയുന്നില്ല. ആളുകളെ ഓടിച്ചിട്ട് പിടിക്കുന്ന നിയമസംവിധാനവും ശരീരത്തിൽ കൈ വെക്കുന്ന പോലീസുകാരനും അവിടങ്ങളിൽ അപൂർവ്വം കാഴ്ചയാണ്. ഇല്ലെന്നു തന്നെ പറയാം. അങ്ങിനെ ചെയ്തവരെല്ലാം കോടതിയിൽ പോയി നഷ്ടപരിഹാരം കൊടുത്ത് ദരിദ്രരാകുകയോ ജയിലിലടക്കപ്പെടുകയോ ചെയ്യപ്പെടുന്ന ഒരു വ്യവസ്ഥയാണ് അവിടങ്ങളിലുള്ളത്. പാരതന്ത്ര്യം വിധികൽപ്പിതമാണെന്ന മനോഭാവം. ആവിഷ്ക്കാരത്തെയും സ്വതന്ത്ര ചലനത്തെയും ബാധിക്കുന്ന സർക്കാർ ഓർഡറുകൾക്കൊന്നിനും വഴങ്ങാൻ സമ്മതിക്കാത്ത ഒരു മനോഭാവം 1783 മുതലെങ്കിലും പടിഞ്ഞാറന്മാർക്കുണ്ട്. എന്നാൽ ഇന്ത്യക്കാരായ നമ്മളെ സംബന്ധിച്ചിടത്തോളം വഴങ്ങലിനോടാണ് കൂടുതൽ പ്രതിപത്തി .വെറും 5000 ബ്രിട്ടീഷ് ഓഫീസർമാരും 50000 ബ്രിട്ടീഷ് സൈനികരും കൂടിയാണ് 30 കോടി വരുന്ന ഇന്ത്യക്കാരെ 200 വർഷം അടക്കി ഭരിച്ചിരുന്നതെന്ന് കൂടി മനസ്സിലാക്കിയാൽ കീഴടങ്ങാനുള്ള ഇന്ത്യൻ മനോഭാവത്തിൻ്റെ ഏകദേശ ചിത്രം വ്യക്തമാകും. കൊള്ളചെയ്യാൻ വന്നവരെപ്പോലും അതിഥികളായി കണ്ട് സ്വീകരിക്കുന്ന ആർഷ സംസ്ക്കാരം എന്ന് നാം തള്ളിമറിക്കുന്നത് മേൽപ്പറഞ്ഞ മനോഭാവത്തെയാണ്. സ്വാതന്ത്ര്യലബ്ധിക്കു ശേഷവും ഇന്ത്യയിലെ ജനങ്ങൾ കരുത്തുള്ള ആർക്കെങ്കിലും കീഴടങ്ങി ജീവിക്കാൻ താൽപ്പര്യപ്പെട്ടു. കരുത്തുള്ളവരിൽ രക്ഷകനെ കണ്ടു. എഴുപതാണ്ടുകളായി തുടരുന്ന ആ കലാപരിപാടി ഇന്ന് സർവ്വശ്രീ മോദിയിലും യോഗിയിലും പിണറായി വിജയനിലും എത്തി നിൽക്കുന്നു. സ്വാതന്ത്ര്യം നമ്മെ മാറ്റിത്തീർത്തില്ലെന്ന് പറഞ്ഞു കൂടാ. പ്രളയമോ ഭൂകമ്പമോ വരുമ്പോൾ ഏതെങ്കിലും വിശുദ്ധ കല്ലിൻ്റെ മുന്നിലേക്കോ വിശുദ്ധ വൃക്ഷത്തിൻ്റെ മുന്നിലേക്കോ ഓടിപ്പോയിരുന്ന ആളുകൾ ഇന്ന് അവരുടെ നേതാക്കളായ മനുഷ്യരിൽ അമാനുഷികത്വം സങ്കൽപ്പിച്ച് അവരെ മനസാ വണങ്ങി എല്ലാം അവരിൽ സമർപ്പിക്കുന്നിടത്തേക്ക് എത്തിയിട്ടുണ്ട്. കല്ലിൽ നിന്നും വൃക്ഷത്തിൽ നിന്നും രക്ഷപ്പെട്ട് നേതാക്കൾക്ക് അമാനുഷികത്വം കൽപ്പിച്ച് ആരാധിക്കുന്നത് തീർച്ചയായും തമ്മിൽ ഭേദമാണോ?ആണെന്നാണ് പൊതുവെ പറയപ്പെടുന്നത്. രാജാവിൻ്റെയോ പാർട്ടിയുടെയോ നേതാവിൻ്റെയോ പ്രജ എന്ന ലേബലിൽ നിന്നും ആധുനിക രാഷ്ട്രത്തിലെ സ്വതന്ത്ര പൗരൻ എന്ന നിലയിലേക്ക് എത്തിച്ചേരാൻ ഇങ്ങിനെ കുറെ ഘട്ടങ്ങൾ താണ്ടണം എന്നുണ്ടായിരിക്കാം. ഏറ്റവും പ്രധാനപ്പെട്ട ഘട്ടം അംബേദ്കറുടെ നേതൃത്വത്തിൽ നമുക്കുണ്ടായ ഇന്ത്യൻ ഭരണഘടന തന്നെയാണ്. രാജ്യത്തിൻ്റെ ഏറ്റവും അടിസ്ഥാന്ന യൂണിറ്റായി വ്യക്തിയെ കണക്കാക്കി എന്നുള്ളതാണ് അതിൻ്റെ സവിശേഷത. ഗോത്രങ്ങളിലെയും മതങ്ങളിലെയും ജാതികളിലെയും പ്രത്യേകിച്ച് ഐഡൻ്റിറ്റിയൊന്നുമില്ലാത്ത തൃണങ്ങൾ മാത്രമായിരുന്നു അതുവരെ വ്യക്തി. വെറും പ്രജ. നമ്മുടെ ഭരണഘടന ആ പഴയ പ്രജയെ അവകാശങ്ങളും ചുമതലകളുമുള്ള സ്വതന്ത്ര വ്യക്തിയായി സങ്കൽപ്പിക്കുന്നു. എന്നാൽ ജാതിയും മതവും കുലാഭിമാനം പുലർത്തുന്ന രാഷ്ട്രീയ പാർട്ടികളും വ്യക്തിയെ പ്രജയായി നിലനിർത്താൻ പരിശ്രമിക്കുന്നു.മേൽക്കാണിച്ച വൈരുദ്ധ്യങ്ങളുടെ സംഘട്ടനങ്ങളുടെയും ഐക്യത്തിൻ്റെയും കഥയാണ് ഇന്ത്യയുടെ രാഷ്ട്രീയ ചരിത്രം. "എൻ്റെ ഡാറ്റക്ക് വിലയൊന്നുമില്ല" എന്നുള്ള 'പ്രശസ്ത നോവലിസ്റ്റ് ബെന്യാമിൻ്റെ പ്രസ്താവന മേൽ സൂചിപ്പിച്ച പശ്ചാത്തലത്തിൽ പരിപൂർണ്ണമായും ശരിയാണെന്ന് കാണാനാകും.മതത്തിനു വേണ്ടിയും ഗോത്രത്തിനു വേണ്ടിയും ഇഷ്ട നേതാവിനു വേണ്ടിയും തല്ലാനും വെട്ടാനും ജീവൻ കൊടുക്കാനും തയ്യാറായ കോടിക്കണക്കിന് മനുഷ്യരുടെ ഡേറ്റക്ക് എന്താണ് വില എന്നാണ് അദ്ദേഹം ചോദിച്ചത്.
