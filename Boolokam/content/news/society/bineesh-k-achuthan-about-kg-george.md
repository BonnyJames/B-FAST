---
title: "കെ. ജി. ജോർജ്ജ് - മലയാള സിനിമയിലെ നവഭാവുകത്വത്തിന്റെയും മാറ്റത്തിന്റെയും അദ്വിതീയ പ്രതിഭാശാലി"
date: 2023-09-24T06:19:27
draft: false
categories: ["Society"]
tags: ['director', 'FILMMAKER', 'KG George', 'kg geroge']
author: "Beaumaris"
---

<strong>കെ ജി ജോർജ്ജിന് ആദരാഞ്ജലികൾ</strong>

<strong>Bineesh K Achuthan </strong>

മലയാള സിനിമയിൽ നവഭാവുകത്വം കൊണ്ട് വരികയും ആ മാറ്റത്തോടൊപ്പം സഞ്ചരിക്കുകയും ചെയ്ത അദ്വിതീയ പ്രതിഭാശാലിയാണ് കെ.ജി.ജോർജ്ജ്. ആർട്ട് - കമ്മേഴ്സ്യൽ എന്നിങ്ങനെ പരസ്പരം വെള്ളം കേറാത്ത അറകളായി മലയാള സിനിമ വിഭജിക്കപ്പെട്ടു നിൽക്കുന്ന വേളയിൽ സമാന്തര സിനിമ എന്ന സങ്കൽപ്പവുമായി ഇരു വിഭാഗം പ്രേക്ഷകരേയും കയ്യിലെടുത്ത് കൊണ്ട് പുതിയൊരു പന്ഥാവിലേക്ക് സിനിമാ സങ്കൽപ്പത്തെ മുന്നിൽ നിന്നു നയിക്കാൻ കെ ജി ജോർജ്ജിന് കഴിഞ്ഞു. ഒപ്പം നിന്ന ഭരതനും പത്മരാജനും ആ പാതയിൽ കൂട്ടായെത്തി. അധികം വൈകാതെ ജോൺ പോളും മോഹനും കൂടെ കൂടി.

<img class=" wp-image-421739 aligncenter" src="https://cdn.boolokam.com/articles/2023/09/AA.jpg" alt="" width="529" height="783" />സത്യന്റെ അകാല നിര്യാണത്തിന് ശേഷം പ്രേം നസീർ - മധു താരദ്വയത്തെ കേന്ദ്രീകരിച്ചു മുന്നോട്ട് നീങ്ങിയ മലയാള സിനിമയിൽ പുത്തൻ താരോദയങ്ങൾക്കും വേറിട്ട സിനിമ കാഴ്ച്ചകൾക്കും ഇടയായ നവതരംഗം മലയാള സിനിമയെ അടിമുടി മാറ്റി മറിച്ചു. 1975 - ൽ ഭരതനും പത്മരാജനും പ്രയാണത്തിലൂടെ പ്രയാണം ആരംഭിച്ചപ്പോൾ 1976 - ൽ സ്വപ്നാടനത്തിലൂടെ കെ ജി ജോർജ്ജും സജീവമായി. കഥാസാരം കൊണ്ടും പശ്ചാത്തലം കൊണ്ടും ഒരിക്കൽ പോലും സ്വയം ആവർത്തിക്കാതിരിക്കാൻ ജോർജ്ജ് ജാഗ്രത പുലർത്തിയിരുന്നു. കേന്ദ്ര കഥാപാത്രം അല്ലാതിരുന്നിട്ടു കൂടി ഉൾക്കടലിലൂടെ രതീഷിനും യവനികയിലൂടെ മമ്മൂട്ടിക്കും ശ്രദ്ധേയരാകാൻ സാധിച്ചു. ഭരത് ഗോപി, തബലിസ്റ്റ് അയ്യപ്പനായി നിറഞ്ഞാടിയ യവനികയിൽ കെ ജി ജോർജ്ജ് എന്ന കൃതഹസ്തനായ സംവിധായകന്റെ കയ്യൊപ്പ് പതിഞ്ഞതാണ്. എങ്കിലും കെ ജി ജോർജ്ജിന്റെ മാസ്റ്റർ പീസ് എന്നു പറയാവുന്നത് ഇരകൾ ആണെന്നാണ് എന്റെ വ്യക്തിപരമായ അഭിപ്രായം.
സിനിമക്കുള്ളിലെ സിനിമയെ ചർച്ച ചെയ്ത ലേഖയുടെ മരണം ഒരു ഫ്ലാഷ് ബാക്ക്, ധീരമായ ഒരു ഉദ്യമമായിരുന്നു.

https://youtu.be/nDNt4V7TC4Q

കാലത്തിന് മുന്നേ സഞ്ചരിച്ച ആദാമിന്റെ വാരിയെല്ല് ഇന്നും ചർച്ച ചെയ്യപ്പെടുന്ന ഒരു ചിത്രമാണ്. മലയാള സിനിമയിലെ എക്കാലത്തെയും മികച്ച പൊളിറ്റിക്കൽ സറ്റയർ ആയി കണക്കാക്കുന്ന ചിത്രമാണ് ജോർജ്ജിന്റെ പഞ്ചവടിപ്പാലം. ഇന്നും പ്രസക്തി നഷ്ടപ്പെടാത്ത പ്രമേയമാണ് പ്രസ്തുത ചിത്രത്തിലേത്. കഥക്ക് പിന്നിൽ, മറ്റൊരാൾ, ഈ കണ്ണി കൂടി തുടങ്ങിയ ചിത്രങ്ങൾ മനുഷ്യമനസിന്റെ നിഗൂഢവും അഞ്ജാതവുമായ ഉള്ളറകളെ അനാവരണം ചെയ്യുന്നവയായിരുന്നു. 1976 - ലെ സ്വപ്നാടനത്തിൽ നിന്നും 1998 - ൽ ഇലവങ്കോട് ദേശത്തിൽ എത്തിയപ്പോഴേക്കും കെ ജി ജോർജ്ജിലെ പ്രതിഭക്ക് ശോഷണം സംഭവിച്ചതായി മനസിലാക്കാം. സ്വരം മോശമായോ എന്ന ആശങ്കയിലാകാം പിന്നീട് അദ്ദേഹത്തിൽ നിന്ന് ഒരു ചിത്രം ഉണ്ടായില്ല. ശ്രീനിവാസൻ പറഞ്ഞത് പോലെ " പ്രതിഭ ധൂർത്തടിച്ചയാൾ " എന്ന വിശേഷണം തന്നെയാണ് കെ ജി ജോർജ്ജിന് കൂടുതൽ ഇണങ്ങുക.

<img class=" wp-image-421740 aligncenter" src="https://cdn.boolokam.com/articles/2023/09/DQDFG.jpg" alt="" width="491" height="491" />70- കളിലെ നവഭാവുകത്വത്തിന്റെ നെടുനായകത്വം ഭരതനും പത്മരാജനും മാത്രമാണെന്ന് മാധ്യമ സിങ്കങ്ങൾ ആവർത്തിക്കുമ്പോൾ ലോകോത്തര നിലവാരമുള്ള ഒരു മലയാളി സംവിധായകൻ കെ ജി ജോർജ്ജാണെന്ന തിരിച്ചറിവിലാണ് ലിജോ ജോസ് പല്ലിശ്ശേരിയേ പോലെയുള്ള പ്രതിഭാധനരായ സംവിധായകരും ചലച്ചിത്ര വിദ്യാർത്ഥികളും. കഴിഞ്ഞ കാൽ നൂറ്റാണ്ടിനടുത്ത കാലം മുഴുവൻ അദ്ദേഹം തന്റെ ചലച്ചിത്ര സപര്യയിൽ നിന്നും വിട്ടു നിൽക്കുകയാണ്. എങ്കിൽ തന്നെയും അദ്ദേഹത്തിന്റെ ചിത്രങ്ങൾ ഈ സമയത്തും ചർച്ച ചെയ്യപ്പെടുന്നു എന്നത് സന്തോഷകരമാണ്. കേരള സർക്കാരിന്റെ ജെ.സി.ഡാനിയൽ പുരസ്ക്കാര ജേതാവായ കെ ജി ജോർജ്ജിന്റെ വിടവാങ്ങൽ അപ്രതീക്ഷിതമാണ്. മലയാള സിനിമ കണ്ട എക്കാലത്തെയും മികച്ച പ്രതിഭാശാലിക്ക് വിട ......


![കെ. ജി. ജോർജ്ജ് - മലയാള സിനിമയിലെ നവഭാവുകത്വത്തിന്റെയും മാറ്റത്തിന്റെയും അദ്വിതീയ പ്രതിഭാശാലി](https://cdn.boolokam.com/articles/2023/09/AA.jpg)**കെ ജി ജോർജ്ജിന് ആദരാഞ്ജലികൾ** **Bineesh K Achuthan** മലയാള സിനിമയിൽ നവഭാവുകത്വം കൊണ്ട് വരികയും ആ മാറ്റത്തോടൊപ്പം സഞ്ചരിക്കുകയും ചെയ്ത അദ്വിതീയ പ്രതിഭാശാലിയാണ് കെ.ജി.ജോർജ്ജ്. ആർട്ട് - കമ്മേഴ്സ്യൽ എന്നിങ്ങനെ പരസ്പരം വെള്ളം കേറാത്ത അറകളായി മലയാള സിനിമ വിഭജിക്കപ്പെട്ടു നിൽക്കുന്ന വേളയിൽ സമാന്തര സിനിമ എന്ന സങ്കൽപ്പവുമായി ഇരു വിഭാഗം പ്രേക്ഷകരേയും കയ്യിലെടുത്ത് കൊണ്ട് പുതിയൊരു പന്ഥാവിലേക്ക് സിനിമാ സങ്കൽപ്പത്തെ മുന്നിൽ നിന്നു നയിക്കാൻ കെ ജി ജോർജ്ജിന് കഴിഞ്ഞു. ഒപ്പം നിന്ന ഭരതനും പത്മരാജനും ആ പാതയിൽ കൂട്ടായെത്തി. അധികം വൈകാതെ ജോൺ പോളും മോഹനും കൂടെ കൂടി. സത്യന്റെ അകാല നിര്യാണത്തിന് ശേഷം പ്രേം നസീർ - മധു താരദ്വയത്തെ കേന്ദ്രീകരിച്ചു മുന്നോട്ട് നീങ്ങിയ മലയാള സിനിമയിൽ പുത്തൻ താരോദയങ്ങൾക്കും വേറിട്ട സിനിമ കാഴ്ച്ചകൾക്കും ഇടയായ നവതരംഗം മലയാള സിനിമയെ അടിമുടി മാറ്റി മറിച്ചു. 1975 - ൽ ഭരതനും പത്മരാജനും പ്രയാണത്തിലൂടെ പ്രയാണം ആരംഭിച്ചപ്പോൾ 1976 - ൽ സ്വപ്നാടനത്തിലൂടെ കെ ജി ജോർജ്ജും സജീവമായി. കഥാസാരം കൊണ്ടും പശ്ചാത്തലം കൊണ്ടും ഒരിക്കൽ പോലും സ്വയം ആവർത്തിക്കാതിരിക്കാൻ ജോർജ്ജ് ജാഗ്രത പുലർത്തിയിരുന്നു. കേന്ദ്ര കഥാപാത്രം അല്ലാതിരുന്നിട്ടു കൂടി ഉൾക്കടലിലൂടെ രതീഷിനും യവനികയിലൂടെ മമ്മൂട്ടിക്കും ശ്രദ്ധേയരാകാൻ സാധിച്ചു. ഭരത് ഗോപി, തബലിസ്റ്റ് അയ്യപ്പനായി നിറഞ്ഞാടിയ യവനികയിൽ കെ ജി ജോർജ്ജ് എന്ന കൃതഹസ്തനായ സംവിധായകന്റെ കയ്യൊപ്പ് പതിഞ്ഞതാണ്. എങ്കിലും കെ ജി ജോർജ്ജിന്റെ മാസ്റ്റർ പീസ് എന്നു പറയാവുന്നത് ഇരകൾ ആണെന്നാണ് എന്റെ വ്യക്തിപരമായ അഭിപ്രായം. സിനിമക്കുള്ളിലെ സിനിമയെ ചർച്ച ചെയ്ത ലേഖയുടെ മരണം ഒരു ഫ്ലാഷ് ബാക്ക്, ധീരമായ ഒരു ഉദ്യമമായിരുന്നു. https://youtu.be/nDNt4V7TC4Q കാലത്തിന് മുന്നേ സഞ്ചരിച്ച ആദാമിന്റെ വാരിയെല്ല് ഇന്നും ചർച്ച ചെയ്യപ്പെടുന്ന ഒരു ചിത്രമാണ്. മലയാള സിനിമയിലെ എക്കാലത്തെയും മികച്ച പൊളിറ്റിക്കൽ സറ്റയർ ആയി കണക്കാക്കുന്ന ചിത്രമാണ് ജോർജ്ജിന്റെ പഞ്ചവടിപ്പാലം. ഇന്നും പ്രസക്തി നഷ്ടപ്പെടാത്ത പ്രമേയമാണ് പ്രസ്തുത ചിത്രത്തിലേത്. കഥക്ക് പിന്നിൽ, മറ്റൊരാൾ, ഈ കണ്ണി കൂടി തുടങ്ങിയ ചിത്രങ്ങൾ മനുഷ്യമനസിന്റെ നിഗൂഢവും അഞ്ജാതവുമായ ഉള്ളറകളെ അനാവരണം ചെയ്യുന്നവയായിരുന്നു. 1976 - ലെ സ്വപ്നാടനത്തിൽ നിന്നും 1998 - ൽ ഇലവങ്കോട് ദേശത്തിൽ എത്തിയപ്പോഴേക്കും കെ ജി ജോർജ്ജിലെ പ്രതിഭക്ക് ശോഷണം സംഭവിച്ചതായി മനസിലാക്കാം. സ്വരം മോശമായോ എന്ന ആശങ്കയിലാകാം പിന്നീട് അദ്ദേഹത്തിൽ നിന്ന് ഒരു ചിത്രം ഉണ്ടായില്ല. ശ്രീനിവാസൻ പറഞ്ഞത് പോലെ " പ്രതിഭ ധൂർത്തടിച്ചയാൾ " എന്ന വിശേഷണം തന്നെയാണ് കെ ജി ജോർജ്ജിന് കൂടുതൽ ഇണങ്ങുക. ![](https://cdn.boolokam.com/articles/2023/09/DQDFG.jpg)70- കളിലെ നവഭാവുകത്വത്തിന്റെ നെടുനായകത്വം ഭരതനും പത്മരാജനും മാത്രമാണെന്ന് മാധ്യമ സിങ്കങ്ങൾ ആവർത്തിക്കുമ്പോൾ ലോകോത്തര നിലവാരമുള്ള ഒരു മലയാളി സംവിധായകൻ കെ ജി ജോർജ്ജാണെന്ന തിരിച്ചറിവിലാണ് ലിജോ ജോസ് പല്ലിശ്ശേരിയേ പോലെയുള്ള പ്രതിഭാധനരായ സംവിധായകരും ചലച്ചിത്ര വിദ്യാർത്ഥികളും. കഴിഞ്ഞ കാൽ നൂറ്റാണ്ടിനടുത്ത കാലം മുഴുവൻ അദ്ദേഹം തന്റെ ചലച്ചിത്ര സപര്യയിൽ നിന്നും വിട്ടു നിൽക്കുകയാണ്. എങ്കിൽ തന്നെയും അദ്ദേഹത്തിന്റെ ചിത്രങ്ങൾ ഈ സമയത്തും ചർച്ച ചെയ്യപ്പെടുന്നു എന്നത് സന്തോഷകരമാണ്. കേരള സർക്കാരിന്റെ ജെ.സി.ഡാനിയൽ പുരസ്ക്കാര ജേതാവായ കെ ജി ജോർജ്ജിന്റെ വിടവാങ്ങൽ അപ്രതീക്ഷിതമാണ്. മലയാള സിനിമ കണ്ട എക്കാലത്തെയും മികച്ച പ്രതിഭാശാലിക്ക് വിട ......
