---
title: "കര്‍ണ്ണപര്‍വ്വം - അവസാന ഭാഗം.."
date: 2014-06-21T13:11:51
draft: false
categories: ["Society"]
tags: ["90's", 'malayalam short story']
author: "boolokamtv@gmail.com"
---

<img class="aligncenter size-full wp-image-158900" src="https://cdn.boolokam.com/articles/2014/06/Untitled-185.jpg" alt="Untitled-1" width="650" height="340" />
ഡാന്‍സ് രംഗം കഴിഞ്ഞതും നടി സ്വാതി ചോദിച്ചു.

''സര്‍,വര്‍ക്ക് കഴിഞ്ഞോ?''

''ഇല്ല സ്വാതി, ഒരു ബാലന്‍സ് ഷോട്ട് കൂടി ഉണ്ട്. കൊസ്റ്റ്യൂം ചേഞ്ച് ചെയ്‌തോളൂ..''

അതും പറഞ്ഞു സംവിധായകന്‍ പോള്‍ മാത്യു നടന്നകന്നു. സ്വാതിക്ക് ഒന്നും മനസ്സിലായില്ല. അവള്‍ അസോസിയേറ്റ് ഡയറക്ടര്‍ ആഷിക്കിനോട് ചോദിച്ചു

'ഏതു ഷോട്ട് ആണ് ബാലന്‍സ് ?''

''പെണ്ണ് കാണാന്‍ വരുന്ന ചെറുക്കനെ പറ്റി നായികയോട് പുകഴ്ത്തി പറയുന്ന അച്ഛന്‍, സജഷന്‍ ഷോട്ട് ആണ്. അത് കേള്‍ക്കുന്ന നായികയുടെ മനസ്സ് വേറെ എവിടെയോ എന്ന പോല്‍ നില്‍ക്കുന്ന ഷോട്ട്''

''അതെങ്ങനെ ? മനസ്സ് വേറെ എവിടെയോ ആണെന്ന് കാണിക്കുക?''

''അത് പിന്നെ....'' ആഷിക്ക് ഒന്ന് പരുങ്ങി

''എവിടെ തിരക്കഥാകൃത്ത് ? ''

ദുബായിലെ ഹോട്ടലിലെ സ്വിമ്മിംഗ് പൂളിലെ വെള്ളത്തില്‍ കാല്‍ ഇട്ടിരിപ്പാണ് തിരക്കഥാകൃത്ത് നവീന്‍. മുപ്പതു വയസ്സ് പ്രായം കാണും. അയാളുടെ മനസ്സില് അപ്പോള്‍ സംവിധായിക വിമല മേനോന്‍ പറഞ്ഞ വാക്കുകള്‍ ആയിരുന്നു.

'' നവീന്‍ എന്റെ അടുത്ത സിനിമയ്ക്ക് നീ തിരക്കഥ എഴുതുമോ? ഇത് എനിക്കുള്ള അവസാന പിടിവള്ളിയാണ്. ഈ സിനിമയെങ്കിലും എനിക്ക് വിജയിക്കണം. എനിക്കുറപ്പുണ്ട് നീ തിരക്കഥ എഴുതിയാല്‍ അതിനു ഒരു വല്ലാത്ത സൗന്ദര്യം വരും. പ്ലീസ്. എനിക്ക് നിന്നോടെ പറയാന്‍ കഴിയൂ.. എനിക്കത്രേം വിശ്വാസമാണ് നിന്നെ..''

വിശ്വാസമാണ് നിന്നെ...!! ആ വാക്കുകള്‍ക്കു എന്തോ ഒരു മനോഹാരിതയുണ്ട്.

സിനിമ വിമലയ്ക്ക് ഒരു ഭ്രാന്തായിരുന്നു. കോടീശ്വരിയായ അവള്‍ കുറെ സ്വത്ത് വിറ്റ് അഞ്ചോളം സിനിമകള്‍ നിര്‍മ്മിച്ചു, ഒന്ന് രണ്ടെണ്ണം സംവിധാനം ചെയ്തു. എല്ലാം പൊട്ടിപ്പൊളിഞ്ഞു. ആ പേരില്‍ ഭര്‍ത്താവ് ഡോക്ടര്‍ ബിനു പിണങ്ങി.. അയാള്‍ മകന്‍ നാല് വയസ്സുകാരന്‍ അശ്വിനുമായി വേറെയാണ് താമസം. ഒരു സിനിമയെങ്കിലും വിജയിച്ചു ഭര്‍ത്താവിന് മറുപടി കൊടുക്കണം അതാണ് വിമലയുടെ ആഗ്രഹം.

താന്‍ ആകെ മൂന്നു തിരക്കഥ മാത്രമേ എഴുതിയുള്ളൂ.മൂന്നും സൂപ്പര്‍ ഹിറ്റ് ആയി. വിവിധ ഭാഷകളില്‍ റീ മേക് ചെയ്യപ്പെട്ടു.

''മഴ പറഞ്ഞത് '' എന്ന സിനിമ കണ്ടാണ് വിമല വിളിച്ചത്. രണ്ടു മണിക്കൂര്‍ ഫോണില്‍ സംസാരിച്ചു. പിന്നെ നേരില്‍ കണ്ടു.വല്ലാത്തൊരു അടുപ്പം കാണിച്ചപ്പോള്‍ അറിയാതെ അടുത്ത് പോയി.

''സര്‍, സ്വാതി മേഡം വിളിക്കുന്നു..'' അവിടെയ്ക്ക് വന്ന ആഷിക്ക് , നവീനെ ചിന്തകളില്‍ നിന്നും ഉണര്‍ത്തി.

' നവീന്‍ , എങ്ങനാ ഒരാള് സംസാരിച്ചു കൊണ്ടിരിക്കെ നമ്മള്‍ വേറെ ലോകത്താണെന്ന് കാണിക്കുക. ?'' സ്വാതി ചോദിച്ചു'' നായികയുടെ അച്ഛന്‍ സംസാരിക്കുമ്പോള്‍, അയാളെ തന്നെ നോക്കി നില്ക്കണം... എന്നിട്ട് മനസ്സില് വേറെ ഏതെങ്കിലും മുഖം ഓര്‍ക്കണം, അയാളിപ്പോ എന്ത് ചെയ്യുകയായിരിക്കും, എന്നൊക്കെ.. ''

'' വാഹ് ! താന്‍ ആള് കൊള്ളാല്ലോ!!''

അന്ന് രാത്രിയോടെ ഷൂട്ടിംഗ് തീര്‍ന്നു.ഒറ്റ ടേക്കില്‍ ആ ഷോട്ട് ഓക്കേ ആയി. മെല്ലെ നവീനടുത്തു വന്നു സ്വാതി പറഞ്ഞു. 'തന്റെ മുഖമാ ഞാന്‍ ഓര്‍ത്തത്... രാത്രിയല്ലേ ഫ്‌ലൈറ്റ് ? നമുക്ക് ഇന്ന് ഡിന്നര്‍ ഒരുമിച്ചാകാം''. ആ ക്ഷണം നവീന്‍ നിരസിച്ചു. രാത്രി അവളുടെ മെസേജ് വന്നു

''ബിഗ് ഫാറ്റ് ലൂസര്‍''

അവസരം നഷ്ടപ്പെടുത്തിയ വിഡ്ഢി ! അവസരം ! എന്തിന് ? ആര്‍ക്കും എളുപ്പം വശം വദയാകുന്ന, എക്‌സിബിഷനിസ്റ്റ് ആയ,നിനക്ക് ഞാന്‍ ചേരില്ല പെണ്ണെ.. നീ തേടേണ്ട ആള്‍ ഞാനല്ല..ഈ ദുബായില്‍ അതിനു പറ്റിയവര്‍ വേറെ കാണും..

സ്വയം അങ്ങനെ പറഞ്ഞു നവീന്‍ ആ മറുപടി ഒതുക്കി.അല്പം കഴിഞ്ഞതും വിമലയുടെ ഫോണ്‍.'' നവീന്‍, നിനക്കെഴുതാന്‍ ഏതു ഹോട്ടല്‍ വേണം ?'' നവീന്‍ ഒന്നും മിണ്ടിയില്ല, എവിടുന്നോ തിരിച്ച പൈസയുമായി അവസാന ശ്രമം നടത്തുന്ന വിമലയോട് എന്ത് പറയാനാണ് എന്നവന്‍ ചിന്തിച്ചു.

'' എനിക്ക് ചെറിയ ഒരു ഫ്‌ലാറ്റ് മതി..വിമലാ..''

''എന്റെ ഫ്‌ലാറ്റ് മതിയോ? ഞാനും കാണും അവിടെ, അത് ബുദ്ധിമുട്ടാകുമോ?''

'' ഇല്ല.''

ദുബായ് എയര്‍പോര്‍ട്ടിലേക്കുള്ള യാത്രാ മദ്ധ്യേ നല്ല ട്രാഫിക് ബ്ലോക്ക്. റോഡിലെ ഒരു മൂലയില്‍ ഏതോ കെട്ടിട നിര്‍മ്മാണം നടക്കുന്നു. അതിനു വേണ്ടി മറ കെട്ടിയ കുറെ പ്ലാസ്റ്റിക് ഷീറ്റുകള്‍ അതിനു കീഴില്‍ കുറേ ചുവന്ന പ്രാണികള്‍. രണ്ടു വീതം പ്രാണികളുടെ പിന്‍ വശങ്ങള്‍ തമ്മില്‍ ഒട്ടി ച്ചേര്‍ന്നാണ് ഉള്ളത്.

ഇത് പോലെ ഒട്ടിച്ചേര്‍ന്ന രണ്ടു പേര്...അതായിരുന്നില്ലേ കര്‍ണ്ണനും, ദുര്യോധനനും? '' അതെ നവീന്‍, കര്‍ണ്ണന്‍ , അതാണ് എനിക്ക് വേണ്ട കഥ, ആ ജീവിതത്തിലെ നോവും, സ്‌നേഹവും എല്ലാം തികഞ്ഞ ഒരു സിനിമ..''

വിമല അങ്ങനെ പറഞ്ഞിട്ട് ഒരാഴ്ചയായി. ഇനി പൂജയ്ക്ക് ആകെ അഞ്ചു ദിവസമേ ഉള്ളൂ.എന്താണ് പതിവ് പോലെ കഥാ പാത്രങ്ങള്‍ മനസ്സില്‍ തെളിയാത്തത്? എയര്‍പ്പോര്‍ട്ടിലെ ബിസിനസ് ലോഞ്ചില്‍ ഇരിക്കവേ നവീന്‍ വെറുതെ പത്രമൊന്നു എടുത്തു നോക്കി. വടക്കേ ഇന്ത്യയിലെ അവിവാഹിതനായ ഒരു മുഖ്യമന്ത്രി ഒരു ചെറുപ്പക്കാരനെ ഏറെ നാളുകള്‍ക്കു ശേഷം സ്വന്തം മകനായി അംഗീകരിച്ചു. ആ യുവാവ് പറയുന്നു.

'' എന്നെ മകനായി അംഗീകരിച്ചതില്‍ സന്തോഷമുണ്ട്. അത്രയ്ക്കും മനസ്സ് വേദനിച്ചിരുന്നു.. ഈ അംഗീകാരം അത്ര വിലപ്പെട്ടതാണ് ''

പെട്ടെന്ന് ഒരു പ്രകാശം. എയര്‍പോര്‍ട്ട് മാറി ഒരു കൊട്ടാര മുറി. അവിടെ കവച കുണ്ഡലവുമായി നില്ക്കുന്ന കര്‍ണ്ണന്‍. സമീപം കുന്തീ ദേവി ! കര്‍ണ്ണന്‍ പറയുന്നു :

'' നേരം വൈകിപ്പോയി നിങ്ങള്‍ക്ക് , അംഗീകരിക്കാമായിരുന്നു, പണ്ട് അസ്ത്ര മത്സരത്തില്‍ അര്‍ജുനനെക്കാള്‍ ഞാന്‍ മുന്നിട്ടു നിന്നപ്പോള്‍, ജാതിയും, ഗോത്രവും, വംശവും ചോദിച്ചു, അവസാനം സൂത പുത്രന്‍ എന്ന് എല്ലാവരും ആക്ഷേപിച്ചപ്പോള്‍, നിങ്ങള്‍ക്ക് പറയാമായിരുന്നു, ഇത് എനിക്ക് ജനിച്ച മകനാണെന്ന്. ''

കുന്തീ ദേവി ഒന്നും മിണ്ടുന്നില്ല. കര്‍ണ്ണന്‍ തുടരുന്നു.

'' എല്ലാവരും കര്‍ണ്ണന്റെ അഭിമാനം പിച്ചി ചീന്തിയപ്പോള്‍ അവനെ മാറോടണച്ചത് ദുര്യോധനന്‍ ആണ്, ആ സുയോധനനെ കഴിഞ്ഞേ ഉള്ളൂ , അല്ല, ആ സുയോധനനെ ഉള്ളൂ കര്‍ണ്ണന്.... ബാക്കിയെല്ലാ ബന്ധങ്ങളും കേവലം മിഥ്യ.... എങ്കിലും, ഇവിടെ വന്നിങ്ങനെ യാചിച്ച സ്ഥിതിക്ക്, ഒന്ന് കര്‍ണ്ണന്‍ പറയാം, അര്‍ജുനനെ ഒഴിച്ച് നിങ്ങളുടെ മക്കളില്‍ ആരെയും ഞാന്‍ കൊല്ലില്ല. അര്‍ജുനന്‍ എന്നെ കൊന്നാലും , ഞാന്‍ അവനെ കൊന്നാലും നിങ്ങള്‍ക്ക് മക്കള്‍ അഞ്ചു പേര് തന്നെ. അതിനാല്‍ എന്റെ മരണം നിങ്ങള്‍ ആഗ്രഹിച്ചു കൊള്‍ക..''

അതോടെ ആ രംഗം മാഞ്ഞു പോയി. നവീന്‍ വേഗം അത് മനസ്സില്‍ കുറിച്ചു വെച്ചു. അവനു ആഹ്ലാദം അടക്കാനായില്ല, കര്‍ണ്ണന്‍ വന്നിരിക്കുന്നു ! ഇനി ഇടയ്ക്കിടെ വന്നു കൊള്ളും. രംഗങ്ങള്‍ക്ക് തുടര്‍ച്ച കാണില്ല. , പക്ഷെ അവിടുന്നും ഇവിടുന്നുമോക്കെയായി ഓരോന്ന് വരും.. പിന്നെ മെല്ലെയത് കണ്ണി ചേരും , എഴുത്തുകള്‍ അങ്ങനെയാണ് അവനു വരാറുള്ളത്.

ഫ്‌ലൈറ്റില്‍ ഒരുത്തന്‍ മദ്യം ചോദിച്ചു. അത് കഴിച്ചു കഴിഞ്ഞതും അടുത്തത്. അതും കുടിച്ചു. പിന്നേം ചോദിക്കുന്നു. ചോദിക്കുന്നവന് നാണമില്ലെങ്കില്‍ പിന്നെ പറഞ്ഞിട്ട് കാര്യമില്ല, അങ്ങനെ ചിന്തിച്ചു നവീന്‍ മെല്ലെ ചാരി കിടന്നു.

ഒരു രംഗം മെല്ലെ തെളിഞ്ഞു..കവച കുണ്ഡലം ബ്രാഹ്മണ വേഷത്തില്‍ വന്ന ഇന്ദ്രന് നല്‍കുന്ന കര്‍ണ്ണന്‍. പിന്നെ മെല്ലെ വിഷാദത്തോടെ പറയുന്നു.

'' ചോദിച്ചു വരുന്നവരെ കര്‍ണ്ണന്‍ നിരാശപ്പെടുത്തില്ല, പക്ഷെ , ഇപ്പോള്‍ അങ്ങ് വാങ്ങിച്ചിരിക്കുന്നത് എന്റെ ജീവനാണ്. മരണം എന്നെ ഭയപ്പെടുത്തുന്നില്ല, പക്ഷെ പിതാവില്‍ നിന്നും എനിക്ക് സമ്മാനമായി ലഭിച്ചതാണ് ഈ കവച കുണ്ഡലം ...എനിക്കാരോ ഉണ്ടായിരുന്നു എന്ന് ഓര്‍മ്മപ്പെടുത്തുന്ന ഏക അടയാളം, ഒരനാഥനു മാത്രമേ അതിന്റെ വില അറിയൂ..''

കര്‍ണ്ണന്റെ മുഖത്തെ ദു:ഖം മെല്ലെ നവീന്റെ മുഖത്തും പ്രതിഫലിച്ചു . മനസ്സില്‍ കുറച്ചു സീനുകള്‍ ഓരോന്നായി തെളിഞ്ഞു വരാന്‍ തുടങ്ങി. മുംബൈ എയര്‍പ്പോര്‍ട്ടില്‍ വിമല വന്നിരുന്നു. ഫ്‌ലാറ്റിലെത്തി ഒന്ന് കുളിച്ചു ഫ്രഷായി വന്ന നവീന്‍ നേരെ ബാല്‍ക്കണിലെയ്ക്ക് ചെന്നു . താഴെ വിളക്കുകളില്‍ കുളിച്ച നഗരത്തെ നോക്കി നിന്നു.

'' വല്ലതും എഴുതിയോ നവീന്‍ ?'' മദ്യം ഒന്ന് സിപ് ചെയ്തു വിമല ചോദിച്ചു.

''എഴുതിയില്ല, മനസ്സില്‍ കുറച്ചു സീനുകള്‍ വന്നിട്ടുണ്ട്..''
നഗര ദൃശ്യത്തില്‍ നിന്നും മുഖം ഉയര്‍ത്താതെ അവന്‍ പറഞ്ഞു.

''ഫ്രൈഡേ ആണ് പൂജ... അഞ്ചു ദിവസമേ ഉള്ളൂ..സ്‌ക്രിപ്റ്റ് ഇല്ലാതെ തുടങ്ങിയാല്‍ അത് ചെലവ് കൂട്ടും.. ''

''അറിയാം... അതിനു മുന്പ് തരാം ''

'' കഴിഞ്ഞ സിനിമ എഴുതാന്‍ ആ ദേവാനന്ദിനെ സമീപിച്ചപ്പോ അയാള്‍ക്ക് ഡാര്‍ജിലിംഗ് പ്രണയ കഥയെ ഉള്ളൂ. അതെങ്കില്‍ അതെന്നു കരുതി അവിടെ മുറി ബുക്ക് ചെയ്തു. ഒരിക്കല്‍ ഞാന്‍ മുറീല്‍ ചെന്നപ്പോ ദേവാനന്ദ് കഞ്ചാവ് വലിച്ചിരിക്കുന്നു. എന്നെ മുട്ടന്‍ തെറി വിളിച്ചു. പെണ്ണ് മുറിയില്‍ ഇരുന്നാല്‍ അയാള്‍ക്ക് കഥ വരില്ലത്രെ.. എന്നിട്ടൊരു ഡയലോഗും, പെണ്ണ് പെണ്ണിന്റെ സ്ഥാനത്ത് നില്ക്കണമെന്ന്. എന്നിട്ടോ, ആ ബുദ്ധി ജീവീടെ പടം എട്ടു നിലയിലാണ് പൊട്ടിയത്..''

'' ഞാന്‍ കണ്ടിരുന്നു ആ പടം, നല്ല തീം ആയിരുന്നു.. പക്ഷെ അമിതമായ തത്വങ്ങള്‍..''

'' അതാ റാസ്‌കല്‍ ചെയ്തതാ, ഞാന്‍ കുറേ ഭാഗം മാറ്റാന്‍ നോക്കി, സമ്മതിച്ചില്ല, പെണ്ണിന് ബുദ്ധി കുറവല്ലേ...എന്റെ കാശും കളഞ്ഞാ അവനു ഭാവന വിരിഞ്ഞത്.. ''

പിന്നെ അവളൊന്നും പറഞ്ഞില്ല. പ്രമുഖ ഹോട്ടലില്‍ നിന്നും ഡിന്നര്‍ വന്നു.അതും കഴിച്ചു ഇരുവരും ബാല്‍ക്കണിയിലെ കസേരകളില്‍ ഇരുന്നു.

നല്ല കാറ്റുള്ള രാത്രിയായിരുന്നു അത്. അവളുടെ പൈജാമ ആ കാറ്റില്‍ ഇളകിയാടി. '' സത്യത്തില്‍ ഈ സ്‌നേഹം എന്ന് പറയുന്നത് കഥകളിലും, സിനിമകളിലും മാത്രം ഉള്ള ഒന്നല്ലേ നവീന്‍ ? സത്യമുള്ള സ്‌നേഹം... അങ്ങനെ ഒന്നുണ്ടോ?''

നവീന്‍ ഒന്നും പറയാതെ അവളെ തന്നെ നോക്കി നിന്നു. അവള്‍ തുടര്‍ന്നു..'' റ്റു മി, ലവ് ഈസ് ട്രസ്റ്റ്.. നമ്മളുമായി ഒരു രക്ത ബന്ധമില്ലാത്ത ഒരാള് ഒരിക്കലും നമ്മെ ചതിക്കില്ലെന്ന വിശ്വാസമുണ്ടെങ്കില്‍, ഒഫ് കോഴ്‌സ് അതാണ് സ്‌നേഹം ! ആ വിശ്വാസം ഒരംഗീകാരമാണ് ! '' നവീന്‍ അവളെ കേട്ടു കൊണ്ടിരുന്നു. . ചിലരെ കേള്‍ക്കാന്‍ അവനു ഇഷ്ടമാണ്. അതില്‍ വിമലയും പെടുമെന്ന് അവനു തോന്നി. അവള്‍ തുടര്‍ന്നു. ''പൊതുവെ നിങ്ങള്‍ ആണുങ്ങള്‍ സ്ത്രീയെ അംഗീകരിക്കില്ല, അവള്‍ക്കും അവളുടേതായ വ്യക്ത്വിത്വം ഉണ്ട്..എന്റെ ഭര്‍ത്താവിനെ ഞാന്‍ അങ്ങേയറ്റം സ്‌നേഹിക്കുന്നു, പക്ഷെ ആ സ്‌നേഹത്തിനു ഞാന്‍ ബലി നല്‌കേണ്ടത് എന്റെ വ്യക്ത്വിത്വമാണ് ''

അല്‍പ നേരം മിണ്ടാതിരുന്ന അവള്‍ കുറച്ചു നേരം കഴിഞ്ഞു പറഞ്ഞു

'' നവീന്‍ , ഞാനീ സിനിമയുടെ തിരക്കഥയില്‍ നിനക്കൊപ്പം കൂടട്ടെ ? '' '' ഓ, നല്ല കാര്യം, എനിക്കാണേല്‍ എഴുതാനിപ്പോ മടിയാണ്, പറഞ്ഞു തന്നാല്‍ എഴുതുമോ?

'' പിന്നെന്താ..''
അവള്‍ വേഗം റെഡിയായി.

''സീനുകള്‍ക്ക് തുടര്‍ച്ച കാണില്ല, അവസാനം അത് ശരിയാക്കാം''

അതും പറഞ്ഞു അവന്‍ മെല്ലെ പുറത്തേയ്ക്ക് നോക്കി എന്തോ ചിന്തിച്ചു.പിന്നെ പറഞ്ഞു. '' കുന്തിയുടെ മകനാണ് കര്‍ണ്ണന്‍ എന്നറിഞ്ഞ ശേഷം കൗരവരെ വിട്ടു പാണ്ഡവര്‍ക്കൊപ്പം ചേരാന്‍ പറഞ്ഞു ദ്രൗപതി കര്‍ണ്ണനെ ആരുമറിയാതെ കാണാന്‍ വരുന്ന സീന്‍ എഴുതിയാലോ ''

''അങ്ങനൊരു സംഭവം ഉണ്ടായിരുന്നോ?''

''സിനിമയല്ലേ നമുക്കുണ്ടാക്കാം... എഴുതിക്കോളൂ..ദ്രൗപതി കര്‍ണ്ണനോട് സംസാരിക്കുന്നു

'' കര്‍ണ്ണന്‍... സ്ത്രീക്കും അവളുടേതായ വ്യക്തിത്വം ഉണ്ട് , പക്ഷെ നിങ്ങള്‍ ആണുങ്ങള്‍ അത് അംഗീകരിക്കില്ല. അര്‍ജുനനെ മാത്രമേ ഞാന്‍ സ്‌നേഹിച്ചിട്ടുള്ളൂ..പക്ഷെ എനിക്ക് വിധിച്ചത് അഞ്ച് ആണുങ്ങള്‍. എന്റെ സ്‌നേഹത്തിനു ഞാന്‍ ബലി നല്കിയത് എന്റെ വ്യക്തിത്വം..എങ്കിലും ആ സ്‌നേഹമാണ് എന്നെ ഇവിടെ എത്തിച്ചത്.. ''

വിമല ആകെ തരിച്ചിരുന്നു പോയി. തൊട്ടു മുന്പ് താന്‍ പറഞ്ഞ വാക്കുകള്‍ നവീന്‍ ദ്രൗപതിക്കു കൊടുത്തിരിക്കുന്നു !

നവീന്‍ ഇപ്പൊ കര്‍ണ്ണന്റെ സംഭാഷണമാണ് പറയുന്നത്.

'' അറിയാം ദേവി.. സ്‌നേഹമെന്തെന്നു മറ്റാരേക്കാളും നന്നായി ഈയുള്ളവന് അറിയാം.. അതിനു മാത്രമേ കര്‍ണ്ണനെ തോല്പ്പിക്കാന്‍ ആയിട്ടുള്ളൂ.. കവച കുണ്ഡലം നഷ്ടമായ എനിക്കിനി ദേവിക്ക് സമ്മാനമായി നല്കാന്‍ ഒന്നുമില്ല.. പക്ഷെ, എനിക്ക് പാണ്ഡവര്‍ക്കൊപ്പം ചേരാന്‍ ആവില്ല. കാരണം എന്നെ സംബന്ധിച്ച് വിശ്വാസമാണ് സ്‌നേഹം, എന്നെ വിശ്വസിക്കുന്ന ആളാണ് ദുര്യോധനന്‍, അവനെ എനിക്ക് ചതിക്കാനാവില്ല.. ഒരു വാക്ക് തരാം, ദേവി ആരെയാണോ സ്‌നേഹിക്കുന്നത്, ആ സ്‌നേഹം ഞാന്‍ കാരണം നഷ്ടമാകില്ല, അതിനു വേണ്ടി കര്‍ണ്ണന് അഭിനയിക്കേണ്ടി വന്നാലും.. ചരിത്രം കര്‍ണ്ണനെ പരാജിതനായി കണക്കാക്കട്ടെ.. സ്‌നേഹം, അത് മാത്രം എന്നും വിജയിക്കട്ടെ..''

പൂജയ്ക്ക് മുന്‍പേ തന്നെ സ്‌ക്രിപ്റ്റ് തയ്യാറായി.. തിരക്കഥ വായിക്കവേ പലയിടങ്ങളിലും വിമല അത്ഭുതപ്പെട്ടു പോയി .. അത്രയ്ക്കും മനോഹരമായ സീനുകളായിരുന്നു എല്ലാം..

പ്രതിഫലമായി നല്‍കിയ 10 ലക്ഷം രൂപയില്‍ നിന്നും ആയിരം രൂപ മാത്രമേ നവീന്‍ എടുത്തുള്ളൂ...

'' ബാക്കി പടം വിജയിക്കുമെങ്കില്‍ മതി.. ഇല്ലെങ്കില്‍ എനിക്ക് സമാധാനം കിട്ടില്ല..''

സിനിമ വന്‍ വിജയമായിരുന്നു. സകലരും വിമലയുടെ സംവിധാന മികവിനെ പുകഴ്ത്തി. നവീന് പിറകെ നടന്നു പല പ്രമുഖരും കഥ ചോദിച്ചു. ഒരു എഴുത്തുകാരനും ലഭിക്കാതത്ര പ്രശസ്തിയും , ആരാധകരും നവീന്‍ ആ ഒരു സിനിമ കൊണ്ട് നേടി.. പല ഭാഷകളിലേയ്ക്കും ആ സിനിമയുടെ അവകാശം വന്‍ വിലയ്ക്ക് വില്ക്കപ്പെട്ടു.

വിജയത്തിന്റെ ഏറ്റവും ഉയര്‍ന്ന തലത്തിലാണ് താന്‍ നില്ക്കുന്നതെന്ന് നവീന്‍ തിരിച്ചറിഞ്ഞു. അവന്‍ താന്‍സാനിയായിലെയ്ക്കു ഒരു യാത്രയ്‌ക്കൊരുങ്ങി.. അവന്‍ വിമലയെ വിളിച്ചു. കുറേ റിംഗ് ചെയ്തിട്ടാണ് ഫോണ്‍ എടുത്തത്. വിമല നല്ല സന്തോഷത്തില്‍ ആയിരുന്നു.

'' നവീന്‍ പടം സര്‍വ്വ കാല ഹിറ്റാണ്.. ബിനുവും മകനുമൊക്കെ പടം കണ്ടു അഭിനന്ദിച്ചു.. അവരൊക്കെ ഇവിടുണ്ട്.. എനിക്ക് സന്തോഷം കൊണ്ട് ഇരിക്കപ്പൊറുതിയില്ല.. നാല് സിനിമ സംവിധാനം ചെയ്യാന്‍ ഇപ്പഴേ അഡ്വാന്‍സ് കിട്ടി.. പിന്നെ നിന്റെ പ്രതിഫലം വേണ്ടേ? പത്തല്ല, ഇരുപതാ ഞാന്‍ തരാന്‍ പോകുന്നത് ''

'' ഗുഡ്, താങ്ക്യു.. ഞാനൊരു യാത്ര പോവുകയാണ്, അത് കഴിഞ്ഞിട്ട് മതി... അപ്പൊ കാണാം..''.'' ഹോ ! ഓക്കേ. വന്നാലുടന്‍ വിളിക്കണം..''. '' തീര്‍ച്ചയായും വിളിക്കാം ''. അവള്‍ മെല്ലെ പതുങ്ങിയ ശബ്ദത്തില്‍ പറഞ്ഞു

''നവീന്‍... എനിക്ക് നീ എന്റെ ജീവിതമാണ് നീ തിരിച്ചു തന്നത് , നിന്നോട് ഞാനെന്നും കടപ്പെട്ടിരിക്കുന്നു..''

താന്‍സാനിയയിലെ റോഡിലൂടെ ടാക്‌സിയില്‍ സഞ്ചരിക്കുമ്പോള്‍ നവീനൊന്നും തോന്നിയില്ല. കുറച്ചു ദിവസം കൊണ്ട് തന്നെ ഡ്രൈവര്‍ ഹമീദ് അല്‍ കബീര്‍ നല്ല സുഹൃത്ത് ആയിരിക്കുന്നു. ഹമീദിന്റെ മകന് കണ്ണ് കാണില്ല, . മരണപ്പെടുന്നവരുടെ കണ്ണുകള്‍ മാറ്റി വെക്കുകയേ രക്ഷയുള്ളൂ.. അതിനു വലിയ കാശാണ് ബന്ധുക്കള്‍ ചോദിക്കുക.. പരിചയമുള്ള ഒരു ഡോക്ടര്‍ സഹായിക്കാമെന്നു പറഞ്ഞിട്ടുണ്ട്, പക്ഷെ കണ്ണ് കിട്ടാനില്ല.

''ഹമീദ് ഒരു കാര്യം ചെയ്യൂ..ഇന്ന് വൈകിട്ട് കൃത്യം 7 നു റൂമില്‍ വരൂ, നമുക്ക് ശരിയാക്കാം ..''

ഹമീദിന് ഏറെ സന്തോഷമായി. വൈകീട്ട് മുറിയിലെത്തിയ നവീന്‍ തന്റെ കയ്യിലെ പണം മുഴുവന്‍ മേശമേല്‍ വെച്ചു. അക്കൌണ്ടിലെ പണം ഒരു ട്രസ്റ്റിലെയ്ക്കു അയച്ചു കൊടുത്തു. പിന്നെ മെല്ലെ ബാത്ത് ടബ്ബില്‍ വെള്ളം നിറച്ചു അതില്‍ കയറിക്കിടന്നു..

സന്ധ്യാ സമയം , യുദ്ധഭൂമിയില്‍ രക്തം വാര്‍ന്നു കര്‍ണ്ണന്‍ , ചുവന്ന ആകാശം നോക്കി കിടക്കുകയാണ്.. ജഗദീശ്വരനോടെന്ന മട്ടില്‍ കര്‍ണ്ണന്‍ പ്രാര്‍ത്ഥിക്കുന്നു

'' അല്ലയോ പ്രഭോ.. ഇനിയൊരു മനുഷ്യ ജന്മം കൂടി എനിക്ക് നീ തന്നാലും ..ആ ജന്മത്തില്‍ അങ്ങെന്നെ പോരാളിയാക്കരുതെ.. മറിച്ച് സ്‌നേഹം നിറഞ്ഞ ഒരു കലാകാരന്‍ ആക്കിയാലും ..എല്ലാവരെയും എനിക്ക് സ്‌നേഹിക്കണം, സഹായിക്കണം, ആരും എന്നെ വെറുക്കരുത്..ഈ ജന്മത്തില്‍ ഞാന്‍ വെറും കയ്യോടെ വിട്ട ദ്രൗപതിയെ അവളുടെ അടുത്ത ജന്മത്തില്‍ ഒരു വലിയ സഹായം ചെയ്യാന്‍ എനിക്കാകണം..ധൃത രാഷ്ടരും, ഗാന്ധാരിയും അന്ധതയില്‍ ജീവിച്ചവരാണ് പ്രഭോ ...ആ ജീവിതം കണ്ട എനിക്കൊരു ആഗ്രഹം ഉണ്ട്..അടുത്ത ജന്മത്തില്‍ ഒരു അന്ധന് എനിക്കെന്റെ കണ്ണുകള്‍ ദാനം ചെയ്യാന്‍ കഴിയണം..,എന്റെ മരണം പോലും സ്‌നേഹവും, ഉപകാരവും നിറഞ്ഞതാകണം....ഇന്ന് പരാജയപ്പെട്ടു മരിക്കുന്ന എനിക്ക് ആ ജന്മത്തില്‍ വിജയിച്ചു കൊണ്ട് തന്നെ ഈ ലോകം വിടണം....പ്രഭോ, ആരുമെന്നെ അന്ന് കൊല്ലരുത്.. ഞാന്‍ സ്വയം മരിക്കണം.''

അനുകൂലമായി എന്തോ കേട്ടത് പോലെ കര്‍ണ്ണന്റെ മുഖത്തു അവസാനമായി ഒരു പുഞ്ചിരി വിടര്‍ന്നു....നവീന്റെ മുഖത്ത് ആ പുഞ്ചിരി പടര്‍ന്നു.

ബാത്ത് ടബ്ബിലെ വെള്ളം മെല്ലെ ചെഞ്ചായമണിഞ്ഞു..

&amp;nbsp;


![കര്‍ണ്ണപര്‍വ്വം - അവസാന ഭാഗം..](https://cdn.boolokam.com/articles/2014/06/Untitled-185.jpg)ഡാന്‍സ് രംഗം കഴിഞ്ഞതും നടി സ്വാതി ചോദിച്ചു. ''സര്‍,വര്‍ക്ക് കഴിഞ്ഞോ?'' ''ഇല്ല സ്വാതി, ഒരു ബാലന്‍സ് ഷോട്ട് കൂടി ഉണ്ട്. കൊസ്റ്റ്യൂം ചേഞ്ച് ചെയ്‌തോളൂ..'' അതും പറഞ്ഞു സംവിധായകന്‍ പോള്‍ മാത്യു നടന്നകന്നു. സ്വാതിക്ക് ഒന്നും മനസ്സിലായില്ല. അവള്‍ അസോസിയേറ്റ് ഡയറക്ടര്‍ ആഷിക്കിനോട് ചോദിച്ചു 'ഏതു ഷോട്ട് ആണ് ബാലന്‍സ് ?'' ''പെണ്ണ് കാണാന്‍ വരുന്ന ചെറുക്കനെ പറ്റി നായികയോട് പുകഴ്ത്തി പറയുന്ന അച്ഛന്‍, സജഷന്‍ ഷോട്ട് ആണ്. അത് കേള്‍ക്കുന്ന നായികയുടെ മനസ്സ് വേറെ എവിടെയോ എന്ന പോല്‍ നില്‍ക്കുന്ന ഷോട്ട്'' ''അതെങ്ങനെ ? മനസ്സ് വേറെ എവിടെയോ ആണെന്ന് കാണിക്കുക?'' ''അത് പിന്നെ....'' ആഷിക്ക് ഒന്ന് പരുങ്ങി ''എവിടെ തിരക്കഥാകൃത്ത് ? '' ദുബായിലെ ഹോട്ടലിലെ സ്വിമ്മിംഗ് പൂളിലെ വെള്ളത്തില്‍ കാല്‍ ഇട്ടിരിപ്പാണ് തിരക്കഥാകൃത്ത് നവീന്‍. മുപ്പതു വയസ്സ് പ്രായം കാണും. അയാളുടെ മനസ്സില് അപ്പോള്‍ സംവിധായിക വിമല മേനോന്‍ പറഞ്ഞ വാക്കുകള്‍ ആയിരുന്നു. '' നവീന്‍ എന്റെ അടുത്ത സിനിമയ്ക്ക് നീ തിരക്കഥ എഴുതുമോ? ഇത് എനിക്കുള്ള അവസാന പിടിവള്ളിയാണ്. ഈ സിനിമയെങ്കിലും എനിക്ക് വിജയിക്കണം. എനിക്കുറപ്പുണ്ട് നീ തിരക്കഥ എഴുതിയാല്‍ അതിനു ഒരു വല്ലാത്ത സൗന്ദര്യം വരും. പ്ലീസ്. എനിക്ക് നിന്നോടെ പറയാന്‍ കഴിയൂ.. എനിക്കത്രേം വിശ്വാസമാണ് നിന്നെ..'' വിശ്വാസമാണ് നിന്നെ...!! ആ വാക്കുകള്‍ക്കു എന്തോ ഒരു മനോഹാരിതയുണ്ട്. സിനിമ വിമലയ്ക്ക് ഒരു ഭ്രാന്തായിരുന്നു. കോടീശ്വരിയായ അവള്‍ കുറെ സ്വത്ത് വിറ്റ് അഞ്ചോളം സിനിമകള്‍ നിര്‍മ്മിച്ചു, ഒന്ന് രണ്ടെണ്ണം സംവിധാനം ചെയ്തു. എല്ലാം പൊട്ടിപ്പൊളിഞ്ഞു. ആ പേരില്‍ ഭര്‍ത്താവ് ഡോക്ടര്‍ ബിനു പിണങ്ങി.. അയാള്‍ മകന്‍ നാല് വയസ്സുകാരന്‍ അശ്വിനുമായി വേറെയാണ് താമസം. ഒരു സിനിമയെങ്കിലും വിജയിച്ചു ഭര്‍ത്താവിന് മറുപടി കൊടുക്കണം അതാണ് വിമലയുടെ ആഗ്രഹം. താന്‍ ആകെ മൂന്നു തിരക്കഥ മാത്രമേ എഴുതിയുള്ളൂ.മൂന്നും സൂപ്പര്‍ ഹിറ്റ് ആയി. വിവിധ ഭാഷകളില്‍ റീ മേക് ചെയ്യപ്പെട്ടു. ''മഴ പറഞ്ഞത് '' എന്ന സിനിമ കണ്ടാണ് വിമല വിളിച്ചത്. രണ്ടു മണിക്കൂര്‍ ഫോണില്‍ സംസാരിച്ചു. പിന്നെ നേരില്‍ കണ്ടു.വല്ലാത്തൊരു അടുപ്പം കാണിച്ചപ്പോള്‍ അറിയാതെ അടുത്ത് പോയി. ''സര്‍, സ്വാതി മേഡം വിളിക്കുന്നു..'' അവിടെയ്ക്ക് വന്ന ആഷിക്ക് , നവീനെ ചിന്തകളില്‍ നിന്നും ഉണര്‍ത്തി. ' നവീന്‍ , എങ്ങനാ ഒരാള് സംസാരിച്ചു കൊണ്ടിരിക്കെ നമ്മള്‍ വേറെ ലോകത്താണെന്ന് കാണിക്കുക. ?'' സ്വാതി ചോദിച്ചു'' നായികയുടെ അച്ഛന്‍ സംസാരിക്കുമ്പോള്‍, അയാളെ തന്നെ നോക്കി നില്ക്കണം... എന്നിട്ട് മനസ്സില് വേറെ ഏതെങ്കിലും മുഖം ഓര്‍ക്കണം, അയാളിപ്പോ എന്ത് ചെയ്യുകയായിരിക്കും, എന്നൊക്കെ.. '' '' വാഹ് ! താന്‍ ആള് കൊള്ളാല്ലോ!!'' അന്ന് രാത്രിയോടെ ഷൂട്ടിംഗ് തീര്‍ന്നു.ഒറ്റ ടേക്കില്‍ ആ ഷോട്ട് ഓക്കേ ആയി. മെല്ലെ നവീനടുത്തു വന്നു സ്വാതി പറഞ്ഞു. 'തന്റെ മുഖമാ ഞാന്‍ ഓര്‍ത്തത്... രാത്രിയല്ലേ ഫ്‌ലൈറ്റ് ? നമുക്ക് ഇന്ന് ഡിന്നര്‍ ഒരുമിച്ചാകാം''. ആ ക്ഷണം നവീന്‍ നിരസിച്ചു. രാത്രി അവളുടെ മെസേജ് വന്നു ''ബിഗ് ഫാറ്റ് ലൂസര്‍'' അവസരം നഷ്ടപ്പെടുത്തിയ വിഡ്ഢി ! അവസരം ! എന്തിന് ? ആര്‍ക്കും എളുപ്പം വശം വദയാകുന്ന, എക്‌സിബിഷനിസ്റ്റ് ആയ,നിനക്ക് ഞാന്‍ ചേരില്ല പെണ്ണെ.. നീ തേടേണ്ട ആള്‍ ഞാനല്ല..ഈ ദുബായില്‍ അതിനു പറ്റിയവര്‍ വേറെ കാണും.. സ്വയം അങ്ങനെ പറഞ്ഞു നവീന്‍ ആ മറുപടി ഒതുക്കി.അല്പം കഴിഞ്ഞതും വിമലയുടെ ഫോണ്‍.'' നവീന്‍, നിനക്കെഴുതാന്‍ ഏതു ഹോട്ടല്‍ വേണം ?'' നവീന്‍ ഒന്നും മിണ്ടിയില്ല, എവിടുന്നോ തിരിച്ച പൈസയുമായി അവസാന ശ്രമം നടത്തുന്ന വിമലയോട് എന്ത് പറയാനാണ് എന്നവന്‍ ചിന്തിച്ചു. '' എനിക്ക് ചെറിയ ഒരു ഫ്‌ലാറ്റ് മതി..വിമലാ..'' ''എന്റെ ഫ്‌ലാറ്റ് മതിയോ? ഞാനും കാണും അവിടെ, അത് ബുദ്ധിമുട്ടാകുമോ?'' '' ഇല്ല.'' ദുബായ് എയര്‍പോര്‍ട്ടിലേക്കുള്ള യാത്രാ മദ്ധ്യേ നല്ല ട്രാഫിക് ബ്ലോക്ക്. റോഡിലെ ഒരു മൂലയില്‍ ഏതോ കെട്ടിട നിര്‍മ്മാണം നടക്കുന്നു. അതിനു വേണ്ടി മറ കെട്ടിയ കുറെ പ്ലാസ്റ്റിക് ഷീറ്റുകള്‍ അതിനു കീഴില്‍ കുറേ ചുവന്ന പ്രാണികള്‍. രണ്ടു വീതം പ്രാണികളുടെ പിന്‍ വശങ്ങള്‍ തമ്മില്‍ ഒട്ടി ച്ചേര്‍ന്നാണ് ഉള്ളത്. ഇത് പോലെ ഒട്ടിച്ചേര്‍ന്ന രണ്ടു പേര്...അതായിരുന്നില്ലേ കര്‍ണ്ണനും, ദുര്യോധനനും? '' അതെ നവീന്‍, കര്‍ണ്ണന്‍ , അതാണ് എനിക്ക് വേണ്ട കഥ, ആ ജീവിതത്തിലെ നോവും, സ്‌നേഹവും എല്ലാം തികഞ്ഞ ഒരു സിനിമ..'' വിമല അങ്ങനെ പറഞ്ഞിട്ട് ഒരാഴ്ചയായി. ഇനി പൂജയ്ക്ക് ആകെ അഞ്ചു ദിവസമേ ഉള്ളൂ.എന്താണ് പതിവ് പോലെ കഥാ പാത്രങ്ങള്‍ മനസ്സില്‍ തെളിയാത്തത്? എയര്‍പ്പോര്‍ട്ടിലെ ബിസിനസ് ലോഞ്ചില്‍ ഇരിക്കവേ നവീന്‍ വെറുതെ പത്രമൊന്നു എടുത്തു നോക്കി. വടക്കേ ഇന്ത്യയിലെ അവിവാഹിതനായ ഒരു മുഖ്യമന്ത്രി ഒരു ചെറുപ്പക്കാരനെ ഏറെ നാളുകള്‍ക്കു ശേഷം സ്വന്തം മകനായി അംഗീകരിച്ചു. ആ യുവാവ് പറയുന്നു. '' എന്നെ മകനായി അംഗീകരിച്ചതില്‍ സന്തോഷമുണ്ട്. അത്രയ്ക്കും മനസ്സ് വേദനിച്ചിരുന്നു.. ഈ അംഗീകാരം അത്ര വിലപ്പെട്ടതാണ് '' പെട്ടെന്ന് ഒരു പ്രകാശം. എയര്‍പോര്‍ട്ട് മാറി ഒരു കൊട്ടാര മുറി. അവിടെ കവച കുണ്ഡലവുമായി നില്ക്കുന്ന കര്‍ണ്ണന്‍. സമീപം കുന്തീ ദേവി ! കര്‍ണ്ണന്‍ പറയുന്നു : '' നേരം വൈകിപ്പോയി നിങ്ങള്‍ക്ക് , അംഗീകരിക്കാമായിരുന്നു, പണ്ട് അസ്ത്ര മത്സരത്തില്‍ അര്‍ജുനനെക്കാള്‍ ഞാന്‍ മുന്നിട്ടു നിന്നപ്പോള്‍, ജാതിയും, ഗോത്രവും, വംശവും ചോദിച്ചു, അവസാനം സൂത പുത്രന്‍ എന്ന് എല്ലാവരും ആക്ഷേപിച്ചപ്പോള്‍, നിങ്ങള്‍ക്ക് പറയാമായിരുന്നു, ഇത് എനിക്ക് ജനിച്ച മകനാണെന്ന്. '' കുന്തീ ദേവി ഒന്നും മിണ്ടുന്നില്ല. കര്‍ണ്ണന്‍ തുടരുന്നു. '' എല്ലാവരും കര്‍ണ്ണന്റെ അഭിമാനം പിച്ചി ചീന്തിയപ്പോള്‍ അവനെ മാറോടണച്ചത് ദുര്യോധനന്‍ ആണ്, ആ സുയോധനനെ കഴിഞ്ഞേ ഉള്ളൂ , അല്ല, ആ സുയോധനനെ ഉള്ളൂ കര്‍ണ്ണന്.... ബാക്കിയെല്ലാ ബന്ധങ്ങളും കേവലം മിഥ്യ.... എങ്കിലും, ഇവിടെ വന്നിങ്ങനെ യാചിച്ച സ്ഥിതിക്ക്, ഒന്ന് കര്‍ണ്ണന്‍ പറയാം, അര്‍ജുനനെ ഒഴിച്ച് നിങ്ങളുടെ മക്കളില്‍ ആരെയും ഞാന്‍ കൊല്ലില്ല. അര്‍ജുനന്‍ എന്നെ കൊന്നാലും , ഞാന്‍ അവനെ കൊന്നാലും നിങ്ങള്‍ക്ക് മക്കള്‍ അഞ്ചു പേര് തന്നെ. അതിനാല്‍ എന്റെ മരണം നിങ്ങള്‍ ആഗ്രഹിച്ചു കൊള്‍ക..'' അതോടെ ആ രംഗം മാഞ്ഞു പോയി. നവീന്‍ വേഗം അത് മനസ്സില്‍ കുറിച്ചു വെച്ചു. അവനു ആഹ്ലാദം അടക്കാനായില്ല, കര്‍ണ്ണന്‍ വന്നിരിക്കുന്നു ! ഇനി ഇടയ്ക്കിടെ വന്നു കൊള്ളും. രംഗങ്ങള്‍ക്ക് തുടര്‍ച്ച കാണില്ല. , പക്ഷെ അവിടുന്നും ഇവിടുന്നുമോക്കെയായി ഓരോന്ന് വരും.. പിന്നെ മെല്ലെയത് കണ്ണി ചേരും , എഴുത്തുകള്‍ അങ്ങനെയാണ് അവനു വരാറുള്ളത്. ഫ്‌ലൈറ്റില്‍ ഒരുത്തന്‍ മദ്യം ചോദിച്ചു. അത് കഴിച്ചു കഴിഞ്ഞതും അടുത്തത്. അതും കുടിച്ചു. പിന്നേം ചോദിക്കുന്നു. ചോദിക്കുന്നവന് നാണമില്ലെങ്കില്‍ പിന്നെ പറഞ്ഞിട്ട് കാര്യമില്ല, അങ്ങനെ ചിന്തിച്ചു നവീന്‍ മെല്ലെ ചാരി കിടന്നു. ഒരു രംഗം മെല്ലെ തെളിഞ്ഞു..കവച കുണ്ഡലം ബ്രാഹ്മണ വേഷത്തില്‍ വന്ന ഇന്ദ്രന് നല്‍കുന്ന കര്‍ണ്ണന്‍. പിന്നെ മെല്ലെ വിഷാദത്തോടെ പറയുന്നു. '' ചോദിച്ചു വരുന്നവരെ കര്‍ണ്ണന്‍ നിരാശപ്പെടുത്തില്ല, പക്ഷെ , ഇപ്പോള്‍ അങ്ങ് വാങ്ങിച്ചിരിക്കുന്നത് എന്റെ ജീവനാണ്. മരണം എന്നെ ഭയപ്പെടുത്തുന്നില്ല, പക്ഷെ പിതാവില്‍ നിന്നും എനിക്ക് സമ്മാനമായി ലഭിച്ചതാണ് ഈ കവച കുണ്ഡലം ...എനിക്കാരോ ഉണ്ടായിരുന്നു എന്ന് ഓര്‍മ്മപ്പെടുത്തുന്ന ഏക അടയാളം, ഒരനാഥനു മാത്രമേ അതിന്റെ വില അറിയൂ..'' കര്‍ണ്ണന്റെ മുഖത്തെ ദു:ഖം മെല്ലെ നവീന്റെ മുഖത്തും പ്രതിഫലിച്ചു . മനസ്സില്‍ കുറച്ചു സീനുകള്‍ ഓരോന്നായി തെളിഞ്ഞു വരാന്‍ തുടങ്ങി. മുംബൈ എയര്‍പ്പോര്‍ട്ടില്‍ വിമല വന്നിരുന്നു. ഫ്‌ലാറ്റിലെത്തി ഒന്ന് കുളിച്ചു ഫ്രഷായി വന്ന നവീന്‍ നേരെ ബാല്‍ക്കണിലെയ്ക്ക് ചെന്നു . താഴെ വിളക്കുകളില്‍ കുളിച്ച നഗരത്തെ നോക്കി നിന്നു. '' വല്ലതും എഴുതിയോ നവീന്‍ ?'' മദ്യം ഒന്ന് സിപ് ചെയ്തു വിമല ചോദിച്ചു. ''എഴുതിയില്ല, മനസ്സില്‍ കുറച്ചു സീനുകള്‍ വന്നിട്ടുണ്ട്..'' നഗര ദൃശ്യത്തില്‍ നിന്നും മുഖം ഉയര്‍ത്താതെ അവന്‍ പറഞ്ഞു. ''ഫ്രൈഡേ ആണ് പൂജ... അഞ്ചു ദിവസമേ ഉള്ളൂ..സ്‌ക്രിപ്റ്റ് ഇല്ലാതെ തുടങ്ങിയാല്‍ അത് ചെലവ് കൂട്ടും.. '' ''അറിയാം... അതിനു മുന്പ് തരാം '' '' കഴിഞ്ഞ സിനിമ എഴുതാന്‍ ആ ദേവാനന്ദിനെ സമീപിച്ചപ്പോ അയാള്‍ക്ക് ഡാര്‍ജിലിംഗ് പ്രണയ കഥയെ ഉള്ളൂ. അതെങ്കില്‍ അതെന്നു കരുതി അവിടെ മുറി ബുക്ക് ചെയ്തു. ഒരിക്കല്‍ ഞാന്‍ മുറീല്‍ ചെന്നപ്പോ ദേവാനന്ദ് കഞ്ചാവ് വലിച്ചിരിക്കുന്നു. എന്നെ മുട്ടന്‍ തെറി വിളിച്ചു. പെണ്ണ് മുറിയില്‍ ഇരുന്നാല്‍ അയാള്‍ക്ക് കഥ വരില്ലത്രെ.. എന്നിട്ടൊരു ഡയലോഗും, പെണ്ണ് പെണ്ണിന്റെ സ്ഥാനത്ത് നില്ക്കണമെന്ന്. എന്നിട്ടോ, ആ ബുദ്ധി ജീവീടെ പടം എട്ടു നിലയിലാണ് പൊട്ടിയത്..'' '' ഞാന്‍ കണ്ടിരുന്നു ആ പടം, നല്ല തീം ആയിരുന്നു.. പക്ഷെ അമിതമായ തത്വങ്ങള്‍..'' '' അതാ റാസ്‌കല്‍ ചെയ്തതാ, ഞാന്‍ കുറേ ഭാഗം മാറ്റാന്‍ നോക്കി, സമ്മതിച്ചില്ല, പെണ്ണിന് ബുദ്ധി കുറവല്ലേ...എന്റെ കാശും കളഞ്ഞാ അവനു ഭാവന വിരിഞ്ഞത്.. '' പിന്നെ അവളൊന്നും പറഞ്ഞില്ല. പ്രമുഖ ഹോട്ടലില്‍ നിന്നും ഡിന്നര്‍ വന്നു.അതും കഴിച്ചു ഇരുവരും ബാല്‍ക്കണിയിലെ കസേരകളില്‍ ഇരുന്നു. നല്ല കാറ്റുള്ള രാത്രിയായിരുന്നു അത്. അവളുടെ പൈജാമ ആ കാറ്റില്‍ ഇളകിയാടി. '' സത്യത്തില്‍ ഈ സ്‌നേഹം എന്ന് പറയുന്നത് കഥകളിലും, സിനിമകളിലും മാത്രം ഉള്ള ഒന്നല്ലേ നവീന്‍ ? സത്യമുള്ള സ്‌നേഹം... അങ്ങനെ ഒന്നുണ്ടോ?'' നവീന്‍ ഒന്നും പറയാതെ അവളെ തന്നെ നോക്കി നിന്നു. അവള്‍ തുടര്‍ന്നു..'' റ്റു മി, ലവ് ഈസ് ട്രസ്റ്റ്.. നമ്മളുമായി ഒരു രക്ത ബന്ധമില്ലാത്ത ഒരാള് ഒരിക്കലും നമ്മെ ചതിക്കില്ലെന്ന വിശ്വാസമുണ്ടെങ്കില്‍, ഒഫ് കോഴ്‌സ് അതാണ് സ്‌നേഹം ! ആ വിശ്വാസം ഒരംഗീകാരമാണ് ! '' നവീന്‍ അവളെ കേട്ടു കൊണ്ടിരുന്നു. . ചിലരെ കേള്‍ക്കാന്‍ അവനു ഇഷ്ടമാണ്. അതില്‍ വിമലയും പെടുമെന്ന് അവനു തോന്നി. അവള്‍ തുടര്‍ന്നു. ''പൊതുവെ നിങ്ങള്‍ ആണുങ്ങള്‍ സ്ത്രീയെ അംഗീകരിക്കില്ല, അവള്‍ക്കും അവളുടേതായ വ്യക്ത്വിത്വം ഉണ്ട്..എന്റെ ഭര്‍ത്താവിനെ ഞാന്‍ അങ്ങേയറ്റം സ്‌നേഹിക്കുന്നു, പക്ഷെ ആ സ്‌നേഹത്തിനു ഞാന്‍ ബലി നല്‌കേണ്ടത് എന്റെ വ്യക്ത്വിത്വമാണ് '' അല്‍പ നേരം മിണ്ടാതിരുന്ന അവള്‍ കുറച്ചു നേരം കഴിഞ്ഞു പറഞ്ഞു '' നവീന്‍ , ഞാനീ സിനിമയുടെ തിരക്കഥയില്‍ നിനക്കൊപ്പം കൂടട്ടെ ? '' '' ഓ, നല്ല കാര്യം, എനിക്കാണേല്‍ എഴുതാനിപ്പോ മടിയാണ്, പറഞ്ഞു തന്നാല്‍ എഴുതുമോ? '' പിന്നെന്താ..'' അവള്‍ വേഗം റെഡിയായി. ''സീനുകള്‍ക്ക് തുടര്‍ച്ച കാണില്ല, അവസാനം അത് ശരിയാക്കാം'' അതും പറഞ്ഞു അവന്‍ മെല്ലെ പുറത്തേയ്ക്ക് നോക്കി എന്തോ ചിന്തിച്ചു.പിന്നെ പറഞ്ഞു. '' കുന്തിയുടെ മകനാണ് കര്‍ണ്ണന്‍ എന്നറിഞ്ഞ ശേഷം കൗരവരെ വിട്ടു പാണ്ഡവര്‍ക്കൊപ്പം ചേരാന്‍ പറഞ്ഞു ദ്രൗപതി കര്‍ണ്ണനെ ആരുമറിയാതെ കാണാന്‍ വരുന്ന സീന്‍ എഴുതിയാലോ '' ''അങ്ങനൊരു സംഭവം ഉണ്ടായിരുന്നോ?'' ''സിനിമയല്ലേ നമുക്കുണ്ടാക്കാം... എഴുതിക്കോളൂ..ദ്രൗപതി കര്‍ണ്ണനോട് സംസാരിക്കുന്നു '' കര്‍ണ്ണന്‍... സ്ത്രീക്കും അവളുടേതായ വ്യക്തിത്വം ഉണ്ട് , പക്ഷെ നിങ്ങള്‍ ആണുങ്ങള്‍ അത് അംഗീകരിക്കില്ല. അര്‍ജുനനെ മാത്രമേ ഞാന്‍ സ്‌നേഹിച്ചിട്ടുള്ളൂ..പക്ഷെ എനിക്ക് വിധിച്ചത് അഞ്ച് ആണുങ്ങള്‍. എന്റെ സ്‌നേഹത്തിനു ഞാന്‍ ബലി നല്കിയത് എന്റെ വ്യക്തിത്വം..എങ്കിലും ആ സ്‌നേഹമാണ് എന്നെ ഇവിടെ എത്തിച്ചത്.. '' വിമല ആകെ തരിച്ചിരുന്നു പോയി. തൊട്ടു മുന്പ് താന്‍ പറഞ്ഞ വാക്കുകള്‍ നവീന്‍ ദ്രൗപതിക്കു കൊടുത്തിരിക്കുന്നു ! നവീന്‍ ഇപ്പൊ കര്‍ണ്ണന്റെ സംഭാഷണമാണ് പറയുന്നത്. '' അറിയാം ദേവി.. സ്‌നേഹമെന്തെന്നു മറ്റാരേക്കാളും നന്നായി ഈയുള്ളവന് അറിയാം.. അതിനു മാത്രമേ കര്‍ണ്ണനെ തോല്പ്പിക്കാന്‍ ആയിട്ടുള്ളൂ.. കവച കുണ്ഡലം നഷ്ടമായ എനിക്കിനി ദേവിക്ക് സമ്മാനമായി നല്കാന്‍ ഒന്നുമില്ല.. പക്ഷെ, എനിക്ക് പാണ്ഡവര്‍ക്കൊപ്പം ചേരാന്‍ ആവില്ല. കാരണം എന്നെ സംബന്ധിച്ച് വിശ്വാസമാണ് സ്‌നേഹം, എന്നെ വിശ്വസിക്കുന്ന ആളാണ് ദുര്യോധനന്‍, അവനെ എനിക്ക് ചതിക്കാനാവില്ല.. ഒരു വാക്ക് തരാം, ദേവി ആരെയാണോ സ്‌നേഹിക്കുന്നത്, ആ സ്‌നേഹം ഞാന്‍ കാരണം നഷ്ടമാകില്ല, അതിനു വേണ്ടി കര്‍ണ്ണന് അഭിനയിക്കേണ്ടി വന്നാലും.. ചരിത്രം കര്‍ണ്ണനെ പരാജിതനായി കണക്കാക്കട്ടെ.. സ്‌നേഹം, അത് മാത്രം എന്നും വിജയിക്കട്ടെ..'' പൂജയ്ക്ക് മുന്‍പേ തന്നെ സ്‌ക്രിപ്റ്റ് തയ്യാറായി.. തിരക്കഥ വായിക്കവേ പലയിടങ്ങളിലും വിമല അത്ഭുതപ്പെട്ടു പോയി .. അത്രയ്ക്കും മനോഹരമായ സീനുകളായിരുന്നു എല്ലാം.. പ്രതിഫലമായി നല്‍കിയ 10 ലക്ഷം രൂപയില്‍ നിന്നും ആയിരം രൂപ മാത്രമേ നവീന്‍ എടുത്തുള്ളൂ... '' ബാക്കി പടം വിജയിക്കുമെങ്കില്‍ മതി.. ഇല്ലെങ്കില്‍ എനിക്ക് സമാധാനം കിട്ടില്ല..'' സിനിമ വന്‍ വിജയമായിരുന്നു. സകലരും വിമലയുടെ സംവിധാന മികവിനെ പുകഴ്ത്തി. നവീന് പിറകെ നടന്നു പല പ്രമുഖരും കഥ ചോദിച്ചു. ഒരു എഴുത്തുകാരനും ലഭിക്കാതത്ര പ്രശസ്തിയും , ആരാധകരും നവീന്‍ ആ ഒരു സിനിമ കൊണ്ട് നേടി.. പല ഭാഷകളിലേയ്ക്കും ആ സിനിമയുടെ അവകാശം വന്‍ വിലയ്ക്ക് വില്ക്കപ്പെട്ടു. വിജയത്തിന്റെ ഏറ്റവും ഉയര്‍ന്ന തലത്തിലാണ് താന്‍ നില്ക്കുന്നതെന്ന് നവീന്‍ തിരിച്ചറിഞ്ഞു. അവന്‍ താന്‍സാനിയായിലെയ്ക്കു ഒരു യാത്രയ്‌ക്കൊരുങ്ങി.. അവന്‍ വിമലയെ വിളിച്ചു. കുറേ റിംഗ് ചെയ്തിട്ടാണ് ഫോണ്‍ എടുത്തത്. വിമല നല്ല സന്തോഷത്തില്‍ ആയിരുന്നു. '' നവീന്‍ പടം സര്‍വ്വ കാല ഹിറ്റാണ്.. ബിനുവും മകനുമൊക്കെ പടം കണ്ടു അഭിനന്ദിച്ചു.. അവരൊക്കെ ഇവിടുണ്ട്.. എനിക്ക് സന്തോഷം കൊണ്ട് ഇരിക്കപ്പൊറുതിയില്ല.. നാല് സിനിമ സംവിധാനം ചെയ്യാന്‍ ഇപ്പഴേ അഡ്വാന്‍സ് കിട്ടി.. പിന്നെ നിന്റെ പ്രതിഫലം വേണ്ടേ? പത്തല്ല, ഇരുപതാ ഞാന്‍ തരാന്‍ പോകുന്നത് '' '' ഗുഡ്, താങ്ക്യു.. ഞാനൊരു യാത്ര പോവുകയാണ്, അത് കഴിഞ്ഞിട്ട് മതി... അപ്പൊ കാണാം..''.'' ഹോ ! ഓക്കേ. വന്നാലുടന്‍ വിളിക്കണം..''. '' തീര്‍ച്ചയായും വിളിക്കാം ''. അവള്‍ മെല്ലെ പതുങ്ങിയ ശബ്ദത്തില്‍ പറഞ്ഞു ''നവീന്‍... എനിക്ക് നീ എന്റെ ജീവിതമാണ് നീ തിരിച്ചു തന്നത് , നിന്നോട് ഞാനെന്നും കടപ്പെട്ടിരിക്കുന്നു..'' താന്‍സാനിയയിലെ റോഡിലൂടെ ടാക്‌സിയില്‍ സഞ്ചരിക്കുമ്പോള്‍ നവീനൊന്നും തോന്നിയില്ല. കുറച്ചു ദിവസം കൊണ്ട് തന്നെ ഡ്രൈവര്‍ ഹമീദ് അല്‍ കബീര്‍ നല്ല സുഹൃത്ത് ആയിരിക്കുന്നു. ഹമീദിന്റെ മകന് കണ്ണ് കാണില്ല, . മരണപ്പെടുന്നവരുടെ കണ്ണുകള്‍ മാറ്റി വെക്കുകയേ രക്ഷയുള്ളൂ.. അതിനു വലിയ കാശാണ് ബന്ധുക്കള്‍ ചോദിക്കുക.. പരിചയമുള്ള ഒരു ഡോക്ടര്‍ സഹായിക്കാമെന്നു പറഞ്ഞിട്ടുണ്ട്, പക്ഷെ കണ്ണ് കിട്ടാനില്ല. ''ഹമീദ് ഒരു കാര്യം ചെയ്യൂ..ഇന്ന് വൈകിട്ട് കൃത്യം 7 നു റൂമില്‍ വരൂ, നമുക്ക് ശരിയാക്കാം ..'' ഹമീദിന് ഏറെ സന്തോഷമായി. വൈകീട്ട് മുറിയിലെത്തിയ നവീന്‍ തന്റെ കയ്യിലെ പണം മുഴുവന്‍ മേശമേല്‍ വെച്ചു. അക്കൌണ്ടിലെ പണം ഒരു ട്രസ്റ്റിലെയ്ക്കു അയച്ചു കൊടുത്തു. പിന്നെ മെല്ലെ ബാത്ത് ടബ്ബില്‍ വെള്ളം നിറച്ചു അതില്‍ കയറിക്കിടന്നു.. സന്ധ്യാ സമയം , യുദ്ധഭൂമിയില്‍ രക്തം വാര്‍ന്നു കര്‍ണ്ണന്‍ , ചുവന്ന ആകാശം നോക്കി കിടക്കുകയാണ്.. ജഗദീശ്വരനോടെന്ന മട്ടില്‍ കര്‍ണ്ണന്‍ പ്രാര്‍ത്ഥിക്കുന്നു '' അല്ലയോ പ്രഭോ.. ഇനിയൊരു മനുഷ്യ ജന്മം കൂടി എനിക്ക് നീ തന്നാലും ..ആ ജന്മത്തില്‍ അങ്ങെന്നെ പോരാളിയാക്കരുതെ.. മറിച്ച് സ്‌നേഹം നിറഞ്ഞ ഒരു കലാകാരന്‍ ആക്കിയാലും ..എല്ലാവരെയും എനിക്ക് സ്‌നേഹിക്കണം, സഹായിക്കണം, ആരും എന്നെ വെറുക്കരുത്..ഈ ജന്മത്തില്‍ ഞാന്‍ വെറും കയ്യോടെ വിട്ട ദ്രൗപതിയെ അവളുടെ അടുത്ത ജന്മത്തില്‍ ഒരു വലിയ സഹായം ചെയ്യാന്‍ എനിക്കാകണം..ധൃത രാഷ്ടരും, ഗാന്ധാരിയും അന്ധതയില്‍ ജീവിച്ചവരാണ് പ്രഭോ ...ആ ജീവിതം കണ്ട എനിക്കൊരു ആഗ്രഹം ഉണ്ട്..അടുത്ത ജന്മത്തില്‍ ഒരു അന്ധന് എനിക്കെന്റെ കണ്ണുകള്‍ ദാനം ചെയ്യാന്‍ കഴിയണം..,എന്റെ മരണം പോലും സ്‌നേഹവും, ഉപകാരവും നിറഞ്ഞതാകണം....ഇന്ന് പരാജയപ്പെട്ടു മരിക്കുന്ന എനിക്ക് ആ ജന്മത്തില്‍ വിജയിച്ചു കൊണ്ട് തന്നെ ഈ ലോകം വിടണം....പ്രഭോ, ആരുമെന്നെ അന്ന് കൊല്ലരുത്.. ഞാന്‍ സ്വയം മരിക്കണം.'' അനുകൂലമായി എന്തോ കേട്ടത് പോലെ കര്‍ണ്ണന്റെ മുഖത്തു അവസാനമായി ഒരു പുഞ്ചിരി വിടര്‍ന്നു....നവീന്റെ മുഖത്ത് ആ പുഞ്ചിരി പടര്‍ന്നു. ബാത്ത് ടബ്ബിലെ വെള്ളം മെല്ലെ ചെഞ്ചായമണിഞ്ഞു.. &nbsp;
