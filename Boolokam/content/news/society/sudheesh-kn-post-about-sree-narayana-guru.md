---
title: "അന്നോളം ഇന്ത്യയിലെ ഒരു ആത്മീയ ഗുരുവും പറയാൻ ധൈര്യപ്പെട്ടിട്ടില്ലാത്ത വാക്കുകളാണിത്"
date: 2020-09-02T15:20:49
draft: false
categories: ["Society"]
tags: ['sree naayana guru', 'Sudheesh KN']
author: "Beaumaris"
---

<a href="http://13.126.68.249/sudheesh-kn-post-about-sree-narayana-guru/287393/ggg-537" rel="attachment wp-att-287394"><img class="alignleft size-full wp-image-287394" src="https://cdn.boolokam.com/articles/2020/09/ggg-29.jpg" alt="" width="845" height="440" /></a><strong>Sudheesh KN</strong>

ഒരിക്കൽ ഗുരു തീവണ്ടിയിൽ യാത്ര ചെയ്യവേ ആ കമ്പാർട്ട്മെന്റിൽ ഉണ്ടായിരുന്നൊരാൾ,
'നിങ്ങളുടെ പേരെന്താണ്?'
'നാരായണൻ'
'ജാതിയിൽ ആരാണ്?'
'കണ്ടാൽ അറിഞ്ഞൂടേ?'
'അറിഞ്ഞൂടാ...'
'കണ്ടാൽ അറിഞ്ഞൂടെങ്കിൽ പിന്നെ കേട്ടാൽ അറിയുന്നതെങ്ങനെയാണ് ?'
മനുഷ്യജാതിയെന്ന് കണ്ടാൽ അറിഞ്ഞൂടേ'ന്നാണ് ഗുരു ഉദ്ദേശിച്ചത് !

അരുവിപ്പുറത്ത് ഗുരു ആലേഖനം ചെയ്ത വരികൾ,
"ജാതിഭേദം മതദ്വേഷ-
മേതുമില്ലാതെ സർവ്വരും
സോദരത്വന വാഴുന്ന
മാതൃകാസ്ഥാനമാണിത് "

ആദ്ധ്യാത്മിക ജ്ഞാനത്തെ സാമൂഹ്യജീവിതവുമായി കൂട്ടിയിണക്കിയ വരികളാണത്. "നാം ഒരു മതത്തിലോ ജാതിയിലോ പെടുന്നില്ല. നാമായി ഒരു മതവും സ്ഥാപിച്ചിട്ടില്ല " അന്നോളം ഇന്ത്യയിലെ ഒരു ആത്മീയ ഗുരുവും പറയാൻ ധൈര്യപ്പെട്ടിട്ടില്ലാത്ത വാക്കുകളാണിത്. 'സനാതന-വൈഷ്ണവ-ഹിന്ദു' ആയിരിക്കുന്ന ഗാന്ധിജിയ്ക്ക് പോലും അന്നത് ദഹിയ്ക്കുമായിരുന്നില്ല.
1916 ജൂലൈ ഗുരു കൊല്ലത്ത് പട്ടത്താനത്ത് ചെയ്‌ത പ്രസംഗത്തിൽ നിന്നും,

" ഇപ്പോൾ നടപ്പിലിരിയ്ക്കുന്ന ഏതെങ്കിലും ഒരു മതവുമായി നമുക്ക് യാതൊരു പ്രത്യേക ബന്ധവുമില്ല. എല്ലാ മതങ്ങളും നമുക്ക് സമ്മതമാണ്. ഓരോരുത്തരും അവർക്കിഷ്ടമുള്ള മതങ്ങൾ ആചരിച്ചാൽ മതി. നാം ചില ക്ഷേത്രങ്ങൾ പ്രതിഷ്‌ഠിച്ചിട്ടുള്ളത് ഹിന്ദുക്കളിൽ ചിലരുടെ ആഗ്രഹമനുസരിച്ചാണ്. ഇതുപോലെ ക്രിസ്ത്യാനികൾ, മുഹമ്മദീയർ മുതലായ മറ്റു മതക്കാരും ആഗ്രഹിക്കുന്ന പക്ഷം അവർക്ക് വേണ്ടത് ചെയ്യാൻ നമുക്ക് എപ്പോഴും സന്തോഷമാണുള്ളത്. നാം ജാതി മതഭേദങ്ങൾ വിട്ടിരിയ്ക്കുന്നു എന്ന് പറഞ്ഞതിന് നിലവിലിരിയ്ക്കുന്ന യാതൊരു ജാതിയോടും മതത്തോടും നമുക്ക് പ്രത്യേക മമതയില്ലെന്നാണ് വിവക്ഷ."
ഗുരുവും സി.വി കുഞ്ഞിരാമനും തമ്മിൽ നടന്ന സംവാദത്തിൽ നിന്ന്,

"ഇന്ന് ഇന്ത്യയുടെ ആവശ്യം എന്താണ് ? ജാതികൾ തമ്മിലും മതങ്ങൾ തമ്മിലുമുള്ള മത്സരത്തിൽ നിന്ന് മോചനം. സമ ദ്ധിയോടെ എല്ലാ മതങ്ങളേയും എല്ലാവരും പഠിച്ചറിയാനും ലഭിച്ച അറിവിനെ പരസ്പരം സ്നേഹപൂർവ്വം വിനിമയം ചെയ്യാനും ശ്രമിയ്ക്കട്ടെ. മത്സരം മതം നിമിത്തമല്ല. മദം നിമിത്തമാണെന്ന് അപ്പോൾ മനസ്സിലാകും. മതപരിവർത്തനോത്സാഹവും അതോടെ അസ്തമിയ്ക്കും."
'മതമേതായാലും മനുഷ്യൻ നന്നായാൽ മതിയെന്ന' വാക്യത്തെ നാരായണഗുരുവിൻറെ സന്ദേശങ്ങളുടെ കേന്ദ്രസ്ഥാനത്ത് പ്രതിഷ്‌ഠിയ്ക്കാം. മനുഷ്യർക്ക് മനുഷ്യത്വമെന്ന ഒരു ജാതിയേ ഉള്ളൂവെന്നതാണ് ഗുരുവിൻറെ പ്രഖ്യാപിത നിലപാട്.

മതത്തിൻറെ പേരിൽ മനുഷ്യരെ ഭിന്നിപ്പിയ്ക്കാൻ നോക്കുന്ന 'ഹിന്ദുത്വ' വാദികളെ അലോസരപ്പെടുത്തുന്നതാണ് വാക്കുകൊണ്ടും, പ്രവൃത്തികൊണ്ടും ഗുരുവിൻറെ ജീവിതം. 'ഹിന്ദുത്വ രാഷ്ട്രീയ'ത്തെ സംബന്ധിച്ചിടത്തോളം വലിയ പ്രതിബന്ധമാണ് ശ്രീനാരായണൻറെ മാനവികത, ആ മാനവികദർശനം മുന്നോട്ടുവെയ്ക്കുന്ന മതേതരത്വവും, അതുൾക്കൊള്ളുന്ന സാഹോദര്യവും, സൗഹാർദ്ദവും. കേരളത്തിൻറെ മണ്ണിൽ അതെന്നും തളിർത്തു കൊണ്ടേയിരിയ്ക്കട്ടെ..


![അന്നോളം ഇന്ത്യയിലെ ഒരു ആത്മീയ ഗുരുവും പറയാൻ ധൈര്യപ്പെട്ടിട്ടില്ലാത്ത വാക്കുകളാണിത്](https://cdn.boolokam.com/articles/2020/09/ggg-29.jpg)[](http://13.126.68.249/sudheesh-kn-post-about-sree-narayana-guru/287393/ggg-537)**Sudheesh KN** ഒരിക്കൽ ഗുരു തീവണ്ടിയിൽ യാത്ര ചെയ്യവേ ആ കമ്പാർട്ട്മെന്റിൽ ഉണ്ടായിരുന്നൊരാൾ, 'നിങ്ങളുടെ പേരെന്താണ്?' 'നാരായണൻ' 'ജാതിയിൽ ആരാണ്?' 'കണ്ടാൽ അറിഞ്ഞൂടേ?' 'അറിഞ്ഞൂടാ...' 'കണ്ടാൽ അറിഞ്ഞൂടെങ്കിൽ പിന്നെ കേട്ടാൽ അറിയുന്നതെങ്ങനെയാണ് ?' മനുഷ്യജാതിയെന്ന് കണ്ടാൽ അറിഞ്ഞൂടേ'ന്നാണ് ഗുരു ഉദ്ദേശിച്ചത് ! അരുവിപ്പുറത്ത് ഗുരു ആലേഖനം ചെയ്ത വരികൾ, "ജാതിഭേദം മതദ്വേഷ- മേതുമില്ലാതെ സർവ്വരും സോദരത്വന വാഴുന്ന മാതൃകാസ്ഥാനമാണിത് " ആദ്ധ്യാത്മിക ജ്ഞാനത്തെ സാമൂഹ്യജീവിതവുമായി കൂട്ടിയിണക്കിയ വരികളാണത്. "നാം ഒരു മതത്തിലോ ജാതിയിലോ പെടുന്നില്ല. നാമായി ഒരു മതവും സ്ഥാപിച്ചിട്ടില്ല " അന്നോളം ഇന്ത്യയിലെ ഒരു ആത്മീയ ഗുരുവും പറയാൻ ധൈര്യപ്പെട്ടിട്ടില്ലാത്ത വാക്കുകളാണിത്. 'സനാതന-വൈഷ്ണവ-ഹിന്ദു' ആയിരിക്കുന്ന ഗാന്ധിജിയ്ക്ക് പോലും അന്നത് ദഹിയ്ക്കുമായിരുന്നില്ല. 1916 ജൂലൈ ഗുരു കൊല്ലത്ത് പട്ടത്താനത്ത് ചെയ്‌ത പ്രസംഗത്തിൽ നിന്നും, " ഇപ്പോൾ നടപ്പിലിരിയ്ക്കുന്ന ഏതെങ്കിലും ഒരു മതവുമായി നമുക്ക് യാതൊരു പ്രത്യേക ബന്ധവുമില്ല. എല്ലാ മതങ്ങളും നമുക്ക് സമ്മതമാണ്. ഓരോരുത്തരും അവർക്കിഷ്ടമുള്ള മതങ്ങൾ ആചരിച്ചാൽ മതി. നാം ചില ക്ഷേത്രങ്ങൾ പ്രതിഷ്‌ഠിച്ചിട്ടുള്ളത് ഹിന്ദുക്കളിൽ ചിലരുടെ ആഗ്രഹമനുസരിച്ചാണ്. ഇതുപോലെ ക്രിസ്ത്യാനികൾ, മുഹമ്മദീയർ മുതലായ മറ്റു മതക്കാരും ആഗ്രഹിക്കുന്ന പക്ഷം അവർക്ക് വേണ്ടത് ചെയ്യാൻ നമുക്ക് എപ്പോഴും സന്തോഷമാണുള്ളത്. നാം ജാതി മതഭേദങ്ങൾ വിട്ടിരിയ്ക്കുന്നു എന്ന് പറഞ്ഞതിന് നിലവിലിരിയ്ക്കുന്ന യാതൊരു ജാതിയോടും മതത്തോടും നമുക്ക് പ്രത്യേക മമതയില്ലെന്നാണ് വിവക്ഷ." ഗുരുവും സി.വി കുഞ്ഞിരാമനും തമ്മിൽ നടന്ന സംവാദത്തിൽ നിന്ന്, "ഇന്ന് ഇന്ത്യയുടെ ആവശ്യം എന്താണ് ? ജാതികൾ തമ്മിലും മതങ്ങൾ തമ്മിലുമുള്ള മത്സരത്തിൽ നിന്ന് മോചനം. സമ ദ്ധിയോടെ എല്ലാ മതങ്ങളേയും എല്ലാവരും പഠിച്ചറിയാനും ലഭിച്ച അറിവിനെ പരസ്പരം സ്നേഹപൂർവ്വം വിനിമയം ചെയ്യാനും ശ്രമിയ്ക്കട്ടെ. മത്സരം മതം നിമിത്തമല്ല. മദം നിമിത്തമാണെന്ന് അപ്പോൾ മനസ്സിലാകും. മതപരിവർത്തനോത്സാഹവും അതോടെ അസ്തമിയ്ക്കും." 'മതമേതായാലും മനുഷ്യൻ നന്നായാൽ മതിയെന്ന' വാക്യത്തെ നാരായണഗുരുവിൻറെ സന്ദേശങ്ങളുടെ കേന്ദ്രസ്ഥാനത്ത് പ്രതിഷ്‌ഠിയ്ക്കാം. മനുഷ്യർക്ക് മനുഷ്യത്വമെന്ന ഒരു ജാതിയേ ഉള്ളൂവെന്നതാണ് ഗുരുവിൻറെ പ്രഖ്യാപിത നിലപാട്. മതത്തിൻറെ പേരിൽ മനുഷ്യരെ ഭിന്നിപ്പിയ്ക്കാൻ നോക്കുന്ന 'ഹിന്ദുത്വ' വാദികളെ അലോസരപ്പെടുത്തുന്നതാണ് വാക്കുകൊണ്ടും, പ്രവൃത്തികൊണ്ടും ഗുരുവിൻറെ ജീവിതം. 'ഹിന്ദുത്വ രാഷ്ട്രീയ'ത്തെ സംബന്ധിച്ചിടത്തോളം വലിയ പ്രതിബന്ധമാണ് ശ്രീനാരായണൻറെ മാനവികത, ആ മാനവികദർശനം മുന്നോട്ടുവെയ്ക്കുന്ന മതേതരത്വവും, അതുൾക്കൊള്ളുന്ന സാഹോദര്യവും, സൗഹാർദ്ദവും. കേരളത്തിൻറെ മണ്ണിൽ അതെന്നും തളിർത്തു കൊണ്ടേയിരിയ്ക്കട്ടെ..
