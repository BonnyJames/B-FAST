---
title: "അബ്ബാസിന്റെ ഇ - കിളി കഥകള്‍"
date: 2013-03-29T13:19:24
draft: false
categories: ["Society"]
tags: ['abbas om']
author: "boolokamtv@gmail.com"
---

<img class="alignright size-full wp-image-96217" alt="1" src="https://cdn.boolokam.com/articles/2013/03/1250.jpg" width="400" height="300" />

<strong>കിളി</strong>

കൊണ്ടോട്ടിയില്‍ മോയിന്‍ കുട്ടി വൈദ്യര്‍ സ്മാരകം നില്‍ക്കുന്ന സ്ഥലം പണ്ടൊരു കരിങ്കല്‍ കോറി ആയിരുന്നു. നമ്മളെപ്പോഴെങ്കിലും അതിനു മുന്നിലൂടെ പോകുമ്പോള്‍ കാണാം ആ കോറിക്ക് ചുറ്റും കുറെ ജീപ്പും,ലോറിയും,ബസ്സുമെല്ലാം കുറെ ആളുകള്‍ നിന്ന് കഴുകുന്നത്.കഴുകുന്നവരില്‍ അതികം പേരും അതതു വാഹനങ്ങളിലെ കിളികളായിരികും. ഈ കിളികള്‍ ആണ് ഭാവിയിലെ ഡ്രൈവര്‍മാര്‍. കഴുകാന്‍ വേണ്ടിയും കഴുകി കഴിഞ്ഞാലുമെല്ലാം അങ്ങോട്ടോ ഇങ്ങോട്ടോ ഒക്കെ വണ്ടി മാറ്റി ഇടുന്നതും അവരാണ്. ഡ്രൈവിങ്ങിന്റെ ആദ്യ പാഠങ്ങള്‍..

കിളി മൂത്ത് ഡ്രൈവര്‍ ആയാലുള്ള ഒരു പ്രധാന ഗുണം അവനവന്റെ വണ്ടിക്കു വരുന്ന അത്യാവശ്യം ചെറിയ കേടുപാടുകള്‍ എല്ലാം തീര്‍ക്കാന്‍ അവര്‍ക്ക് തന്നെ കഴിയുമെന്നുള്ളതാണ്. കൂടെ താന്‍ ഓടിക്കുന്ന വണ്ടി ആരുടേതായാലും അത് സ്വന്തം വണ്ടിയായി കാണാന്‍ കഴിയും എന്നുള്ളതും ഇവരുടെ ഒരു പ്രത്യേകതയാണ്. കഴുകി കഴിഞ്ഞു വണ്ടി കൊണ്ടുപോകുമ്പോള്‍ ഒരുപാട് അപകടങ്ങള്‍ ഈ കിളികള്‍ ഉണ്ടാക്കിയതും മറക്കുന്നില്ല.

ഗള്‍ഫിലെ ആകാശത്ത് കിളികള്‍ ഇല്ലാത്തതുകൊണ്ടായിരിക്കാം ഇവിടെ വാഹനങ്ങളിലും കിളികള്‍ ഇല്ല. ഏതൊരു ജോലിക്കും അതിന്റേതായ മഹത്വം ഉണ്ടെന്നു വിശ്വസിക്കുന്ന ആളാണ് ഞാന്‍ . അതുകൊണ്ട് തന്നെ ഇതാരേം കളിയാക്കാന്‍ ഉള്ള പോസ്റ്റ് അല്ല. എനിക്ക് പരിചയമുള്ള കിളികളെ ഒരു തമാശക്ക് വേണ്ടി നമുക്കൊന്ന് മൂന്നായി തരം തിരിച്ചു നോക്കാം

<strong>ബസ്സിലെ കിളി (ശാസ്ത്രീയ നാമം - പെര്‌നിസ് പ്ടിലോര്‍ഹ്യ്‌ന്ച്ചുസ്)</strong>

ഒരൊറ്റ ദിവസം തന്നെ കോഴിക്കോടും പാലക്കാടും ഒരേ ലുങ്കി തുണിയില്‍ ഇവരെ മാത്രമേ കാണാന്‍ കഴിയൂ. ബസ്സില്‍ കയറുന്ന സ്ത്രീകള്‍ക്ക് ഡ്രൈവര്‍ ഒരു ആരാധ്യ പുരുഷനും,കിളി ഒരു നികൃഷ്ട്ട ജീവിയും ആയതിനു കാരണം എന്തായിരിക്കാം.ചിലപ്പോള്‍ ആ പാവം കിളി ബസ്സിന്റെ ഡോര്‍ അടക്കാന്‍ വേണ്ടി സ്ത്രീകളെ ഒന്ന് തിരക്കി മുന്നിലേക്ക് ആക്കിയതാവാം. അല്ലേല്‍ കഷ്ട്ടിച്ചു രണ്ടു പേര്‍ക്ക് നില്‍കാവുന്ന വാതില്‍ പടിയില്‍ വെച്ച് കിളി അറിയാതെ!ഒന്ന് തോട്ടതാവാം. എന്തായാലും നിങ്ങളുടെ കുട്ടിയെ ഒന്ന് ബസ്സിലേക്ക് കയറ്റണമെങ്കില്‍ അല്ലെങ്കില്‍ നിങ്ങളുടെ കയ്യിലുള്ള സഞ്ചി ഒന്ന് വാങ്ങി വെക്കണമെങ്കില്‍ കിളിയുടെ സഹായം തന്നെ വേണം,

നാവ് ഉണ്ടായിട്ടും സ്വന്തം സഹപ്രവര്‍ത്തകനോട് (പിറകിലെ ഡോറിലെ ചെക്കര്‍ ) ആംഗ്യ ഭാഷയില്‍ സംസാരിക്കേണ്ടി വന്ന ഹത ഭാഗ്യന്‍,ഒരു ബസ്സ് നിറച്ചും കാഴ്ചക്കാരെ ഇരുത്തി സ്‌റ്റെപ്പിനി മാറ്റേണ്ടി വരുന്ന കഠിനാദ്ധ്വാനി .
സ്‌കൂള്‍ പിള്ളാരുടെ പ്രാക്ക് മുഴുവന്‍ ശിരസ്സാവഹിക്കുന്ന നിര്‍ഭാഗ്യവാന്‍..

<img class="alignright size-full wp-image-96219" alt="253719_2064254164368_3541957_n" src="https://cdn.boolokam.com/articles/2013/03/253719_2064254164368_3541957_n5.jpg" width="345" height="233" />കൊണ്ടോട്ടി കീശ്ശേരി റൂട്ടില്‍ ഓടുന്ന ബസ്സ് വളപ്പംകുണ്ട് പാടത്തേയ്ക്ക് മറിഞ്ഞു . ഭാഗ്യം ആളപായമില്ല. വിവരമറിഞ്ഞ് ബസ്സ് മുതലാളി ഹാജിയാര്‍ സംഭവ സ്ഥലത്തെത്തി. ബസ്സിനു ചുറ്റും ഹാജിയാര്‍ ഒന്ന് നടന്നു നോക്കി. ഡ്രൈവറും,കിളിയും,കണ്ടെക്ട്ടരും അനുഗമിക്കുന്നുണ്ട്. പെട്ടെന്ന് ഹാജിയാര്‍ തിരിഞ്ഞു നിന്ന് കിളിയുടെ ചെപ്പകുറ്റിക്കു ഒന്ന് കൊടുത്തിട്ട് ചോദിച്ചു ..

എന്നും വണ്ടി കഴുകിയതിനു എന്നും പറഞ്ഞു നാല്പത് ഉര്‍പ്പ്യ വെച്ച് വാങ്ങീട്ടു ഇതിന്റെ അടിഭാഗം ഒന്നും ഇജ്ജു ഇതുവരെ കഴുകിയിട്ടില്ലല്ലോ.. ബസ്സ് മറിഞ്ഞത് കൊണ്ടല്ലേ ഇനിക്കത് മനസ്സിലായത്. .അല്ലെങ്കില്‍ ഇജ്ജ് എന്നും ഇന്നെ പറ്റിക്കൂലെയ്‌ന്യോ ?

പെരുന്നാളിന് നല്ല തിരക്കുണ്ടായിരുന്നു ബസ്സില്‍.ഒരു താത്തയും ആറു കുട്ടികളുമായി ബസ്സില്‍ കയറാന്‍ നോക്കുന്നു. കണ്ടാലേ അറിയാം ആറില്‍ ഒരു കുട്ടിക്ക് മാത്രമേ ടിക്കെറ്റ് എടുക്കാനുള്ള പ്രായമുള്ളൂ. പെരുന്നാളിന് ലീവ് കിട്ടാത്ത കലിപ്പിലാണെന്ന് തോന്നുന്നു കിളി ആ താത്താനോട് ചോദിച്ചു ,, എങ്ങട്ടാ താത്തെ ഈ വെട്ടൂള്‍ (മരം മുറികുമ്പോള്‍ തെറിച്ചു പോകുന്ന ചെറിയ ചീളുകള്‍ ) എല്ലാം കൂടെ കൊണ്ട് പോകുന്നത്..

ഫാ .. കുരുത്തം കെട്ടോനെ ബെട്ടൂള് ..... അന്റെ ബാപ്പാന്റെ തല.. മാറി നിക്കെടാ വാതില്‍ക്കന്നു..

ബസ്സ് റിവേര്‌സ് എടുക്കുമ്പോള്‍ കിളി അടിക്കുന്ന ബെല്ലിന്റെ നീളം പോലെ പോസ്റ്റ് നീണ്ടു പോവുന്നതുകൊണ്ട് തല്‍ക്കാലം നിര്‍ത്തുന്നു.

<strong>കിളി ഭാഗം 2</strong>

<strong>ജീപ്പിലെ കിളി (ശാസ്ത്രീയ നാമം - ക്രെസ്‌റെദ് ബുള്‍ബുള്‍ )</strong>

കുറഞ്ഞ സമയംകൊണ്ട് പറക്കാന്‍ പഠിക്കുന്ന കിളികളാണ് ജീപ്പിലെ കിളികള്‍,വലതുകാലിന്റെ പെരുവിരലും നടുവിരലും മതിയവര്‍ക്കു ജീപ്പില്‍ തൂങ്ങി നില്‍ക്കാന്‍.നാട്ടില്‍ ജീപ്പിന്റെ എണ്ണം കുറഞ്ഞതോടെ ഈ കിളികളും വംശനാശ ഭീഷണി നേരിടുന്നുണ്ട്.

<img class="aligncenter size-full wp-image-96218" alt="3" src="https://cdn.boolokam.com/articles/2013/03/324.jpg" width="650" height="364" />

മിനി ബസ്സുകള്‍ ഇത്രയും വ്യാപകമാവുന്നതിനു മുന്നേ ബസ്സുകള്‍ കുറവുള്ള പല റൂട്ടിലും ജീപ്പുകള്‍ സമാന്തര സര്‍വീസുകള്‍ നടത്തിയിരുന്നു. ഡ്രൈവര്‍ക്ക് ഒരു ചന്തി പുറത്തിട്ട് വണ്ടി ഓടിക്കുക എന്ന ഒരൊറ്റ ഉത്തരവാദിത്യം മാത്രം. ബാക്കി എല്ലാം കിളി നോക്കണം. പാവം ഒന്നിരിക്കാന്‍ പോയിട്ട് നില്ക്കാന്‍ പോലും ജീപ്പില്‍ സ്ഥലമുണ്ടാകില്ല.

പലപ്പോഴും ഞാന്‍ ചിന്തിച്ചിട്ടുണ്ട് ആളെ ഇറക്കിയതിനു ശേഷം വണ്ടി എടുക്കാന്‍ പറഞ്ഞിട്ടേ ഈ കിളികള്‍ വണ്ടിയില്‍ ചാടി കയറൂ.എന്തുകൊണ്ട് അവര്‍ക്ക് കയറിയതിനു ശേഷം 'ആ പോട്ടെ 'എന്ന് പറഞ്ഞൂടാ.. അങ്ങിനെ പറഞ്ഞാല്‍ ചിലപ്പോളവരുടെ ജോലിയുടെ ആ വിശേഷ സ്വഭാവം തന്നെ നഷ്ട്ടപ്പെടും എന്ന് കരുതിയിട്ടാവാം ..

[caption id="attachment_95689" align="alignright" width="245"]<img class=" wp-image-95689  " alt="അബ്ബാസ്‌ ഓ എം" src="https://cdn.boolokam.com/articles/2013/03/1223.jpg" width="245" height="252" /> അബ്ബാസ്‌ ഓ എം[/caption]

കഴുകാന്‍ പോയി തിരിച്ചു വരുന്ന വഴി പാടത്തേയ്ക്ക് മറിഞ്ഞ ജീപ്പില്‍ നിന്നും വല്ല്യ പരിക്കൊന്നും ഏല്ക്കാതെ പുറത്തിറങ്ങി പേടിച്ചു തറയില്‍ ഇരുന്ന ഒരു കിളിയുടെ തലയില്‍ അടുത്ത വീട്ടില്‍ പശുവിനു വെള്ളം കൊടുത്തു കൊണ്ടിരുന്ന താത്ത അവന്റെ ബോധം പോയെന്നു കരുതി തന്റെ കയ്യിലുള്ള കാടിവെള്ളതിന്റെ ബക്കെറ്റ് കമഴ്ത്തിയത് എനിക്കറിയുന്ന കഥയാണ് . ജീപ്പില്‍ കയറിയ താത്തയോട് തല മുട്ടണ്ട എന്ന് കിളി പറഞ്ഞ കഥ വേണേല്‍ ആരേലും കമന്റ് ആയി ഇട്ടോള്ളൂ. ഞാനിപ്പോള്‍ ഡീസന്റ് ആണ് :)

<strong>ലോറിയിലെ കിളി ( ശാസ്ത്രീയ നാമം - ബുഫാഗസ് എറിത്രോറിങ്കസ് )</strong>

<img class="alignleft size-full wp-image-96220" alt="1" src="https://cdn.boolokam.com/articles/2013/03/1251.jpg" width="253" height="380" />ടയര്‍ പഞ്ചര്‍ ആയാല്‍ തീര്‍ന്നു.പിന്നെ കിളിയുടെ കാര്യം പറയണ്ട.താരതമ്യേനെ കുറച്ചു ബുദ്ധിമുട്ടാണ് എന്ന് തോന്നുന്നു ലോറിയിലെ കിളി പണി. ബസ്സില്‍ മുന്നിലെ ഡോറില്‍ നിന്ന് ലോഡ് കയറ്റുകയും ഇറക്കുകയും ചെയ്യുന്ന സുഖം ലോറിയിലെ ലോഡിന് ഉണ്ടാകില്ലല്ലോ.പിന്നെ ഒരു കാര്യം എനിക്ക് തോന്നിയത് മിക്കവാറും ലോറി ഡ്രൈവര്‍ക്ക് ഒരു പരുക്കാന്‍ സ്വഭാവം ആയിരിക്കുമെന്നാണ്. ബി ക്ലാസ് പടങ്ങള്‍ കൂടുതല്‍ കണ്ടതുകൊണ്ടുള്ള എന്റെ തെറ്റിദ്ധാരണയാണോ എന്നറിയില്ലാട്ടോ .അതുകൊണ്ട് കൂടിയാവാം ലോറി കിളികള്‍ക് ജോലിയില്‍ സന്തോഷം കുറയുന്നത്.

ഏതായാലും ലോറിയിലെ കിളിക്ക് ഇരിക്കാന്‍ സീറ്റുണ്ട്. പലപ്പോഴും കിടക്കാനും സൌകാര്യമുണ്ടാകും. നാട്ടിലെ ഇട്ടാവട്ടത് കിടന്നു കറങ്ങാതെ കുറച്ചൂടെ വിശാലമായ ലോകം കാണാം .

എന്റെയും ഒരുആഗ്രഹമാണതു. ആന്ധ്ര, കര്‍ണാടക, കേരള, പോണ്ടിച്ചേരി, തമിഴ് നാട് എന്നെഴുതിയ പുതിയ ടയര്‍ ഉള്ള ഒരു നാഷണല്‍ പെര്‍മിട്ട് ലോറിയില്‍ ഒരൊറ്റ പ്രാവശ്യം കിളിയായി പോവുക.

ഒട്ടും അലസതയില്ലാത്ത ഒരുപറ്റം ജനങ്ങളെ ഏറ്റവും അലസനായിരുന്നു ഒരു ലോറിയുടെ കിളി വാതിലിലൂടെ ഒരൊറ്റ പ്രാവശ്യം നോക്കി കാണുക എന്നത് വ്യത്യസ്തമായ ഒരു കാര്യമല്ലേ?


![അബ്ബാസിന്റെ ഇ - കിളി കഥകള്‍](https://cdn.boolokam.com/articles/2013/03/1250.jpg)**കിളി** കൊണ്ടോട്ടിയില്‍ മോയിന്‍ കുട്ടി വൈദ്യര്‍ സ്മാരകം നില്‍ക്കുന്ന സ്ഥലം പണ്ടൊരു കരിങ്കല്‍ കോറി ആയിരുന്നു. നമ്മളെപ്പോഴെങ്കിലും അതിനു മുന്നിലൂടെ പോകുമ്പോള്‍ കാണാം ആ കോറിക്ക് ചുറ്റും കുറെ ജീപ്പും,ലോറിയും,ബസ്സുമെല്ലാം കുറെ ആളുകള്‍ നിന്ന് കഴുകുന്നത്.കഴുകുന്നവരില്‍ അതികം പേരും അതതു വാഹനങ്ങളിലെ കിളികളായിരികും. ഈ കിളികള്‍ ആണ് ഭാവിയിലെ ഡ്രൈവര്‍മാര്‍. കഴുകാന്‍ വേണ്ടിയും കഴുകി കഴിഞ്ഞാലുമെല്ലാം അങ്ങോട്ടോ ഇങ്ങോട്ടോ ഒക്കെ വണ്ടി മാറ്റി ഇടുന്നതും അവരാണ്. ഡ്രൈവിങ്ങിന്റെ ആദ്യ പാഠങ്ങള്‍.. കിളി മൂത്ത് ഡ്രൈവര്‍ ആയാലുള്ള ഒരു പ്രധാന ഗുണം അവനവന്റെ വണ്ടിക്കു വരുന്ന അത്യാവശ്യം ചെറിയ കേടുപാടുകള്‍ എല്ലാം തീര്‍ക്കാന്‍ അവര്‍ക്ക് തന്നെ കഴിയുമെന്നുള്ളതാണ്. കൂടെ താന്‍ ഓടിക്കുന്ന വണ്ടി ആരുടേതായാലും അത് സ്വന്തം വണ്ടിയായി കാണാന്‍ കഴിയും എന്നുള്ളതും ഇവരുടെ ഒരു പ്രത്യേകതയാണ്. കഴുകി കഴിഞ്ഞു വണ്ടി കൊണ്ടുപോകുമ്പോള്‍ ഒരുപാട് അപകടങ്ങള്‍ ഈ കിളികള്‍ ഉണ്ടാക്കിയതും മറക്കുന്നില്ല. ഗള്‍ഫിലെ ആകാശത്ത് കിളികള്‍ ഇല്ലാത്തതുകൊണ്ടായിരിക്കാം ഇവിടെ വാഹനങ്ങളിലും കിളികള്‍ ഇല്ല. ഏതൊരു ജോലിക്കും അതിന്റേതായ മഹത്വം ഉണ്ടെന്നു വിശ്വസിക്കുന്ന ആളാണ് ഞാന്‍ . അതുകൊണ്ട് തന്നെ ഇതാരേം കളിയാക്കാന്‍ ഉള്ള പോസ്റ്റ് അല്ല. എനിക്ക് പരിചയമുള്ള കിളികളെ ഒരു തമാശക്ക് വേണ്ടി നമുക്കൊന്ന് മൂന്നായി തരം തിരിച്ചു നോക്കാം **ബസ്സിലെ കിളി (ശാസ്ത്രീയ നാമം - പെര്‌നിസ് പ്ടിലോര്‍ഹ്യ്‌ന്ച്ചുസ്)** ഒരൊറ്റ ദിവസം തന്നെ കോഴിക്കോടും പാലക്കാടും ഒരേ ലുങ്കി തുണിയില്‍ ഇവരെ മാത്രമേ കാണാന്‍ കഴിയൂ. ബസ്സില്‍ കയറുന്ന സ്ത്രീകള്‍ക്ക് ഡ്രൈവര്‍ ഒരു ആരാധ്യ പുരുഷനും,കിളി ഒരു നികൃഷ്ട്ട ജീവിയും ആയതിനു കാരണം എന്തായിരിക്കാം.ചിലപ്പോള്‍ ആ പാവം കിളി ബസ്സിന്റെ ഡോര്‍ അടക്കാന്‍ വേണ്ടി സ്ത്രീകളെ ഒന്ന് തിരക്കി മുന്നിലേക്ക് ആക്കിയതാവാം. അല്ലേല്‍ കഷ്ട്ടിച്ചു രണ്ടു പേര്‍ക്ക് നില്‍കാവുന്ന വാതില്‍ പടിയില്‍ വെച്ച് കിളി അറിയാതെ!ഒന്ന് തോട്ടതാവാം. എന്തായാലും നിങ്ങളുടെ കുട്ടിയെ ഒന്ന് ബസ്സിലേക്ക് കയറ്റണമെങ്കില്‍ അല്ലെങ്കില്‍ നിങ്ങളുടെ കയ്യിലുള്ള സഞ്ചി ഒന്ന് വാങ്ങി വെക്കണമെങ്കില്‍ കിളിയുടെ സഹായം തന്നെ വേണം, നാവ് ഉണ്ടായിട്ടും സ്വന്തം സഹപ്രവര്‍ത്തകനോട് (പിറകിലെ ഡോറിലെ ചെക്കര്‍ ) ആംഗ്യ ഭാഷയില്‍ സംസാരിക്കേണ്ടി വന്ന ഹത ഭാഗ്യന്‍,ഒരു ബസ്സ് നിറച്ചും കാഴ്ചക്കാരെ ഇരുത്തി സ്‌റ്റെപ്പിനി മാറ്റേണ്ടി വരുന്ന കഠിനാദ്ധ്വാനി . സ്‌കൂള്‍ പിള്ളാരുടെ പ്രാക്ക് മുഴുവന്‍ ശിരസ്സാവഹിക്കുന്ന നിര്‍ഭാഗ്യവാന്‍.. ![253719_2064254164368_3541957_n](https://cdn.boolokam.com/articles/2013/03/253719_2064254164368_3541957_n5.jpg)കൊണ്ടോട്ടി കീശ്ശേരി റൂട്ടില്‍ ഓടുന്ന ബസ്സ് വളപ്പംകുണ്ട് പാടത്തേയ്ക്ക് മറിഞ്ഞു . ഭാഗ്യം ആളപായമില്ല. വിവരമറിഞ്ഞ് ബസ്സ് മുതലാളി ഹാജിയാര്‍ സംഭവ സ്ഥലത്തെത്തി. ബസ്സിനു ചുറ്റും ഹാജിയാര്‍ ഒന്ന് നടന്നു നോക്കി. ഡ്രൈവറും,കിളിയും,കണ്ടെക്ട്ടരും അനുഗമിക്കുന്നുണ്ട്. പെട്ടെന്ന് ഹാജിയാര്‍ തിരിഞ്ഞു നിന്ന് കിളിയുടെ ചെപ്പകുറ്റിക്കു ഒന്ന് കൊടുത്തിട്ട് ചോദിച്ചു .. എന്നും വണ്ടി കഴുകിയതിനു എന്നും പറഞ്ഞു നാല്പത് ഉര്‍പ്പ്യ വെച്ച് വാങ്ങീട്ടു ഇതിന്റെ അടിഭാഗം ഒന്നും ഇജ്ജു ഇതുവരെ കഴുകിയിട്ടില്ലല്ലോ.. ബസ്സ് മറിഞ്ഞത് കൊണ്ടല്ലേ ഇനിക്കത് മനസ്സിലായത്. .അല്ലെങ്കില്‍ ഇജ്ജ് എന്നും ഇന്നെ പറ്റിക്കൂലെയ്‌ന്യോ ? പെരുന്നാളിന് നല്ല തിരക്കുണ്ടായിരുന്നു ബസ്സില്‍.ഒരു താത്തയും ആറു കുട്ടികളുമായി ബസ്സില്‍ കയറാന്‍ നോക്കുന്നു. കണ്ടാലേ അറിയാം ആറില്‍ ഒരു കുട്ടിക്ക് മാത്രമേ ടിക്കെറ്റ് എടുക്കാനുള്ള പ്രായമുള്ളൂ. പെരുന്നാളിന് ലീവ് കിട്ടാത്ത കലിപ്പിലാണെന്ന് തോന്നുന്നു കിളി ആ താത്താനോട് ചോദിച്ചു ,, എങ്ങട്ടാ താത്തെ ഈ വെട്ടൂള്‍ (മരം മുറികുമ്പോള്‍ തെറിച്ചു പോകുന്ന ചെറിയ ചീളുകള്‍ ) എല്ലാം കൂടെ കൊണ്ട് പോകുന്നത്.. ഫാ .. കുരുത്തം കെട്ടോനെ ബെട്ടൂള് ..... അന്റെ ബാപ്പാന്റെ തല.. മാറി നിക്കെടാ വാതില്‍ക്കന്നു.. ബസ്സ് റിവേര്‌സ് എടുക്കുമ്പോള്‍ കിളി അടിക്കുന്ന ബെല്ലിന്റെ നീളം പോലെ പോസ്റ്റ് നീണ്ടു പോവുന്നതുകൊണ്ട് തല്‍ക്കാലം നിര്‍ത്തുന്നു. **കിളി ഭാഗം 2** **ജീപ്പിലെ കിളി (ശാസ്ത്രീയ നാമം - ക്രെസ്‌റെദ് ബുള്‍ബുള്‍ )** കുറഞ്ഞ സമയംകൊണ്ട് പറക്കാന്‍ പഠിക്കുന്ന കിളികളാണ് ജീപ്പിലെ കിളികള്‍,വലതുകാലിന്റെ പെരുവിരലും നടുവിരലും മതിയവര്‍ക്കു ജീപ്പില്‍ തൂങ്ങി നില്‍ക്കാന്‍.നാട്ടില്‍ ജീപ്പിന്റെ എണ്ണം കുറഞ്ഞതോടെ ഈ കിളികളും വംശനാശ ഭീഷണി നേരിടുന്നുണ്ട്. ![3](https://cdn.boolokam.com/articles/2013/03/324.jpg) മിനി ബസ്സുകള്‍ ഇത്രയും വ്യാപകമാവുന്നതിനു മുന്നേ ബസ്സുകള്‍ കുറവുള്ള പല റൂട്ടിലും ജീപ്പുകള്‍ സമാന്തര സര്‍വീസുകള്‍ നടത്തിയിരുന്നു. ഡ്രൈവര്‍ക്ക് ഒരു ചന്തി പുറത്തിട്ട് വണ്ടി ഓടിക്കുക എന്ന ഒരൊറ്റ ഉത്തരവാദിത്യം മാത്രം. ബാക്കി എല്ലാം കിളി നോക്കണം. പാവം ഒന്നിരിക്കാന്‍ പോയിട്ട് നില്ക്കാന്‍ പോലും ജീപ്പില്‍ സ്ഥലമുണ്ടാകില്ല. പലപ്പോഴും ഞാന്‍ ചിന്തിച്ചിട്ടുണ്ട് ആളെ ഇറക്കിയതിനു ശേഷം വണ്ടി എടുക്കാന്‍ പറഞ്ഞിട്ടേ ഈ കിളികള്‍ വണ്ടിയില്‍ ചാടി കയറൂ.എന്തുകൊണ്ട് അവര്‍ക്ക് കയറിയതിനു ശേഷം 'ആ പോട്ടെ 'എന്ന് പറഞ്ഞൂടാ.. അങ്ങിനെ പറഞ്ഞാല്‍ ചിലപ്പോളവരുടെ ജോലിയുടെ ആ വിശേഷ സ്വഭാവം തന്നെ നഷ്ട്ടപ്പെടും എന്ന് കരുതിയിട്ടാവാം .. [caption id="attachment_95689" align="alignright" width="245"]![അബ്ബാസ്‌ ഓ എം](https://cdn.boolokam.com/articles/2013/03/1223.jpg) അബ്ബാസ്‌ ഓ എം[/caption] കഴുകാന്‍ പോയി തിരിച്ചു വരുന്ന വഴി പാടത്തേയ്ക്ക് മറിഞ്ഞ ജീപ്പില്‍ നിന്നും വല്ല്യ പരിക്കൊന്നും ഏല്ക്കാതെ പുറത്തിറങ്ങി പേടിച്ചു തറയില്‍ ഇരുന്ന ഒരു കിളിയുടെ തലയില്‍ അടുത്ത വീട്ടില്‍ പശുവിനു വെള്ളം കൊടുത്തു കൊണ്ടിരുന്ന താത്ത അവന്റെ ബോധം പോയെന്നു കരുതി തന്റെ കയ്യിലുള്ള കാടിവെള്ളതിന്റെ ബക്കെറ്റ് കമഴ്ത്തിയത് എനിക്കറിയുന്ന കഥയാണ് . ജീപ്പില്‍ കയറിയ താത്തയോട് തല മുട്ടണ്ട എന്ന് കിളി പറഞ്ഞ കഥ വേണേല്‍ ആരേലും കമന്റ് ആയി ഇട്ടോള്ളൂ. ഞാനിപ്പോള്‍ ഡീസന്റ് ആണ് :) **ലോറിയിലെ കിളി ( ശാസ്ത്രീയ നാമം - ബുഫാഗസ് എറിത്രോറിങ്കസ് )** ![1](https://cdn.boolokam.com/articles/2013/03/1251.jpg)ടയര്‍ പഞ്ചര്‍ ആയാല്‍ തീര്‍ന്നു.പിന്നെ കിളിയുടെ കാര്യം പറയണ്ട.താരതമ്യേനെ കുറച്ചു ബുദ്ധിമുട്ടാണ് എന്ന് തോന്നുന്നു ലോറിയിലെ കിളി പണി. ബസ്സില്‍ മുന്നിലെ ഡോറില്‍ നിന്ന് ലോഡ് കയറ്റുകയും ഇറക്കുകയും ചെയ്യുന്ന സുഖം ലോറിയിലെ ലോഡിന് ഉണ്ടാകില്ലല്ലോ.പിന്നെ ഒരു കാര്യം എനിക്ക് തോന്നിയത് മിക്കവാറും ലോറി ഡ്രൈവര്‍ക്ക് ഒരു പരുക്കാന്‍ സ്വഭാവം ആയിരിക്കുമെന്നാണ്. ബി ക്ലാസ് പടങ്ങള്‍ കൂടുതല്‍ കണ്ടതുകൊണ്ടുള്ള എന്റെ തെറ്റിദ്ധാരണയാണോ എന്നറിയില്ലാട്ടോ .അതുകൊണ്ട് കൂടിയാവാം ലോറി കിളികള്‍ക് ജോലിയില്‍ സന്തോഷം കുറയുന്നത്. ഏതായാലും ലോറിയിലെ കിളിക്ക് ഇരിക്കാന്‍ സീറ്റുണ്ട്. പലപ്പോഴും കിടക്കാനും സൌകാര്യമുണ്ടാകും. നാട്ടിലെ ഇട്ടാവട്ടത് കിടന്നു കറങ്ങാതെ കുറച്ചൂടെ വിശാലമായ ലോകം കാണാം . എന്റെയും ഒരുആഗ്രഹമാണതു. ആന്ധ്ര, കര്‍ണാടക, കേരള, പോണ്ടിച്ചേരി, തമിഴ് നാട് എന്നെഴുതിയ പുതിയ ടയര്‍ ഉള്ള ഒരു നാഷണല്‍ പെര്‍മിട്ട് ലോറിയില്‍ ഒരൊറ്റ പ്രാവശ്യം കിളിയായി പോവുക. ഒട്ടും അലസതയില്ലാത്ത ഒരുപറ്റം ജനങ്ങളെ ഏറ്റവും അലസനായിരുന്നു ഒരു ലോറിയുടെ കിളി വാതിലിലൂടെ ഒരൊറ്റ പ്രാവശ്യം നോക്കി കാണുക എന്നത് വ്യത്യസ്തമായ ഒരു കാര്യമല്ലേ?
