---
title: "നാരായണഗുരുവിന്റെ വീട്ടിലെ ചാണകം വെറും ചാണകമല്ല"
date: 2020-12-16T10:51:43
draft: false
categories: ["Society"]
tags: ['bjp', 'kerala', 'sreenarayana guru', 'suresh gopi']
author: "Beaumaris"
---

<strong><a href="http://13.126.68.249/yacob-thomas-post-2/294065/vvvf-117" rel="attachment wp-att-294066"><img class="alignleft size-full wp-image-294066" src="https://cdn.boolokam.com/articles/2020/12/vvvf-116.jpg" alt="" width="739" height="360" /></a>Yacob Thomas എഴുതിയത്:</strong>

1930-40 കളിൽ സിജെ തോമസിനെ കാണാൻ വന്ന ബഷീർ സിജെയുടെ പഴയ വീട് കണ്ടപ്പോൾ ലോകത്ത് സിമന്റ് സിമന്റ് എന്നൊരു വസ്തുവുണ്ടെന്നു പറഞ്ഞതായി റോസി തോമസ് ആത്മകഥയിലെഴുതിയിട്ടുണ്ട്. ഈ സംഭവം അക്കാലത്തെ വീടുനിർമാണ/പരിപാലന പ്രവണതകളിലെക്കു വെളിച്ചം വീശുന്ന സംഭവമാണെന്നു പറയാം. ഇന്നലെ നാരായണഗുരുവിന്റെ വീട് ഇപ്പോഴും ചാണകമാണ് പൂശിയിരിക്കന്നതെന്നു സുരേഷ് ഗോപി പറഞ്ഞപ്പോൾ എല്ലാരും ഇപ്പോഴത്തെ ഇന്ത്യയുടെ ചാണകരാഷ്ട്രീയത്തെയാണ് ട്രോളിയത്. പക്ഷേ കേരളത്തിലെ വീടുനിർമാണത്തിന്റെ ചരിത്രത്തിലേക്കാണ് ആ വാചകം സഞ്ചരിക്കുന്നതെന്ന് പലരും ഓർത്തില്ല.

ചുരുക്കിപ്പറയാം, ഉദാത്ത കേരളീയമായ വീടുനിർമാണത്തിന്റെ മാതൃകയായി ഗണിക്കുന്ന തറവാടുകളൊക്കെ നല്ല രീതിയിൽ പണിയുന്നത് കൊളോണിയൽ കാലത്ത് സമ്പത്ത് പലരൂപത്തിൽ വരുമ്പോഴാണെന്ന് മിക്ക ചരിത്രകാരന്മാരും ചൂണ്ടിക്കാണിക്കുന്നുണ്ട്. ഇന്ന് നിലനില്ക്കുന്ന എല്ലാ നാലുകെട്ടുകളും കോവിലകങ്ങളും ഇരുന്നൂറുവർഷത്തിനുള്ളിൽ പലവട്ടം പുതിക്കിപ്പണിഞ്ഞതാണെന്നും മിക്ക കോവിലകങ്ങളും കൊളോണിയൽ ശക്തികൾതന്നെ പണിഞ്ഞതാണെന്നു കാണാം. ഇവിടൊന്നും ഗോപി പറഞ്ഞ ചാണകം ലേശംപോലുമില്ലെന്നും കാണാം. എന്നല്ല വീടുനിർമാണത്തിലെ പുതിയ സംവിധാനങ്ങൾ എത്തിയപ്പോഴൊക്കെ അതൊക്കെ വച്ചാണ് കാശുള്ള സവർണർ വീടുപണിതതെന്നും വ്യക്തമാണ്. പതിനേഴാം നൂറ്റാണ്ടിലെയൊക്കെ കേരളത്തിലെ വലിയ സവർണത്തറവാടുകളിൽപോലും കാര്യമായി ഗൃഹോകരണങ്ങളുണ്ടായിരുന്നില്ലെന്നു പലരും ചൂണ്ടിക്കാട്ടുന്ന വസ്തുതയാണ്. കുറച്ചും ഉരുളികളും ചെമ്പുകലങ്ങളും ചട്ടികളും പായകളും കഴിഞ്ഞാൽ കട്ടിലുപോലുള്ളവ അതിസമ്പന്ന കോവിലകങ്ങളിലാണ് കണ്ടിരുന്നത്.

നായന്മാരൊക്കെ വളരെ വീടിന്റെ സ്ഥിതി വളരെ ദയനീയമായിരുന്നുവെന്ന് മിക്ക ചരിത്രകാരന്മാരും സാക്ഷ്യപ്പെടുത്തുന്നുണ്ട്. സാമൂതിരിയുടെ അടക്കം കൊട്ടാരങ്ങൾ തറയിൽ ചാണകം പൂശി ഓലമേഞ്ഞതായിരുന്നു. ഇതിന്റെ കാരണം ഓരോ ജാതിക്കാർക്കും നിശ്ചിത സാമൂഹികപദവികളും വളർച്ചയും മാത്രമേ ആകാവൂ എന്നു പറയുന്ന ജാതിവ്യവസ്ഥയാണ്. ഒരു ജാതിയുടെ വീട് എങ്ങനെയായിരിക്കണം, അവിടെ എന്തൊക്കെയുണ്ടായിരിക്കണം എങ്ങനെ ഭക്ഷണം കഴിക്കണം എന്നൊക്കെ ജാതി നിശ്ചയിച്ചു വച്ചിരിക്കുന്നു. ജാതിവ്യവസ്ഥ തൊഴിലുകളെ നിശ്ചിതവൃത്തത്തിൽ കെട്ടിയിടുന്നതിനാൽ പുതിയ വസ്തുക്കൾ കണ്ടെത്താനോ അവയുപയോഗിച്ച് നിർമാണങ്ങൾ സാധ്യമാക്കാനോ കഴിയാതെയും വരുന്നു. അതിനെ ലംഘിക്കാൻ സാധിക്കാതെ ആ പരിമിതി സാഹചര്യങ്ങൾക്കു കീഴടങ്ങി എല്ലാരും ജീവിക്കുന്നു. ആരെങ്കിലും ഇതിനെ ലംഘിച്ചാൽ ആചാരലംഘനമായി കണ്ട് ശിക്ഷിക്കുകയും ചെയ്യും.

കേരളത്തിലെ വീടുകളിലേക്ക് ഗാർഹികോപകരണങ്ങളും പുതിയ നിർമാണവസ്തുക്കളും ധാരാളമായി എത്തിയത് പോർട്ടുഗീസുകരുടെയും ഡച്ചുകാരുടെയും വരവോടെയാണെന്നു കാണാം. അലമാരകൾ കസേരകൾ മേശകൾ എന്നിവ വ്യാപകമായത് ഇവരിലൂടെയാണ്. 1970 കളിലെ സിനിമകളിൽപോലും അക്കാലത്തും തറവാട്ടുകാരെന്ന വിഭാഗം തറയിലിരുന്ന് ഭക്ഷണം കഴിക്കുന്നതു കാണാം.
സവർണർക്കാണ് നാലുകെട്ട് പോലുള്ള വീടുകൾ പണിയാൻ കഴിഞ്ഞിരുന്നത്. ജാതി ഉപജാതിയനുസരിച്ച് കെട്ടിന്റെ രീതികളും ശൈലികളുമൊക്കെ മാറും. മന കെട്ടാൻ നമ്പൂതിരിക്കാണവകാശം. നായർക്ക് തറവാടും. കീഴാളർക്ക് പുരകളും ചാളകളും കുടിലുകളുമാണ് അനുവദിച്ചിരുന്നത്. അതൊക്കെ വാസ്തുശാസ്ത്രത്തിന് പുറത്താണ്. പാടത്തിന്റെ ഓരത്തോ മറ്റോ ഗുഹപോലെ ചണകമോ മണ്ണോ തേച്ച് ജനലുകൾപോലും വയ്ക്കാതെ പണിയും. അതായത് അക്കാലത്തെ ഒരു വീട് ചാണകം പൂശിയത് ചാണകത്തിന് മഹത്വം ഉണ്ടായതുകൊണ്ടല്ല ജാതികാരണം മറ്റൊരുവസ്തു ഉപയോഗിക്കാനാവാത്തതുകൊണ്ടാണ്. ജാതിയുടെ ചാണകമാണ് അക്കാലത്തെ വീടുകളിൽ പൂശിയ ചാണകമെന്നു വ്യക്തം.

ഇത് ഓടുവന്നപ്പോൾ പ്രകടമായി കാണാം. മംഗലാപുരം ഓടുകൾ വ്യാപകമായപ്പോൾ സവർണരെ മാത്രമേ ഓടിടാൻ അനുവദിച്ചിരുന്നുള്ളൂ. എന്തിന് കൊച്ചി രാജാവിന്റെ കൊട്ടാരം ഓടിടാൻ സാമൂതിരി അനുവദിച്ചില്ല. നായന്മാർക്ക് വീടിന് ഓടിടാനും പാടിപ്പുുരകെട്ടാനും നമ്പൂതിരിമാരുടെ അനുവാദം വേണമായിരുന്നു. 1875 കൾക്കു ശേഷം തിരുവിതാംകൂറിളും മറ്റും വ്യാപക തീപിടുത്തം ഉണ്ടായതോടെയാണ് എല്ലാവർക്കും ഓടിടാൻ അനുമതി നല്കുന്നത്. എന്നിട്ടും മിക്കയിത്തും മേല്ജാതിക്കാർ കീഴാളരെ ഇതിനൊന്നും അനുവദിച്ചില്ല. 1890 ലെ കണക്കനുസരിച്ച് തിരുവിതാംകൂറിലെ ആകെയുള്ള 5 ലക്ഷം വീടുകളിൽ നാലായിരം വീടുകളാണ് ഓടുമേഞ്ഞതെന്നു കാണാം (അതാരുടെ വീടെന്നു വ്യക്തം).

അതായത് സുരേഷ്ഗോപി പറഞ്ഞ നാരായണഗുരുവിന്റെ വീട്ടിലെ ചാണകം ജാതിയുടെ ചാണകമാണെന്നു വ്യക്തം. ഈ ചാണകം ഇല്ലാതാക്കാനാണ് അക്കാലത്ത് ഗുരു, പുതിയ വ്യവസായങ്ങളിലേക്കും തൊഴിലിടങ്ങളിലേക്കും സമൂഹം പോകണമെന്ന് നിരന്തരം ആഹ്വാനം ചെയ്തത്. അതിനെയാണ് നമ്മൾ നവോത്ഥാനം എന്നു ചുമ്മാ പറയുന്നത്.

&amp;nbsp;


![നാരായണഗുരുവിന്റെ വീട്ടിലെ ചാണകം വെറും ചാണകമല്ല](https://cdn.boolokam.com/articles/2020/12/vvvf-116.jpg)**[](http://13.126.68.249/yacob-thomas-post-2/294065/vvvf-117)Yacob Thomas എഴുതിയത്:** 1930-40 കളിൽ സിജെ തോമസിനെ കാണാൻ വന്ന ബഷീർ സിജെയുടെ പഴയ വീട് കണ്ടപ്പോൾ ലോകത്ത് സിമന്റ് സിമന്റ് എന്നൊരു വസ്തുവുണ്ടെന്നു പറഞ്ഞതായി റോസി തോമസ് ആത്മകഥയിലെഴുതിയിട്ടുണ്ട്. ഈ സംഭവം അക്കാലത്തെ വീടുനിർമാണ/പരിപാലന പ്രവണതകളിലെക്കു വെളിച്ചം വീശുന്ന സംഭവമാണെന്നു പറയാം. ഇന്നലെ നാരായണഗുരുവിന്റെ വീട് ഇപ്പോഴും ചാണകമാണ് പൂശിയിരിക്കന്നതെന്നു സുരേഷ് ഗോപി പറഞ്ഞപ്പോൾ എല്ലാരും ഇപ്പോഴത്തെ ഇന്ത്യയുടെ ചാണകരാഷ്ട്രീയത്തെയാണ് ട്രോളിയത്. പക്ഷേ കേരളത്തിലെ വീടുനിർമാണത്തിന്റെ ചരിത്രത്തിലേക്കാണ് ആ വാചകം സഞ്ചരിക്കുന്നതെന്ന് പലരും ഓർത്തില്ല. ചുരുക്കിപ്പറയാം, ഉദാത്ത കേരളീയമായ വീടുനിർമാണത്തിന്റെ മാതൃകയായി ഗണിക്കുന്ന തറവാടുകളൊക്കെ നല്ല രീതിയിൽ പണിയുന്നത് കൊളോണിയൽ കാലത്ത് സമ്പത്ത് പലരൂപത്തിൽ വരുമ്പോഴാണെന്ന് മിക്ക ചരിത്രകാരന്മാരും ചൂണ്ടിക്കാണിക്കുന്നുണ്ട്. ഇന്ന് നിലനില്ക്കുന്ന എല്ലാ നാലുകെട്ടുകളും കോവിലകങ്ങളും ഇരുന്നൂറുവർഷത്തിനുള്ളിൽ പലവട്ടം പുതിക്കിപ്പണിഞ്ഞതാണെന്നും മിക്ക കോവിലകങ്ങളും കൊളോണിയൽ ശക്തികൾതന്നെ പണിഞ്ഞതാണെന്നു കാണാം. ഇവിടൊന്നും ഗോപി പറഞ്ഞ ചാണകം ലേശംപോലുമില്ലെന്നും കാണാം. എന്നല്ല വീടുനിർമാണത്തിലെ പുതിയ സംവിധാനങ്ങൾ എത്തിയപ്പോഴൊക്കെ അതൊക്കെ വച്ചാണ് കാശുള്ള സവർണർ വീടുപണിതതെന്നും വ്യക്തമാണ്. പതിനേഴാം നൂറ്റാണ്ടിലെയൊക്കെ കേരളത്തിലെ വലിയ സവർണത്തറവാടുകളിൽപോലും കാര്യമായി ഗൃഹോകരണങ്ങളുണ്ടായിരുന്നില്ലെന്നു പലരും ചൂണ്ടിക്കാട്ടുന്ന വസ്തുതയാണ്. കുറച്ചും ഉരുളികളും ചെമ്പുകലങ്ങളും ചട്ടികളും പായകളും കഴിഞ്ഞാൽ കട്ടിലുപോലുള്ളവ അതിസമ്പന്ന കോവിലകങ്ങളിലാണ് കണ്ടിരുന്നത്. നായന്മാരൊക്കെ വളരെ വീടിന്റെ സ്ഥിതി വളരെ ദയനീയമായിരുന്നുവെന്ന് മിക്ക ചരിത്രകാരന്മാരും സാക്ഷ്യപ്പെടുത്തുന്നുണ്ട്. സാമൂതിരിയുടെ അടക്കം കൊട്ടാരങ്ങൾ തറയിൽ ചാണകം പൂശി ഓലമേഞ്ഞതായിരുന്നു. ഇതിന്റെ കാരണം ഓരോ ജാതിക്കാർക്കും നിശ്ചിത സാമൂഹികപദവികളും വളർച്ചയും മാത്രമേ ആകാവൂ എന്നു പറയുന്ന ജാതിവ്യവസ്ഥയാണ്. ഒരു ജാതിയുടെ വീട് എങ്ങനെയായിരിക്കണം, അവിടെ എന്തൊക്കെയുണ്ടായിരിക്കണം എങ്ങനെ ഭക്ഷണം കഴിക്കണം എന്നൊക്കെ ജാതി നിശ്ചയിച്ചു വച്ചിരിക്കുന്നു. ജാതിവ്യവസ്ഥ തൊഴിലുകളെ നിശ്ചിതവൃത്തത്തിൽ കെട്ടിയിടുന്നതിനാൽ പുതിയ വസ്തുക്കൾ കണ്ടെത്താനോ അവയുപയോഗിച്ച് നിർമാണങ്ങൾ സാധ്യമാക്കാനോ കഴിയാതെയും വരുന്നു. അതിനെ ലംഘിക്കാൻ സാധിക്കാതെ ആ പരിമിതി സാഹചര്യങ്ങൾക്കു കീഴടങ്ങി എല്ലാരും ജീവിക്കുന്നു. ആരെങ്കിലും ഇതിനെ ലംഘിച്ചാൽ ആചാരലംഘനമായി കണ്ട് ശിക്ഷിക്കുകയും ചെയ്യും. കേരളത്തിലെ വീടുകളിലേക്ക് ഗാർഹികോപകരണങ്ങളും പുതിയ നിർമാണവസ്തുക്കളും ധാരാളമായി എത്തിയത് പോർട്ടുഗീസുകരുടെയും ഡച്ചുകാരുടെയും വരവോടെയാണെന്നു കാണാം. അലമാരകൾ കസേരകൾ മേശകൾ എന്നിവ വ്യാപകമായത് ഇവരിലൂടെയാണ്. 1970 കളിലെ സിനിമകളിൽപോലും അക്കാലത്തും തറവാട്ടുകാരെന്ന വിഭാഗം തറയിലിരുന്ന് ഭക്ഷണം കഴിക്കുന്നതു കാണാം. സവർണർക്കാണ് നാലുകെട്ട് പോലുള്ള വീടുകൾ പണിയാൻ കഴിഞ്ഞിരുന്നത്. ജാതി ഉപജാതിയനുസരിച്ച് കെട്ടിന്റെ രീതികളും ശൈലികളുമൊക്കെ മാറും. മന കെട്ടാൻ നമ്പൂതിരിക്കാണവകാശം. നായർക്ക് തറവാടും. കീഴാളർക്ക് പുരകളും ചാളകളും കുടിലുകളുമാണ് അനുവദിച്ചിരുന്നത്. അതൊക്കെ വാസ്തുശാസ്ത്രത്തിന് പുറത്താണ്. പാടത്തിന്റെ ഓരത്തോ മറ്റോ ഗുഹപോലെ ചണകമോ മണ്ണോ തേച്ച് ജനലുകൾപോലും വയ്ക്കാതെ പണിയും. അതായത് അക്കാലത്തെ ഒരു വീട് ചാണകം പൂശിയത് ചാണകത്തിന് മഹത്വം ഉണ്ടായതുകൊണ്ടല്ല ജാതികാരണം മറ്റൊരുവസ്തു ഉപയോഗിക്കാനാവാത്തതുകൊണ്ടാണ്. ജാതിയുടെ ചാണകമാണ് അക്കാലത്തെ വീടുകളിൽ പൂശിയ ചാണകമെന്നു വ്യക്തം. ഇത് ഓടുവന്നപ്പോൾ പ്രകടമായി കാണാം. മംഗലാപുരം ഓടുകൾ വ്യാപകമായപ്പോൾ സവർണരെ മാത്രമേ ഓടിടാൻ അനുവദിച്ചിരുന്നുള്ളൂ. എന്തിന് കൊച്ചി രാജാവിന്റെ കൊട്ടാരം ഓടിടാൻ സാമൂതിരി അനുവദിച്ചില്ല. നായന്മാർക്ക് വീടിന് ഓടിടാനും പാടിപ്പുുരകെട്ടാനും നമ്പൂതിരിമാരുടെ അനുവാദം വേണമായിരുന്നു. 1875 കൾക്കു ശേഷം തിരുവിതാംകൂറിളും മറ്റും വ്യാപക തീപിടുത്തം ഉണ്ടായതോടെയാണ് എല്ലാവർക്കും ഓടിടാൻ അനുമതി നല്കുന്നത്. എന്നിട്ടും മിക്കയിത്തും മേല്ജാതിക്കാർ കീഴാളരെ ഇതിനൊന്നും അനുവദിച്ചില്ല. 1890 ലെ കണക്കനുസരിച്ച് തിരുവിതാംകൂറിലെ ആകെയുള്ള 5 ലക്ഷം വീടുകളിൽ നാലായിരം വീടുകളാണ് ഓടുമേഞ്ഞതെന്നു കാണാം (അതാരുടെ വീടെന്നു വ്യക്തം). അതായത് സുരേഷ്ഗോപി പറഞ്ഞ നാരായണഗുരുവിന്റെ വീട്ടിലെ ചാണകം ജാതിയുടെ ചാണകമാണെന്നു വ്യക്തം. ഈ ചാണകം ഇല്ലാതാക്കാനാണ് അക്കാലത്ത് ഗുരു, പുതിയ വ്യവസായങ്ങളിലേക്കും തൊഴിലിടങ്ങളിലേക്കും സമൂഹം പോകണമെന്ന് നിരന്തരം ആഹ്വാനം ചെയ്തത്. അതിനെയാണ് നമ്മൾ നവോത്ഥാനം എന്നു ചുമ്മാ പറയുന്നത്. &nbsp;
