---
title: "തിരിച്ച് കിട്ടാത്ത സ്നേഹം മനസിന്റെ വിങ്ങലാണ്"
date: 2021-07-27T13:06:25
draft: false
categories: ["Society"]
tags: ['Aaron Judge', 'Actor Rahman', 'IV SASI', 'kanamarayathu', 'mammootty', 'p padmarajan', 'padmarajan', 'Shobhana']
author: "Beaumaris"
---

<strong>Bineesh K Achuthan</strong>

" തിരിച്ച് കിട്ടാത്ത സ്നേഹം മനസിന്റെ വിങ്ങലാണ് " എന്ന പ്രശസ്തവും ഹൃദയ സ്പർശിയുമായ പത്മരാജൻ വാക്യം ഉൾക്കൊള്ളുന്ന ചലച്ചിത്ര കാവ്യം കാണാമറയത്ത് ഇന്ന് 37-ാം വാർഷിക ദിനം ആഘോഷിക്കുന്നു. ടി.ദാമോദരനോടൊത്ത് അങ്ങാടിയും തുഷാരവും ഈ നാടും അഹിംസയുമടക്കമുള്ള മൾട്ടി സ്റ്റാർ - ബിഗ ബജറ്റ് - മാസ് ചിത്രങ്ങൾ തുടർച്ചയായി എടുത്തു കൊണ്ടിരുന്ന ഐ.വി.ശശി ;
ഒരിടവേളക്ക് ശേഷം പത്മരാജനുമായി ഒരുമിച്ച ചിത്രം കൂടിയാണ് കാണാമറയത്ത്.

1912 - ൽ പ്രസിദ്ധീകരിച്ച ജീൻ വെബ്സ്റ്റർ - ന്റെ രചനയായ ഡാഡി - ലോംഗ് - ലെഗ് എന്ന കൃതിയിൽ നിന്നും പ്രചോദനം ഉൾക്കൊണ്ടാണ് പത്മരാജൻ കാണാമറയത്ത് എഴുതുന്നത്." എനിക്ക് വേണ്ടി ഒരു കഥയെഴുതൂ " എന്ന തന്റെ നിർബന്ധം സഹിക്കവയ്യാതെയാണ് പപ്പേട്ടൻ ഈ ചിത്രം എഴുതിയതെന്ന് പിൽക്കാലത്ത് മമ്മൂട്ടി പറയുമായിരുന്നു. അതെന്തായാലും മമ്മൂട്ടിയുടെ താരനിർമ്മിതിയിലെ ഏറ്റവും ശക്തമായ ഒരു അടിത്തറയായിരുന്നു കാണാമറയത്തിലെ റോയ് വർഗ്ഗീസ് . സുന്ദരനും സുമുഖനും സമ്പന്നനുമായ ക്രോണിക് ബാച്ചിലർ .... ഇതായിരുന്നല്ലോ പതീറ്റാണ്ടുകളായി മമ്മൂട്ടിയുടെ താരശരീരത്തിന്റെ വാർപ്പ് മാതൃകകൾ .

അനാഥയായ ഒരു പെൺകുട്ടിയുടെ പ്രണയ ചാപല്യങ്ങളും നൊമ്പരങ്ങളും പേറുന്ന ശോഭനയുടെ കഥാപാത്രമായ ഷേർലിയാണ് കഥയുടെ കേന്ദ്ര കഥാപാത്രം. ശോഭനയുടെ മികച്ച പ്രകടനം ചിത്രത്തിന്റെ മുതൽക്കൂട്ടായിരുന്നു. കൗമാരത്തിലേ സിനിമാ രംഗത്ത് പ്രവേശിച്ച ശോഭനക്ക് കൗമാര കഥാപാത്രങ്ങൾ ഏറെയൊന്നും ലഭിച്ചിട്ടില്ല എന്നതാണ് സത്യം. കാണാമറയത്ത് ആ അർത്ഥത്തിൽ കൂടി ശോഭനയുടെ വ്യത്യസ്ത വേഷമാണെന്ന് പറയേണ്ടതുണ്ട്. മലയാളത്തിലിത്തരം വേഷങ്ങൾ ശോഭനക്കധികം ലഭിച്ചിട്ടില്ല.

യുവത്വത്തിന്റെ മുഴുവൻ ഊർജ്ജ്വസ്വലതയും സ്ഫുരിക്കുന്ന കഥാപാത്രമായിരുന്നു റഹ്മാന്റെ ബേബി. ഏറെ നാൾ ബേബിയുടെ നിഴൽ വേഷങ്ങളെ അവതരിപ്പിച്ച് റഹ്മാൻ ടൈപ്പ്കാസ്റ്റുമായി . 90- കളുടെ മധ്യം മുതൽ പിന്നീടിങ്ങോട്ട് ലാലു അലക്സ് ചെയ്ത വേഷങ്ങളെല്ലാം രസികനായ സഹനടന്റേതായിരുന്നു. കാണാമറയത്തിലെ അലക്സ് ആയിരിക്കാം എന്നു തോന്നുന്നു ഇതിന്റെ പൂർവ്വ മാതൃക.

1984 - ൽ വിജയം വരിച്ച ചിത്രങ്ങളിൽ ഒന്നാണ് കാണാമറയത്ത്.ഹിന്ദിയിൽ " അനോഖി റിഷ്ത " എന്ന പേരിൽ ഈ ചിത്രം രാജേഷ് ഖന്നയെ നായകനാക്കി റീ മേക്ക് ചെയ്യുകയുണ്ടായി. ഐ വി ശശി തന്നെയായിരുന്നു സംവിധാനം . ബോളിവുഡിലും ചിത്രം വിജയമായിരുന്നു. ഇന്നും പുതുമ നഷ്ടപ്പെടാത്ത ഈ ചിത്രത്തിന് വേണ്ടി പി.എൻ. മേനോൻ ഒരുക്കിയ പോസ്റ്ററുകൾ വളരെ മനോഹരമായിരുന്നു . ഹിന്ദിപ്പതിപ്പിലും പോസ്റ്റർ ഡിസൈൻ പി എൻ മേനോൻ തന്നെയായിരുന്നു. ചിത്രത്തിന്റെ കാവ്യാത്മകതയെ പ്രതിഫലിപ്പിക്കുന്ന തരത്തിൽ ഉള്ള പോസ്റ്ററുകൾ പ്രേക്ഷകരെ തീയറ്ററുകളിലേക്ക് ആകർഷിക്കുന്നതിന് വഴിയൊരുക്കി.

ഐ വി ശശിയുടെ ഇഷ്ട സംഗീത സംവിധായകനായ ശ്യാം ആയിരുന്നു ഈ ചിത്രത്തിലും . പാട്ടുകളെല്ലാം ഹിറ്റായി. മികച്ച ഗായികക്കുള്ള സംസ്ഥാന സർക്കാരിന്റെ പുരസ്ക്കാരം എസ്.ജാനകിക്ക് നേടിക്കൊടുത്തത് " കസ്തൂരി മാൻ കുരുന്നേ " എന്ന ഗാനമായിരുന്നു .ചിത്രത്തിൽ റഹ്മാൻ പാടി അഭിനയിച്ച " ഒരു മധുരക്കിനാവിൻ ലഹരിയിൽ എങ്ങോ " എന്നു തുടങ്ങുന്ന ഗാനം യുവാക്കളുടെ ഹരമായിരുന്നു. വർഷങ്ങൾക്കിപ്പുറം തേജാ ഭായ് &amp; ഫാമിലി എന്ന ചിത്രത്തിൽ ഈ ഗാനത്തിന്റെ റീമിക്സ് വേർഷൻ ഉൾപ്പെടുത്തിയിരുന്നു. 1984 - ലെ ഏറ്റവും നല്ല സംഗീത സംവിധായകന് ഉള്ള സംസ്ഥാന സർക്കാർ അവാർഡിന് ഈ ചിത്രത്തിലൂടെ ശ്യം ഒരിക്കൽ കൂടെ അർഹനായി.

ഒരു ദശാബ്ധം മുമ്പുള്ള ഒരു ഇന്റർവ്യൂവിൽ മമ്മൂട്ടി ഇങ്ങനെ അവകാശപ്പെടുകയുണ്ടായി ; " കാണാമറയത്തിലെ റോളിൽ ഞാൻ ഇന്നും ഫിറ്റാണ് " എന്ന് . ഏറെക്കുറെ ആ വാദം ശരിയുമായിരുന്നു. 1984 - 85 കാലഘട്ടത്തിൽ രൂപപ്പെട്ട മമ്മൂട്ടി എന്ന താരത്തിന്റെ നിർമ്മിതിയിൽ സന്ദർഭം പോലെയുള്ള കുടുംബ ചിത്രങ്ങളും അതിരാത്രം പോലെയുള്ള ആക്ഷൻ ചിത്രങ്ങളും പരാമർശിക്കുന്ന ആരാധാകരും നിരൂപകരും എന്തു കൊണ്ടോ റോയ് വർഗ്ഗീസിനെ മറന്ന് പോകുന്നു .......
**Bineesh K Achuthan** " തിരിച്ച് കിട്ടാത്ത സ്നേഹം മനസിന്റെ വിങ്ങലാണ് " എന്ന പ്രശസ്തവും ഹൃദയ സ്പർശിയുമായ പത്മരാജൻ വാക്യം ഉൾക്കൊള്ളുന്ന ചലച്ചിത്ര കാവ്യം കാണാമറയത്ത് ഇന്ന് 37-ാം വാർഷിക ദിനം ആഘോഷിക്കുന്നു. ടി.ദാമോദരനോടൊത്ത് അങ്ങാടിയും തുഷാരവും ഈ നാടും അഹിംസയുമടക്കമുള്ള മൾട്ടി സ്റ്റാർ - ബിഗ ബജറ്റ് - മാസ് ചിത്രങ്ങൾ തുടർച്ചയായി എടുത്തു കൊണ്ടിരുന്ന ഐ.വി.ശശി ; ഒരിടവേളക്ക് ശേഷം പത്മരാജനുമായി ഒരുമിച്ച ചിത്രം കൂടിയാണ് കാണാമറയത്ത്. 1912 - ൽ പ്രസിദ്ധീകരിച്ച ജീൻ വെബ്സ്റ്റർ - ന്റെ രചനയായ ഡാഡി - ലോംഗ് - ലെഗ് എന്ന കൃതിയിൽ നിന്നും പ്രചോദനം ഉൾക്കൊണ്ടാണ് പത്മരാജൻ കാണാമറയത്ത് എഴുതുന്നത്." എനിക്ക് വേണ്ടി ഒരു കഥയെഴുതൂ " എന്ന തന്റെ നിർബന്ധം സഹിക്കവയ്യാതെയാണ് പപ്പേട്ടൻ ഈ ചിത്രം എഴുതിയതെന്ന് പിൽക്കാലത്ത് മമ്മൂട്ടി പറയുമായിരുന്നു. അതെന്തായാലും മമ്മൂട്ടിയുടെ താരനിർമ്മിതിയിലെ ഏറ്റവും ശക്തമായ ഒരു അടിത്തറയായിരുന്നു കാണാമറയത്തിലെ റോയ് വർഗ്ഗീസ് . സുന്ദരനും സുമുഖനും സമ്പന്നനുമായ ക്രോണിക് ബാച്ചിലർ .... ഇതായിരുന്നല്ലോ പതീറ്റാണ്ടുകളായി മമ്മൂട്ടിയുടെ താരശരീരത്തിന്റെ വാർപ്പ് മാതൃകകൾ . അനാഥയായ ഒരു പെൺകുട്ടിയുടെ പ്രണയ ചാപല്യങ്ങളും നൊമ്പരങ്ങളും പേറുന്ന ശോഭനയുടെ കഥാപാത്രമായ ഷേർലിയാണ് കഥയുടെ കേന്ദ്ര കഥാപാത്രം. ശോഭനയുടെ മികച്ച പ്രകടനം ചിത്രത്തിന്റെ മുതൽക്കൂട്ടായിരുന്നു. കൗമാരത്തിലേ സിനിമാ രംഗത്ത് പ്രവേശിച്ച ശോഭനക്ക് കൗമാര കഥാപാത്രങ്ങൾ ഏറെയൊന്നും ലഭിച്ചിട്ടില്ല എന്നതാണ് സത്യം. കാണാമറയത്ത് ആ അർത്ഥത്തിൽ കൂടി ശോഭനയുടെ വ്യത്യസ്ത വേഷമാണെന്ന് പറയേണ്ടതുണ്ട്. മലയാളത്തിലിത്തരം വേഷങ്ങൾ ശോഭനക്കധികം ലഭിച്ചിട്ടില്ല. യുവത്വത്തിന്റെ മുഴുവൻ ഊർജ്ജ്വസ്വലതയും സ്ഫുരിക്കുന്ന കഥാപാത്രമായിരുന്നു റഹ്മാന്റെ ബേബി. ഏറെ നാൾ ബേബിയുടെ നിഴൽ വേഷങ്ങളെ അവതരിപ്പിച്ച് റഹ്മാൻ ടൈപ്പ്കാസ്റ്റുമായി . 90- കളുടെ മധ്യം മുതൽ പിന്നീടിങ്ങോട്ട് ലാലു അലക്സ് ചെയ്ത വേഷങ്ങളെല്ലാം രസികനായ സഹനടന്റേതായിരുന്നു. കാണാമറയത്തിലെ അലക്സ് ആയിരിക്കാം എന്നു തോന്നുന്നു ഇതിന്റെ പൂർവ്വ മാതൃക. 1984 - ൽ വിജയം വരിച്ച ചിത്രങ്ങളിൽ ഒന്നാണ് കാണാമറയത്ത്.ഹിന്ദിയിൽ " അനോഖി റിഷ്ത " എന്ന പേരിൽ ഈ ചിത്രം രാജേഷ് ഖന്നയെ നായകനാക്കി റീ മേക്ക് ചെയ്യുകയുണ്ടായി. ഐ വി ശശി തന്നെയായിരുന്നു സംവിധാനം . ബോളിവുഡിലും ചിത്രം വിജയമായിരുന്നു. ഇന്നും പുതുമ നഷ്ടപ്പെടാത്ത ഈ ചിത്രത്തിന് വേണ്ടി പി.എൻ. മേനോൻ ഒരുക്കിയ പോസ്റ്ററുകൾ വളരെ മനോഹരമായിരുന്നു . ഹിന്ദിപ്പതിപ്പിലും പോസ്റ്റർ ഡിസൈൻ പി എൻ മേനോൻ തന്നെയായിരുന്നു. ചിത്രത്തിന്റെ കാവ്യാത്മകതയെ പ്രതിഫലിപ്പിക്കുന്ന തരത്തിൽ ഉള്ള പോസ്റ്ററുകൾ പ്രേക്ഷകരെ തീയറ്ററുകളിലേക്ക് ആകർഷിക്കുന്നതിന് വഴിയൊരുക്കി. ഐ വി ശശിയുടെ ഇഷ്ട സംഗീത സംവിധായകനായ ശ്യാം ആയിരുന്നു ഈ ചിത്രത്തിലും . പാട്ടുകളെല്ലാം ഹിറ്റായി. മികച്ച ഗായികക്കുള്ള സംസ്ഥാന സർക്കാരിന്റെ പുരസ്ക്കാരം എസ്.ജാനകിക്ക് നേടിക്കൊടുത്തത് " കസ്തൂരി മാൻ കുരുന്നേ " എന്ന ഗാനമായിരുന്നു .ചിത്രത്തിൽ റഹ്മാൻ പാടി അഭിനയിച്ച " ഒരു മധുരക്കിനാവിൻ ലഹരിയിൽ എങ്ങോ " എന്നു തുടങ്ങുന്ന ഗാനം യുവാക്കളുടെ ഹരമായിരുന്നു. വർഷങ്ങൾക്കിപ്പുറം തേജാ ഭായ് & ഫാമിലി എന്ന ചിത്രത്തിൽ ഈ ഗാനത്തിന്റെ റീമിക്സ് വേർഷൻ ഉൾപ്പെടുത്തിയിരുന്നു. 1984 - ലെ ഏറ്റവും നല്ല സംഗീത സംവിധായകന് ഉള്ള സംസ്ഥാന സർക്കാർ അവാർഡിന് ഈ ചിത്രത്തിലൂടെ ശ്യം ഒരിക്കൽ കൂടെ അർഹനായി. ഒരു ദശാബ്ധം മുമ്പുള്ള ഒരു ഇന്റർവ്യൂവിൽ മമ്മൂട്ടി ഇങ്ങനെ അവകാശപ്പെടുകയുണ്ടായി ; " കാണാമറയത്തിലെ റോളിൽ ഞാൻ ഇന്നും ഫിറ്റാണ് " എന്ന് . ഏറെക്കുറെ ആ വാദം ശരിയുമായിരുന്നു. 1984 - 85 കാലഘട്ടത്തിൽ രൂപപ്പെട്ട മമ്മൂട്ടി എന്ന താരത്തിന്റെ നിർമ്മിതിയിൽ സന്ദർഭം പോലെയുള്ള കുടുംബ ചിത്രങ്ങളും അതിരാത്രം പോലെയുള്ള ആക്ഷൻ ചിത്രങ്ങളും പരാമർശിക്കുന്ന ആരാധാകരും നിരൂപകരും എന്തു കൊണ്ടോ റോയ് വർഗ്ഗീസിനെ മറന്ന് പോകുന്നു .......
