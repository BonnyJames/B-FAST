---
title: "പ്രതിപക്ഷത്തിന്റെ സ്ട്രറ്റീജിക് എററും പിണറായിയുടെ സ്ട്രോങ്ങ് പോയിന്റും"
date: 2020-08-25T04:02:53
draft: false
categories: ["Society"]
tags: ['Airplanes', 'kerala', 'KJ Jacob', 'Pinarayi vijayan', 'ramesh chennithala']
author: "Beaumaris"
---

<strong><a href="http://13.126.68.249/kj-jacob-post-12/286776/ggg-408" rel="attachment wp-att-286777"><img class="alignleft size-full wp-image-286777" src="https://cdn.boolokam.com/articles/2020/08/ggg-379.jpg" alt="" width="845" height="440" /></a>KJ Jacob</strong>

അവിശ്വാസപ്രമേയംകൊണ്ടു പ്രതിപക്ഷം ഉദ്ദേശിച്ച മെച്ചം ഉണ്ടായില്ല എന്നാണു എന്റെ തോന്നൽ. ഇത്രകാലം മാധ്യമങ്ങളിലൂടെ പറഞ്ഞ കാര്യങ്ങൾ ഒന്ന് കണ്സോളിഡേയ്റ്റ് ചെയ്തു പറഞ്ഞു എന്നുമാത്രം. പ്രതിപക്ഷത്തിന് പറ്റിയ സ്ട്രറ്റീജിക് എറർ അവർ മാധ്യമങ്ങൾ ഏകപക്ഷീയമായി, ഒരു കഷ്ണം രേഖയുടെയോ വസ്തുതയുടെയോ ബലമില്ലാതെ പറഞ്ഞുകൊണ്ടിരുന്ന ഫാൾസ് നരേറ്റെവ്‌ അഥവാ പുളു വിശ്വസിച്ചു എന്നതാണ്. പത്രത്തിൽ എന്തും എഴുതാം; ആരും ചോദിക്കില്ല. ചാനൽ ചർച്ചയിൽ ആങ്കറും മൂന്നുപേരും ഏകപക്ഷീയമായി നടത്തുന്ന പ്രചാരണം പലപ്പോഴും പ്രതിരോധിക്കാൻ ഒരാൾക്ക് പറ്റണമെന്നില്ല. ഏകപക്ഷീയമായ, അജണ്ട വച്ചുള്ള ചർച്ചകൾ കൊണ്ടും ആക്രമണങ്ങൾ കൊണ്ടും 'ഉണ്ടത്രേ'കൾ കൊണ്ടും വലിയ പുകമറ സൃഷ്ടിക്കാൻ മാധ്യമങ്ങൾക്കു കഴിഞ്ഞിരുന്നു; അത് വിശ്വസിച്ചുപോയി എന്നത് പ്രതിപക്ഷത്തിന് പറ്റിയ രാഷ്ട്രീയഅബദ്ധമാണ്.

ഉദാഹരണത്തിന് ലോക്കറിൽ കണ്ട ഒരു കോടി രൂപ എവിടെനിന്നു വന്നു എന്ന കാര്യത്തിൽ ഇതുവരെ അന്വേഷണ ഏജൻസികൾ ഒരു തീരുമാനത്തിലെത്തിയിട്ടില്ല. അത് തെളിയിക്കാതെ എൻ ഐ എ അന്വേഷണം മുന്നോട്ടുപോവുകയുമില്ല. അതിനെക്കുറിച്ച് എന്തൊക്കെ തിയറികൾ മാധ്യമങ്ങൾ ഇതുവരെയിറക്കി? അതിനൊക്കെ എന്തെങ്കിലും അടിസ്‌ഥാനമുണ്ടോ?

ഇന്നലെ ഒരു ചാനലിൽ ആങ്കറും കോൺഗ്രസ്-ബി ജെ പി പ്രതിനിധികളും ആവർത്തിച്ചു ചോദിക്കുന്നു യൂണിറ്റാക് കേമപ്പെട്ട സ്‌ഥാപനമാണ് എന്ന സർട്ടിഫിക്കറ്റ് എന്തിനു ലൈഫ് മിഷൻ സി ഈ ഓ കൊടുക്കുന്നു എന്ന്. സി പി എം പ്രതിനിധി പറയുന്നു അത് ശരിയല്ല, കമ്പനിയ്ക്ക് ഒരു സർട്ടിഫിക്കറ്റും ലൈഫ് മിഷൻ കൊടുത്തില്ല, അവർ നൽകിയ പ്രോജക്ട് പ്ലാൻ തൃപ്തികരമാണ് എന്നുമാത്രമാണ് മിഷൻ പറഞ്ഞത് എന്ന്. ചർച്ച അവസാനിക്കുമ്പോൾ കോൺഗ്രസ് പ്രതിനിധി വീണ്ടും പഴയ ആരോപണം ഉന്നയിക്കുന്നുണ്ടായിരുന്നു. ആ ഗെയിമല്ല എൽ ഡി എഫിന് ഭൂരിപക്ഷമുള്ള, എൽ ഡി എഫുകാരൻ സ്പീക്കറായുള്ള നിയമസഭയിൽ. പറയുന്ന കാര്യം അടിത്തറയുള്ളതല്ല എങ്കിൽ മുന്പോട്ടുപോകാനാവില്ല.

<hr />

പിണറായിയുടെ സ്‌ട്രോങ് പോയിന്റ് അയാൾക്ക്‌ അയാളുടെ ഓഫീസിനെപ്പറ്റിയും പ്രവർത്തിയെപ്പറ്റിയുമൊക്കെയുള്ള ഉറപ്പാണ്. ശിവശങ്കരന്റെ കേസ് ഏതുവരെ പോകും എന്ന് അയാൾക്ക്‌ അറിയാം. അത്തരം സ്ട്രോങ്ങ് പോയിന്റിലാണ് പ്രതിപക്ഷം അടിച്ചത്; അഴിമതിക്കാരനാണെന്നും മുഖ്യമന്ത്രിയുടെ ഓഫീസ് കൊള്ളക്കാരുടെ കൂടാണ് എന്നുമൊക്കെ. അത് പിണറായിയിൽ ഏശില്ല. അയാൾ കല്ലിനു കാറ്റുപിടിച്ചപോലെ ഇരിക്കും. ഒരു ശുണ്ഠിയുമില്ലാതെ, പത്രക്കാരോട് കാണിക്കുന്ന ദേഷ്യം പോലുമില്ലാതെ അയാൾ ഇന്നവിടെ ഇരുന്നത് അതാണ്.

<hr />

മുഖ്യമന്ത്രിയുടെ ആവശ്യത്തിലധികം നീണ്ട പ്രസംഗത്തിനിടയിൽ പ്രതിപക്ഷനേതാവിന്റെയും മറ്റു പ്രതിപക്ഷംങ്ങളുടെയും പ്രതികരണത്തിനു നൂറു മാർക്ക്. ഞാൻ വിചാരിച്ചത് പ്രസംഗം നീണ്ടുപോകുന്നത് കണ്ടപ്പോൾ അവർ നിസ്സഹരണം പ്രഖ്യാപിക്കും എന്നാണ്. എന്നാൽ മുഖ്യമന്ത്രിയുടെ പ്രസംഗത്തിനിടയിൽ ഇടപെടാനും തങ്ങളുടെ ചോദ്യങ്ങളും ആശങ്കളും ഉന്നയിക്കാനും അവർ, ചെന്നിത്തലയും വി ഡി സതീശനും പി ജെ ജോസഫുമടക്കം, ശ്രമിച്ചത് ഒരു ജനാധിപത്യ വിശ്വസിയ്ക്കു സന്തോഷമുണ്ടാക്കുന്ന കാഴ്ചയായിരുന്നു. അതിനൊക്കെ സമയമെടുത്തു മുഖ്യമന്ത്രി മറുപടി പറയാൻ ശ്രമിച്ചതും നന്നായി.

<hr />

പ്രതിപക്ഷ നേതാവിന് ഏകദേശം 45-50 വർഷത്തെ രാഷ്ട്രീയ പാരമ്പര്യമുണ്ട്. കോൺഗ്രസ് ഏറ്റവുമധികം വെല്ലുവിളികൾ നേരിട്ട സമയത്തു--കരുണാകരൻ എന്ന കേരളത്തിലെ ഏറ്റവും വലിയ നേതാവ് പാർട്ടി വിട്ടതും തിരിച്ചുവന്നതുമൊക്കെ ആ കാലത്താണ്--ഒൻപതു വർഷമാണ് അദ്ദേഹം കെ പി സി സി അധ്യക്ഷനായി ഇരുന്നത്; ഒരു വേള ഏറ്റവും നീണ്ടകാലം ആ പദവിയിൽ ഇരുന്ന ആൾ. ചെറിയ കാലമേ മന്ത്രി ആയിരുന്നുള്ളൂ എങ്കിലും സീരിയസായ ഒരു ആക്ഷേപവും അദ്ദേഹം മറ്റുള്ളവരെക്കൊണ്ട് പറയിപ്പിച്ചിട്ടില്ല. ആ ചെന്നിത്തലയെ അല്ല ഇപ്പോൾ പ്രതിപക്ഷ നേതാവായി കാണുന്നത്. അത് ഖേദകരമാണ്.


![പ്രതിപക്ഷത്തിന്റെ സ്ട്രറ്റീജിക് എററും പിണറായിയുടെ സ്ട്രോങ്ങ് പോയിന്റും](https://cdn.boolokam.com/articles/2020/08/ggg-379.jpg)**[](http://13.126.68.249/kj-jacob-post-12/286776/ggg-408)KJ Jacob** അവിശ്വാസപ്രമേയംകൊണ്ടു പ്രതിപക്ഷം ഉദ്ദേശിച്ച മെച്ചം ഉണ്ടായില്ല എന്നാണു എന്റെ തോന്നൽ. ഇത്രകാലം മാധ്യമങ്ങളിലൂടെ പറഞ്ഞ കാര്യങ്ങൾ ഒന്ന് കണ്സോളിഡേയ്റ്റ് ചെയ്തു പറഞ്ഞു എന്നുമാത്രം. പ്രതിപക്ഷത്തിന് പറ്റിയ സ്ട്രറ്റീജിക് എറർ അവർ മാധ്യമങ്ങൾ ഏകപക്ഷീയമായി, ഒരു കഷ്ണം രേഖയുടെയോ വസ്തുതയുടെയോ ബലമില്ലാതെ പറഞ്ഞുകൊണ്ടിരുന്ന ഫാൾസ് നരേറ്റെവ്‌ അഥവാ പുളു വിശ്വസിച്ചു എന്നതാണ്. പത്രത്തിൽ എന്തും എഴുതാം; ആരും ചോദിക്കില്ല. ചാനൽ ചർച്ചയിൽ ആങ്കറും മൂന്നുപേരും ഏകപക്ഷീയമായി നടത്തുന്ന പ്രചാരണം പലപ്പോഴും പ്രതിരോധിക്കാൻ ഒരാൾക്ക് പറ്റണമെന്നില്ല. ഏകപക്ഷീയമായ, അജണ്ട വച്ചുള്ള ചർച്ചകൾ കൊണ്ടും ആക്രമണങ്ങൾ കൊണ്ടും 'ഉണ്ടത്രേ'കൾ കൊണ്ടും വലിയ പുകമറ സൃഷ്ടിക്കാൻ മാധ്യമങ്ങൾക്കു കഴിഞ്ഞിരുന്നു; അത് വിശ്വസിച്ചുപോയി എന്നത് പ്രതിപക്ഷത്തിന് പറ്റിയ രാഷ്ട്രീയഅബദ്ധമാണ്. ഉദാഹരണത്തിന് ലോക്കറിൽ കണ്ട ഒരു കോടി രൂപ എവിടെനിന്നു വന്നു എന്ന കാര്യത്തിൽ ഇതുവരെ അന്വേഷണ ഏജൻസികൾ ഒരു തീരുമാനത്തിലെത്തിയിട്ടില്ല. അത് തെളിയിക്കാതെ എൻ ഐ എ അന്വേഷണം മുന്നോട്ടുപോവുകയുമില്ല. അതിനെക്കുറിച്ച് എന്തൊക്കെ തിയറികൾ മാധ്യമങ്ങൾ ഇതുവരെയിറക്കി? അതിനൊക്കെ എന്തെങ്കിലും അടിസ്‌ഥാനമുണ്ടോ? ഇന്നലെ ഒരു ചാനലിൽ ആങ്കറും കോൺഗ്രസ്-ബി ജെ പി പ്രതിനിധികളും ആവർത്തിച്ചു ചോദിക്കുന്നു യൂണിറ്റാക് കേമപ്പെട്ട സ്‌ഥാപനമാണ് എന്ന സർട്ടിഫിക്കറ്റ് എന്തിനു ലൈഫ് മിഷൻ സി ഈ ഓ കൊടുക്കുന്നു എന്ന്. സി പി എം പ്രതിനിധി പറയുന്നു അത് ശരിയല്ല, കമ്പനിയ്ക്ക് ഒരു സർട്ടിഫിക്കറ്റും ലൈഫ് മിഷൻ കൊടുത്തില്ല, അവർ നൽകിയ പ്രോജക്ട് പ്ലാൻ തൃപ്തികരമാണ് എന്നുമാത്രമാണ് മിഷൻ പറഞ്ഞത് എന്ന്. ചർച്ച അവസാനിക്കുമ്പോൾ കോൺഗ്രസ് പ്രതിനിധി വീണ്ടും പഴയ ആരോപണം ഉന്നയിക്കുന്നുണ്ടായിരുന്നു. ആ ഗെയിമല്ല എൽ ഡി എഫിന് ഭൂരിപക്ഷമുള്ള, എൽ ഡി എഫുകാരൻ സ്പീക്കറായുള്ള നിയമസഭയിൽ. പറയുന്ന കാര്യം അടിത്തറയുള്ളതല്ല എങ്കിൽ മുന്പോട്ടുപോകാനാവില്ല. 

* * *

പിണറായിയുടെ സ്‌ട്രോങ് പോയിന്റ് അയാൾക്ക്‌ അയാളുടെ ഓഫീസിനെപ്പറ്റിയും പ്രവർത്തിയെപ്പറ്റിയുമൊക്കെയുള്ള ഉറപ്പാണ്. ശിവശങ്കരന്റെ കേസ് ഏതുവരെ പോകും എന്ന് അയാൾക്ക്‌ അറിയാം. അത്തരം സ്ട്രോങ്ങ് പോയിന്റിലാണ് പ്രതിപക്ഷം അടിച്ചത്; അഴിമതിക്കാരനാണെന്നും മുഖ്യമന്ത്രിയുടെ ഓഫീസ് കൊള്ളക്കാരുടെ കൂടാണ് എന്നുമൊക്കെ. അത് പിണറായിയിൽ ഏശില്ല. അയാൾ കല്ലിനു കാറ്റുപിടിച്ചപോലെ ഇരിക്കും. ഒരു ശുണ്ഠിയുമില്ലാതെ, പത്രക്കാരോട് കാണിക്കുന്ന ദേഷ്യം പോലുമില്ലാതെ അയാൾ ഇന്നവിടെ ഇരുന്നത് അതാണ്. 

* * *

മുഖ്യമന്ത്രിയുടെ ആവശ്യത്തിലധികം നീണ്ട പ്രസംഗത്തിനിടയിൽ പ്രതിപക്ഷനേതാവിന്റെയും മറ്റു പ്രതിപക്ഷംങ്ങളുടെയും പ്രതികരണത്തിനു നൂറു മാർക്ക്. ഞാൻ വിചാരിച്ചത് പ്രസംഗം നീണ്ടുപോകുന്നത് കണ്ടപ്പോൾ അവർ നിസ്സഹരണം പ്രഖ്യാപിക്കും എന്നാണ്. എന്നാൽ മുഖ്യമന്ത്രിയുടെ പ്രസംഗത്തിനിടയിൽ ഇടപെടാനും തങ്ങളുടെ ചോദ്യങ്ങളും ആശങ്കളും ഉന്നയിക്കാനും അവർ, ചെന്നിത്തലയും വി ഡി സതീശനും പി ജെ ജോസഫുമടക്കം, ശ്രമിച്ചത് ഒരു ജനാധിപത്യ വിശ്വസിയ്ക്കു സന്തോഷമുണ്ടാക്കുന്ന കാഴ്ചയായിരുന്നു. അതിനൊക്കെ സമയമെടുത്തു മുഖ്യമന്ത്രി മറുപടി പറയാൻ ശ്രമിച്ചതും നന്നായി. 

* * *

പ്രതിപക്ഷ നേതാവിന് ഏകദേശം 45-50 വർഷത്തെ രാഷ്ട്രീയ പാരമ്പര്യമുണ്ട്. കോൺഗ്രസ് ഏറ്റവുമധികം വെല്ലുവിളികൾ നേരിട്ട സമയത്തു--കരുണാകരൻ എന്ന കേരളത്തിലെ ഏറ്റവും വലിയ നേതാവ് പാർട്ടി വിട്ടതും തിരിച്ചുവന്നതുമൊക്കെ ആ കാലത്താണ്--ഒൻപതു വർഷമാണ് അദ്ദേഹം കെ പി സി സി അധ്യക്ഷനായി ഇരുന്നത്; ഒരു വേള ഏറ്റവും നീണ്ടകാലം ആ പദവിയിൽ ഇരുന്ന ആൾ. ചെറിയ കാലമേ മന്ത്രി ആയിരുന്നുള്ളൂ എങ്കിലും സീരിയസായ ഒരു ആക്ഷേപവും അദ്ദേഹം മറ്റുള്ളവരെക്കൊണ്ട് പറയിപ്പിച്ചിട്ടില്ല. ആ ചെന്നിത്തലയെ അല്ല ഇപ്പോൾ പ്രതിപക്ഷ നേതാവായി കാണുന്നത്. അത് ഖേദകരമാണ്.
