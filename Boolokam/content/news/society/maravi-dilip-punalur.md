---
title: "മറവി - ദിലീപ് പുനലൂര്‍"
date: 2014-07-30T18:32:39
draft: false
categories: ["Society"]
tags: ["90's", 'malayalam short story']
author: "boolokamtv@gmail.com"
---

<img class="aligncenter size-full wp-image-167086" src="https://cdn.boolokam.com/articles/2014/07/Untitled-1198.jpg" alt="Untitled-1" width="650" height="340" />

സ്വാതന്ത്ര്യ സമരസേനാനിയും തികഞ്ഞ ഒരു കമ്മ്യൂണിസ്റ്റ് പ്രവര്‍ത്തകനും ആയിരുന്നു ചെനാട് കേശവന്‍. ചെനാ ട്ടൌണില്‍ നിന്നും അഞ്ചു കിലോമീറ്റര്‍ മാറി ഒരു കൊച്ചു വീട്ടില്‍ മകനോടും മരുമകളോടും ഒപ്പം വിശ്രമജീവിതം നയിക്കുകയാണ് ഇപ്പൊ അദ്ദേഹം. തൊണ്ണൂറ്റിയാറാം വയസിലും അദേഹം തന്റെ ദിനചര്യകളില്‍ യാതൊരു മാറ്റവും വരുത്താന്‍തയ്യാറായിരുന്നില്ല. പതിവുപോലെ ഉച്ചയുണ്ണ്! കഴിഞ്ഞു ദേശാഭിമാനി പത്രവും വായിച്ചുകൊണ്ട് ഉമ്മറത്തിരിക്കുകയായിരുന്നു കേശവന്‍.

'അച്ഛന്റെ ഓര്‍മ്മ നശിച്ചു തുടങ്ങി.....ഇനി ഏതെങ്കിലും മുറിയില്‍ പൂട്ടി ഇടണം,അല്ലെങ്കില്‍ തന്നെ പുറത്തിറങ്ങി ഒന്നും ചെയ്യാന്‍ ഇല്ലല്ലോ' രവി പതിഞ്ഞ സ്വരത്തില്‍ ഭാര്യയോട് പറയുന്നത് ഉമ്മറത്തിരുന്നു കേശവന്‍ കേള്‍ക്കുന്നുണ്ടായിരുന്നു.

പ്രായമേറുമ്പോള്‍ ഓര്‍മ നഷ്ട്ടപെടും, എന്നാല്‍ തനിക്കു ഓര്‍മ കുറവുണ്ടെന്ന് വിശ്വസിക്കാന്‍ കേശവന്‍ കൂട്ടാക്കിയില്ല. മകനും ഭാര്യയും ഓര്‍മ കുറവിനെ കുറിച്ചുള്ള ചര്‍ച്ചകളില്‍ തുടരുന്നതും,തന്നെ ശകാരികുന്നതും കേശവനെ വിഷമിപ്പിച്ചു.'മാമ്പൂ കണ്ടും മക്കളെ കണ്ടും മദികരുത്' എന്നു പിറുപിറുത്തുകൊണ്ടു ഉച്ചയുണ്ണ്! കഴിഞ്ഞുള്ള വിശ്രമത്തിനു വിരാമമിട്ടുകൊണ്ട് പിന്നാപുറത്തുകൂടി തൊഴുത്തും കടന്നു കുമാരന്റെ വയല്‍ വരമ്പില്‍ അയാളെത്തി.പാടത്തു നെല്ല് കൃഷി ചെയ്തിട്ടു കാലമേറെ ആയിരിക്കുന്നു. കൃഷിക്കായി വച്ചിരിക്കുന്ന റബ്ബര്‍ തൈകള്‍ നോക്കി,ഇനി ഒരിക്കലും ഞാറ്റു പാട്ട് കേള്‍ക്കാനും പുഞ്ചപാടം കാണാനും കഴിയില്ല എന്നോര്‍ത്ത് ഈണത്തില്‍ പാടികൊണ്ട് അയാള്‍ നടന്നു 'പുഞ്ചപാടത്തെ പൂങ്കുയിലേ പുന്നാര പാട്ട് ഒന്ന് പാടാമോ......ആ കണ്ടം നട്ടു ഞാന്‍ ഈ കണ്ടം നട്ടു ഞാന്‍ മേലേ കണ്ടത്ത് ഞാറു നട്ടു...........പുഞ്ചപാടത്തെ പൂങ്കുയിലേ പുന്നാര പാട്ട് ഒന്ന് പാടാമോ......ആ കണ്ടം നട്ടു ഞാന്‍ ഈ കണ്ടം നട്ടു ഞാന്‍ മേലേ കണ്ടത്ത് ഞാറു നട്ടു ...........പുഞ്ചപാടത്തെ പൂകുയിലെ..........ഞാറ്റു പാട്ടും പാടി കേശവന്‍ മുന്നോട്ടു നടന്നു,ഓര്‍മ്മകള്‍ വളരെയേറെ പിന്നോട്ടും.1946ലെ പുന്നപ്രവയലാര്‍ സമരമുഖത്ത് എത്തി കേശവന്റെ ചിന്തകള്‍ വിശ്രമിച്ചു. സര്‍.സി.പികും ബ്രിട്ടീഷ് സര്‍ക്കാരിനും എതിരെ നടത്തിയ പോരാട്ടം തന്റെ സിരകളില്‍ ഒഴുകുന്ന രക്തത്തെ ഇന്നും ചൂടുപ്പിടിപിക്കുന്നതായി അയാള്‍ക്ക് തോന്നി.'അമേരിക്കന്‍ മോഡല്‍ അറബി കടലില്‍.... മുഷ്ട്ടി ചുരുട്ടി ആകാശത്തേക്ക് ഉയര്‍ത്തി കേശവന്‍ ഉറക്കെ മുദ്രാവാക്ക്യം വിളിച്ചു.മുദ്രാവാക്ക്യം ഏറ്റു വിളിക്കാന്‍ തന്റെ കൂടെ ആരുമില്ല എന്ന തിരിച്ചറിവ് അയാളില്‍ വിഷമമുണ്ടാകി.വയല്‍ വക്കിലെ തോട്ടിലെ വെള്ളം അയാള്‍ ആര്‍ത്തിയോടെ കോരി കുടിച്ചു.തോട്ടരികില്‍ കെട്ടിയിരുന്ന പശുകിടാവിനെ അയാള്‍ മൃദുലമായി തലോടി. കേശവന്റെ സ്‌നേഹപ്രകടനത്തില്‍ മുഴുകി നിന്ന പശുകിടാവ് തോട്ടിലെ വെള്ളത്തില്‍ നിന്നും പൊന്തി വന്ന നീര്‍കൊലിയെ കണ്ടു പിന്നോട്ട് നിങ്ങി ഒപ്പം കേശവനും.പശുകിടാവിനെ വിട്ടു കേശവന്‍ മുന്നോട്ടു നടക്കാന്‍ തുടങ്ങി.

വരണ്ടുകിടക്കുന്ന നെല്‍പാടം,മുന്നിലും പിന്നിലുമുള്ള കാഴ്ച്ചകള്‍ കേശവനെ വേദനിപ്പിച്ചു.പാടത്തു ക്രിക്കറ്റ് കളിക്കുന്ന കുട്ടിക്കളെ നോക്കി അയാള്‍ വെറുതെ അവിടെ നിന്നു. 'അപ്പുപ്പാ മാറിക്കോ പന്തങ്ങു വരും ' കുട്ടികളില്‍ ഒരാള്‍ വിളിച്ചു പറഞ്ഞു.തന്റെ അടുത്തു വന്ന പന്ത് കേശവന്‍ കുട്ടികള്‍ക്ക് നേരെ എറിഞ്ഞു'.ഗുഡ് ത്രോ... അപുപ്പാ' കുട്ടികളില്‍ ഒരാള്‍ വിളിച്ചു പറഞ്ഞു.കേശവന്‍ പിന്നെയും നടന്നു ,195060കളില്‍ താന്‍ അടക്കമുള്ള കമ്മ്യൂണിസ്റ്റ് പ്രവര്‍ത്തകരുടെ ഭൂസമരത്തിന്റെ വേദിയിലേക്ക്. 'കൃഷി ഭുമി കര്‍ഷകന്....ജന്മിത്തം തുലയട്ടെ ' അയാള്‍ ഉറക്കെ വിളിച്ചു.1958ലെ ഭൂവിനിയോഗ ബില്‍ നിലവില്‍ വന്നതിനുശേഷം കൃഷിഭൂമി കര്‍ഷകനിലേക്ക് എത്തിച്ചു കൊടുത്തതും,ജന്മിഅടിയാളന്‍ വ്യവസ്ഥിതി മാറിയതും അയാള്‍ അഭിമാനപൂര്‍വ്വം സ്മരിച്ചു.യാത്രക്കു താല്‍ക്കാലിക വിരാമമിട്ടുകൊണ്ട് കേശവന്‍ ഒരു ആല്‍ മരത്തണലില്‍ അഭയം പ്രാപിച്ചു.പണ്ടു പല ചര്‍ച്ചകളും നടന്നതും ഈ മരച്ചുവട്ടില്‍ ആയിരുന്നു.തന്നെ പോലെ ആല്‍ മരത്തിനും പ്രായം കൂടിയിരിക്കുന്നു,ഇലകള്‍ കൊഴിഞ്ഞിരിക്കുന്നു.കേശവന്‍ തന്റെ ശിരസിലുടെ കൈകള്‍ പിന്നിലേക്കു ചലിപ്പിച്ചു, തന്റെ മുടിയെല്ലാം നരച്ചിരിക്കുന്നു,അവര്‍ വെള്ള സോക്ക്‌സുകള്‍ അണിഞ്ഞു സുന്ദരന്മാരയിരികുന്നു. തന്റെ മനസ്സിലെ വിപ്ലവ വീര്യവും വെള്ള സോക്ക്‌സുകള്‍ ധരിച്ചിരികുന്നു.മരത്തണലില്‍ നിന്നും സ്വതന്ത്രനായി അയാള്‍ വീണ്ടും നടന്നു തുടങ്ങി,ഒരു നാല്‍കവലയും പിന്നിട്ടു അയാള്‍ നടന്നു.മുന്നോട്ടുള വഴികള്‍ അയാള്‍ക്കു അപരിചിതമായി തോന്നി,മുന്നോട്ടുള്ള യാത്ര മതിയാക്കി കേശവന്‍ വീടു ലക്ഷ്യമാകി തിരികെ നടന്നു.

തിരികെ നടക്കുമ്പോള്‍ അയാള്‍ക്ക് മുന്നില്‍ ശൂന്യത മാത്രമായിരുന്നു,ഉച്ചവെയില്‍ അയാള്‍ക്ക് നരച്ച രാത്രിയെ പോലെ അനുഭവപ്പെട്ടു,സൂര്യന്‍ ഒരു കറുത്ത കാല്‍പന്തു പോലെ ആകാശത്തു നില്‍കുന്നതായി അയാള്‍ക്ക് തോന്നി,മേഘങ്ങള്‍ കളിക്കാന്‍ അറിയാതെ നില്‍കുന്നതു പോലെ അയാള്‍ക്ക് തോന്നി,ഒഴിഞ്ഞു കിടക്കുന്ന ഗോള്‍ പോസ്റ്റ് നോക്കി അയാള്‍ വിളിച്ചു പറഞ്ഞു 'ഗോള്‍'.ഒഴിഞ്ഞ ഗോള്‍ പോസ്റ്റിലേക്ക് ഗോള്‍ അടിക്കാതെ നിന്ന കളിക്കാരനെ പഴിച്ചു കൊണ്ടു അയാള്‍ മുന്നോട്ട് നടന്നു. മുന്‍പ് കടന്നുപോയ നാല്‍കവലയില്‍ ഒടുവില്‍ അയാള്‍ എത്തി ചേര്‍ന്നു.ഇനി ഏതുവഴി,താന്‍ ഏതുവഴിയാണ് യാത്ര തുടരേണ്ടത്,തന്റെ മുന്നിലുള്ള മുന്ന് വഴികളും കേശവന് അപരിചിതമായി തോന്നി.താന്‍ ഒരു വഴി തിരഞ്ഞെടുക്കണം എന്നു അയാള്‍ മനസ്സിലാക്കി,ഏതു വഴി അയാള്‍ വീണ്ടും ചിന്തിച്ചു.ഒടുവില്‍ അയാള്‍ വിപ്ലവത്തിന്റെ വഴി തന്നെ തിരഞ്ഞെടുത്തു. തന്റെ മനസ്സിലെ വിപ്ലവ വീര്യം അണിഞ്ഞ വെള്ള സോക്ക്‌സുകള്‍ ഊരി എറിഞ്ഞുകൊണ്ട്,വിപ്ലവത്തിന്റെ വിത്തു പാകിയ ഒരു വഴിയിലുടെ അയാള്‍ മുന്നോട്ടു നടന്നു. ഇങ്കുലാബ് സിന്ദാബാദ് അയാള്‍ വിളിച്ചു,അയാളുടെ വിളികള്‍ അന്തരിക്ഷത്തില്‍ അലയടിച്ചു ഒരായിരം പേര്‍ ആ വിളികളെ പിന്തുടര്‍ന്ന്............ മാറ്റം കൊതിക്കുന്ന ഒരായിരം പേര്‍.

&amp;nbsp;


![മറവി - ദിലീപ് പുനലൂര്‍](https://cdn.boolokam.com/articles/2014/07/Untitled-1198.jpg)സ്വാതന്ത്ര്യ സമരസേനാനിയും തികഞ്ഞ ഒരു കമ്മ്യൂണിസ്റ്റ് പ്രവര്‍ത്തകനും ആയിരുന്നു ചെനാട് കേശവന്‍. ചെനാ ട്ടൌണില്‍ നിന്നും അഞ്ചു കിലോമീറ്റര്‍ മാറി ഒരു കൊച്ചു വീട്ടില്‍ മകനോടും മരുമകളോടും ഒപ്പം വിശ്രമജീവിതം നയിക്കുകയാണ് ഇപ്പൊ അദ്ദേഹം. തൊണ്ണൂറ്റിയാറാം വയസിലും അദേഹം തന്റെ ദിനചര്യകളില്‍ യാതൊരു മാറ്റവും വരുത്താന്‍തയ്യാറായിരുന്നില്ല. പതിവുപോലെ ഉച്ചയുണ്ണ്! കഴിഞ്ഞു ദേശാഭിമാനി പത്രവും വായിച്ചുകൊണ്ട് ഉമ്മറത്തിരിക്കുകയായിരുന്നു കേശവന്‍. 'അച്ഛന്റെ ഓര്‍മ്മ നശിച്ചു തുടങ്ങി.....ഇനി ഏതെങ്കിലും മുറിയില്‍ പൂട്ടി ഇടണം,അല്ലെങ്കില്‍ തന്നെ പുറത്തിറങ്ങി ഒന്നും ചെയ്യാന്‍ ഇല്ലല്ലോ' രവി പതിഞ്ഞ സ്വരത്തില്‍ ഭാര്യയോട് പറയുന്നത് ഉമ്മറത്തിരുന്നു കേശവന്‍ കേള്‍ക്കുന്നുണ്ടായിരുന്നു. പ്രായമേറുമ്പോള്‍ ഓര്‍മ നഷ്ട്ടപെടും, എന്നാല്‍ തനിക്കു ഓര്‍മ കുറവുണ്ടെന്ന് വിശ്വസിക്കാന്‍ കേശവന്‍ കൂട്ടാക്കിയില്ല. മകനും ഭാര്യയും ഓര്‍മ കുറവിനെ കുറിച്ചുള്ള ചര്‍ച്ചകളില്‍ തുടരുന്നതും,തന്നെ ശകാരികുന്നതും കേശവനെ വിഷമിപ്പിച്ചു.'മാമ്പൂ കണ്ടും മക്കളെ കണ്ടും മദികരുത്' എന്നു പിറുപിറുത്തുകൊണ്ടു ഉച്ചയുണ്ണ്! കഴിഞ്ഞുള്ള വിശ്രമത്തിനു വിരാമമിട്ടുകൊണ്ട് പിന്നാപുറത്തുകൂടി തൊഴുത്തും കടന്നു കുമാരന്റെ വയല്‍ വരമ്പില്‍ അയാളെത്തി.പാടത്തു നെല്ല് കൃഷി ചെയ്തിട്ടു കാലമേറെ ആയിരിക്കുന്നു. കൃഷിക്കായി വച്ചിരിക്കുന്ന റബ്ബര്‍ തൈകള്‍ നോക്കി,ഇനി ഒരിക്കലും ഞാറ്റു പാട്ട് കേള്‍ക്കാനും പുഞ്ചപാടം കാണാനും കഴിയില്ല എന്നോര്‍ത്ത് ഈണത്തില്‍ പാടികൊണ്ട് അയാള്‍ നടന്നു 'പുഞ്ചപാടത്തെ പൂങ്കുയിലേ പുന്നാര പാട്ട് ഒന്ന് പാടാമോ......ആ കണ്ടം നട്ടു ഞാന്‍ ഈ കണ്ടം നട്ടു ഞാന്‍ മേലേ കണ്ടത്ത് ഞാറു നട്ടു...........പുഞ്ചപാടത്തെ പൂങ്കുയിലേ പുന്നാര പാട്ട് ഒന്ന് പാടാമോ......ആ കണ്ടം നട്ടു ഞാന്‍ ഈ കണ്ടം നട്ടു ഞാന്‍ മേലേ കണ്ടത്ത് ഞാറു നട്ടു ...........പുഞ്ചപാടത്തെ പൂകുയിലെ..........ഞാറ്റു പാട്ടും പാടി കേശവന്‍ മുന്നോട്ടു നടന്നു,ഓര്‍മ്മകള്‍ വളരെയേറെ പിന്നോട്ടും.1946ലെ പുന്നപ്രവയലാര്‍ സമരമുഖത്ത് എത്തി കേശവന്റെ ചിന്തകള്‍ വിശ്രമിച്ചു. സര്‍.സി.പികും ബ്രിട്ടീഷ് സര്‍ക്കാരിനും എതിരെ നടത്തിയ പോരാട്ടം തന്റെ സിരകളില്‍ ഒഴുകുന്ന രക്തത്തെ ഇന്നും ചൂടുപ്പിടിപിക്കുന്നതായി അയാള്‍ക്ക് തോന്നി.'അമേരിക്കന്‍ മോഡല്‍ അറബി കടലില്‍.... മുഷ്ട്ടി ചുരുട്ടി ആകാശത്തേക്ക് ഉയര്‍ത്തി കേശവന്‍ ഉറക്കെ മുദ്രാവാക്ക്യം വിളിച്ചു.മുദ്രാവാക്ക്യം ഏറ്റു വിളിക്കാന്‍ തന്റെ കൂടെ ആരുമില്ല എന്ന തിരിച്ചറിവ് അയാളില്‍ വിഷമമുണ്ടാകി.വയല്‍ വക്കിലെ തോട്ടിലെ വെള്ളം അയാള്‍ ആര്‍ത്തിയോടെ കോരി കുടിച്ചു.തോട്ടരികില്‍ കെട്ടിയിരുന്ന പശുകിടാവിനെ അയാള്‍ മൃദുലമായി തലോടി. കേശവന്റെ സ്‌നേഹപ്രകടനത്തില്‍ മുഴുകി നിന്ന പശുകിടാവ് തോട്ടിലെ വെള്ളത്തില്‍ നിന്നും പൊന്തി വന്ന നീര്‍കൊലിയെ കണ്ടു പിന്നോട്ട് നിങ്ങി ഒപ്പം കേശവനും.പശുകിടാവിനെ വിട്ടു കേശവന്‍ മുന്നോട്ടു നടക്കാന്‍ തുടങ്ങി. വരണ്ടുകിടക്കുന്ന നെല്‍പാടം,മുന്നിലും പിന്നിലുമുള്ള കാഴ്ച്ചകള്‍ കേശവനെ വേദനിപ്പിച്ചു.പാടത്തു ക്രിക്കറ്റ് കളിക്കുന്ന കുട്ടിക്കളെ നോക്കി അയാള്‍ വെറുതെ അവിടെ നിന്നു. 'അപ്പുപ്പാ മാറിക്കോ പന്തങ്ങു വരും ' കുട്ടികളില്‍ ഒരാള്‍ വിളിച്ചു പറഞ്ഞു.തന്റെ അടുത്തു വന്ന പന്ത് കേശവന്‍ കുട്ടികള്‍ക്ക് നേരെ എറിഞ്ഞു'.ഗുഡ് ത്രോ... അപുപ്പാ' കുട്ടികളില്‍ ഒരാള്‍ വിളിച്ചു പറഞ്ഞു.കേശവന്‍ പിന്നെയും നടന്നു ,195060കളില്‍ താന്‍ അടക്കമുള്ള കമ്മ്യൂണിസ്റ്റ് പ്രവര്‍ത്തകരുടെ ഭൂസമരത്തിന്റെ വേദിയിലേക്ക്. 'കൃഷി ഭുമി കര്‍ഷകന്....ജന്മിത്തം തുലയട്ടെ ' അയാള്‍ ഉറക്കെ വിളിച്ചു.1958ലെ ഭൂവിനിയോഗ ബില്‍ നിലവില്‍ വന്നതിനുശേഷം കൃഷിഭൂമി കര്‍ഷകനിലേക്ക് എത്തിച്ചു കൊടുത്തതും,ജന്മിഅടിയാളന്‍ വ്യവസ്ഥിതി മാറിയതും അയാള്‍ അഭിമാനപൂര്‍വ്വം സ്മരിച്ചു.യാത്രക്കു താല്‍ക്കാലിക വിരാമമിട്ടുകൊണ്ട് കേശവന്‍ ഒരു ആല്‍ മരത്തണലില്‍ അഭയം പ്രാപിച്ചു.പണ്ടു പല ചര്‍ച്ചകളും നടന്നതും ഈ മരച്ചുവട്ടില്‍ ആയിരുന്നു.തന്നെ പോലെ ആല്‍ മരത്തിനും പ്രായം കൂടിയിരിക്കുന്നു,ഇലകള്‍ കൊഴിഞ്ഞിരിക്കുന്നു.കേശവന്‍ തന്റെ ശിരസിലുടെ കൈകള്‍ പിന്നിലേക്കു ചലിപ്പിച്ചു, തന്റെ മുടിയെല്ലാം നരച്ചിരിക്കുന്നു,അവര്‍ വെള്ള സോക്ക്‌സുകള്‍ അണിഞ്ഞു സുന്ദരന്മാരയിരികുന്നു. തന്റെ മനസ്സിലെ വിപ്ലവ വീര്യവും വെള്ള സോക്ക്‌സുകള്‍ ധരിച്ചിരികുന്നു.മരത്തണലില്‍ നിന്നും സ്വതന്ത്രനായി അയാള്‍ വീണ്ടും നടന്നു തുടങ്ങി,ഒരു നാല്‍കവലയും പിന്നിട്ടു അയാള്‍ നടന്നു.മുന്നോട്ടുള വഴികള്‍ അയാള്‍ക്കു അപരിചിതമായി തോന്നി,മുന്നോട്ടുള്ള യാത്ര മതിയാക്കി കേശവന്‍ വീടു ലക്ഷ്യമാകി തിരികെ നടന്നു. തിരികെ നടക്കുമ്പോള്‍ അയാള്‍ക്ക് മുന്നില്‍ ശൂന്യത മാത്രമായിരുന്നു,ഉച്ചവെയില്‍ അയാള്‍ക്ക് നരച്ച രാത്രിയെ പോലെ അനുഭവപ്പെട്ടു,സൂര്യന്‍ ഒരു കറുത്ത കാല്‍പന്തു പോലെ ആകാശത്തു നില്‍കുന്നതായി അയാള്‍ക്ക് തോന്നി,മേഘങ്ങള്‍ കളിക്കാന്‍ അറിയാതെ നില്‍കുന്നതു പോലെ അയാള്‍ക്ക് തോന്നി,ഒഴിഞ്ഞു കിടക്കുന്ന ഗോള്‍ പോസ്റ്റ് നോക്കി അയാള്‍ വിളിച്ചു പറഞ്ഞു 'ഗോള്‍'.ഒഴിഞ്ഞ ഗോള്‍ പോസ്റ്റിലേക്ക് ഗോള്‍ അടിക്കാതെ നിന്ന കളിക്കാരനെ പഴിച്ചു കൊണ്ടു അയാള്‍ മുന്നോട്ട് നടന്നു. മുന്‍പ് കടന്നുപോയ നാല്‍കവലയില്‍ ഒടുവില്‍ അയാള്‍ എത്തി ചേര്‍ന്നു.ഇനി ഏതുവഴി,താന്‍ ഏതുവഴിയാണ് യാത്ര തുടരേണ്ടത്,തന്റെ മുന്നിലുള്ള മുന്ന് വഴികളും കേശവന് അപരിചിതമായി തോന്നി.താന്‍ ഒരു വഴി തിരഞ്ഞെടുക്കണം എന്നു അയാള്‍ മനസ്സിലാക്കി,ഏതു വഴി അയാള്‍ വീണ്ടും ചിന്തിച്ചു.ഒടുവില്‍ അയാള്‍ വിപ്ലവത്തിന്റെ വഴി തന്നെ തിരഞ്ഞെടുത്തു. തന്റെ മനസ്സിലെ വിപ്ലവ വീര്യം അണിഞ്ഞ വെള്ള സോക്ക്‌സുകള്‍ ഊരി എറിഞ്ഞുകൊണ്ട്,വിപ്ലവത്തിന്റെ വിത്തു പാകിയ ഒരു വഴിയിലുടെ അയാള്‍ മുന്നോട്ടു നടന്നു. ഇങ്കുലാബ് സിന്ദാബാദ് അയാള്‍ വിളിച്ചു,അയാളുടെ വിളികള്‍ അന്തരിക്ഷത്തില്‍ അലയടിച്ചു ഒരായിരം പേര്‍ ആ വിളികളെ പിന്തുടര്‍ന്ന്............ മാറ്റം കൊതിക്കുന്ന ഒരായിരം പേര്‍. &nbsp;
