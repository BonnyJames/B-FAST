---
title: "ജീവൻ കൊടുത്തത് കൊണ്ട് മാത്രം മക്കളുടെ ജീവിതം മുഴുക്കെയും തകർത്ത് കളയാൻ നിങ്ങൾക്ക് അവകാശമില്ല"
date: 2022-10-11T05:31:22
draft: false
categories: ["Society"]
tags: ['Shafi Poovathingal', 'Toxic Parenting']
author: "Beaumaris"
---

<strong>Shafi poovathingal</strong>

കയ്യിൽ നിന്നും വീണ് വീട്ടിലെ മൊബൈൽ ഫോൺ പൊട്ടിയ കാര്യം രക്ഷിതാക്കളോട് എങ്ങനെ പറയുമെന്ന് പേടിച്ച് രാത്രി മുഴുവൻ ഇരുന്ന് കരഞ്ഞ പത്താം ക്ലാസുകാരൻ അനിയനെ പറ്റി കഴിഞ്ഞ ദിവസം ഒരാൾ പറഞ്ഞപ്പോൾ ഓർമ വന്നത് എന്റെ തന്നെ ചെറുപ്പകാലത്തെ ചില സംഭവങ്ങളാണ്.അഞ്ചാം ക്ലാസിലോ മറ്റോ ആണ് പഠിക്കുന്നത്. മദ്രസയിലെ ഒരു പരിപാടിക്ക് ചീരിണി (ഏതെങ്കിലും മധുരം) വാങ്ങി കൊണ്ട് പോണം. വീട്ടിൽ ചോദിക്കാൻ തോന്നിയില്ല. വീട്ടുകാരറിയാതെ പത്ത് രൂപ മോഷ്ടിച്ചു. അതിന് ബിസ്ക്കറ്റ് വാങ്ങി കൊണ്ട് പോയി. പൈസ പോയ കാര്യം ഉമ്മ അറിയുകയും ചോദ്യം ചെയ്ത് വഴക്ക് പറയുകയും ചെയ്തു. കാര്യം ഇതാണെന്ന് പറഞ്ഞപ്പോൾ ,അത് പറഞ്ഞിരുന്നെങ്കിൽ കാശ് തരില്ലായിരുന്നോ ,എന്തിനാണ് മോഷ്ടിക്കുന്നതെന്ന് ചോദിച്ചു.

എനിക്ക് ചോദിക്കാൻ അന്ന് ധൈര്യമില്ലാതെ പോയത് മറ്റൊന്നും കൊണ്ടല്ലായിരുന്നു, അതിനും മുമ്പൊരിക്കൽ മുടി വെട്ടാൻ തന്ന പൈസയുമായി ക്രിക്കറ്റ് കളിക്കാൻ പോയി ,അത് കളഞ്ഞു പോയി. തിരിച്ച് പെരുന്നാൾ തലേന്ന് മുടി വെട്ടാതെ വന്ന എന്നെ റൂമിൽ പൂട്ടിയിട്ട് പൊതിരെ തല്ലിയതിന്റെ ,കൊല്ലാതെ കൊന്നതിന്റെ ഭീതിപ്പെടുത്തുന്ന ഓർമ മനസ്സിലുണ്ടായിരുന്നു.ആ പേടികൊണ്ടാണ് പിന്നീടൊരു ന്യായമായ ആവശ്യത്തിന് പോലും പൈസ ചോദിക്കാൻ ധൈര്യം വരാതെ പോയത്.

<img class="size-full wp-image-354182 aligncenter" src="https://cdn.boolokam.com/articles/2022/10/dqfffr.jpg" alt="" width="1024" height="700" />ടോക്സിക്ക് പാരന്റിങ്ങ് കുട്ടികളോട് ചെയ്യുന്നത് ഇതാണ്. കുട്ടികളുടെ ചിന്തകളെ ,പ്രതികരണങ്ങളെ എല്ലാം അടിച്ചൊതുക്കി നിങ്ങളുടെ അധികാര-ഔദാര്യ പരിധിക്ക് കീഴിൽ അവരെ വളർത്തുമ്പോൾ സംഭവിക്കുന്നത് ഇതാണ്. അവരുടെ ന്യായമായ ആഗ്രഹങ്ങളും ഭയങ്ങളും വരെ അവർക്ക് നിങ്ങളോട് പങ്കു വെക്കാൻ പേടിയാകും. കുട്ടികൾ ഇരയാകുന്ന abuse-കൾ പലപ്പോഴും വീട്ടുകാർ അറിയാതെ പോകുന്നത് ഇത് കൊണ്ടാണ്. അവർക്കത് പറയാൻ ഭയമാകും, പറഞ്ഞാലും ആ കുട്ടികൾക്ക് തന്നെയാകും അടി കിട്ടുന്നത്. ചില രക്ഷിതാക്കളുടെ പാരന്റിങ്ങ് ഫിലോസഫി, കുട്ടികൾക്ക് പക്വത വരുന്നത് വരെ മാത്രമേ ഞങ്ങളവരെ ഇങ്ങനെ നിയന്തിക്കൂ,അത് കഴിഞ്ഞാൽ അവർക്ക് അവരുടെ സ്വാതന്ത്ര്യവും അഭിപ്രായവും ആകാമെന്നാണ്. അതും ഒട്ടും ശരിയായ സമീപനമല്ല. കുട്ടിക്കാലത്തെ ടോക്സിക്കായ നിയന്ത്രണങ്ങൾ ഒരാളുടെ കുട്ടിക്കാലത്തെ മാത്രം ബാധിക്കുന്നതല്ല, ആ വ്യക്തിയുടെ മുഴുവൻ ജീവിതകാലത്തെയും അയാളിടപെടുന്ന മുഴുവൻ ബന്ധങ്ങളെയും ബാധിക്കുന്ന ഒന്നാണ്.

സെൻസീറ്റീവായ ചെറുപ്പകാലത്ത് രക്ഷിക്കാളിൽ നിന്നും വൈകാരിക സാമിപ്യം (emotional availability) അർഹിക്കുന്ന തരത്തിൽ കിട്ടാത്ത, കാര്യങ്ങൾ തുറന്നു സംസാരിക്കാൻ ഇടമില്ലാത്ത കുട്ടികളിൽ ,തങ്ങളെ ആരും കേൾക്കുകയില്ലെന്നും തങ്ങൾക്ക് വിശ്വസിക്കാൻ കഴിയുന്ന ആരുമില്ലെന്നും തങ്ങളെ ആർക്കും വേണ്ടെന്നുമെല്ലാമുള്ള ചിന്തകൾ ( developmental attachment injuries) രൂപപ്പെടുന്നു. വളർന്നാലും ഈ മുറിവുകളുള്ള തലച്ചോറുമായിട്ടായിരിക്കും ആ കുട്ടികൾ ലോകത്തോട് ഇടപെടുക. അതവരുടെ സൗഹൃദത്തെയും പ്രണയത്തെയും വിവാഹത്തെയും ബാധിക്കും, തങ്ങളെ പങ്കാളി ചതിക്കുന്നുവോ, തങ്ങളെ പങ്കാളി കേൾക്കുന്നില്ലേ,തങ്ങൾ സ്നേഹത്തിനർഹരല്ലേ എന്നെല്ലാം അവർ നിരന്തരം സംശയിക്കും.

ഇനി ബന്ധം വേർപ്പെട്ടാലോ, ചെറുപ്പത്തിലെ മുറിപ്പെട്ട അവരുടെ തലച്ചോറ്, തങ്ങൾ സ്നേഹത്തിനർഹരല്ലെന്ന് അവരെ വീണ്ടും ഓർമിപ്പിക്കും ,അവർക്ക് പുതിയ ബന്ധങ്ങൾ കെട്ടിപടുക്കാനുള്ള ആത്മവിശ്വാസം ഇല്ലാതെ പോകും.അവർ വീണ് പോകും.പിന്നീട് തെറാപ്പികളും ബ്രെയിൻ റീവയറിങ്ങുകളുമെല്ലാം വേണ്ടി വരും അവരുടെ ട്രോമകളെ പരിഹരിച്ചു അവരെ രക്ഷിച്ചെടുക്കാൻ. പാരന്റിങ്ങ് ഒരു ചെറിയ പണിയല്ല. നിങ്ങൾ നിങ്ങളുടെ കുഞ്ഞിനോട് പറയുന്ന നിസാരമായ ഒരു കാര്യം പോലും മരണം വരെ ആ കുട്ടിയെ വേട്ടയാടിയേക്കാം. ചുരുങ്ങിയ പക്ഷം, തങ്ങളുടെ ജീവിതത്തിലെ സർവ്വതും തങ്ങളുടെ രക്ഷിതാക്കളോട് പറയാമെന്നും , അവരത് അനുഭാവപൂർവം കേൾക്കുമെന്നുമുള്ള വിശ്വാസമെങ്കിലും നിങ്ങളുടെ മക്കളിൽ ഉണ്ടാക്കിയെടുക്കുക.ജീവൻ കൊടുത്തത് കൊണ്ട് മാത്രം മക്കളുടെ ജീവിതം മുഴുക്കെയും തകർത്ത് കളയാൻ നിങ്ങൾക്ക് അവകാശമില്ല.


![ജീവൻ കൊടുത്തത് കൊണ്ട് മാത്രം മക്കളുടെ ജീവിതം മുഴുക്കെയും തകർത്ത് കളയാൻ നിങ്ങൾക്ക് അവകാശമില്ല](https://cdn.boolokam.com/articles/2022/10/dqfffr.jpg)**Shafi poovathingal** കയ്യിൽ നിന്നും വീണ് വീട്ടിലെ മൊബൈൽ ഫോൺ പൊട്ടിയ കാര്യം രക്ഷിതാക്കളോട് എങ്ങനെ പറയുമെന്ന് പേടിച്ച് രാത്രി മുഴുവൻ ഇരുന്ന് കരഞ്ഞ പത്താം ക്ലാസുകാരൻ അനിയനെ പറ്റി കഴിഞ്ഞ ദിവസം ഒരാൾ പറഞ്ഞപ്പോൾ ഓർമ വന്നത് എന്റെ തന്നെ ചെറുപ്പകാലത്തെ ചില സംഭവങ്ങളാണ്.അഞ്ചാം ക്ലാസിലോ മറ്റോ ആണ് പഠിക്കുന്നത്. മദ്രസയിലെ ഒരു പരിപാടിക്ക് ചീരിണി (ഏതെങ്കിലും മധുരം) വാങ്ങി കൊണ്ട് പോണം. വീട്ടിൽ ചോദിക്കാൻ തോന്നിയില്ല. വീട്ടുകാരറിയാതെ പത്ത് രൂപ മോഷ്ടിച്ചു. അതിന് ബിസ്ക്കറ്റ് വാങ്ങി കൊണ്ട് പോയി. പൈസ പോയ കാര്യം ഉമ്മ അറിയുകയും ചോദ്യം ചെയ്ത് വഴക്ക് പറയുകയും ചെയ്തു. കാര്യം ഇതാണെന്ന് പറഞ്ഞപ്പോൾ ,അത് പറഞ്ഞിരുന്നെങ്കിൽ കാശ് തരില്ലായിരുന്നോ ,എന്തിനാണ് മോഷ്ടിക്കുന്നതെന്ന് ചോദിച്ചു. എനിക്ക് ചോദിക്കാൻ അന്ന് ധൈര്യമില്ലാതെ പോയത് മറ്റൊന്നും കൊണ്ടല്ലായിരുന്നു, അതിനും മുമ്പൊരിക്കൽ മുടി വെട്ടാൻ തന്ന പൈസയുമായി ക്രിക്കറ്റ് കളിക്കാൻ പോയി ,അത് കളഞ്ഞു പോയി. തിരിച്ച് പെരുന്നാൾ തലേന്ന് മുടി വെട്ടാതെ വന്ന എന്നെ റൂമിൽ പൂട്ടിയിട്ട് പൊതിരെ തല്ലിയതിന്റെ ,കൊല്ലാതെ കൊന്നതിന്റെ ഭീതിപ്പെടുത്തുന്ന ഓർമ മനസ്സിലുണ്ടായിരുന്നു.ആ പേടികൊണ്ടാണ് പിന്നീടൊരു ന്യായമായ ആവശ്യത്തിന് പോലും പൈസ ചോദിക്കാൻ ധൈര്യം വരാതെ പോയത്. ടോക്സിക്ക് പാരന്റിങ്ങ് കുട്ടികളോട് ചെയ്യുന്നത് ഇതാണ്. കുട്ടികളുടെ ചിന്തകളെ ,പ്രതികരണങ്ങളെ എല്ലാം അടിച്ചൊതുക്കി നിങ്ങളുടെ അധികാര-ഔദാര്യ പരിധിക്ക് കീഴിൽ അവരെ വളർത്തുമ്പോൾ സംഭവിക്കുന്നത് ഇതാണ്. അവരുടെ ന്യായമായ ആഗ്രഹങ്ങളും ഭയങ്ങളും വരെ അവർക്ക് നിങ്ങളോട് പങ്കു വെക്കാൻ പേടിയാകും. കുട്ടികൾ ഇരയാകുന്ന abuse-കൾ പലപ്പോഴും വീട്ടുകാർ അറിയാതെ പോകുന്നത് ഇത് കൊണ്ടാണ്. അവർക്കത് പറയാൻ ഭയമാകും, പറഞ്ഞാലും ആ കുട്ടികൾക്ക് തന്നെയാകും അടി കിട്ടുന്നത്. ചില രക്ഷിതാക്കളുടെ പാരന്റിങ്ങ് ഫിലോസഫി, കുട്ടികൾക്ക് പക്വത വരുന്നത് വരെ മാത്രമേ ഞങ്ങളവരെ ഇങ്ങനെ നിയന്തിക്കൂ,അത് കഴിഞ്ഞാൽ അവർക്ക് അവരുടെ സ്വാതന്ത്ര്യവും അഭിപ്രായവും ആകാമെന്നാണ്. അതും ഒട്ടും ശരിയായ സമീപനമല്ല. കുട്ടിക്കാലത്തെ ടോക്സിക്കായ നിയന്ത്രണങ്ങൾ ഒരാളുടെ കുട്ടിക്കാലത്തെ മാത്രം ബാധിക്കുന്നതല്ല, ആ വ്യക്തിയുടെ മുഴുവൻ ജീവിതകാലത്തെയും അയാളിടപെടുന്ന മുഴുവൻ ബന്ധങ്ങളെയും ബാധിക്കുന്ന ഒന്നാണ്. സെൻസീറ്റീവായ ചെറുപ്പകാലത്ത് രക്ഷിക്കാളിൽ നിന്നും വൈകാരിക സാമിപ്യം (emotional availability) അർഹിക്കുന്ന തരത്തിൽ കിട്ടാത്ത, കാര്യങ്ങൾ തുറന്നു സംസാരിക്കാൻ ഇടമില്ലാത്ത കുട്ടികളിൽ ,തങ്ങളെ ആരും കേൾക്കുകയില്ലെന്നും തങ്ങൾക്ക് വിശ്വസിക്കാൻ കഴിയുന്ന ആരുമില്ലെന്നും തങ്ങളെ ആർക്കും വേണ്ടെന്നുമെല്ലാമുള്ള ചിന്തകൾ ( developmental attachment injuries) രൂപപ്പെടുന്നു. വളർന്നാലും ഈ മുറിവുകളുള്ള തലച്ചോറുമായിട്ടായിരിക്കും ആ കുട്ടികൾ ലോകത്തോട് ഇടപെടുക. അതവരുടെ സൗഹൃദത്തെയും പ്രണയത്തെയും വിവാഹത്തെയും ബാധിക്കും, തങ്ങളെ പങ്കാളി ചതിക്കുന്നുവോ, തങ്ങളെ പങ്കാളി കേൾക്കുന്നില്ലേ,തങ്ങൾ സ്നേഹത്തിനർഹരല്ലേ എന്നെല്ലാം അവർ നിരന്തരം സംശയിക്കും. ഇനി ബന്ധം വേർപ്പെട്ടാലോ, ചെറുപ്പത്തിലെ മുറിപ്പെട്ട അവരുടെ തലച്ചോറ്, തങ്ങൾ സ്നേഹത്തിനർഹരല്ലെന്ന് അവരെ വീണ്ടും ഓർമിപ്പിക്കും ,അവർക്ക് പുതിയ ബന്ധങ്ങൾ കെട്ടിപടുക്കാനുള്ള ആത്മവിശ്വാസം ഇല്ലാതെ പോകും.അവർ വീണ് പോകും.പിന്നീട് തെറാപ്പികളും ബ്രെയിൻ റീവയറിങ്ങുകളുമെല്ലാം വേണ്ടി വരും അവരുടെ ട്രോമകളെ പരിഹരിച്ചു അവരെ രക്ഷിച്ചെടുക്കാൻ. പാരന്റിങ്ങ് ഒരു ചെറിയ പണിയല്ല. നിങ്ങൾ നിങ്ങളുടെ കുഞ്ഞിനോട് പറയുന്ന നിസാരമായ ഒരു കാര്യം പോലും മരണം വരെ ആ കുട്ടിയെ വേട്ടയാടിയേക്കാം. ചുരുങ്ങിയ പക്ഷം, തങ്ങളുടെ ജീവിതത്തിലെ സർവ്വതും തങ്ങളുടെ രക്ഷിതാക്കളോട് പറയാമെന്നും , അവരത് അനുഭാവപൂർവം കേൾക്കുമെന്നുമുള്ള വിശ്വാസമെങ്കിലും നിങ്ങളുടെ മക്കളിൽ ഉണ്ടാക്കിയെടുക്കുക.ജീവൻ കൊടുത്തത് കൊണ്ട് മാത്രം മക്കളുടെ ജീവിതം മുഴുക്കെയും തകർത്ത് കളയാൻ നിങ്ങൾക്ക് അവകാശമില്ല.
