---
title: "നമ്മളത്ര വിലയൊന്നും കല്പിക്കാത്ത നാണയത്തുട്ടുകൾക്ക്‌ എപ്പോഴാണ് അപ്രതീക്ഷിത മൂല്യം കൈവരുന്നതെന്ന് പറയാനാവില്ല"
date: 2020-09-03T11:42:47
draft: false
categories: ["Society"]
tags: ['coins', 'prashanth bhushan', 'Reji K Samuel']
author: "Beaumaris"
---

<a href="http://13.126.68.249/reji-k-samuel-post-coins-and-value/287464/ggg-552" rel="attachment wp-att-287466"><img class="alignleft size-full wp-image-287466" src="https://cdn.boolokam.com/articles/2020/09/ggg-44.jpg" alt="" width="845" height="440" /></a><strong>Reji K Samuel </strong>

ഒരു രൂപയുടെ വിലയെന്താണ്? പ്രശാന്ത് ഭൂഷൺ കേസിൽ സുപ്രീം കോടതി വിധിനുസരിച്ചാണെങ്കിൽ ഒരു രൂപയ്ക്ക് മൂന്നു മാസത്തെ സ്വാതന്ത്ര്യത്തിന്റെ വിലയുണ്ട്. ഒരു രൂപയടച്ചാൽ പ്രശാന്ത് ഭൂഷണ് സ്വാതന്ത്ര്യം ആസ്വദിച്ച് ജീവിക്കാം അല്ലെങ്കിൽ മൂന്നുമാസം ജയിലിൽ കഴിയേണ്ടിവരും. നമ്മളത്ര വിലയൊന്നും കല്പിക്കാത്ത നാണയത്തുട്ടുകൾക്ക്‌ എപ്പോഴാണ് അപ്രതീക്ഷിത മൂല്യം കൈവരുന്നതെന്ന് പറയാനാവില്ല.

ഇന്നത്തെ ഒരു രൂപയുടെ അവസ്ഥ അഞ്ചു പൈസയ്ക്കുണ്ടായിരുന്ന കാലത്ത് ,എണ്ണിച്ചുട്ട അപ്പം പോലെ കൃത്യം ശമ്പളം വാങ്ങുന്ന കോളേജ് അധ്യാപകനും(യു.ജി.സി ശമ്പള സ്കെയിലൊക്കെ വരുന്നതിനു മുമ്പുള്ള കാലം) മാവേലിക്കര റെയിൽവേ സ്റ്റേഷനിൽ വച്ചുകണ്ട ഒരു പ്ലാന്ററുടെ മകനെന്നു തോന്നുന്ന ചെറുപ്പക്കാരനും അഞ്ചു പൈസക്ക് കൊടുക്കുന്ന വ്യത്യസ്തമായ മൂല്യത്തെക്കുറിച്ച് വി.പി.ശിവകുമാർ സർ "മന്ത്" എന്ന കഥയിൽ മനോഹരമായ് എഴുതിയിട്ടുണ്ട്.ഒരേ നാണയത്തുട്ടിന്റെ മൂല്യം മനുഷ്യന്റെ വ്യത്യസ്ത ജീവിതാവസ്ഥകളനുസരിച്ചും, മാറുന്ന സാമ്പത്തിക സ്ഥിതിയ്‌ക്കൊത്തും മാറിക്കൊണ്ടേയിരിക്കും.
ഈ കുറിപ്പെഴുതുന്ന ആളുടെ ജീവിതത്തിലുമുണ്ട് എന്നും ഓർത്തിരിക്കുന്ന ഒരു രൂപ കഥ. എന്തെങ്കിലും ഒരു തൊഴിലു നേടി വടക്കേയിന്ത്യയിലേക്കു പോയത് 1992 ജൂണിലാണ്. 1993 ലെ വിഷുക്കാലത്ത് എന്നെത്തേടി ഒരു മണിയോർഡറുമായ് പോസ്റ്റുമാനെത്തി.

എനിക്കിപ്പം ആരാണ് മണിയോർഡറായ്ക്കാനെന്നു ചിന്തിച്ചുകൊണ്ട് സംഗതി ഒപ്പിട്ടു വാങ്ങിയത്.തുക കയ്യിൽകയ്യിൽ വാങ്ങിച്ചപ്പോൾ ഒന്ന് ഞെട്ടി. ഒരു രൂപ.പോസ്റ്റ്മാൻ കീറിത്തന്ന തുണ്ട് പേപ്പറിൽ കവിത പോലെ തോന്നിപ്പിക്കുന്ന ഒരു കുറിപ്പും.
"സമാനഹൃദയാ,
സഹ്യനും സാഗരത്തിനുമിടയിൽ
ഇത് മേടമാസം വിഷുക്കാലം..
കണിക്കൊന്നയും, കൈനീട്ടവും
കണിയൊരുങ്ങിയ പ്രഭാതവും.,
കൈനീട്ടിവാങ്ങുക...
കൈനീട്ടമേകുന്നു ഞാൻ..,"

മണിയോർഡർ കൊണ്ടുവന്ന പോസ്റ്റ്മാന് പോലും കൗതുകമായ ആ ഒരു രൂപ മണിയോർഡർ സി.എസ്സ്.രാജേഷെന്ന(ഇന്ന് പുതുതലമുറയിലെ ശ്രദ്ധേയനായ കവി) കൂട്ടുകാരനയച്ചു തന്ന വിഷുക്കൈനീട്ടമായിരുന്നു. ഒരു രൂപ കയ്യിൽ തന്നിട്ട് പോസ്റ്റുമാൻ ഒരു ചെറുപുഞ്ചിരിയോടെ ചുറ്റിപ്പറ്റി നിന്നു. സംഗതി ഒരു രൂപയാണെങ്കിലും പോസ്റ്റുമാനത് മണിയോർഡറാണ്. അയാൾക്കുള്ള വിഹിതം പ്രതീക്ഷിച്ചുള്ള നില്പ്പാണ്. പോക്കറ്റിൽ തപ്പിയപ്പോൾ കിട്ടിയ അഞ്ചു രൂപ കൊടുത്തപ്പോൾ അയ്യാൾ സന്തോഷത്തോടെ പോയി.

അയ്യാൾ പോയിക്കഴിഞ്ഞിട്ടും ഞാനാ ഒരു രൂപ കയ്യിൽ പിടിച്ച് കുറച്ച് നേരം വരാന്തയിൽ തന്നെയിരുന്നു. എന്തൊരു വിലയായിരുന്നു ആ ഒരു രൂപയ്ക്ക്. "സഹൃദയ" എന്ന ഞങ്ങളുടെ സൗഹൃദ കൂട്ടായ്മയുടെയും(മുപ്പതു വർഷങ്ങൾക്കു ഒരു ചതയ ദിനത്തിലായിരുന്നു അതിന്റെ ഔപചാരികമായ ഉത്‌ഘാടനം), എന്റെ ഗ്രാമത്തിന്റെയും, കണിക്കൊന്നകൾ മഞ്ഞപട്ടുടുത്തു നില്ക്കുന്ന നാട്ടിലെ വിഷുക്കാലത്തിന്റെയും ഒരു പിടി ഓർമ്മകളാണ് ആ നാണയം സമ്മാനിച്ചത്. ഈയ്യിടെ വീണ്ടും വായിക്കാനെടുത്ത ഒരു പുസ്തകത്തിൽ നിന്ന് അന്ന് സൂക്ഷിച്ചു വെച്ച ആ മണിയോർഡറിന്റെ തുണ്ട് വീണ്ടും കണ്ടെത്തി. പ്രശാന്ത് ഭൂഷൺ കേസിനിടെ അത് കയ്യിൽ വന്നത് കേവലം യാദൃശ്ചികമാകാം പക്ഷെ ഇതൊക്കെയല്ലേ നമ്മുടെ ഈ ചെറിയ ജീവിതത്തെ കുറേക്കൂടി മനോഹരമാക്കുന്നത്.


![നമ്മളത്ര വിലയൊന്നും കല്പിക്കാത്ത നാണയത്തുട്ടുകൾക്ക്‌ എപ്പോഴാണ് അപ്രതീക്ഷിത മൂല്യം കൈവരുന്നതെന്ന് പറയാനാവില്ല](https://cdn.boolokam.com/articles/2020/09/ggg-44.jpg)[](http://13.126.68.249/reji-k-samuel-post-coins-and-value/287464/ggg-552)**Reji K Samuel** ഒരു രൂപയുടെ വിലയെന്താണ്? പ്രശാന്ത് ഭൂഷൺ കേസിൽ സുപ്രീം കോടതി വിധിനുസരിച്ചാണെങ്കിൽ ഒരു രൂപയ്ക്ക് മൂന്നു മാസത്തെ സ്വാതന്ത്ര്യത്തിന്റെ വിലയുണ്ട്. ഒരു രൂപയടച്ചാൽ പ്രശാന്ത് ഭൂഷണ് സ്വാതന്ത്ര്യം ആസ്വദിച്ച് ജീവിക്കാം അല്ലെങ്കിൽ മൂന്നുമാസം ജയിലിൽ കഴിയേണ്ടിവരും. നമ്മളത്ര വിലയൊന്നും കല്പിക്കാത്ത നാണയത്തുട്ടുകൾക്ക്‌ എപ്പോഴാണ് അപ്രതീക്ഷിത മൂല്യം കൈവരുന്നതെന്ന് പറയാനാവില്ല. ഇന്നത്തെ ഒരു രൂപയുടെ അവസ്ഥ അഞ്ചു പൈസയ്ക്കുണ്ടായിരുന്ന കാലത്ത് ,എണ്ണിച്ചുട്ട അപ്പം പോലെ കൃത്യം ശമ്പളം വാങ്ങുന്ന കോളേജ് അധ്യാപകനും(യു.ജി.സി ശമ്പള സ്കെയിലൊക്കെ വരുന്നതിനു മുമ്പുള്ള കാലം) മാവേലിക്കര റെയിൽവേ സ്റ്റേഷനിൽ വച്ചുകണ്ട ഒരു പ്ലാന്ററുടെ മകനെന്നു തോന്നുന്ന ചെറുപ്പക്കാരനും അഞ്ചു പൈസക്ക് കൊടുക്കുന്ന വ്യത്യസ്തമായ മൂല്യത്തെക്കുറിച്ച് വി.പി.ശിവകുമാർ സർ "മന്ത്" എന്ന കഥയിൽ മനോഹരമായ് എഴുതിയിട്ടുണ്ട്.ഒരേ നാണയത്തുട്ടിന്റെ മൂല്യം മനുഷ്യന്റെ വ്യത്യസ്ത ജീവിതാവസ്ഥകളനുസരിച്ചും, മാറുന്ന സാമ്പത്തിക സ്ഥിതിയ്‌ക്കൊത്തും മാറിക്കൊണ്ടേയിരിക്കും. ഈ കുറിപ്പെഴുതുന്ന ആളുടെ ജീവിതത്തിലുമുണ്ട് എന്നും ഓർത്തിരിക്കുന്ന ഒരു രൂപ കഥ. എന്തെങ്കിലും ഒരു തൊഴിലു നേടി വടക്കേയിന്ത്യയിലേക്കു പോയത് 1992 ജൂണിലാണ്. 1993 ലെ വിഷുക്കാലത്ത് എന്നെത്തേടി ഒരു മണിയോർഡറുമായ് പോസ്റ്റുമാനെത്തി. എനിക്കിപ്പം ആരാണ് മണിയോർഡറായ്ക്കാനെന്നു ചിന്തിച്ചുകൊണ്ട് സംഗതി ഒപ്പിട്ടു വാങ്ങിയത്.തുക കയ്യിൽകയ്യിൽ വാങ്ങിച്ചപ്പോൾ ഒന്ന് ഞെട്ടി. ഒരു രൂപ.പോസ്റ്റ്മാൻ കീറിത്തന്ന തുണ്ട് പേപ്പറിൽ കവിത പോലെ തോന്നിപ്പിക്കുന്ന ഒരു കുറിപ്പും. "സമാനഹൃദയാ, സഹ്യനും സാഗരത്തിനുമിടയിൽ ഇത് മേടമാസം വിഷുക്കാലം.. കണിക്കൊന്നയും, കൈനീട്ടവും കണിയൊരുങ്ങിയ പ്രഭാതവും., കൈനീട്ടിവാങ്ങുക... കൈനീട്ടമേകുന്നു ഞാൻ..," മണിയോർഡർ കൊണ്ടുവന്ന പോസ്റ്റ്മാന് പോലും കൗതുകമായ ആ ഒരു രൂപ മണിയോർഡർ സി.എസ്സ്.രാജേഷെന്ന(ഇന്ന് പുതുതലമുറയിലെ ശ്രദ്ധേയനായ കവി) കൂട്ടുകാരനയച്ചു തന്ന വിഷുക്കൈനീട്ടമായിരുന്നു. ഒരു രൂപ കയ്യിൽ തന്നിട്ട് പോസ്റ്റുമാൻ ഒരു ചെറുപുഞ്ചിരിയോടെ ചുറ്റിപ്പറ്റി നിന്നു. സംഗതി ഒരു രൂപയാണെങ്കിലും പോസ്റ്റുമാനത് മണിയോർഡറാണ്. അയാൾക്കുള്ള വിഹിതം പ്രതീക്ഷിച്ചുള്ള നില്പ്പാണ്. പോക്കറ്റിൽ തപ്പിയപ്പോൾ കിട്ടിയ അഞ്ചു രൂപ കൊടുത്തപ്പോൾ അയ്യാൾ സന്തോഷത്തോടെ പോയി. അയ്യാൾ പോയിക്കഴിഞ്ഞിട്ടും ഞാനാ ഒരു രൂപ കയ്യിൽ പിടിച്ച് കുറച്ച് നേരം വരാന്തയിൽ തന്നെയിരുന്നു. എന്തൊരു വിലയായിരുന്നു ആ ഒരു രൂപയ്ക്ക്. "സഹൃദയ" എന്ന ഞങ്ങളുടെ സൗഹൃദ കൂട്ടായ്മയുടെയും(മുപ്പതു വർഷങ്ങൾക്കു ഒരു ചതയ ദിനത്തിലായിരുന്നു അതിന്റെ ഔപചാരികമായ ഉത്‌ഘാടനം), എന്റെ ഗ്രാമത്തിന്റെയും, കണിക്കൊന്നകൾ മഞ്ഞപട്ടുടുത്തു നില്ക്കുന്ന നാട്ടിലെ വിഷുക്കാലത്തിന്റെയും ഒരു പിടി ഓർമ്മകളാണ് ആ നാണയം സമ്മാനിച്ചത്. ഈയ്യിടെ വീണ്ടും വായിക്കാനെടുത്ത ഒരു പുസ്തകത്തിൽ നിന്ന് അന്ന് സൂക്ഷിച്ചു വെച്ച ആ മണിയോർഡറിന്റെ തുണ്ട് വീണ്ടും കണ്ടെത്തി. പ്രശാന്ത് ഭൂഷൺ കേസിനിടെ അത് കയ്യിൽ വന്നത് കേവലം യാദൃശ്ചികമാകാം പക്ഷെ ഇതൊക്കെയല്ലേ നമ്മുടെ ഈ ചെറിയ ജീവിതത്തെ കുറേക്കൂടി മനോഹരമാക്കുന്നത്.
