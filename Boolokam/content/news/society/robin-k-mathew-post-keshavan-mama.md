---
title: "കേശവൻ മാമ ഇന്ന് ഒരു വ്യക്തിയല്ല, പ്രസ്ഥാനമാണ് ഓരോ മിനിറ്റിലും വളരുന്ന പ്രസ്ഥാനം, നിങ്ങൾക്കുമാകാം ഒരു കേശവൻ മാമ"
date: 2022-06-13T05:53:41
draft: false
categories: ["Society"]
tags: ['Dr Robin K Mathew', 'Featured', 'keshavan mama']
author: "Beaumaris"
---

<strong>കേശവൻ മാമ ഇന്ന് ഒരു വ്യക്തിയല്ല. പ്രസ്ഥാനമാണ് ഓരോ മിനിറ്റിലും വളരുന്ന പ്രസ്ഥാനം. നിങ്ങൾക്കുമാകാം ഒരു കേശവൻ മാമ..</strong>

<strong>റോബിൻ കെ മാത്യു </strong>
<strong>Behavioural Psychologist / Cyber Psychology Consultant</strong>

പണ്ടൊക്കെ കല്യാണവീടുകളിൽ എന്തിനുമേതിനും ആവശ്യത്തിനും അനാവശ്യത്തിനും സ്ഥാനത്തും അസ്ഥാനത്തും അഭിപ്രായങ്ങൾ പറഞ്ഞുകൊണ്ട് നടക്കുന്ന കുറച്ച് കാർന്നോന്മാർ ഉണ്ടായിരുന്നു.ഒരു രൂപയുടെ പോലും പ്രയോജനം ഇല്ലെങ്കിലും ഒരുപാട് ആചാരങ്ങളും മാമൂലുകളുകളുമായി അവർ ഇറങ്ങും. ഇവരാണ് ആദ്യകാല കേശവമാമന്മാർ. അവരെയൊക്കെ പടിയടച്ച് പിണ്ഡം വെച്ച് പകരം വാട്സാപ്പും ഫേസ്ബുക്കും കൊണ്ട് അമ്മാനമാടുന്ന പുതിയ കേശവമാമന്മാരുടെ കാലമാണ് ഇന്ന്.

Email ഫോർവേഡ് കാലത്തു തുടങ്ങിയ ചില സ്ഥിരം നമ്പറുകൾ ഉണ്ട്. ഫ്രൂട്ടിയുടെ ടാങ്കിൽ ആരോ എച്ച്ഐവി വൈറസ് കലക്കിയതും, കൊക്കക്കോള കൊണ്ട് ടോയ്ലറ്റ് ക്ലീൻ ചെയ്യാം എന്നതും, സിനിമ തിയേറ്ററിൽ പോകുമ്പോൾ AIDS സിറിഞ്ച് കൊണ്ട് കുത്തുന്നതും ആയിട്ടുള്ള വിവരങ്ങൾ. പിന്നെ
പണം കുമിഞ്ഞു കൂടുന്നത് കൊണ്ട് ദഹനക്കേട് പിടിച്ച ബിൽഗേറ്റ്സ് Email ഫോർവേഡ് ചെയ്താൽ ഓരോ ഫോർവേർഡിനും രണ്ട് ഡോളർ കൊടുക്കുന്ന പരിപാടി.
അതിനുശേഷം പിന്നെ പരോപകാര നമ്പരുകൾ ആയി. പത്തുവർഷമായി കാണാനില്ലാത്ത രണ്ടു വയസ്സുള്ള കുട്ടിക്ക് വേണ്ടിയുള്ള തിരച്ചിൽ. ആക്സിഡൻറ് ആയി കിടക്കുന്ന ഒരേ രോഗിക്ക് അടിയന്തരമായി പത്തുവർഷമായി രക്തം അന്വേഷിക്കുന്ന പരിപാടി.

<img class="wp-image-339103 alignleft" src="https://cdn.boolokam.com/articles/2022/06/u55u.jpg" alt="" width="312" height="418" />മാറാ രോഗികൾക്കുവേണ്ടിയുള്ള ഉള്ള ഡിജിറ്റൽ പ്രാർത്ഥനാ പരിപാടി. ഒരു ലൈക്ക് കൊടുത്താൽ 2 പ്രാർത്ഥന. ഒരു ആമേൻ കൊടുത്താൽ 3 പ്രാർത്ഥന, ഒരു ഫോർവേഡ് 5 പ്രാർത്ഥന ..ഈ സിസ്റ്റം സ്വർഗ്ഗത്തിൽ ഒരു സൂപ്പർ കമ്പ്യൂട്ടർ തന്നെ സ്ഥാപിക്കേണ്ട അവസ്ഥ ഉണ്ടാക്കി എന്നാണ് ദൈവങ്ങൾ പറയുന്നത്.
പ്രകൃതി ജീവനം, ആരോഗ്യ സംരക്ഷണം ചെമ്മീനും നാരങ്ങാനീരും കൂടെ ഒരുമിച്ചു കഴിച്ചാൽ ഉള്ള മരണ സാധ്യത, പച്ചില കൊണ്ട് ക്യാൻസർ മാറ്റുന്ന രീതി, കുട്ടികളെ തട്ടിക്കൊണ്ടു പോകുന്ന ബംഗാളികൾ, ഇന്ത്യൻ ആർമി ചീഫ് തരുന്ന വോയിസ് മെസ്സേജ്, വർഗീയത, ഡെയിലി ഹണ്ട് വാർത്തകൾ തുടങ്ങിയവയൊക്കെ ഒരു അനുഷ്ഠാനം പോലെ എല്ലാ ദിവസവും ഫോർവേഡ് ചെയ്യണം.

ഇനി അഭ്യസ്തവിദ്യരായ ന്യൂജനറേഷൻ കേശവമാമന്മാരേ നോക്കാം. അവനവന് ആവശ്യമുണ്ടെങ്കിൽ മാത്രം ഫോണ് അറ്റൻഡ് ചെയ്യുക. ഫോണിൽ സംസാരിക്കുമ്പോൾ മറ്റേയാളെ സംസാരിക്കാൻ ഒരിക്കലും അനുവദിക്കാതിരിക്കുക. വാട്സാപ്പ് മെസ്സേജുകൾ നോട്ടിഫിക്കേഷൻ മാത്രം കണ്ടു ഡബിൾ ടിക്ക് വരുത്താതിരിക്കുക. നമ്മൾക്ക് പ്രയോജനമുള്ള മെസ്സേജുകൾക്ക് മാത്രം മറുപടി കൊടുക്കുക. നമുക്ക് പ്രത്യേകിച്ച് പ്രയോജനം ഇല്ലാത്തതും നമുക്ക് ചെയ്യാൻ കഴിയാത്തത് ആയിട്ടുള്ള സർവീസുകൾ ഒക്കെ ആണെങ്കിൽ ഫോൺ വിളിച്ചാൽ എടുക്കാതിരിക്കുക. വോയിസ് മെസ്സേജുകൾ കേൾക്കാതെ ഇരിക്കുക.കേട്ടാലും മൈൻഡ് ചെയ്യാതെ ഇരിക്കുക.

പൊതുസ്ഥലത്തും പൊതുഗതാഗതവും ഉപയോഗിക്കുമ്പോൾ വാട്സാപ്പ് മെസ്സേജുകൾ പാട്ടുകൾ തമാശ പരിപാടികൾ വാർത്തകൾ ഒക്കെ ഉറക്കെ വെക്കുക. ഹെഡ്ഫോൺ ഉണ്ടെങ്കിൽ എടുത്തു വെളിയിൽ ചാമ്പണം. വളരെ ഉറക്കെ തന്നെ ഫോണിൽ സംസാരിക്കുക .രാത്രിയിൽ ഉള്ള ഗതാഗതത്തിൽ ഹെഡ്സെറ്റ് ഉപയോഗിക്കാതെ ഫ്രണ്ടിനെ വിളിച്ച് വീഡിയോ കോൾ ചെയ്യാം. അതിരാവിലെ തന്നെ നിങ്ങളുടെ ബിസിനസ് കാര്യം വലിയവായിൽ സംസാരിക്കുക.ബസ്സിൽ യാത്ര ചെയ്യുമ്പോൾ രാത്രിയിലാണ് എന്നുണ്ടെങ്കിൽ സ്ക്രീൻ ബ്രൈറ്റ്നെസ്സ് മാക്സിമം കൂട്ടി ഓരോ 10 മിനിറ്റ് കൂടുമ്പോഴും പോക്കറ്റിൽ നിന്ന് മൊബൈൽ എടുത്തു നോക്കി കൊണ്ടിരിക്കണം. ഒറ്റയിരിപ്പിന് മിനിമം അരമണിക്കൂറെങ്കിലും സ്ക്രോൾ ചെയ്യണം.

കൂട്ടുകാരുമൊത്ത് ഒരുമിച്ചു പോകുമ്പോൾ അപ്പോൾ എല്ലാവരും ഒരുമിച്ച് ഇരിക്കുമെങ്കിലും തീർച്ചയായും ആരും പരസ്പ്പരം നോക്കരുത്,സംസാരിക്കരുത്. അവരവരുടെ ഫോണിൽ മാത്രമേ നോക്കാവൂ. പെൺകുട്ടികൾക്ക് "Eating പപ്പടം ആൻഡ് കഞ്ഞി വിത്ത് അമ്മുസ്" എന്നുള്ള പോസ്റ്റുകളൊക്കെ ഫേസ്ബുക്കിൽ ഇട്ടാൽ പ്രായ, വിദ്യാഭ്യാസ, സാമൂഹിക നില വ്യത്യാസം ഒന്നും ഇല്ലാതെ പുരുഷന്മാർ ലൈക്കുകൾ കൊണ്ടും സ്നേഹം കൊണ്ടും നിങ്ങളെ മൂടും. എന്തൊരു കരുതലാണ് ഈ മനുഷ്യരുടെ എന്ന് നിങ്ങൽ ഓർത്തു പോകും.

<img class=" wp-image-339104 alignleft" src="https://cdn.boolokam.com/articles/2022/06/rrhrhhr555.jpg" alt="" width="263" height="267" />സ്ത്രീകൾ ഒരു കാര്യം ശ്രദ്ധിക്കുക. നിങ്ങൾ പുതിയ പുസ്തകം എഴുതിയിട്ടുണ്ടെങ്കിൽ, നിങ്ങൾക്ക് ഡാൻസ് ക്ലാസ്, കുക്കിംഗ് ക്ലാസ് ,യൂട്യൂബ് ചാനൽ അങ്ങനെ എന്തെങ്കിലും ഉണ്ടെങ്കിൽ മാക്സിമം ആൾക്കാരെ ഫ്രണ്ട്സ് ആക്കുക. പ്രത്യേകിച്ച് പുരുഷന്മാരെ.അവർ നിങ്ങളെ ലൈക്ക് കൊണ്ടു മൂടും.
നിങ്ങളുടെ കുട്ടി എൽകെജിയിൽ നിന്ന് ഗ്രാജുവേറ്റ് ചെയ്തതിന്റെയും ആദ്യ കുർബാനയുടെയും നൂലുകെട്ടിന്റെയും മാമോദിസയുടെയും പടം വലിയ ആഘോഷമായി ഫേസ്ബുക്കിൽ ഇടുക. വിദേശ യാത്ര നടത്തുമ്പോൾ ട്രാവലിംഗ് ഫ്രം A ഇൻറർനാഷണൽ എയർപോർട്ട് To B ഇൻറർനാഷണൽ എയർപോർട്ട് എന്ന പോസ്റ്റ് ഇടുക. ഫ്ലൈറ്റ് കമ്പനികൾക്ക് വഴിതെറ്റാതിരിക്കാൻ ആണിത്.

ഇനിയുമുണ്ട് പല നമ്പറുകളും. ഫേസ്ബുക്കിന് പോസ്റ്റുകൾ വായിക്കാതെ ലൈക് ചെയ്യുക. 80 വയസ്സുള്ള മനുഷ്യനാണെങ്കിൽ കൂടി നിങ്ങളുടെ ഫോട്ടോ ആളുകൾ എടുത്ത് സൈറ്റിൽ ഇട്ടു പണം ഉണ്ടാക്കുമെന്നതിനാൽ ഫെയ്സ്ബുക്ക് പ്രൊഫൈൽ ലോക്ക് ചെയ്തിട്ട് ഒരു 5000 പേർക്ക് ഫ്രണ്ട് റിക്വസ്റ്റ് അയക്കുക .ആരുമായി ഒരുതരത്തിലും ഇടപെടരുത്. പക്ഷേ നിങ്ങൾ ദൈവത്തെ പോലെ എല്ലാം കാണണം. കുത്തിത്തിരിപ്പ് ഉണ്ടാക്കാൻ വേണ്ടത് ഒക്കെ ചിലപ്പോൾ കിട്ടിയെന്നിരിക്കും. പ്രത്യേകിച്ച് ബന്ധുക്കളുടേയും നാട്ടുകാരുടേയും പ്രൊഫൈലിൽ നിന്ന്.

മറ്റുള്ളവർ ഫോൺ വിളിച്ചാൽ എടുക്കാത്തെ ആളാണെങ്കിലും, നേരിട്ട് സംസാരിക്കാത്ത ആളാണെങ്കിലും, മെസ്സേജിനു റിപ്ലെ ചെയ്യാത്ത ആളാണെങ്കിലും ഒരു കാര്യം ചെയ്യണം..അവരുടെ വാട്സ്ആപ്പ് സ്റ്റാറ്റസ് കൃത്യമായി എടുത്തു നോക്കി കൊണ്ടേയിരിക്കണം. കേശവൻ മാമൻമാരെ തോൽപ്പിക്കാൻ നിങ്ങൾക്കാവില്ല മക്കളെ.


![കേശവൻ മാമ ഇന്ന് ഒരു വ്യക്തിയല്ല, പ്രസ്ഥാനമാണ് ഓരോ മിനിറ്റിലും വളരുന്ന പ്രസ്ഥാനം, നിങ്ങൾക്കുമാകാം ഒരു കേശവൻ മാമ](https://cdn.boolokam.com/articles/2022/06/u55u.jpg)**കേശവൻ മാമ ഇന്ന് ഒരു വ്യക്തിയല്ല. പ്രസ്ഥാനമാണ് ഓരോ മിനിറ്റിലും വളരുന്ന പ്രസ്ഥാനം. നിങ്ങൾക്കുമാകാം ഒരു കേശവൻ മാമ..** **റോബിൻ കെ മാത്യു** **Behavioural Psychologist / Cyber Psychology Consultant** പണ്ടൊക്കെ കല്യാണവീടുകളിൽ എന്തിനുമേതിനും ആവശ്യത്തിനും അനാവശ്യത്തിനും സ്ഥാനത്തും അസ്ഥാനത്തും അഭിപ്രായങ്ങൾ പറഞ്ഞുകൊണ്ട് നടക്കുന്ന കുറച്ച് കാർന്നോന്മാർ ഉണ്ടായിരുന്നു.ഒരു രൂപയുടെ പോലും പ്രയോജനം ഇല്ലെങ്കിലും ഒരുപാട് ആചാരങ്ങളും മാമൂലുകളുകളുമായി അവർ ഇറങ്ങും. ഇവരാണ് ആദ്യകാല കേശവമാമന്മാർ. അവരെയൊക്കെ പടിയടച്ച് പിണ്ഡം വെച്ച് പകരം വാട്സാപ്പും ഫേസ്ബുക്കും കൊണ്ട് അമ്മാനമാടുന്ന പുതിയ കേശവമാമന്മാരുടെ കാലമാണ് ഇന്ന്. Email ഫോർവേഡ് കാലത്തു തുടങ്ങിയ ചില സ്ഥിരം നമ്പറുകൾ ഉണ്ട്. ഫ്രൂട്ടിയുടെ ടാങ്കിൽ ആരോ എച്ച്ഐവി വൈറസ് കലക്കിയതും, കൊക്കക്കോള കൊണ്ട് ടോയ്ലറ്റ് ക്ലീൻ ചെയ്യാം എന്നതും, സിനിമ തിയേറ്ററിൽ പോകുമ്പോൾ AIDS സിറിഞ്ച് കൊണ്ട് കുത്തുന്നതും ആയിട്ടുള്ള വിവരങ്ങൾ. പിന്നെ പണം കുമിഞ്ഞു കൂടുന്നത് കൊണ്ട് ദഹനക്കേട് പിടിച്ച ബിൽഗേറ്റ്സ് Email ഫോർവേഡ് ചെയ്താൽ ഓരോ ഫോർവേർഡിനും രണ്ട് ഡോളർ കൊടുക്കുന്ന പരിപാടി. അതിനുശേഷം പിന്നെ പരോപകാര നമ്പരുകൾ ആയി. പത്തുവർഷമായി കാണാനില്ലാത്ത രണ്ടു വയസ്സുള്ള കുട്ടിക്ക് വേണ്ടിയുള്ള തിരച്ചിൽ. ആക്സിഡൻറ് ആയി കിടക്കുന്ന ഒരേ രോഗിക്ക് അടിയന്തരമായി പത്തുവർഷമായി രക്തം അന്വേഷിക്കുന്ന പരിപാടി. മാറാ രോഗികൾക്കുവേണ്ടിയുള്ള ഉള്ള ഡിജിറ്റൽ പ്രാർത്ഥനാ പരിപാടി. ഒരു ലൈക്ക് കൊടുത്താൽ 2 പ്രാർത്ഥന. ഒരു ആമേൻ കൊടുത്താൽ 3 പ്രാർത്ഥന, ഒരു ഫോർവേഡ് 5 പ്രാർത്ഥന ..ഈ സിസ്റ്റം സ്വർഗ്ഗത്തിൽ ഒരു സൂപ്പർ കമ്പ്യൂട്ടർ തന്നെ സ്ഥാപിക്കേണ്ട അവസ്ഥ ഉണ്ടാക്കി എന്നാണ് ദൈവങ്ങൾ പറയുന്നത്. പ്രകൃതി ജീവനം, ആരോഗ്യ സംരക്ഷണം ചെമ്മീനും നാരങ്ങാനീരും കൂടെ ഒരുമിച്ചു കഴിച്ചാൽ ഉള്ള മരണ സാധ്യത, പച്ചില കൊണ്ട് ക്യാൻസർ മാറ്റുന്ന രീതി, കുട്ടികളെ തട്ടിക്കൊണ്ടു പോകുന്ന ബംഗാളികൾ, ഇന്ത്യൻ ആർമി ചീഫ് തരുന്ന വോയിസ് മെസ്സേജ്, വർഗീയത, ഡെയിലി ഹണ്ട് വാർത്തകൾ തുടങ്ങിയവയൊക്കെ ഒരു അനുഷ്ഠാനം പോലെ എല്ലാ ദിവസവും ഫോർവേഡ് ചെയ്യണം. ഇനി അഭ്യസ്തവിദ്യരായ ന്യൂജനറേഷൻ കേശവമാമന്മാരേ നോക്കാം. അവനവന് ആവശ്യമുണ്ടെങ്കിൽ മാത്രം ഫോണ് അറ്റൻഡ് ചെയ്യുക. ഫോണിൽ സംസാരിക്കുമ്പോൾ മറ്റേയാളെ സംസാരിക്കാൻ ഒരിക്കലും അനുവദിക്കാതിരിക്കുക. വാട്സാപ്പ് മെസ്സേജുകൾ നോട്ടിഫിക്കേഷൻ മാത്രം കണ്ടു ഡബിൾ ടിക്ക് വരുത്താതിരിക്കുക. നമ്മൾക്ക് പ്രയോജനമുള്ള മെസ്സേജുകൾക്ക് മാത്രം മറുപടി കൊടുക്കുക. നമുക്ക് പ്രത്യേകിച്ച് പ്രയോജനം ഇല്ലാത്തതും നമുക്ക് ചെയ്യാൻ കഴിയാത്തത് ആയിട്ടുള്ള സർവീസുകൾ ഒക്കെ ആണെങ്കിൽ ഫോൺ വിളിച്ചാൽ എടുക്കാതിരിക്കുക. വോയിസ് മെസ്സേജുകൾ കേൾക്കാതെ ഇരിക്കുക.കേട്ടാലും മൈൻഡ് ചെയ്യാതെ ഇരിക്കുക. പൊതുസ്ഥലത്തും പൊതുഗതാഗതവും ഉപയോഗിക്കുമ്പോൾ വാട്സാപ്പ് മെസ്സേജുകൾ പാട്ടുകൾ തമാശ പരിപാടികൾ വാർത്തകൾ ഒക്കെ ഉറക്കെ വെക്കുക. ഹെഡ്ഫോൺ ഉണ്ടെങ്കിൽ എടുത്തു വെളിയിൽ ചാമ്പണം. വളരെ ഉറക്കെ തന്നെ ഫോണിൽ സംസാരിക്കുക .രാത്രിയിൽ ഉള്ള ഗതാഗതത്തിൽ ഹെഡ്സെറ്റ് ഉപയോഗിക്കാതെ ഫ്രണ്ടിനെ വിളിച്ച് വീഡിയോ കോൾ ചെയ്യാം. അതിരാവിലെ തന്നെ നിങ്ങളുടെ ബിസിനസ് കാര്യം വലിയവായിൽ സംസാരിക്കുക.ബസ്സിൽ യാത്ര ചെയ്യുമ്പോൾ രാത്രിയിലാണ് എന്നുണ്ടെങ്കിൽ സ്ക്രീൻ ബ്രൈറ്റ്നെസ്സ് മാക്സിമം കൂട്ടി ഓരോ 10 മിനിറ്റ് കൂടുമ്പോഴും പോക്കറ്റിൽ നിന്ന് മൊബൈൽ എടുത്തു നോക്കി കൊണ്ടിരിക്കണം. ഒറ്റയിരിപ്പിന് മിനിമം അരമണിക്കൂറെങ്കിലും സ്ക്രോൾ ചെയ്യണം. കൂട്ടുകാരുമൊത്ത് ഒരുമിച്ചു പോകുമ്പോൾ അപ്പോൾ എല്ലാവരും ഒരുമിച്ച് ഇരിക്കുമെങ്കിലും തീർച്ചയായും ആരും പരസ്പ്പരം നോക്കരുത്,സംസാരിക്കരുത്. അവരവരുടെ ഫോണിൽ മാത്രമേ നോക്കാവൂ. പെൺകുട്ടികൾക്ക് "Eating പപ്പടം ആൻഡ് കഞ്ഞി വിത്ത് അമ്മുസ്" എന്നുള്ള പോസ്റ്റുകളൊക്കെ ഫേസ്ബുക്കിൽ ഇട്ടാൽ പ്രായ, വിദ്യാഭ്യാസ, സാമൂഹിക നില വ്യത്യാസം ഒന്നും ഇല്ലാതെ പുരുഷന്മാർ ലൈക്കുകൾ കൊണ്ടും സ്നേഹം കൊണ്ടും നിങ്ങളെ മൂടും. എന്തൊരു കരുതലാണ് ഈ മനുഷ്യരുടെ എന്ന് നിങ്ങൽ ഓർത്തു പോകും. ![](https://cdn.boolokam.com/articles/2022/06/rrhrhhr555.jpg)സ്ത്രീകൾ ഒരു കാര്യം ശ്രദ്ധിക്കുക. നിങ്ങൾ പുതിയ പുസ്തകം എഴുതിയിട്ടുണ്ടെങ്കിൽ, നിങ്ങൾക്ക് ഡാൻസ് ക്ലാസ്, കുക്കിംഗ് ക്ലാസ് ,യൂട്യൂബ് ചാനൽ അങ്ങനെ എന്തെങ്കിലും ഉണ്ടെങ്കിൽ മാക്സിമം ആൾക്കാരെ ഫ്രണ്ട്സ് ആക്കുക. പ്രത്യേകിച്ച് പുരുഷന്മാരെ.അവർ നിങ്ങളെ ലൈക്ക് കൊണ്ടു മൂടും. നിങ്ങളുടെ കുട്ടി എൽകെജിയിൽ നിന്ന് ഗ്രാജുവേറ്റ് ചെയ്തതിന്റെയും ആദ്യ കുർബാനയുടെയും നൂലുകെട്ടിന്റെയും മാമോദിസയുടെയും പടം വലിയ ആഘോഷമായി ഫേസ്ബുക്കിൽ ഇടുക. വിദേശ യാത്ര നടത്തുമ്പോൾ ട്രാവലിംഗ് ഫ്രം A ഇൻറർനാഷണൽ എയർപോർട്ട് To B ഇൻറർനാഷണൽ എയർപോർട്ട് എന്ന പോസ്റ്റ് ഇടുക. ഫ്ലൈറ്റ് കമ്പനികൾക്ക് വഴിതെറ്റാതിരിക്കാൻ ആണിത്. ഇനിയുമുണ്ട് പല നമ്പറുകളും. ഫേസ്ബുക്കിന് പോസ്റ്റുകൾ വായിക്കാതെ ലൈക് ചെയ്യുക. 80 വയസ്സുള്ള മനുഷ്യനാണെങ്കിൽ കൂടി നിങ്ങളുടെ ഫോട്ടോ ആളുകൾ എടുത്ത് സൈറ്റിൽ ഇട്ടു പണം ഉണ്ടാക്കുമെന്നതിനാൽ ഫെയ്സ്ബുക്ക് പ്രൊഫൈൽ ലോക്ക് ചെയ്തിട്ട് ഒരു 5000 പേർക്ക് ഫ്രണ്ട് റിക്വസ്റ്റ് അയക്കുക .ആരുമായി ഒരുതരത്തിലും ഇടപെടരുത്. പക്ഷേ നിങ്ങൾ ദൈവത്തെ പോലെ എല്ലാം കാണണം. കുത്തിത്തിരിപ്പ് ഉണ്ടാക്കാൻ വേണ്ടത് ഒക്കെ ചിലപ്പോൾ കിട്ടിയെന്നിരിക്കും. പ്രത്യേകിച്ച് ബന്ധുക്കളുടേയും നാട്ടുകാരുടേയും പ്രൊഫൈലിൽ നിന്ന്. മറ്റുള്ളവർ ഫോൺ വിളിച്ചാൽ എടുക്കാത്തെ ആളാണെങ്കിലും, നേരിട്ട് സംസാരിക്കാത്ത ആളാണെങ്കിലും, മെസ്സേജിനു റിപ്ലെ ചെയ്യാത്ത ആളാണെങ്കിലും ഒരു കാര്യം ചെയ്യണം..അവരുടെ വാട്സ്ആപ്പ് സ്റ്റാറ്റസ് കൃത്യമായി എടുത്തു നോക്കി കൊണ്ടേയിരിക്കണം. കേശവൻ മാമൻമാരെ തോൽപ്പിക്കാൻ നിങ്ങൾക്കാവില്ല മക്കളെ.
