---
title: "മാപ്പ് പറഞ്ഞു എന്നതിൽ മാത്രം മാനവികതയുടെ മകുടം ഉയർന്നു നിൽക്കില്ല, ആധാരമായതിനെ തിരുത്തി കാട്ടണം അതാ വേണ്ടത്.."
date: 2022-08-08T04:14:25
draft: false
categories: ["Society"]
tags: ['kaduva movie', 'prithviraj', 'shaji kailas']
author: "Beaumaris"
---

<strong>അജയൻ കരുനാഗപ്പള്ളി</strong>

ഏ.കെ.ലോഹിതദാസ് ആദ്യമായി എഴുതിയ തിരക്കഥ "തനിയാവർത്തനം" എന്ന സിനിമയുടേതാണ്. ആ സിനിമയുടെ കഥയാവട്ടെ രോഗിയെ സന്ദർശിച്ച ശേഷം മടങ്ങുകയായിരുന്ന പരിചയക്കാരൻ പറഞ്ഞ ഒരു വാക്കിന്റെ ഏണിയിൽ ഞാന്നു കയറി ലോഹി ഉരുവപ്പെടുത്തിയതായിരുന്നു..
നിങ്ങളെവിടെ പോയിട്ടു വരുന്നു..?
ബാലൻ മാഷിനെ ഭ്രാന്താസ്പത്രിയിൽ കാണാൻ പോയിട്ടു വരുന്നു..
ബാലൻ മാഷ്...? ഭ്രാന്ത്..?
ഓ..അതിയാന് സൂക്കേടൊന്നുമായിരുന്നില്ലെന്നേ, പറഞ്ഞു പറഞ്ഞു ഉണ്ടാക്കിയ ഭ്രാന്ത്‌, അല്ലാതെന്താ..?

<img class="wp-image-345729 aligncenter" src="https://cdn.boolokam.com/articles/2022/08/t3t.jpg" alt="" width="778" height="438" />ഷാജി കൈലാസിന്റെ "കടുവ" കണ്ടു..യാഥാർത്ഥ്യത്തിന്റെ നാവിൽ നിന്നും എഴുത്തിന്റെ നാക്കിലയിലേക്ക് ലോഹി എഴുതി തിളപ്പിച്ചതാണ് 'തനിയാവർത്തന'മെങ്കിൽ കടുവയിൽ, നായക-വില്ലൻ ദ്വന്ദ്വത്തിൽ ഓട്ടിസം രോഗിയായ കുഞ്ഞിനെ കണ്ടും ചൂണ്ടിയും തന്തയായ വില്ലനോട് നായകൻ തൊടുക്കുന്ന നെറികെട്ട വർത്തമാനത്തിൽ നിന്നാണ് കഥയുടെയും കലഹത്തിന്റെയും ഊഷ്മമാപിനി അളവുനില ഏറ്റുന്നത്..
("നീ ചെയ്ത പാപങ്ങളുടെ ഫലമാണ് നിന്റെ ഈ മകന്റെ രൂപത്തിൽ -ഓട്ടിസം - നിന്നെ തേടി വന്നിരിക്കുന്നത് " )

അതിനു മുൻപ് അഭിനേതാക്കളുടെ ആളോർമ്മ കൊണ്ടല്ലാതെ കഥയിലെ യാതൊരു സൂചന നിമിത്തവും കാണികൾക്ക് Hero /villain തെരഞ്ഞെടുപ്പിനു സാധ്യത തെളിയുന്നുണ്ടായിരുന്നില്ല.അവിടേക്കാണ് രോഗത്തെയും രോഗിയെയും ഭർത്സിച്ചു പ്രതിനായകത്വത്തിന്റെ പാളി അടർത്തി പെരുമാറാൻ ഒരു പച്ച മനുഷ്യനെ പ്രേരിപ്പിക്കുന്നതായ നായകബിംബത്തിന്റെ പൂണ്ടു വിളയാടൽ ഉണ്ടാകുന്നത്. ഓൺ ലൈൻ പ്ലാറ്റ്ഫോമുകളിൽ mute ആക്കി നിലനിർത്തിയിരിക്കുന്ന ആ ചെറ്റത്തരം ഒഴിവാക്കി ഇവർ edited version റിലീസ് ചെയ്തു തെറ്റു തിരുത്തേണ്ടത് തന്നെ ആയിരുന്നു...ആ ഡയലോഗിന്റെ അസ്ഥിവാരത്തിനു മുകളിലാണ് Mass entertainment elements എല്ലാം പീലി വിടർത്തി ആടുന്നത് എന്നതാണ് അത് ഒഴിവാക്കാത്തതിനു പിന്നിലെ വസ്തുത.

<img class="wp-image-345730 aligncenter" src="https://cdn.boolokam.com/articles/2022/08/92678972.webp" alt="" width="803" height="602" />മാപ്പ് പറഞ്ഞു എന്നതിൽ മാത്രം മാനവികതയുടെ മകുടം ഉയർന്നു നിൽക്കില്ല, ആധാരമായതിനെ തിരുത്തി കാട്ടണം അതാ വേണ്ടത്..
പള്ളിയ്ക്കുള്ളിൽ വെച്ചു തള്ളച്ചി പിയാനോയുമായി ബന്ധപ്പെട്ട സത്യം ഒളിച്ചതിന്റെ പിന്നാമ്പുറരഹസ്യം കഥയിൽ എവിടെയെങ്കിലും വെച്ചു നിവർത്തിച്ചിരുന്നുവെങ്കിൽ പീയാനോയുടെ കൈമാറലാണ് കഥയുടെയും വില്ലന്റെയും തലക്കുറി തിരുത്തിയതെന്ന തൊടുന്യായം അംഗീകരിക്കാമായിരുന്നു..
"വിഗതകുമാരനി"ൽ തുടങ്ങുന്ന നിശബ്ദസിനിമകൾ മുതൽ കഥയെ സമ്പൂർണ്ണമായി ഗ്രഹിച്ച പോയതലമുറ പ്രേക്ഷകരിൽ നിന്നും ഒട്ടും വ്യത്യാസപ്പെട്ടിട്ടില്ലാത്ത-
"പുഷ്പകവിമാനം" പോലെയുള്ള കമൽഹാസന്റെ നിശബ്ദചിത്രങ്ങളെ അതേ അളവിൽ സ്വീകരിച്ച പുതുയുഗ മനുഷ്യരുടെ മുന്നിലേക്കാണ് ശബ്ദം നിലപ്പിച്ചുകൊണ്ട്,ഓട്ടിസം ബാധിച്ച കുഞ്ഞുങ്ങളുടെ എത്രമേൽ മാതാ-പിതാക്കളെ കണ്ണീർ കുടിപ്പിക്കുന്നതും ഇടനെഞ്ച് തകർക്കുന്നതുമായ ആ ദൃശ്യം നിലനിർത്തിയിരിക്കുന്നത്..

പ്രേക്ഷകർ ഉള്ളു വിങ്ങി പ്രതിഷേധിച്ചു തിരുത്തിയതായ ആ ഗൗരവതരമായ തെറ്റ്‌ സംവിധായകനും, നിർമ്മാതാവു കൂടിയായ നായകനടനും നിർമ്മാണസമയത്തോ ചിത്രത്തിന്റെ റിലീസ് വേളയിലോ ആ അർത്ഥത്തിൽ വീക്ഷിച്ചിരുന്നി ല്ലെന്നും മാപ്പിന് അടിക്കുറിപ്പായി ചേർക്കുമ്പോൾ ആ മാപ്പിന്റെ സാംഗത്യം തന്നെ ചോദ്യം ചെയ്യപെടേണ്ടതല്ലേ..?
കലാകാരൻ താൻ പുലരുന്ന കാലത്തിന്റെ നെറികൾക്കായി ഉണർന്നു കുരയ്ക്കുന്ന കാവൽ നായയാവണമെന്ന് പറയാറുണ്ട്. (ഇരുൾനിലങ്ങളിലെ മാനവികതയുടെ ഒറ്റയാൻനില )

ഇവിടെ കലാകാരനെ കാണി തിരുത്തേണ്ടി വരുന്നത് തീർച്ചയായും ഗതികെട്ട ഒരു reverse process തന്നെയല്ലേ..?
ഇന്ത്യൻ ഭരണഘടനയുടെ സ്വത്വത്തെ അപകീർത്തിപ്പെടുത്തിയെന്ന പേരിൽ ഒരു മന്ത്രിയുടെ സ്ഥാനാവരോഹണം നടത്തപ്പെട്ട കേരളത്തിൽ "കടുവ"യിലെ കുര്യാച്ചൻ,കാക്കിയിട്ട ഏതൊരാളെയും പൊതുസാക്ഷ്യത്തിൽ വെച്ചു പോലും തല്ലി പതം വരുത്തുകയാണ്.
അതായത് ഏകദേശം കാൽനൂറ്റാണ്ട് മുൻപ് ഇതേ സംവിധായകൻ സുരേഷ്ഗോപി, മോഹൻലാൽ, മമ്മൂട്ടി തുടങ്ങിയവരെ വെച്ചു കളിച്ചതും നമ്മെ കബളിപ്പിച്ചതുമൊക്കെ പുതിയ ചെക്കന്മാരെ വെച്ചും ആവർത്തിച്ചു കൊണ്ടിരിക്കുകയാണെന്ന് സാരം.

അതൊക്കെ എന്തോ ആയിക്കോട്ടെ, പറമ്പ് വിറ്റ കാശിന് കുര്യാച്ചൻ കേരളാ രാഷ്ട്രീയത്തിന്റെ പിന്നാമ്പുറത്തേക്ക് കടന്നു കയറി ഈ നാട്ടിലെ ഒരേ ഒരു ലീഡറെ മുഖ്യന്റെ കസേരയിൽ നിന്നും പിടിച്ചിറക്കി രാഷ്ട്രീയവനവാസത്തിനയച്ചതിന്റെ ചരിത്രപ്പഴമയിലെ വസ്തുതാവലോകനം (based on a real story or a real person എന്നായിരുന്നല്ലോ മുൻകൂർ ബോധനങ്ങൾ..? )ഈ സംവിധായകനിൽ നിന്നും എന്തായാലും മലയാളി തേടുന്നുണ്ടാവില്ലല്ലോ..!
സിംഹക്കൂട്ടിൽ നൂന്നിറങ്ങിയ ചുണ്ടെലി നാളെ സിംഹഗർജ്ജനം ആവിഷ്ക്കരിച്ചേക്കുമെന്ന് ആർക്കുമുണ്ടാവില്ലല്ലോ അതിസ്വപ്നം..?
അടിക്കുറിപ്പ് :
. "രോഗം ഒരു കുറ്റമാണോ ഡോക്ടർ..?
സ്നേഹം ഒരു തെറ്റാണോ ഡോക്ടർ..?"(ശരശയ്യ -തോപ്പിൽഭാസി-1971)


![മാപ്പ് പറഞ്ഞു എന്നതിൽ മാത്രം മാനവികതയുടെ മകുടം ഉയർന്നു നിൽക്കില്ല, ആധാരമായതിനെ തിരുത്തി കാട്ടണം അതാ വേണ്ടത്..](https://cdn.boolokam.com/articles/2022/08/t3t.jpg)**അജയൻ കരുനാഗപ്പള്ളി** ഏ.കെ.ലോഹിതദാസ് ആദ്യമായി എഴുതിയ തിരക്കഥ "തനിയാവർത്തനം" എന്ന സിനിമയുടേതാണ്. ആ സിനിമയുടെ കഥയാവട്ടെ രോഗിയെ സന്ദർശിച്ച ശേഷം മടങ്ങുകയായിരുന്ന പരിചയക്കാരൻ പറഞ്ഞ ഒരു വാക്കിന്റെ ഏണിയിൽ ഞാന്നു കയറി ലോഹി ഉരുവപ്പെടുത്തിയതായിരുന്നു.. നിങ്ങളെവിടെ പോയിട്ടു വരുന്നു..? ബാലൻ മാഷിനെ ഭ്രാന്താസ്പത്രിയിൽ കാണാൻ പോയിട്ടു വരുന്നു.. ബാലൻ മാഷ്...? ഭ്രാന്ത്..? ഓ..അതിയാന് സൂക്കേടൊന്നുമായിരുന്നില്ലെന്നേ, പറഞ്ഞു പറഞ്ഞു ഉണ്ടാക്കിയ ഭ്രാന്ത്‌, അല്ലാതെന്താ..? ഷാജി കൈലാസിന്റെ "കടുവ" കണ്ടു..യാഥാർത്ഥ്യത്തിന്റെ നാവിൽ നിന്നും എഴുത്തിന്റെ നാക്കിലയിലേക്ക് ലോഹി എഴുതി തിളപ്പിച്ചതാണ് 'തനിയാവർത്തന'മെങ്കിൽ കടുവയിൽ, നായക-വില്ലൻ ദ്വന്ദ്വത്തിൽ ഓട്ടിസം രോഗിയായ കുഞ്ഞിനെ കണ്ടും ചൂണ്ടിയും തന്തയായ വില്ലനോട് നായകൻ തൊടുക്കുന്ന നെറികെട്ട വർത്തമാനത്തിൽ നിന്നാണ് കഥയുടെയും കലഹത്തിന്റെയും ഊഷ്മമാപിനി അളവുനില ഏറ്റുന്നത്.. ("നീ ചെയ്ത പാപങ്ങളുടെ ഫലമാണ് നിന്റെ ഈ മകന്റെ രൂപത്തിൽ -ഓട്ടിസം - നിന്നെ തേടി വന്നിരിക്കുന്നത് " ) അതിനു മുൻപ് അഭിനേതാക്കളുടെ ആളോർമ്മ കൊണ്ടല്ലാതെ കഥയിലെ യാതൊരു സൂചന നിമിത്തവും കാണികൾക്ക് Hero /villain തെരഞ്ഞെടുപ്പിനു സാധ്യത തെളിയുന്നുണ്ടായിരുന്നില്ല.അവിടേക്കാണ് രോഗത്തെയും രോഗിയെയും ഭർത്സിച്ചു പ്രതിനായകത്വത്തിന്റെ പാളി അടർത്തി പെരുമാറാൻ ഒരു പച്ച മനുഷ്യനെ പ്രേരിപ്പിക്കുന്നതായ നായകബിംബത്തിന്റെ പൂണ്ടു വിളയാടൽ ഉണ്ടാകുന്നത്. ഓൺ ലൈൻ പ്ലാറ്റ്ഫോമുകളിൽ mute ആക്കി നിലനിർത്തിയിരിക്കുന്ന ആ ചെറ്റത്തരം ഒഴിവാക്കി ഇവർ edited version റിലീസ് ചെയ്തു തെറ്റു തിരുത്തേണ്ടത് തന്നെ ആയിരുന്നു...ആ ഡയലോഗിന്റെ അസ്ഥിവാരത്തിനു മുകളിലാണ് Mass entertainment elements എല്ലാം പീലി വിടർത്തി ആടുന്നത് എന്നതാണ് അത് ഒഴിവാക്കാത്തതിനു പിന്നിലെ വസ്തുത. ![](https://cdn.boolokam.com/articles/2022/08/92678972.webp)മാപ്പ് പറഞ്ഞു എന്നതിൽ മാത്രം മാനവികതയുടെ മകുടം ഉയർന്നു നിൽക്കില്ല, ആധാരമായതിനെ തിരുത്തി കാട്ടണം അതാ വേണ്ടത്.. പള്ളിയ്ക്കുള്ളിൽ വെച്ചു തള്ളച്ചി പിയാനോയുമായി ബന്ധപ്പെട്ട സത്യം ഒളിച്ചതിന്റെ പിന്നാമ്പുറരഹസ്യം കഥയിൽ എവിടെയെങ്കിലും വെച്ചു നിവർത്തിച്ചിരുന്നുവെങ്കിൽ പീയാനോയുടെ കൈമാറലാണ് കഥയുടെയും വില്ലന്റെയും തലക്കുറി തിരുത്തിയതെന്ന തൊടുന്യായം അംഗീകരിക്കാമായിരുന്നു.. "വിഗതകുമാരനി"ൽ തുടങ്ങുന്ന നിശബ്ദസിനിമകൾ മുതൽ കഥയെ സമ്പൂർണ്ണമായി ഗ്രഹിച്ച പോയതലമുറ പ്രേക്ഷകരിൽ നിന്നും ഒട്ടും വ്യത്യാസപ്പെട്ടിട്ടില്ലാത്ത- "പുഷ്പകവിമാനം" പോലെയുള്ള കമൽഹാസന്റെ നിശബ്ദചിത്രങ്ങളെ അതേ അളവിൽ സ്വീകരിച്ച പുതുയുഗ മനുഷ്യരുടെ മുന്നിലേക്കാണ് ശബ്ദം നിലപ്പിച്ചുകൊണ്ട്,ഓട്ടിസം ബാധിച്ച കുഞ്ഞുങ്ങളുടെ എത്രമേൽ മാതാ-പിതാക്കളെ കണ്ണീർ കുടിപ്പിക്കുന്നതും ഇടനെഞ്ച് തകർക്കുന്നതുമായ ആ ദൃശ്യം നിലനിർത്തിയിരിക്കുന്നത്.. പ്രേക്ഷകർ ഉള്ളു വിങ്ങി പ്രതിഷേധിച്ചു തിരുത്തിയതായ ആ ഗൗരവതരമായ തെറ്റ്‌ സംവിധായകനും, നിർമ്മാതാവു കൂടിയായ നായകനടനും നിർമ്മാണസമയത്തോ ചിത്രത്തിന്റെ റിലീസ് വേളയിലോ ആ അർത്ഥത്തിൽ വീക്ഷിച്ചിരുന്നി ല്ലെന്നും മാപ്പിന് അടിക്കുറിപ്പായി ചേർക്കുമ്പോൾ ആ മാപ്പിന്റെ സാംഗത്യം തന്നെ ചോദ്യം ചെയ്യപെടേണ്ടതല്ലേ..? കലാകാരൻ താൻ പുലരുന്ന കാലത്തിന്റെ നെറികൾക്കായി ഉണർന്നു കുരയ്ക്കുന്ന കാവൽ നായയാവണമെന്ന് പറയാറുണ്ട്. (ഇരുൾനിലങ്ങളിലെ മാനവികതയുടെ ഒറ്റയാൻനില ) ഇവിടെ കലാകാരനെ കാണി തിരുത്തേണ്ടി വരുന്നത് തീർച്ചയായും ഗതികെട്ട ഒരു reverse process തന്നെയല്ലേ..? ഇന്ത്യൻ ഭരണഘടനയുടെ സ്വത്വത്തെ അപകീർത്തിപ്പെടുത്തിയെന്ന പേരിൽ ഒരു മന്ത്രിയുടെ സ്ഥാനാവരോഹണം നടത്തപ്പെട്ട കേരളത്തിൽ "കടുവ"യിലെ കുര്യാച്ചൻ,കാക്കിയിട്ട ഏതൊരാളെയും പൊതുസാക്ഷ്യത്തിൽ വെച്ചു പോലും തല്ലി പതം വരുത്തുകയാണ്. അതായത് ഏകദേശം കാൽനൂറ്റാണ്ട് മുൻപ് ഇതേ സംവിധായകൻ സുരേഷ്ഗോപി, മോഹൻലാൽ, മമ്മൂട്ടി തുടങ്ങിയവരെ വെച്ചു കളിച്ചതും നമ്മെ കബളിപ്പിച്ചതുമൊക്കെ പുതിയ ചെക്കന്മാരെ വെച്ചും ആവർത്തിച്ചു കൊണ്ടിരിക്കുകയാണെന്ന് സാരം. അതൊക്കെ എന്തോ ആയിക്കോട്ടെ, പറമ്പ് വിറ്റ കാശിന് കുര്യാച്ചൻ കേരളാ രാഷ്ട്രീയത്തിന്റെ പിന്നാമ്പുറത്തേക്ക് കടന്നു കയറി ഈ നാട്ടിലെ ഒരേ ഒരു ലീഡറെ മുഖ്യന്റെ കസേരയിൽ നിന്നും പിടിച്ചിറക്കി രാഷ്ട്രീയവനവാസത്തിനയച്ചതിന്റെ ചരിത്രപ്പഴമയിലെ വസ്തുതാവലോകനം (based on a real story or a real person എന്നായിരുന്നല്ലോ മുൻകൂർ ബോധനങ്ങൾ..? )ഈ സംവിധായകനിൽ നിന്നും എന്തായാലും മലയാളി തേടുന്നുണ്ടാവില്ലല്ലോ..! സിംഹക്കൂട്ടിൽ നൂന്നിറങ്ങിയ ചുണ്ടെലി നാളെ സിംഹഗർജ്ജനം ആവിഷ്ക്കരിച്ചേക്കുമെന്ന് ആർക്കുമുണ്ടാവില്ലല്ലോ അതിസ്വപ്നം..? അടിക്കുറിപ്പ് : . "രോഗം ഒരു കുറ്റമാണോ ഡോക്ടർ..? സ്നേഹം ഒരു തെറ്റാണോ ഡോക്ടർ..?"(ശരശയ്യ -തോപ്പിൽഭാസി-1971)
