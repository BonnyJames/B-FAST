---
title: "കോമഡിയുടെ \"കൊച്ചു വലിയ\" പ്രേമൻ"
date: 2022-12-03T17:33:41
draft: false
categories: ["Society"]
tags: ['kochu preman', 'kochu preman actor', 'Santhosh Iriveri Parootty']
author: "Beaumaris"
---

<strong>കോമഡിയുടെ "കൊച്ചു വലിയ" പ്രേമൻ</strong>

<strong>Santhosh Iriveri Parootty</strong>

മലയാള ചലച്ചിത്ര രംഗത്ത് കോമഡിക്ക് പുതിയ ഭാവുകത്വം നൽകിയ മികച്ച സ്വഭാവ നടൻ കൂടിയായിരുന്നു ഇന്ന് അന്തരിച്ച കെ.എസ്.പ്രേംകുമാർ എന്ന കൊച്ചുപ്രേമൻ. 1996-ൽ റിലീസായ ദില്ലിവാല രാജകുമാരൻ എന്ന സിനിമയിലൂടെ മലയാള സിനിമയിൽ സജീവമായ അദ്ദേഹം അവസാന കാലം വരെ സിനിമയിൽ സജീവമായിരുന്നു. വാർധക്യ സഹജമായ അസുഖങ്ങൾക്ക് ചികിത്സയിലിരിക്കെയാണ് ഇന്ന് 4.15 ഓടെ വിടപറഞ്ഞത്.

തിരുവനന്തപുരം ജില്ലയിലെ വിളപ്പിൽ പഞ്ചായത്തിൽ പേയാട് എന്ന ഗ്രാമത്തിൽ ശിവരാമ ശാസ്ത്രികളുടേയും കമലത്തിൻ്റെയും മകനായി 1955 ജൂൺ ഒന്നിന് ജനനം. പ്രാഥമിക വിദ്യാഭ്യാസം പേയാട് ഗവ.സ്‌കൂളിൽ പൂർത്തിയാക്കി. തിരുവനന്തപുരം എം.ജി. കോളേജിൽ നിന്ന് ബിരുദം.
എട്ടാം ക്ലാസിൽ പഠിക്കുമ്പോഴാണ് ആദ്യമായൊരു നാടകമെഴുതി സംവിധാനം ചെയ്യുന്നത്. അത് വിജയകരമായതിനെ തുടർന്ന് "ഉഷ്ണരാശി" എന്ന രണ്ടാമത്തെ നാടകവും രചിച്ചു. ആകാശവാണിയിലെ "ഇതളുകൾ" എന്ന പരിപാടിയിലൂടെയാണ് നാടകങ്ങൾ സംപ്രേക്ഷണം ചെയ്തത്.

<img class="wp-image-364980 aligncenter" src="https://cdn.boolokam.com/articles/2022/12/e3333333-1024x533.jpg" alt="" width="1138" height="592" />സ്കൂൾ പഠനത്തിനു ശേഷം നാടകത്തെ ഗൗരവമായി കാണാൻ തുടങ്ങിയത് തിരുവനന്തപുരം കവിത സ്റ്റേജിനു വേണ്ടി ജഗതി എൻ.കെ.ആചാരി ഒരുക്കിയ ജ്വാലാമുഖി എന്ന നാടകത്തിൽ അഭിനയിച്ചതോടെയാണ്. ഇതിനു ശേഷം ഗായത്രി തീയറ്റേഴ്സിൻ്റെ അനാമിക എന്ന നാടകത്തിലും അഭിനയിച്ചു. പിന്നീട് സംഘചേതന, കാളിദാസ കലാകേന്ദ്രം തുടങ്ങി പത്തോളം നാടക സമിതികൾക്ക് വേണ്ടി പ്രവർത്തിച്ചു.
ധാരാളം ആരാധകരെ സൃഷ്ടിച്ച കൊച്ചുപ്രേമൻ്റെ പ്രശസ്തമായ നാടകങ്ങളാണ് കേരള തീയേറ്റേഴ്സിൻ്റെ അമൃതം ഗമയാ, വെഞ്ഞാറമൂട് സംഘചേതനയുടെ സ്വാതി തിരുനാൾ, ഇന്ദുലേഖ, രാജൻ.പി.ദേവിൻ്റെ ആദിത്യമംഗലം ആര്യവൈദ്യശാല എന്നിവ.

നാടക സമിതിയിൽ സജീവമായ കാലത്ത് അദ്ദേഹത്തിൻ്റെ തന്നെ അതേ പേരുള്ള സുഹൃത്തും ആ സമിതിയിലുണ്ടായിരുന്നു. ഇതിനെ തുടർന്നാണ് കൊച്ചുപ്രേമൻ എന്ന പേരിലറിയപ്പെട്ടു തുടങ്ങിയത്. കൊച്ചുപ്രേമൻ എഴുതി സംവിധാനം ചെയ്ത നാടകം കണ്ട പ്രശസ്ത സംവിധായകൻ ജെ.സി.കുറ്റിക്കാടാണ് നാടകത്തിൽ നിന്ന് സിനിമയിലേക്ക് അവസരം നൽകിയത്.1979-ൽ റിലീസായ ഏഴു നിറങ്ങൾ എന്ന സിനിമയാണ് കൊച്ചുപ്രേമൻ്റെ ആദ്യ സിനിമ. എന്നാൽ പിന്നീട് 1996-ൽ രാജസേനൻ്റെ "ദില്ലിവാല രാജകുമാരനി"ൽ അഭിനയിച്ചത്തോടെയാണ് ഏറെ ശ്രദ്ധിക്കപ്പെട്ടത്. രാജസേനനൊപ്പം എട്ടു സിനിമകൾ ചെയ്തു.

ഇതിനിടയിലാണ് സംവിധായകൻ സത്യൻ അന്തിക്കാട് കൊച്ചുപ്രേമൻ അഭിനയിച്ച നാടകം കാണുന്നത്. നാടകത്തിലെ മികച്ച പ്രകടനത്തെ തുടർന്ന് 1997-ൽ റിലീസായ "ഇരട്ടക്കുട്ടികളുടെ അച്ഛൻ" എന്ന സിനിമയിൽ വളരെ ശ്രദ്ധേയമായൊരു കഥാപാത്രം കൊച്ചുപ്രേമനെ തേടിയെത്തിയത്. ശ്രീനിവാസനുമൊത്തുള്ള കോമഡി രംഗങ്ങൾ ഏറെ ശ്രദ്ധേയമായിരുന്നു. സിനിമ നടൻ എന്ന ലേബൽ തന്ന ചിത്രമാണ് "ഇരട്ടക്കുട്ടികളുടെ അച്ഛൻ" എന്ന് കൊച്ചുപ്രേമൻ അഭിപ്രായപ്പെട്ടിട്ടുണ്ട്.

കോമഡി റോളുകൾ മാത്രം കൈകാര്യം ചെയ്യുന്ന നടനല്ല താൻ എന്ന് തെളിയിച്ചത് 1997-ൽ റിലീസായ ഗുരു എന്ന ചിത്രത്തിലെ അഭിനയത്തോടെയാണ്. ജയരാജ് സംവിധാനം ചെയ്ത് 2003-ൽ റിലീസായ തിളക്കം എന്ന ചിത്രത്തിലെ വേഷം ശ്രദ്ധിക്കപ്പെട്ടതിനെ തുടർന്ന് മലയാള സിനിമയിലെ തിരക്കുള്ള നടനായി മാറി. രഞ്ജിത്ത് സംവിധാനം ചെയ്ത് 2016-ൽ റിലീസായ ലീല എന്ന ചിത്രത്തിൽ കൊച്ചുപ്രേമൻ അവതരിപ്പിച്ച കഥാപാത്രം ഏറെ വിമർശനങ്ങൾക്കിടയാക്കി. പക്ഷേ ആ വിമർശനങ്ങളെ തന്നിലെ നടന് ലഭിച്ച അംഗീകാരമായാണ് അദ്ദേഹം കണ്ടത്.

ഗുരു, കഥാനായകൻ, ദി കാർ, ശ്രീകൃഷ്ണപുരത്തെ നക്ഷത്രത്തിളക്കം, ദി പ്രീസ്റ്റ്, തെങ്കാശിപ്പട്ടണം, സ്വ. ലേ., ആറാട്ട്, ഞങ്ങൾ സന്തുഷ്ടരാണ്, പട്ടാഭിഷേകം, മാട്ടുപ്പെട്ടി മച്ചാൻ, കടുവ, ശിക്കാർ, കല്യാണരാമൻ, ചതിക്കാത്ത ചന്തു, തിളക്കം, ഉടയോൻ,മലയാള സിനിമയിലിതു വരെ 250 ചിത്രങ്ങളിൽ വേഷമിട്ട കൊച്ചുപ്രേമൻ സിനിമ കൂടാതെ ടെലി-സീരിയലുകളിലും സജീവമായിരുന്നു.സിനിമ-സീരിയൽ താരമായ ഗിരിജയാണ് ഭാര്യ. ഹരികൃഷ്ണൻ ഏക മകൻ.ആദരാഞ്ജലികൾ !!


![കോമഡിയുടെ "കൊച്ചു വലിയ" പ്രേമൻ](https://cdn.boolokam.com/articles/2022/12/e3333333-1024x533.jpg)**കോമഡിയുടെ "കൊച്ചു വലിയ" പ്രേമൻ** **Santhosh Iriveri Parootty** മലയാള ചലച്ചിത്ര രംഗത്ത് കോമഡിക്ക് പുതിയ ഭാവുകത്വം നൽകിയ മികച്ച സ്വഭാവ നടൻ കൂടിയായിരുന്നു ഇന്ന് അന്തരിച്ച കെ.എസ്.പ്രേംകുമാർ എന്ന കൊച്ചുപ്രേമൻ. 1996-ൽ റിലീസായ ദില്ലിവാല രാജകുമാരൻ എന്ന സിനിമയിലൂടെ മലയാള സിനിമയിൽ സജീവമായ അദ്ദേഹം അവസാന കാലം വരെ സിനിമയിൽ സജീവമായിരുന്നു. വാർധക്യ സഹജമായ അസുഖങ്ങൾക്ക് ചികിത്സയിലിരിക്കെയാണ് ഇന്ന് 4.15 ഓടെ വിടപറഞ്ഞത്. തിരുവനന്തപുരം ജില്ലയിലെ വിളപ്പിൽ പഞ്ചായത്തിൽ പേയാട് എന്ന ഗ്രാമത്തിൽ ശിവരാമ ശാസ്ത്രികളുടേയും കമലത്തിൻ്റെയും മകനായി 1955 ജൂൺ ഒന്നിന് ജനനം. പ്രാഥമിക വിദ്യാഭ്യാസം പേയാട് ഗവ.സ്‌കൂളിൽ പൂർത്തിയാക്കി. തിരുവനന്തപുരം എം.ജി. കോളേജിൽ നിന്ന് ബിരുദം. എട്ടാം ക്ലാസിൽ പഠിക്കുമ്പോഴാണ് ആദ്യമായൊരു നാടകമെഴുതി സംവിധാനം ചെയ്യുന്നത്. അത് വിജയകരമായതിനെ തുടർന്ന് "ഉഷ്ണരാശി" എന്ന രണ്ടാമത്തെ നാടകവും രചിച്ചു. ആകാശവാണിയിലെ "ഇതളുകൾ" എന്ന പരിപാടിയിലൂടെയാണ് നാടകങ്ങൾ സംപ്രേക്ഷണം ചെയ്തത്. സ്കൂൾ പഠനത്തിനു ശേഷം നാടകത്തെ ഗൗരവമായി കാണാൻ തുടങ്ങിയത് തിരുവനന്തപുരം കവിത സ്റ്റേജിനു വേണ്ടി ജഗതി എൻ.കെ.ആചാരി ഒരുക്കിയ ജ്വാലാമുഖി എന്ന നാടകത്തിൽ അഭിനയിച്ചതോടെയാണ്. ഇതിനു ശേഷം ഗായത്രി തീയറ്റേഴ്സിൻ്റെ അനാമിക എന്ന നാടകത്തിലും അഭിനയിച്ചു. പിന്നീട് സംഘചേതന, കാളിദാസ കലാകേന്ദ്രം തുടങ്ങി പത്തോളം നാടക സമിതികൾക്ക് വേണ്ടി പ്രവർത്തിച്ചു. ധാരാളം ആരാധകരെ സൃഷ്ടിച്ച കൊച്ചുപ്രേമൻ്റെ പ്രശസ്തമായ നാടകങ്ങളാണ് കേരള തീയേറ്റേഴ്സിൻ്റെ അമൃതം ഗമയാ, വെഞ്ഞാറമൂട് സംഘചേതനയുടെ സ്വാതി തിരുനാൾ, ഇന്ദുലേഖ, രാജൻ.പി.ദേവിൻ്റെ ആദിത്യമംഗലം ആര്യവൈദ്യശാല എന്നിവ. നാടക സമിതിയിൽ സജീവമായ കാലത്ത് അദ്ദേഹത്തിൻ്റെ തന്നെ അതേ പേരുള്ള സുഹൃത്തും ആ സമിതിയിലുണ്ടായിരുന്നു. ഇതിനെ തുടർന്നാണ് കൊച്ചുപ്രേമൻ എന്ന പേരിലറിയപ്പെട്ടു തുടങ്ങിയത്. കൊച്ചുപ്രേമൻ എഴുതി സംവിധാനം ചെയ്ത നാടകം കണ്ട പ്രശസ്ത സംവിധായകൻ ജെ.സി.കുറ്റിക്കാടാണ് നാടകത്തിൽ നിന്ന് സിനിമയിലേക്ക് അവസരം നൽകിയത്.1979-ൽ റിലീസായ ഏഴു നിറങ്ങൾ എന്ന സിനിമയാണ് കൊച്ചുപ്രേമൻ്റെ ആദ്യ സിനിമ. എന്നാൽ പിന്നീട് 1996-ൽ രാജസേനൻ്റെ "ദില്ലിവാല രാജകുമാരനി"ൽ അഭിനയിച്ചത്തോടെയാണ് ഏറെ ശ്രദ്ധിക്കപ്പെട്ടത്. രാജസേനനൊപ്പം എട്ടു സിനിമകൾ ചെയ്തു. ഇതിനിടയിലാണ് സംവിധായകൻ സത്യൻ അന്തിക്കാട് കൊച്ചുപ്രേമൻ അഭിനയിച്ച നാടകം കാണുന്നത്. നാടകത്തിലെ മികച്ച പ്രകടനത്തെ തുടർന്ന് 1997-ൽ റിലീസായ "ഇരട്ടക്കുട്ടികളുടെ അച്ഛൻ" എന്ന സിനിമയിൽ വളരെ ശ്രദ്ധേയമായൊരു കഥാപാത്രം കൊച്ചുപ്രേമനെ തേടിയെത്തിയത്. ശ്രീനിവാസനുമൊത്തുള്ള കോമഡി രംഗങ്ങൾ ഏറെ ശ്രദ്ധേയമായിരുന്നു. സിനിമ നടൻ എന്ന ലേബൽ തന്ന ചിത്രമാണ് "ഇരട്ടക്കുട്ടികളുടെ അച്ഛൻ" എന്ന് കൊച്ചുപ്രേമൻ അഭിപ്രായപ്പെട്ടിട്ടുണ്ട്. കോമഡി റോളുകൾ മാത്രം കൈകാര്യം ചെയ്യുന്ന നടനല്ല താൻ എന്ന് തെളിയിച്ചത് 1997-ൽ റിലീസായ ഗുരു എന്ന ചിത്രത്തിലെ അഭിനയത്തോടെയാണ്. ജയരാജ് സംവിധാനം ചെയ്ത് 2003-ൽ റിലീസായ തിളക്കം എന്ന ചിത്രത്തിലെ വേഷം ശ്രദ്ധിക്കപ്പെട്ടതിനെ തുടർന്ന് മലയാള സിനിമയിലെ തിരക്കുള്ള നടനായി മാറി. രഞ്ജിത്ത് സംവിധാനം ചെയ്ത് 2016-ൽ റിലീസായ ലീല എന്ന ചിത്രത്തിൽ കൊച്ചുപ്രേമൻ അവതരിപ്പിച്ച കഥാപാത്രം ഏറെ വിമർശനങ്ങൾക്കിടയാക്കി. പക്ഷേ ആ വിമർശനങ്ങളെ തന്നിലെ നടന് ലഭിച്ച അംഗീകാരമായാണ് അദ്ദേഹം കണ്ടത്. ഗുരു, കഥാനായകൻ, ദി കാർ, ശ്രീകൃഷ്ണപുരത്തെ നക്ഷത്രത്തിളക്കം, ദി പ്രീസ്റ്റ്, തെങ്കാശിപ്പട്ടണം, സ്വ. ലേ., ആറാട്ട്, ഞങ്ങൾ സന്തുഷ്ടരാണ്, പട്ടാഭിഷേകം, മാട്ടുപ്പെട്ടി മച്ചാൻ, കടുവ, ശിക്കാർ, കല്യാണരാമൻ, ചതിക്കാത്ത ചന്തു, തിളക്കം, ഉടയോൻ,മലയാള സിനിമയിലിതു വരെ 250 ചിത്രങ്ങളിൽ വേഷമിട്ട കൊച്ചുപ്രേമൻ സിനിമ കൂടാതെ ടെലി-സീരിയലുകളിലും സജീവമായിരുന്നു.സിനിമ-സീരിയൽ താരമായ ഗിരിജയാണ് ഭാര്യ. ഹരികൃഷ്ണൻ ഏക മകൻ.ആദരാഞ്ജലികൾ !!
