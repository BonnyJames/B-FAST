---
title: "മഴയില്‍ കുതിര്‍ന്ന കണ്ണീര്..."
date: 2012-02-18T10:24:53
draft: false
categories: ["Society"]
tags: ["90's", 'malayalam story']
author: "Beaumaris"
---

<img class="alignright" src="http://bp3.blogger.com/_2iNQnDPbLoE/RyioAT_wx7I/AAAAAAAAAEI/r24fN-YR6wo/s800/rain%2B4.JPG" alt="" width="276" height="415" />വിദൂരതയിലേക്ക് കണ്ണും നട്ട് ഇരിക്കാന്‍ തുടങ്ങിയിട്ട് കുറെ നേരമായി. എന്താണ് ചിന്തിക്കുന്നതെന്നോ എന്തിനാണ് ചിന്തിക്കുന്നതെന്നോ അവന്‍ ഓര്‍ത്തില്ല. മനസ്സ്‌ പ്രക്ഷുബ്ധമാണ്. ശക്തമായ തിരമാലകള്‍ പോലെ ആഞ്ഞടിക്കുകയാണ്.ഒടുവില്‍ സ്വയം ചോദിച്ചു “എന്താണ് ചിന്തിക്കുന്നത്”. മറുപടിയും സ്വയം തന്നെ പറഞ്ഞു, “ഒന്നുമില്ല” കണ്ണുകള്‍ പിന്‍വലിച്ച് അവന്‍ പതിയെ നടന്നു. തനിക്ക് ചുറ്റും നടക്കുന്ന ജനങ്ങളെയോ ചീറിപ്പോയ വാഹനങ്ങളോ അവന്‍ കണ്ടില്ല. ആ തിരക്കിനിടയിലും അവന്‍ ഏകനായി നടന്നു. ചീറിപ്പാഞ്ഞു വന്ന ഒരു ഓട്ടോ അവന്‍റെ തൊട്ടു പിന്നിലായി ബ്രേക്ക്‌ പിടിച്ചു നിന്നു.

ഡ്രൈവര്‍ മുട്ടന്‍ തെറിയുമായി അവനെ നേരിട്ടു. “എവിടെ നോക്കിയാടോ താന്‍ നടക്കുന്നത്...തന്‍റെ..” പിന്നീട് കേട്ടത് കേട്ടലറയ്ക്കുന്ന തെറിയുടെ പ്രസരമായിരുന്നു. അവന്‍ ചിരിച്ചു ഭ്രാന്തനെപ്പോലെ. ഡ്രൈവര്‍ ഒന്നും മിണ്ടാതെ ഒട്ടോയെടുത്തു ഏട്ടിലെ പശുവിനെപ്പോലെ ഒരൊറ്റ ഓട്ടമായിരുന്നു. അയാള്‍ വിചാരിക്കും ഞാന്‍ ഭ്രാന്തനാണെന്ന്. അതെ എനിക്ക് ഭ്രാന്താണ്. അത് ലോകത്തോട് മുഴുവന്‍ ഉറക്കെ വിളിച്ചു പറയണമെന്ന് തോന്നി. ഉറക്കെയുറക്കെ പൊട്ടിക്കരയണമെന്നു തോന്നി. ആരും കാണാത്തിടത്തു പോയി മരിക്കാന്‍ തോന്നി. ഒന്നിനും കഴിയില്ല എന്നോര്‍ത്തപ്പോള്‍ മനസ്സില്‍ പൊട്ടിപ്പൊട്ടി കരഞ്ഞു. മനസ്സ് കണ്ണീരില്‍ കുതിര്‍ന്നു. പിന്നെ ഒരു ചാലായി ഒഴുകിത്തുടങ്ങി. പക്ഷെ കണ്ണില്‍ നിന്നു ഒരൊറ്റ കണ്ണുനീര്‍ പൊഴിഞ്ഞില്ല.

“സമയമെത്രയായി” ഒരു അപരിചിതന്‍. കൈത്തണ്ടയിലെ വാച്ച് നോക്കി.തെളിയുന്നില്ല. കണ്ണിലെ കാഴ്ച മങ്ങുന്നുവോ? ആകാശത്തിലേക്ക് നോക്കി കാലാവസ്ഥയെ പഠിച്ച് പറഞ്ഞു “മൂന്നേ കാലായി”... “ഓ”.. അപരിചിതന്‍ വിട വാങ്ങി. അവന്‍ പിന്നെയും നടന്നു. കാലുകള്‍ തളരുന്നു. വഴിയരികിലെ പാര്‍ക്കിന്‍റെ തണലത്തിരിക്കുമ്പോള്‍ മനസ്സ് ഒന്ന് ശാന്തമായി. പോക്കറ്റില്‍ നിന്നു ഒരു ബീഡിയെടുത്തു പുകച്ചു. പുകയെ പുറത്തു കളഞ്ഞില്ല. എല്ലാം വിഴുങ്ങി. സമാധാനമായി.

അകത്തു പുകയുന്ന മനസ്സാണ്. കണ്ണില്‍ നിന്നു വെള്ളം വന്നു. അരുത് കരയരുത് അത് പുരുഷന് ചേര്‍ന്നതല്ല. ഓര്‍ത്തപ്പോള്‍ ചിരി വന്നു “പുരുഷനെന്താ കരഞ്ഞാല്?” പിന്നെയും കരഞ്ഞു. വിചാരിച്ചതല്ല. തുള്ളികള്‍ ഓരോന്നായി അടര്‍ന്നു കൊണ്ടിരുന്നു. കവിള്‍ത്തടം നനഞ്ഞു കുതിര്‍ന്നു. ആരും കാണരുത് കണ്ണ് തുടയ്ക്കാന്‍ വിഫല ശ്രമം നടത്തി. വീണ്ടും നനഞ്ഞു കൊണ്ടിരുന്നു. ആകാശമിരുണ്ടു കൂടി. തുള്ളികള്‍ പെയ്തു തുടങ്ങി...ഒരു മഴ...നല്ലത് എന്‍റെ കണ്ണീരിനെ ഒളിപ്പിച്ചു വെയ്ക്കാന്‍ കിട്ടിയ നല്ലൊരു തൂവലയാണ് നീ. കാരണം ഞാന്‍ കരയുന്നത് ആരും കാണില്ലല്ലോ.

കണ്ണീര് മഴയില്‍ കുതിര്‍ന്നു. ഹൃദയത്തിനകത്ത് ഒരു ഇടിമിന്നല്‍ പൊട്ടി. കൈ അമര്‍ത്തി തടവി. വായില്‍ നിന്നു രക്തം വന്നു.പതുക്കെ മണ്ണിലേക്ക് വീണു....അപ്പോഴും മഴ തകര്‍ത്തു പെയ്യുകയായിരുന്നു. ആരുടെയൊക്കെയോ വേദനകള്‍ തന്നില്‍ അലിയിച്ച് ആര്‍ക്കൊക്കെയോ വേണ്ടി... മഴ തോര്‍ന്നു..നഗരത്തിലെ ഒരൊഴിഞ്ഞ കോണില്‍ അവന്‍റെ ശരീരം അടിഞ്ഞു.. ആര്‍ക്കും വേണ്ടാത്ത ഒരു മാലിന്യമായി.

കഥ <a href="http://kollengottileithihasangal.wordpress.com/" target="_blank" rel="noopener">ഇവിടെയും വായിക്കാം </a>


![മഴയില്‍ കുതിര്‍ന്ന കണ്ണീര്...](http://bp3.blogger.com/_2iNQnDPbLoE/RyioAT_wx7I/AAAAAAAAAEI/r24fN-YR6wo/s800/rain%2B4.JPG)വിദൂരതയിലേക്ക് കണ്ണും നട്ട് ഇരിക്കാന്‍ തുടങ്ങിയിട്ട് കുറെ നേരമായി. എന്താണ് ചിന്തിക്കുന്നതെന്നോ എന്തിനാണ് ചിന്തിക്കുന്നതെന്നോ അവന്‍ ഓര്‍ത്തില്ല. മനസ്സ്‌ പ്രക്ഷുബ്ധമാണ്. ശക്തമായ തിരമാലകള്‍ പോലെ ആഞ്ഞടിക്കുകയാണ്.ഒടുവില്‍ സ്വയം ചോദിച്ചു “എന്താണ് ചിന്തിക്കുന്നത്”. മറുപടിയും സ്വയം തന്നെ പറഞ്ഞു, “ഒന്നുമില്ല” കണ്ണുകള്‍ പിന്‍വലിച്ച് അവന്‍ പതിയെ നടന്നു. തനിക്ക് ചുറ്റും നടക്കുന്ന ജനങ്ങളെയോ ചീറിപ്പോയ വാഹനങ്ങളോ അവന്‍ കണ്ടില്ല. ആ തിരക്കിനിടയിലും അവന്‍ ഏകനായി നടന്നു. ചീറിപ്പാഞ്ഞു വന്ന ഒരു ഓട്ടോ അവന്‍റെ തൊട്ടു പിന്നിലായി ബ്രേക്ക്‌ പിടിച്ചു നിന്നു. ഡ്രൈവര്‍ മുട്ടന്‍ തെറിയുമായി അവനെ നേരിട്ടു. “എവിടെ നോക്കിയാടോ താന്‍ നടക്കുന്നത്...തന്‍റെ..” പിന്നീട് കേട്ടത് കേട്ടലറയ്ക്കുന്ന തെറിയുടെ പ്രസരമായിരുന്നു. അവന്‍ ചിരിച്ചു ഭ്രാന്തനെപ്പോലെ. ഡ്രൈവര്‍ ഒന്നും മിണ്ടാതെ ഒട്ടോയെടുത്തു ഏട്ടിലെ പശുവിനെപ്പോലെ ഒരൊറ്റ ഓട്ടമായിരുന്നു. അയാള്‍ വിചാരിക്കും ഞാന്‍ ഭ്രാന്തനാണെന്ന്. അതെ എനിക്ക് ഭ്രാന്താണ്. അത് ലോകത്തോട് മുഴുവന്‍ ഉറക്കെ വിളിച്ചു പറയണമെന്ന് തോന്നി. ഉറക്കെയുറക്കെ പൊട്ടിക്കരയണമെന്നു തോന്നി. ആരും കാണാത്തിടത്തു പോയി മരിക്കാന്‍ തോന്നി. ഒന്നിനും കഴിയില്ല എന്നോര്‍ത്തപ്പോള്‍ മനസ്സില്‍ പൊട്ടിപ്പൊട്ടി കരഞ്ഞു. മനസ്സ് കണ്ണീരില്‍ കുതിര്‍ന്നു. പിന്നെ ഒരു ചാലായി ഒഴുകിത്തുടങ്ങി. പക്ഷെ കണ്ണില്‍ നിന്നു ഒരൊറ്റ കണ്ണുനീര്‍ പൊഴിഞ്ഞില്ല. “സമയമെത്രയായി” ഒരു അപരിചിതന്‍. കൈത്തണ്ടയിലെ വാച്ച് നോക്കി.തെളിയുന്നില്ല. കണ്ണിലെ കാഴ്ച മങ്ങുന്നുവോ? ആകാശത്തിലേക്ക് നോക്കി കാലാവസ്ഥയെ പഠിച്ച് പറഞ്ഞു “മൂന്നേ കാലായി”... “ഓ”.. അപരിചിതന്‍ വിട വാങ്ങി. അവന്‍ പിന്നെയും നടന്നു. കാലുകള്‍ തളരുന്നു. വഴിയരികിലെ പാര്‍ക്കിന്‍റെ തണലത്തിരിക്കുമ്പോള്‍ മനസ്സ് ഒന്ന് ശാന്തമായി. പോക്കറ്റില്‍ നിന്നു ഒരു ബീഡിയെടുത്തു പുകച്ചു. പുകയെ പുറത്തു കളഞ്ഞില്ല. എല്ലാം വിഴുങ്ങി. സമാധാനമായി. അകത്തു പുകയുന്ന മനസ്സാണ്. കണ്ണില്‍ നിന്നു വെള്ളം വന്നു. അരുത് കരയരുത് അത് പുരുഷന് ചേര്‍ന്നതല്ല. ഓര്‍ത്തപ്പോള്‍ ചിരി വന്നു “പുരുഷനെന്താ കരഞ്ഞാല്?” പിന്നെയും കരഞ്ഞു. വിചാരിച്ചതല്ല. തുള്ളികള്‍ ഓരോന്നായി അടര്‍ന്നു കൊണ്ടിരുന്നു. കവിള്‍ത്തടം നനഞ്ഞു കുതിര്‍ന്നു. ആരും കാണരുത് കണ്ണ് തുടയ്ക്കാന്‍ വിഫല ശ്രമം നടത്തി. വീണ്ടും നനഞ്ഞു കൊണ്ടിരുന്നു. ആകാശമിരുണ്ടു കൂടി. തുള്ളികള്‍ പെയ്തു തുടങ്ങി...ഒരു മഴ...നല്ലത് എന്‍റെ കണ്ണീരിനെ ഒളിപ്പിച്ചു വെയ്ക്കാന്‍ കിട്ടിയ നല്ലൊരു തൂവലയാണ് നീ. കാരണം ഞാന്‍ കരയുന്നത് ആരും കാണില്ലല്ലോ. കണ്ണീര് മഴയില്‍ കുതിര്‍ന്നു. ഹൃദയത്തിനകത്ത് ഒരു ഇടിമിന്നല്‍ പൊട്ടി. കൈ അമര്‍ത്തി തടവി. വായില്‍ നിന്നു രക്തം വന്നു.പതുക്കെ മണ്ണിലേക്ക് വീണു....അപ്പോഴും മഴ തകര്‍ത്തു പെയ്യുകയായിരുന്നു. ആരുടെയൊക്കെയോ വേദനകള്‍ തന്നില്‍ അലിയിച്ച് ആര്‍ക്കൊക്കെയോ വേണ്ടി... മഴ തോര്‍ന്നു..നഗരത്തിലെ ഒരൊഴിഞ്ഞ കോണില്‍ അവന്‍റെ ശരീരം അടിഞ്ഞു.. ആര്‍ക്കും വേണ്ടാത്ത ഒരു മാലിന്യമായി. കഥ [ഇവിടെയും വായിക്കാം ](http://kollengottileithihasangal.wordpress.com/)
