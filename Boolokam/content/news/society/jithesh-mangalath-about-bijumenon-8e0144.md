---
title: "ബിജു മേനോൻ പലപ്പോഴും ഓർമ്മിപ്പിച്ചിരുന്നത് വിനോദ് കാംബ്ലിയെയായിരുന്നു"
date: 2021-03-18T10:07:47
draft: false
categories: ["Society"]
tags: ['Aaron Judge', 'biju menon', 'vinod kambli']
author: "Beaumaris"
---

<a href="https://wordpress-972788-3403151.cloudwaysapps.com/jithesh-mangalath-about-bijumenon/301706/bdd-1193" rel="attachment wp-att-301707"><img class="alignleft size-full wp-image-301707" src="https://cdn.boolokam.com/articles/2021/03/bdd-305.jpg" alt="" width="739" height="360" /></a><strong>Jithesh Mangalath ന്റെ പോസ്റ്റ് </strong>

"എന്തിനാണ് നീയെന്നെ ഇങ്ങനെ തീക്ഷ്ണമായി നോക്കിയത്?"
"എനിക്കറിയില്ല..."- അവന്റെയുത്തരം.
"ആദ്യമായി കാണുന്ന ഒരാളെ ഇങ്ങനെ നോക്കാമോ?""
"ആദ്യമായാണ് കാണുന്നതെന്ന് തോന്നിയില്ല, അതുകൊണ്ടാണ് നോക്കിയത്..."

ബിജുമേനോന്റെ കണ്ണുകളിൽ എരിയുന്ന പ്രണയം ഒരു കാലത്ത് സിരകളെ ആളിക്കത്തിച്ചിരുന്നു. അത്രമേൽ തീവ്രമായി പ്രണയം സംവേദനം ചെയ്യപ്പെടുന്ന കണ്ണുകൾ തിരയോർമ്മകളിൽ അപൂർവ്വമാണ്.തിരയടങ്ങാത്ത ആത്മാവിൽ നിന്ന് കാറ്റാടിമരങ്ങൾക്കിടയിലൂടെ മണൽപ്പരപ്പിന്റെ നേർത്ത അറ്റങ്ങളിലേക്കു നീങ്ങുന്ന മിഴികൾ കൊണ്ടുള്ള പാലങ്ങളായിരുന്നു വിഷ്ണുവിന്റെയും,വിക്ടറിന്റെയും,രാമാനുജം ശാസ്ത്രികളുടെയും,രാജീവന്റെയും നോട്ടങ്ങൾ. ആ നോക്കിൻ തുമ്പുകളിൽ പെൺപ്രണയങ്ങൾ ഊയലാടി.തിരശ്ശീലയിൽ പ്രണയം ജ്വലിച്ചു.ചിലപ്പോഴൊക്കെ തൊണ്ണൂറുകളുടെ അവസാനത്തിലെ ബിജു മേനോനെ വല്ലാതെ മിസ് ചെയ്യാറുണ്ട്. അപ്പോഴാക്കെ രക്ഷാധികാരി ബൈജുവിലെ ആ കള്ളുഷാപ്പ് രംഗം ഓർക്കും. രക്ഷാധികാരി ബൈജു ഒപ്പ് എന്ന സിനിമയിൽ, അലൻസിയറും, ബിജു മേനോനും കൂടി ഒരു ഷാപ്പിൽ പോയി കള്ളുകുടിക്കുന്ന രംഗമുണ്ട്. കുടിച്ചു കഴിഞ്ഞ ശേഷം അലൻസിയർ പതുക്കെ മൂളാൻ തുടങ്ങുന്നു ''ഒരു പുഷ്പം മാത്രമെൻ പൂങ്കുലയിൽ നിർത്താം ഞാൻ " അനുപല്ലവിയിൽ നിന്നും തുടങ്ങി ബിജു ആ പാട്ട് പാടുമ്പോൾ ഡസ്കിൽ കൊട്ടിക്കൊണ്ട് ഷാപ്പിലുള്ളവരൊക്കെ പിന്തുണ കൊടുക്കുന്നുണ്ട്. ഒടുവിൽ ആ കൊട്ടിന്റെ ശബ്ദമൊക്കെയവസാനിക്കുമ്പോൾ പതുക്കെ ബിജു മേനോൻ ഇങ്ങനെ അവസാനിപ്പിക്കുന്നു ''മമ സഖീ നീയെന്നു വന്നു ചേരും? "ക്യാമറ ബിജുവിന്റെ മുഖത്തേക്ക് സൂം ഇൻ ചെയ്തു കൊണ്ട് സീൻ കട്ടാവുന്നു. ചിരിക്കുകയായിരുന്നോ ആ മനുഷ്യൻ?അതോ കരയുകയായിരുന്നോ?

<img src="https://static.toiimg.com/photo/msid-70418944/70418944.jpg?188277" alt="Biju Menon: I rarely get to be part of realistic films | Malayalam Movie  News - Times of India" />ബിജു മേനോൻ പലപ്പോഴും എന്നെ ഓർമ്മിപ്പിച്ചിരുന്നത് വിനോദ് കാംബ്ലിയെയായിരുന്നു. പ്രതിഭയുടെ ധാരാളിത്തമുണ്ടായിട്ടും, ഒരു മടിയനെപ്പോലെ അതുമുഴുവൻ ആമാടപ്പെട്ടിയിൽ താഴിട്ടു സൂക്ഷിച്ചവരെപ്പോലെ തോന്നിച്ചു ഇരുവരും. മിഖായേലിന്റെ സന്തതികൾ എന്ന ജൂഡ് അട്ടിപ്പേറ്റി പരമ്പരയിലെ അലോഷിയായിട്ടാണ് ബിജുമേനോൻ എന്റെയോർമ്മകളിൽ അടയാളപ്പെട്ടു തുടങ്ങുന്നത്. മാന്നാർ മത്തായിയിലെ പ്രതിനായക വേഷമൊഴിച്ച് ബിജുവിന്റെ കരിയറിലെ ആദ്യ വർഷങ്ങൾ തീർത്തും സംഭവരഹിതമായിരുന്നു.

അഴകിയ രാവണനിലെ പ്രസാദ് എന്ന സംവിധായകവേഷം പ്രത്യക്ഷത്തിൽ വില്ലൻ സ്വഭാവമുള്ളതും ഏകതാന (വൺ ഡയമൻഷണൽ ) പ്രകൃതത്തിലുള്ളതുമാണ്. എന്നാൽ ബിജുവിലെ നടൻ സമർത്ഥമായി അഭിനയിച്ച ഒരു കഥാപാത്രമാണ്. മോഹൻലാൽ കഥാപാത്രങ്ങളിൽ പലപ്പോഴും കണ്ടു വരുന്ന മോഹിപ്പിക്കുന്ന അവധാനത പ്രകടമായ ഒരു നോൺ- മോഹൻലാൽ കഥാപാത്രം കൂടിയാണ് ശരത് .അതെത്ര സിമ്പിൾ എന്ന് നമ്മൾ ചിന്തിക്കുന്നത്ര അനായാസമാക്കി അയാളാ കഥാപാത്രത്തെ എന്നാലോചിക്കുമ്പോഴാണ് ബിജുവിലെ പ്രതിഭയുടെ ആഴമറിയുന്നത്.ഇതേ ആകൃതിയിൽ തന്നെയാണ് കൃഷ്ണഗുഡിയിൽ ഒരു പ്രണയകാലത്തിലെ അഖില ചന്ദ്രനേയും ബിജു രൂപപ്പെടുത്തിയിരിക്കുന്നത്. പ്രതിനായക സ്വഭാവം പ്രകടിപ്പിക്കുമ്പോഴും പ്രണയം തൂകുന്ന ആ കഥാപാത്രം ബിജു മേനോന്റെ ഏറ്റവും മികച്ച സിദ്ധികളിലൊന്നു കൂടി വെളിച്ചത്തു കൊണ്ടുവന്ന ഒന്നാണ്;ശബ്ദ നിയന്ത്രണം.മലയാള സിനിമയിൽ മമ്മൂട്ടി കഴിഞ്ഞാൽ ഇത്രയും വെഴ്സറ്റൈലായി ശബ്ദം മോഡുലേറ്റ് ചെയ്യുന്ന മറ്റൊരു നടനെ ഞാൻ കണ്ടിട്ടില്ല. സിദ്ദിഖ് പോലും ഇതിനു താഴെയേ വരൂ എന്നാണെന്റെ തോന്നൽ.

ശരത്തിൽ നിന്നും ,അഖില ചന്ദ്രനിൽ നിന്നുമൊക്കെ ഒരു പാട് മാറിപ്പോയ ഒരു ബിജു മേനോനെയാണ് പിന്നീടൊരുപാടു കാലം കണ്ടത്.മഴയിലെ ശാസ്ത്രികളും, മേഘമൽഹാറിലെ രാജീവുമൊക്കെ വേനലിൽ പെയ്ത മഴകളെപ്പോൽ തോന്നിച്ചു. സുരേഷ് ഗോപിയുടെ ഫയർബ്രാൻഡ് നായക കഥാപാത്രത്തെപോലും ഇത്തിരി നേരത്തേക്ക് പിൻ സീറ്റിലാക്കിയ ഫിറോസ് എന്ന പോലീസുകാരനെ പത്രത്തിൽ അവതരിപ്പിച്ച അതേ ബിജുവാണോ പ്രജയിലും, ശിവത്തിലുമൊക്കെ അഭിനയിച്ചതെന്നോർത്ത് അന്തം വിട്ടിട്ടുണ്ട്.
മേരിക്കുണ്ടൊരു കുഞ്ഞാട്, സീനിയേഴ്സ്, ഓർഡിനറി, വെള്ളിമൂങ്ങ .. ഈ നാല് ചിത്രങ്ങളാണ് പിന്നീട് ബിജുവിന് ഒരു കൊമേഡിയൻ ഇമേജ് ചാർത്തിക്കൊടുത്തത്. സത്യത്തിൽ ഗൗരവ സ്വഭാവമുള്ള ശബ്ദത്തിൽ ഉൽപ്പാദിപ്പിക്കപെടുന്ന നർമ്മം എന്ന കോൺട്രാസ്റ്റാണ് ബിജുവിന്റെ കോമഡിയുടെ പ്രധാന ചേരുവയെന്ന് പലപ്പോഴും തോന്നിയിട്ടുണ്ട്. മമ്മൂട്ടി എന്ന മഹാനടൻ പലവട്ടം ശ്രമിച്ച് പരാജയപ്പെട്ട ഒരു ശൈലിയാണത് എന്നോർക്കുമ്പോഴാണ് കൂടുതൽ ആദരവ് ബിജുവിനോട് തോന്നുന്നത്.

ഈ പോസ്റ്റിന്റെ തുടക്കത്തിൽ സൂചിപ്പിച്ചതു പോലെ ഏതെങ്കിലും ഒരു നടന്റെ ഛായകൾ ബിജുമേനോന്റെ അഭിനയത്തിൽ കണ്ടെത്താമെങ്കിൽ അത് മോഹൻലാലിന്റേതാണ്.അതു പക്ഷേ ദിലീപിനെയോ ,അനൂപ് മേനോനെയോ പോലെ ഒരു അനുകരണ സ്വഭാവത്തിലേക്ക് വഴുതി വീഴുന്നില്ല എന്നതാണ് ഏറ്റവും വലിയ അത്ഭുതം. മുപ്പത്തഞ്ചു വയസ്സു കഴിഞ്ഞ ഒരു ശരാശരി മലയാളി പുരുഷന് ഏറ്റവുമെളുപ്പം കോ-റിലേറ്റ് ചെയ്യാവുന്ന ഒരു രൂപമാണ് (താര ശരീരം) ബിജുവിന്റേത് എന്നത് അയാളുടെ വർദ്ധിച്ചു വരുന്ന പൊതു സ്വീകാര്യതയുടെ കാരണം കൂടിയാകുന്നു. കണ്ണുകളാൽ ചിരിച്ചു കൊണ്ട്, ഗൗരവമേറിയ ശബ്ദത്തിലും പ്രണയാതുരത കലർത്തിക്കൊണ്ട് അയാളിനിയും പാടട്ടെ '' മനതാരിൽ മാരിക്കാർ മൂടിക്കഴിഞ്ഞല്ലോ .. മമ സഖീ നീയെന്നു വന്നു ചേരും? "


![ബിജു മേനോൻ പലപ്പോഴും ഓർമ്മിപ്പിച്ചിരുന്നത് വിനോദ് കാംബ്ലിയെയായിരുന്നു](https://cdn.boolokam.com/articles/2021/03/bdd-305.jpg)[](https://wordpress-972788-3403151.cloudwaysapps.com/jithesh-mangalath-about-bijumenon/301706/bdd-1193)**Jithesh Mangalath ന്റെ പോസ്റ്റ്** "എന്തിനാണ് നീയെന്നെ ഇങ്ങനെ തീക്ഷ്ണമായി നോക്കിയത്?" "എനിക്കറിയില്ല..."- അവന്റെയുത്തരം. "ആദ്യമായി കാണുന്ന ഒരാളെ ഇങ്ങനെ നോക്കാമോ?"" "ആദ്യമായാണ് കാണുന്നതെന്ന് തോന്നിയില്ല, അതുകൊണ്ടാണ് നോക്കിയത്..." ബിജുമേനോന്റെ കണ്ണുകളിൽ എരിയുന്ന പ്രണയം ഒരു കാലത്ത് സിരകളെ ആളിക്കത്തിച്ചിരുന്നു. അത്രമേൽ തീവ്രമായി പ്രണയം സംവേദനം ചെയ്യപ്പെടുന്ന കണ്ണുകൾ തിരയോർമ്മകളിൽ അപൂർവ്വമാണ്.തിരയടങ്ങാത്ത ആത്മാവിൽ നിന്ന് കാറ്റാടിമരങ്ങൾക്കിടയിലൂടെ മണൽപ്പരപ്പിന്റെ നേർത്ത അറ്റങ്ങളിലേക്കു നീങ്ങുന്ന മിഴികൾ കൊണ്ടുള്ള പാലങ്ങളായിരുന്നു വിഷ്ണുവിന്റെയും,വിക്ടറിന്റെയും,രാമാനുജം ശാസ്ത്രികളുടെയും,രാജീവന്റെയും നോട്ടങ്ങൾ. ആ നോക്കിൻ തുമ്പുകളിൽ പെൺപ്രണയങ്ങൾ ഊയലാടി.തിരശ്ശീലയിൽ പ്രണയം ജ്വലിച്ചു.ചിലപ്പോഴൊക്കെ തൊണ്ണൂറുകളുടെ അവസാനത്തിലെ ബിജു മേനോനെ വല്ലാതെ മിസ് ചെയ്യാറുണ്ട്. അപ്പോഴാക്കെ രക്ഷാധികാരി ബൈജുവിലെ ആ കള്ളുഷാപ്പ് രംഗം ഓർക്കും. രക്ഷാധികാരി ബൈജു ഒപ്പ് എന്ന സിനിമയിൽ, അലൻസിയറും, ബിജു മേനോനും കൂടി ഒരു ഷാപ്പിൽ പോയി കള്ളുകുടിക്കുന്ന രംഗമുണ്ട്. കുടിച്ചു കഴിഞ്ഞ ശേഷം അലൻസിയർ പതുക്കെ മൂളാൻ തുടങ്ങുന്നു ''ഒരു പുഷ്പം മാത്രമെൻ പൂങ്കുലയിൽ നിർത്താം ഞാൻ " അനുപല്ലവിയിൽ നിന്നും തുടങ്ങി ബിജു ആ പാട്ട് പാടുമ്പോൾ ഡസ്കിൽ കൊട്ടിക്കൊണ്ട് ഷാപ്പിലുള്ളവരൊക്കെ പിന്തുണ കൊടുക്കുന്നുണ്ട്. ഒടുവിൽ ആ കൊട്ടിന്റെ ശബ്ദമൊക്കെയവസാനിക്കുമ്പോൾ പതുക്കെ ബിജു മേനോൻ ഇങ്ങനെ അവസാനിപ്പിക്കുന്നു ''മമ സഖീ നീയെന്നു വന്നു ചേരും? "ക്യാമറ ബിജുവിന്റെ മുഖത്തേക്ക് സൂം ഇൻ ചെയ്തു കൊണ്ട് സീൻ കട്ടാവുന്നു. ചിരിക്കുകയായിരുന്നോ ആ മനുഷ്യൻ?അതോ കരയുകയായിരുന്നോ? ![Biju Menon: I rarely get to be part of realistic films | Malayalam Movie  News - Times of India](https://static.toiimg.com/photo/msid-70418944/70418944.jpg?188277)ബിജു മേനോൻ പലപ്പോഴും എന്നെ ഓർമ്മിപ്പിച്ചിരുന്നത് വിനോദ് കാംബ്ലിയെയായിരുന്നു. പ്രതിഭയുടെ ധാരാളിത്തമുണ്ടായിട്ടും, ഒരു മടിയനെപ്പോലെ അതുമുഴുവൻ ആമാടപ്പെട്ടിയിൽ താഴിട്ടു സൂക്ഷിച്ചവരെപ്പോലെ തോന്നിച്ചു ഇരുവരും. മിഖായേലിന്റെ സന്തതികൾ എന്ന ജൂഡ് അട്ടിപ്പേറ്റി പരമ്പരയിലെ അലോഷിയായിട്ടാണ് ബിജുമേനോൻ എന്റെയോർമ്മകളിൽ അടയാളപ്പെട്ടു തുടങ്ങുന്നത്. മാന്നാർ മത്തായിയിലെ പ്രതിനായക വേഷമൊഴിച്ച് ബിജുവിന്റെ കരിയറിലെ ആദ്യ വർഷങ്ങൾ തീർത്തും സംഭവരഹിതമായിരുന്നു. അഴകിയ രാവണനിലെ പ്രസാദ് എന്ന സംവിധായകവേഷം പ്രത്യക്ഷത്തിൽ വില്ലൻ സ്വഭാവമുള്ളതും ഏകതാന (വൺ ഡയമൻഷണൽ ) പ്രകൃതത്തിലുള്ളതുമാണ്. എന്നാൽ ബിജുവിലെ നടൻ സമർത്ഥമായി അഭിനയിച്ച ഒരു കഥാപാത്രമാണ്. മോഹൻലാൽ കഥാപാത്രങ്ങളിൽ പലപ്പോഴും കണ്ടു വരുന്ന മോഹിപ്പിക്കുന്ന അവധാനത പ്രകടമായ ഒരു നോൺ- മോഹൻലാൽ കഥാപാത്രം കൂടിയാണ് ശരത് .അതെത്ര സിമ്പിൾ എന്ന് നമ്മൾ ചിന്തിക്കുന്നത്ര അനായാസമാക്കി അയാളാ കഥാപാത്രത്തെ എന്നാലോചിക്കുമ്പോഴാണ് ബിജുവിലെ പ്രതിഭയുടെ ആഴമറിയുന്നത്.ഇതേ ആകൃതിയിൽ തന്നെയാണ് കൃഷ്ണഗുഡിയിൽ ഒരു പ്രണയകാലത്തിലെ അഖില ചന്ദ്രനേയും ബിജു രൂപപ്പെടുത്തിയിരിക്കുന്നത്. പ്രതിനായക സ്വഭാവം പ്രകടിപ്പിക്കുമ്പോഴും പ്രണയം തൂകുന്ന ആ കഥാപാത്രം ബിജു മേനോന്റെ ഏറ്റവും മികച്ച സിദ്ധികളിലൊന്നു കൂടി വെളിച്ചത്തു കൊണ്ടുവന്ന ഒന്നാണ്;ശബ്ദ നിയന്ത്രണം.മലയാള സിനിമയിൽ മമ്മൂട്ടി കഴിഞ്ഞാൽ ഇത്രയും വെഴ്സറ്റൈലായി ശബ്ദം മോഡുലേറ്റ് ചെയ്യുന്ന മറ്റൊരു നടനെ ഞാൻ കണ്ടിട്ടില്ല. സിദ്ദിഖ് പോലും ഇതിനു താഴെയേ വരൂ എന്നാണെന്റെ തോന്നൽ. ശരത്തിൽ നിന്നും ,അഖില ചന്ദ്രനിൽ നിന്നുമൊക്കെ ഒരു പാട് മാറിപ്പോയ ഒരു ബിജു മേനോനെയാണ് പിന്നീടൊരുപാടു കാലം കണ്ടത്.മഴയിലെ ശാസ്ത്രികളും, മേഘമൽഹാറിലെ രാജീവുമൊക്കെ വേനലിൽ പെയ്ത മഴകളെപ്പോൽ തോന്നിച്ചു. സുരേഷ് ഗോപിയുടെ ഫയർബ്രാൻഡ് നായക കഥാപാത്രത്തെപോലും ഇത്തിരി നേരത്തേക്ക് പിൻ സീറ്റിലാക്കിയ ഫിറോസ് എന്ന പോലീസുകാരനെ പത്രത്തിൽ അവതരിപ്പിച്ച അതേ ബിജുവാണോ പ്രജയിലും, ശിവത്തിലുമൊക്കെ അഭിനയിച്ചതെന്നോർത്ത് അന്തം വിട്ടിട്ടുണ്ട്. മേരിക്കുണ്ടൊരു കുഞ്ഞാട്, സീനിയേഴ്സ്, ഓർഡിനറി, വെള്ളിമൂങ്ങ .. ഈ നാല് ചിത്രങ്ങളാണ് പിന്നീട് ബിജുവിന് ഒരു കൊമേഡിയൻ ഇമേജ് ചാർത്തിക്കൊടുത്തത്. സത്യത്തിൽ ഗൗരവ സ്വഭാവമുള്ള ശബ്ദത്തിൽ ഉൽപ്പാദിപ്പിക്കപെടുന്ന നർമ്മം എന്ന കോൺട്രാസ്റ്റാണ് ബിജുവിന്റെ കോമഡിയുടെ പ്രധാന ചേരുവയെന്ന് പലപ്പോഴും തോന്നിയിട്ടുണ്ട്. മമ്മൂട്ടി എന്ന മഹാനടൻ പലവട്ടം ശ്രമിച്ച് പരാജയപ്പെട്ട ഒരു ശൈലിയാണത് എന്നോർക്കുമ്പോഴാണ് കൂടുതൽ ആദരവ് ബിജുവിനോട് തോന്നുന്നത്. ഈ പോസ്റ്റിന്റെ തുടക്കത്തിൽ സൂചിപ്പിച്ചതു പോലെ ഏതെങ്കിലും ഒരു നടന്റെ ഛായകൾ ബിജുമേനോന്റെ അഭിനയത്തിൽ കണ്ടെത്താമെങ്കിൽ അത് മോഹൻലാലിന്റേതാണ്.അതു പക്ഷേ ദിലീപിനെയോ ,അനൂപ് മേനോനെയോ പോലെ ഒരു അനുകരണ സ്വഭാവത്തിലേക്ക് വഴുതി വീഴുന്നില്ല എന്നതാണ് ഏറ്റവും വലിയ അത്ഭുതം. മുപ്പത്തഞ്ചു വയസ്സു കഴിഞ്ഞ ഒരു ശരാശരി മലയാളി പുരുഷന് ഏറ്റവുമെളുപ്പം കോ-റിലേറ്റ് ചെയ്യാവുന്ന ഒരു രൂപമാണ് (താര ശരീരം) ബിജുവിന്റേത് എന്നത് അയാളുടെ വർദ്ധിച്ചു വരുന്ന പൊതു സ്വീകാര്യതയുടെ കാരണം കൂടിയാകുന്നു. കണ്ണുകളാൽ ചിരിച്ചു കൊണ്ട്, ഗൗരവമേറിയ ശബ്ദത്തിലും പ്രണയാതുരത കലർത്തിക്കൊണ്ട് അയാളിനിയും പാടട്ടെ '' മനതാരിൽ മാരിക്കാർ മൂടിക്കഴിഞ്ഞല്ലോ .. മമ സഖീ നീയെന്നു വന്നു ചേരും? "
