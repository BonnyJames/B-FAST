---
title: "\"സുന്ദരി ഗാർഡൻസ് \" എന്ന സിനിമ ലളിതമനോഹരമായ അനുഭൂതി പ്രധാനം ചെയ്യുന്ന ഒന്നാണ് !"
date: 2022-09-06T04:31:58
draft: false
categories: ["Society"]
tags: ['aparna balamurali', 'neeraj madhav', 'Roopesh R', 'Sundari Gardens']
author: "Beaumaris"
---

<strong>ആരും കൊതിക്കുന്ന ഒരാൾ !</strong>

<strong>Roopesh R</strong>

"സുന്ദരി ഗാർഡൻസ് " എന്ന സിനിമ ലളിതമനോഹരമായ അനുഭൂതി പ്രധാനം ചെയ്യുന്ന ഒന്നാണ് !
" കേയറിംങ്ങ് " എന്നത് ഈ കാലത്ത് എത്ര പ്രധാനമാണ് എന്ന് നിഷ്കപടമായി സിനിമ പറഞ്ഞു തരുന്നു .
ജോലി സ്ഥലത്തും , കുടുംബത്തിലും ആരും വില്ലന്മാരായ് ഇല്ല മറിച്ച് ഓരോരുത്തരുടേയും ആപേക്ഷിക സ്ഥാനങ്ങൾ അവർക്ക് എടുക്കേണ്ടിവരുന്ന നിലപാടുകളിലെ നിഷേധാത്മകത , ഇത്രയേ ഉള്ളൂ ...
ഈ സിനിമയിലെ മനുഷ്യരെ ഓരോരുത്തരേയും ഒറ്റ തിരിഞ്ഞ് എടുത്താൽ " എത്ര പാവങ്ങളാണിവർ " !
ഒരു പക്ഷെ ദൈനംദിന ജീവിതത്തിലും നാം കാണുന്ന മനുഷ്യർ ഈ വിധം പാവങ്ങൾ തന്നെ ആവാം !

അപർണ്ണ ബാലമുരളി അഭിനയിച്ച " സുന്ദരി മിസ് " വളരെ പക്വതയുളള ഒരു സ്കൂൾ ലൈബ്രേറിയനാണ് . നീരജ് മാധവ് അഭിനയിക്കുന്ന വിക്റ്റർ അവിടെ പുതുതായ് അപോയ്ന്റ്മെന്റ് കിട്ടുന്ന അധ്യാപകനും. ഇവർക്കിടയിൽ സംഭവിക്കുന്ന പാരസ്പര്യത്തിലൂടെയാണ് കഥ വികസിക്കുന്നത് .
അവർ ഇരുവരുടേയും " കേയറിംങ്ങ് " നേച്ചർ വളരെ മനോഹരമായി സിനിമ ആഖ്യാനം ചെയ്യുന്നു .
ഒരു പക്ഷെ അവർക്ക് ഇടയിൽ കപടനാട്യത്താൽ സംഭവിക്കുന്ന ഒന്നല്ല ആ " കേയറിംങ്ങ് " നേച്ചർ എന്നത് മുഖ്യ കഥാപാത്രങ്ങളെ അവർ ബന്ധപ്പെടുന്ന ബാഹ്യലോകവുമായി വളരെ മനോഹരമായ "ഹാർമണി " നിർമ്മിച്ചെടുക്കുന്നുണ്ട് .

<img class="wp-image-349819 aligncenter" src="https://cdn.boolokam.com/articles/2022/09/wwd2r2r2r.jpg" alt="" width="816" height="459" />ഒരു പക്ഷെ നിർവ്വചിക്കപ്പെട്ട ബന്ധത്തേക്കാൾ " സാമിപ്യം " പകരുന്ന ആശ്വാസവും സുരക്ഷിതത്വബോധവും എത്ര മേൽ പ്രധാനമാണ് വ്യക്തികൾക്ക് പ്രത്യേകിച്ച് വ്യക്തിഗത സാമൂഹിക ദുരന്തങ്ങൾക്ക് വിധേയരായവർക്ക് .
" സുന്ദരി മിസ് " അത്തരത്തിൽ പരുക്കൻ ജീവിത യാഥാർത്ഥ്യങ്ങളിലൂടെ കടന്നുപോയവളാണ് . " പുരുഷന്മാരോട് " ഒരു പൊതു ശത്രുത വളർത്തി എടുക്കാൻ പാകത്തിലുള്ള അനുഭവങ്ങളുമുണ്ട് . എന്നാൽ അതെല്ലാം തന്നെ പുരുഷാധിപത്യ വ്യവസ്ഥ അവർക്ക് പകരുന്ന ഭാവഭേദങ്ങളാണ് എന്ന് അവർ സൂക്ഷ്മമായി തിരിച്ചറിയുന്നുണ്ട് .

ബിനു പപ്പു അവതരിപ്പിച്ച ഡോക്ടർ കഥാപാത്രവും സുന്ദരി മിസ്സും തമ്മിൽ എന്താണ് ബന്ധം ? സിനിമ പറയുന്നില്ല എന്നാൽ അവർ അനുഭവിക്കുന്ന എല്ലാ പ്രതിസന്ധിയിലും കൂടെ നിൽക്കുന്നത് അയാളും അയാളുടെ ബാല്യം വിട്ടു മാറാത്ത മകനുമാണ് . ഒരു പക്ഷെ ആ സ്കൂളിലെ ലാസ്റ്റ് ഗ്രേഡ് ജോലിക്കാരായ പുരുഷന്മാർ വരെ എത്ര സ്നേഹ സമ്പന്നതയോടേയാണ് പെരുമാറുന്നത് .

ഒരു പുതുദിവസം തുടങ്ങാൻ നമ്മുടെ മുന്നിൽ എത്തുന്ന ഒരാളിൽ നിന്ന് നാം ആഗ്രഹിക്കുന്നതും എന്നാൽ ആ ട്രാക്കിൽ നിന്ന് അയാൾ അപഹരിക്കപ്പെടുമ്പോൾ ഉണ്ടാകുന്ന ആന്തരിക വ്യഥകളും .
അയാളിലേക്ക് വീണ്ടും തിരിച്ചെത്താനുള്ള മോഹങ്ങളും ജീവിതം വീണ്ടും പുഷ്പിക്കുന്നതിനായുളള രഹസ്യ കാമനകളും സംഗീത സാന്ദ്രമായ പ്രണയ പരിസരവുംപ്രതിസന്ധികൾ പകർന്ന് തരുന്ന ഉൾക്കരുത്തും എല്ലാം ചേർന്ന് മനസ്സിന്റെ വിശ്ലേഷണ സാധ്യവും അല്ലാത്തതുമായ ആന്തരിക പ്രവാഹം " സുന്ദരി ഗാർഡൻസിനെ " മനോഹരമാക്കുന്നു എന്നു പറയാം .

ഫ്രെയിംമുകളിൽ നിറഞ്ഞു തുളുമ്പുന്ന പ്രകൃതിയുടെ മനോഹാരിതയും ഭാവസാന്ദ്രതയും ചാർലി ഡേവിസ് ചെയ്ത ഈ സിനിമയെ മികവാർന്ന ഒരു കാഴ്ചാനുഭവമാക്കുന്നുണ്ട് .
" ആരും കൊതിക്കുന്ന ഒരാൾ " ജീവിതത്തിൽ വന്നു ചേരും എന്ന് നാം എല്ലാവരും മോഹിക്കുന്നുണ്ട് .
അങ്ങനെ ഒരാൾ നമ്മോട് അടുത്ത് പെരുമാറാൻ നിശ്ചയമായി എത്തും എന്ന് ഈ സിനിമയും സാക്ഷ്യപ്പെടുത്തുന്നു ..


!["സുന്ദരി ഗാർഡൻസ് " എന്ന സിനിമ ലളിതമനോഹരമായ അനുഭൂതി പ്രധാനം ചെയ്യുന്ന ഒന്നാണ് !](https://cdn.boolokam.com/articles/2022/09/wwd2r2r2r.jpg)**ആരും കൊതിക്കുന്ന ഒരാൾ !** **Roopesh R** "സുന്ദരി ഗാർഡൻസ് " എന്ന സിനിമ ലളിതമനോഹരമായ അനുഭൂതി പ്രധാനം ചെയ്യുന്ന ഒന്നാണ് ! " കേയറിംങ്ങ് " എന്നത് ഈ കാലത്ത് എത്ര പ്രധാനമാണ് എന്ന് നിഷ്കപടമായി സിനിമ പറഞ്ഞു തരുന്നു . ജോലി സ്ഥലത്തും , കുടുംബത്തിലും ആരും വില്ലന്മാരായ് ഇല്ല മറിച്ച് ഓരോരുത്തരുടേയും ആപേക്ഷിക സ്ഥാനങ്ങൾ അവർക്ക് എടുക്കേണ്ടിവരുന്ന നിലപാടുകളിലെ നിഷേധാത്മകത , ഇത്രയേ ഉള്ളൂ ... ഈ സിനിമയിലെ മനുഷ്യരെ ഓരോരുത്തരേയും ഒറ്റ തിരിഞ്ഞ് എടുത്താൽ " എത്ര പാവങ്ങളാണിവർ " ! ഒരു പക്ഷെ ദൈനംദിന ജീവിതത്തിലും നാം കാണുന്ന മനുഷ്യർ ഈ വിധം പാവങ്ങൾ തന്നെ ആവാം ! അപർണ്ണ ബാലമുരളി അഭിനയിച്ച " സുന്ദരി മിസ് " വളരെ പക്വതയുളള ഒരു സ്കൂൾ ലൈബ്രേറിയനാണ് . നീരജ് മാധവ് അഭിനയിക്കുന്ന വിക്റ്റർ അവിടെ പുതുതായ് അപോയ്ന്റ്മെന്റ് കിട്ടുന്ന അധ്യാപകനും. ഇവർക്കിടയിൽ സംഭവിക്കുന്ന പാരസ്പര്യത്തിലൂടെയാണ് കഥ വികസിക്കുന്നത് . അവർ ഇരുവരുടേയും " കേയറിംങ്ങ് " നേച്ചർ വളരെ മനോഹരമായി സിനിമ ആഖ്യാനം ചെയ്യുന്നു . ഒരു പക്ഷെ അവർക്ക് ഇടയിൽ കപടനാട്യത്താൽ സംഭവിക്കുന്ന ഒന്നല്ല ആ " കേയറിംങ്ങ് " നേച്ചർ എന്നത് മുഖ്യ കഥാപാത്രങ്ങളെ അവർ ബന്ധപ്പെടുന്ന ബാഹ്യലോകവുമായി വളരെ മനോഹരമായ "ഹാർമണി " നിർമ്മിച്ചെടുക്കുന്നുണ്ട് . ഒരു പക്ഷെ നിർവ്വചിക്കപ്പെട്ട ബന്ധത്തേക്കാൾ " സാമിപ്യം " പകരുന്ന ആശ്വാസവും സുരക്ഷിതത്വബോധവും എത്ര മേൽ പ്രധാനമാണ് വ്യക്തികൾക്ക് പ്രത്യേകിച്ച് വ്യക്തിഗത സാമൂഹിക ദുരന്തങ്ങൾക്ക് വിധേയരായവർക്ക് . " സുന്ദരി മിസ് " അത്തരത്തിൽ പരുക്കൻ ജീവിത യാഥാർത്ഥ്യങ്ങളിലൂടെ കടന്നുപോയവളാണ് . " പുരുഷന്മാരോട് " ഒരു പൊതു ശത്രുത വളർത്തി എടുക്കാൻ പാകത്തിലുള്ള അനുഭവങ്ങളുമുണ്ട് . എന്നാൽ അതെല്ലാം തന്നെ പുരുഷാധിപത്യ വ്യവസ്ഥ അവർക്ക് പകരുന്ന ഭാവഭേദങ്ങളാണ് എന്ന് അവർ സൂക്ഷ്മമായി തിരിച്ചറിയുന്നുണ്ട് . ബിനു പപ്പു അവതരിപ്പിച്ച ഡോക്ടർ കഥാപാത്രവും സുന്ദരി മിസ്സും തമ്മിൽ എന്താണ് ബന്ധം ? സിനിമ പറയുന്നില്ല എന്നാൽ അവർ അനുഭവിക്കുന്ന എല്ലാ പ്രതിസന്ധിയിലും കൂടെ നിൽക്കുന്നത് അയാളും അയാളുടെ ബാല്യം വിട്ടു മാറാത്ത മകനുമാണ് . ഒരു പക്ഷെ ആ സ്കൂളിലെ ലാസ്റ്റ് ഗ്രേഡ് ജോലിക്കാരായ പുരുഷന്മാർ വരെ എത്ര സ്നേഹ സമ്പന്നതയോടേയാണ് പെരുമാറുന്നത് . ഒരു പുതുദിവസം തുടങ്ങാൻ നമ്മുടെ മുന്നിൽ എത്തുന്ന ഒരാളിൽ നിന്ന് നാം ആഗ്രഹിക്കുന്നതും എന്നാൽ ആ ട്രാക്കിൽ നിന്ന് അയാൾ അപഹരിക്കപ്പെടുമ്പോൾ ഉണ്ടാകുന്ന ആന്തരിക വ്യഥകളും . അയാളിലേക്ക് വീണ്ടും തിരിച്ചെത്താനുള്ള മോഹങ്ങളും ജീവിതം വീണ്ടും പുഷ്പിക്കുന്നതിനായുളള രഹസ്യ കാമനകളും സംഗീത സാന്ദ്രമായ പ്രണയ പരിസരവുംപ്രതിസന്ധികൾ പകർന്ന് തരുന്ന ഉൾക്കരുത്തും എല്ലാം ചേർന്ന് മനസ്സിന്റെ വിശ്ലേഷണ സാധ്യവും അല്ലാത്തതുമായ ആന്തരിക പ്രവാഹം " സുന്ദരി ഗാർഡൻസിനെ " മനോഹരമാക്കുന്നു എന്നു പറയാം . ഫ്രെയിംമുകളിൽ നിറഞ്ഞു തുളുമ്പുന്ന പ്രകൃതിയുടെ മനോഹാരിതയും ഭാവസാന്ദ്രതയും ചാർലി ഡേവിസ് ചെയ്ത ഈ സിനിമയെ മികവാർന്ന ഒരു കാഴ്ചാനുഭവമാക്കുന്നുണ്ട് . " ആരും കൊതിക്കുന്ന ഒരാൾ " ജീവിതത്തിൽ വന്നു ചേരും എന്ന് നാം എല്ലാവരും മോഹിക്കുന്നുണ്ട് . അങ്ങനെ ഒരാൾ നമ്മോട് അടുത്ത് പെരുമാറാൻ നിശ്ചയമായി എത്തും എന്ന് ഈ സിനിമയും സാക്ഷ്യപ്പെടുത്തുന്നു ..
