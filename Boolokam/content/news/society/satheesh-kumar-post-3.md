---
title: "ഈ ചിത്രത്തിലേക്ക്‌ നോക്കുക,  ജീവിതത്തിൽ ഒരിക്കലെങ്കിലും ഇത്തരമൊരു അവസ്ഥയിലൂടെ കടന്നു പോകാത്തവരുണ്ടോ ?"
date: 2020-08-20T04:20:48
draft: false
categories: ["Society"]
tags: ['life', 'life experience']
author: "Beaumaris"
---

<a href="http://13.126.68.249/satheesh-kumar-post-3/286396/ggg-332" rel="attachment wp-att-286397"><img class="alignleft size-full wp-image-286397" src="https://cdn.boolokam.com/articles/2020/08/ggg-303.jpg" alt="" width="845" height="440" /></a><strong>Satheesh Kumar </strong>

ഈ ചിത്രത്തിലേക്ക്‌ ദയവായി ഒരു നിമിഷം നോക്കുക. ജീവിതത്തിൽ ഒരിക്കലെങ്കിലും ഇത്തരമൊരു അവസ്ഥയിലൂടെ കടന്നു പോകാത്തവരുണ്ടോ നിങ്ങളിൽ ആരെങ്കിലും? ചിരിക്കുവാനാണ്‌ എനിക്ക്‌ തോന്നുന്നത്‌ .ഒന്നും ഒൻപതും കഴിഞ്ഞ്‌ ഒൻപതിനായിരത്തിലേക്ക്‌ നീളുന്നുണ്ട്‌ എന്റെ ജീവിതത്തിൽ ഞാൻ നിന്ന ഇത്തരം നിൽപ്പുകൾ നാളിതു വരെ അവനെ/അവളെ നമുക്കത്ര വിശ്വാസമാണ്‌. ആരൊക്കെ അരുതെന്ന് പറഞ്ഞിട്ടുണ്ടാവും?മാതാപിതാക്കൾ,മുതിർന്നവർ,സുഹൃത്തുക്കൾ ,ഭാര്യ/ഭർത്താവ്‌.എന്തിന്‌ ചിലപ്പോൾ ശത്രുക്കൾ പോലും പറഞ്ഞിട്ടുണ്ടാവും 'അരുത്‌,അപകടമാണ്‌ അവനെ അങ്ങനെ വിശ്വസിക്കരുത്‌..'അവനിൽ നിന്നും നിങ്ങൾക്കുണ്ടായിട്ടുള്ള മുന്നനുഭവങ്ങൾ അവർ പറയുന്നതിന്‌ അടിവരയിടുന്നുമുണ്ടാവും എങ്കിലും നമ്മളങ്ങനെ നിന്നു കൊടുക്കുകയാണ്‌.'മനുഷ്യനെ വിശ്വസിക്കാതെയെങ്ങനെ ' എന്ന് അവരുടെ ഉപദേശങ്ങളെ തഴഞ്ഞു കൊണ്ട്‌ നാം മനുഷ്യ സ്നേഹത്തിന്റെ പന്തം കൊളുത്താൻ ശ്രമിക്കുകയാണ്‌.

പിന്നീട്‌ ലോകം നമ്മെ നോക്കി ചിരിക്കും എന്ന് ഉറപ്പുള്ള ആ പരിഹാസച്ചിരിയെ പരമാവധി കൊഴുപ്പിക്കാൻ പാകത്തിൽ നമുക്കാവും വിധമുള്ള സകല വളങ്ങളും അതിന്‌ നാം ചേർത്ത്‌ കൊടുക്കുകയാണ്‌ 'എനിക്കവനെ അത്ര വിശ്വാസം പോര ' എന്നു പറയുന്നവരുണ്ട്‌
'കുറച്ചൊക്കെ അവനെ വിശ്വസിക്കാം 'എന്ന് പറയുന്നവരുമുണ്ട്‌ ,തെറ്റായ വാക്കുകളാകുന്നു അവ രണ്ടും വിശ്വസിക്കുന്നു എന്നു പറഞ്ഞാൽ പൂർണ്ണമായും എന്നു തന്നെയാണ്‌ അതിനർത്ഥം.അതിന്‌ ശതമാനക്കണക്കുകൾ സാദ്ധ്യമല്ല. അവൻ/അവൾ എന്നെ ചതിച്ചു എന്നതും അതു പോലെ തന്നെയാണ്‌. നിങ്ങൾക്കൊരാളെ അൽപം മാത്രമായി ചതിക്കാൻ കഴിയില്ല എന്നതാണ്‌ പരമാർത്ഥം
ഒരാളെ അൽപം മാത്രമായി വിശ്വസിക്കാൻ കഴിയില്ല എന്നതു പോലെ തന്നെ നീലതിമിംഗലമൊക്കെ എന്ത്‌ ? ഒന്ന് ഓർത്തു നോക്കൂ ഈകളിയോളം മരണക്കളി മറ്റെന്തുണ്ട്‌ ഭൂമിയിൽ ?

മരണക്കളിയാണെന്ന് അറിഞ്ഞുകൊണ്ട്‌ തന്നെ സകലരും സദാ കളിച്ചുകൊണ്ടേയിരിക്കുന്ന ഒന്ന്.കാമുകനെ,കാമുകിയെ,മകളെ ,മകനെ,മുതലാളിയെ,ജോലിക്കാരനെ, ബ്രോക്കറെ,ബ്ലേഡ്‌ കമ്പനിക്കാരനെ.മണ്ണിനെ,മഴയെ,മരങ്ങളെ ,വിത്തിനെ , കാറ്റിനെ ഒക്കെ വിശ്വസിച്ചുകൊണ്ട്‌ നാം ഇങ്ങനെ നിന്നു കൊടുക്കുകയാണ്‌ .ചില ഇടവേളകളിലൊക്കെ അംബും വില്ലും നമ്മുടെ കൈവശം വന്നുചേരുന്നുമുണ്ട്‌. 'ഞാനില്ലേ നിനക്ക്‌ 'എന്ന് നാം നമുക്ക്‌ മുന്നിൽ നിൽക്കുന്നവനെ ബലപ്പെടുത്തുന്നുമുണ്ട്‌,'ഞാനില്ലേ നിനക്ക്‌ .. 'വല്ലാത്തൊരു ചതിയൻ വാക്കാണത്‌ .'ഞാനല്ലേ,നമ്മൾ തമ്മിലല്ലേ 'എന്നവയും സമാന വൈകല്യങ്ങളുള്ളവയാണ്‌, ഇന്റർനെറ്റിൽ നിറഞ്ഞോടിക്കൊണ്ടിരിക്കുന്ന പല കിടപ്പറ രംഗങ്ങളും അത്തരം ചില വാക്കുകളുടെ ബാക്കിയാണ്‌. 'ഞാനല്ലേ ,നമ്മളല്ലേ ' എന്ന് എത്ര വട്ടം ഉറപ്പ്‌ കിട്ടിയിട്ടാവും മുൻപേ അവൻ തുറന്നു വെച്ച ക്യാമറകളുള്ള കിടപ്പു മുറിയിലേക്ക്‌ അവൾ വന്നു കയറിയിട്ടുണ്ടാകുക മറ്റൊരാളറിയില്ലല്ലോ എന്ന് എത്രവട്ടം ഒരുവൻ/ഒരുവൾ നിർബന്ധിച്ചിട്ടാവും ടെലഫോണിലെ രതിഭാവമുള്ള ഒരു വർത്തമാനത്തിലേക്ക്‌ അവരിൽ ഒരാൾ മടിച്ച്‌ മടിച്ച്‌ കടന്നു വന്നിട്ടുണ്ടാവുക.നിനക്കെന്നെ വിശ്വാസമില്ലേ എന്ന് അവൻ ചിന്തിക്കുക പോലും ചെയ്യാതിരിക്കാനല്ലേ അത്രയും വലിയ ചിട്ടിത്തുകക്ക്‌ നീ ജാമ്യം നിന്നത്‌. അവളെ എനിക്കറിയില്ലേ എന്ന പൊള്ളയായ അഹന്തയാലല്ലേ അടുത്ത സുഹൃത്ത്‌ വിഷമത്തോടെ പങ്കു വെച്ച ചില ആശങ്കകളെ നീ അവഗണിച്ചത്‌. 'എനിക്കറിയുന്ന കുട്ടിയാണ്‌ 'എന്ന് സ്വന്തം വീമ്പു പറഞ്ഞിട്ടല്ലേ മയക്കുമരുന്നുപയോഗിക്കുന്നവൻ എന്ന് ആളുകൾ സംശയിക്കുന്ന ആ ചെറുപ്പക്കാരന്‌ നീ പലവട്ടം പണം കൊടുത്തത്‌.'കെട്ട കാലമാണ്‌ സൂക്ഷിക്കണം.' എന്ന് ഭാര്യ പറഞ്ഞത്‌ അവഗണിച്ചു കൊണ്ടല്ലേ മകളെ നിങ്ങൾ ആ അമ്മാവന്റെ മടിയിലിരിക്കാൻ സമ്മതിച്ചത്‌

ഞങ്ങൾ കൂടെയുണ്ട്‌ എന്ന ആ മാനേജരുടെ വാക്കുകൾ വിശ്വസിച്ചല്ലേ നിങ്ങളാ കമ്പനി തുടങ്ങാൻ വലിയ വായ്പ്പയെടുത്തത്‌. എന്റെ കൊക്കിനു ജീവനുണ്ടെങ്കിൽ ..എന്ന അവന്റെ ശപഥത്തെ വിശ്വസിച്ചല്ലേ മകൾക്ക്‌ എന്ന് കരുതി വെച്ചിരുന്ന ചെറിയ ഫിക്സഡ്‌ ഡെപോസിറ്റ്‌ കൂട്ടുകാരനു വേണ്ടി വെട്ടിയെടുത്തത്‌.മഴയുണ്ടാകും എന്ന മേഘലക്ഷണങ്ങളെ നംബിയല്ലേ ഈ വർഷം നിങ്ങൾ വിത്തിറക്കിയത്‌.തെങ്ങ്‌ ചതിക്കില്ല എന്ന് വിശ്വസിച്ചല്ലേ പുരപ്പുറത്തേക്ക്‌ ചാഞ്ഞു തുടങ്ങിയിരുന്ന ആ തെങ്ങിനെ വെട്ടാതെ നിർത്തിയത്‌. കാമുകനോടൊപ്പം ഇറങ്ങിപ്പോകുന്നതിന്റെ തലേ രാത്രിയിലാണ്‌ മകൾ നിങ്ങളുടെ മടിയിൽ കിടന്ന് കുസൃതികൾ പറഞ്ഞത്‌.ആളുകളുടെ വാക്കുകൾ കേട്ട്‌ ഈ കുഞ്ഞിനെയാണല്ലോ ഈശ്വരാ എന്ന് കുളിക്കുമ്പോൾ നിങ്ങൾ വിതുമ്പിപ്പോയത്‌ ആ രാത്രിയിലാണ്‌നിന്റെ ചുംബനങ്ങൾക്ക്‌ എന്തു മധുരമെന്ന് കാമുകി കുറുങ്ങുമ്പോൾ നീയറിയാത്ത ഒരുവന്റെ മണം അവളൂടെ ദേഹത്ത്‌ നിന്ന് ഒഴിഞ്ഞുതീരാൻ നേരമായിട്ടുണ്ടായിരുന്നില്ല. ആ കടയിൽ നിന്നു തന്നെ സ്വർണ്ണം വാങ്ങിയത്‌,ആ കമ്പനിയിൽ തന്നെ നിക്ഷേപിച്ചത്‌,
ശ്വാസകോശ കേൻസറിന്‌ പങ്കജ കസ്തൂരി തിന്നത്‌,ഡിപ്രഷൻ മാറാൻ മകനെ പെണ്ണു കെട്ടിച്ചത്‌ .അങ്ങനെ മറ്റൊരാൾ (പലർ) പറഞ്ഞതുകേട്ട്‌ മാത്രം നാം ചെയ്ത കാര്യങ്ങൾ എത്രയുണ്ടാവും...?പലവട്ടം മരിച്ചിട്ടും പലവട്ടം മുറിഞ്ഞിട്ടും നമ്മളെന്താവും വീണ്ടും വീണ്ടുമിങ്ങനെ കത്തിയേറുകാർക്ക്‌ മുന്നിലേക്ക്‌ ചിരിച്ചു കൊണ്ട്‌ കടന്നു നിൽക്കുന്നത്‌. വിശ്വാസം അതല്ലേ എല്ലാം എന്നാണല്ലോ അല്ലേ?
അവിടേയും പക്ഷേ ഒന്നോർത്തുനോക്കൂ. ഒരു വിശ്വാസമല്ലേ എല്ലാം എന്ന് ഒരു തരത്തിൽ. വിശ്വാസത്തെ നേർപ്പിക്കുകയല്ലേ പരസ്യക്കാരൻ ചെയ്തത്‌. വിശ്വാസമാണ്‌ എല്ലാം എന്ന അതിന്റെ പഴയ കടുപ്പത്തെ.


![ഈ ചിത്രത്തിലേക്ക്‌ നോക്കുക,  ജീവിതത്തിൽ ഒരിക്കലെങ്കിലും ഇത്തരമൊരു അവസ്ഥയിലൂടെ കടന്നു പോകാത്തവരുണ്ടോ ?](https://cdn.boolokam.com/articles/2020/08/ggg-303.jpg)[](http://13.126.68.249/satheesh-kumar-post-3/286396/ggg-332)**Satheesh Kumar** ഈ ചിത്രത്തിലേക്ക്‌ ദയവായി ഒരു നിമിഷം നോക്കുക. ജീവിതത്തിൽ ഒരിക്കലെങ്കിലും ഇത്തരമൊരു അവസ്ഥയിലൂടെ കടന്നു പോകാത്തവരുണ്ടോ നിങ്ങളിൽ ആരെങ്കിലും? ചിരിക്കുവാനാണ്‌ എനിക്ക്‌ തോന്നുന്നത്‌ .ഒന്നും ഒൻപതും കഴിഞ്ഞ്‌ ഒൻപതിനായിരത്തിലേക്ക്‌ നീളുന്നുണ്ട്‌ എന്റെ ജീവിതത്തിൽ ഞാൻ നിന്ന ഇത്തരം നിൽപ്പുകൾ നാളിതു വരെ അവനെ/അവളെ നമുക്കത്ര വിശ്വാസമാണ്‌. ആരൊക്കെ അരുതെന്ന് പറഞ്ഞിട്ടുണ്ടാവും?മാതാപിതാക്കൾ,മുതിർന്നവർ,സുഹൃത്തുക്കൾ ,ഭാര്യ/ഭർത്താവ്‌.എന്തിന്‌ ചിലപ്പോൾ ശത്രുക്കൾ പോലും പറഞ്ഞിട്ടുണ്ടാവും 'അരുത്‌,അപകടമാണ്‌ അവനെ അങ്ങനെ വിശ്വസിക്കരുത്‌..'അവനിൽ നിന്നും നിങ്ങൾക്കുണ്ടായിട്ടുള്ള മുന്നനുഭവങ്ങൾ അവർ പറയുന്നതിന്‌ അടിവരയിടുന്നുമുണ്ടാവും എങ്കിലും നമ്മളങ്ങനെ നിന്നു കൊടുക്കുകയാണ്‌.'മനുഷ്യനെ വിശ്വസിക്കാതെയെങ്ങനെ ' എന്ന് അവരുടെ ഉപദേശങ്ങളെ തഴഞ്ഞു കൊണ്ട്‌ നാം മനുഷ്യ സ്നേഹത്തിന്റെ പന്തം കൊളുത്താൻ ശ്രമിക്കുകയാണ്‌. പിന്നീട്‌ ലോകം നമ്മെ നോക്കി ചിരിക്കും എന്ന് ഉറപ്പുള്ള ആ പരിഹാസച്ചിരിയെ പരമാവധി കൊഴുപ്പിക്കാൻ പാകത്തിൽ നമുക്കാവും വിധമുള്ള സകല വളങ്ങളും അതിന്‌ നാം ചേർത്ത്‌ കൊടുക്കുകയാണ്‌ 'എനിക്കവനെ അത്ര വിശ്വാസം പോര ' എന്നു പറയുന്നവരുണ്ട്‌ 'കുറച്ചൊക്കെ അവനെ വിശ്വസിക്കാം 'എന്ന് പറയുന്നവരുമുണ്ട്‌ ,തെറ്റായ വാക്കുകളാകുന്നു അവ രണ്ടും വിശ്വസിക്കുന്നു എന്നു പറഞ്ഞാൽ പൂർണ്ണമായും എന്നു തന്നെയാണ്‌ അതിനർത്ഥം.അതിന്‌ ശതമാനക്കണക്കുകൾ സാദ്ധ്യമല്ല. അവൻ/അവൾ എന്നെ ചതിച്ചു എന്നതും അതു പോലെ തന്നെയാണ്‌. നിങ്ങൾക്കൊരാളെ അൽപം മാത്രമായി ചതിക്കാൻ കഴിയില്ല എന്നതാണ്‌ പരമാർത്ഥം ഒരാളെ അൽപം മാത്രമായി വിശ്വസിക്കാൻ കഴിയില്ല എന്നതു പോലെ തന്നെ നീലതിമിംഗലമൊക്കെ എന്ത്‌ ? ഒന്ന് ഓർത്തു നോക്കൂ ഈകളിയോളം മരണക്കളി മറ്റെന്തുണ്ട്‌ ഭൂമിയിൽ ? മരണക്കളിയാണെന്ന് അറിഞ്ഞുകൊണ്ട്‌ തന്നെ സകലരും സദാ കളിച്ചുകൊണ്ടേയിരിക്കുന്ന ഒന്ന്.കാമുകനെ,കാമുകിയെ,മകളെ ,മകനെ,മുതലാളിയെ,ജോലിക്കാരനെ, ബ്രോക്കറെ,ബ്ലേഡ്‌ കമ്പനിക്കാരനെ.മണ്ണിനെ,മഴയെ,മരങ്ങളെ ,വിത്തിനെ , കാറ്റിനെ ഒക്കെ വിശ്വസിച്ചുകൊണ്ട്‌ നാം ഇങ്ങനെ നിന്നു കൊടുക്കുകയാണ്‌ .ചില ഇടവേളകളിലൊക്കെ അംബും വില്ലും നമ്മുടെ കൈവശം വന്നുചേരുന്നുമുണ്ട്‌. 'ഞാനില്ലേ നിനക്ക്‌ 'എന്ന് നാം നമുക്ക്‌ മുന്നിൽ നിൽക്കുന്നവനെ ബലപ്പെടുത്തുന്നുമുണ്ട്‌,'ഞാനില്ലേ നിനക്ക്‌ .. 'വല്ലാത്തൊരു ചതിയൻ വാക്കാണത്‌ .'ഞാനല്ലേ,നമ്മൾ തമ്മിലല്ലേ 'എന്നവയും സമാന വൈകല്യങ്ങളുള്ളവയാണ്‌, ഇന്റർനെറ്റിൽ നിറഞ്ഞോടിക്കൊണ്ടിരിക്കുന്ന പല കിടപ്പറ രംഗങ്ങളും അത്തരം ചില വാക്കുകളുടെ ബാക്കിയാണ്‌. 'ഞാനല്ലേ ,നമ്മളല്ലേ ' എന്ന് എത്ര വട്ടം ഉറപ്പ്‌ കിട്ടിയിട്ടാവും മുൻപേ അവൻ തുറന്നു വെച്ച ക്യാമറകളുള്ള കിടപ്പു മുറിയിലേക്ക്‌ അവൾ വന്നു കയറിയിട്ടുണ്ടാകുക മറ്റൊരാളറിയില്ലല്ലോ എന്ന് എത്രവട്ടം ഒരുവൻ/ഒരുവൾ നിർബന്ധിച്ചിട്ടാവും ടെലഫോണിലെ രതിഭാവമുള്ള ഒരു വർത്തമാനത്തിലേക്ക്‌ അവരിൽ ഒരാൾ മടിച്ച്‌ മടിച്ച്‌ കടന്നു വന്നിട്ടുണ്ടാവുക.നിനക്കെന്നെ വിശ്വാസമില്ലേ എന്ന് അവൻ ചിന്തിക്കുക പോലും ചെയ്യാതിരിക്കാനല്ലേ അത്രയും വലിയ ചിട്ടിത്തുകക്ക്‌ നീ ജാമ്യം നിന്നത്‌. അവളെ എനിക്കറിയില്ലേ എന്ന പൊള്ളയായ അഹന്തയാലല്ലേ അടുത്ത സുഹൃത്ത്‌ വിഷമത്തോടെ പങ്കു വെച്ച ചില ആശങ്കകളെ നീ അവഗണിച്ചത്‌. 'എനിക്കറിയുന്ന കുട്ടിയാണ്‌ 'എന്ന് സ്വന്തം വീമ്പു പറഞ്ഞിട്ടല്ലേ മയക്കുമരുന്നുപയോഗിക്കുന്നവൻ എന്ന് ആളുകൾ സംശയിക്കുന്ന ആ ചെറുപ്പക്കാരന്‌ നീ പലവട്ടം പണം കൊടുത്തത്‌.'കെട്ട കാലമാണ്‌ സൂക്ഷിക്കണം.' എന്ന് ഭാര്യ പറഞ്ഞത്‌ അവഗണിച്ചു കൊണ്ടല്ലേ മകളെ നിങ്ങൾ ആ അമ്മാവന്റെ മടിയിലിരിക്കാൻ സമ്മതിച്ചത്‌ ഞങ്ങൾ കൂടെയുണ്ട്‌ എന്ന ആ മാനേജരുടെ വാക്കുകൾ വിശ്വസിച്ചല്ലേ നിങ്ങളാ കമ്പനി തുടങ്ങാൻ വലിയ വായ്പ്പയെടുത്തത്‌. എന്റെ കൊക്കിനു ജീവനുണ്ടെങ്കിൽ ..എന്ന അവന്റെ ശപഥത്തെ വിശ്വസിച്ചല്ലേ മകൾക്ക്‌ എന്ന് കരുതി വെച്ചിരുന്ന ചെറിയ ഫിക്സഡ്‌ ഡെപോസിറ്റ്‌ കൂട്ടുകാരനു വേണ്ടി വെട്ടിയെടുത്തത്‌.മഴയുണ്ടാകും എന്ന മേഘലക്ഷണങ്ങളെ നംബിയല്ലേ ഈ വർഷം നിങ്ങൾ വിത്തിറക്കിയത്‌.തെങ്ങ്‌ ചതിക്കില്ല എന്ന് വിശ്വസിച്ചല്ലേ പുരപ്പുറത്തേക്ക്‌ ചാഞ്ഞു തുടങ്ങിയിരുന്ന ആ തെങ്ങിനെ വെട്ടാതെ നിർത്തിയത്‌. കാമുകനോടൊപ്പം ഇറങ്ങിപ്പോകുന്നതിന്റെ തലേ രാത്രിയിലാണ്‌ മകൾ നിങ്ങളുടെ മടിയിൽ കിടന്ന് കുസൃതികൾ പറഞ്ഞത്‌.ആളുകളുടെ വാക്കുകൾ കേട്ട്‌ ഈ കുഞ്ഞിനെയാണല്ലോ ഈശ്വരാ എന്ന് കുളിക്കുമ്പോൾ നിങ്ങൾ വിതുമ്പിപ്പോയത്‌ ആ രാത്രിയിലാണ്‌നിന്റെ ചുംബനങ്ങൾക്ക്‌ എന്തു മധുരമെന്ന് കാമുകി കുറുങ്ങുമ്പോൾ നീയറിയാത്ത ഒരുവന്റെ മണം അവളൂടെ ദേഹത്ത്‌ നിന്ന് ഒഴിഞ്ഞുതീരാൻ നേരമായിട്ടുണ്ടായിരുന്നില്ല. ആ കടയിൽ നിന്നു തന്നെ സ്വർണ്ണം വാങ്ങിയത്‌,ആ കമ്പനിയിൽ തന്നെ നിക്ഷേപിച്ചത്‌, ശ്വാസകോശ കേൻസറിന്‌ പങ്കജ കസ്തൂരി തിന്നത്‌,ഡിപ്രഷൻ മാറാൻ മകനെ പെണ്ണു കെട്ടിച്ചത്‌ .അങ്ങനെ മറ്റൊരാൾ (പലർ) പറഞ്ഞതുകേട്ട്‌ മാത്രം നാം ചെയ്ത കാര്യങ്ങൾ എത്രയുണ്ടാവും...?പലവട്ടം മരിച്ചിട്ടും പലവട്ടം മുറിഞ്ഞിട്ടും നമ്മളെന്താവും വീണ്ടും വീണ്ടുമിങ്ങനെ കത്തിയേറുകാർക്ക്‌ മുന്നിലേക്ക്‌ ചിരിച്ചു കൊണ്ട്‌ കടന്നു നിൽക്കുന്നത്‌. വിശ്വാസം അതല്ലേ എല്ലാം എന്നാണല്ലോ അല്ലേ? അവിടേയും പക്ഷേ ഒന്നോർത്തുനോക്കൂ. ഒരു വിശ്വാസമല്ലേ എല്ലാം എന്ന് ഒരു തരത്തിൽ. വിശ്വാസത്തെ നേർപ്പിക്കുകയല്ലേ പരസ്യക്കാരൻ ചെയ്തത്‌. വിശ്വാസമാണ്‌ എല്ലാം എന്ന അതിന്റെ പഴയ കടുപ്പത്തെ.
