---
title: "\"..ഒടുവിലിന്റെ കുടുംബം പട്ടിണിയിലല്ല ജീവിക്കുന്നത്..\" - ഒടുവില്‍ ഉണ്ണികൃഷ്ണന്റെ ഭാര്യ പത്മജ.."
date: 2014-11-11T12:31:01
draft: false
categories: ["Society"]
tags: ['Aaron Judge', 'oduvil unnikrishnan']
author: "boolokamtv@gmail.com"
---

<img class="aligncenter size-full wp-image-186112" src="https://cdn.boolokam.com/articles/2014/11/new38.jpg" alt="new" width="620" height="340" />

ദിവസങ്ങള്‍ക്ക് മുന്‍പ് മാധ്യമങ്ങളില്‍ ഒടുവില്‍ ഉണ്ണികൃഷ്ണന്റെ കുടുംബത്തെക്കുറിച്ച് വന്ന വാര്‍ത്തകള്‍ ശെരിയല്ല എന്ന് ഒടുവിലിന്റെ ഭാര്യ തന്നെ അറിയിച്ചിരിക്കുന്നു. തന്‍റെ  കുടുംബം കടുത്ത ദാരിദ്ര്യത്തിലാണെന്ന് ഒരു ചാനല്‍ നല്‍കിയ വാര്‍ത്ത ശരിയല്ലെന്ന് ഒടുവില്‍ ഉണ്ണികൃഷ്ണന്‍റെ  ഭാര്യ പത്മജ തന്നെ പത്രസമ്മേളനത്തില്‍ അറിയിച്ചു. ചാനലില്‍ വന്ന വാര്‍ത്ത‍ ഒടുവിലിന്‍റെ കുടുംബാംഗങ്ങള്‍ക്കും ആരാധകര്‍ക്കും വലിയ വേദനയും അപമാനവും ഉണ്ടാക്കിയെന്ന് പത്രസമ്മേളനത്തില്‍ പങ്കെടുത്ത ഒടുവില്‍ ഫൗണ്ടേഷന്‍ പ്രസിഡന്റ് സി.ആര്‍. സജീവ്, സെക്രട്ടറി കെ.ഇ. പത്മകുമാര്‍ എന്നിവര്‍ പറഞ്ഞു.

ഒടുവിലിന്റെ മൂത്തമകളുമായി സംസാരിച്ച ചാനല്‍പ്രതിനിധി കാര്യങ്ങള്‍ തെറ്റായി ചിത്രീകരിക്കുകയായിരുന്നു എന്ന് പത്ര സമ്മേളനത്തില്‍ അറിയിച്ചു. മാത്രമല്ല സിനിമയില്‍നിന്ന് വലിയ സമ്പത്തൊന്നും ഉണ്ടാക്കിയില്ലെങ്കിലും കുടുംബത്തിന് മാന്യമായി ജീവിക്കാനുള്ള പണം ഭര്‍ത്താവ് കലയിലൂടെ സമ്പാദിച്ചിരുന്നെന്ന് പത്മജ പറഞ്ഞു. 'കേരളശ്ശേരിയില്‍ അദ്ദേഹം പണിത വീട്ടിലാണ് മൂത്തമകള്‍ പത്മിനി താമസിക്കുന്നത്. പത്മിനിയുടെ ഭര്‍ത്താവ് വിദേശത്താണ്. ഇളയ മകള്‍ ശാലിനി കുടുംബമൊത്ത് തൃശ്ശൂരില്‍ കഴിയുന്നു' പത്മജ കൂട്ടിച്ചേര്‍ത്തു. ഒടുവിലിന്റെ ഭാര്യ പത്മജ കേരളശ്ശേരിയിലെ അങ്കരാത്ത് തറവാട്ടില്‍ അമ്മ പത്മിനിനേത്യാരുമൊത്താണ് താമസിക്കുന്നത്. മിലിട്ടറിയിലായിരുന്ന അച്ഛന്റെ പേരില്‍ അമ്മയ്ക്ക് 20,000 കുടുംബപെന്‍ഷന്‍ ലഭിക്കുന്നുണ്ടെന്നും , കൂടാതെ രണ്ടേക്കര്‍ റബ്ബര്‍ എസ്റ്റേറ്റും തങ്ങള്‍ക്കുണ്ടെന്ന് പത്മജ പറയുന്നു.

കേരളശ്ശേരിയില്‍ പ്രവര്‍ത്തിക്കുന്ന ഒടുവില്‍ ഫൗണ്ടേഷന്‍ എല്ലാകാര്യങ്ങളിലും കുടുംബത്തോട് സഹകരിക്കുന്നുണ്ട്. കൂടാതെ ചാനല്‍വാര്‍ത്ത കണ്ട് 'അമ്മ'യുടെ സെക്രട്ടറി ഇടവേള ബാബു വിളിച്ച് നിജസ്ഥിതി അന്വേഷിച്ചിരുന്നു. ഒടുവില്‍ ഉണ്ണിക്കൃഷ്ണന്‍ രോഗബാധിതനായിരുന്നപ്പോള്‍ സിനിമാരംഗത്തെ പലരും സഹായിച്ചിരുന്നു. അദ്ദേഹത്തിന്റെ മരണശേഷം ആരോടും സഹായം അഭ്യര്‍ഥിച്ചിട്ടില്ല. അതിനാല്‍ത്തന്നെ സിനിമാരംഗത്തുള്ളവര്‍ സഹായിക്കുന്നില്ലെന്ന് പറയുന്നതും തെറ്റാണ്. നടനെ സ്‌നേഹിക്കുന്ന ഒരുപാടുപേരെ വാര്‍ത്ത വേദനിപ്പിച്ചിട്ടുണ്ട്. അവരെയൊക്കെ യാഥാര്‍ഥ്യം അറിയിക്കേണ്ടതുണ്ടെന്നതിനാലാണ് പത്രസമ്മേളനത്തിന് മുതിര്‍ന്നതെന്ന് പത്മജ പറഞ്ഞു.


!["..ഒടുവിലിന്റെ കുടുംബം പട്ടിണിയിലല്ല ജീവിക്കുന്നത്.." - ഒടുവില്‍ ഉണ്ണികൃഷ്ണന്റെ ഭാര്യ പത്മജ..](https://cdn.boolokam.com/articles/2014/11/new38.jpg)ദിവസങ്ങള്‍ക്ക് മുന്‍പ് മാധ്യമങ്ങളില്‍ ഒടുവില്‍ ഉണ്ണികൃഷ്ണന്റെ കുടുംബത്തെക്കുറിച്ച് വന്ന വാര്‍ത്തകള്‍ ശെരിയല്ല എന്ന് ഒടുവിലിന്റെ ഭാര്യ തന്നെ അറിയിച്ചിരിക്കുന്നു. തന്‍റെ കുടുംബം കടുത്ത ദാരിദ്ര്യത്തിലാണെന്ന് ഒരു ചാനല്‍ നല്‍കിയ വാര്‍ത്ത ശരിയല്ലെന്ന് ഒടുവില്‍ ഉണ്ണികൃഷ്ണന്‍റെ ഭാര്യ പത്മജ തന്നെ പത്രസമ്മേളനത്തില്‍ അറിയിച്ചു. ചാനലില്‍ വന്ന വാര്‍ത്ത‍ ഒടുവിലിന്‍റെ കുടുംബാംഗങ്ങള്‍ക്കും ആരാധകര്‍ക്കും വലിയ വേദനയും അപമാനവും ഉണ്ടാക്കിയെന്ന് പത്രസമ്മേളനത്തില്‍ പങ്കെടുത്ത ഒടുവില്‍ ഫൗണ്ടേഷന്‍ പ്രസിഡന്റ് സി.ആര്‍. സജീവ്, സെക്രട്ടറി കെ.ഇ. പത്മകുമാര്‍ എന്നിവര്‍ പറഞ്ഞു. ഒടുവിലിന്റെ മൂത്തമകളുമായി സംസാരിച്ച ചാനല്‍പ്രതിനിധി കാര്യങ്ങള്‍ തെറ്റായി ചിത്രീകരിക്കുകയായിരുന്നു എന്ന് പത്ര സമ്മേളനത്തില്‍ അറിയിച്ചു. മാത്രമല്ല സിനിമയില്‍നിന്ന് വലിയ സമ്പത്തൊന്നും ഉണ്ടാക്കിയില്ലെങ്കിലും കുടുംബത്തിന് മാന്യമായി ജീവിക്കാനുള്ള പണം ഭര്‍ത്താവ് കലയിലൂടെ സമ്പാദിച്ചിരുന്നെന്ന് പത്മജ പറഞ്ഞു. 'കേരളശ്ശേരിയില്‍ അദ്ദേഹം പണിത വീട്ടിലാണ് മൂത്തമകള്‍ പത്മിനി താമസിക്കുന്നത്. പത്മിനിയുടെ ഭര്‍ത്താവ് വിദേശത്താണ്. ഇളയ മകള്‍ ശാലിനി കുടുംബമൊത്ത് തൃശ്ശൂരില്‍ കഴിയുന്നു' പത്മജ കൂട്ടിച്ചേര്‍ത്തു. ഒടുവിലിന്റെ ഭാര്യ പത്മജ കേരളശ്ശേരിയിലെ അങ്കരാത്ത് തറവാട്ടില്‍ അമ്മ പത്മിനിനേത്യാരുമൊത്താണ് താമസിക്കുന്നത്. മിലിട്ടറിയിലായിരുന്ന അച്ഛന്റെ പേരില്‍ അമ്മയ്ക്ക് 20,000 കുടുംബപെന്‍ഷന്‍ ലഭിക്കുന്നുണ്ടെന്നും , കൂടാതെ രണ്ടേക്കര്‍ റബ്ബര്‍ എസ്റ്റേറ്റും തങ്ങള്‍ക്കുണ്ടെന്ന് പത്മജ പറയുന്നു. കേരളശ്ശേരിയില്‍ പ്രവര്‍ത്തിക്കുന്ന ഒടുവില്‍ ഫൗണ്ടേഷന്‍ എല്ലാകാര്യങ്ങളിലും കുടുംബത്തോട് സഹകരിക്കുന്നുണ്ട്. കൂടാതെ ചാനല്‍വാര്‍ത്ത കണ്ട് 'അമ്മ'യുടെ സെക്രട്ടറി ഇടവേള ബാബു വിളിച്ച് നിജസ്ഥിതി അന്വേഷിച്ചിരുന്നു. ഒടുവില്‍ ഉണ്ണിക്കൃഷ്ണന്‍ രോഗബാധിതനായിരുന്നപ്പോള്‍ സിനിമാരംഗത്തെ പലരും സഹായിച്ചിരുന്നു. അദ്ദേഹത്തിന്റെ മരണശേഷം ആരോടും സഹായം അഭ്യര്‍ഥിച്ചിട്ടില്ല. അതിനാല്‍ത്തന്നെ സിനിമാരംഗത്തുള്ളവര്‍ സഹായിക്കുന്നില്ലെന്ന് പറയുന്നതും തെറ്റാണ്. നടനെ സ്‌നേഹിക്കുന്ന ഒരുപാടുപേരെ വാര്‍ത്ത വേദനിപ്പിച്ചിട്ടുണ്ട്. അവരെയൊക്കെ യാഥാര്‍ഥ്യം അറിയിക്കേണ്ടതുണ്ടെന്നതിനാലാണ് പത്രസമ്മേളനത്തിന് മുതിര്‍ന്നതെന്ന് പത്മജ പറഞ്ഞു.
