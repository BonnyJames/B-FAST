---
title: "അടി - മൃദുലാരാമചന്ദ്രന്റെ കുറിപ്പ്"
date: 2020-05-15T09:44:30
draft: false
categories: ["Society"]
tags: ['Mrudhula Ramachandran', 'thappad']
author: "Beaumaris"
---

<strong><a href="https://wordpress-972788-3403151.cloudwaysapps.com/mrudhula-ramachandran-post-adi/273658/rr-593" rel="attachment wp-att-273660"><img class="alignleft size-full wp-image-273660" src="https://cdn.boolokam.com/articles/2020/05/rr-574.jpg" alt="" width="784" height="410" /></a>അടി 1.</strong>

ന്യൂസ് ഫീഡിൽ 'ദപ്പട് ' അലയടിക്കുന്നു.ഇന്നലെ മുതൽ പാചകം ചെയ്യുന്ന പ്രമുഖ മുൻകാല നടിയുടെ 'ഫെമിനിസം അല്ല, ഈക്വലിറ്റി മതി' തിയറിയോടെ കോവിഡിനേയും വെല്ലുന്ന രീതിയിൽ സ്ത്രീ പക്ഷ വാദങ്ങളും,എതിർ വാദങ്ങളും ഫേസ്ബുക്കിൽ പടരുന്നു.പോരാത്തതിന് ഇന്ന് 'മാതൃ ദിനവും'.

'ദപ്പട്' ഞാൻ കണ്ടിട്ടില്ല. ധാരാളം റിവ്യുസ് വായിച്ചു.മനസിലാക്കിയിടത്തോളം വലിയ കുഴപ്പങ്ങൾ ഒന്നും ഇല്ലാതെ ജീവിച്ചു പോന്നിരുന്ന വിക്രം-അമുദ ദമ്പതികൾ ഒരു പാർട്ടിയിൽ പങ്കെടുക്കുന്നതിനിടെ പെട്ടന്നുള്ള ഒരു വികാര വിക്ഷോഭത്തിൽ വിക്രം അമുദയുടെ കരണത്ത് അടിക്കുന്നു.തന്റെ ആത്മാഭിമാനത്തിന് മേലാണ് ആ അടി കൊണ്ടത് എന്ന് അമുദക്ക് തോന്നുകയും,അവൾ വിക്രമിൽ നിന്ന് വിവാഹ മോചനം നേടുകയും ചെയ്യുന്നു.'ദപ്പട്' എന്ന പേരും,കഥാ സംഗ്രഹവും കേട്ടപ്പോൾ ആകണം ഇബ്‌സന്റെ നോറ ഹെല്മറേയും,(Doll's House) അവൾ ഭർത്താവിന്റെ മുഖത്തേക്ക് വലിച്ചടക്കുന്ന വാതിലിനെയും ഓർമ വന്നു.അതേ ഓർമ ഉണ്ടായവർ കൈ ഉയർത്തുക.????

<img class="alignleft" src="https://scontent.ftrv1-1.fna.fbcdn.net/v/t1.0-9/97028323_1048124472254903_1373875392774930432_n.jpg?_nc_cat=107&amp;_nc_sid=8bfeb9&amp;_nc_ohc=daMutE1ARRYAX_shHpX&amp;_nc_ht=scontent.ftrv1-1.fna&amp;oh=c2d467716db6158d38c923c9e932c78c&amp;oe=5EE23E5F" width="228" height="287" />(പ്രമുഖ പൂർവ നടിയുടെ പാചക വീഡിയോ പാതി കണ്ടതോടെ വമനേച്ച വന്ന് നിർത്തി)
പെണ്ണ് ആയി പിറന്ന് ജീവിക്കുന്നവർക്ക് എല്ലാവർക്കും അറിയാം അന്തസും,ആത്മാഭിമാനവും ഒക്കെയുള്ള ഒരാൾ ആയി ജീവിക്കണം എങ്കിൽ കടക്കേണ്ട മഹാ ദുരിതങ്ങൾ,ചെയ്യേണ്ട മഹാ സമരങ്ങൾ.അടി കിട്ടി ഇറങ്ങി പോകുന്നിടത്തു ആണ് ' ദപ്പട്' എന്ന സിനിമ ആരംഭിക്കുന്നത് എങ്കിൽ,ജീവിതം അവിടെ അവസാനിക്കുകയാണ്.എത്ര അടി കിട്ടിയാലും തിരിച്ചു പോകാനോ,തിരിച്ചു നടക്കാനോ പറ്റാത്ത വിധം കണ്ടീഷനിങ് നടത്തി വളർത്തപ്പെടുന്നവരാണ് പെണ്കുട്ടികള്.സമൂഹം വളരെ ശ്രദ്ധയോടെ തീർത്ത് വച്ച അതിരുകൾക്കുള്ളിൽ നിന്ന് ഒരു വിരൽ തുമ്പ് എങ്കിലും പുറത്ത് വന്നാൽ അതിക്രൂരമായ സോഷ്യൽ ഓഡിറ്റിങ് നേരിടേണ്ടി വരുന്നവർ.അത് കൊണ്ടാണ് തിരിച്ചു നടക്കുക എന്നൊരു ഓപ്ഷൻ സ്ത്രീകൾ സ്വീകരിക്കാൻ മടിക്കുന്നത്.ചങ്ങല പൊട്ടിക്കുന്നതിൽ ഭേദം പട്ടിണി കിടന്നും, ഗ്യാസ് പൊട്ടി തെറിച്ചും,കയർ കുടുക്കിൽ പിടഞ്ഞും,കിണറ്റിൽ വീണും ഒക്കെ മരിക്കുന്നത് ആണ് നല്ലത് എന്ന് തീരുമാനിക്കുന്നത്.

അല്ലെങ്കിൽ തന്നെ അടി എന്നത് കൈ നിവർത്തി മുഖത്ത് അടിക്കുന്നത് മാത്രമാണോ?നോക്കു കൊണ്ടും,വാക്ക് കൊണ്ടും 'ദപ്പട്' നാദം ഉയരാത്ത,അദൃശ്യവും,നിശ്ശബ്ദവും ആയ എത്ര അടികൾ നിശബ്ദം ഏറ്റു വാങ്ങി കൊണ്ടാണ് പെണ്ണുങ്ങൾ ഓരോ ദിവസവും ജീവിക്കുന്നത്.ഇപ്പോഴത്തെ പുതുതലമുറ ടിക്-ടോക്കുകളിൽ കലിപ്പൻ-കാന്താരി എന്ന് വിളിക്കപ്പെടുന്ന ചില വീഡിയോസ് ഉണ്ട്.അവിടെ കലിപ്പൻ ആയി സ്വയം അവരോധിച്ചവൻ അവന്റെ ദേഷ്യവും, സ്വാർത്ഥവും എല്ലാം പെണ്ണിനെ തല്ലിയാണ് തീർക്കുന്നത്.അവന്റെ സ്നേഹത്തിന്റെ പ്രതിഫലനം ആണത്രേ തല്ല്.ആ തല്ല് ഏറ്റു വാങ്ങുന്നത് ആണത്രേ കാന്താരിയുടെ ജന്മ സാഫല്യം.സോഷ്യൽ കണ്ടീഷനിങ്ങിന്റെ ഏറ്റവും പുതിയ വേർഷൻ. എത്ര സമർത്ഥമായി ആണ് ചില ആശയങ്ങൾ തിരുകി കയറ്റുന്നത്.

സ്വതന്ത്ര ചിന്തയും,വ്യക്തിത്വവും കാണിച്ച സ്ത്രീകളെ ദുർമന്ത്രവാദിനികൾ എന്ന് മുദ്ര കുത്തി കത്തിച്ചു കളയുന്ന(witch hunting)പതിവ് ഉണ്ടായിരുന്നുവെത്രെ പണ്ട്.ഇന്നും,തന്റെ നിലപാടുകൾ ഉറക്കെ പറയുന്ന പെണ്ണിനെ കത്തിക്കാൻ സമൂഹത്തിന് അനവധി വഴികൾ ഉണ്ട്.'പെണ്ണ് കാണാൻ ' നിന്ന് കൊടുക്കുക,സ്വന്തം അച്ഛനമ്മമാരുടെ അന്ത്യ കർമങ്ങൾ ചെയ്യാൻ വരെ അധികാരം ഇല്ലാതെ ഇരിക്കുക, എന്നിങ്ങനെ ആ ലിസ്റ്റ് എത്ര വേണമെങ്കിലും നീട്ടി എടുക്കാം.

'പും' എന്ന നരകത്തിൽ നിന്ന്‌ ത്രാണനം ചെയ്യുന്നവൻ ആണ് പുത്രൻ എന്ന് പറഞ്ഞു വയ്ക്കുമ്പോൾ,പുത്രി എന്തിന് എന്ന് കൂടി പറയുന്നില്ല .അത് കൊണ്ട് തന്നെ തന്റെ ജീവിത മുദ്ര സ്വയം കൊത്താനുള്ള സ്വാതന്ത്രവും,ബാധ്യതയും പെണ്ണിന് ഉണ്ടാകുന്നു.പെണ്ണുങ്ങൾ പൊതുവെ മൂന്ന് തരത്തിൽ ആണെന്ന് ആണ് തോന്നിയിട്ടുള്ളത്.

ആദ്യത്തെ കൂട്ടർ പാവങ്ങൾ ആണ്.തങ്ങൾ ഭരിക്കപ്പെടുകയാണ് എന്ന് കൂടി അറിയാത്തവർ.സ്വന്തമായി ഒരു അഭിപ്രായമോ,നിലപാടോ ഒന്നും ഇല്ലാത്തവർ.എനിക്കൊന്നും അറിയില്ല,എല്ലാം നിങ്ങളുടെ ഇഷ്ട്ടം എന്ന് അഭിമാന പൂർവം പ്രഖ്യാപിക്കുന്നവർ.തങ്ങൾക്ക് ചുറ്റും ഒരു മതിൽ ഉണ്ടെന്ന ബോധ്യമേ ഇല്ലാത്തതിനാൽ അവർ ആഹ്ലാദത്തോടെ ഇരിക്കുന്നു.രണ്ടാമത്തെ കൂട്ടർ പൊരുതി തോറ്റവർ ആണ്.മതിലിനപ്പുറത്തു ഉള്ള സ്വാതന്ത്ര്യം മോഹിച്ചു പൊരുതി ,പക്ഷെ തോറ്റ്, അതിന്റെ മുറിപ്പാടുകളും,അപമാനവും പേറി ജീവിക്കുന്നവർ.ഒരു പാട് കാരണങ്ങളാൽ തോൽവി സമ്മതിക്കേണ്ടി വന്നവർ.സദാ നീറി പുകയുന്നവർ.

മൂന്നാമത്തെ കൂട്ടർ സദാ പൊരുതുന്നവർ ആണ്.വീണാലും,മുറിവേറ്റാലും, തോറ്റാലും പിന്നെയും ചാടി പിടഞ്ഞു എണീറ്റ് വീറോടെ പൊരുതുന്നവർ.തോൽക്കില്ല എന്ന് വാശി പിടിക്കുന്നവർ.എന്നെ അംഗീകരിച്ചേ പറ്റൂ,എന്ന ശാഠ്യത്തോടെ സമൂഹത്തിന് മുൻപിൽ നിൽക്കുന്നവൾ.സദാ യുദ്ധത്തിൽ ആണെങ്കിലും ഒരു വിജയിയുടെ ഭാവ -വാഹാദികൾ ഉൾക്കൊള്ളുന്നവർ.
പെണ്ണുങ്ങൾ മാത്രമല്ല,ആണുങ്ങളും മൂന്ന് തരത്തിൽ ഉണ്ട്.വിസ്താര ഭയത്താൽ ഇന്ന് നിർത്തുന്നു.ബാക്കി നാളെ.

<strong>അടി 2.</strong>

ഊണ് മേശയിൽ തനിക്ക് വറുത്ത മീൻ കഷണം നിഷേധിച്ച അമ്മയാണ് തന്നെ ഫെമിനിസ്റ്റ് ആക്കിയത് എന്ന് കുറച്ചു നാൾ മുൻപ് റീമ കല്ലിങ്കൽ പറഞ്ഞിരുന്നു. അപ്പറഞ്ഞതിന്റെ പേരിൽ ഏറെ കളിയാക്കലും,തെറി വിളിയും റീമ കേട്ടു.പക്ഷെ റീമ പറഞ്ഞ മീൻ കഷണം ഒരു പ്രതീകം മാത്രമാണ് എന്ന് മനസിലാക്കാത്തവർ കുറവായിരിക്കും.അടുക്കള തൊട്ട് ഉമ്മറം വരെ ഓരോ ഇടത്തിലും,ഓരോ നിമിഷത്തിലും ഒരു പെണ്കുട്ടി കടന്ന് പോകേണ്ടി വരുന്ന ചെറുതും,വലുതും ആയ അനവധി വിവേചനങ്ങളുടെ ഒരു ഉദാഹരണം മാത്രമാണ് റീമ പറഞ്ഞത്‌.

ആണുങ്ങൾ ഭക്ഷണം കഴിച്ചതിന് ശേഷം മാത്രം പെണ്ണുങ്ങൾ ഭക്ഷണം കഴിക്കുക,ഭക്ഷണത്തിന്റെ നല്ല പങ്ക് വീട്ടിലെ പുരുഷന്മാർക്ക് കൊടുക്കുക,ആണുങ്ങൾ കസേരയിൽ ഇരുന്ന് ടി. വി കാണുമ്പോൾ സ്ത്രീകൾ നിലത്ത് ഇരിക്കുക എന്ന് തുടങ്ങി വളരെ സ്വാഭാവികം എന്ന പോലെ പാലിച്ചു വരുന്ന നിരവധി മനോഹരമായ ആചാരങ്ങൾ ഉണ്ട് നമ്മുടെ വീട്ടകങ്ങളിൽ ഇപ്പോഴും."ഒരു പൊടിക്ക്" താഴെ നിൽക്കുന്നതാണ് നല്ലത് എന്ന് കരുതുന്നവർക്ക് ഇതൊന്നും അത്ര വലിയ കാര്യങ്ങൾ ആകില്ല എങ്കിലും,ചില പെണ്ണുങ്ങൾക്ക് ഈ ഏർപ്പാടുകൾ അത്ര രസിക്കില്ല.

<img class="alignleft" src="https://scontent.ftrv1-1.fna.fbcdn.net/v/t1.0-9/96542476_1049647868769230_1301669411911892992_o.jpg?_nc_cat=107&amp;_nc_sid=8bfeb9&amp;_nc_ohc=lal565ve_BwAX90XY5U&amp;_nc_ht=scontent.ftrv1-1.fna&amp;oh=fbe418d24dfb440feaded2aeadb86105&amp;oe=5EE59B8E" width="265" height="427" />സ്വന്തം ജീവിതത്തിലെ ഏറ്റവും പ്രധാനപ്പെട്ട തീരുമാനങ്ങൾ എടുക്കേണ്ടി വരുന്ന ഇടങ്ങളിൽ നിന്ന് ഇപ്പോഴും തള്ളി മാറ്റപ്പെടുന്നവൾ ആണ് പെണ്ണ്.വിവാഹം ഉറപ്പിച്ച ഭാവി വരന്റെ വീട്ടിലേക്ക് വീട്ടുകാരും,നാട്ടുകാരും സർവരും വിരുന്ന് പോകുമ്പോഴും,താൻ ജീവിക്കാൻ പോകുന്ന വീട് വിവാഹ ദിവസത്തിന് മുൻപ് ഒരിക്കൽ പോലും കാണാൻ പെണ്കുട്ടിക്ക് അവകാശം ഇല്ല.അങ്ങനെ ഒരു കീഴ് വഴക്കം ഇല്ലെത്രെ!!വിവാഹ ശേഷം ജീവിക്കേണ്ട വീട് ഒരുവട്ടം എങ്കിലും കാണാൻ പെണ്കുട്ടികൾക്ക് സാധിച്ചാൽ,അത് വിവാഹ പൂർവ പ്രശ്നങ്ങളെയും,വിവാഹ മോചനങ്ങളെയും ഒരു പരിധി വരെ കുറക്കും.

വീട്ടിൽ ആർക്ക് ചെറുതോ,വലുതോ ആയ രോഗം വന്നാലും രോഗീ പരിചരണം സ്ത്രീയുടെ ജോലിയാണ്.രോഗിക്കുള്ള പ്രത്യേക ഭക്ഷണം, രോഗീ സന്ദർശകരെ സൽക്കരിക്കൽ,അവരോട് സംസാരിക്കൽ,രോഗിയുടെ തുണികൾ അലക്കൽ,രാത്രി ഉണർന്ന് കൂട്ടിരിക്കൽ,മരുന്നുകൾ കൃത്യമായി കൊടുക്കൽ,ആശ്വസിപ്പിക്കൽ ഇതൊക്കെയും കൃത്യമായും,വൃത്തിയായും ചെയ്യുന്നത് പെണ്ണ് ആണെങ്കിലും ,ആശുപത്രിയിൽ ചെന്നാൽ അവിടന്ന് ഒരു ചോദ്യം വരും-" ആണുങ്ങൾ ആരും കൂടെ വന്നിട്ടില്ലേ?".ചില സമ്മത പത്രങ്ങളിൽ ഒപ്പിട്ട് കൊടുക്കാൻ പുരുഷൻ തന്നെ വേണം.ഡോക്റ്റർമാർ രോഗവിവരങ്ങൾ ആണുങ്ങളോടെ പറയൂ.കട്ടിൽ തുണി കുടഞ്ഞു വിരിക്കാൻ മുതൽ,മൂത്രതുണി കഴുകാൻ വരെ പെണ്ണ് വേണമെങ്കിലും,തീരുമാനങ്ങൾ എടുക്കാൻ ,ഒപ്പുകൾ ഇടാൻ ,വിവരങ്ങൾ അറിയാൻ അതിനൊന്നും അവകാശം പെണ്ണിന് ഇല്ല.

'പ്രഥമ പ്രതിശ്രുതി' എന്ന ആശാ പൂർണ ദേവിയുടെ നോവലിൽ പെണ്ണ് അക്ഷരം പഠിക്കരുത് എന്ന് നായികയായ സത്യവതിയെ വിലക്കുമ്പോൾ അവൾ തിരിച്ചു ചോദിക്കുന്ന ഒരു ചോദ്യമുണ്ട്-"അക്ഷരങ്ങളുടെ ദേവിയായ സരസ്വതി തന്നെ സ്ത്രീ ആയിരിക്കുമ്പോൾ എങ്ങനെയാണ്,എന്ത് കൊണ്ടാണ് പെണ്ണ് അക്ഷരം പഠിക്കാൻ പാടില്ല എന്ന് പറയുന്നത് എന്ന്."അതാണ് പെണ്ണിന്റെ ദുർവിധി.സമ്പത്തിന്റെയും,അറിവിന്റെയും,കരുത്തിന്റെയും ഒക്കെ അധിദേവത എന്ന വാഴ്ത്തുമൊഴികൾ സുലഭം ആണെങ്കിലും ,ഇതൊന്നും അവളുടെ അധീനത്തിൽ ഇല്ല.

ശ്രദ്ധാപൂർവം ഒരു പുരുഷ സമൂഹം മെനഞ്ഞെടുത്ത സങ്കൽപ്പങ്ങൾക്ക് അനുയോജ്യമായ വിധം ജീവിക്കുക എന്നതാണ് അവളുടെ ഏക കടമ.ഒരു ശരീരം എന്നതിൽ ഉപരി സ്ത്രീക്ക് ഒരു വിലയും കൊടുക്കാത്തത് ആണ് പുരുഷ ഭൂരിപക്ഷം. സ്ത്രീയെ പറ്റി പുരുഷൻ എഴുതിയിട്ടുള്ള സാഹിത്യത്തിന്റെ ഏറിയ പങ്കും ഒന്നുകിൽ അവളുടെ ശരീര വർണ്ണന അല്ലെങ്കിൽ സൽസ്വഭാവ വർണ്ണന.ഒ.എൻ.വി യുടെ 'കോതമ്പുമണികൾ' എന്ന കവിതയിൽ ഏകയായ ,അബലയായ പെണ്കുട്ടിയെ സംരക്ഷിക്കാൻ ഒരു ആങ്ങള വേണം എന്ന് ആണ് അദ്ദേഹം പറഞ്ഞു വയ്ക്കുന്നത്.അല്ലാതെ കയ്യിൽ ഇരിക്കുന്ന കൊയ്ത്തരിവാൾ ഉയർത്തി ,തന്റെ നേർക്ക് വരുന്നവന്റെ കൈ വെട്ടാനുള്ള കഴിവും,കരുത്തും അവൾക്ക് ഉണ്ടെന്നോ,ഉണ്ടാകണം എന്നോ ഒ.എൻ.വി യെ പോലെ സഹൃദയനായ ഒരു കവിക്ക് പോലും സങ്കൽപ്പിക്കാൻ ആകുന്നില്ല.തപസിന്റെ വിശുദ്ധിയോടെ കാത്തിരിക്കേണ്ട അരയത്തി പെണ്ണിന്റെ വിശുദ്ധിയെ പറ്റി എഴുതിയും,പാടിയും പ്രകീർത്തിച്ച തകഴിയും, വയലാറും ഒന്നും പുരുഷൻ സ്ത്രീയോട് കാണിക്കേണ്ട സാമാന്യ നീതിയെ പറ്റി മൗനം പാലിച്ചു.
ഭർത്താവിന്റെ തീയിൽ ചാടുന്ന, അയാളെ വേശ്യാ ഗൃഹത്തിലേക്ക് ചുമന്ന് കൊണ്ട് പോകുന്ന,ഭർത്താവിന്റെ ജീവന് വേണ്ടി യമലോകം വരെ പോകുന്ന,ഭർത്താവിന്റെ ശാപം കൊണ്ട് ശിലയായി മാറുന്ന,വിശുദ്ധി തെളിയിക്കാൻ വീണ്ടും,വീണ്ടും അഗ്നി പ്രവേശം നടത്തുന്ന,മാനം സംരക്ഷിക്കാൻ കൂട്ടത്തോടെ അഗ്നി പ്രവേശം നടത്തുന്ന അനവധി സ്‌ത്രീ മാതൃകകൾ സൃഷ്ടിക്കപ്പെട്ടപ്പോൾ ഒന്നും സ്ത്രീയോട് സ്നേഹവും,ആദരവും പുലർത്തുന്ന ഒരു പുരുഷന്റെ മാതൃക ഉണ്ടായതെ ഇല്ല.

പെണ്ണ് ചിരിക്കുന്നത് മണ്ണ് കേൾക്കരുത് എന്നും,ഇല മുള്ളിലോ,മുള്ള് ഇലയിലോ വീണാലും കേട് ഇലക്ക് ആണെന്നും ഉള്ള അനവധിയായ പാഠങ്ങൾ കേട്ട്,കേട്ട് പെണ്കുട്ടികൾ വളർന്നപ്പോൾ,പാവം ആണ്കുട്ടികൾ സ്ത്രീകളെ 'ചരക്ക്' എന്നും 'ചരുവം' എന്നും ഒക്കെ വിളിക്കുന്ന,അവർ നടന്ന് പോകുമ്പോൾ ഓരിയിടുന്ന ,അവളെ കാമത്തിന്റെ കണ്ണിൽ മാത്രം കാണുന്ന,അവളെ അടിച്ചമർത്തി ഭരിക്കുന്നത് ആണ് കേമത്തം എന്ന് അടിയുറച്ചു വിശ്വസിക്കുന്ന ഭൂരിപക്ഷമായ ഒരു പുരുഷ സമൂഹത്തെ കണ്ടും,കേട്ടും വളർന്നു.അങ്ങനെ അല്ലാത്ത കുറച്ചു പേർ ഉണ്ടെങ്കിലും ,കണ്ണിൽ പെടാൻ മാത്രം വലുതല്ലായിരുന്നു ഒരു കാലത്തും അവരുടെ എണ്ണം.
തോൽക്കാൻ ശീലിക്കപ്പെട്ട ഒരു കൂട്ടവും,തോൽപ്പിക്കാൻ ശീലിക്കപ്പെട്ട ഒരു കൂട്ടവും...പരിണാമത്തിന്റെ ഏത് പടിയിൽ വച്ചായിരിക്കാം തുല്യരായ രണ്ടു പേർ ഇങ്ങനെ വിഭജിക്കപ്പെട്ടത്?

<strong>അടി.3.</strong>

(മൂന്നാം അടിയിൽ ആണ് വാമനൻ മഹാബലിയെ പാതാളത്തിലേക്ക് ചവിട്ടി താഴ്ത്തിയത്.അത് അവസാനത്തെ അടിയാണ്.)
എന്റെ ബന്ധുവായ ഒരു വല്യമ്മ എപ്പോഴും പറഞ്ഞു കേട്ടിട്ടുള്ള ഒരു അനുഭവ കഥയുണ്ട്-അന്ന് കല്യാണം കഴിഞ്ഞു വന്നു പുതുമോടി മാറും മുൻപ് തന്നെ പാടത്തും,പറമ്പിലും പണിക്ക് ഇറങ്ങണം.കൊയ്യാനും,കെട്ടാനും,മെതിക്കാനും ഒക്കെ കൂടണം.വെളുപ്പാൻ കാലം മുതൽ ഇരുട്ടുന്ന വരെ അകത്തും,പുറത്തും ആയി പണിയുണ്ടാകും.പണി ധാരാളം ഉണ്ടെങ്കിലും പക്ഷെ ഉണ്ണാൻ ഇരിക്കുമ്പോൾ അര വയർ ചോറേ കിണ്ണത്തിൽ ഉണ്ടാകൂ.ചെറിയ പ്രായം,പണിയോട് പണി,മാറാത്ത വിശപ്പ്.അപ്പൊ വല്യമ്മ ഒരു സൂത്രം ചെയ്യും ത്രേ-രാവിലെ ചോറ് വയ്ക്കുന്ന നേരത്ത് പാതി-മുക്കാൽ വേവാകുമ്പോൾ ഒരു പാത്രത്തിൽ ഇട്ട് പറത്തിന്റെ മോളിൽ ഒളിച്ചു വയ്ക്കും.എന്നിട്ട് പണിക്കിടയിൽ വെള്ളം കുടിക്കാൻ ആണെന്നും പറഞ്ഞു കേറി വന്ന് വാതിലിന്റെ മറവിൽ നിന്ന് കറിയൊന്നും ഇല്ലാതെ പാതി വെന്ത ചോറ് വേഗം,വേഗം വാരി,വാരി കഴിക്കും-വിശപ്പ് മാറ്റാൻ!

<img class="alignleft" src="https://scontent.ftrv1-1.fna.fbcdn.net/v/t1.0-9/97420049_1051119278622089_4817078582952067072_o.jpg?_nc_cat=102&amp;_nc_sid=8bfeb9&amp;_nc_ohc=QTPXmhTndXsAX9vkcVK&amp;_nc_ht=scontent.ftrv1-1.fna&amp;oh=375dd80dfe022140d9830109a58ee2ff&amp;oe=5EE475A1" width="277" height="377" />ഉണ്ണാൻ ഇല്ലാത്തത് കൊണ്ട് പട്ടിണി കിടക്കുന്നതിന്റെ സങ്കടം പോലെയല്ല പത്തായത്തിലും,അടുക്കളയിലെ ചോറു കലത്തിലും അവനവന്റെ വിയർപ്പ് കൂടി പുരണ്ട അരിയും,ചോറും നിറഞ്ഞു കിടക്കുമ്പോഴും ,ഒളിച്ചു വെച്ച പാതി വെന്ത ചോറ് ഒളിച്ചു കഴിക്കേണ്ടി വരുന്ന സങ്കടം.അപ്പോൾ കണ്ണും,നെഞ്ചും കടയും.സ്ത്രീ തന്നെ എന്തു കൊണ്ട് സ്ത്രീയുടെ ഏറ്റവും വലിയ ശത്രു ആയി തീരുന്നു ചില നേരങ്ങളിൽ എന്നത് ഇന്നും ഒരു ഉത്തരം കിട്ടാ ചോദ്യമാണ്.പെണ്ണിനെ അടിച്ചൊതുക്കി ഇല്ലാതാക്കിയും,ആണിനെ പൊലിപ്പിച്ചു വലുതാക്കിയും ഈ ലോക ക്രമം സൃഷ്ടിച്ചതിൽ ആണിനേയും,പെണ്ണിനേയും വളർത്തുന്ന അമ്മ എന്ന സ്ത്രീക്ക് വലിയ പങ്കുണ്ട്‌.വളർത്തുന്ന പെണ്ണൊരുവൾ മനസ്സിരുത്തി കരുതിയാൽ പെണ്ണൊഴുക്കുന്ന കണ്ണീര് പാതിയും തീരും.

"നാരി തൻ മേലു മഹാഭാരമെന്നവൾ ചൈതന്യനായിട്ടാലഞ്ഞു പോലും" എന്ന് സുഗതകുമാരി "രാധയെവിടെ?" യിൽ പാടി വയ്ക്കുന്നു.ഉടലിനപ്പുറത്തു ആണിനോളം തന്നെ അഭിമാനവും,ബുദ്ധിയും,അന്തസ്സും ഒക്കെയുള്ള ഒരു ആത്മാവ് കൂടിയുള്ളവൾ ആണ് പെണ്ണെന്നു പറഞ്ഞു കൊടുത്ത് വളർത്തേണ്ടതും,അങ്ങനെ ഒരു പെണ്ണിന്റെ ആദ്യത്തെ മാതൃക ആവേണ്ടതും അമ്മയാണ്.വീട്ടിൽ എന്തെങ്കിലും പങ്കു വയ്ക്കുമ്പോൾ " എനിക്ക് വേണ്ട നിങ്ങൾ എടുത്തോളൂ" എന്ന് പറയുന്ന ത്യാഗമൂർത്തിയായി മാത്രമല്ല "എനിക്കിത് വേണം,എനിക്കിന്നയിന്ന ആഗ്രഹങ്ങളുണ്ട്" എന്ന് പറയുന്ന ശക്തി മൂർത്തിയായി കൂടി അമ്മ അവതരിക്കണം.പിന്നാം പുറത്ത് ഒതുങ്ങി കണ്ണീർ ഒലിപ്പിക്കുന്ന സങ്കടമൂർത്തിയായിട്ടല്ല,മനസും,ഉടലും നൊന്താൽ പുലി പോലെ ചീറ്റുന്ന ഉഗ്രമൂർത്തി കൂടിയാകണം അമ്മ.കാരണം അമ്മ പറഞ്ഞു വളർത്തും പോലെയാണ് മക്കൾ ഉരുവാവുക-ആണായാലും, പെണ്ണായാലും.

പെണ്ണുങ്ങൾ മൂന്ന് തരം ഉണ്ടെന്ന് അടിയുടെ ആദ്യ ഭാഗത്തിൽ പറഞ്ഞിരുന്നു. ആണുങ്ങളും മൂന്ന് തരം ഉണ്ട്.
ആദ്യത്തെ വിഭാഗം ആണുങ്ങൾ തങ്ങൾ ജന്മനാ തന്നെ വിശേഷാധികാരങ്ങളോടെ പിറന്നു വീണവർ ആണെന്നും,പെണ്ണുങ്ങൾ തങ്ങളെ സേവിക്കാൻ വേണ്ടി ജനിച്ചവർ ആണെന്നും ഉറച്ചു വിശ്വസിക്കുന്നവർ ആണ്.കല്യാണം കഴിഞ്ഞു പിറ്റേ ദിവസം,കേവലം ഒരു ദിവസം മാത്രം പരിചയമുള്ള പെണ്കുട്ടിക്ക് മുന്നിലേക്ക് കഴുകാനുള്ള അടിവസ്ത്രം അടക്കം യാതൊരു പ്രയാസവും ഇല്ലാതെ ഉരിഞ്ഞിട്ട് കൊടുത്തിട്ട് പോകുന്നവർ ഒക്കെ ഈ വിഭാഗത്തിൽ പെടും.തങ്ങൾ ചെയ്യുന്ന പ്രവർത്തിയിൽ ഉള്ള തെറ്റ് എന്താണെന്ന് കൂടി അവർക്ക് മനസിലാവില്ല.

"പെണ്കുട്ടികൾക്ക് അത്യാവശ്യം സ്വാതന്ത്ര്യം ഒക്കെ കൊടുക്കുന്ന modern ഫാമിലി ആണ് ഞങ്ങളുടെ" എന്ന് അന്തസോടെ പറയുന്നവർ ആണ് രണ്ടാമത്തെ കൂട്ടർ.സ്വാതന്ത്ര്യം എന്നത് സ്വാഭാവികമായി പെണ്ണിന് ഉണ്ട് എന്ന് അവർ വിശ്വസിക്കുന്നതെ ഇല്ല.അവർ കൊടുത്താൽ മാത്രം പെണ്ണിന് കിട്ടുന്ന ഒരു വിശേഷ വസ്തു ആയിട്ടാണ് അവർ സ്ത്രീ സ്വാതന്ത്ര്യത്തെ കാണുന്നത്.അങ്ങനെ ഒരൽപ്പം സ്വാതന്ത്ര്യം അവൾക്ക് കൊടുക്കുന്നത് തങ്ങളുടെ അതിരറ്റ ഉദാരമനസ്കത ആണെന്ന് അവർ അഭിമാനിക്കുന്നു.ആ ഉദാരമനസ്കതക്ക് തെല്ലെങ്കിലും മങ്ങൽ ഏൽക്കുന്ന നേരങ്ങളിൽ ,തങ്ങൾ അലിവോടെ കൽപ്പിച്ചു കൊടുത്ത സ്വാതന്ത്ര്യം തിരിച്ചെടുക്കാൻ ഉള്ള അധികാരവും തങ്ങൾക്ക് ഉണ്ടെന്ന് ആണ് അവരുടെ തോന്നൽ.

മൂന്നാമത്തെ കൂട്ടർ ഒരു എള്ളോളമേ ഇന്നും ഉളളൂ. തങ്ങൾക്ക് ഒപ്പം തന്നെയുള്ള ഒരു സ്വാഭാവികവും,സാധാരണവും ആയ മനുഷ്യ ജീവി ആയി പെണ്ണിനെ കാണുന്ന ആണുങ്ങൾ.അവളെ ദേവിയായോ,അടിമയായോ അല്ലാതെ മനുഷ്യ സ്ത്രീ ആയി മാത്രം കാണുന്നവർ.ഉടൽ കുനിച്ചു,വളച്ചു മറക്കാതെ ,വാക്കും,മനസും മൂടി ഒതുക്കാതെ,നിവർന്ന് നിന്ന് രണ്ട് മനുഷ്യരെ പോലെ പെണ്ണിന് മിണ്ടാൻ കഴിയുന്നത് ഇങ്ങനെയുള്ള ആണുങ്ങളോട് മാത്രമാണ്.അവരുടെ എണ്ണം മേൽക്കു മേൽ കൂടട്ടെ...

'ദപ്പടി'ൽ ആണല്ലോ തുടങ്ങി വച്ചത്.സ്ത്രീ വിരുദ്ധത കഥക്കും, കുച്ചിപ്പുടിയും,കഥകളിയും ഒരുമിച്ചു കളിക്കുന്ന ഇടമാണ് ഇന്ത്യൻ സിനിമ.ക്ളീഷേ സ്റ്റീരിയോ ടൈപ്പ് സ്ത്രീകൾ മാത്രം ഉള്ളിടം.ഒന്നുകിൽ ലോകത്തിനോട് മുഴുവൻ ദേഷ്യവും,ഈർഷ്യയും എന്ന മട്ടിൽ ആണുങ്ങളെ മുഴുവൻ ചീത്ത പറഞ്ഞും,തെറി വിളിച്ചും,പ്രത്യേക തരം ചില കുപ്പായങ്ങൾ ഇട്ട് മാത്രം പ്രത്യക്ഷപെടുന്ന ചില സ്ത്രീകൾ-സിനിമയിലെ കരുത്തർ ആയ സ്ത്രീ കഥാപാത്രങ്ങൾ സാധാരണ ഇങ്ങനെ ആണ്.നായകന്റെ കൈ നീട്ടിയുള്ള ഒരടിയിലും,പ്രാസം ഒപ്പിച്ചു പറയുന്ന നാല് ഡയലോഗിലും ഇവരുടെ സ്വാതന്ത്ര്യ പ്രഖ്യാപനം അവസാനിക്കും.അടുത്ത സീൻ മുതൽ അവർ അനുസരണയുള്ള അടിമകൾ ആവും.

അത് അല്ലെങ്കിൽ ആണിനെ അടിമയാക്കി ഭരിച്ചു ,പീഡിപ്പിക്കുന്ന മറ്റൊരു കൂട്ടം സ്ത്രീ വർഗത്തെ സിനിമയിൽ കാണാം. അവർക്കും ഉണ്ട് ചില സ്ഥിരം വേഷവിധാനങ്ങളും,ഭാഷയും." ഇത് ഞാൻ നേരത്തെ തരേണ്ടത് ആയിരുന്നു" എന്ന ആമുഖ വാക്യത്തോടെ നായകൻ കൊടുക്കുന്ന ഒരടിയിൽ, അടുത്ത സീനിൽ തന്നെ ഇവരും സെറ്റ് മുണ്ടിലേക്കും,"ഊണ് കാലായി,വന്നോളൂട്ടോ" എന്ന വള്ളുവനാടൻ ഭാഷയിലേക്കും മാറും.

എന്തായാലും പെണ്ണ് നന്നാവാൻ ഒരു ദപ്പട് കൂടിയേ തീരൂ എന്ന പ്രമേയം സിനിമാക്കാർ കയ്യടിച്ചു പാസ് ആക്കുന്നുണ്ട്.
പക്ഷെ യഥാർത്ഥ ഫെമിനിച്ചികൾ മാതൃഭൂമി പത്രവും വായിച്ചു, ചാനൽ ചർച്ചയും കണ്ട്, ഫേസ് ബുക്കിൽ കണ്ടം,തുണ്ടം പോസ്റ്റും ഇട്ട് നിങ്ങൾക്കിടയിൽ തന്നെ ഉണ്ട്.ജാഗ്രത!!!


![അടി - മൃദുലാരാമചന്ദ്രന്റെ കുറിപ്പ്](https://cdn.boolokam.com/articles/2020/05/rr-574.jpg)**[](https://wordpress-972788-3403151.cloudwaysapps.com/mrudhula-ramachandran-post-adi/273658/rr-593)അടി 1.** ന്യൂസ് ഫീഡിൽ 'ദപ്പട് ' അലയടിക്കുന്നു.ഇന്നലെ മുതൽ പാചകം ചെയ്യുന്ന പ്രമുഖ മുൻകാല നടിയുടെ 'ഫെമിനിസം അല്ല, ഈക്വലിറ്റി മതി' തിയറിയോടെ കോവിഡിനേയും വെല്ലുന്ന രീതിയിൽ സ്ത്രീ പക്ഷ വാദങ്ങളും,എതിർ വാദങ്ങളും ഫേസ്ബുക്കിൽ പടരുന്നു.പോരാത്തതിന് ഇന്ന് 'മാതൃ ദിനവും'. 'ദപ്പട്' ഞാൻ കണ്ടിട്ടില്ല. ധാരാളം റിവ്യുസ് വായിച്ചു.മനസിലാക്കിയിടത്തോളം വലിയ കുഴപ്പങ്ങൾ ഒന്നും ഇല്ലാതെ ജീവിച്ചു പോന്നിരുന്ന വിക്രം-അമുദ ദമ്പതികൾ ഒരു പാർട്ടിയിൽ പങ്കെടുക്കുന്നതിനിടെ പെട്ടന്നുള്ള ഒരു വികാര വിക്ഷോഭത്തിൽ വിക്രം അമുദയുടെ കരണത്ത് അടിക്കുന്നു.തന്റെ ആത്മാഭിമാനത്തിന് മേലാണ് ആ അടി കൊണ്ടത് എന്ന് അമുദക്ക് തോന്നുകയും,അവൾ വിക്രമിൽ നിന്ന് വിവാഹ മോചനം നേടുകയും ചെയ്യുന്നു.'ദപ്പട്' എന്ന പേരും,കഥാ സംഗ്രഹവും കേട്ടപ്പോൾ ആകണം ഇബ്‌സന്റെ നോറ ഹെല്മറേയും,(Doll's House) അവൾ ഭർത്താവിന്റെ മുഖത്തേക്ക് വലിച്ചടക്കുന്ന വാതിലിനെയും ഓർമ വന്നു.അതേ ഓർമ ഉണ്ടായവർ കൈ ഉയർത്തുക.???? ![](https://scontent.ftrv1-1.fna.fbcdn.net/v/t1.0-9/97028323_1048124472254903_1373875392774930432_n.jpg?_nc_cat=107&_nc_sid=8bfeb9&_nc_ohc=daMutE1ARRYAX_shHpX&_nc_ht=scontent.ftrv1-1.fna&oh=c2d467716db6158d38c923c9e932c78c&oe=5EE23E5F)(പ്രമുഖ പൂർവ നടിയുടെ പാചക വീഡിയോ പാതി കണ്ടതോടെ വമനേച്ച വന്ന് നിർത്തി) പെണ്ണ് ആയി പിറന്ന് ജീവിക്കുന്നവർക്ക് എല്ലാവർക്കും അറിയാം അന്തസും,ആത്മാഭിമാനവും ഒക്കെയുള്ള ഒരാൾ ആയി ജീവിക്കണം എങ്കിൽ കടക്കേണ്ട മഹാ ദുരിതങ്ങൾ,ചെയ്യേണ്ട മഹാ സമരങ്ങൾ.അടി കിട്ടി ഇറങ്ങി പോകുന്നിടത്തു ആണ് ' ദപ്പട്' എന്ന സിനിമ ആരംഭിക്കുന്നത് എങ്കിൽ,ജീവിതം അവിടെ അവസാനിക്കുകയാണ്.എത്ര അടി കിട്ടിയാലും തിരിച്ചു പോകാനോ,തിരിച്ചു നടക്കാനോ പറ്റാത്ത വിധം കണ്ടീഷനിങ് നടത്തി വളർത്തപ്പെടുന്നവരാണ് പെണ്കുട്ടികള്.സമൂഹം വളരെ ശ്രദ്ധയോടെ തീർത്ത് വച്ച അതിരുകൾക്കുള്ളിൽ നിന്ന് ഒരു വിരൽ തുമ്പ് എങ്കിലും പുറത്ത് വന്നാൽ അതിക്രൂരമായ സോഷ്യൽ ഓഡിറ്റിങ് നേരിടേണ്ടി വരുന്നവർ.അത് കൊണ്ടാണ് തിരിച്ചു നടക്കുക എന്നൊരു ഓപ്ഷൻ സ്ത്രീകൾ സ്വീകരിക്കാൻ മടിക്കുന്നത്.ചങ്ങല പൊട്ടിക്കുന്നതിൽ ഭേദം പട്ടിണി കിടന്നും, ഗ്യാസ് പൊട്ടി തെറിച്ചും,കയർ കുടുക്കിൽ പിടഞ്ഞും,കിണറ്റിൽ വീണും ഒക്കെ മരിക്കുന്നത് ആണ് നല്ലത് എന്ന് തീരുമാനിക്കുന്നത്. അല്ലെങ്കിൽ തന്നെ അടി എന്നത് കൈ നിവർത്തി മുഖത്ത് അടിക്കുന്നത് മാത്രമാണോ?നോക്കു കൊണ്ടും,വാക്ക് കൊണ്ടും 'ദപ്പട്' നാദം ഉയരാത്ത,അദൃശ്യവും,നിശ്ശബ്ദവും ആയ എത്ര അടികൾ നിശബ്ദം ഏറ്റു വാങ്ങി കൊണ്ടാണ് പെണ്ണുങ്ങൾ ഓരോ ദിവസവും ജീവിക്കുന്നത്.ഇപ്പോഴത്തെ പുതുതലമുറ ടിക്-ടോക്കുകളിൽ കലിപ്പൻ-കാന്താരി എന്ന് വിളിക്കപ്പെടുന്ന ചില വീഡിയോസ് ഉണ്ട്.അവിടെ കലിപ്പൻ ആയി സ്വയം അവരോധിച്ചവൻ അവന്റെ ദേഷ്യവും, സ്വാർത്ഥവും എല്ലാം പെണ്ണിനെ തല്ലിയാണ് തീർക്കുന്നത്.അവന്റെ സ്നേഹത്തിന്റെ പ്രതിഫലനം ആണത്രേ തല്ല്.ആ തല്ല് ഏറ്റു വാങ്ങുന്നത് ആണത്രേ കാന്താരിയുടെ ജന്മ സാഫല്യം.സോഷ്യൽ കണ്ടീഷനിങ്ങിന്റെ ഏറ്റവും പുതിയ വേർഷൻ. എത്ര സമർത്ഥമായി ആണ് ചില ആശയങ്ങൾ തിരുകി കയറ്റുന്നത്. സ്വതന്ത്ര ചിന്തയും,വ്യക്തിത്വവും കാണിച്ച സ്ത്രീകളെ ദുർമന്ത്രവാദിനികൾ എന്ന് മുദ്ര കുത്തി കത്തിച്ചു കളയുന്ന(witch hunting)പതിവ് ഉണ്ടായിരുന്നുവെത്രെ പണ്ട്.ഇന്നും,തന്റെ നിലപാടുകൾ ഉറക്കെ പറയുന്ന പെണ്ണിനെ കത്തിക്കാൻ സമൂഹത്തിന് അനവധി വഴികൾ ഉണ്ട്.'പെണ്ണ് കാണാൻ ' നിന്ന് കൊടുക്കുക,സ്വന്തം അച്ഛനമ്മമാരുടെ അന്ത്യ കർമങ്ങൾ ചെയ്യാൻ വരെ അധികാരം ഇല്ലാതെ ഇരിക്കുക, എന്നിങ്ങനെ ആ ലിസ്റ്റ് എത്ര വേണമെങ്കിലും നീട്ടി എടുക്കാം. 'പും' എന്ന നരകത്തിൽ നിന്ന്‌ ത്രാണനം ചെയ്യുന്നവൻ ആണ് പുത്രൻ എന്ന് പറഞ്ഞു വയ്ക്കുമ്പോൾ,പുത്രി എന്തിന് എന്ന് കൂടി പറയുന്നില്ല .അത് കൊണ്ട് തന്നെ തന്റെ ജീവിത മുദ്ര സ്വയം കൊത്താനുള്ള സ്വാതന്ത്രവും,ബാധ്യതയും പെണ്ണിന് ഉണ്ടാകുന്നു.പെണ്ണുങ്ങൾ പൊതുവെ മൂന്ന് തരത്തിൽ ആണെന്ന് ആണ് തോന്നിയിട്ടുള്ളത്. ആദ്യത്തെ കൂട്ടർ പാവങ്ങൾ ആണ്.തങ്ങൾ ഭരിക്കപ്പെടുകയാണ് എന്ന് കൂടി അറിയാത്തവർ.സ്വന്തമായി ഒരു അഭിപ്രായമോ,നിലപാടോ ഒന്നും ഇല്ലാത്തവർ.എനിക്കൊന്നും അറിയില്ല,എല്ലാം നിങ്ങളുടെ ഇഷ്ട്ടം എന്ന് അഭിമാന പൂർവം പ്രഖ്യാപിക്കുന്നവർ.തങ്ങൾക്ക് ചുറ്റും ഒരു മതിൽ ഉണ്ടെന്ന ബോധ്യമേ ഇല്ലാത്തതിനാൽ അവർ ആഹ്ലാദത്തോടെ ഇരിക്കുന്നു.രണ്ടാമത്തെ കൂട്ടർ പൊരുതി തോറ്റവർ ആണ്.മതിലിനപ്പുറത്തു ഉള്ള സ്വാതന്ത്ര്യം മോഹിച്ചു പൊരുതി ,പക്ഷെ തോറ്റ്, അതിന്റെ മുറിപ്പാടുകളും,അപമാനവും പേറി ജീവിക്കുന്നവർ.ഒരു പാട് കാരണങ്ങളാൽ തോൽവി സമ്മതിക്കേണ്ടി വന്നവർ.സദാ നീറി പുകയുന്നവർ. മൂന്നാമത്തെ കൂട്ടർ സദാ പൊരുതുന്നവർ ആണ്.വീണാലും,മുറിവേറ്റാലും, തോറ്റാലും പിന്നെയും ചാടി പിടഞ്ഞു എണീറ്റ് വീറോടെ പൊരുതുന്നവർ.തോൽക്കില്ല എന്ന് വാശി പിടിക്കുന്നവർ.എന്നെ അംഗീകരിച്ചേ പറ്റൂ,എന്ന ശാഠ്യത്തോടെ സമൂഹത്തിന് മുൻപിൽ നിൽക്കുന്നവൾ.സദാ യുദ്ധത്തിൽ ആണെങ്കിലും ഒരു വിജയിയുടെ ഭാവ -വാഹാദികൾ ഉൾക്കൊള്ളുന്നവർ. പെണ്ണുങ്ങൾ മാത്രമല്ല,ആണുങ്ങളും മൂന്ന് തരത്തിൽ ഉണ്ട്.വിസ്താര ഭയത്താൽ ഇന്ന് നിർത്തുന്നു.ബാക്കി നാളെ. **അടി 2.** ഊണ് മേശയിൽ തനിക്ക് വറുത്ത മീൻ കഷണം നിഷേധിച്ച അമ്മയാണ് തന്നെ ഫെമിനിസ്റ്റ് ആക്കിയത് എന്ന് കുറച്ചു നാൾ മുൻപ് റീമ കല്ലിങ്കൽ പറഞ്ഞിരുന്നു. അപ്പറഞ്ഞതിന്റെ പേരിൽ ഏറെ കളിയാക്കലും,തെറി വിളിയും റീമ കേട്ടു.പക്ഷെ റീമ പറഞ്ഞ മീൻ കഷണം ഒരു പ്രതീകം മാത്രമാണ് എന്ന് മനസിലാക്കാത്തവർ കുറവായിരിക്കും.അടുക്കള തൊട്ട് ഉമ്മറം വരെ ഓരോ ഇടത്തിലും,ഓരോ നിമിഷത്തിലും ഒരു പെണ്കുട്ടി കടന്ന് പോകേണ്ടി വരുന്ന ചെറുതും,വലുതും ആയ അനവധി വിവേചനങ്ങളുടെ ഒരു ഉദാഹരണം മാത്രമാണ് റീമ പറഞ്ഞത്‌. ആണുങ്ങൾ ഭക്ഷണം കഴിച്ചതിന് ശേഷം മാത്രം പെണ്ണുങ്ങൾ ഭക്ഷണം കഴിക്കുക,ഭക്ഷണത്തിന്റെ നല്ല പങ്ക് വീട്ടിലെ പുരുഷന്മാർക്ക് കൊടുക്കുക,ആണുങ്ങൾ കസേരയിൽ ഇരുന്ന് ടി. വി കാണുമ്പോൾ സ്ത്രീകൾ നിലത്ത് ഇരിക്കുക എന്ന് തുടങ്ങി വളരെ സ്വാഭാവികം എന്ന പോലെ പാലിച്ചു വരുന്ന നിരവധി മനോഹരമായ ആചാരങ്ങൾ ഉണ്ട് നമ്മുടെ വീട്ടകങ്ങളിൽ ഇപ്പോഴും."ഒരു പൊടിക്ക്" താഴെ നിൽക്കുന്നതാണ് നല്ലത് എന്ന് കരുതുന്നവർക്ക് ഇതൊന്നും അത്ര വലിയ കാര്യങ്ങൾ ആകില്ല എങ്കിലും,ചില പെണ്ണുങ്ങൾക്ക് ഈ ഏർപ്പാടുകൾ അത്ര രസിക്കില്ല. ![](https://scontent.ftrv1-1.fna.fbcdn.net/v/t1.0-9/96542476_1049647868769230_1301669411911892992_o.jpg?_nc_cat=107&_nc_sid=8bfeb9&_nc_ohc=lal565ve_BwAX90XY5U&_nc_ht=scontent.ftrv1-1.fna&oh=fbe418d24dfb440feaded2aeadb86105&oe=5EE59B8E)സ്വന്തം ജീവിതത്തിലെ ഏറ്റവും പ്രധാനപ്പെട്ട തീരുമാനങ്ങൾ എടുക്കേണ്ടി വരുന്ന ഇടങ്ങളിൽ നിന്ന് ഇപ്പോഴും തള്ളി മാറ്റപ്പെടുന്നവൾ ആണ് പെണ്ണ്.വിവാഹം ഉറപ്പിച്ച ഭാവി വരന്റെ വീട്ടിലേക്ക് വീട്ടുകാരും,നാട്ടുകാരും സർവരും വിരുന്ന് പോകുമ്പോഴും,താൻ ജീവിക്കാൻ പോകുന്ന വീട് വിവാഹ ദിവസത്തിന് മുൻപ് ഒരിക്കൽ പോലും കാണാൻ പെണ്കുട്ടിക്ക് അവകാശം ഇല്ല.അങ്ങനെ ഒരു കീഴ് വഴക്കം ഇല്ലെത്രെ!!വിവാഹ ശേഷം ജീവിക്കേണ്ട വീട് ഒരുവട്ടം എങ്കിലും കാണാൻ പെണ്കുട്ടികൾക്ക് സാധിച്ചാൽ,അത് വിവാഹ പൂർവ പ്രശ്നങ്ങളെയും,വിവാഹ മോചനങ്ങളെയും ഒരു പരിധി വരെ കുറക്കും. വീട്ടിൽ ആർക്ക് ചെറുതോ,വലുതോ ആയ രോഗം വന്നാലും രോഗീ പരിചരണം സ്ത്രീയുടെ ജോലിയാണ്.രോഗിക്കുള്ള പ്രത്യേക ഭക്ഷണം, രോഗീ സന്ദർശകരെ സൽക്കരിക്കൽ,അവരോട് സംസാരിക്കൽ,രോഗിയുടെ തുണികൾ അലക്കൽ,രാത്രി ഉണർന്ന് കൂട്ടിരിക്കൽ,മരുന്നുകൾ കൃത്യമായി കൊടുക്കൽ,ആശ്വസിപ്പിക്കൽ ഇതൊക്കെയും കൃത്യമായും,വൃത്തിയായും ചെയ്യുന്നത് പെണ്ണ് ആണെങ്കിലും ,ആശുപത്രിയിൽ ചെന്നാൽ അവിടന്ന് ഒരു ചോദ്യം വരും-" ആണുങ്ങൾ ആരും കൂടെ വന്നിട്ടില്ലേ?".ചില സമ്മത പത്രങ്ങളിൽ ഒപ്പിട്ട് കൊടുക്കാൻ പുരുഷൻ തന്നെ വേണം.ഡോക്റ്റർമാർ രോഗവിവരങ്ങൾ ആണുങ്ങളോടെ പറയൂ.കട്ടിൽ തുണി കുടഞ്ഞു വിരിക്കാൻ മുതൽ,മൂത്രതുണി കഴുകാൻ വരെ പെണ്ണ് വേണമെങ്കിലും,തീരുമാനങ്ങൾ എടുക്കാൻ ,ഒപ്പുകൾ ഇടാൻ ,വിവരങ്ങൾ അറിയാൻ അതിനൊന്നും അവകാശം പെണ്ണിന് ഇല്ല. 'പ്രഥമ പ്രതിശ്രുതി' എന്ന ആശാ പൂർണ ദേവിയുടെ നോവലിൽ പെണ്ണ് അക്ഷരം പഠിക്കരുത് എന്ന് നായികയായ സത്യവതിയെ വിലക്കുമ്പോൾ അവൾ തിരിച്ചു ചോദിക്കുന്ന ഒരു ചോദ്യമുണ്ട്-"അക്ഷരങ്ങളുടെ ദേവിയായ സരസ്വതി തന്നെ സ്ത്രീ ആയിരിക്കുമ്പോൾ എങ്ങനെയാണ്,എന്ത് കൊണ്ടാണ് പെണ്ണ് അക്ഷരം പഠിക്കാൻ പാടില്ല എന്ന് പറയുന്നത് എന്ന്."അതാണ് പെണ്ണിന്റെ ദുർവിധി.സമ്പത്തിന്റെയും,അറിവിന്റെയും,കരുത്തിന്റെയും ഒക്കെ അധിദേവത എന്ന വാഴ്ത്തുമൊഴികൾ സുലഭം ആണെങ്കിലും ,ഇതൊന്നും അവളുടെ അധീനത്തിൽ ഇല്ല. ശ്രദ്ധാപൂർവം ഒരു പുരുഷ സമൂഹം മെനഞ്ഞെടുത്ത സങ്കൽപ്പങ്ങൾക്ക് അനുയോജ്യമായ വിധം ജീവിക്കുക എന്നതാണ് അവളുടെ ഏക കടമ.ഒരു ശരീരം എന്നതിൽ ഉപരി സ്ത്രീക്ക് ഒരു വിലയും കൊടുക്കാത്തത് ആണ് പുരുഷ ഭൂരിപക്ഷം. സ്ത്രീയെ പറ്റി പുരുഷൻ എഴുതിയിട്ടുള്ള സാഹിത്യത്തിന്റെ ഏറിയ പങ്കും ഒന്നുകിൽ അവളുടെ ശരീര വർണ്ണന അല്ലെങ്കിൽ സൽസ്വഭാവ വർണ്ണന.ഒ.എൻ.വി യുടെ 'കോതമ്പുമണികൾ' എന്ന കവിതയിൽ ഏകയായ ,അബലയായ പെണ്കുട്ടിയെ സംരക്ഷിക്കാൻ ഒരു ആങ്ങള വേണം എന്ന് ആണ് അദ്ദേഹം പറഞ്ഞു വയ്ക്കുന്നത്.അല്ലാതെ കയ്യിൽ ഇരിക്കുന്ന കൊയ്ത്തരിവാൾ ഉയർത്തി ,തന്റെ നേർക്ക് വരുന്നവന്റെ കൈ വെട്ടാനുള്ള കഴിവും,കരുത്തും അവൾക്ക് ഉണ്ടെന്നോ,ഉണ്ടാകണം എന്നോ ഒ.എൻ.വി യെ പോലെ സഹൃദയനായ ഒരു കവിക്ക് പോലും സങ്കൽപ്പിക്കാൻ ആകുന്നില്ല.തപസിന്റെ വിശുദ്ധിയോടെ കാത്തിരിക്കേണ്ട അരയത്തി പെണ്ണിന്റെ വിശുദ്ധിയെ പറ്റി എഴുതിയും,പാടിയും പ്രകീർത്തിച്ച തകഴിയും, വയലാറും ഒന്നും പുരുഷൻ സ്ത്രീയോട് കാണിക്കേണ്ട സാമാന്യ നീതിയെ പറ്റി മൗനം പാലിച്ചു. ഭർത്താവിന്റെ തീയിൽ ചാടുന്ന, അയാളെ വേശ്യാ ഗൃഹത്തിലേക്ക് ചുമന്ന് കൊണ്ട് പോകുന്ന,ഭർത്താവിന്റെ ജീവന് വേണ്ടി യമലോകം വരെ പോകുന്ന,ഭർത്താവിന്റെ ശാപം കൊണ്ട് ശിലയായി മാറുന്ന,വിശുദ്ധി തെളിയിക്കാൻ വീണ്ടും,വീണ്ടും അഗ്നി പ്രവേശം നടത്തുന്ന,മാനം സംരക്ഷിക്കാൻ കൂട്ടത്തോടെ അഗ്നി പ്രവേശം നടത്തുന്ന അനവധി സ്‌ത്രീ മാതൃകകൾ സൃഷ്ടിക്കപ്പെട്ടപ്പോൾ ഒന്നും സ്ത്രീയോട് സ്നേഹവും,ആദരവും പുലർത്തുന്ന ഒരു പുരുഷന്റെ മാതൃക ഉണ്ടായതെ ഇല്ല. പെണ്ണ് ചിരിക്കുന്നത് മണ്ണ് കേൾക്കരുത് എന്നും,ഇല മുള്ളിലോ,മുള്ള് ഇലയിലോ വീണാലും കേട് ഇലക്ക് ആണെന്നും ഉള്ള അനവധിയായ പാഠങ്ങൾ കേട്ട്,കേട്ട് പെണ്കുട്ടികൾ വളർന്നപ്പോൾ,പാവം ആണ്കുട്ടികൾ സ്ത്രീകളെ 'ചരക്ക്' എന്നും 'ചരുവം' എന്നും ഒക്കെ വിളിക്കുന്ന,അവർ നടന്ന് പോകുമ്പോൾ ഓരിയിടുന്ന ,അവളെ കാമത്തിന്റെ കണ്ണിൽ മാത്രം കാണുന്ന,അവളെ അടിച്ചമർത്തി ഭരിക്കുന്നത് ആണ് കേമത്തം എന്ന് അടിയുറച്ചു വിശ്വസിക്കുന്ന ഭൂരിപക്ഷമായ ഒരു പുരുഷ സമൂഹത്തെ കണ്ടും,കേട്ടും വളർന്നു.അങ്ങനെ അല്ലാത്ത കുറച്ചു പേർ ഉണ്ടെങ്കിലും ,കണ്ണിൽ പെടാൻ മാത്രം വലുതല്ലായിരുന്നു ഒരു കാലത്തും അവരുടെ എണ്ണം. തോൽക്കാൻ ശീലിക്കപ്പെട്ട ഒരു കൂട്ടവും,തോൽപ്പിക്കാൻ ശീലിക്കപ്പെട്ട ഒരു കൂട്ടവും...പരിണാമത്തിന്റെ ഏത് പടിയിൽ വച്ചായിരിക്കാം തുല്യരായ രണ്ടു പേർ ഇങ്ങനെ വിഭജിക്കപ്പെട്ടത്? **അടി.3.** (മൂന്നാം അടിയിൽ ആണ് വാമനൻ മഹാബലിയെ പാതാളത്തിലേക്ക് ചവിട്ടി താഴ്ത്തിയത്.അത് അവസാനത്തെ അടിയാണ്.) എന്റെ ബന്ധുവായ ഒരു വല്യമ്മ എപ്പോഴും പറഞ്ഞു കേട്ടിട്ടുള്ള ഒരു അനുഭവ കഥയുണ്ട്-അന്ന് കല്യാണം കഴിഞ്ഞു വന്നു പുതുമോടി മാറും മുൻപ് തന്നെ പാടത്തും,പറമ്പിലും പണിക്ക് ഇറങ്ങണം.കൊയ്യാനും,കെട്ടാനും,മെതിക്കാനും ഒക്കെ കൂടണം.വെളുപ്പാൻ കാലം മുതൽ ഇരുട്ടുന്ന വരെ അകത്തും,പുറത്തും ആയി പണിയുണ്ടാകും.പണി ധാരാളം ഉണ്ടെങ്കിലും പക്ഷെ ഉണ്ണാൻ ഇരിക്കുമ്പോൾ അര വയർ ചോറേ കിണ്ണത്തിൽ ഉണ്ടാകൂ.ചെറിയ പ്രായം,പണിയോട് പണി,മാറാത്ത വിശപ്പ്.അപ്പൊ വല്യമ്മ ഒരു സൂത്രം ചെയ്യും ത്രേ-രാവിലെ ചോറ് വയ്ക്കുന്ന നേരത്ത് പാതി-മുക്കാൽ വേവാകുമ്പോൾ ഒരു പാത്രത്തിൽ ഇട്ട് പറത്തിന്റെ മോളിൽ ഒളിച്ചു വയ്ക്കും.എന്നിട്ട് പണിക്കിടയിൽ വെള്ളം കുടിക്കാൻ ആണെന്നും പറഞ്ഞു കേറി വന്ന് വാതിലിന്റെ മറവിൽ നിന്ന് കറിയൊന്നും ഇല്ലാതെ പാതി വെന്ത ചോറ് വേഗം,വേഗം വാരി,വാരി കഴിക്കും-വിശപ്പ് മാറ്റാൻ! ![](https://scontent.ftrv1-1.fna.fbcdn.net/v/t1.0-9/97420049_1051119278622089_4817078582952067072_o.jpg?_nc_cat=102&_nc_sid=8bfeb9&_nc_ohc=QTPXmhTndXsAX9vkcVK&_nc_ht=scontent.ftrv1-1.fna&oh=375dd80dfe022140d9830109a58ee2ff&oe=5EE475A1)ഉണ്ണാൻ ഇല്ലാത്തത് കൊണ്ട് പട്ടിണി കിടക്കുന്നതിന്റെ സങ്കടം പോലെയല്ല പത്തായത്തിലും,അടുക്കളയിലെ ചോറു കലത്തിലും അവനവന്റെ വിയർപ്പ് കൂടി പുരണ്ട അരിയും,ചോറും നിറഞ്ഞു കിടക്കുമ്പോഴും ,ഒളിച്ചു വെച്ച പാതി വെന്ത ചോറ് ഒളിച്ചു കഴിക്കേണ്ടി വരുന്ന സങ്കടം.അപ്പോൾ കണ്ണും,നെഞ്ചും കടയും.സ്ത്രീ തന്നെ എന്തു കൊണ്ട് സ്ത്രീയുടെ ഏറ്റവും വലിയ ശത്രു ആയി തീരുന്നു ചില നേരങ്ങളിൽ എന്നത് ഇന്നും ഒരു ഉത്തരം കിട്ടാ ചോദ്യമാണ്.പെണ്ണിനെ അടിച്ചൊതുക്കി ഇല്ലാതാക്കിയും,ആണിനെ പൊലിപ്പിച്ചു വലുതാക്കിയും ഈ ലോക ക്രമം സൃഷ്ടിച്ചതിൽ ആണിനേയും,പെണ്ണിനേയും വളർത്തുന്ന അമ്മ എന്ന സ്ത്രീക്ക് വലിയ പങ്കുണ്ട്‌.വളർത്തുന്ന പെണ്ണൊരുവൾ മനസ്സിരുത്തി കരുതിയാൽ പെണ്ണൊഴുക്കുന്ന കണ്ണീര് പാതിയും തീരും. "നാരി തൻ മേലു മഹാഭാരമെന്നവൾ ചൈതന്യനായിട്ടാലഞ്ഞു പോലും" എന്ന് സുഗതകുമാരി "രാധയെവിടെ?" യിൽ പാടി വയ്ക്കുന്നു.ഉടലിനപ്പുറത്തു ആണിനോളം തന്നെ അഭിമാനവും,ബുദ്ധിയും,അന്തസ്സും ഒക്കെയുള്ള ഒരു ആത്മാവ് കൂടിയുള്ളവൾ ആണ് പെണ്ണെന്നു പറഞ്ഞു കൊടുത്ത് വളർത്തേണ്ടതും,അങ്ങനെ ഒരു പെണ്ണിന്റെ ആദ്യത്തെ മാതൃക ആവേണ്ടതും അമ്മയാണ്.വീട്ടിൽ എന്തെങ്കിലും പങ്കു വയ്ക്കുമ്പോൾ " എനിക്ക് വേണ്ട നിങ്ങൾ എടുത്തോളൂ" എന്ന് പറയുന്ന ത്യാഗമൂർത്തിയായി മാത്രമല്ല "എനിക്കിത് വേണം,എനിക്കിന്നയിന്ന ആഗ്രഹങ്ങളുണ്ട്" എന്ന് പറയുന്ന ശക്തി മൂർത്തിയായി കൂടി അമ്മ അവതരിക്കണം.പിന്നാം പുറത്ത് ഒതുങ്ങി കണ്ണീർ ഒലിപ്പിക്കുന്ന സങ്കടമൂർത്തിയായിട്ടല്ല,മനസും,ഉടലും നൊന്താൽ പുലി പോലെ ചീറ്റുന്ന ഉഗ്രമൂർത്തി കൂടിയാകണം അമ്മ.കാരണം അമ്മ പറഞ്ഞു വളർത്തും പോലെയാണ് മക്കൾ ഉരുവാവുക-ആണായാലും, പെണ്ണായാലും. പെണ്ണുങ്ങൾ മൂന്ന് തരം ഉണ്ടെന്ന് അടിയുടെ ആദ്യ ഭാഗത്തിൽ പറഞ്ഞിരുന്നു. ആണുങ്ങളും മൂന്ന് തരം ഉണ്ട്. ആദ്യത്തെ വിഭാഗം ആണുങ്ങൾ തങ്ങൾ ജന്മനാ തന്നെ വിശേഷാധികാരങ്ങളോടെ പിറന്നു വീണവർ ആണെന്നും,പെണ്ണുങ്ങൾ തങ്ങളെ സേവിക്കാൻ വേണ്ടി ജനിച്ചവർ ആണെന്നും ഉറച്ചു വിശ്വസിക്കുന്നവർ ആണ്.കല്യാണം കഴിഞ്ഞു പിറ്റേ ദിവസം,കേവലം ഒരു ദിവസം മാത്രം പരിചയമുള്ള പെണ്കുട്ടിക്ക് മുന്നിലേക്ക് കഴുകാനുള്ള അടിവസ്ത്രം അടക്കം യാതൊരു പ്രയാസവും ഇല്ലാതെ ഉരിഞ്ഞിട്ട് കൊടുത്തിട്ട് പോകുന്നവർ ഒക്കെ ഈ വിഭാഗത്തിൽ പെടും.തങ്ങൾ ചെയ്യുന്ന പ്രവർത്തിയിൽ ഉള്ള തെറ്റ് എന്താണെന്ന് കൂടി അവർക്ക് മനസിലാവില്ല. "പെണ്കുട്ടികൾക്ക് അത്യാവശ്യം സ്വാതന്ത്ര്യം ഒക്കെ കൊടുക്കുന്ന modern ഫാമിലി ആണ് ഞങ്ങളുടെ" എന്ന് അന്തസോടെ പറയുന്നവർ ആണ് രണ്ടാമത്തെ കൂട്ടർ.സ്വാതന്ത്ര്യം എന്നത് സ്വാഭാവികമായി പെണ്ണിന് ഉണ്ട് എന്ന് അവർ വിശ്വസിക്കുന്നതെ ഇല്ല.അവർ കൊടുത്താൽ മാത്രം പെണ്ണിന് കിട്ടുന്ന ഒരു വിശേഷ വസ്തു ആയിട്ടാണ് അവർ സ്ത്രീ സ്വാതന്ത്ര്യത്തെ കാണുന്നത്.അങ്ങനെ ഒരൽപ്പം സ്വാതന്ത്ര്യം അവൾക്ക് കൊടുക്കുന്നത് തങ്ങളുടെ അതിരറ്റ ഉദാരമനസ്കത ആണെന്ന് അവർ അഭിമാനിക്കുന്നു.ആ ഉദാരമനസ്കതക്ക് തെല്ലെങ്കിലും മങ്ങൽ ഏൽക്കുന്ന നേരങ്ങളിൽ ,തങ്ങൾ അലിവോടെ കൽപ്പിച്ചു കൊടുത്ത സ്വാതന്ത്ര്യം തിരിച്ചെടുക്കാൻ ഉള്ള അധികാരവും തങ്ങൾക്ക് ഉണ്ടെന്ന് ആണ് അവരുടെ തോന്നൽ. മൂന്നാമത്തെ കൂട്ടർ ഒരു എള്ളോളമേ ഇന്നും ഉളളൂ. തങ്ങൾക്ക് ഒപ്പം തന്നെയുള്ള ഒരു സ്വാഭാവികവും,സാധാരണവും ആയ മനുഷ്യ ജീവി ആയി പെണ്ണിനെ കാണുന്ന ആണുങ്ങൾ.അവളെ ദേവിയായോ,അടിമയായോ അല്ലാതെ മനുഷ്യ സ്ത്രീ ആയി മാത്രം കാണുന്നവർ.ഉടൽ കുനിച്ചു,വളച്ചു മറക്കാതെ ,വാക്കും,മനസും മൂടി ഒതുക്കാതെ,നിവർന്ന് നിന്ന് രണ്ട് മനുഷ്യരെ പോലെ പെണ്ണിന് മിണ്ടാൻ കഴിയുന്നത് ഇങ്ങനെയുള്ള ആണുങ്ങളോട് മാത്രമാണ്.അവരുടെ എണ്ണം മേൽക്കു മേൽ കൂടട്ടെ... 'ദപ്പടി'ൽ ആണല്ലോ തുടങ്ങി വച്ചത്.സ്ത്രീ വിരുദ്ധത കഥക്കും, കുച്ചിപ്പുടിയും,കഥകളിയും ഒരുമിച്ചു കളിക്കുന്ന ഇടമാണ് ഇന്ത്യൻ സിനിമ.ക്ളീഷേ സ്റ്റീരിയോ ടൈപ്പ് സ്ത്രീകൾ മാത്രം ഉള്ളിടം.ഒന്നുകിൽ ലോകത്തിനോട് മുഴുവൻ ദേഷ്യവും,ഈർഷ്യയും എന്ന മട്ടിൽ ആണുങ്ങളെ മുഴുവൻ ചീത്ത പറഞ്ഞും,തെറി വിളിച്ചും,പ്രത്യേക തരം ചില കുപ്പായങ്ങൾ ഇട്ട് മാത്രം പ്രത്യക്ഷപെടുന്ന ചില സ്ത്രീകൾ-സിനിമയിലെ കരുത്തർ ആയ സ്ത്രീ കഥാപാത്രങ്ങൾ സാധാരണ ഇങ്ങനെ ആണ്.നായകന്റെ കൈ നീട്ടിയുള്ള ഒരടിയിലും,പ്രാസം ഒപ്പിച്ചു പറയുന്ന നാല് ഡയലോഗിലും ഇവരുടെ സ്വാതന്ത്ര്യ പ്രഖ്യാപനം അവസാനിക്കും.അടുത്ത സീൻ മുതൽ അവർ അനുസരണയുള്ള അടിമകൾ ആവും. അത് അല്ലെങ്കിൽ ആണിനെ അടിമയാക്കി ഭരിച്ചു ,പീഡിപ്പിക്കുന്ന മറ്റൊരു കൂട്ടം സ്ത്രീ വർഗത്തെ സിനിമയിൽ കാണാം. അവർക്കും ഉണ്ട് ചില സ്ഥിരം വേഷവിധാനങ്ങളും,ഭാഷയും." ഇത് ഞാൻ നേരത്തെ തരേണ്ടത് ആയിരുന്നു" എന്ന ആമുഖ വാക്യത്തോടെ നായകൻ കൊടുക്കുന്ന ഒരടിയിൽ, അടുത്ത സീനിൽ തന്നെ ഇവരും സെറ്റ് മുണ്ടിലേക്കും,"ഊണ് കാലായി,വന്നോളൂട്ടോ" എന്ന വള്ളുവനാടൻ ഭാഷയിലേക്കും മാറും. എന്തായാലും പെണ്ണ് നന്നാവാൻ ഒരു ദപ്പട് കൂടിയേ തീരൂ എന്ന പ്രമേയം സിനിമാക്കാർ കയ്യടിച്ചു പാസ് ആക്കുന്നുണ്ട്. പക്ഷെ യഥാർത്ഥ ഫെമിനിച്ചികൾ മാതൃഭൂമി പത്രവും വായിച്ചു, ചാനൽ ചർച്ചയും കണ്ട്, ഫേസ് ബുക്കിൽ കണ്ടം,തുണ്ടം പോസ്റ്റും ഇട്ട് നിങ്ങൾക്കിടയിൽ തന്നെ ഉണ്ട്.ജാഗ്രത!!!
