---
title: "സഫാരി ചാനൽ നിലനിർത്താൻ നമുക്ക് ആവുന്നതൊക്കെ ചെയ്യാം"
date: 2022-10-17T14:57:35
draft: false
categories: ["Society"]
tags: ['safari channel', 'santhosh george kulangara']
author: "Beaumaris"
---

<strong>Prasoon Kp</strong>

മലയാളത്തിൽ ഇന്നുള്ള ഏറ്റവും നിലവാരമുള്ളതും വ്യത്യസ്തവും മൂല്യമുള്ളതുമായ ഏക ചാനൽ ഏതാണെന്ന് ചോദിച്ചാൽ മലയാളികൾക്ക് രണ്ടാമതൊന്ന് ആലോചിക്കേണ്ടിവരില്ല. അത് 'സഫാരി' ചാനൽ തന്നെയാണ്. റിയാലിറ്റി ഷോകളോ, അമ്മായിഅമ്മ പോരാട്ടമുള്ള കണ്ണീർ സീരിയലുകളോ, ഇക്കിളിപ്പെടുത്തുന്ന അവാർഡ്‌ഷോകളോ എന്തിന് പുറത്ത് നിന്നും ഒരു പരസ്യം പോലുമില്ലാതെ ഈ കഴിഞ്ഞ 10 വർഷമായി ഈ ചാനൽ നിലനിന്ന് പോയിട്ടുണ്ടെങ്കിൽ അതിനു ഏക കാരണം സന്തോഷ് ജോർജ് കുളങ്ങര എന്ന വ്യക്തിയുടെ ഒറ്റയാൾപോരാട്ടംകൊണ്ട് മാത്രമാണ്. കൂടെ അദ്ദേഹത്തിന് സപ്പോർട്ട് ആയി ഒരു ടീമും.

ഈ കഴിഞ്ഞ സഞ്ചാരിയുടെ ഡയറിക്കുറിപ്പുകൾ എന്ന പരിപാടിയിൽ അദ്ദേഹം ഈ ചാനൽ നേരിടുന്ന പ്രതിസന്ധിയെക്കുറിച്ച് പറയുകയുണ്ടായി. വൻകിട കേബിൾ നെറ്റ് വർക്കുകാർ ഭീമമായ തുകയാണ് ഈ ചാനൽ സംപ്രേക്ഷണം ചെയ്യാൻ ചോദിക്കുന്നത് എന്നും, അത്രയും തുക കൊടുക്കുക എന്നത് സഫാരി സംബന്ധിച്ച് അസാധ്യമായ ഒന്നാണെന്നും അതുകൊണ്ട് ചിലപ്പോൾ ആ നെറ്റ്വർക്കുകളിൽ സഫാരി ഇനി ഉണ്ടായില്ലെങ്കിലും അത്ഭുതപ്പെടേണ്ടതില്ല എന്നും അദ്ദേഹം പറയുകയുണ്ടായി. അതോടൊപ്പം തന്നെ കേരളാ വിഷൻ പോലുള്ള കേബിൾ നെറ്റ്വർക് സഫാരി ചാനലിനോട് കാണിക്കുന്ന അനുഭാവപൂർണമായ സമീപനത്തോടും സന്തോഷ് നന്ദിയോടെ ഓർക്കുകയുണ്ടായി.

<img class="wp-image-355078 aligncenter" src="https://cdn.boolokam.com/articles/2022/10/fwgghh4.jpg" alt="" width="898" height="505" />സഫാരി ഉണ്ടായ അന്നുമുതൽ ആളുകൾ ചോദിക്കുന്ന ചോദ്യമാണ് ഒരു പരസ്യംപോലുമില്ലാതെ ഈ ചാനൽ എങ്ങനെ നടത്തിക്കൊണ്ടുപോകാൻ സാധിക്കുന്നു എന്നത്, അതിനുത്തരം അദ്ദേഹം തന്നെ പറഞ്ഞിട്ടുണ്ട്, സഫാരിയിൽ കാണിക്കുന്ന പരസ്യങ്ങൾ എല്ലാം അവരുടെ പ്രൊഡക്ടുകൾ വാങ്ങാൻ പറഞ്ഞിട്ടുള്ളതാണ്, ഈ പ്രൊഡക്ടുകൾ ജനങ്ങൾ വാങ്ങുന്നതിന്റെയും മറ്റും ഫലമായിട്ടാണ് അത് ഓടുന്നത് എന്ന്. 3000വും 4000വും രൂപകൊടുത്ത് ഈ വീഡിയോ വാങ്ങുന്നത് ജനങ്ങൾക്ക് ആവശ്യമുണ്ടായിട്ടാകില്ല മറിച്ച് ഈ ചാനൽ നിലനിന്ന പോകാൻ ആഗ്രഹമുള്ള ചിലരെങ്കിലും തങ്ങളെക്കൊണ്ട് ആകുംവിധമുള്ള സഹായം എന്ന നിലക്കാകാം എന്നും, സഫാരിയുടെ ടീഷർട്ടും ബാഗും പോലും അങ്ങനെ കരുതി വാങ്ങുന്നവരുണ്ട് എന്നും അദ്ദേഹം പറയുന്നുണ്ട്.

പരസ്യം എടുക്കുക എന്നത് സഫാരിയുടെ അജണ്ടയിൽ ഇല്ലെന്നും, സഫാരിയെപോലെ ഒരു ചാനലിന് പരസ്യം പിടിക്കാനായി മാർക്കറ്റിങ് ടീം ഉണ്ടാക്കി മറ്റുള്ള ചാനലുകളോടൊപ്പം മത്സരിച്ച് ജയിക്കാൻ ആകുന്ന ഒരു അവസ്ഥയല്ല എന്നും അദ്ദേഹം പറയുന്നു. ഇത്തരം ഒരു സാഹചര്യത്തിൽ പിന്നെ ആകെ ഉള്ള പോംവഴി എന്നത് സഫാരി ഒരു paid ചാനൽ ആക്കുക എന്നത് മാത്രമാണ്, മാസത്തിൽ 10-15 രൂപ ചാർജ് ഈടാക്കി ഈ ചാനൽ നിലനിർത്താൻ സാഹചര്യം വന്നാൽ സഫാരിയെ സ്നേഹിക്കുന്ന എല്ലാ മലയാളികളും അതിനു തയ്യാറാകാൻ മനസ്സുകാണിക്കുമായിരിക്കും എന്നും അദ്ദേഹം ശുഭപ്രതീക്ഷ വെക്കുന്നുണ്ട്.

സന്തോഷ് ജോർജ് കുളങ്ങര എന്ന വ്യക്തിയെ എനിക്ക് വ്യക്തിപരമായി അറിയുകയില്ല, അതുകൊണ്ട് തന്നെ അദ്ദേഹത്തെ വിലയിരുത്താൻ എനിക്ക് അറിയില്ല, പക്ഷെ അറിയുന്ന ഒന്നുണ്ട്. സഫാരി എന്ന ഈ ചാനൽ നമ്മൾ മലയാളികൾക്ക് ആവശ്യമാണ് എന്ന്, ഓരോ മലയാളിക്കും നമ്മൾ കാണാത്ത അറിയാത്ത നാടുകളുടെ ഒരുപാട് അറിവുകൾ സഞ്ചാരത്തിലൂടെയും, നമ്മൾക്ക് സുപരിചതമായ പല സംഭവങ്ങളുടെയും കലകളുടെയും കേൾക്കാത്ത ഒരുപാട് കഥകൾ അതിലൂടെ കടന്നുപോയ വ്യക്തിത്വങ്ങളുടെ നാവുകളിൽ നിന്ന് തന്നെ ചരിത്രം എന്നിലൂടെ എന്ന പരിപാടിയിലൂടെ കാണാൻ സാധിക്കുന്നതിന്റെയും, പിന്നെയും ഒരുപാടു അറിവുകൾ പകർന്നു തരുന്ന സഫാരി ചാനൽ. ഈ ചാനൽ നമുക്ക് വേണം.

അതിനായി നമുക്ക് ഇപ്പോൾ ചെയ്യാൻ കഴിയുന്ന ഏറ്റവും ഈസിയായുള്ള കാര്യം എന്നത്, സഫാരി ചാനലിന്റെ യൂട്യൂബ് ചാനൽ നമ്മൾ ഓരോരുത്തരും subscribe ചെയ്യുക എന്നതാണ്. നമുക്ക് കയ്യിൽനിന്നും ഒരു രൂപ പോലും ചിലവില്ലാത്ത കാര്യം, എന്നാൽ യൂട്യൂബിൽ നിന്നും ഒരു വരുമാനം അവർക്ക് വരുകയും ചെയ്യും. മറ്റൊന്ന് എന്നത് അവരുടെ ഒഫീഷ്യൽ ആപ്പ് പ്ലെയ്സ്റ്റോറിൽ നിന്നോ ആപ്പ് സ്റ്റോറിൽ നിന്നോ ഡൌൺലോഡ് ചെയ്ത് പ്രോഗ്രാം കാണുക എന്നതാണ്. പിന്നെ മറ്റൊരു മാർഗം അവരുടെ ഒഫീഷ്യൽ വെബ്സൈറ്റിൽ (https://www.safaritvchannel.com) കേറി അവരുടെ പ്രോഗ്രാമോ ബുക്കോ മെർച്ചൻഡിസോ വാങ്ങി അവരെ സഹായിക്കുക എന്നതുമാണ്.

എനിക്ക് സന്തോഷ് ജോർജ് കുളങ്ങരയോ സഫാരി ചാനലോ ഒന്നും തന്നിട്ടല്ല ഇതെഴുതുന്നത്, വർക്ക് ഫ്രം ഹോം ചെയ്യുന്നതിനിടക്ക് ലാപ്ടോപിന്റെ ഒരു വിൻഡോയിൽ യൂട്യൂബിൽ ചരിത്രം എന്നിലൂടെയും, സഞ്ചാരികളുടെ ഡയറിക്കുറിപ്പുകളും പ്ലേയ് ചെയ്ത് കേട്ടുകൊണ്ട് ജോലിയെടുത്ത് അതിന്റെ ക്വളിറ്റിയിൽ അവതരണത്തിൽ എല്ലാം impress ആയി വല്ലാത്തൊരു സ്നേഹം ഈ ചാനലിനോടും ആ പരിപാടിയോടും തോന്നിയതുകൊണ്ടാണ്. കോമാളിത്തരങ്ങൾക്കപ്പുറം മറ്റൊന്നും നൽകാത്ത TRP റേറ്റിങ്ങിനായി മാത്രം അടികൂടി എന്തെങ്കിലും ചെയ്ത് പ്രേക്ഷകനെ കയ്യിലെടുക്കുന്ന മലയാളം ചാനൽ കൂമ്പാരങ്ങൾക്കിടയിൽ ഈ ഒരെണ്ണം നമ്മുടെആവശ്യമായതുകൊണ്ടാണ്.

https://www.youtube.com/watch?v=RBU702-rjF4&amp;t=1361s


![സഫാരി ചാനൽ നിലനിർത്താൻ നമുക്ക് ആവുന്നതൊക്കെ ചെയ്യാം](https://cdn.boolokam.com/articles/2022/10/fwgghh4.jpg)**Prasoon Kp** മലയാളത്തിൽ ഇന്നുള്ള ഏറ്റവും നിലവാരമുള്ളതും വ്യത്യസ്തവും മൂല്യമുള്ളതുമായ ഏക ചാനൽ ഏതാണെന്ന് ചോദിച്ചാൽ മലയാളികൾക്ക് രണ്ടാമതൊന്ന് ആലോചിക്കേണ്ടിവരില്ല. അത് 'സഫാരി' ചാനൽ തന്നെയാണ്. റിയാലിറ്റി ഷോകളോ, അമ്മായിഅമ്മ പോരാട്ടമുള്ള കണ്ണീർ സീരിയലുകളോ, ഇക്കിളിപ്പെടുത്തുന്ന അവാർഡ്‌ഷോകളോ എന്തിന് പുറത്ത് നിന്നും ഒരു പരസ്യം പോലുമില്ലാതെ ഈ കഴിഞ്ഞ 10 വർഷമായി ഈ ചാനൽ നിലനിന്ന് പോയിട്ടുണ്ടെങ്കിൽ അതിനു ഏക കാരണം സന്തോഷ് ജോർജ് കുളങ്ങര എന്ന വ്യക്തിയുടെ ഒറ്റയാൾപോരാട്ടംകൊണ്ട് മാത്രമാണ്. കൂടെ അദ്ദേഹത്തിന് സപ്പോർട്ട് ആയി ഒരു ടീമും. ഈ കഴിഞ്ഞ സഞ്ചാരിയുടെ ഡയറിക്കുറിപ്പുകൾ എന്ന പരിപാടിയിൽ അദ്ദേഹം ഈ ചാനൽ നേരിടുന്ന പ്രതിസന്ധിയെക്കുറിച്ച് പറയുകയുണ്ടായി. വൻകിട കേബിൾ നെറ്റ് വർക്കുകാർ ഭീമമായ തുകയാണ് ഈ ചാനൽ സംപ്രേക്ഷണം ചെയ്യാൻ ചോദിക്കുന്നത് എന്നും, അത്രയും തുക കൊടുക്കുക എന്നത് സഫാരി സംബന്ധിച്ച് അസാധ്യമായ ഒന്നാണെന്നും അതുകൊണ്ട് ചിലപ്പോൾ ആ നെറ്റ്വർക്കുകളിൽ സഫാരി ഇനി ഉണ്ടായില്ലെങ്കിലും അത്ഭുതപ്പെടേണ്ടതില്ല എന്നും അദ്ദേഹം പറയുകയുണ്ടായി. അതോടൊപ്പം തന്നെ കേരളാ വിഷൻ പോലുള്ള കേബിൾ നെറ്റ്വർക് സഫാരി ചാനലിനോട് കാണിക്കുന്ന അനുഭാവപൂർണമായ സമീപനത്തോടും സന്തോഷ് നന്ദിയോടെ ഓർക്കുകയുണ്ടായി. സഫാരി ഉണ്ടായ അന്നുമുതൽ ആളുകൾ ചോദിക്കുന്ന ചോദ്യമാണ് ഒരു പരസ്യംപോലുമില്ലാതെ ഈ ചാനൽ എങ്ങനെ നടത്തിക്കൊണ്ടുപോകാൻ സാധിക്കുന്നു എന്നത്, അതിനുത്തരം അദ്ദേഹം തന്നെ പറഞ്ഞിട്ടുണ്ട്, സഫാരിയിൽ കാണിക്കുന്ന പരസ്യങ്ങൾ എല്ലാം അവരുടെ പ്രൊഡക്ടുകൾ വാങ്ങാൻ പറഞ്ഞിട്ടുള്ളതാണ്, ഈ പ്രൊഡക്ടുകൾ ജനങ്ങൾ വാങ്ങുന്നതിന്റെയും മറ്റും ഫലമായിട്ടാണ് അത് ഓടുന്നത് എന്ന്. 3000വും 4000വും രൂപകൊടുത്ത് ഈ വീഡിയോ വാങ്ങുന്നത് ജനങ്ങൾക്ക് ആവശ്യമുണ്ടായിട്ടാകില്ല മറിച്ച് ഈ ചാനൽ നിലനിന്ന പോകാൻ ആഗ്രഹമുള്ള ചിലരെങ്കിലും തങ്ങളെക്കൊണ്ട് ആകുംവിധമുള്ള സഹായം എന്ന നിലക്കാകാം എന്നും, സഫാരിയുടെ ടീഷർട്ടും ബാഗും പോലും അങ്ങനെ കരുതി വാങ്ങുന്നവരുണ്ട് എന്നും അദ്ദേഹം പറയുന്നുണ്ട്. പരസ്യം എടുക്കുക എന്നത് സഫാരിയുടെ അജണ്ടയിൽ ഇല്ലെന്നും, സഫാരിയെപോലെ ഒരു ചാനലിന് പരസ്യം പിടിക്കാനായി മാർക്കറ്റിങ് ടീം ഉണ്ടാക്കി മറ്റുള്ള ചാനലുകളോടൊപ്പം മത്സരിച്ച് ജയിക്കാൻ ആകുന്ന ഒരു അവസ്ഥയല്ല എന്നും അദ്ദേഹം പറയുന്നു. ഇത്തരം ഒരു സാഹചര്യത്തിൽ പിന്നെ ആകെ ഉള്ള പോംവഴി എന്നത് സഫാരി ഒരു paid ചാനൽ ആക്കുക എന്നത് മാത്രമാണ്, മാസത്തിൽ 10-15 രൂപ ചാർജ് ഈടാക്കി ഈ ചാനൽ നിലനിർത്താൻ സാഹചര്യം വന്നാൽ സഫാരിയെ സ്നേഹിക്കുന്ന എല്ലാ മലയാളികളും അതിനു തയ്യാറാകാൻ മനസ്സുകാണിക്കുമായിരിക്കും എന്നും അദ്ദേഹം ശുഭപ്രതീക്ഷ വെക്കുന്നുണ്ട്. സന്തോഷ് ജോർജ് കുളങ്ങര എന്ന വ്യക്തിയെ എനിക്ക് വ്യക്തിപരമായി അറിയുകയില്ല, അതുകൊണ്ട് തന്നെ അദ്ദേഹത്തെ വിലയിരുത്താൻ എനിക്ക് അറിയില്ല, പക്ഷെ അറിയുന്ന ഒന്നുണ്ട്. സഫാരി എന്ന ഈ ചാനൽ നമ്മൾ മലയാളികൾക്ക് ആവശ്യമാണ് എന്ന്, ഓരോ മലയാളിക്കും നമ്മൾ കാണാത്ത അറിയാത്ത നാടുകളുടെ ഒരുപാട് അറിവുകൾ സഞ്ചാരത്തിലൂടെയും, നമ്മൾക്ക് സുപരിചതമായ പല സംഭവങ്ങളുടെയും കലകളുടെയും കേൾക്കാത്ത ഒരുപാട് കഥകൾ അതിലൂടെ കടന്നുപോയ വ്യക്തിത്വങ്ങളുടെ നാവുകളിൽ നിന്ന് തന്നെ ചരിത്രം എന്നിലൂടെ എന്ന പരിപാടിയിലൂടെ കാണാൻ സാധിക്കുന്നതിന്റെയും, പിന്നെയും ഒരുപാടു അറിവുകൾ പകർന്നു തരുന്ന സഫാരി ചാനൽ. ഈ ചാനൽ നമുക്ക് വേണം. അതിനായി നമുക്ക് ഇപ്പോൾ ചെയ്യാൻ കഴിയുന്ന ഏറ്റവും ഈസിയായുള്ള കാര്യം എന്നത്, സഫാരി ചാനലിന്റെ യൂട്യൂബ് ചാനൽ നമ്മൾ ഓരോരുത്തരും subscribe ചെയ്യുക എന്നതാണ്. നമുക്ക് കയ്യിൽനിന്നും ഒരു രൂപ പോലും ചിലവില്ലാത്ത കാര്യം, എന്നാൽ യൂട്യൂബിൽ നിന്നും ഒരു വരുമാനം അവർക്ക് വരുകയും ചെയ്യും. മറ്റൊന്ന് എന്നത് അവരുടെ ഒഫീഷ്യൽ ആപ്പ് പ്ലെയ്സ്റ്റോറിൽ നിന്നോ ആപ്പ് സ്റ്റോറിൽ നിന്നോ ഡൌൺലോഡ് ചെയ്ത് പ്രോഗ്രാം കാണുക എന്നതാണ്. പിന്നെ മറ്റൊരു മാർഗം അവരുടെ ഒഫീഷ്യൽ വെബ്സൈറ്റിൽ (https://www.safaritvchannel.com) കേറി അവരുടെ പ്രോഗ്രാമോ ബുക്കോ മെർച്ചൻഡിസോ വാങ്ങി അവരെ സഹായിക്കുക എന്നതുമാണ്. എനിക്ക് സന്തോഷ് ജോർജ് കുളങ്ങരയോ സഫാരി ചാനലോ ഒന്നും തന്നിട്ടല്ല ഇതെഴുതുന്നത്, വർക്ക് ഫ്രം ഹോം ചെയ്യുന്നതിനിടക്ക് ലാപ്ടോപിന്റെ ഒരു വിൻഡോയിൽ യൂട്യൂബിൽ ചരിത്രം എന്നിലൂടെയും, സഞ്ചാരികളുടെ ഡയറിക്കുറിപ്പുകളും പ്ലേയ് ചെയ്ത് കേട്ടുകൊണ്ട് ജോലിയെടുത്ത് അതിന്റെ ക്വളിറ്റിയിൽ അവതരണത്തിൽ എല്ലാം impress ആയി വല്ലാത്തൊരു സ്നേഹം ഈ ചാനലിനോടും ആ പരിപാടിയോടും തോന്നിയതുകൊണ്ടാണ്. കോമാളിത്തരങ്ങൾക്കപ്പുറം മറ്റൊന്നും നൽകാത്ത TRP റേറ്റിങ്ങിനായി മാത്രം അടികൂടി എന്തെങ്കിലും ചെയ്ത് പ്രേക്ഷകനെ കയ്യിലെടുക്കുന്ന മലയാളം ചാനൽ കൂമ്പാരങ്ങൾക്കിടയിൽ ഈ ഒരെണ്ണം നമ്മുടെആവശ്യമായതുകൊണ്ടാണ്. https://www.youtube.com/watch?v=RBU702-rjF4&t=1361s
