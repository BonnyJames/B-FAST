---
title: "ഡിജിറ്റൽ ഇന്ത്യയിൽ കന്നുകാലികളേക്കാൾ വിലകുറവിൽ സ്ത്രീകൾ വിൽക്കപ്പെടുന്നയിടം"
date: 2021-03-12T05:12:17
draft: false
categories: ["Society"]
tags: ['brides trafficked of haryana', 'paro']
author: "Beaumaris"
---

<a href="https://wordpress-972788-3403151.cloudwaysapps.com/siddiq-padappil-about-brides-trafficked-of-haryana/301198/bdd-1059" rel="attachment wp-att-301199"><img class="alignleft size-full wp-image-301199" src="https://cdn.boolokam.com/articles/2021/03/bdd-171.jpg" alt="" width="739" height="360" /></a>കന്നുകാലികളേക്കാൾ വിലകുറവിൽ സ്ത്രീകൾ വിൽക്കപ്പെടുന്നയിടം എന്ന് കേൾക്കുമ്പോൾ പഴയ വർണ്ണവിവേചന-അടിമത്ത കാലഘട്ടം എന്ന് ഓർത്തുപോയെങ്കിൽ അത് തെറ്റാണ്. വർത്തമാനകാലത്തിൽ ഈ ഡിജിറ്റൽ ഇന്ത്യയിൽ തന്നെയാണ്. നാഴികയ്ക്ക് നൂറുവട്ടം ഭാരതസംസ്കാരത്തെ കുറിച്ച് ഊറ്റം കൊള്ളുമ്പോൾ ഇതൊന്നും തന്നെ വിദേശത്തു നിന്നും ഇവിടെയെത്തി കുടിയേറി പാർത്ത സംസ്കാരം അല്ലെന്നും ഓർക്കണം. സിദ്ദീഖ്‌ പടപ്പിലിന്റെ കുറിപ്പ് വായിക്കാം

<strong>സിദ്ദീഖ്‌ പടപ്പിൽ</strong>

ഇത്‌ ബുൽബുലി, കഴുത്തിന്ന് പിറകിലുള്ള കല മറച്ച്‌ വെയ്ക്കാൻ പാടുപെടുമ്പോഴും വിളറിയ മുഖവും കണ്ണിലെ നിസ്സഹായതയും അവൾ അനുഭവിക്കുന്ന ദുരിത പൂർണ്ണ ജീവിതം നമുക്ക്‌ മുമ്പിൽ തെളിയുന്നു. ഭാവിയെ കുറിച്ച്‌ യാതൊരു സ്വപ്നങ്ങളില്ലാതെ, ഇടുങ്ങിയ മുറിയിൽ താമസിച്ച്‌ ജീവിതം തള്ളി നീക്കുന്ന അവർ കഴിഞ്ഞ കാല ജീവിതം ഓർത്തെടുക്കാൻ ശ്രമിച്ചു. ആസമിലെ ഒരു ഗ്രാമത്തിലായിരുന്നു ജനനം. പ്രാഥമിക വിദ്യഭ്യാസം പോലും ലഭിക്കാതെ വീട്ടുകാർക്ക്‌ ഭാരമായ പെൺ കുട്ടിയായി ജീവിതം തുടങ്ങിയ വേളയിലെപ്പോഴോ ദില്ലിയിൽ നിന്നുള്ള ദല്ലാൾ ഇവരുടെ വീട്ടിലുമെത്തി. അന്ന് 13 വയസ്സ്‌ മാത്രം പ്രായമുണ്ടായിരുന്ന ബുൽബുലിയെ ദില്ലിയിലെ ദല്ലാൾ അവളുടെ പിതാവിന്റെ കയ്യിൽ 15,000 രൂപ കൊടുത്ത്‌ അവളെ വിലയ്ക്ക്‌ വാങ്ങി. ആസമിൽ നിന്ന് 2000 കിലോ മീറ്റർ അകലെയുള്ള ഹരിയാനയിലെ മേവാത്ത്‌ ജില്ലയിലെ ഏതോ ഒരു മനുഷ്യന്റെ ഭാര്യയാവാൻ വേണ്ടിയായിരുന്നു ഈ വ്യവഹാരം നടന്നത്‌. ദില്ലിയിലെത്തിയ പതിമൂന്നുകാരി ബുൽബുലിയെ ദല്ലാൾ ആദ്യമായി പീഡിപ്പിച്ചു. ശേഷം വിൽപനച്ചരക്കുമായി അയാൾ മേവാത്തിലെത്തി.

<img src="https://i.guim.co.uk/img/media/2fd7e8023a0803191830c7b64f98c9230c4bad75/0_0_5616_3744/master/5616.jpg?width=700&amp;quality=85&amp;auto=format&amp;fit=max&amp;s=8b89b6a13448ca08f2ecf4224da49efe" alt="I was bought for 50,000 rupees': India's trafficked brides – in pictures |  Global development | The Guardian" />മേവാത്ത്‌, ദില്ലിയിൽ നിന്ന് 200 കിലോ മീറ്റർ മാത്രം അകലെയുള്ള ഒരു പ്രദേശമാണ്‌. രാജാസ്ഥാൻ,brides-trafficked-of-haryana ഹരിയാന, ഉത്തർപ്രദേശ്‌ സംസ്ഥാനങ്ങളിലായി പരന്ന് കിടക്കുന്ന ആ ചെറിയ പ്രദേശം മൊത്തത്തിൽ മേവാത്ത്‌ എന്ന് അറിയപ്പെടുന്നുവെങ്കിലും‌ മേവാത്ത്‌ ജില്ല ഹരിയാനയിലാണ്‌. ഇന്ന് ജില്ലയുടെ പേർ നൂഹ്‌ എന്നാക്കി മാറ്റിയിട്ടുണ്ട്‌. കൃഷിയോ കൃഷിയുമായി ബന്ധപ്പെട്ടതോ ആയ ജോലികളിൽ ഏർപ്പെട്ടിരിക്കുന്നവരോ ആണ്‌ ഗ്രാമവാസികളിൽ ഭൂരിപക്ഷവും. ഇന്ത്യയുടെ സ്ത്രീ-പുരുഷ ആനുപാതം 1000 പുരുഷന്മാർക്ക്‌ ‌940 സ്ത്രീകൾ എന്ന നിലയിലാണ്‌. പുരുഷന്മാരെക്കാൾ സ്ത്രീകളുളള ഏക സംസ്ഥാനം നമ്മുടെ കേരളം മാത്രമാണ്‌. ജനസംഖ്യയിൽ മുന്നിട്ട്‌ നിൽക്കുന്ന യു പി, ബിഹാർ, മധ്യപ്രദേശ്‌, മഹാരാഷ്ട്ര, ഗുജറാത്ത്‌, രാജസ്ഥാൻ തുടങ്ങിയ സംസ്ഥാനങ്ങളിലെയെല്ലാം സ്ത്രീ ആനുപാതികം ഇന്ത്യയുടെ ശരാശരിയേക്കാൾ താഴെയാണ്‌. ഇന്ത്യയിൽ ഏറ്റവും കുറവ്‌ സ്ത്രീ ജനസംഖ്യാ റേഷിയോയുള്ള സംസ്ഥാനം ഹരിയാനയാണ്‌. 1000 പുരുഷന്മാർക്ക്‌ 875 സ്ത്രീകൾ മാത്രം.

മേവാത്ത്‌ പ്രദേശത്തെ അവസ്ഥയും വിഭിന്നമല്ല, സ്ത്രീകൾ വളരെ കുറവ്‌. വിവാഹം കഴിക്കണമെങ്കിൽ വിദൂരപ്രദേശങ്ങളിൽ നിന്നും മറ്റു സംസ്ഥാനങ്ങളിൽ നിന്നും വധുക്കൾ എത്തിക്കേണ്ടി വരുന്നു. ഈ ദുരവസ്ഥയെയാണ്‌ ദല്ലാളുമാരും സ്ഥലവാസികളും കാലങ്ങളായി മുതലെടുത്തു കൊണ്ടിരിക്കുന്നത്‌. ബിഹാർ, ബംഗാൾ, ആസ്സാം എന്നീ സംസ്ഥാനങ്ങളിൽ നിന്ന് കടത്തി കൊണ്ട്‌ വരുന്ന 'വധു'ക്കൾ ഇവിടെ ഒരു വിൽപനച്ചരക്കായി മാറുന്നു. ദല്ലാളിന്റെ പീഡനത്തിന്ന് ശേഷം അയാൾ പെൺ കുട്ടിയെ മറ്റൊരാൾക്ക്‌ ലാഭത്തുകയ്ക്ക്‌ വിൽക്കുന്നു. പിന്നീട്‌ നിയമപരമായി ഭാര്യയെന്ന പരിരക്ഷയില്ലാതെ അയാളുടെ വീട്ടിലെ അടിമയെ പോലെ ജീവിതം തള്ളി നീക്കുന്നു. ഇടക്ക്‌‌ മടുത്താൽ അയാൾ മറ്റൊരാൾക്ക്‌ ഈ സ്ത്രീയെ വിൽക്കുകയും ചെയ്യും. ഇങ്ങനെ അഞ്ചും പത്തും അതിലേറെയും തവണ വിൽപനച്ചരക്കായ 'ഭാര്യമാരുടെ' കഥകൾ മേവാത്തിന്ന് പറയാനുണ്ട്‌. ഇത്തരം സ്ത്രീകൾ 'പാറോ' എന്നാണ്‌ അറിയപ്പെടുന്നത്‌.

ബുൽബുലി യുടെ കഥ ഒറ്റപ്പെട്ട സംഭവമല്ല, ബുൽബുലി ഒരു പ്രതീകം മാത്രം. ഇവരെ പോലെ നരകയാതന അനുഭവിക്കുന്ന പത്ത്‌ ലക്ഷത്തിലധികം 'പാറോ' മാർ, പഞ്ചാബ്‌, രാജസ്ഥാൻ, ഹരിയാന, ഉത്തർ പ്രദേശ്‌ സംസ്ഥാനങ്ങളിലായി ഉണ്ടെന്നാണ്‌ 2011 സർവ്വേ നടത്തിയ ഒരു സന്നദ്ധ സംഘടന കണ്ടെത്തിയിട്ടുള്ളത്‌. മേവാത്തിലെ അഞ്ഞൂറു ഗ്രാമങ്ങളിലായി അമ്പതിനായിരത്തോളം പാറോമാർ ജീവിക്കുന്നുണ്ടുവെന്നാണ്‌ കണക്കുകൾ വെളിപ്പെടുത്തുന്നത്‌. അടിമയെ പോലെ വീട്ടുജോലികളും മറ്റും ചെയ്യുന്നതിന്ന് പുറമേ മടിയന്മാരായ 'ഭർത്താക്കന്മാരെ' തീറ്റിപ്പോറ്റാനായി പാടങ്ങളിൽ ജോലിയെടുക്കുന്നതും പാറോമാരാണ്‌.

തുച്ഛമായ വിലയ്ക്ക്‌ സ്ത്രീകളെ കടത്തിക്കൊണ്ട്‌ വന്ന് ലൈംഗീകമായി പീഡിപ്പിക്കുകയും അടിമയെ പോലെ ജോലിയെടുപ്പിക്കുകയും പിന്നീട്‌ മറ്റൊരാൾക്ക്‌ വിൽക്കുകയും ചെയ്യുന്ന ഈ കിരാത വ്യവസ്ഥയെക്കെതിരെ ഭരണകൂടം കണ്ണടയ്ക്കുകയാണ്‌. കിലോമീറ്ററുകൾക്ക്‌ ദൂരെ എത്തപെട്ട മക്കളെ അന്വേഷിച്ച്‌ വീട്ടിൽ നിന്ന് ആരും തിരിഞ്ഞ്‌ നോക്കാറുമില്ലാതെ നരകയാതന അനുഭവിക്കാൻ വിധിക്കപ്പെട്ടവരാണ്‌ ഈ സ്ത്രീകൾ. ഇങ്ങനെ പലകുറി മാറ്റിവിൽക്കപ്പെട്ട്‌ അവസാനം 35 വയസ്സാവുമ്പോഴേക്കും പാഴ്‌വസ്തുവായി വലിച്ചെറിയപ്പെടുന്ന ഇത്തരം പാറോമാരുടെ ശേഷിച്ച ജീവിതം അതിലേറെ ദുഷ്കരമാണ്‌. പകലന്തിയോളം ജോലിയെടുത്ത്‌ കടത്തിണ്ണയിലെ ഏതെങ്കിലും ഒറ്റമുറി വീട്ടിലോ കഴിയുന്നവരും ഭിക്ഷയാചിക്കാൻ വിധിക്കപ്പെട്ടരും ഇക്കൂട്ടത്തിലുണ്ട്‌. ഇങ്ങനെ താൽക്കാലിക ഭാര്യയായി ജീവിച്ചപ്പോൾ ജനിച്ച മക്കളുടെ സ്ഥിതിയും വ്യത്യസ്തമല്ല. വിദ്യഭ്യാസവും നല്ല ഭക്ഷണവും കിട്ടാതെ സമൂഹത്തിലെ കൊള്ളരുതായ്മയിലേക്ക്‌ എത്തിച്ചേരുന്നത്‌ സർവ്വസാധാരണം.

എംപവർ പീപ്പ്ൾ എന്ന സംഘടനയുടെ ഫലമായി സമൂഹത്തിൽ നിന്ന് ഒറ്റപ്പെട്ട എണ്ണൂറിലധികം ഇത്തരം സ്ത്രീകളെ പുനരധിവസിപ്പിച്ചിട്ടുണ്ട്‌. ലോക്കൽ പോലീസിൽ നിന്നോ അധികാരികളിൽ നിന്നോ സഹായമോ അനുകൂല നിലപാടുകളോ ലഭിക്കുന്നില്ലായെന്ന പരാധീനതയ്ക്കിടയിലും സന്നദ്ധ സംഘടനയിലെ ഷഫീഖ്‌ ഖാനെ പോലുള്ളവർ 'പാറോ' മാർക്ക്‌ വേണ്ടി പ്രവർത്തിക്കുന്നുണ്ടെന്നത്‌ ഒരു നേരിയ പ്രതീക്ഷ നൽകുന്നു.


![ഡിജിറ്റൽ ഇന്ത്യയിൽ കന്നുകാലികളേക്കാൾ വിലകുറവിൽ സ്ത്രീകൾ വിൽക്കപ്പെടുന്നയിടം](https://cdn.boolokam.com/articles/2021/03/bdd-171.jpg)[](https://wordpress-972788-3403151.cloudwaysapps.com/siddiq-padappil-about-brides-trafficked-of-haryana/301198/bdd-1059)കന്നുകാലികളേക്കാൾ വിലകുറവിൽ സ്ത്രീകൾ വിൽക്കപ്പെടുന്നയിടം എന്ന് കേൾക്കുമ്പോൾ പഴയ വർണ്ണവിവേചന-അടിമത്ത കാലഘട്ടം എന്ന് ഓർത്തുപോയെങ്കിൽ അത് തെറ്റാണ്. വർത്തമാനകാലത്തിൽ ഈ ഡിജിറ്റൽ ഇന്ത്യയിൽ തന്നെയാണ്. നാഴികയ്ക്ക് നൂറുവട്ടം ഭാരതസംസ്കാരത്തെ കുറിച്ച് ഊറ്റം കൊള്ളുമ്പോൾ ഇതൊന്നും തന്നെ വിദേശത്തു നിന്നും ഇവിടെയെത്തി കുടിയേറി പാർത്ത സംസ്കാരം അല്ലെന്നും ഓർക്കണം. സിദ്ദീഖ്‌ പടപ്പിലിന്റെ കുറിപ്പ് വായിക്കാം **സിദ്ദീഖ്‌ പടപ്പിൽ** ഇത്‌ ബുൽബുലി, കഴുത്തിന്ന് പിറകിലുള്ള കല മറച്ച്‌ വെയ്ക്കാൻ പാടുപെടുമ്പോഴും വിളറിയ മുഖവും കണ്ണിലെ നിസ്സഹായതയും അവൾ അനുഭവിക്കുന്ന ദുരിത പൂർണ്ണ ജീവിതം നമുക്ക്‌ മുമ്പിൽ തെളിയുന്നു. ഭാവിയെ കുറിച്ച്‌ യാതൊരു സ്വപ്നങ്ങളില്ലാതെ, ഇടുങ്ങിയ മുറിയിൽ താമസിച്ച്‌ ജീവിതം തള്ളി നീക്കുന്ന അവർ കഴിഞ്ഞ കാല ജീവിതം ഓർത്തെടുക്കാൻ ശ്രമിച്ചു. ആസമിലെ ഒരു ഗ്രാമത്തിലായിരുന്നു ജനനം. പ്രാഥമിക വിദ്യഭ്യാസം പോലും ലഭിക്കാതെ വീട്ടുകാർക്ക്‌ ഭാരമായ പെൺ കുട്ടിയായി ജീവിതം തുടങ്ങിയ വേളയിലെപ്പോഴോ ദില്ലിയിൽ നിന്നുള്ള ദല്ലാൾ ഇവരുടെ വീട്ടിലുമെത്തി. അന്ന് 13 വയസ്സ്‌ മാത്രം പ്രായമുണ്ടായിരുന്ന ബുൽബുലിയെ ദില്ലിയിലെ ദല്ലാൾ അവളുടെ പിതാവിന്റെ കയ്യിൽ 15,000 രൂപ കൊടുത്ത്‌ അവളെ വിലയ്ക്ക്‌ വാങ്ങി. ആസമിൽ നിന്ന് 2000 കിലോ മീറ്റർ അകലെയുള്ള ഹരിയാനയിലെ മേവാത്ത്‌ ജില്ലയിലെ ഏതോ ഒരു മനുഷ്യന്റെ ഭാര്യയാവാൻ വേണ്ടിയായിരുന്നു ഈ വ്യവഹാരം നടന്നത്‌. ദില്ലിയിലെത്തിയ പതിമൂന്നുകാരി ബുൽബുലിയെ ദല്ലാൾ ആദ്യമായി പീഡിപ്പിച്ചു. ശേഷം വിൽപനച്ചരക്കുമായി അയാൾ മേവാത്തിലെത്തി. ![I was bought for 50,000 rupees': India's trafficked brides – in pictures |  Global development | The Guardian](https://i.guim.co.uk/img/media/2fd7e8023a0803191830c7b64f98c9230c4bad75/0_0_5616_3744/master/5616.jpg?width=700&quality=85&auto=format&fit=max&s=8b89b6a13448ca08f2ecf4224da49efe)മേവാത്ത്‌, ദില്ലിയിൽ നിന്ന് 200 കിലോ മീറ്റർ മാത്രം അകലെയുള്ള ഒരു പ്രദേശമാണ്‌. രാജാസ്ഥാൻ,brides-trafficked-of-haryana ഹരിയാന, ഉത്തർപ്രദേശ്‌ സംസ്ഥാനങ്ങളിലായി പരന്ന് കിടക്കുന്ന ആ ചെറിയ പ്രദേശം മൊത്തത്തിൽ മേവാത്ത്‌ എന്ന് അറിയപ്പെടുന്നുവെങ്കിലും‌ മേവാത്ത്‌ ജില്ല ഹരിയാനയിലാണ്‌. ഇന്ന് ജില്ലയുടെ പേർ നൂഹ്‌ എന്നാക്കി മാറ്റിയിട്ടുണ്ട്‌. കൃഷിയോ കൃഷിയുമായി ബന്ധപ്പെട്ടതോ ആയ ജോലികളിൽ ഏർപ്പെട്ടിരിക്കുന്നവരോ ആണ്‌ ഗ്രാമവാസികളിൽ ഭൂരിപക്ഷവും. ഇന്ത്യയുടെ സ്ത്രീ-പുരുഷ ആനുപാതം 1000 പുരുഷന്മാർക്ക്‌ ‌940 സ്ത്രീകൾ എന്ന നിലയിലാണ്‌. പുരുഷന്മാരെക്കാൾ സ്ത്രീകളുളള ഏക സംസ്ഥാനം നമ്മുടെ കേരളം മാത്രമാണ്‌. ജനസംഖ്യയിൽ മുന്നിട്ട്‌ നിൽക്കുന്ന യു പി, ബിഹാർ, മധ്യപ്രദേശ്‌, മഹാരാഷ്ട്ര, ഗുജറാത്ത്‌, രാജസ്ഥാൻ തുടങ്ങിയ സംസ്ഥാനങ്ങളിലെയെല്ലാം സ്ത്രീ ആനുപാതികം ഇന്ത്യയുടെ ശരാശരിയേക്കാൾ താഴെയാണ്‌. ഇന്ത്യയിൽ ഏറ്റവും കുറവ്‌ സ്ത്രീ ജനസംഖ്യാ റേഷിയോയുള്ള സംസ്ഥാനം ഹരിയാനയാണ്‌. 1000 പുരുഷന്മാർക്ക്‌ 875 സ്ത്രീകൾ മാത്രം. മേവാത്ത്‌ പ്രദേശത്തെ അവസ്ഥയും വിഭിന്നമല്ല, സ്ത്രീകൾ വളരെ കുറവ്‌. വിവാഹം കഴിക്കണമെങ്കിൽ വിദൂരപ്രദേശങ്ങളിൽ നിന്നും മറ്റു സംസ്ഥാനങ്ങളിൽ നിന്നും വധുക്കൾ എത്തിക്കേണ്ടി വരുന്നു. ഈ ദുരവസ്ഥയെയാണ്‌ ദല്ലാളുമാരും സ്ഥലവാസികളും കാലങ്ങളായി മുതലെടുത്തു കൊണ്ടിരിക്കുന്നത്‌. ബിഹാർ, ബംഗാൾ, ആസ്സാം എന്നീ സംസ്ഥാനങ്ങളിൽ നിന്ന് കടത്തി കൊണ്ട്‌ വരുന്ന 'വധു'ക്കൾ ഇവിടെ ഒരു വിൽപനച്ചരക്കായി മാറുന്നു. ദല്ലാളിന്റെ പീഡനത്തിന്ന് ശേഷം അയാൾ പെൺ കുട്ടിയെ മറ്റൊരാൾക്ക്‌ ലാഭത്തുകയ്ക്ക്‌ വിൽക്കുന്നു. പിന്നീട്‌ നിയമപരമായി ഭാര്യയെന്ന പരിരക്ഷയില്ലാതെ അയാളുടെ വീട്ടിലെ അടിമയെ പോലെ ജീവിതം തള്ളി നീക്കുന്നു. ഇടക്ക്‌‌ മടുത്താൽ അയാൾ മറ്റൊരാൾക്ക്‌ ഈ സ്ത്രീയെ വിൽക്കുകയും ചെയ്യും. ഇങ്ങനെ അഞ്ചും പത്തും അതിലേറെയും തവണ വിൽപനച്ചരക്കായ 'ഭാര്യമാരുടെ' കഥകൾ മേവാത്തിന്ന് പറയാനുണ്ട്‌. ഇത്തരം സ്ത്രീകൾ 'പാറോ' എന്നാണ്‌ അറിയപ്പെടുന്നത്‌. ബുൽബുലി യുടെ കഥ ഒറ്റപ്പെട്ട സംഭവമല്ല, ബുൽബുലി ഒരു പ്രതീകം മാത്രം. ഇവരെ പോലെ നരകയാതന അനുഭവിക്കുന്ന പത്ത്‌ ലക്ഷത്തിലധികം 'പാറോ' മാർ, പഞ്ചാബ്‌, രാജസ്ഥാൻ, ഹരിയാന, ഉത്തർ പ്രദേശ്‌ സംസ്ഥാനങ്ങളിലായി ഉണ്ടെന്നാണ്‌ 2011 സർവ്വേ നടത്തിയ ഒരു സന്നദ്ധ സംഘടന കണ്ടെത്തിയിട്ടുള്ളത്‌. മേവാത്തിലെ അഞ്ഞൂറു ഗ്രാമങ്ങളിലായി അമ്പതിനായിരത്തോളം പാറോമാർ ജീവിക്കുന്നുണ്ടുവെന്നാണ്‌ കണക്കുകൾ വെളിപ്പെടുത്തുന്നത്‌. അടിമയെ പോലെ വീട്ടുജോലികളും മറ്റും ചെയ്യുന്നതിന്ന് പുറമേ മടിയന്മാരായ 'ഭർത്താക്കന്മാരെ' തീറ്റിപ്പോറ്റാനായി പാടങ്ങളിൽ ജോലിയെടുക്കുന്നതും പാറോമാരാണ്‌. തുച്ഛമായ വിലയ്ക്ക്‌ സ്ത്രീകളെ കടത്തിക്കൊണ്ട്‌ വന്ന് ലൈംഗീകമായി പീഡിപ്പിക്കുകയും അടിമയെ പോലെ ജോലിയെടുപ്പിക്കുകയും പിന്നീട്‌ മറ്റൊരാൾക്ക്‌ വിൽക്കുകയും ചെയ്യുന്ന ഈ കിരാത വ്യവസ്ഥയെക്കെതിരെ ഭരണകൂടം കണ്ണടയ്ക്കുകയാണ്‌. കിലോമീറ്ററുകൾക്ക്‌ ദൂരെ എത്തപെട്ട മക്കളെ അന്വേഷിച്ച്‌ വീട്ടിൽ നിന്ന് ആരും തിരിഞ്ഞ്‌ നോക്കാറുമില്ലാതെ നരകയാതന അനുഭവിക്കാൻ വിധിക്കപ്പെട്ടവരാണ്‌ ഈ സ്ത്രീകൾ. ഇങ്ങനെ പലകുറി മാറ്റിവിൽക്കപ്പെട്ട്‌ അവസാനം 35 വയസ്സാവുമ്പോഴേക്കും പാഴ്‌വസ്തുവായി വലിച്ചെറിയപ്പെടുന്ന ഇത്തരം പാറോമാരുടെ ശേഷിച്ച ജീവിതം അതിലേറെ ദുഷ്കരമാണ്‌. പകലന്തിയോളം ജോലിയെടുത്ത്‌ കടത്തിണ്ണയിലെ ഏതെങ്കിലും ഒറ്റമുറി വീട്ടിലോ കഴിയുന്നവരും ഭിക്ഷയാചിക്കാൻ വിധിക്കപ്പെട്ടരും ഇക്കൂട്ടത്തിലുണ്ട്‌. ഇങ്ങനെ താൽക്കാലിക ഭാര്യയായി ജീവിച്ചപ്പോൾ ജനിച്ച മക്കളുടെ സ്ഥിതിയും വ്യത്യസ്തമല്ല. വിദ്യഭ്യാസവും നല്ല ഭക്ഷണവും കിട്ടാതെ സമൂഹത്തിലെ കൊള്ളരുതായ്മയിലേക്ക്‌ എത്തിച്ചേരുന്നത്‌ സർവ്വസാധാരണം. എംപവർ പീപ്പ്ൾ എന്ന സംഘടനയുടെ ഫലമായി സമൂഹത്തിൽ നിന്ന് ഒറ്റപ്പെട്ട എണ്ണൂറിലധികം ഇത്തരം സ്ത്രീകളെ പുനരധിവസിപ്പിച്ചിട്ടുണ്ട്‌. ലോക്കൽ പോലീസിൽ നിന്നോ അധികാരികളിൽ നിന്നോ സഹായമോ അനുകൂല നിലപാടുകളോ ലഭിക്കുന്നില്ലായെന്ന പരാധീനതയ്ക്കിടയിലും സന്നദ്ധ സംഘടനയിലെ ഷഫീഖ്‌ ഖാനെ പോലുള്ളവർ 'പാറോ' മാർക്ക്‌ വേണ്ടി പ്രവർത്തിക്കുന്നുണ്ടെന്നത്‌ ഒരു നേരിയ പ്രതീക്ഷ നൽകുന്നു.
