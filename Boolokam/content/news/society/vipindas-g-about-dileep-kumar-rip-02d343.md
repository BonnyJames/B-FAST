---
title: "മരണം സംഭവിച്ചത് ബോളിവുഡിന്റെ ആദ്യകാല കാമുകഭാവത്തിന്"
date: 2021-07-07T17:10:55
draft: false
categories: ["Society"]
tags: ['Aaron Judge', 'dileep kumar', 'dileep kumar rip', 'Indian cinema legend']
author: "Beaumaris"
---

<strong>✒️Vipindas G (വിപിൻദാസ് ജി)</strong>

ദിലീപ് കുമാർ അന്തരിച്ചു. വാസ്തവത്തിൽ മരണം സംഭവിച്ചത് ബോളിവുഡിന്റെ ആദ്യകാല കാമുകഭാവത്തിനാണ്. സുമുഖനായ യൂസഫ് ഖാന് ബോളിവുഡിൽ പ്രവേശനം അത്ര പ്രയാസമുള്ള ഒന്നായിരുന്നില്ല. 'ദിലീപ് കുമാർ' എന്ന പേരിൽ സിനിമയിൽ അരങ്ങേറ്റം കുറിച്ച യൂസഫ് ഖാൻ യുഗമായിരുന്നു പിന്നീട്.

സൗന്ദര്യം മാത്രമല്ല, അഭിനയത്താലും ലഭിച്ച വേഷങ്ങളെ അവിസ്മരണീയമാക്കിയ ദിലീപ് കുമാർ ബോളിവുഡിന്റെ കാമുക ഭാവമായി മാറിയതും പെട്ടെന്നായിരുന്നു. അകാലത്തിൽ മരണപ്പെട്ട മധുബാലയുമായി പാപ്പരാസികൾ ഗോസിപ്പുകോളങ്ങൾ നിറച്ച അതേ ദിലീപ് കുമാർ..!

<img src="https://www.aljazeera.com/wp-content/uploads/2021/07/AP21188139438291-1.jpg?resize=1200%2C630" alt="Indian cinema legend Dilip Kumar dies at 98 | Bollywood News | Al Jazeera" />എത്രയോ മനോഹരമായ ചലച്ചിത്രങ്ങൾ- ചലച്ചിത്രഗാനങ്ങൾ അദ്ദേഹത്തിന്റെതായി ഉണ്ടെങ്കിലും ദിലീപ് കുമാർ എന്ന താരത്തെയും മധുബാലയേയുമൊക്കെ ഓർക്കുമ്പോൾ ആദ്യം മനസ്സിൽ വരിക മുഗൾ - ഇ - അസം എന്ന 60'കളിലെ ചലച്ചിത്ര കാവ്യമാണ്. ചലച്ചിത്ര കാവ്യം എന്ന വിശേഷണത്തോട് നൂറു ശതമാനവും നീതി പുലർത്തിയ സിനിമ. ആദ്യത്തെ ഇന്ത്യൻ ബിഗ് ബഡ്ജറ്റ് സിനിമ എന്ന സവിശേഷത കൂടിയുണ്ട് മുഗൾ-ഇ-അസ'മിന്.

സെയ്‌ദ് എംതിയാസ് അലി താജിദ് ഉറുദുവിൽ രചിച്ച 'അനാർക്കലി'യുടെ ചലച്ചിത്രാവിഷ്കാരം. ആ അനശ്വര പ്രണയകാവ്യമായ സലിം-അനാർക്കലിയുടെ ജീവിത കഥയായിരുന്നു മുഗൾ - ഇ - അസം. പൃഥ്വിരാജ്‌ കപൂർ (അക്ബർ), ദിലീപ് കുമാർ (സലിം/ജഹാംഗീർ), മധുബാല (അനാർക്കലി) ആയി എത്തിയ സിനിമ. സിനിമയും, അതിൽ നൗഷാദ് ഈണം പകർന്ന ഗാനങ്ങളും വലിയ തോതിൽ കലാസ്വാദകരെ സ്വാധീനിച്ചു.

ആരാധന തോന്നിക്കുന്ന കാമുകനായും, റിബൽ ആയ ഒരു മകനായും ദിലീപ് കുമാർ സലീമിനെ മികവുറ്റതാക്കി. മധുബാലയുടെ ജ്വലിക്കുന്ന സൗന്ദര്യവും, ദിലീപ് കുമാറിന്റെ പ്രണയഭാവവും മറ്റൊരു സിനിമയിലും ഇത്രമേൽ കാണാൻ കഴിയുകയില്ല. ഏത് ഭൂമിയിലേയും- ഏത് ഭാഷയിലെയും ദുരന്തപ്രണയങ്ങൾ അനശ്വരമായ കാവ്യങ്ങളായി മാറുന്നത് കണ്ടിട്ടില്ലേ? അതുപോലെ ബോളിവുഡിൽ ചലച്ചിത്ര രൂപം പൂണ്ട സലീം-അനാർക്കലി പ്രണയവും വൻവിജയമായി തീർന്നു.

വിഷാദഛവി കലർന്ന ചിരിയുമായി മുഗൾ രാജധാനിയിലെ ഏതോ വെണ്ണക്കൽ മണ്ഡപത്തിൽ നിന്ന് ഉദിച്ചു നിൽക്കുന്ന മേദിനി നിലാവിൽ അനാർക്കലിയുടെ മുഖം നോക്കി നിൽക്കുന്ന സലിം രാജകുമാരനു ദിലീപ് കുമാറിന്റെ മുഖമല്ലാതെ മറ്റൊന്ന് സങ്കല്പിക്ക വയ്യ. സലിം എന്ന കാമുകനോളം ഇന്ത്യൻ സിനിമ ദിലീപ് കുമാർ എന്ന നടനെ ഓർക്കും. ഉറപ്പ്!!!


![മരണം സംഭവിച്ചത് ബോളിവുഡിന്റെ ആദ്യകാല കാമുകഭാവത്തിന്](https://www.aljazeera.com/wp-content/uploads/2021/07/AP21188139438291-1.jpg?resize=1200%2C630)**✒️Vipindas G (വിപിൻദാസ് ജി)** ദിലീപ് കുമാർ അന്തരിച്ചു. വാസ്തവത്തിൽ മരണം സംഭവിച്ചത് ബോളിവുഡിന്റെ ആദ്യകാല കാമുകഭാവത്തിനാണ്. സുമുഖനായ യൂസഫ് ഖാന് ബോളിവുഡിൽ പ്രവേശനം അത്ര പ്രയാസമുള്ള ഒന്നായിരുന്നില്ല. 'ദിലീപ് കുമാർ' എന്ന പേരിൽ സിനിമയിൽ അരങ്ങേറ്റം കുറിച്ച യൂസഫ് ഖാൻ യുഗമായിരുന്നു പിന്നീട്. സൗന്ദര്യം മാത്രമല്ല, അഭിനയത്താലും ലഭിച്ച വേഷങ്ങളെ അവിസ്മരണീയമാക്കിയ ദിലീപ് കുമാർ ബോളിവുഡിന്റെ കാമുക ഭാവമായി മാറിയതും പെട്ടെന്നായിരുന്നു. അകാലത്തിൽ മരണപ്പെട്ട മധുബാലയുമായി പാപ്പരാസികൾ ഗോസിപ്പുകോളങ്ങൾ നിറച്ച അതേ ദിലീപ് കുമാർ..! എത്രയോ മനോഹരമായ ചലച്ചിത്രങ്ങൾ- ചലച്ചിത്രഗാനങ്ങൾ അദ്ദേഹത്തിന്റെതായി ഉണ്ടെങ്കിലും ദിലീപ് കുമാർ എന്ന താരത്തെയും മധുബാലയേയുമൊക്കെ ഓർക്കുമ്പോൾ ആദ്യം മനസ്സിൽ വരിക മുഗൾ - ഇ - അസം എന്ന 60'കളിലെ ചലച്ചിത്ര കാവ്യമാണ്. ചലച്ചിത്ര കാവ്യം എന്ന വിശേഷണത്തോട് നൂറു ശതമാനവും നീതി പുലർത്തിയ സിനിമ. ആദ്യത്തെ ഇന്ത്യൻ ബിഗ് ബഡ്ജറ്റ് സിനിമ എന്ന സവിശേഷത കൂടിയുണ്ട് മുഗൾ-ഇ-അസ'മിന്. സെയ്‌ദ് എംതിയാസ് അലി താജിദ് ഉറുദുവിൽ രചിച്ച 'അനാർക്കലി'യുടെ ചലച്ചിത്രാവിഷ്കാരം. ആ അനശ്വര പ്രണയകാവ്യമായ സലിം-അനാർക്കലിയുടെ ജീവിത കഥയായിരുന്നു മുഗൾ - ഇ - അസം. പൃഥ്വിരാജ്‌ കപൂർ (അക്ബർ), ദിലീപ് കുമാർ (സലിം/ജഹാംഗീർ), മധുബാല (അനാർക്കലി) ആയി എത്തിയ സിനിമ. സിനിമയും, അതിൽ നൗഷാദ് ഈണം പകർന്ന ഗാനങ്ങളും വലിയ തോതിൽ കലാസ്വാദകരെ സ്വാധീനിച്ചു. ആരാധന തോന്നിക്കുന്ന കാമുകനായും, റിബൽ ആയ ഒരു മകനായും ദിലീപ് കുമാർ സലീമിനെ മികവുറ്റതാക്കി. മധുബാലയുടെ ജ്വലിക്കുന്ന സൗന്ദര്യവും, ദിലീപ് കുമാറിന്റെ പ്രണയഭാവവും മറ്റൊരു സിനിമയിലും ഇത്രമേൽ കാണാൻ കഴിയുകയില്ല. ഏത് ഭൂമിയിലേയും- ഏത് ഭാഷയിലെയും ദുരന്തപ്രണയങ്ങൾ അനശ്വരമായ കാവ്യങ്ങളായി മാറുന്നത് കണ്ടിട്ടില്ലേ? അതുപോലെ ബോളിവുഡിൽ ചലച്ചിത്ര രൂപം പൂണ്ട സലീം-അനാർക്കലി പ്രണയവും വൻവിജയമായി തീർന്നു. വിഷാദഛവി കലർന്ന ചിരിയുമായി മുഗൾ രാജധാനിയിലെ ഏതോ വെണ്ണക്കൽ മണ്ഡപത്തിൽ നിന്ന് ഉദിച്ചു നിൽക്കുന്ന മേദിനി നിലാവിൽ അനാർക്കലിയുടെ മുഖം നോക്കി നിൽക്കുന്ന സലിം രാജകുമാരനു ദിലീപ് കുമാറിന്റെ മുഖമല്ലാതെ മറ്റൊന്ന് സങ്കല്പിക്ക വയ്യ. സലിം എന്ന കാമുകനോളം ഇന്ത്യൻ സിനിമ ദിലീപ് കുമാർ എന്ന നടനെ ഓർക്കും. ഉറപ്പ്!!!
