---
title: "ഫ്ലാഷ് ന്യൂസ്‌: ഡിങ്കോയിസ്റ്റുകള്‍ ചാനല്‍ ഓഫീസ് തുരന്നു തകര്‍ത്തു"
date: 2013-01-26T13:08:46
draft: false
categories: ["Society"]
tags: ['BET Awards', 'malayalam humor']
author: "boolokamtv@gmail.com"
---

<img class="aligncenter wp-image-219064 size-full" title="Dinkoism" src="https://cdn.boolokam.com/articles/2013/01/Dinkan.jpg" alt="Dinkoism" width="620" height="409" />

തിരുവനന്തപുരം: 'ഈ പറക്കുംതളിക' എന്ന സിനിമ സംപ്രേഷണം ചെയ്തതിനെ തുടര്‍ന്നു അക്രമാസക്തരായ ഡിങ്കോയിസ്റ്റുകള്‍ ചാനല്‍ ഓഫീസ് തുരന്നു തകര്‍ത്തു. ഓഫീസിലെ ചുവരുകള്‍ തുരന്ന്‍ നശിപ്പിക്കുകയും ഇലക്ട്രിക് വയറുകളും മറ്റു ഉപകരണങ്ങളും കരണ്ട് മുറിക്കുകയും ചാനല്‍ ഉദ്യോഗസ്ഥരെ മാന്തുകയും ചെയ്യുക വഴി ഏതാണ്ട് 3 കോടി രൂപയുടെ നഷ്ടം ഉണ്ടായതായി കണക്കാക്കപ്പെടുന്നു. നഗരത്തില്‍ മറ്റു പല ഭാഗങ്ങളിലും പബ്ലിക് ടീവി കിയോസ്കുകളില്‍ ഉപകരണങ്ങള്‍ക്ക് നേരെയും ടീവി കണ്ടുകൊണ്ടിരുന്നവര്‍ക്ക് നേരെയും അക്രമസംഭവങ്ങള്‍ റിപ്പോര്‍ട്ട് ചെയ്യപ്പെട്ടിട്ടുണ്ട്. സിനിമയില്‍ എലിയെ തല്ലാന്‍ പോകുന്ന സീന്‍ തങ്ങളുടെ ഡിങ്കവികാരം വ്രണപ്പെടുത്തി എന്നാരോപിച്ചാണ് ഡിങ്കോയിസ്റ്റുകള്‍ തലസ്ഥാനത്ത് പരക്കെ അക്രമം അഴിച്ചുവിട്ടത്. അക്രമികള്‍ മഞ്ഞയില്‍  ചുവന്ന നക്ഷത്രം പതിപ്പിച്ച ടീഷര്‍ട്ടുകള്‍ ധരിച്ചാണ് വന്നത് എന്നും അക്രമം കഴിഞ്ഞു "ഡിങ്കിരി ഡിങ്കാ ഡിങ്കിരി ഡിങ്കാ..." എന്ന്‍ ആര്‍ത്തുവിളിച്ചുകൊണ്ടാണ് രംഗം വിട്ടത് എന്നും ദൃക്സാക്ഷികള്‍ പറഞ്ഞു. സംഭവത്തില്‍ ആഭ്യന്തരമന്ത്രി, തന്റെ വകയിലെ ഒരു അമ്മാവന്റെ മോളുടെ കുഞ്ഞിന്റെ നൂല് കെട്ടിന് പോകും വഴി പീ.എം.ജി. ജങ്ക്ഷനില്‍ കാര്‍ നിര്‍ത്തി അതിയായ നടുക്കം രേഖപ്പെടുത്തി. അതേ സമയം, സംഭവം ഉണ്ടാക്കിയ ഞെട്ടലില്‍ ബോധം കെട്ടുവീണ മുഖ്യമന്ത്രി ഉണരുന്നതും കാത്ത് ക്ലിഫ് ഹൌസിന് വെളിയില്‍ നിരത്തിയിട്ടിരുന്ന ചാനല്‍ ലൈവ് വാനുകള്‍ ഉണ്ടാക്കിയ ട്രാഫിക് ബ്ലോക്കില്‍ പ്രതിഷേധിച്ച വഴിയാത്രക്കാര്‍ക്ക് നേരെ പോലീസ് ലാത്തിച്ചാര്‍ജ് നടത്തി.

ഇത്തരം പ്രവര്‍ത്തികള്‍ ഡിങ്കോയിസത്തെ ശരിക്ക് മനസിലാക്കാത്ത അല്‍പവിശ്വാസികള്‍ ചെയ്യുന്നതാണ് എന്നും പരിശുദ്ധ ഡിങ്കന് ഇതില്‍ പങ്കില്ല എന്നും പ്രമുഖ ഡിങ്കജ്ഞന്‍ സ്വാമി ഓടപാദഡിങ്കാനന്ദ പത്രസമ്മേളനത്തില്‍ പ്രസ്താവിച്ചു. വികാരം വ്രണപ്പെടുന്ന ഈ സീസണില്‍ സ്വാഭാവികമായും സംഭവിക്കാവുന്നതാണ് ഇത് എങ്കിലും തങ്ങള്‍ ഡിങ്കോയിസ്റ്റുകള്‍ സംയമനം പാലിക്കണം എന്ന്‍ സ്വാമി ആഹ്വാനം ചെയ്തു. അഥവാ ഏതെങ്കിലും ഡിങ്കവിശ്വാസിക്ക് അതിന് സാധിക്കാതെ വന്നാല്‍ പൊതുജനം അതങ്ങു സഹിച്ചോണം എന്നും അദ്ദേഹം കൂട്ടിച്ചേര്‍ത്തു. സിനിമയില്‍ എലിയെ തല്ലുന്ന സീനില്‍ അഭിനയിച്ച നടന്‍ ജിലീപ് സംരക്ഷണം ആവശ്യപ്പെട്ട് തന്റെ ഫാന്‍സ് അസോസിയേഷന് കത്ത് നല്‍കിയിട്ടുണ്ട്. തത്കാലം സ്വന്തമായി ഫാന്‍സ് അസോസിയേഷന്‍ ഇല്ലാത്ത, ആ സീനില്‍ ഒപ്പം അഭിനയിച്ച ഹരിശ്രീ അക്കൊഷേട്ടനെ കൂടി സംരക്ഷിക്കണം എന്ന്‍ സഹജീവിസ്നേഹിയായ ജിലീപ് അഭ്യര്‍ത്ഥിച്ചിട്ടുമുണ്ട്.

https://www.youtube.com/watch?v=NYDuLs7UQaY


![ഫ്ലാഷ് ന്യൂസ്‌: ഡിങ്കോയിസ്റ്റുകള്‍ ചാനല്‍ ഓഫീസ് തുരന്നു തകര്‍ത്തു](https://cdn.boolokam.com/articles/2013/01/Dinkan.jpg)തിരുവനന്തപുരം: 'ഈ പറക്കുംതളിക' എന്ന സിനിമ സംപ്രേഷണം ചെയ്തതിനെ തുടര്‍ന്നു അക്രമാസക്തരായ ഡിങ്കോയിസ്റ്റുകള്‍ ചാനല്‍ ഓഫീസ് തുരന്നു തകര്‍ത്തു. ഓഫീസിലെ ചുവരുകള്‍ തുരന്ന്‍ നശിപ്പിക്കുകയും ഇലക്ട്രിക് വയറുകളും മറ്റു ഉപകരണങ്ങളും കരണ്ട് മുറിക്കുകയും ചാനല്‍ ഉദ്യോഗസ്ഥരെ മാന്തുകയും ചെയ്യുക വഴി ഏതാണ്ട് 3 കോടി രൂപയുടെ നഷ്ടം ഉണ്ടായതായി കണക്കാക്കപ്പെടുന്നു. നഗരത്തില്‍ മറ്റു പല ഭാഗങ്ങളിലും പബ്ലിക് ടീവി കിയോസ്കുകളില്‍ ഉപകരണങ്ങള്‍ക്ക് നേരെയും ടീവി കണ്ടുകൊണ്ടിരുന്നവര്‍ക്ക് നേരെയും അക്രമസംഭവങ്ങള്‍ റിപ്പോര്‍ട്ട് ചെയ്യപ്പെട്ടിട്ടുണ്ട്. സിനിമയില്‍ എലിയെ തല്ലാന്‍ പോകുന്ന സീന്‍ തങ്ങളുടെ ഡിങ്കവികാരം വ്രണപ്പെടുത്തി എന്നാരോപിച്ചാണ് ഡിങ്കോയിസ്റ്റുകള്‍ തലസ്ഥാനത്ത് പരക്കെ അക്രമം അഴിച്ചുവിട്ടത്. അക്രമികള്‍ മഞ്ഞയില്‍ ചുവന്ന നക്ഷത്രം പതിപ്പിച്ച ടീഷര്‍ട്ടുകള്‍ ധരിച്ചാണ് വന്നത് എന്നും അക്രമം കഴിഞ്ഞു "ഡിങ്കിരി ഡിങ്കാ ഡിങ്കിരി ഡിങ്കാ..." എന്ന്‍ ആര്‍ത്തുവിളിച്ചുകൊണ്ടാണ് രംഗം വിട്ടത് എന്നും ദൃക്സാക്ഷികള്‍ പറഞ്ഞു. സംഭവത്തില്‍ ആഭ്യന്തരമന്ത്രി, തന്റെ വകയിലെ ഒരു അമ്മാവന്റെ മോളുടെ കുഞ്ഞിന്റെ നൂല് കെട്ടിന് പോകും വഴി പീ.എം.ജി. ജങ്ക്ഷനില്‍ കാര്‍ നിര്‍ത്തി അതിയായ നടുക്കം രേഖപ്പെടുത്തി. അതേ സമയം, സംഭവം ഉണ്ടാക്കിയ ഞെട്ടലില്‍ ബോധം കെട്ടുവീണ മുഖ്യമന്ത്രി ഉണരുന്നതും കാത്ത് ക്ലിഫ് ഹൌസിന് വെളിയില്‍ നിരത്തിയിട്ടിരുന്ന ചാനല്‍ ലൈവ് വാനുകള്‍ ഉണ്ടാക്കിയ ട്രാഫിക് ബ്ലോക്കില്‍ പ്രതിഷേധിച്ച വഴിയാത്രക്കാര്‍ക്ക് നേരെ പോലീസ് ലാത്തിച്ചാര്‍ജ് നടത്തി. ഇത്തരം പ്രവര്‍ത്തികള്‍ ഡിങ്കോയിസത്തെ ശരിക്ക് മനസിലാക്കാത്ത അല്‍പവിശ്വാസികള്‍ ചെയ്യുന്നതാണ് എന്നും പരിശുദ്ധ ഡിങ്കന് ഇതില്‍ പങ്കില്ല എന്നും പ്രമുഖ ഡിങ്കജ്ഞന്‍ സ്വാമി ഓടപാദഡിങ്കാനന്ദ പത്രസമ്മേളനത്തില്‍ പ്രസ്താവിച്ചു. വികാരം വ്രണപ്പെടുന്ന ഈ സീസണില്‍ സ്വാഭാവികമായും സംഭവിക്കാവുന്നതാണ് ഇത് എങ്കിലും തങ്ങള്‍ ഡിങ്കോയിസ്റ്റുകള്‍ സംയമനം പാലിക്കണം എന്ന്‍ സ്വാമി ആഹ്വാനം ചെയ്തു. അഥവാ ഏതെങ്കിലും ഡിങ്കവിശ്വാസിക്ക് അതിന് സാധിക്കാതെ വന്നാല്‍ പൊതുജനം അതങ്ങു സഹിച്ചോണം എന്നും അദ്ദേഹം കൂട്ടിച്ചേര്‍ത്തു. സിനിമയില്‍ എലിയെ തല്ലുന്ന സീനില്‍ അഭിനയിച്ച നടന്‍ ജിലീപ് സംരക്ഷണം ആവശ്യപ്പെട്ട് തന്റെ ഫാന്‍സ് അസോസിയേഷന് കത്ത് നല്‍കിയിട്ടുണ്ട്. തത്കാലം സ്വന്തമായി ഫാന്‍സ് അസോസിയേഷന്‍ ഇല്ലാത്ത, ആ സീനില്‍ ഒപ്പം അഭിനയിച്ച ഹരിശ്രീ അക്കൊഷേട്ടനെ കൂടി സംരക്ഷിക്കണം എന്ന്‍ സഹജീവിസ്നേഹിയായ ജിലീപ് അഭ്യര്‍ത്ഥിച്ചിട്ടുമുണ്ട്. https://www.youtube.com/watch?v=NYDuLs7UQaY
