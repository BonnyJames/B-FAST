---
title: "സമാന്തര പാതകള്‍ - പ്രദീപ് മുഹമ്മ"
date: 2014-10-16T21:41:28
draft: false
categories: ["Society"]
tags: ["90's", 'malayalam story']
author: "boolokamtv@gmail.com"
---

<img class="aligncenter size-full wp-image-181291" src="https://cdn.boolokam.com/articles/2014/10/take-me-home.jpg" alt="take-me-home" width="620" height="384" />

മഴ ചന്നം പിന്നം തുടരുകയാണ്. പരിഭവമൂറുന്ന പ്രണയിനിയെ പോലെ ആകാശം മൂടിക്കെട്ടി തന്നെ. ഉടനെ വെയില് തെളിയുമെന്ന് തോന്നുന്നില്ല. പുറത്ത് മന്ത്രോച്ചാരണങ്ങള്‍. ഇലകളില് ബലിച്ചോറുരുളകള്‍. മൂത്തഅമ്മായിയുടെ പതിനാറടിയന്തിരമാണ്. തീക്ഷിച്ചത്ര ആളില്ല. ബന്ധുക്കളും അയല്ക്കാരും ഒക്കെയായി കുറച്ചു പേര് മാത്രം.
പണ്ടത്തെ കാലമല്ലല്ലോ. ഇന്ന് എല്ലാവര്‍ക്കും തിരക്കല്ലേ.. മരണദിവസം ഒന്നു വന്നു തല കാണിച്ചു പോകും. പിന്നീടുള്ള ചടങ്ങുകളെല്ലാം ഒരു ചടങ്ങായി ഒതുങ്ങും. മൂത്തമ്മായി സ്‌നേഹമുള്ള സ്ത്രീയായിരുന്നു.സൗമ്യമായ പെരുമാറ്റം. കാണുമ്പോളെല്ലാം കുടുംബത്തിലെ ഓരോരുത്തരുടേയും വിവരങ്ങള് തിരക്കും. വീട്ടിലേക്കു ക്ഷണിക്കും. അവരുടെ ആതിഥ്യ മര്യാദ ആരെയും അതിശയിപ്പിക്കും. സ്വന്തമായി ഉണ്ടാക്കിയ വിഭവങ്ങള് വയറു നിറയെ കഴിപ്പിക്കും. പോരാന്‌നേരം ഒരു പൊതി കയ്യില് വച്ചു തരും. എന്നിട്ടു പറയും: ' ഇതു കുട്ടികള്ക്കിരിക്കട്ടെ.'
വേണ്ടെന്നു പറഞ്ഞാല് സമ്മതിക്കില്ല. പിന്നെ പിണക്കമാകും.

അമ്മായിയുടെ അവസാനകാലം ദുരിതപൂര്‍ണ്ണമായിരുന്നു. കാഴ്ചയും കേഴ്‌വിയും തീരെ കുറഞ്ഞു. നടക്കാനും വയ്യാതായി. അവശതയോടെ തല കുമ്പിട്ടിരുന്ന്, കയ്യില് കൊടുത്ത പാത്രത്തില് നിന്നും ഭക്ഷണം കുറേശ്ശെ വാരി സാവധാനം കഴിക്കുന്ന നിലയിലാണ് അമ്മായിയെ അവസാനമായി കാണുന്നത്. പിന്നീടെപ്പോഴോ അവര് കിടപ്പിലായി. ഏഴു മക്കളുണ്ടായിരുന്നെങ്കിലും ഇളയവന്റെ കൂടെയായിരുന്നു താമസം. പണി ഉപേക്ഷിച്ചു നിന്ന് അവന്‍ അമ്മയെ മുഴുനേരം പരിചരിച്ചു. എങ്കിലും..ഒടുവില്....വീട്ടില് വച്ചു തന്നെ ആയിരുന്നു മരണം.
' അല്ലാ..ചേച്ചി ഇവിടെ തന്നെ നില്ക്കുവാണോ...?'
ലീലക്കുഞ്ഞമ്മയുടെ മകള് ജലജയുടെ ചോദ്യം കേട്ടാണ് ചിന്തയില് നിന്നുണര്‍ന്നത്. ബലികര്‍മ്മങ്ങള് അവസാനിപ്പിച്ച് കര്‍മ്മി പോകാനൊരുങ്ങുകയാണ്.
' വാ ചേച്ചി... നമുക്കു ഭക്ഷണം കഴിക്കാം.' ജലജ പറഞ്ഞു.
' ശരി.. പോകാം..'
ഭക്ഷണ സമയത്ത് മറ്റൊരു ബന്ധു മധു അരികത്തു വന്ന് കുശലം അന്വേഷിച്ചു. ഇപ്പോള് അസുഖത്തിനു നല്ല കുറവുണ്ടെന്ന് മറുപടി പറഞ്ഞു. ജലജയുടെ അടുത്താണ് മധുവിന്റെ വീട്. പഠിത്തമൊക്കെ കഴിഞ്ഞ് നഗരത്തിലെന്തോ ചെറിയ ജോലി നോക്കുകയാണ്.
ഊണു കഴിഞ്ഞു പുറത്തിറങ്ങിയപ്പോള് ആകാശം തെളിഞ്ഞിരുന്നു. ജലജയോട് മധുവിനെ തിരക്കി.
അവനോടു പറഞ്ഞാല് തന്റെ ബൈക്കില് വീട്ടില് കൊണ്ടുവിടാതിരിക്കില്ല. അല്ലെങ്കില് മെയിന്‍ റോഡുവരെയെങ്കിലും എത്തിയാല് പിന്നെ ബസ്സിനു പോകാമായിരുന്നു. പേരക്കുട്ടിയുടെ സ്‌കൂള്ബസ്സ് വരുന്നതിനു മുമ്പ് വീട്ടിലെത്തണം.
' അപ്പോള് ചേച്ചിയെങ്ങനാ വന്നത്?' ജലജ ചോദിച്ചു.
' ഒരു ഓട്ടോയിലാ..അത് അപ്പൊഴേ പോയി. '
'ശരി വാ.. നമുക്ക് മധുവിനെ നോക്കാം.'
ഞങ്ങള് പുറത്തേക്കിറങ്ങി. മധുവിനെ അവിടെയൊന്നും കണ്ടില്ല.
' അവന്‍ ചിലപ്പോള് പൊയ്ക്കാണും. നമുക്ക് റോഡില് പോയി നില്ക്കാം.വല്ല കാലി ഓട്ടോയും വരും.' ജലജ നിര്‍ബന്ധിച്ചു.
ആളുകള് പിരിയാന്‍ തുടങ്ങിയിരുന്നു. വീട്ടുകാരോടു യാത്ര പറഞ്ഞ് റോഡിലേക്കിറങ്ങി. ബന്ധുക്കളുടെ കാറുകളൊന്നും ഒഴിഞ്ഞു കണ്ടില്ല. പിറകെ ഒരു ഓട്ടോ വന്നു. കൈ കാണിച്ചു നിറ്ത്തി.
' ശരി ചേച്ചീ...ഞാനങ്ങോട്ടു ചെല്ലട്ടെ.' ജലജ തിരികെ വീട്ടിലേക്കു നടന്നു.
ഇടുങ്ങിയ റോഡായതിനാല് ഓട്ടോ തിരിച്ചെടുക്കാന്‍ കുറച്ചു സമയമെടുത്തു. അകത്തു കയറി തിരിഞ്ഞു നോക്കുമ്പോള് കണ്ടു; പുറകെ മധുവിന്റെ ബൈക്ക് വരുന്നു.പുറകില് ജലജ.
കൊള്ളാല്ലോ.... മനസ്സു മന്ത്രിച്ചു.
' എങ്ങോട്ടാ..?' ഓട്ടോക്കാരന്‍ ചോദിച്ചു.
' മെയിന്‍ റോഡിലേക്ക്.'
മഴ വീണ്ടും ചാറാന്‍ തുടങ്ങി. നനഞ്ഞ പൂഴി റോഡില് ഓട്ടോറിക്ഷയുടെ ചക്രങ്ങള് നാഗരൂപങ്ങള് വരഞ്ഞുകൊണ്ടിരുന്നു.


![സമാന്തര പാതകള്‍ - പ്രദീപ് മുഹമ്മ](https://cdn.boolokam.com/articles/2014/10/take-me-home.jpg)മഴ ചന്നം പിന്നം തുടരുകയാണ്. പരിഭവമൂറുന്ന പ്രണയിനിയെ പോലെ ആകാശം മൂടിക്കെട്ടി തന്നെ. ഉടനെ വെയില് തെളിയുമെന്ന് തോന്നുന്നില്ല. പുറത്ത് മന്ത്രോച്ചാരണങ്ങള്‍. ഇലകളില് ബലിച്ചോറുരുളകള്‍. മൂത്തഅമ്മായിയുടെ പതിനാറടിയന്തിരമാണ്. തീക്ഷിച്ചത്ര ആളില്ല. ബന്ധുക്കളും അയല്ക്കാരും ഒക്കെയായി കുറച്ചു പേര് മാത്രം. പണ്ടത്തെ കാലമല്ലല്ലോ. ഇന്ന് എല്ലാവര്‍ക്കും തിരക്കല്ലേ.. മരണദിവസം ഒന്നു വന്നു തല കാണിച്ചു പോകും. പിന്നീടുള്ള ചടങ്ങുകളെല്ലാം ഒരു ചടങ്ങായി ഒതുങ്ങും. മൂത്തമ്മായി സ്‌നേഹമുള്ള സ്ത്രീയായിരുന്നു.സൗമ്യമായ പെരുമാറ്റം. കാണുമ്പോളെല്ലാം കുടുംബത്തിലെ ഓരോരുത്തരുടേയും വിവരങ്ങള് തിരക്കും. വീട്ടിലേക്കു ക്ഷണിക്കും. അവരുടെ ആതിഥ്യ മര്യാദ ആരെയും അതിശയിപ്പിക്കും. സ്വന്തമായി ഉണ്ടാക്കിയ വിഭവങ്ങള് വയറു നിറയെ കഴിപ്പിക്കും. പോരാന്‌നേരം ഒരു പൊതി കയ്യില് വച്ചു തരും. എന്നിട്ടു പറയും: ' ഇതു കുട്ടികള്ക്കിരിക്കട്ടെ.' വേണ്ടെന്നു പറഞ്ഞാല് സമ്മതിക്കില്ല. പിന്നെ പിണക്കമാകും. അമ്മായിയുടെ അവസാനകാലം ദുരിതപൂര്‍ണ്ണമായിരുന്നു. കാഴ്ചയും കേഴ്‌വിയും തീരെ കുറഞ്ഞു. നടക്കാനും വയ്യാതായി. അവശതയോടെ തല കുമ്പിട്ടിരുന്ന്, കയ്യില് കൊടുത്ത പാത്രത്തില് നിന്നും ഭക്ഷണം കുറേശ്ശെ വാരി സാവധാനം കഴിക്കുന്ന നിലയിലാണ് അമ്മായിയെ അവസാനമായി കാണുന്നത്. പിന്നീടെപ്പോഴോ അവര് കിടപ്പിലായി. ഏഴു മക്കളുണ്ടായിരുന്നെങ്കിലും ഇളയവന്റെ കൂടെയായിരുന്നു താമസം. പണി ഉപേക്ഷിച്ചു നിന്ന് അവന്‍ അമ്മയെ മുഴുനേരം പരിചരിച്ചു. എങ്കിലും..ഒടുവില്....വീട്ടില് വച്ചു തന്നെ ആയിരുന്നു മരണം. ' അല്ലാ..ചേച്ചി ഇവിടെ തന്നെ നില്ക്കുവാണോ...?' ലീലക്കുഞ്ഞമ്മയുടെ മകള് ജലജയുടെ ചോദ്യം കേട്ടാണ് ചിന്തയില് നിന്നുണര്‍ന്നത്. ബലികര്‍മ്മങ്ങള് അവസാനിപ്പിച്ച് കര്‍മ്മി പോകാനൊരുങ്ങുകയാണ്. ' വാ ചേച്ചി... നമുക്കു ഭക്ഷണം കഴിക്കാം.' ജലജ പറഞ്ഞു. ' ശരി.. പോകാം..' ഭക്ഷണ സമയത്ത് മറ്റൊരു ബന്ധു മധു അരികത്തു വന്ന് കുശലം അന്വേഷിച്ചു. ഇപ്പോള് അസുഖത്തിനു നല്ല കുറവുണ്ടെന്ന് മറുപടി പറഞ്ഞു. ജലജയുടെ അടുത്താണ് മധുവിന്റെ വീട്. പഠിത്തമൊക്കെ കഴിഞ്ഞ് നഗരത്തിലെന്തോ ചെറിയ ജോലി നോക്കുകയാണ്. ഊണു കഴിഞ്ഞു പുറത്തിറങ്ങിയപ്പോള് ആകാശം തെളിഞ്ഞിരുന്നു. ജലജയോട് മധുവിനെ തിരക്കി. അവനോടു പറഞ്ഞാല് തന്റെ ബൈക്കില് വീട്ടില് കൊണ്ടുവിടാതിരിക്കില്ല. അല്ലെങ്കില് മെയിന്‍ റോഡുവരെയെങ്കിലും എത്തിയാല് പിന്നെ ബസ്സിനു പോകാമായിരുന്നു. പേരക്കുട്ടിയുടെ സ്‌കൂള്ബസ്സ് വരുന്നതിനു മുമ്പ് വീട്ടിലെത്തണം. ' അപ്പോള് ചേച്ചിയെങ്ങനാ വന്നത്?' ജലജ ചോദിച്ചു. ' ഒരു ഓട്ടോയിലാ..അത് അപ്പൊഴേ പോയി. ' 'ശരി വാ.. നമുക്ക് മധുവിനെ നോക്കാം.' ഞങ്ങള് പുറത്തേക്കിറങ്ങി. മധുവിനെ അവിടെയൊന്നും കണ്ടില്ല. ' അവന്‍ ചിലപ്പോള് പൊയ്ക്കാണും. നമുക്ക് റോഡില് പോയി നില്ക്കാം.വല്ല കാലി ഓട്ടോയും വരും.' ജലജ നിര്‍ബന്ധിച്ചു. ആളുകള് പിരിയാന്‍ തുടങ്ങിയിരുന്നു. വീട്ടുകാരോടു യാത്ര പറഞ്ഞ് റോഡിലേക്കിറങ്ങി. ബന്ധുക്കളുടെ കാറുകളൊന്നും ഒഴിഞ്ഞു കണ്ടില്ല. പിറകെ ഒരു ഓട്ടോ വന്നു. കൈ കാണിച്ചു നിറ്ത്തി. ' ശരി ചേച്ചീ...ഞാനങ്ങോട്ടു ചെല്ലട്ടെ.' ജലജ തിരികെ വീട്ടിലേക്കു നടന്നു. ഇടുങ്ങിയ റോഡായതിനാല് ഓട്ടോ തിരിച്ചെടുക്കാന്‍ കുറച്ചു സമയമെടുത്തു. അകത്തു കയറി തിരിഞ്ഞു നോക്കുമ്പോള് കണ്ടു; പുറകെ മധുവിന്റെ ബൈക്ക് വരുന്നു.പുറകില് ജലജ. കൊള്ളാല്ലോ.... മനസ്സു മന്ത്രിച്ചു. ' എങ്ങോട്ടാ..?' ഓട്ടോക്കാരന്‍ ചോദിച്ചു. ' മെയിന്‍ റോഡിലേക്ക്.' മഴ വീണ്ടും ചാറാന്‍ തുടങ്ങി. നനഞ്ഞ പൂഴി റോഡില് ഓട്ടോറിക്ഷയുടെ ചക്രങ്ങള് നാഗരൂപങ്ങള് വരഞ്ഞുകൊണ്ടിരുന്നു.
