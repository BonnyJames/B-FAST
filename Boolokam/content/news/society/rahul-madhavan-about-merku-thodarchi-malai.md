---
title: "തിയേറ്ററിലാണ് പടം കണ്ടതെങ്കിൽ വല്ലാത്ത ഒരവസ്ഥയിലായിരിക്കും പ്രേക്ഷകർ"
date: 2021-07-14T12:41:04
draft: false
categories: ["Society"]
tags: ['Aaron Judge', 'merku thodarchi malai', 'Vijay Sethupathi']
author: "Beaumaris"
---

<strong>Rahul Madhavan</strong>

ഈ വീട്ടിൽ അല്ലെങ്കിൽ ഇവിടെ ഒരു സൗകര്യവുമില്ലല്ലോ എന്തൊരു കഷ്ടമാണിത് എന്നൊക്കെ മുൻപ് പറയുമ്പോൾ 'ഇതിനേക്കാൾ ഒന്നും ഒന്നും ഇല്ലാത്തവരുണ്ട്, അവരുടെ കാര്യം നീ ആലോചിച്ചു നോക്ക്, അപ്പൊ ഇത് സ്വർഗം എന്നു മനസിലാവും' എന്ന് വീട്ടിലെ മുതിർന്നവർ പറഞ്ഞു തരാറുണ്ട്. അത് തികച്ചും സത്യവുമാണ്.

സിനിമയും ജീവിതവും രണ്ടും രണ്ടാണ് എന്നിരിക്കട്ടെ എന്നാലും ചില പച്ചയായ ജീവിതാവിഷ്ക്കാരങ്ങൾ സിനിമയിൽ ഇടക്കൊക്കെ വരാറുണ്ട്. അതിലൊന്നാണ് മേർക്ക് തൊടർച്ചി മലൈ എന്ന പടം.ഈ പടത്തിൽ പറയുന്ന കാര്യങ്ങൾ മുൻപ് നടന്നതാവാം, ഇപ്പൊ നടക്കുന്നതാവാം അല്ലെങ്കിൽ എപ്പോഴും സംഭവിച്ചുകൊണ്ടേയിരിക്കുന്നതുമാവാം.ഇങ്ങനെയും ജീവിക്കുന്നവരുണ്ട് എന്നതോർക്കുമ്പോൾ മേല്പറഞ്ഞ സ്വർഗം കാണാൻ സാധിക്കുന്നുണ്ട്.

<img src="https://static.toiimg.com/thumb/msid-55415823,width-1200,height-900,resizemode-4/.jpg" alt="merku thodarchi malai: Merku Thodarchi Malai wins award for its  cinematography | Tamil Movie News - Times of India" />ഈ പടത്തിനെ കുറിച്ച് നിരവധി റിവ്യൂസ് കണ്ടിട്ടുണ്ട് എന്നിട്ടും പടം കാണാൻ വൈകിയതിലുള്ള ഖേദമാണ് എനിക്കുള്ളത്.പടിഞ്ഞാറേ മലനിരകൾ എന്നതാണ് പടത്തിന്റെ പേരിന്റെ അർത്ഥം. അതായത് കേരളവും തമിഴ്നാടും അതിർത്തി പങ്കിടുന്ന ഇടുക്കി ഏരിയയാണ് പടത്തിലുള്ളത്.

മലകയറി കേരളത്തിലെ ഹൈറേഞ്ച് ഏരിയകളിലെ ഏലതോട്ടങ്ങളിൽ പണിയെടുക്കുന്നവർ, ഇവിടെ തന്നെ ജീവിക്കുന്നവർ, കൈയിൽ സ്ഥിര രേഖകൾ ഇല്ലാത്തവർ, ഒരു തുണ്ട് ഭൂമി സ്വന്തമായി ഇല്ലാത്തവർ, അവരുടെ ഇടയിൽ നമ്മുടെ രാഷ്ട്രീയകാരുടെ സ്വാധീനം അങ്ങനെ നിരവധി ആളുകളുടെ പ്രശ്നങ്ങളിലേക്കാണ് സംവിധായകൻ ലെനിൻ ഭാരതി വിരൽ ചൂണ്ടുന്നത്.സംവിധായകന് തന്നെയാണ് ആദ്യത്തെ ക്ലാപ് നൽകേണ്ടത്.

വിജയ് സേതുപതിയാണ് പടം നിർമിച്ചിരിക്കുന്നത്.ഇളയരാജാ സാറിന്റെ ഗംഭീര സംഗീതം പടത്തിനു മുതൽകൂട്ടാണ്. അദ്ദേഹത്തിന്റെ 1001 മത് ചിത്രമാണിത്. ഏറ്റവും പ്രധാനപെട്ടത് തേനി ഈശ്വറിന്റെ ക്യാമറ വർക്കാണ്, പടത്തിന്റ ആത്മാവ് മുഴുവൻ ലെൻസിലൂടെ ആവാഹിച്ചിരിക്കുകയാണ് അദ്ദേഹം.പ്രത്യേകിച്ച് ക്ലൈമാക്സിലെ ആ ലോങ്ങ്‌ ഷോട്ട്, ശരിക്കും കണ്ണ് നിറഞ്ഞു പോകും....

<img src="https://www.themoviedb.org/t/p/original/agYzcILy0JMhhbHtKeY8tAlOpzl.jpg" alt="Merku Thodarchi Malai (2018) - Backdrops — The Movie Database (TMDb)" />ആന്റണി എന്ന നടനാണ് രംഗ എന്ന നായകവേഷം ചെയ്തത്. വളരെ തന്മയത്തോടെ പുള്ളി വേഷം കൈകാര്യം ചെയ്തു. ജോക്കർ സിനിമയിൽ ശ്രദ്ധിക്കപ്പെട്ട ഗായത്രിയാണ് നായിക. മലയാളനടൻ അബു വലിയംകുളവും ചാക്കോ എന്ന മലയാളിയുടെ റോളിൽ പടത്തിലുണ്ട്.

<img src="https://akm-img-a-in.tosshub.com/indiatoday/images/story/201808/Merku.png?uIoh38zljeGlroL8k4SXnhBnoLm5AKdL&amp;size=770:433" alt="Merku Thodarchi Malai Review: Lenin Bharathi film is a moving tale - Movies  News" />ന്യൂയോർക്ക് ഇന്ത്യൻ ഫെസ്റ്റിവലിലാണ് ആദ്യം പടം പ്രദർശനം നടത്തിയത് പിന്നീട് കേരള ഫിലിം ഫെസ്റ്റിവലടക്കം നിരവധി ദേശ -വിദേശ ചലച്ചിത്ര മേളകളിൽ ഇത് സെലക്ട്‌ ചെയ്യപ്പെടുകയും അവാർഡുകൾ കരസ്ഥമാക്കുകയും ചെയ്തിട്ടുണ്ട്.

തിയേറ്ററിലാണ് പടം കണ്ടതെങ്കിൽ വല്ലാത്ത ഒരവസ്ഥയിലായിരിക്കും പ്രേക്ഷകർക്ക് കണ്ടിറങ്ങാൻ സാധിക്കുക എന്നത് തീർച്ചയാണ് കാരണം അങ്ങനെയാണ് ക്ലൈമാക്സ്‌, യൂട്യൂബിൽ പടത്തിന്റെ നല്ല പ്രിന്റ് ലഭ്യമാണ്.


![തിയേറ്ററിലാണ് പടം കണ്ടതെങ്കിൽ വല്ലാത്ത ഒരവസ്ഥയിലായിരിക്കും പ്രേക്ഷകർ](https://static.toiimg.com/thumb/msid-55415823,width-1200,height-900,resizemode-4/.jpg)**Rahul Madhavan** ഈ വീട്ടിൽ അല്ലെങ്കിൽ ഇവിടെ ഒരു സൗകര്യവുമില്ലല്ലോ എന്തൊരു കഷ്ടമാണിത് എന്നൊക്കെ മുൻപ് പറയുമ്പോൾ 'ഇതിനേക്കാൾ ഒന്നും ഒന്നും ഇല്ലാത്തവരുണ്ട്, അവരുടെ കാര്യം നീ ആലോചിച്ചു നോക്ക്, അപ്പൊ ഇത് സ്വർഗം എന്നു മനസിലാവും' എന്ന് വീട്ടിലെ മുതിർന്നവർ പറഞ്ഞു തരാറുണ്ട്. അത് തികച്ചും സത്യവുമാണ്. സിനിമയും ജീവിതവും രണ്ടും രണ്ടാണ് എന്നിരിക്കട്ടെ എന്നാലും ചില പച്ചയായ ജീവിതാവിഷ്ക്കാരങ്ങൾ സിനിമയിൽ ഇടക്കൊക്കെ വരാറുണ്ട്. അതിലൊന്നാണ് മേർക്ക് തൊടർച്ചി മലൈ എന്ന പടം.ഈ പടത്തിൽ പറയുന്ന കാര്യങ്ങൾ മുൻപ് നടന്നതാവാം, ഇപ്പൊ നടക്കുന്നതാവാം അല്ലെങ്കിൽ എപ്പോഴും സംഭവിച്ചുകൊണ്ടേയിരിക്കുന്നതുമാവാം.ഇങ്ങനെയും ജീവിക്കുന്നവരുണ്ട് എന്നതോർക്കുമ്പോൾ മേല്പറഞ്ഞ സ്വർഗം കാണാൻ സാധിക്കുന്നുണ്ട്. ഈ പടത്തിനെ കുറിച്ച് നിരവധി റിവ്യൂസ് കണ്ടിട്ടുണ്ട് എന്നിട്ടും പടം കാണാൻ വൈകിയതിലുള്ള ഖേദമാണ് എനിക്കുള്ളത്.പടിഞ്ഞാറേ മലനിരകൾ എന്നതാണ് പടത്തിന്റെ പേരിന്റെ അർത്ഥം. അതായത് കേരളവും തമിഴ്നാടും അതിർത്തി പങ്കിടുന്ന ഇടുക്കി ഏരിയയാണ് പടത്തിലുള്ളത്. മലകയറി കേരളത്തിലെ ഹൈറേഞ്ച് ഏരിയകളിലെ ഏലതോട്ടങ്ങളിൽ പണിയെടുക്കുന്നവർ, ഇവിടെ തന്നെ ജീവിക്കുന്നവർ, കൈയിൽ സ്ഥിര രേഖകൾ ഇല്ലാത്തവർ, ഒരു തുണ്ട് ഭൂമി സ്വന്തമായി ഇല്ലാത്തവർ, അവരുടെ ഇടയിൽ നമ്മുടെ രാഷ്ട്രീയകാരുടെ സ്വാധീനം അങ്ങനെ നിരവധി ആളുകളുടെ പ്രശ്നങ്ങളിലേക്കാണ് സംവിധായകൻ ലെനിൻ ഭാരതി വിരൽ ചൂണ്ടുന്നത്.സംവിധായകന് തന്നെയാണ് ആദ്യത്തെ ക്ലാപ് നൽകേണ്ടത്. വിജയ് സേതുപതിയാണ് പടം നിർമിച്ചിരിക്കുന്നത്.ഇളയരാജാ സാറിന്റെ ഗംഭീര സംഗീതം പടത്തിനു മുതൽകൂട്ടാണ്. അദ്ദേഹത്തിന്റെ 1001 മത് ചിത്രമാണിത്. ഏറ്റവും പ്രധാനപെട്ടത് തേനി ഈശ്വറിന്റെ ക്യാമറ വർക്കാണ്, പടത്തിന്റ ആത്മാവ് മുഴുവൻ ലെൻസിലൂടെ ആവാഹിച്ചിരിക്കുകയാണ് അദ്ദേഹം.പ്രത്യേകിച്ച് ക്ലൈമാക്സിലെ ആ ലോങ്ങ്‌ ഷോട്ട്, ശരിക്കും കണ്ണ് നിറഞ്ഞു പോകും.... ![Merku Thodarchi Malai \(2018\) - Backdrops — The Movie Database \(TMDb\)](https://www.themoviedb.org/t/p/original/agYzcILy0JMhhbHtKeY8tAlOpzl.jpg)ആന്റണി എന്ന നടനാണ് രംഗ എന്ന നായകവേഷം ചെയ്തത്. വളരെ തന്മയത്തോടെ പുള്ളി വേഷം കൈകാര്യം ചെയ്തു. ജോക്കർ സിനിമയിൽ ശ്രദ്ധിക്കപ്പെട്ട ഗായത്രിയാണ് നായിക. മലയാളനടൻ അബു വലിയംകുളവും ചാക്കോ എന്ന മലയാളിയുടെ റോളിൽ പടത്തിലുണ്ട്. ![Merku Thodarchi Malai Review: Lenin Bharathi film is a moving tale - Movies  News](https://akm-img-a-in.tosshub.com/indiatoday/images/story/201808/Merku.png?uIoh38zljeGlroL8k4SXnhBnoLm5AKdL&size=770:433)ന്യൂയോർക്ക് ഇന്ത്യൻ ഫെസ്റ്റിവലിലാണ് ആദ്യം പടം പ്രദർശനം നടത്തിയത് പിന്നീട് കേരള ഫിലിം ഫെസ്റ്റിവലടക്കം നിരവധി ദേശ -വിദേശ ചലച്ചിത്ര മേളകളിൽ ഇത് സെലക്ട്‌ ചെയ്യപ്പെടുകയും അവാർഡുകൾ കരസ്ഥമാക്കുകയും ചെയ്തിട്ടുണ്ട്. തിയേറ്ററിലാണ് പടം കണ്ടതെങ്കിൽ വല്ലാത്ത ഒരവസ്ഥയിലായിരിക്കും പ്രേക്ഷകർക്ക് കണ്ടിറങ്ങാൻ സാധിക്കുക എന്നത് തീർച്ചയാണ് കാരണം അങ്ങനെയാണ് ക്ലൈമാക്സ്‌, യൂട്യൂബിൽ പടത്തിന്റെ നല്ല പ്രിന്റ് ലഭ്യമാണ്.
