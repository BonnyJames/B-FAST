---
title: "ഉര്‍ദുഗാന് നേടാനായതും മുര്‍സിക്ക് നേടാനാവാത്തതും"
date: 2013-08-20T21:31:01
draft: false
categories: ["Society"]
tags: []
author: "boolokamtv@gmail.com"
---

<img class="aligncenter size-full wp-image-118064" alt="362b5516d98fcd1e0ee5740f7591dc15_XL" src="https://cdn.boolokam.com/articles/2013/08/362b5516d98fcd1e0ee5740f7591dc15_XL17.jpg" width="650" height="456" />

ഇറാനികള്‍ 1981ല്‍ ഹജ്ജിനു വന്ന സന്ദര്‍ഭത്തില്‍ മുസ്ലിം ലോകത്തിന്റെ ശത്രുക്കള്‍ക്കെതിരെ പ്രകടനം നടത്താന്‍ പെര്‍മിറ്റ് ചോദിച്ചപ്പോള്‍ സൌദി അതോറിറ്റി അനുവാദം നല്‍കിയിരുന്നു. ഹറമിനെ അതി പവിത്രതയോടെ കാണുന്ന ഏതൊരൂ വിഭാഗത്തിന്റെയും നിഷിദ്ധമല്ലാത്ത ചെയ്തികള്‍ക്ക് കാര്‍ക്കശ്യമായ നിലപാട് അതോറിറ്റിയില്‍ നിന്നും ഉണ്ടായിരുന്നില്ല. അതുകൊണ്ടാണ് നാല് ഇമാമീങ്ങളില്‍ നിന്നും ഒന്നിലേക്ക് ഏകീകരിക്കപെട്ടപ്പോള്‍ ചില കര്‍മ്മങ്ങളില്‍ വ്യത്യസ്ത ഇമാമുമാരുടെ പാത സ്വീകരിച്ചിരുന്നവരുടെ കര്‍മ്മങ്ങളെ നില നിര്‍ത്തുന്ന രീതിയില്‍ നയ നിലപാടുകള്‍ സ്വീകരിച്ചത്. അതിന്റെ ശരിതെറ്റുകളിലേക്ക് പോകുന്നില്ല, മറിച്ച് അത്രമാത്രം വിശാല മനസ്‌കത കാണിച്ചത് പോലെയാണ് ഹറമിലേക്ക് വന്ന ഇറാനിയന്‍ ഹാജിമാര്‍ക്ക് പ്രകടനം നടത്താനും പെര്‍മിറ്റ് നല്‍കിയത്. എന്നാല്‍ അതീവ രഹസ്യമായി ഇറാന്‍ രാഷ്ട്രീയ ചിന്തകള്‍ പേറുന്ന നോട്ടീസുകളും പ്രകടനത്തില്‍ വിതരണം ചെയ്യപെട്ടു, ഇറാന്റെ രാഷ്ട്രീയ നിലപാടുകള്‍ക്ക് പിന്തുണ നേടാന്‍ ഹജ്ജ് കര്‍മ്മങ്ങളില്‍ ഉപയോഗപെടുത്തണമെന്ന ആയത്തുള്ള ഖുമൈനിയുടെ ആഹ്വോനമനുസരിച്ചായിരുന്നു നോട്ടീസും പ്രകടങ്ങളുമെല്ലാം പ്ലാന്‍ ചെയ്തത്. യാതൊരൂ നിയന്ത്രണങ്ങളുമില്ലാതെ ലക്ഷകണക്കിന് ലോക മുസ്ലിംങ്ങള്‍ സ്‌നേഹത്തോടെയും സാഹോദര്യത്തോടെയും ഒത്തുചേരുന്ന ഹജ്ജ് കര്‍മ്മം രാഷ്രീയ സ്വാധീനമുണ്ടാക്കാന് ഏറെ പറ്റിയ സ്ഥലമെന്ന ചിന്തയിലാണ് ഇറാന്‍ ഭരണകൂടം അത്തരം പദ്ധതികള്‍ രൂപപെടുത്തിയത്. കൂടാതെ ഇറാനും ഇറാഖും തമ്മില്‍ ശക്തമായ യുദ്ധത്തിലാവുകയും യുദ്ധത്തില്‍ സൌദി അറേബ്യ ഇറാഖ് പക്ഷത്തെ സാമ്പത്തികമായി സഹായിക്കുകയും ചെയ്ത സന്ദര്‍ഭത്തില്‍ സൌദിയുടെ ശക്തിയെ ക്ഷയിപ്പിക്കുന്നതിനും ഇറാഖിനു നല്‍കികൊണ്ടിരിക്കുന്ന സാമ്പത്തിക സഹായത്തിന് തടസമുണ്ടാക്കുന്നതിനും പുറമെ പരിശുദ്ധ ഭവനങ്ങളുടെ അധികാരം ശിയാക്കളില്‍ നിക്ഷിപ്തമാവണമെന്ന അടങ്ങാത്ത ആഗ്രഹവുമായാണ് 1987ല്‍ പരിശുദ്ധ ഹറം പിടിച്ചടക്കാന്‍ ഖുമൈനി പദ്ധതി തയ്യാറാക്കിയത്.

<img class="alignright" alt="" src="http://1.bp.blogspot.com/-e8aX-OmwnJQ/UhNSjRyNKiI/AAAAAAAAAkw/YFdN5IRekKU/s1600/Mideast-Egypt_Horo-12.jpg" width="448" height="298" />

1987 ജൂലായ് മാസത്തിന്റെ ചൂടിലായിരുന്നു പരിശുദ്ധ ഹജ്ജ് കര്‍മ്മം. പരിശുദ്ധ ഹറമിലേക്ക് വിശ്വാസികള്‍ക്ക് സൌകര്യങ്ങളൊരുക്കി കൊണ്ട് ഹറമിനകത്ത് സേവന കര്‍മ്മ നിരതരായി സെക്യൂരിറ്റികള്‍ നിശ്ചയിക്കപെട്ട ജോലികളില്‍ വ്യാപൃതരായിരുന്നു. ഹറമിനു പരിസരത്ത് മരണപെട്ടവരുടെ ശരീരം നമസ്‌കാരത്തിന് ഹറമിനുള്ളിലേക്ക് കൊണ്ടുവന്നു മാരണാനന്തര നമസ്‌കാരത്തിനു ശേഷമാണ് ശ്മശാനത്തിലേക്ക് കൊണ്ടുപോവുക. ലക്ഷകണക്കിനാളുകള്‍ സംഘമിക്കുന്ന ഹറമില്‍ എല്ലാ നമസ്‌കാര വേളകളിലും മരണപെട്ടവരും അവര്‍ക്ക് വേണ്ടി നമസ്‌കരിക്കുന്നതും സാധാരണമാണ്. ഈ ഒരു സാഹചര്യം മുതലാക്കി 1987ല്‍ മൃതശരീരങ്ങള്‍ കൊണ്ടുവരുന്ന മഞ്ചലില്‍ നന്നായി കവര്‍ ചെയ്തുകൊണ്ട് മൃതശരീരങ്ങള്‍ക്ക് പകരം ആയുധങ്ങളുമായാണ് ഒരു കൂട്ടം ആളുകള്‍ ഹറമിനുള്ളിലേക്ക് കയറിയത്. പ്രീ പ്ലാന്‍ ചെയ്ത പദ്ധതിയുടെ ഭാഗമായി ഹറമിനുള്ളില്‍ വെച്ച് ആ ആയുധങ്ങള്‍ ഗ്രൂപ്പില്‍ പെട്ടവര്‍ക്ക് വിതരണം ചെയ്യുകയും മൂടിപുതച്ച വസ്ത്രങ്ങള്‍ക്കുള്ളില്‍ ആയുധങ്ങളുമായി അവര്‍ നിശ്ചയിക്കപെട്ട സ്ഥലങ്ങളില്‍ നിലയുറപ്പിക്കുകയും ചെയ്തു. ഹറമിനുള്ളില്‍ സേവനം നടത്തികൊണ്ടിരിക്കുന്ന സെക്യൂരിറ്റി ഉദ്യോഗസ്ഥര്‍ മനുഷ്യ സ്‌നേഹത്തിന്റെ പ്രതീകങ്ങളാണ് എന്ന് ഹറമില്‍ വന്ന ഏതൊരാള്‍ക്കും അനുഭവിച്ചറിയുന്നതാണ്, കര്‍മ്മനിരതരായി ജനങ്ങള്‍കൊപ്പം നിലകൊണ്ടിരുന്ന സെക്യൂരിറ്റിക്കാര്‍ ഓരോരുത്തരായി മരിച്ചു വീഴുന്നതാണ് പിന്നെ കണ്ടത്. പവിത്രത കൊണ്ട് രക്തം ചിന്താന്‍ പാടില്ലാത്ത പുണ്യസ്ഥലത്ത് ഹറം സേവകരുടെ ചോര ചിന്തി. ഹാജിമാരുടെ കൂടെ സൌദി ഭരണകൂടം നിര്‍ത്തിയ വളണ്ടിയര്‍മാര്‍ ഓരോന്നായ് അക്രമികളുടെ ഇരകളായ് കൊണ്ടിരുന്നു. പുറത്തുനിന്നും അക്രമികളെ നേരിടാന്‍ വന്നവരും വീണുടഞ്ഞു. മുസ്ലിം ലോകത്തെ എല്ലാവരാലും പവിത്രമായി കരുതുന്ന ഹറമില്‍ വളരെ വ്യവസ്ഥാപിതവും ആസൂത്രിതവുമായ അക്രമണം തീരെ പ്രതീക്ഷിക്കാത്തതിനാല്‍ പെട്ടെന്നൊരു പ്രതിരോധത്തിന് സാധിച്ചതുമില്ല. അവസാനം ഭരണകൂടം പരിശുദ്ധ ഹറമിലേക്ക് ടാങ്കറുകള്‍ കയറ്റിയാണ് അക്രമികളെ നേരിട്ടത്.

പരിശുദ്ധ ഹറം അക്രമികളില്‍ നിന്നും മോചിപ്പിക്കപെട്ടപ്പോള്‍ ലോക മുസ്ലിംങ്ങള്‍ക്കെല്ലാം സമാധാനമായി. എന്നാല്‍ ഇറാനിലെ ശിയാ വിപ്ലവത്തില്‍ ആകൃഷ്ടരായ ഇസ്ലാമിസ്റ്റുകളില്‍ അതി തീവ്ര നിലപാട് സ്വീകരിച്ച മൌദൂദി സാഹിബിന്റെ അനുയായികള്‍ക്ക് ഏറെ ദുഖമുണ്ടാക്കിയത് സൌദി ഭരണകൂടം ഹറമില്‍ ടാങ്കറുകളുമായി അക്രമികളെ നേരിട്ടതിലായിരുന്നു. ഒറ്റൊയൊറ്റയായി ചോര ചിന്തി മരിച്ചുവീണ ഹജ്ജ് വളണ്ടിയര്‍മാരായ സെക്യൂരിറ്റിയെ കുറിച്ചൊ ഹറമിന്റെ നിയന്ത്രണത്തെ കുറിച്ചൊ അവര്‍ക്ക് അലോചനയുണ്ടായില്ല, ടാങ്കറുകള്‍ കയറി അക്രമികള്‍ കൊല്ലപെട്ടതിലാണ് അവര്‍ക്ക് വ്യസനമുണ്ടായത്. അത്തരത്തിലായിരുന്നു ആയത്തുള്ള ഖുമൈനിയില്‍ നിന്നും മൌദൂദിയിലേക്ക് കടന്നുവന്ന വിപ്ലവ ചിന്ത. ആ വിഷയത്തിലേക്കിപ്പോള്‍ പോകുന്നില്ല.

പരിശുദ്ധ ഹറമുകളും മുസ്ലിം ലോകത്തേയും തങ്ങളുടെ ലക്ഷ്യത്തിനു കീഴിലാക്കുക എന്നത് ശിയാ വിപ്ലവത്തിനു ശേഷം രൂപം കൊണ്ട ഇറാന്‍ പദ്ധതിയാണ്. അതുമനസ്സിലാക്കിയും അത്തരത്തിലുള്ള ചിന്തകള്‍ വേരോടാതിരിക്കാനുമാണ് സൌദി ഭരണകൂടം പ്രയത്‌നിക്കുന്നതും. അതിന്റെ അലയൊലികളാണ് മിഡ്‌ലീസ്റ്റില്‍ പല കാലങ്ങളായി നാം കണ്ടുകൊണ്ടിരിക്കുന്നത്. ഇറാഖിലായാലും ബഹ്‌റൈനിലായാലും സിറിയയിലായാലും പലസ്തീനിലായാലും ഈജിപ്തിലായാലും എല്ലാം അതിന്റെ വ്യത്യസ്ത പോരാട്ടങ്ങളാണ്.

ബഹ്‌റൈനില്‍ ഇപ്പോഴുള്ള ഭരണകൂടം മാറി പുതിയ ഇറാന്‍ അനുകൂല ഭരണകൂടം വന്നാല്‍ എന്തായിരിക്കും സ്ഥിതി? സൌദിയില്‍ നിന്നും ലഭിക്കുന്ന ഊര്‍ജ്ജവും സപോര്‍ട്ടും ഇല്ലാതാവുകയാണെങ്കില്‍ സാമ്പത്തിക പ്രശ്‌നങ്ങള്‍ തലപൊക്കി ആ രാജ്യം തകര്‍ക്കപെടുകയും അശാന്തിയുടെ ഭൂമിയായ് മാറുകയും ചെയ്യുമെന്നതില്‍ രണ്ടഭിപ്രായമുണ്ടാവില്ല. സൌദിയോട് ചേര്‍ന്നു കിടക്കുന്ന ബഹ്‌റൈനെ സമ്പത്തികമായും മറ്റു നിലയിലും സഹായിക്കാന്‍ ഇറാന് പരിമിതികളുണ്ടെങ്കിലും മേഖലയിലെ താല്പര്യങ്ങള്‍ കൊണ്ടാണ് അവിടെ പ്രശ്‌നങ്ങളുണ്ടാക്കാന്‍ കിണഞ്ഞു പരിശ്രമിച്ചുകൊണ്ടിരിക്കുന്നത്. ശിയാ വിഭാഗം വളരെ ന്യൂനപക്ഷമായ സൌദിയില്‍ പോലും അവരെ ഉപയോഗപെടുത്തി ഇറാന്‍ കളിച്ചുകൊണ്ടിരിക്കുന്നത് പ്രശ്‌നങ്ങളുണ്ടാക്കി അസ്ഥിരതയും അസമാധാനവും ഉളവാക്കുക വഴി തങ്ങള്‍ക്കനുകൂലമായ രാഷ്ട്രീയ സാഹചര്യം സൃഷ്ടിക്കാനാണ്.

മിഡീസ്റ്റില്‍ ആധിപത്യമുറപ്പിക്കുന്നതിന് എന്ത് കുതന്ത്രത്തിനും ഇറാന്‍ തയ്യാറാണ്. അതിനെ മറി കടക്കാന്‍, ഇറാഖില്‍ നഷ്ടപെട്ടത് സിറിയയില്‍ നേടുക വഴി മേഖലയില്‍ ആധിപത്യം സ്ഥാപിക്കാന്‍ രാഷ്ട്രങ്ങള്‍ പരിശ്രമിക്കുന്നതില്‍ രാഷ്ട്രീയവും മതപരവുമായ വേര്‍ത്തിരിവുണ്ട്. ഇറാഖില്‍ ഭൂരിപക്ഷമെന്ന കഷായ കണക്കിലാണ് ഇറാന്‍ അനുകൂല ശിയാക്കളിലേക്ക് അധികാരം വന്നെത്തിയത്. ജനാധിപത്യം എന്നത് രാഷ്ട്രീയ സമവാക്യങ്ങള്‍ക്കനുസരിച്ചും കൈയ്യൂക്കിനനുസരിച്ചുമാണ്. അതുകൊണ്ടാണല്ലൊ ഹുസ്‌നി മുബാറക്കിന് 30 വര്‍ഷം അധികാരകസേര ലഭിച്ചത്. അതുകൊണ്ട് തന്നെ ജനാധിപത്യം ആവശ്യത്തിനനുസരിച്ച് വ്യത്യസ്ത മേഖലയില്‍ വ്യത്യസ്ത രീതിയില്‍ നടപ്പിലാക്കികൊണ്ടിരിക്കുന്നത്. വളരെ ന്യൂനപക്ഷമായ ബഷാറിന് സിറിയയില്‍ ഭൂരിപക്ഷ ജനങ്ങളെ അടിച്ചമര്‍ത്തികൊണ്ട് അധികാരത്തിലിരിക്കാന്‍ ഒത്താശകൊടുക്കുന്ന ഇറാനെതിരെ ശബ്ദിക്കാന്‍ എത്ര ഇസ്ലാമിസ്റ്റുകള്‍ തയ്യാറായിട്ടുണ്ടാവും? എന്നാല്‍ ഈജിപ്തിന്റെ വിഷയത്തില്‍ സൌദി അറേബ്യയെ പരിഹസിക്കാന്‍ നൂറ് നാവുണ്ട്!

<img class="alignleft" alt="" src="http://4.bp.blogspot.com/-K5NKlXPXWuA/UhNSjeXWG7I/AAAAAAAAAk8/sYDbSXpmsws/s1600/mursi-iran.jpg" width="209" height="241" />ഈജിപ്തില്‍ ഹുസ്‌നി മുബാറക് മാറിയപ്പോഴും തിരഞ്ഞെടുപ്പ് കഴിഞ്ഞു മുര്‍സിയുടെ നേതൃത്വത്തില്‍ ഇഖ്‌വാനികള്‍ അധികാരത്തില്‍ എത്തിയപ്പോഴും ഒന്നിലും ഇടപെടാതെ സൌദി അറേബ്യ മാറ്റങ്ങളെ സശ്രദ്ധം വീക്ഷിക്കുകയായിരുന്നു. സലഫി പക്ഷമായ അന്നൂറ് പാര്‍ട്ടി ഭരണത്തില്‍ പങ്കാളിയായതും പ്രതീക്ഷയോടെ നോക്കികണ്ടത്. എന്നാല്‍ സൌദിയുമായി ബന്ധം സലഫി സംഘടനകള്‍ക്ക് സ്വാധീനവും ശക്തിയും കൂട്ടുമെന്ന് ഭയന്നൊ, ഭരണത്തില്‍ പങ്കാളികളായ സലഫികളെ മാനസ്സികമായി അകറ്റിനിര്‍ത്തുന്നതിനോ വേണ്ടി സലഫികളോട് എന്നും ശത്രുതാപരമായ സമീപനം സ്വീകരിക്കുന്ന ഇറാനുമായി ഇഖ്‌വാന്‍ അടുത്തു, അതല്ലെങ്കില്‍ ഇഖ്‌വാനിന്റെ രാഷ്ട്രീയ കളികളുടെ ഭാഗമായി ശിയാ വിപ്ലവങ്ങളേ അനുഭാവപൂര്‍വ്വം കാണുന്ന ഇസ്ലാമിസ്റ്റുകള്‍ ഇറാനോട് ചങ്ങാത്തം കൂടാനാണ് കൂടുതല്‍ താല്പര്യം കാണിച്ചത്. മുര്‍സിയുടെ വലം കൈ ഹിസ്ബുല്‍ മുജാഹിദീനും ഇറാനും നല്‍കിയപ്പോള്‍ ഇടതു കൈ തട്ടിമാറ്റി സൌദി മുഖം തിരിച്ചു. മിഡ്‌ലീസ്റ്റിലെ രാഷ്ട്രീയ അജണ്ടകള്‍ അറിയാത്തവരല്ല മുര്‍സിയും ഈജിപ്തിലെ ഇഖ്‌വാനികളും, എന്നീട്ടും ബന്ധങ്ങളുടെ മുന്‍ഗണന മാറ്റിമറിച്ചു! അത് വലിയ വീഴ്ച്ച തന്നെയായിരുന്നു. രാഷ്ട്രീയമായും ഭൂമിശാസ്ത്രപരമായും മിഡ്‌ലീസ്റ്റിലെ പ്രധാന ഇടമാണ് ഈജിപ്ത്. മേഖലയില്‍ ഇറാന്‍ അനുകൂല രാഷ്ട്രം രൂപീകൃതമാവുന്നതും അതി ഗൌരവത്തോടെ കാണേണ്ടതാണ്. അതുകൊണ്ട് തന്നെ സൌദി അറേബ്യയും അനുകൂല രാജ്യങ്ങളും ഈജിപ്തിനു നല്‍കികൊണ്ടിരുന്ന സാമ്പത്തിക സഹായങ്ങള്‍ നിര്‍ത്തിവെച്ചതും. എന്നീട്ടും പാഠമുള്‍കൊള്ളാന്‍ മുര്‍സിയും ഇഖ്‌വാനും ശ്രമിച്ചില്ല. ഈജിപ്ത് ദാരിദ്യത്തിലേക്ക് കൂപ്പ് കുത്തി. ജനങ്ങള്‍ക്ക് വേണ്ട അടിസ്ഥാന സൌകര്യങ്ങളൊരുക്കാന്‍ മുര്‍സിക്കും കൂട്ടര്‍ക്കും കഴിയാതെയായി. പാചകവാതകങ്ങള്‍ക്കും ഗ്യാസൊലിനും കറന്റിനും നിയന്ത്രണങ്ങള്‍ വന്നു, പെട്രോള്‍ സ്‌റ്റേഷനില്‍ ആറു മണിക്കൂറോളം കാത്തിരിക്കേണ്ടിവന്നു, പാചകവാതകത്തിനും തഥൈവ. വൈദ്യുതിക്ക് പോലും മണിക്കൂറുകളോളം നിയന്ത്രണങ്ങള്‍ വന്നതോടെ മുര്‍സിക്കെതിരെ ജനം പുറത്തിറങ്ങി.

പൊതു ജനത്തിന് വേണ്ടിയിരുന്ന അടിസ്ഥാന സൌകര്യങ്ങള്‍ ലഭിച്ചില്ലെങ്കില്‍ ആര് അടങ്ങിയിരിക്കും? മില്ല്യണ്‍ കണക്കിന് ജനങ്ങള്‍ മുര്‍സിക്കെതിരെ തിരിയുകയും അവസാനം സൈനിക ഇടപെടലിലൂടെ അട്ടിമറിക്കപെടുകയും ചെയ്തു. ഭരണമാറ്റം കഴിഞ്ഞു രണ്ടു ദിവസങ്ങള്‍ക്കകം ബില്ല്യണ്‍ കണക്കിന് സാമ്പത്തിക സഹായ!മാണ് സൌദിയും യു.എ.ഇ.യും കൂടി നല്‍കിയത് എന്നത് പ്രത്യേകം ശ്രദ്ധിക്കേണ്ടതാണ്.

<img class="alignright" alt="" src="http://1.bp.blogspot.com/-OTrZfiIgWGw/UhNSjcMK17I/AAAAAAAAAk4/rvmNNHiwSwc/s1600/erdogan-saudi.jpg" width="384" height="235" />സൌദി അറേബ്യയെ പരോക്ഷമായി വിമര്‍ശിച്ചുകൊണ്ട് രംഗത്തിറങ്ങുന്ന ഇസ്ലാമിസ്റ്റുകള്‍ തുര്‍ക്കിയുടെ വിഷയത്തിലേക്ക് വരില്ല. ഉര്‍ദുഗാനെ സപോര്‍ട്ട് ചെയ്യുന്ന സൌദി അറേബ്യയെ പോലുള്ള രാജ്യങ്ങള്‍ എന്തുകൊണ്ട് മുര്‍സിയെ സപോര്‍ട്ട് ചെയ്തില്ല എന്നതിന് ന്യായീകരണം കണ്ടെത്താന്‍ ശ്രമിക്കുകയുമില്ല. രക്തം വീഴുന്നതില്‍ മാത്രമാണ് അവരുടെ വിപ്ലവ ചിന്ത, ചോര ചിന്തുമ്പോഴും ജീവന്‍ നഷ്ടപെട്ട് മനുഷ്യര്‍ വീണടഞ്ഞുതീരുമ്പോഴും ഉയര്‍ന്നു വരുന്ന വിപ്ലവ ചിന്തക്കാണ് ഇസ്ലാമിറ്റുകളില്‍ പ്രസക്തി.

ഉര്‍ദുഗാന്റെ നിലപാടുകളും രാഷ്ട്രീയ പോളിസികളും ഇഖ്‌വാനില്‍ നിന്നും എത്ര ദൂരത്തായിരുന്നു? ഈജിപ്തിനെ പോലെ, അതല്ലെങ്കില്‍ അതിനേക്കാള്‍ ശക്തരായ അള്‍ട്ര സെക്യൂലറുകളേയും സൈനിക ഭരണദല്ലാളുമാരെയും നിലക്ക് നിര്‍ത്തി ഉര്‍ദുഗാന്‍ വിജയം നേടാനായതിനു പുറകില്‍ മിഡ്‌ലീസ്റ്റിലെ മതപരമവും രാഷ്ട്രീയവുമായ ഇടപെടലുകളുടെ നയപ്രഖ്യാപനമുണ്ടായിരുന്നു, അവിടെയാണ് മുര്‍സിക്കും ഇഖ്‌വാനും തെറ്റിയത്, അല്ല പടുവിഡ്ഡികളായത് എന്ന് പറയുന്നതാവു ശരി. അടിസ്ഥാനപരമായി ഈജിപ്ത് അറബ് രാജ്യമാണ്, അവരുടെ അയല്പക്കമാണ്, അവര്‍ക്ക് ബന്ധമുണ്ടാവേണ്ടിയിരുന്നതും സാമ്പത്തിക ശക്തികളായ അറബ് രാജ്യങ്ങളോടായിരുന്നു, ഏറ്റവും മിനിമം തങ്ങളുടെ അധികാര കസേര ഉറപ്പിക്കുന്നത് വരെയെങ്കിലും.

വിപ്ലവ ചിന്തകള്‍കൊണ്ട് അലമുറയിട്ട് ആര്‍ത്തിരമ്പാനും മുഷ്ടിയുരുട്ടി ചുറ്റി ആകാശത്തെ ഇടിച്ചുവീഴ്ത്താനുമൊക്കെ ശ്രമിക്കാം, ജനങ്ങളുടെ അരചാണ്‍ വയറിനത് പോര. പട്ടിണി നിഷേധിയാക്കുമെന്ന് പ്രാമാണിക വാക്ക് പുലര്‍ന്നതാണ് ഈജിപ്തില്‍ നാം കണ്ടത്.

അടിതെറ്റിവീണ ഇഖ്‌വാന്‍ കണ്ണുമിഴിച്ചു നോക്കുകയാണ്, ഹുസിനി മുബാറക്കിന്റെ കാലത്ത് സ്ഥാപിക്കപെട്ട ഉദ്യോഗസ്ഥ വിഭാഗങ്ങളില്‍ കാരണങ്ങള്‍ പരതുകയാണിപ്പോള്‍.. ശരിയായിരിക്കാം, അവരാരും മുര്‍സിക്കെതിരെ അടങ്ങിയിരിക്കുന്നവരല്ല. അവരെയെല്ലാം ഒതുക്കാമായിരുന്നു, അതിന് ആദ്യവും അവസാനവുമായ് വേണ്ടത് സാമ്പത്തിക ഭദ്രതയാണ്. അവിടെയാണ് മുര്‍സി പരാജയപെട്ടത്, ഒറ്റയടിക്ക് മാറ്റി എല്ലാം മാറ്റിമറിക്കാമെന്ന് മൂഢവിശ്വാസിയായി മുര്‍സി, അതല്ലെങ്കില്‍ അധികാരത്തിന്റെ കടിഞ്ഞാണ്‍ ലഭിച്ചാല്‍ എല്ലാം ഭദ്രമായി എന്നു വിശ്വസിച്ചു. ഉര്‍ദുഗാനില്‍ നിന്നും മുര്‍സിയും കൂട്ടരും ഏറെ പഠിക്കാനുണ്ട്. പക്ഷെ ഇനിയതിന് എത്രകാലം?, എത്ര ജീവനുകള്‍ മിസ്‌റിന്റെ മണ്ണിലമരണം, എത്ര ചോരചാലുകള്‍ നൈല്‍ നദീ തീരത്ത് ഒഴുകണം! മിസ്‌റികള്‍ക്ക് സാമാധാനവും ശാന്തിയുമുണ്ടാവട്ടെ എന്ന പ്രാര്‍ത്ഥനയോടെ..


![ഉര്‍ദുഗാന് നേടാനായതും മുര്‍സിക്ക് നേടാനാവാത്തതും](https://cdn.boolokam.com/articles/2013/08/362b5516d98fcd1e0ee5740f7591dc15_XL17.jpg)ഇറാനികള്‍ 1981ല്‍ ഹജ്ജിനു വന്ന സന്ദര്‍ഭത്തില്‍ മുസ്ലിം ലോകത്തിന്റെ ശത്രുക്കള്‍ക്കെതിരെ പ്രകടനം നടത്താന്‍ പെര്‍മിറ്റ് ചോദിച്ചപ്പോള്‍ സൌദി അതോറിറ്റി അനുവാദം നല്‍കിയിരുന്നു. ഹറമിനെ അതി പവിത്രതയോടെ കാണുന്ന ഏതൊരൂ വിഭാഗത്തിന്റെയും നിഷിദ്ധമല്ലാത്ത ചെയ്തികള്‍ക്ക് കാര്‍ക്കശ്യമായ നിലപാട് അതോറിറ്റിയില്‍ നിന്നും ഉണ്ടായിരുന്നില്ല. അതുകൊണ്ടാണ് നാല് ഇമാമീങ്ങളില്‍ നിന്നും ഒന്നിലേക്ക് ഏകീകരിക്കപെട്ടപ്പോള്‍ ചില കര്‍മ്മങ്ങളില്‍ വ്യത്യസ്ത ഇമാമുമാരുടെ പാത സ്വീകരിച്ചിരുന്നവരുടെ കര്‍മ്മങ്ങളെ നില നിര്‍ത്തുന്ന രീതിയില്‍ നയ നിലപാടുകള്‍ സ്വീകരിച്ചത്. അതിന്റെ ശരിതെറ്റുകളിലേക്ക് പോകുന്നില്ല, മറിച്ച് അത്രമാത്രം വിശാല മനസ്‌കത കാണിച്ചത് പോലെയാണ് ഹറമിലേക്ക് വന്ന ഇറാനിയന്‍ ഹാജിമാര്‍ക്ക് പ്രകടനം നടത്താനും പെര്‍മിറ്റ് നല്‍കിയത്. എന്നാല്‍ അതീവ രഹസ്യമായി ഇറാന്‍ രാഷ്ട്രീയ ചിന്തകള്‍ പേറുന്ന നോട്ടീസുകളും പ്രകടനത്തില്‍ വിതരണം ചെയ്യപെട്ടു, ഇറാന്റെ രാഷ്ട്രീയ നിലപാടുകള്‍ക്ക് പിന്തുണ നേടാന്‍ ഹജ്ജ് കര്‍മ്മങ്ങളില്‍ ഉപയോഗപെടുത്തണമെന്ന ആയത്തുള്ള ഖുമൈനിയുടെ ആഹ്വോനമനുസരിച്ചായിരുന്നു നോട്ടീസും പ്രകടങ്ങളുമെല്ലാം പ്ലാന്‍ ചെയ്തത്. യാതൊരൂ നിയന്ത്രണങ്ങളുമില്ലാതെ ലക്ഷകണക്കിന് ലോക മുസ്ലിംങ്ങള്‍ സ്‌നേഹത്തോടെയും സാഹോദര്യത്തോടെയും ഒത്തുചേരുന്ന ഹജ്ജ് കര്‍മ്മം രാഷ്രീയ സ്വാധീനമുണ്ടാക്കാന് ഏറെ പറ്റിയ സ്ഥലമെന്ന ചിന്തയിലാണ് ഇറാന്‍ ഭരണകൂടം അത്തരം പദ്ധതികള്‍ രൂപപെടുത്തിയത്. കൂടാതെ ഇറാനും ഇറാഖും തമ്മില്‍ ശക്തമായ യുദ്ധത്തിലാവുകയും യുദ്ധത്തില്‍ സൌദി അറേബ്യ ഇറാഖ് പക്ഷത്തെ സാമ്പത്തികമായി സഹായിക്കുകയും ചെയ്ത സന്ദര്‍ഭത്തില്‍ സൌദിയുടെ ശക്തിയെ ക്ഷയിപ്പിക്കുന്നതിനും ഇറാഖിനു നല്‍കികൊണ്ടിരിക്കുന്ന സാമ്പത്തിക സഹായത്തിന് തടസമുണ്ടാക്കുന്നതിനും പുറമെ പരിശുദ്ധ ഭവനങ്ങളുടെ അധികാരം ശിയാക്കളില്‍ നിക്ഷിപ്തമാവണമെന്ന അടങ്ങാത്ത ആഗ്രഹവുമായാണ് 1987ല്‍ പരിശുദ്ധ ഹറം പിടിച്ചടക്കാന്‍ ഖുമൈനി പദ്ധതി തയ്യാറാക്കിയത്. ![](http://1.bp.blogspot.com/-e8aX-OmwnJQ/UhNSjRyNKiI/AAAAAAAAAkw/YFdN5IRekKU/s1600/Mideast-Egypt_Horo-12.jpg) 1987 ജൂലായ് മാസത്തിന്റെ ചൂടിലായിരുന്നു പരിശുദ്ധ ഹജ്ജ് കര്‍മ്മം. പരിശുദ്ധ ഹറമിലേക്ക് വിശ്വാസികള്‍ക്ക് സൌകര്യങ്ങളൊരുക്കി കൊണ്ട് ഹറമിനകത്ത് സേവന കര്‍മ്മ നിരതരായി സെക്യൂരിറ്റികള്‍ നിശ്ചയിക്കപെട്ട ജോലികളില്‍ വ്യാപൃതരായിരുന്നു. ഹറമിനു പരിസരത്ത് മരണപെട്ടവരുടെ ശരീരം നമസ്‌കാരത്തിന് ഹറമിനുള്ളിലേക്ക് കൊണ്ടുവന്നു മാരണാനന്തര നമസ്‌കാരത്തിനു ശേഷമാണ് ശ്മശാനത്തിലേക്ക് കൊണ്ടുപോവുക. ലക്ഷകണക്കിനാളുകള്‍ സംഘമിക്കുന്ന ഹറമില്‍ എല്ലാ നമസ്‌കാര വേളകളിലും മരണപെട്ടവരും അവര്‍ക്ക് വേണ്ടി നമസ്‌കരിക്കുന്നതും സാധാരണമാണ്. ഈ ഒരു സാഹചര്യം മുതലാക്കി 1987ല്‍ മൃതശരീരങ്ങള്‍ കൊണ്ടുവരുന്ന മഞ്ചലില്‍ നന്നായി കവര്‍ ചെയ്തുകൊണ്ട് മൃതശരീരങ്ങള്‍ക്ക് പകരം ആയുധങ്ങളുമായാണ് ഒരു കൂട്ടം ആളുകള്‍ ഹറമിനുള്ളിലേക്ക് കയറിയത്. പ്രീ പ്ലാന്‍ ചെയ്ത പദ്ധതിയുടെ ഭാഗമായി ഹറമിനുള്ളില്‍ വെച്ച് ആ ആയുധങ്ങള്‍ ഗ്രൂപ്പില്‍ പെട്ടവര്‍ക്ക് വിതരണം ചെയ്യുകയും മൂടിപുതച്ച വസ്ത്രങ്ങള്‍ക്കുള്ളില്‍ ആയുധങ്ങളുമായി അവര്‍ നിശ്ചയിക്കപെട്ട സ്ഥലങ്ങളില്‍ നിലയുറപ്പിക്കുകയും ചെയ്തു. ഹറമിനുള്ളില്‍ സേവനം നടത്തികൊണ്ടിരിക്കുന്ന സെക്യൂരിറ്റി ഉദ്യോഗസ്ഥര്‍ മനുഷ്യ സ്‌നേഹത്തിന്റെ പ്രതീകങ്ങളാണ് എന്ന് ഹറമില്‍ വന്ന ഏതൊരാള്‍ക്കും അനുഭവിച്ചറിയുന്നതാണ്, കര്‍മ്മനിരതരായി ജനങ്ങള്‍കൊപ്പം നിലകൊണ്ടിരുന്ന സെക്യൂരിറ്റിക്കാര്‍ ഓരോരുത്തരായി മരിച്ചു വീഴുന്നതാണ് പിന്നെ കണ്ടത്. പവിത്രത കൊണ്ട് രക്തം ചിന്താന്‍ പാടില്ലാത്ത പുണ്യസ്ഥലത്ത് ഹറം സേവകരുടെ ചോര ചിന്തി. ഹാജിമാരുടെ കൂടെ സൌദി ഭരണകൂടം നിര്‍ത്തിയ വളണ്ടിയര്‍മാര്‍ ഓരോന്നായ് അക്രമികളുടെ ഇരകളായ് കൊണ്ടിരുന്നു. പുറത്തുനിന്നും അക്രമികളെ നേരിടാന്‍ വന്നവരും വീണുടഞ്ഞു. മുസ്ലിം ലോകത്തെ എല്ലാവരാലും പവിത്രമായി കരുതുന്ന ഹറമില്‍ വളരെ വ്യവസ്ഥാപിതവും ആസൂത്രിതവുമായ അക്രമണം തീരെ പ്രതീക്ഷിക്കാത്തതിനാല്‍ പെട്ടെന്നൊരു പ്രതിരോധത്തിന് സാധിച്ചതുമില്ല. അവസാനം ഭരണകൂടം പരിശുദ്ധ ഹറമിലേക്ക് ടാങ്കറുകള്‍ കയറ്റിയാണ് അക്രമികളെ നേരിട്ടത്. പരിശുദ്ധ ഹറം അക്രമികളില്‍ നിന്നും മോചിപ്പിക്കപെട്ടപ്പോള്‍ ലോക മുസ്ലിംങ്ങള്‍ക്കെല്ലാം സമാധാനമായി. എന്നാല്‍ ഇറാനിലെ ശിയാ വിപ്ലവത്തില്‍ ആകൃഷ്ടരായ ഇസ്ലാമിസ്റ്റുകളില്‍ അതി തീവ്ര നിലപാട് സ്വീകരിച്ച മൌദൂദി സാഹിബിന്റെ അനുയായികള്‍ക്ക് ഏറെ ദുഖമുണ്ടാക്കിയത് സൌദി ഭരണകൂടം ഹറമില്‍ ടാങ്കറുകളുമായി അക്രമികളെ നേരിട്ടതിലായിരുന്നു. ഒറ്റൊയൊറ്റയായി ചോര ചിന്തി മരിച്ചുവീണ ഹജ്ജ് വളണ്ടിയര്‍മാരായ സെക്യൂരിറ്റിയെ കുറിച്ചൊ ഹറമിന്റെ നിയന്ത്രണത്തെ കുറിച്ചൊ അവര്‍ക്ക് അലോചനയുണ്ടായില്ല, ടാങ്കറുകള്‍ കയറി അക്രമികള്‍ കൊല്ലപെട്ടതിലാണ് അവര്‍ക്ക് വ്യസനമുണ്ടായത്. അത്തരത്തിലായിരുന്നു ആയത്തുള്ള ഖുമൈനിയില്‍ നിന്നും മൌദൂദിയിലേക്ക് കടന്നുവന്ന വിപ്ലവ ചിന്ത. ആ വിഷയത്തിലേക്കിപ്പോള്‍ പോകുന്നില്ല. പരിശുദ്ധ ഹറമുകളും മുസ്ലിം ലോകത്തേയും തങ്ങളുടെ ലക്ഷ്യത്തിനു കീഴിലാക്കുക എന്നത് ശിയാ വിപ്ലവത്തിനു ശേഷം രൂപം കൊണ്ട ഇറാന്‍ പദ്ധതിയാണ്. അതുമനസ്സിലാക്കിയും അത്തരത്തിലുള്ള ചിന്തകള്‍ വേരോടാതിരിക്കാനുമാണ് സൌദി ഭരണകൂടം പ്രയത്‌നിക്കുന്നതും. അതിന്റെ അലയൊലികളാണ് മിഡ്‌ലീസ്റ്റില്‍ പല കാലങ്ങളായി നാം കണ്ടുകൊണ്ടിരിക്കുന്നത്. ഇറാഖിലായാലും ബഹ്‌റൈനിലായാലും സിറിയയിലായാലും പലസ്തീനിലായാലും ഈജിപ്തിലായാലും എല്ലാം അതിന്റെ വ്യത്യസ്ത പോരാട്ടങ്ങളാണ്. ബഹ്‌റൈനില്‍ ഇപ്പോഴുള്ള ഭരണകൂടം മാറി പുതിയ ഇറാന്‍ അനുകൂല ഭരണകൂടം വന്നാല്‍ എന്തായിരിക്കും സ്ഥിതി? സൌദിയില്‍ നിന്നും ലഭിക്കുന്ന ഊര്‍ജ്ജവും സപോര്‍ട്ടും ഇല്ലാതാവുകയാണെങ്കില്‍ സാമ്പത്തിക പ്രശ്‌നങ്ങള്‍ തലപൊക്കി ആ രാജ്യം തകര്‍ക്കപെടുകയും അശാന്തിയുടെ ഭൂമിയായ് മാറുകയും ചെയ്യുമെന്നതില്‍ രണ്ടഭിപ്രായമുണ്ടാവില്ല. സൌദിയോട് ചേര്‍ന്നു കിടക്കുന്ന ബഹ്‌റൈനെ സമ്പത്തികമായും മറ്റു നിലയിലും സഹായിക്കാന്‍ ഇറാന് പരിമിതികളുണ്ടെങ്കിലും മേഖലയിലെ താല്പര്യങ്ങള്‍ കൊണ്ടാണ് അവിടെ പ്രശ്‌നങ്ങളുണ്ടാക്കാന്‍ കിണഞ്ഞു പരിശ്രമിച്ചുകൊണ്ടിരിക്കുന്നത്. ശിയാ വിഭാഗം വളരെ ന്യൂനപക്ഷമായ സൌദിയില്‍ പോലും അവരെ ഉപയോഗപെടുത്തി ഇറാന്‍ കളിച്ചുകൊണ്ടിരിക്കുന്നത് പ്രശ്‌നങ്ങളുണ്ടാക്കി അസ്ഥിരതയും അസമാധാനവും ഉളവാക്കുക വഴി തങ്ങള്‍ക്കനുകൂലമായ രാഷ്ട്രീയ സാഹചര്യം സൃഷ്ടിക്കാനാണ്. മിഡീസ്റ്റില്‍ ആധിപത്യമുറപ്പിക്കുന്നതിന് എന്ത് കുതന്ത്രത്തിനും ഇറാന്‍ തയ്യാറാണ്. അതിനെ മറി കടക്കാന്‍, ഇറാഖില്‍ നഷ്ടപെട്ടത് സിറിയയില്‍ നേടുക വഴി മേഖലയില്‍ ആധിപത്യം സ്ഥാപിക്കാന്‍ രാഷ്ട്രങ്ങള്‍ പരിശ്രമിക്കുന്നതില്‍ രാഷ്ട്രീയവും മതപരവുമായ വേര്‍ത്തിരിവുണ്ട്. ഇറാഖില്‍ ഭൂരിപക്ഷമെന്ന കഷായ കണക്കിലാണ് ഇറാന്‍ അനുകൂല ശിയാക്കളിലേക്ക് അധികാരം വന്നെത്തിയത്. ജനാധിപത്യം എന്നത് രാഷ്ട്രീയ സമവാക്യങ്ങള്‍ക്കനുസരിച്ചും കൈയ്യൂക്കിനനുസരിച്ചുമാണ്. അതുകൊണ്ടാണല്ലൊ ഹുസ്‌നി മുബാറക്കിന് 30 വര്‍ഷം അധികാരകസേര ലഭിച്ചത്. അതുകൊണ്ട് തന്നെ ജനാധിപത്യം ആവശ്യത്തിനനുസരിച്ച് വ്യത്യസ്ത മേഖലയില്‍ വ്യത്യസ്ത രീതിയില്‍ നടപ്പിലാക്കികൊണ്ടിരിക്കുന്നത്. വളരെ ന്യൂനപക്ഷമായ ബഷാറിന് സിറിയയില്‍ ഭൂരിപക്ഷ ജനങ്ങളെ അടിച്ചമര്‍ത്തികൊണ്ട് അധികാരത്തിലിരിക്കാന്‍ ഒത്താശകൊടുക്കുന്ന ഇറാനെതിരെ ശബ്ദിക്കാന്‍ എത്ര ഇസ്ലാമിസ്റ്റുകള്‍ തയ്യാറായിട്ടുണ്ടാവും? എന്നാല്‍ ഈജിപ്തിന്റെ വിഷയത്തില്‍ സൌദി അറേബ്യയെ പരിഹസിക്കാന്‍ നൂറ് നാവുണ്ട്! ![](http://4.bp.blogspot.com/-K5NKlXPXWuA/UhNSjeXWG7I/AAAAAAAAAk8/sYDbSXpmsws/s1600/mursi-iran.jpg)ഈജിപ്തില്‍ ഹുസ്‌നി മുബാറക് മാറിയപ്പോഴും തിരഞ്ഞെടുപ്പ് കഴിഞ്ഞു മുര്‍സിയുടെ നേതൃത്വത്തില്‍ ഇഖ്‌വാനികള്‍ അധികാരത്തില്‍ എത്തിയപ്പോഴും ഒന്നിലും ഇടപെടാതെ സൌദി അറേബ്യ മാറ്റങ്ങളെ സശ്രദ്ധം വീക്ഷിക്കുകയായിരുന്നു. സലഫി പക്ഷമായ അന്നൂറ് പാര്‍ട്ടി ഭരണത്തില്‍ പങ്കാളിയായതും പ്രതീക്ഷയോടെ നോക്കികണ്ടത്. എന്നാല്‍ സൌദിയുമായി ബന്ധം സലഫി സംഘടനകള്‍ക്ക് സ്വാധീനവും ശക്തിയും കൂട്ടുമെന്ന് ഭയന്നൊ, ഭരണത്തില്‍ പങ്കാളികളായ സലഫികളെ മാനസ്സികമായി അകറ്റിനിര്‍ത്തുന്നതിനോ വേണ്ടി സലഫികളോട് എന്നും ശത്രുതാപരമായ സമീപനം സ്വീകരിക്കുന്ന ഇറാനുമായി ഇഖ്‌വാന്‍ അടുത്തു, അതല്ലെങ്കില്‍ ഇഖ്‌വാനിന്റെ രാഷ്ട്രീയ കളികളുടെ ഭാഗമായി ശിയാ വിപ്ലവങ്ങളേ അനുഭാവപൂര്‍വ്വം കാണുന്ന ഇസ്ലാമിസ്റ്റുകള്‍ ഇറാനോട് ചങ്ങാത്തം കൂടാനാണ് കൂടുതല്‍ താല്പര്യം കാണിച്ചത്. മുര്‍സിയുടെ വലം കൈ ഹിസ്ബുല്‍ മുജാഹിദീനും ഇറാനും നല്‍കിയപ്പോള്‍ ഇടതു കൈ തട്ടിമാറ്റി സൌദി മുഖം തിരിച്ചു. മിഡ്‌ലീസ്റ്റിലെ രാഷ്ട്രീയ അജണ്ടകള്‍ അറിയാത്തവരല്ല മുര്‍സിയും ഈജിപ്തിലെ ഇഖ്‌വാനികളും, എന്നീട്ടും ബന്ധങ്ങളുടെ മുന്‍ഗണന മാറ്റിമറിച്ചു! അത് വലിയ വീഴ്ച്ച തന്നെയായിരുന്നു. രാഷ്ട്രീയമായും ഭൂമിശാസ്ത്രപരമായും മിഡ്‌ലീസ്റ്റിലെ പ്രധാന ഇടമാണ് ഈജിപ്ത്. മേഖലയില്‍ ഇറാന്‍ അനുകൂല രാഷ്ട്രം രൂപീകൃതമാവുന്നതും അതി ഗൌരവത്തോടെ കാണേണ്ടതാണ്. അതുകൊണ്ട് തന്നെ സൌദി അറേബ്യയും അനുകൂല രാജ്യങ്ങളും ഈജിപ്തിനു നല്‍കികൊണ്ടിരുന്ന സാമ്പത്തിക സഹായങ്ങള്‍ നിര്‍ത്തിവെച്ചതും. എന്നീട്ടും പാഠമുള്‍കൊള്ളാന്‍ മുര്‍സിയും ഇഖ്‌വാനും ശ്രമിച്ചില്ല. ഈജിപ്ത് ദാരിദ്യത്തിലേക്ക് കൂപ്പ് കുത്തി. ജനങ്ങള്‍ക്ക് വേണ്ട അടിസ്ഥാന സൌകര്യങ്ങളൊരുക്കാന്‍ മുര്‍സിക്കും കൂട്ടര്‍ക്കും കഴിയാതെയായി. പാചകവാതകങ്ങള്‍ക്കും ഗ്യാസൊലിനും കറന്റിനും നിയന്ത്രണങ്ങള്‍ വന്നു, പെട്രോള്‍ സ്‌റ്റേഷനില്‍ ആറു മണിക്കൂറോളം കാത്തിരിക്കേണ്ടിവന്നു, പാചകവാതകത്തിനും തഥൈവ. വൈദ്യുതിക്ക് പോലും മണിക്കൂറുകളോളം നിയന്ത്രണങ്ങള്‍ വന്നതോടെ മുര്‍സിക്കെതിരെ ജനം പുറത്തിറങ്ങി. പൊതു ജനത്തിന് വേണ്ടിയിരുന്ന അടിസ്ഥാന സൌകര്യങ്ങള്‍ ലഭിച്ചില്ലെങ്കില്‍ ആര് അടങ്ങിയിരിക്കും? മില്ല്യണ്‍ കണക്കിന് ജനങ്ങള്‍ മുര്‍സിക്കെതിരെ തിരിയുകയും അവസാനം സൈനിക ഇടപെടലിലൂടെ അട്ടിമറിക്കപെടുകയും ചെയ്തു. ഭരണമാറ്റം കഴിഞ്ഞു രണ്ടു ദിവസങ്ങള്‍ക്കകം ബില്ല്യണ്‍ കണക്കിന് സാമ്പത്തിക സഹായ!മാണ് സൌദിയും യു.എ.ഇ.യും കൂടി നല്‍കിയത് എന്നത് പ്രത്യേകം ശ്രദ്ധിക്കേണ്ടതാണ്. ![](http://1.bp.blogspot.com/-OTrZfiIgWGw/UhNSjcMK17I/AAAAAAAAAk4/rvmNNHiwSwc/s1600/erdogan-saudi.jpg)സൌദി അറേബ്യയെ പരോക്ഷമായി വിമര്‍ശിച്ചുകൊണ്ട് രംഗത്തിറങ്ങുന്ന ഇസ്ലാമിസ്റ്റുകള്‍ തുര്‍ക്കിയുടെ വിഷയത്തിലേക്ക് വരില്ല. ഉര്‍ദുഗാനെ സപോര്‍ട്ട് ചെയ്യുന്ന സൌദി അറേബ്യയെ പോലുള്ള രാജ്യങ്ങള്‍ എന്തുകൊണ്ട് മുര്‍സിയെ സപോര്‍ട്ട് ചെയ്തില്ല എന്നതിന് ന്യായീകരണം കണ്ടെത്താന്‍ ശ്രമിക്കുകയുമില്ല. രക്തം വീഴുന്നതില്‍ മാത്രമാണ് അവരുടെ വിപ്ലവ ചിന്ത, ചോര ചിന്തുമ്പോഴും ജീവന്‍ നഷ്ടപെട്ട് മനുഷ്യര്‍ വീണടഞ്ഞുതീരുമ്പോഴും ഉയര്‍ന്നു വരുന്ന വിപ്ലവ ചിന്തക്കാണ് ഇസ്ലാമിറ്റുകളില്‍ പ്രസക്തി. ഉര്‍ദുഗാന്റെ നിലപാടുകളും രാഷ്ട്രീയ പോളിസികളും ഇഖ്‌വാനില്‍ നിന്നും എത്ര ദൂരത്തായിരുന്നു? ഈജിപ്തിനെ പോലെ, അതല്ലെങ്കില്‍ അതിനേക്കാള്‍ ശക്തരായ അള്‍ട്ര സെക്യൂലറുകളേയും സൈനിക ഭരണദല്ലാളുമാരെയും നിലക്ക് നിര്‍ത്തി ഉര്‍ദുഗാന്‍ വിജയം നേടാനായതിനു പുറകില്‍ മിഡ്‌ലീസ്റ്റിലെ മതപരമവും രാഷ്ട്രീയവുമായ ഇടപെടലുകളുടെ നയപ്രഖ്യാപനമുണ്ടായിരുന്നു, അവിടെയാണ് മുര്‍സിക്കും ഇഖ്‌വാനും തെറ്റിയത്, അല്ല പടുവിഡ്ഡികളായത് എന്ന് പറയുന്നതാവു ശരി. അടിസ്ഥാനപരമായി ഈജിപ്ത് അറബ് രാജ്യമാണ്, അവരുടെ അയല്പക്കമാണ്, അവര്‍ക്ക് ബന്ധമുണ്ടാവേണ്ടിയിരുന്നതും സാമ്പത്തിക ശക്തികളായ അറബ് രാജ്യങ്ങളോടായിരുന്നു, ഏറ്റവും മിനിമം തങ്ങളുടെ അധികാര കസേര ഉറപ്പിക്കുന്നത് വരെയെങ്കിലും. വിപ്ലവ ചിന്തകള്‍കൊണ്ട് അലമുറയിട്ട് ആര്‍ത്തിരമ്പാനും മുഷ്ടിയുരുട്ടി ചുറ്റി ആകാശത്തെ ഇടിച്ചുവീഴ്ത്താനുമൊക്കെ ശ്രമിക്കാം, ജനങ്ങളുടെ അരചാണ്‍ വയറിനത് പോര. പട്ടിണി നിഷേധിയാക്കുമെന്ന് പ്രാമാണിക വാക്ക് പുലര്‍ന്നതാണ് ഈജിപ്തില്‍ നാം കണ്ടത്. അടിതെറ്റിവീണ ഇഖ്‌വാന്‍ കണ്ണുമിഴിച്ചു നോക്കുകയാണ്, ഹുസിനി മുബാറക്കിന്റെ കാലത്ത് സ്ഥാപിക്കപെട്ട ഉദ്യോഗസ്ഥ വിഭാഗങ്ങളില്‍ കാരണങ്ങള്‍ പരതുകയാണിപ്പോള്‍.. ശരിയായിരിക്കാം, അവരാരും മുര്‍സിക്കെതിരെ അടങ്ങിയിരിക്കുന്നവരല്ല. അവരെയെല്ലാം ഒതുക്കാമായിരുന്നു, അതിന് ആദ്യവും അവസാനവുമായ് വേണ്ടത് സാമ്പത്തിക ഭദ്രതയാണ്. അവിടെയാണ് മുര്‍സി പരാജയപെട്ടത്, ഒറ്റയടിക്ക് മാറ്റി എല്ലാം മാറ്റിമറിക്കാമെന്ന് മൂഢവിശ്വാസിയായി മുര്‍സി, അതല്ലെങ്കില്‍ അധികാരത്തിന്റെ കടിഞ്ഞാണ്‍ ലഭിച്ചാല്‍ എല്ലാം ഭദ്രമായി എന്നു വിശ്വസിച്ചു. ഉര്‍ദുഗാനില്‍ നിന്നും മുര്‍സിയും കൂട്ടരും ഏറെ പഠിക്കാനുണ്ട്. പക്ഷെ ഇനിയതിന് എത്രകാലം?, എത്ര ജീവനുകള്‍ മിസ്‌റിന്റെ മണ്ണിലമരണം, എത്ര ചോരചാലുകള്‍ നൈല്‍ നദീ തീരത്ത് ഒഴുകണം! മിസ്‌റികള്‍ക്ക് സാമാധാനവും ശാന്തിയുമുണ്ടാവട്ടെ എന്ന പ്രാര്‍ത്ഥനയോടെ..
