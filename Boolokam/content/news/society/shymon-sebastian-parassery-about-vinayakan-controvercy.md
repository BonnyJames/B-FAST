---
title: "മോഹന്‍ലാലിനെയോ മമ്മൂട്ടിയെയോ പൃഥ്വിരാജിനെയോ ഒക്കെ ഈ രീതിയില്‍ നിങ്ങൾ അഭിസംബോധന ചെയ്യുമോ ?"
date: 2022-06-17T17:40:18
draft: false
categories: ["Society"]
tags: ['Featured', 'Shymon Sebastian Parassery', 'vinayakan', 'vinayakan controvercy']
author: "Beaumaris"
---

<strong>Shymon Sebastian Parassery</strong>

മാധ്യമ ഭീകരത എന്താണെന്ന് ശരിക്കും അറിയണമെങ്കില്‍ വിനായകനോട് പ്രസ് മീറ്റിന് വന്ന മാധ്യമപ്രവര്‍ത്തകര്‍ ഇന്നലെ പെരുമാറിയ രീതി ശ്രദ്ധിച്ചാല്‍ മതി. അയാളെ പ്രകോപിപ്പിക്കുക എന്ന ഉദ്ദേശ്യത്തിലായിരുന്നു അയാളോടുള്ള ചോദ്യങ്ങളത്രയും. പ്രകോപിതനായ വിനായകന്‍ ശബ്ദമുയര്‍ത്തി അതിനനുസരിച്ച് മറുപടി പറയുകയും ചെയ്തു. അയാളെ 'താന്‍' എന്നും 'നീ' എന്നുമൊക്കെ വിളിക്കാന്‍ നീയൊക്കെ ആരാണെടാ ഊളകളേ? നിന്‍റെയൊക്കെ മടിയില്‍ കിടത്തിയാണോ അയാള്‍ക്ക് പേരിട്ടത്? മോഹന്‍ലാലിനെയോ മമ്മൂട്ടിയെയോ പൃഥ്വിരാജിനെയോ ഒക്കെ ഈ രീതിയില്‍ നീയൊക്കെ അഭിസംബോധന ചെയ്യുമോ? എത്ര തൂത്താലും പോകാത്ത ജാതിവെറി തന്നെയാണ് നിന്നെയൊക്കെ കൊണ്ട് അങ്ങനെ വിളിപ്പിച്ചത്. 'നീ' എന്നതു പോയിട്ട് 'നിങ്ങള്‍' എന്നെങ്കിലും ഇവിടുത്തെ തൊലി വെളുത്ത മറ്റേതെങ്കിലും താരത്തെ വിളിക്കുമോ?

&amp;nbsp;

<img class="wp-image-339786 aligncenter" src="https://cdn.boolokam.com/articles/2022/06/dddddd-2.jpg" alt="" width="680" height="510" />

'മീറ്റൂ' എന്നാല്‍ എന്താണെന്ന് വിശദീകരിക്കാനാണ് വിനായകന്‍ അന്ന് വിവാദമായ ആ പ്രസ് മീറ്റില്‍ ശ്രമിച്ചത്. തന്‍റെ സിനിമയുടെ പ്രൊമോഷന് വന്ന വിനായകനോട് മാധ്യമപ്രവര്‍ത്തകര്‍ ബോധപൂര്‍വം വ്യക്തിപരമായ ചോദ്യങ്ങള്‍ ചോദിക്കുന്നു. വിനായകനെതിരെ ഉയര്‍ന്ന 'മീടൂ' ആരോപണത്തില്‍ നിലപാട് വ്യക്തമാക്കാന്‍ നിര്‍ബന്ധിക്കുന്നു. വിനായകന്‍ അതിനു മറുപടി പറയുന്നു. ഒരു സ്ത്രീയുമായി സെക്സില്‍ ഏര്‍പ്പെടണമെങ്കില്‍ കണ്‍സന്‍റ് വാങ്ങണമെന്നും താന്‍ കണ്‍സന്‍റ് വാങ്ങിയാണ് സ്ത്രീകളുമായി അത്തരം ബന്ധങ്ങളില്‍ ഏര്‍പ്പെട്ടതെന്നും അയാള്‍ വിശദീകരിക്കുന്നു. ചോര മണത്ത മാപ്രകള്‍ വീണ്ടും വീണ്ടും നടനെ പ്രകോപിപ്പിക്കുന്നു. ഒരു സ്ത്രീയുമായി സെക്സില്‍ എര്‍പ്പെടണമെങ്കില്‍ 'നിങ്ങള്‍ എന്തു ചെയ്യും' എന്ന് അയാള്‍ മാപ്രകളോട് ചോദിക്കുന്നു. അതിന് വ്യക്തമായ ഉത്തരം നല്‍കാതെ അവര്‍ 'മീറ്റൂ' എന്ന ഒറ്റ പോയിന്‍റില്‍ അയാളെ കുരുക്കിയിടാന്‍ ശ്രമിക്കുന്നു. പ്രകോപിതനായ വിനായകന്‍ തന്‍റെ ഭാഗം കൂടുതല്‍ ശക്തമായി വിശദീകരിക്കുന്നു. താന്‍ തൊഴിലിടത്തില്‍ ആരെയും പീഢിപ്പിച്ചിട്ടില്ലെന്നും ഉഭയകക്ഷി സമ്മതപ്രകാരമുള്ള സെക്സില്‍ ഏര്‍പ്പെടുക മാത്രമാണ് ചെയ്തിട്ടുള്ളതെന്നും പത്തു സ്ത്രീകളുമായി അത്തരം ബന്ധം ഉണ്ടായിട്ടുണ്ടെന്നും പറയുന്നു. ആ പ്രസ് മീറ്റില്‍ വിനായകന് ആകെ ഒരു പിഴവേ സംഭവിച്ചിട്ടുള്ളൂ.

<img class="wp-image-339788 aligncenter" src="https://cdn.boolokam.com/articles/2022/06/wwf.jpg" alt="" width="610" height="602" />

വൈകാരികമായി പ്രതികരിച്ച അയാള്‍ കണ്‍സന്‍റ് വാങ്ങി സെക്സില്‍ എര്‍പ്പെടുന്നതാണ് 'മീടൂ' എങ്കില്‍ താന്‍ ഇനിയും കണ്‍സന്‍റ് ചോദിക്കുമെന്ന് പറഞ്ഞ ശേഷം പ്രസ് മീറ്റില്‍ വന്ന ഒരു മാധ്യമപ്രവര്‍ത്തകയുടെ നേരെ വിരല്‍ ചൂണ്ടി 'ആ പെണ്ണിനോട് സെക്സ് ചെയ്യാന്‍ താല്‍പ്പര്യമുണ്ടെങ്കില്‍ ഞാന്‍ അവരോടും ചോദിക്കും' എന്ന് പറയുന്നു. വിനായകന്‍റെ അതു വരെയുള്ള ശരിയായ നിലപാടുകളെയാകെ റദ്ദ് ചെയ്തുകളഞ്ഞത് ആ ഒരൊറ്റ പരാമര്‍ശം മാത്രമാണ്. തട്ടുകടയില്‍ കയറി ചായ ചോദിക്കുന്നതു പോലെ ചോദിക്കേണ്ട ഒന്നല്ല സെക്സിനുള്ള കണ്‍സന്‍റ്. അതു രണ്ടു വ്യക്തികള്‍ തമ്മിലുള്ള വളരെ പേഴ്സണലായ ഒരു കാര്യമാണ്. ആ കണ്‍സന്‍റിലേക്ക് എത്തുന്നതിനു മുന്‍പ് ഇരുവര്‍ക്കും ഇടയില്‍ രൂപപ്പെടേണ്ട വൈബും കെമിസ്ട്രിയുമുണ്ട്. അത് രണ്ടുമില്ലാതെയുള്ള വെറും വെര്‍ബലായ കണ്‍സന്‍റ് ചോദിക്കല്‍ ഒരാള്‍ ഒരു സെക്സ് വര്‍ക്കറോട് ചോദിക്കേണ്ട ഒന്നാണ്. പ്രകോപിതനായ വിനായകന്‍ തന്‍റെ ഭാഗം വിശദീകരിക്കാനും കൂടുതല്‍ വ്യക്തത വരുത്താനും വേണ്ടി വൈകാരികതയില്‍ നടത്തിയ പരാമര്‍ശം മാത്രമായാണ് ആ വീഡിയോ ഒന്നിലേറെ തവണ കണ്ട എനിക്കു മനസിലായത്. വിനായകന്‍റെ ആ പരാമര്‍ശം എന്നിരുന്നാല്‍ തന്നെയും അപലപനീയവും ഒഫന്‍സീവുമാണ്. തൊഴിലിടത്തില്‍ ഒരു സ്ത്രീ അപമാനിക്കപ്പെടുകയായിരുന്നു അവിടെ. പക്ഷേ വിമര്‍ശനങ്ങളിലേറെയും പത്തു സ്ത്രീകളുമായി സെക്സില്‍ ഏര്‍പ്പെട്ട വിനായകന്‍റെ 'ആണഹന്തക്ക്' എതിരെയായിരുന്നു.

<img class="wp-image-339750 aligncenter" src="https://cdn.boolokam.com/articles/2022/06/get3222.jpg" alt="" width="931" height="485" />

വിനായകന്‍ സിനിമയില്‍ എത്രയോ കാലമായി ഉള്ള ഒരാളാണ്. സ്വാഭാവികമായും നിരവധി സ്ത്രീകളുമായി അയാള്‍ ഇടപഴകിയിട്ടുണ്ടാകും. അതില്‍ പത്തു സ്ത്രീകളുമായി മാത്രമാണ് അയാള്‍ ശാരീരികബന്ധത്തില്‍ ഏര്‍പ്പെട്ടതെങ്ങില്‍ അത് കണ്‍സന്‍റ് വാങ്ങാന്‍ തക്ക കെമിസ്ട്രി ഉണ്ടായിട്ടുള്ളവരുമായി മാത്രമായിരിക്കാം. അങ്ങനെയെങ്കില്‍ അതില്‍ യാതൊരു തെറ്റുമില്ല. ശരാശരി ആണുങ്ങളെ പോലെ പെണ്ണുങ്ങളെ വളച്ച തന്‍റെ മികവിനെ കുറിച്ച് വീരസ്യം പറയുകയായിരുന്നില്ല വിനായകന്‍ ചെയ്തത്. തന്‍റെ പിന്നാലെ ആരും വന്നിട്ടില്ലെന്നും താനാണ് പത്തു പേരുടെയും പിന്നാലെ പോയതെന്നുമാണ് അയാള്‍ പറഞ്ഞത്. തൊഴിലിടത്തില്‍ ഒരു സ്ത്രീക്കെതിരെ നടത്തിയ ഒഫന്‍സീവായ അയാളുടെ പരാമര്‍ശത്തെ വിമര്‍ശിക്കേണ്ടതിനു പകരം പത്തു സ്ത്രീകളുമായി കണ്‍സന്‍റ് വാങ്ങി സെക്സില്‍ എര്‍പ്പെട്ട അയാളുടെ 'ആണഹന്ത'യില്‍ രോഷം കൊള്ളുന്നതൊക്കെ ഒരു പ്രൂഡിഷ് സമൂഹത്തിലെ നീലക്കുറുക്കന്‍മാരുടെ കൂവലായി മാത്രമേ കാണാന്‍ കഴിയൂ. വിനായകന്‍ പ്രസ് മീറ്റിന് വന്ന വനിതാ ജേണലിസ്റ്റിനോട് കൂടെ കിടക്കുമോ എന്നു ചോദിച്ചു എന്നതൊക്കെ പച്ചക്കള്ളമാണെന്ന് അന്നത്തെ വീഡിയോ കണ്ട ആര്‍ക്കും മനസിലാകും. 'ആ പെണ്ണിനോട് സെക്സ് ചെയ്യണമെങ്കില്‍ ഞാന്‍ ആ പെണ്ണിനോടും ചോദിക്കും' എന്നത് സെക്സിന് കണ്‍സന്‍റ് ചോദിക്കുമെന്ന അര്‍ത്ഥത്തില്‍ മാത്രമാണ്. കണ്‍സന്‍റ് വാങ്ങിയിട്ടുള്ള സെക്ഷ്വല്‍ റിലേഷന്‍ഷിപ്പ് 'മീറ്റൂ'വില്‍ പെടില്ല എന്ന് വിശദീകരിക്കാനാണ് അയാളത് പറഞ്ഞത്. അതൊരു gaffe ആണെന്നു മനസിലാക്കാവുന്നതേയുള്ളൂ. അയാളുടെ ആ പരാമര്‍ശം (അതു മാത്രം) ഒഫന്‍സീവായ ഒന്നാണ് എന്ന കാര്യത്തില്‍ തര്‍ക്കമില്ല. എന്നിരുന്നാലും അത് വളച്ചൊടിച്ച് ജേണലിസ്റ്റിനോട് പരസ്യമായി കൂടെ കിടക്കാമോ എന്നു ചോദിച്ചു എന്നൊക്കെ വ്യാഖ്യാനിക്കുന്നത് ശുദ്ധ നെറികേടാണ്. ഒരു തരം ടെറര്‍ ആണത്.


![മോഹന്‍ലാലിനെയോ മമ്മൂട്ടിയെയോ പൃഥ്വിരാജിനെയോ ഒക്കെ ഈ രീതിയില്‍ നിങ്ങൾ അഭിസംബോധന ചെയ്യുമോ ?](https://cdn.boolokam.com/articles/2022/06/dddddd-2.jpg)**Shymon Sebastian Parassery** മാധ്യമ ഭീകരത എന്താണെന്ന് ശരിക്കും അറിയണമെങ്കില്‍ വിനായകനോട് പ്രസ് മീറ്റിന് വന്ന മാധ്യമപ്രവര്‍ത്തകര്‍ ഇന്നലെ പെരുമാറിയ രീതി ശ്രദ്ധിച്ചാല്‍ മതി. അയാളെ പ്രകോപിപ്പിക്കുക എന്ന ഉദ്ദേശ്യത്തിലായിരുന്നു അയാളോടുള്ള ചോദ്യങ്ങളത്രയും. പ്രകോപിതനായ വിനായകന്‍ ശബ്ദമുയര്‍ത്തി അതിനനുസരിച്ച് മറുപടി പറയുകയും ചെയ്തു. അയാളെ 'താന്‍' എന്നും 'നീ' എന്നുമൊക്കെ വിളിക്കാന്‍ നീയൊക്കെ ആരാണെടാ ഊളകളേ? നിന്‍റെയൊക്കെ മടിയില്‍ കിടത്തിയാണോ അയാള്‍ക്ക് പേരിട്ടത്? മോഹന്‍ലാലിനെയോ മമ്മൂട്ടിയെയോ പൃഥ്വിരാജിനെയോ ഒക്കെ ഈ രീതിയില്‍ നീയൊക്കെ അഭിസംബോധന ചെയ്യുമോ? എത്ര തൂത്താലും പോകാത്ത ജാതിവെറി തന്നെയാണ് നിന്നെയൊക്കെ കൊണ്ട് അങ്ങനെ വിളിപ്പിച്ചത്. 'നീ' എന്നതു പോയിട്ട് 'നിങ്ങള്‍' എന്നെങ്കിലും ഇവിടുത്തെ തൊലി വെളുത്ത മറ്റേതെങ്കിലും താരത്തെ വിളിക്കുമോ? &nbsp; 'മീറ്റൂ' എന്നാല്‍ എന്താണെന്ന് വിശദീകരിക്കാനാണ് വിനായകന്‍ അന്ന് വിവാദമായ ആ പ്രസ് മീറ്റില്‍ ശ്രമിച്ചത്. തന്‍റെ സിനിമയുടെ പ്രൊമോഷന് വന്ന വിനായകനോട് മാധ്യമപ്രവര്‍ത്തകര്‍ ബോധപൂര്‍വം വ്യക്തിപരമായ ചോദ്യങ്ങള്‍ ചോദിക്കുന്നു. വിനായകനെതിരെ ഉയര്‍ന്ന 'മീടൂ' ആരോപണത്തില്‍ നിലപാട് വ്യക്തമാക്കാന്‍ നിര്‍ബന്ധിക്കുന്നു. വിനായകന്‍ അതിനു മറുപടി പറയുന്നു. ഒരു സ്ത്രീയുമായി സെക്സില്‍ ഏര്‍പ്പെടണമെങ്കില്‍ കണ്‍സന്‍റ് വാങ്ങണമെന്നും താന്‍ കണ്‍സന്‍റ് വാങ്ങിയാണ് സ്ത്രീകളുമായി അത്തരം ബന്ധങ്ങളില്‍ ഏര്‍പ്പെട്ടതെന്നും അയാള്‍ വിശദീകരിക്കുന്നു. ചോര മണത്ത മാപ്രകള്‍ വീണ്ടും വീണ്ടും നടനെ പ്രകോപിപ്പിക്കുന്നു. ഒരു സ്ത്രീയുമായി സെക്സില്‍ എര്‍പ്പെടണമെങ്കില്‍ 'നിങ്ങള്‍ എന്തു ചെയ്യും' എന്ന് അയാള്‍ മാപ്രകളോട് ചോദിക്കുന്നു. അതിന് വ്യക്തമായ ഉത്തരം നല്‍കാതെ അവര്‍ 'മീറ്റൂ' എന്ന ഒറ്റ പോയിന്‍റില്‍ അയാളെ കുരുക്കിയിടാന്‍ ശ്രമിക്കുന്നു. പ്രകോപിതനായ വിനായകന്‍ തന്‍റെ ഭാഗം കൂടുതല്‍ ശക്തമായി വിശദീകരിക്കുന്നു. താന്‍ തൊഴിലിടത്തില്‍ ആരെയും പീഢിപ്പിച്ചിട്ടില്ലെന്നും ഉഭയകക്ഷി സമ്മതപ്രകാരമുള്ള സെക്സില്‍ ഏര്‍പ്പെടുക മാത്രമാണ് ചെയ്തിട്ടുള്ളതെന്നും പത്തു സ്ത്രീകളുമായി അത്തരം ബന്ധം ഉണ്ടായിട്ടുണ്ടെന്നും പറയുന്നു. ആ പ്രസ് മീറ്റില്‍ വിനായകന് ആകെ ഒരു പിഴവേ സംഭവിച്ചിട്ടുള്ളൂ. ![](https://cdn.boolokam.com/articles/2022/06/wwf.jpg) വൈകാരികമായി പ്രതികരിച്ച അയാള്‍ കണ്‍സന്‍റ് വാങ്ങി സെക്സില്‍ എര്‍പ്പെടുന്നതാണ് 'മീടൂ' എങ്കില്‍ താന്‍ ഇനിയും കണ്‍സന്‍റ് ചോദിക്കുമെന്ന് പറഞ്ഞ ശേഷം പ്രസ് മീറ്റില്‍ വന്ന ഒരു മാധ്യമപ്രവര്‍ത്തകയുടെ നേരെ വിരല്‍ ചൂണ്ടി 'ആ പെണ്ണിനോട് സെക്സ് ചെയ്യാന്‍ താല്‍പ്പര്യമുണ്ടെങ്കില്‍ ഞാന്‍ അവരോടും ചോദിക്കും' എന്ന് പറയുന്നു. വിനായകന്‍റെ അതു വരെയുള്ള ശരിയായ നിലപാടുകളെയാകെ റദ്ദ് ചെയ്തുകളഞ്ഞത് ആ ഒരൊറ്റ പരാമര്‍ശം മാത്രമാണ്. തട്ടുകടയില്‍ കയറി ചായ ചോദിക്കുന്നതു പോലെ ചോദിക്കേണ്ട ഒന്നല്ല സെക്സിനുള്ള കണ്‍സന്‍റ്. അതു രണ്ടു വ്യക്തികള്‍ തമ്മിലുള്ള വളരെ പേഴ്സണലായ ഒരു കാര്യമാണ്. ആ കണ്‍സന്‍റിലേക്ക് എത്തുന്നതിനു മുന്‍പ് ഇരുവര്‍ക്കും ഇടയില്‍ രൂപപ്പെടേണ്ട വൈബും കെമിസ്ട്രിയുമുണ്ട്. അത് രണ്ടുമില്ലാതെയുള്ള വെറും വെര്‍ബലായ കണ്‍സന്‍റ് ചോദിക്കല്‍ ഒരാള്‍ ഒരു സെക്സ് വര്‍ക്കറോട് ചോദിക്കേണ്ട ഒന്നാണ്. പ്രകോപിതനായ വിനായകന്‍ തന്‍റെ ഭാഗം വിശദീകരിക്കാനും കൂടുതല്‍ വ്യക്തത വരുത്താനും വേണ്ടി വൈകാരികതയില്‍ നടത്തിയ പരാമര്‍ശം മാത്രമായാണ് ആ വീഡിയോ ഒന്നിലേറെ തവണ കണ്ട എനിക്കു മനസിലായത്. വിനായകന്‍റെ ആ പരാമര്‍ശം എന്നിരുന്നാല്‍ തന്നെയും അപലപനീയവും ഒഫന്‍സീവുമാണ്. തൊഴിലിടത്തില്‍ ഒരു സ്ത്രീ അപമാനിക്കപ്പെടുകയായിരുന്നു അവിടെ. പക്ഷേ വിമര്‍ശനങ്ങളിലേറെയും പത്തു സ്ത്രീകളുമായി സെക്സില്‍ ഏര്‍പ്പെട്ട വിനായകന്‍റെ 'ആണഹന്തക്ക്' എതിരെയായിരുന്നു. ![](https://cdn.boolokam.com/articles/2022/06/get3222.jpg) വിനായകന്‍ സിനിമയില്‍ എത്രയോ കാലമായി ഉള്ള ഒരാളാണ്. സ്വാഭാവികമായും നിരവധി സ്ത്രീകളുമായി അയാള്‍ ഇടപഴകിയിട്ടുണ്ടാകും. അതില്‍ പത്തു സ്ത്രീകളുമായി മാത്രമാണ് അയാള്‍ ശാരീരികബന്ധത്തില്‍ ഏര്‍പ്പെട്ടതെങ്ങില്‍ അത് കണ്‍സന്‍റ് വാങ്ങാന്‍ തക്ക കെമിസ്ട്രി ഉണ്ടായിട്ടുള്ളവരുമായി മാത്രമായിരിക്കാം. അങ്ങനെയെങ്കില്‍ അതില്‍ യാതൊരു തെറ്റുമില്ല. ശരാശരി ആണുങ്ങളെ പോലെ പെണ്ണുങ്ങളെ വളച്ച തന്‍റെ മികവിനെ കുറിച്ച് വീരസ്യം പറയുകയായിരുന്നില്ല വിനായകന്‍ ചെയ്തത്. തന്‍റെ പിന്നാലെ ആരും വന്നിട്ടില്ലെന്നും താനാണ് പത്തു പേരുടെയും പിന്നാലെ പോയതെന്നുമാണ് അയാള്‍ പറഞ്ഞത്. തൊഴിലിടത്തില്‍ ഒരു സ്ത്രീക്കെതിരെ നടത്തിയ ഒഫന്‍സീവായ അയാളുടെ പരാമര്‍ശത്തെ വിമര്‍ശിക്കേണ്ടതിനു പകരം പത്തു സ്ത്രീകളുമായി കണ്‍സന്‍റ് വാങ്ങി സെക്സില്‍ എര്‍പ്പെട്ട അയാളുടെ 'ആണഹന്ത'യില്‍ രോഷം കൊള്ളുന്നതൊക്കെ ഒരു പ്രൂഡിഷ് സമൂഹത്തിലെ നീലക്കുറുക്കന്‍മാരുടെ കൂവലായി മാത്രമേ കാണാന്‍ കഴിയൂ. വിനായകന്‍ പ്രസ് മീറ്റിന് വന്ന വനിതാ ജേണലിസ്റ്റിനോട് കൂടെ കിടക്കുമോ എന്നു ചോദിച്ചു എന്നതൊക്കെ പച്ചക്കള്ളമാണെന്ന് അന്നത്തെ വീഡിയോ കണ്ട ആര്‍ക്കും മനസിലാകും. 'ആ പെണ്ണിനോട് സെക്സ് ചെയ്യണമെങ്കില്‍ ഞാന്‍ ആ പെണ്ണിനോടും ചോദിക്കും' എന്നത് സെക്സിന് കണ്‍സന്‍റ് ചോദിക്കുമെന്ന അര്‍ത്ഥത്തില്‍ മാത്രമാണ്. കണ്‍സന്‍റ് വാങ്ങിയിട്ടുള്ള സെക്ഷ്വല്‍ റിലേഷന്‍ഷിപ്പ് 'മീറ്റൂ'വില്‍ പെടില്ല എന്ന് വിശദീകരിക്കാനാണ് അയാളത് പറഞ്ഞത്. അതൊരു gaffe ആണെന്നു മനസിലാക്കാവുന്നതേയുള്ളൂ. അയാളുടെ ആ പരാമര്‍ശം (അതു മാത്രം) ഒഫന്‍സീവായ ഒന്നാണ് എന്ന കാര്യത്തില്‍ തര്‍ക്കമില്ല. എന്നിരുന്നാലും അത് വളച്ചൊടിച്ച് ജേണലിസ്റ്റിനോട് പരസ്യമായി കൂടെ കിടക്കാമോ എന്നു ചോദിച്ചു എന്നൊക്കെ വ്യാഖ്യാനിക്കുന്നത് ശുദ്ധ നെറികേടാണ്. ഒരു തരം ടെറര്‍ ആണത്.
