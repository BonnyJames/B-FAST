---
title: "ജെയിംസ് വെബ് ടെലിസ്കോപ്പിലൂടെ കാണുന്ന ഓരോ ചിത്രങ്ങളും ഒരു ടൈം ട്രാവലാണ്, നാസയുടെ ടൈം മെഷീൻ"
date: 2022-07-13T07:54:56
draft: false
categories: ["Society"]
tags: ['Featured', 'james webb', 'photos', 'space', 'universe']
author: "Beaumaris"
---

<h3><strong>ജെയിംസ് വെബ് ടെലിസ്കോപ്പിലൂടെ കാണുന്ന ഓരോ ചിത്രങ്ങളും ഒരു ടൈം ട്രാവലാണ്.</strong></h3>
<h3><strong>Sreekanth PK</strong></h3>
കഴിഞ്ഞ അമ്പത് വർഷക്കാലം കൊണ്ട് നമ്മൾ കൈവരിച്ച മുന്നേറ്റങ്ങളെക്കാൾ വലിയ മുന്നേറ്റങ്ങളാണ് അടുത്ത പതിനഞ്ചു വർഷങ്ങൾ കൊണ്ട് ബഹിരാകാശ - സ്പെയ്സ് സയൻസ് രംഗത്തും പ്രപഞ്ചോൽപത്തിയെ സംബന്ധിച്ച പഠനങ്ങളിലും നമ്മൾ കൈ വരിക്കാൻ പോകുന്നത്.

<img class="wp-image-342641 aligncenter" src="https://cdn.boolokam.com/articles/2022/07/fwfwfwr2.jpg" alt="" width="868" height="593" />ഇന്നീ കാണുന്ന ആധുനിക ബഹിരാകാശ ശാസ്ത്ര ഗവേഷണങ്ങൾ ഇത്രയും വിപുലമാകാൻ പ്രധാന കാരണം സോവിയറ്റ് യൂണിയനും - യൂണൈറ്റഡ് സ്റ്റേറ്റ്സും കമ്യൂണിസ്റ്റ് - കാപ്പിറ്റലിസ്റ്റ് ചേരിയായി ഇരു വശത്തും നിന്ന് നടത്തിയ ശീത യുദ്ധമാണല്ലോ. സോവിയറ്റ് റഷ്യ ആദ്യത്തെ പേടകത്തെ, ആദ്യത്തെ മനുഷ്യനെ ആദ്യത്തെ വനിതയെ ഒക്കെ സ്പെയ്‌സിൽ അയക്കുന്നു, മത്സരിക്കാനായി അമേരിക്ക മനുഷ്യനെ ചന്ദ്രനിൽ അയക്കുന്നു. പിന്നീടങ്ങോട്ട്‌ റോക്കറ്റ് നിർമ്മാണത്തിലും സാറ്റലൈറ്റ് വിക്ഷേപണത്തിലും ഇരു രാജ്യങ്ങളും അവരോട് ബന്ധപ്പെട്ട് നിൽക്കുന്ന മറ്റു രാജ്യങ്ങളും മത്സരത്തിലായിരുന്നു. അതിന്റെ ഗുണം ലഭിച്ചത് മാനവരാശിക്ക് മുഴുവനുമാണ്. അതിൽ തന്നെ നാസയുടെ ന്യൂ ഹൊറൈസണ്, വോയേജർ പേടകങ്ങൾ സഞ്ചരിച്ച ദൂരത്തിൽ ശാസ്ത്രലോകത്തെ ഞെട്ടിച്ചു. സോവിയറ്റ് റഷ്യയുടെ വെനീറ എന്ന പ്രോബ് ചുട്ടു പഴുത്ത ശുക്രന്റെ ഉപരിതലത്തിലെത്തി ഒരു മണിക്കൂർ മാത്രം ആയുസ്സിൽ ലഭ്യമായ ഫോട്ടോകളെടുത്ത് ഭൂമിയിലയച്ചു. പേടകങ്ങൾ വാൽ നക്ഷത്രത്തിലിറങ്ങി അവയെ കുറിച്ച് പഠിച്ചു.

സോവിയറ്റ് പതനത്തിന് ശേഷം നാസയും പതുക്കെയായി. മാനവരാശിയുടെ പ്രപഞ്ചോൽപത്തിയെ കുറിച്ചുള്ള അന്വേഷണങ്ങൾ ഇടക്കാലത്ത് കാപ്പിറ്റലിസ്റ്റ് സ്പോണ്സേർഡ് ഏലിയൻ സിനിമകൾക്ക് മാത്രം വഴി മാറി. നമ്മുടെ ഇന്ത്യയുടെ ISRO അപ്പോഴും പരാധീനതകൾക്കിടയിലും വളർന്നു. 9- വർഷത്തെ ബിജെപി ഭരണം ശാസ്ത്രീയമായി കൈകാര്യം ചെയ്യേണ്ട പല ഇൻസ്‌റ്റിറ്റൂഷനുകളും ചാണക വൽക്കരിച്ചു തകർത്തുവെങ്കിലും ISRO- യെ നശിപ്പിക്കാതിരുന്നതിലെങ്കിലും സമാധാനിക്കാം. ISRO മൂൺ, മാഴ്സ് മിഷനുകൾ നമുക്ക് അഭിമാനിക്കാനുള്ളതാണ്.

<img class="size-full wp-image-342642 aligncenter" src="https://cdn.boolokam.com/articles/2022/07/gjr-1.jpg" alt="" width="1200" height="625" />ഇന്ന് ചൈന വലിയൊരു ബഹിരാകാശ ശക്തിയാണ്. അമേരിക്കക്കും സോവിയറ്റ് യൂണിയനും ശേഷം ചൊവ്വാ ഗ്രഹത്തിന്റെ ഭ്രമണ പഥത്തിൽ പേടകത്തെ ഇറക്കിയ രാജ്യമായി ചൈന മാറി. ഡീ കമ്മീഷൻ ചെയ്യുന്ന നാസയുടെ അന്താരാഷ്ട്ര ബഹിരാകാശ നിലയത്തിന് പകരമായി വരുന്നത് ചൈനയുടെ ബഹിരാകാശ നിലയമാണ്. സൗദി അറേബ്യ മിഡിൽ ഈസ്റ്റിൽ സ്പെയ്സ് സയൻസ് രംഗത്ത് വലിയ നേട്ടങ്ങൾ കൈവരിക്കുകയാണ്. UAE അവരുടെ ആദ്യ മാഴ്സ് മിഷന് കഴിഞ്ഞ വർഷം തുടക്കം കുറിച്ചു.

പണ്ടത്തെ ശീത യുദ്ധത്തിൽ നിന്ന് വ്യത്യസ്തമായി വിവിധ രാജ്യങ്ങളുടെ ശക്തമായ ബഹിരകാശ ഏജൻസികൾ ഇന്ന് സ്വന്തമായി ഗവേഷണങ്ങൾക്ക് നേതൃത്വം നൽകി ആരോഗ്യകരമായി മത്സരിക്കുകയാണ്. ചന്ദ്രോപരിതലത്തിൽ ഒരു സ്ഥിരം സ്പെയ്സ് സെന്ററും ചൊവ്വയിലേക്കുള്ള മനുഷ്യ യാത്രയും ഈ നൂറ്റാണ്ടിന്റെ പാതിക്ക് മുന്നേ തന്നെയുണ്ടാകും.

ഇപ്പോൾ നമ്മൾ കണ്ടു കൊണ്ടിരിക്കുന്ന ചിത്രങ്ങൾ അയക്കുന്ന ജെയിംസ് വെബ് ടെലിസ്കോപ് ഈ നൂറ്റാണ്ടിലെ ഏറ്റവും പ്രധാനപെട്ട ശാസ്ത്ര നേട്ടമായാണ് ശാസ്ത്ര ലോകം അടയാളപ്പെടുത്തുന്നത്. ഏതാണ്ട് 1380 കോടി വർഷങ്ങൾക്ക് മുന്നേ നടന്ന ബിഗ് ബാംഗ് എന്ന എക്‌സ്പാൻഷനിലൂടെയാണ് പ്രപഞ്ചം രൂപപ്പെട്ടത് എന്നാണ് കരുതുന്നത്. ആ എക്സ്പാൻഷന്റെ തുടക്കത്തിൽ രൂപപ്പെട്ട ആദ്യ നക്ഷത്രങ്ങളിൽ, ഏതാണ്ട് 1350 കോടി വർഷങ്ങൾക്ക് മുന്നേ പുറപ്പെട്ട കിരണങ്ങൾ വരെ നമുക്ക് കണ്ടെത്താൻ സാധിച്ചു എന്നത് ഒരു സാധാരണക്കാരന്റെ ചിന്തയ്ക്ക് മനസിലാക്കാൻ പറ്റുന്നതായിക്കൊള്ളണം എന്നില്ല.

<img class="size-full wp-image-342643 aligncenter" src="https://cdn.boolokam.com/articles/2022/07/hrhrhrh.jpg" alt="" width="864" height="486" />നമ്മൾ ഒരു വസ്തുവിനെ കാണുന്നത് അതിൽ തട്ടി പ്രതിഫലിക്കുന്ന പ്രകാശത്തിലൂടെയാണ്. സൂര്യനിൽ നിന്ന് പുറപ്പെടുന്ന പ്രകാശം ഏതാണ്ട് 8- മിനിറ്റ് കഴിഞ്ഞാണ് ഭൂമിയിലെത്തുന്നത്. അതായത് 8 മിനിറ്റ് പഴയ സൂര്യനെയാണ് നമ്മൾ ആകാശത്ത് കാണുന്നത്. ആയിരം പ്രകാശ വർഷം അകലെയുള്ള നക്ഷത്രങ്ങളെ ആകാശത്ത് കാണുമ്പോഴും നമ്മൾ ആയിരം വർഷം പുറകിലേക്ക് നോക്കുകയാണ്. പ്രകാശം പലപ്പോഴും അന്തരീക്ഷത്തിലെ പൊടി പടലങ്ങളിൽ തട്ടി ആഗിരണം ചെയ്യപ്പെടും. എന്നാൽ ഇൻഫ്രാറെഡ് തരംഗങ്ങൾ വസ്തുക്കളുടെ ഉള്ളിൽ കൂടെ കടന്ന് ചെല്ലും. ജെയിംസ് വെബ് ടെലിസ്കോപ് പഠന വിധേയമാക്കുന്നതും നമ്മളിപ്പോൾ കാണുന്ന ഫോട്ടോകളും ഇൻഫ്രാറെഡ് തരംഗങ്ങളിലൂടെ എടുത്തതാണ്. ജെയിംസ് വെബ്ബിന് ആയിരം പ്രകാശ വർഷം അകലെയുള്ള നക്ഷത്രങ്ങളിലെ പോലും അന്തരീക്ഷത്തെ കുറിച്ച് പഠിക്കാനാകും. ഇങ്ങനെ പ്രപഞ്ചമുണ്ടായ സമയത്ത് പുറപ്പെട്ട ഗാമാ കിരണങ്ങൾ അടക്കമുള്ള തരംഗങ്ങളെ പഠന വിധേയമാക്കി പ്രപഞ്ചോൽപ്പത്തിയുടെ ചുരുളഴിക്കാൻ സാധിക്കും.

ചിലപ്പോൾ ഈ മഹാ പ്രപഞ്ചത്തിലെ കോടികണക്കിന് ഗാലക്സികളിൽ ഒരു ഗാലക്സിയുടെ വാലിന്റെ ഒരു മൂലയിൽ കോടിക്കണക്കിനു നക്ഷത്രങ്ങളിൽ ഒരു ശരാശരി വലിപ്പമുള്ള നക്ഷത്രത്തിന് ചുറ്റും ചുറ്റുന്ന എട്ടു ഗ്രഹങ്ങളിൽ ഗോൾഡ് ലോക്ക് സോണിൽ പെട്ട ഒരു ചെറിയ ഗ്രഹത്തിൽ മനുഷ്യൻ ഒറ്റപ്പെട്ടു നിൽക്കുകയാണോ എന്ന അസ്തിത്വ ദുഃഖത്തിന് ഈ നൂറ്റാണ്ടിനുള്ളിൽ തന്നെ ഉത്തരം കണ്ടെത്താൻ സാധിച്ചേക്കും.

***********
<h3><strong>നാസയുടെ ടൈം മെഷീൻ</strong></h3>
<h3><strong>Rajeev Pattathil</strong></h3>
ടൈം മെഷീനുകൾ സയൻസ് ഫിക്ഷനുകളുടെ പ്രിയങ്കരമായ കളിപ്പാട്ടമാണ്. ഒരു ഡയൽ തിരിച്ചാൽ ഭൂതകാലത്തെ ഏതൊരു സമയത്തേക്കും എത്തിപ്പെടാൻ സഹായിക്കുന്ന ഉപകരണങ്ങൾ. നിർഭാഗ്യവശാൽ അങ്ങനെയൊരുപകരണം ഇതുവരെ നിലവിലില്ലെങ്കിലും നാസയുടെ ജെയിംസ് വെബ് ടെലസ്കോപ്പ് ഫലത്തിൽ അതാണ് ചെയ്യുന്നത്.

പ്രകാശത്തിന്റെ സ്പീഡ് പ്രപഞ്ചത്തിലെ അൾട്ടിമേറ്റ് സ്പീഡ് ലിമിറ്റ് ആയതുകൊണ്ട് സൂര്യപ്രകാശം ഭൂമിയിലെത്താൻ ഏകദേശം എട്ടു മിനിറ്റ് വേണമെന്നറിയാമല്ലോ. അതുകൊണ്ട് നാം കാണുന്നത് എട്ടു മിനിറ്റ് മുൻപുള്ള സൂര്യനെയാണ്. സൂര്യൻ കഴിഞ്ഞാൽ നമ്മുടെ ഏറ്റവുമടുത്തുള്ള നക്ഷത്രമായ ആൽഫാ സെഞ്ചുറി 4.35 പ്രകാശവർഷങ്ങൾ അകലെയാണ്. അതായത് ഏകദേശം നാലര വർഷം മുമ്പുള്ള നക്ഷത്രത്തേയാണ് നാമിപ്പോൾ കാണുന്നത് - ശബരിമല വിധിയും ശശി രാജാവും പ്രളയവും വരുന്നതിനു മുമ്പുള്ളത്. പക്ഷേ ഈ ലോകഗോളത്തിലെങ്ങാണ്ടിരുന്ന് നോക്കുന്ന 20/20 വിഷനുള്ള മർത്ത്യന് ലേശം ബുദ്ധിമുട്ടിയാണെങ്കിലും നഗ്നനേത്രങ്ങൾ കൊണ്ട് കാണാവുന്ന ഏറ്റവും അകലെയുള്ള വസ്തു ട്രയാങ്കുലം എന്നു പേരുള്ള ഒരു ഗാലക്സിയാണ്. അതെത്ര ദൂരെയാണെന്നോ? ഏകദേശം രണ്ടര മില്യൺ പ്രകാശവർഷങ്ങൾക്കുമപ്പുറത്ത്.അതായത് മനുഷ്യവർഗ്ഗത്തിന്റെ പൂർവ്വികരായ ഹോമോ ഹാബിലിസ് ഭൂമിയിൽ പിച്ചവെയ്ക്കാൻ തുടങ്ങുന്നതിനും മുമ്പുള്ള ഗാലക്സിയുടെ ചിത്രമാണ് നാം കാണുന്നത്.
<img class="size-full wp-image-342646 aligncenter" src="https://cdn.boolokam.com/articles/2022/07/fwffff.jpg" alt="" width="976" height="700" />ഇതിലും പഴയ കാലത്തേക്ക് ടൈം മെഷീൻ തിരിക്കണമെങ്കിൽ നമുക്ക് ടെലിസ്കോപ്പുകളുടെ സഹായം വേണം. അവ പ്രവർത്തിക്കുന്ന പ്രകാശത്തിന്റെ തരംഗദൈർഘ്യമനുസരിച്ച് ടെലിസ്കോപ്പുകളുടെ ഉപയോഗവും വ്യത്യാസപ്പെട്ടിരിക്കും. ഉദാഹരണമായി ബ്ലാക്ഹോളിന്റെ ഇവന്റ് ഹൊറൈസൻറെ പടമെടുത്ത തരം റേഡിയോ ടെലസ്കോപ്പല്ല പ്രപഞ്ചത്തിന്റെ ഏറ്റവും പഴയ - ബിഗ് ബാങ്ങോളം പഴയ - ചിത്രമെടുക്കാൻ ഉപയോഗിക്കുന്നത്.

ഇതിന്നൊരു കാരണം ഏകദേശം പതിമൂന്നര ബില്യൺ വർഷങ്ങൾക്കു മുമ്പുണ്ടായ പ്രപഞ്ചം അനങ്ങാതെ നിൽക്കുകയല്ല മറിച്ച് സ്ഥിരമായി വികസിച്ചുകൊണ്ടിരിക്കുകയാണ് എന്നതാണ്. അതായത് സ്‌പേസ് തന്നെയാണ് വികസിക്കുന്നത്. ബിഗ്ബാങ്ങിന് ശേഷം ഏറ്റവും ആദ്യമുണ്ടായ നെബുലകളും നക്ഷത്രക്കുഞ്ഞുങ്ങളും ഗാലക്സികളും മറ്റും പുറത്തുവിട്ട പ്രകാശം ഇങ്ങനെ പെട്ടെന്ന് വികസിക്കുന്ന സ്പെസിലൂടെ കടന്ന് നമുക്കു നേരേ വരുമ്പോൾ അവയുടെ തരംഗദൈർഘ്യം നമുക്ക് കാണാവുന്ന സ്പെക്ട്രത്തിന്റെ റേഞ്ചിൽ നിന്നു മാറി ഇൻഫ്രാ-റെഡിലേക്ക് മാറുന്നു. ഈ റെഡ് ഷിഫ്റ്റ് കാരണം പ്രപഞ്ചോൽപ്പത്തിക്ക് വളരെയടുത്തേക്ക് ടൈം മെഷീൻ തിരിക്കണമെങ്കിൽ ഇൻഫ്രാറെഡ് തരംഗങ്ങളിൽ പ്രവർത്തിക്കുന്ന ടെലിസ്കോപ്പുകൾ ആവശ്യമാണ്.

[embed]https://youtu.be/1ftfQTVydqs[/embed]

ഇൻഫ്രാറെഡ് പ്രകാശം ചൂടു തന്നെയാണ്. നക്ഷത്രങ്ങളിൽ നിന്നുള്ള ഇൻഫ്രാറെഡ് സിഗ്നൽ ഭൂമിയിലെ ചൂടിന്റെ ബാക്ഗ്രൗണ്ടിൽ മുങ്ങിപ്പോവുമെന്നതിനാൽ നിർഭാഗ്യവശാൽ ഇത്തരം ടെലസ്കോപ്പുകൾ ഭൂമിയിൽ പ്രവർത്തിപ്പിക്കാൻ സാധ്യമല്ല. അതുകൊണ്ട് ഇവയെ ബഹിരാകാശത്തിന്റെ തണുത്തുറഞ്ഞ വിസ്തൃതിയിൽ പ്രവർത്തിപ്പിക്കാനേ നിവൃത്തിയുള്ളൂ.

ഇവിടെയാണ് ജെയിംസ് വെബ് ടെലസ്കോപ്പിന്റെ പ്രസക്തി. ഇതിനു മുൻപ് പ്രപഞ്ചത്തിന്റെ തുടക്കത്തിനടുത്തേക്ക് നമ്മെ കൊണ്ടു ചെല്ലാൻ ഉപയോഗിച്ചിരുന്ന ഹബിൾ ടെലിസ്‌കോപ്പ് പ്രധാനമായും അൾട്രാ വയലറ്റിലും ദൃശ്യപ്രകാശത്തിന്റെ റേഞ്ചിലുമാണ് പ്രവർത്തിക്കുന്നത്. അതുകൊണ്ടു തന്നെ അതിനെത്തിച്ചേരാവുന്ന ഭൂതകാലത്തിന് ഒരു ലിമിറ്റുണ്ടായിരുന്നു. ഇന്ഫ്രാറെഡിൽ പ്രവർത്തിക്കുന്ന ജെയിംസ് വെബ് ടെലെസ്കോപ്പാകട്ടെ ബിഗ്‌ബാങ്ങിന് വളരെയടുത്ത് - ബിഗ് ബാങ്ങിന് വെറും മുന്നൂറോ നാനൂറോ മില്യൺ വർഷങ്ങൾ മാത്രം ശേഷമുള്ള പ്രപഞ്ചത്തെ ഒപ്പിയെടുക്കാൻ പ്രാപ്തിയുള്ളതാണ്. മാത്രവുമല്ല ഹബിളിനേക്കാൾ ഏകദേശം മൂന്നിരട്ടി വ്യാസവുമുള്ളതിനാൽ ജെയിംസ് വെബ് ടെലസ്കോപ്പിന്റെ റെസൊല്യൂഷനും വളരെക്കൂടുതലാണ്.

പ്രപഞ്ചത്തിൽ ആദ്യമുണ്ടായ നക്ഷത്രങ്ങളേയും ഗ്രഹങ്ങളേയും പ്രപഞ്ചത്തിന്റെ ഭൂരിഭാഗവും നിറഞ്ഞിരിക്കുന്ന, നമുക്കിതുവരെ പിടി തരാത്ത ഡാർക്ക് മാറ്ററിനേപ്പറ്റിയുമൊക്കെ പഠിക്കാൻ മനുഷ്യരാശിക്ക് ഇതുവരെ ലഭിച്ചതിൽ ഏറ്റവും നല്ല ടൈം മെഷീനാണ് ഇത്.

***
<h3><strong>ഈ പ്രപഞ്ചത്തിനെത്ര വലിപ്പമുണ്ടാകും?</strong></h3>
<h3><strong>Navaneeth Krishnan S</strong></h3>
അതു പറയുന്നേനു മുന്നേ നമ്മുടെ വലിപ്പം അറിയണോല്ലോ. ഒരു ഒന്നര ഒന്നേമൂക്കാൽ മീറ്റർ നീളം വരും. ഒരു കിലോമീറ്റർ നീളമുള്ള റോഡിൽ ഒരു അറുന്നൂറ് - എഴുന്നൂറു പേരെയൊക്കെ നീളത്തിൽ കിടത്താം. ഭൂമിയുടെ ചുറ്റളവ് ഏതാണ്ട് നാൽപ്പതിനായിരം കിലോമീറ്ററാണ്. ഭൂമി കണ്ടുതീർക്കുക എന്നതുതന്നെ ഒട്ടും എളുപ്പമല്ലാത്ത കാര്യം. അപ്പോ സൂര്യന്റെ കാര്യമെടുത്താലോ! ചുറ്റളവ് നോക്കിയാൽ തല കറങ്ങും. 44ലക്ഷം കിലോമീറ്റർ! ഭൂമിയും സൂര്യനും തമ്മിലുള്ള അകലം നോക്കിയാൽ ഒരു പതിനഞ്ചുകോടി കിലോമീറ്റർ വരും. ഈ ദൂരവും സംഖ്യയുമൊന്നും നമുക്കങ്ങ് ഉൾക്കൊള്ളാൻ ഇച്ചിരി ബുദ്ധിമുട്ടുതന്നെയാണ്.

സൂര്യനും മറ്റു ഗ്രഹങ്ങളും ഒക്കെയുള്ള നമ്മുടെ സൗരയൂഥത്തിന്റെ കാര്യമെടുത്താൽ തലകറക്കം മാത്രമല്ല ബോധക്ഷയവും ഉണ്ടാവും. പ്ലൂട്ടോയുടെ ഓർബിറ്റിന്റെ വ്യാസംതന്നെ ഏതാണ്ട് 80സൗരദൂരം വരും. അതായത്, ഭൂമിയും സൂര്യനും തമ്മിലുള്ള അകലത്തിന്റെ 80 ഇരട്ടി. തൊട്ടടുത്ത നക്ഷത്രത്തിലേക്കു നോക്കിയാലോ, നാലരവർഷമെടുക്കും പ്രകാശത്തിനുപോലും അവിടെയെത്താൻ!

<img class=" wp-image-342673 aligncenter" src="https://cdn.boolokam.com/articles/2022/07/hrhrh444-1.jpg" alt="" width="670" height="597" />സൗരയൂഥത്തിനുതന്നെ നമുക്ക് ഉൾക്കൊള്ളാനാവാത്ത വലിപ്പം അല്ലേ. പക്ഷേ ഈ സൗരയൂഥം എന്നു പറയുന്നത് പ്രപഞ്ചത്തെ സംബന്ധിച്ചിടത്തോളം വെറും ഒരു കരടു മാത്രമാണ്. അത്രമേൽ ചെറിയ ഒരിടം. കാരണം നമ്മുടെ ഗാലക്സി എടുത്താൽപ്പോലും അതിൽ പതിനായിരംകോടി നക്ഷത്രയൂഥങ്ങൾ കാണുമത്രേ! തീർന്നില്ല,അങ്ങനെയുള്ള ഗാലക്സികളുടെ എണ്ണംതന്നെ എണ്ണിയാലൊടുങ്ങില്ല. അവിടേക്കാണ് വെബ്സ്പേസ് ടെലിസ്കോപ്പ് കഴിഞ്ഞ ദിവസം പുറത്തുവിട്ട ആദ്യചിത്രം എത്തുന്നത്.

നമ്മുടെ കൈയകലത്തിൽ ഒരു മണൽത്തരി പിടിച്ചു എന്നിരിക്കട്ടേ. ആ മണൽത്തരിയുടെ വലിപ്പമുള്ള സുഷിരത്തിലൂടെ ആകാശത്തേക്കു നോക്കിയാൽ കാണുന്ന ചിത്രമാണത്. ഗാലക്സികളുടെ പാരാവാരമാണ് ഈ ചിത്രത്തിൽ. ഒരു മണൽത്തരിയുടെ വലിപ്പത്തിലുള്ള ഇടത്തിലേക്ക് നോക്കുമ്പോൾത്തന്നെ ഇങ്ങനെ. അങ്ങനെയെങ്കിൽ മുഴുവൻ ആകാശവും നോക്കിയാലോ! വെബ് ടെലിസ്കോപ്പ് നൂറുകണക്കിനു വർഷം പണിയെടുത്താലും അതു സാധ്യമാവില്ല. അത്രയ്ക്കു വലിപ്പമുണ്ട് നമ്മുടെ ആകാശത്തിനും അതിലൂടെ കാണുന്ന പ്രപഞ്ചത്തിനും.

ഇത്രയും വിശാലമായ ഈ പ്രപഞ്ചത്തിൽ, ആരുമറിയാത്ത, ഒട്ടും പ്രസക്തമല്ലാത്ത ഒരിടം മാത്രമാണ് നമ്മുടെ ഗാലക്സിപോലും. ഭൂമിയുടെ കാര്യം പറയാനേ ഇല്ല. പക്ഷേ ഇവിടെ നമ്മളിരുന്ന് തമ്മിൽത്തല്ലുകയാണ്. യുദ്ധം ചെയ്യുകയാണ്. പ്രപഞ്ചത്തോളം വലിയ ഈഗോയാൽ പരസ്പരം വെറുക്കുകയാണ്. വെബ് ടെലിസ്കോപ്പ് പകർത്തിയ ഈ ഡീപ് ഫീൽഡ് ചിത്രം കാണുമ്പോഴെങ്കിലും പ്രപഞ്ചത്തിൽ നമ്മുടെ നിസ്സാരതയെക്കുറിച്ചോർക്കാം. നല്ല മനുഷ്യരാവാം.


![ജെയിംസ് വെബ് ടെലിസ്കോപ്പിലൂടെ കാണുന്ന ഓരോ ചിത്രങ്ങളും ഒരു ടൈം ട്രാവലാണ്, നാസയുടെ ടൈം മെഷീൻ](https://cdn.boolokam.com/articles/2022/07/fwfwfwr2.jpg)### **ജെയിംസ് വെബ് ടെലിസ്കോപ്പിലൂടെ കാണുന്ന ഓരോ ചിത്രങ്ങളും ഒരു ടൈം ട്രാവലാണ്.**

### **Sreekanth PK**

കഴിഞ്ഞ അമ്പത് വർഷക്കാലം കൊണ്ട് നമ്മൾ കൈവരിച്ച മുന്നേറ്റങ്ങളെക്കാൾ വലിയ മുന്നേറ്റങ്ങളാണ് അടുത്ത പതിനഞ്ചു വർഷങ്ങൾ കൊണ്ട് ബഹിരാകാശ - സ്പെയ്സ് സയൻസ് രംഗത്തും പ്രപഞ്ചോൽപത്തിയെ സംബന്ധിച്ച പഠനങ്ങളിലും നമ്മൾ കൈ വരിക്കാൻ പോകുന്നത്. ഇന്നീ കാണുന്ന ആധുനിക ബഹിരാകാശ ശാസ്ത്ര ഗവേഷണങ്ങൾ ഇത്രയും വിപുലമാകാൻ പ്രധാന കാരണം സോവിയറ്റ് യൂണിയനും - യൂണൈറ്റഡ് സ്റ്റേറ്റ്സും കമ്യൂണിസ്റ്റ് - കാപ്പിറ്റലിസ്റ്റ് ചേരിയായി ഇരു വശത്തും നിന്ന് നടത്തിയ ശീത യുദ്ധമാണല്ലോ. സോവിയറ്റ് റഷ്യ ആദ്യത്തെ പേടകത്തെ, ആദ്യത്തെ മനുഷ്യനെ ആദ്യത്തെ വനിതയെ ഒക്കെ സ്പെയ്‌സിൽ അയക്കുന്നു, മത്സരിക്കാനായി അമേരിക്ക മനുഷ്യനെ ചന്ദ്രനിൽ അയക്കുന്നു. പിന്നീടങ്ങോട്ട്‌ റോക്കറ്റ് നിർമ്മാണത്തിലും സാറ്റലൈറ്റ് വിക്ഷേപണത്തിലും ഇരു രാജ്യങ്ങളും അവരോട് ബന്ധപ്പെട്ട് നിൽക്കുന്ന മറ്റു രാജ്യങ്ങളും മത്സരത്തിലായിരുന്നു. അതിന്റെ ഗുണം ലഭിച്ചത് മാനവരാശിക്ക് മുഴുവനുമാണ്. അതിൽ തന്നെ നാസയുടെ ന്യൂ ഹൊറൈസണ്, വോയേജർ പേടകങ്ങൾ സഞ്ചരിച്ച ദൂരത്തിൽ ശാസ്ത്രലോകത്തെ ഞെട്ടിച്ചു. സോവിയറ്റ് റഷ്യയുടെ വെനീറ എന്ന പ്രോബ് ചുട്ടു പഴുത്ത ശുക്രന്റെ ഉപരിതലത്തിലെത്തി ഒരു മണിക്കൂർ മാത്രം ആയുസ്സിൽ ലഭ്യമായ ഫോട്ടോകളെടുത്ത് ഭൂമിയിലയച്ചു. പേടകങ്ങൾ വാൽ നക്ഷത്രത്തിലിറങ്ങി അവയെ കുറിച്ച് പഠിച്ചു. സോവിയറ്റ് പതനത്തിന് ശേഷം നാസയും പതുക്കെയായി. മാനവരാശിയുടെ പ്രപഞ്ചോൽപത്തിയെ കുറിച്ചുള്ള അന്വേഷണങ്ങൾ ഇടക്കാലത്ത് കാപ്പിറ്റലിസ്റ്റ് സ്പോണ്സേർഡ് ഏലിയൻ സിനിമകൾക്ക് മാത്രം വഴി മാറി. നമ്മുടെ ഇന്ത്യയുടെ ISRO അപ്പോഴും പരാധീനതകൾക്കിടയിലും വളർന്നു. 9- വർഷത്തെ ബിജെപി ഭരണം ശാസ്ത്രീയമായി കൈകാര്യം ചെയ്യേണ്ട പല ഇൻസ്‌റ്റിറ്റൂഷനുകളും ചാണക വൽക്കരിച്ചു തകർത്തുവെങ്കിലും ISRO- യെ നശിപ്പിക്കാതിരുന്നതിലെങ്കിലും സമാധാനിക്കാം. ISRO മൂൺ, മാഴ്സ് മിഷനുകൾ നമുക്ക് അഭിമാനിക്കാനുള്ളതാണ്. ![](https://cdn.boolokam.com/articles/2022/07/gjr-1.jpg)ഇന്ന് ചൈന വലിയൊരു ബഹിരാകാശ ശക്തിയാണ്. അമേരിക്കക്കും സോവിയറ്റ് യൂണിയനും ശേഷം ചൊവ്വാ ഗ്രഹത്തിന്റെ ഭ്രമണ പഥത്തിൽ പേടകത്തെ ഇറക്കിയ രാജ്യമായി ചൈന മാറി. ഡീ കമ്മീഷൻ ചെയ്യുന്ന നാസയുടെ അന്താരാഷ്ട്ര ബഹിരാകാശ നിലയത്തിന് പകരമായി വരുന്നത് ചൈനയുടെ ബഹിരാകാശ നിലയമാണ്. സൗദി അറേബ്യ മിഡിൽ ഈസ്റ്റിൽ സ്പെയ്സ് സയൻസ് രംഗത്ത് വലിയ നേട്ടങ്ങൾ കൈവരിക്കുകയാണ്. UAE അവരുടെ ആദ്യ മാഴ്സ് മിഷന് കഴിഞ്ഞ വർഷം തുടക്കം കുറിച്ചു. പണ്ടത്തെ ശീത യുദ്ധത്തിൽ നിന്ന് വ്യത്യസ്തമായി വിവിധ രാജ്യങ്ങളുടെ ശക്തമായ ബഹിരകാശ ഏജൻസികൾ ഇന്ന് സ്വന്തമായി ഗവേഷണങ്ങൾക്ക് നേതൃത്വം നൽകി ആരോഗ്യകരമായി മത്സരിക്കുകയാണ്. ചന്ദ്രോപരിതലത്തിൽ ഒരു സ്ഥിരം സ്പെയ്സ് സെന്ററും ചൊവ്വയിലേക്കുള്ള മനുഷ്യ യാത്രയും ഈ നൂറ്റാണ്ടിന്റെ പാതിക്ക് മുന്നേ തന്നെയുണ്ടാകും. ഇപ്പോൾ നമ്മൾ കണ്ടു കൊണ്ടിരിക്കുന്ന ചിത്രങ്ങൾ അയക്കുന്ന ജെയിംസ് വെബ് ടെലിസ്കോപ് ഈ നൂറ്റാണ്ടിലെ ഏറ്റവും പ്രധാനപെട്ട ശാസ്ത്ര നേട്ടമായാണ് ശാസ്ത്ര ലോകം അടയാളപ്പെടുത്തുന്നത്. ഏതാണ്ട് 1380 കോടി വർഷങ്ങൾക്ക് മുന്നേ നടന്ന ബിഗ് ബാംഗ് എന്ന എക്‌സ്പാൻഷനിലൂടെയാണ് പ്രപഞ്ചം രൂപപ്പെട്ടത് എന്നാണ് കരുതുന്നത്. ആ എക്സ്പാൻഷന്റെ തുടക്കത്തിൽ രൂപപ്പെട്ട ആദ്യ നക്ഷത്രങ്ങളിൽ, ഏതാണ്ട് 1350 കോടി വർഷങ്ങൾക്ക് മുന്നേ പുറപ്പെട്ട കിരണങ്ങൾ വരെ നമുക്ക് കണ്ടെത്താൻ സാധിച്ചു എന്നത് ഒരു സാധാരണക്കാരന്റെ ചിന്തയ്ക്ക് മനസിലാക്കാൻ പറ്റുന്നതായിക്കൊള്ളണം എന്നില്ല. ![](https://cdn.boolokam.com/articles/2022/07/hrhrhrh.jpg)നമ്മൾ ഒരു വസ്തുവിനെ കാണുന്നത് അതിൽ തട്ടി പ്രതിഫലിക്കുന്ന പ്രകാശത്തിലൂടെയാണ്. സൂര്യനിൽ നിന്ന് പുറപ്പെടുന്ന പ്രകാശം ഏതാണ്ട് 8- മിനിറ്റ് കഴിഞ്ഞാണ് ഭൂമിയിലെത്തുന്നത്. അതായത് 8 മിനിറ്റ് പഴയ സൂര്യനെയാണ് നമ്മൾ ആകാശത്ത് കാണുന്നത്. ആയിരം പ്രകാശ വർഷം അകലെയുള്ള നക്ഷത്രങ്ങളെ ആകാശത്ത് കാണുമ്പോഴും നമ്മൾ ആയിരം വർഷം പുറകിലേക്ക് നോക്കുകയാണ്. പ്രകാശം പലപ്പോഴും അന്തരീക്ഷത്തിലെ പൊടി പടലങ്ങളിൽ തട്ടി ആഗിരണം ചെയ്യപ്പെടും. എന്നാൽ ഇൻഫ്രാറെഡ് തരംഗങ്ങൾ വസ്തുക്കളുടെ ഉള്ളിൽ കൂടെ കടന്ന് ചെല്ലും. ജെയിംസ് വെബ് ടെലിസ്കോപ് പഠന വിധേയമാക്കുന്നതും നമ്മളിപ്പോൾ കാണുന്ന ഫോട്ടോകളും ഇൻഫ്രാറെഡ് തരംഗങ്ങളിലൂടെ എടുത്തതാണ്. ജെയിംസ് വെബ്ബിന് ആയിരം പ്രകാശ വർഷം അകലെയുള്ള നക്ഷത്രങ്ങളിലെ പോലും അന്തരീക്ഷത്തെ കുറിച്ച് പഠിക്കാനാകും. ഇങ്ങനെ പ്രപഞ്ചമുണ്ടായ സമയത്ത് പുറപ്പെട്ട ഗാമാ കിരണങ്ങൾ അടക്കമുള്ള തരംഗങ്ങളെ പഠന വിധേയമാക്കി പ്രപഞ്ചോൽപ്പത്തിയുടെ ചുരുളഴിക്കാൻ സാധിക്കും. ചിലപ്പോൾ ഈ മഹാ പ്രപഞ്ചത്തിലെ കോടികണക്കിന് ഗാലക്സികളിൽ ഒരു ഗാലക്സിയുടെ വാലിന്റെ ഒരു മൂലയിൽ കോടിക്കണക്കിനു നക്ഷത്രങ്ങളിൽ ഒരു ശരാശരി വലിപ്പമുള്ള നക്ഷത്രത്തിന് ചുറ്റും ചുറ്റുന്ന എട്ടു ഗ്രഹങ്ങളിൽ ഗോൾഡ് ലോക്ക് സോണിൽ പെട്ട ഒരു ചെറിയ ഗ്രഹത്തിൽ മനുഷ്യൻ ഒറ്റപ്പെട്ടു നിൽക്കുകയാണോ എന്ന അസ്തിത്വ ദുഃഖത്തിന് ഈ നൂറ്റാണ്ടിനുള്ളിൽ തന്നെ ഉത്തരം കണ്ടെത്താൻ സാധിച്ചേക്കും. *********** 

### **നാസയുടെ ടൈം മെഷീൻ**

### **Rajeev Pattathil**

ടൈം മെഷീനുകൾ സയൻസ് ഫിക്ഷനുകളുടെ പ്രിയങ്കരമായ കളിപ്പാട്ടമാണ്. ഒരു ഡയൽ തിരിച്ചാൽ ഭൂതകാലത്തെ ഏതൊരു സമയത്തേക്കും എത്തിപ്പെടാൻ സഹായിക്കുന്ന ഉപകരണങ്ങൾ. നിർഭാഗ്യവശാൽ അങ്ങനെയൊരുപകരണം ഇതുവരെ നിലവിലില്ലെങ്കിലും നാസയുടെ ജെയിംസ് വെബ് ടെലസ്കോപ്പ് ഫലത്തിൽ അതാണ് ചെയ്യുന്നത്. പ്രകാശത്തിന്റെ സ്പീഡ് പ്രപഞ്ചത്തിലെ അൾട്ടിമേറ്റ് സ്പീഡ് ലിമിറ്റ് ആയതുകൊണ്ട് സൂര്യപ്രകാശം ഭൂമിയിലെത്താൻ ഏകദേശം എട്ടു മിനിറ്റ് വേണമെന്നറിയാമല്ലോ. അതുകൊണ്ട് നാം കാണുന്നത് എട്ടു മിനിറ്റ് മുൻപുള്ള സൂര്യനെയാണ്. സൂര്യൻ കഴിഞ്ഞാൽ നമ്മുടെ ഏറ്റവുമടുത്തുള്ള നക്ഷത്രമായ ആൽഫാ സെഞ്ചുറി 4.35 പ്രകാശവർഷങ്ങൾ അകലെയാണ്. അതായത് ഏകദേശം നാലര വർഷം മുമ്പുള്ള നക്ഷത്രത്തേയാണ് നാമിപ്പോൾ കാണുന്നത് - ശബരിമല വിധിയും ശശി രാജാവും പ്രളയവും വരുന്നതിനു മുമ്പുള്ളത്. പക്ഷേ ഈ ലോകഗോളത്തിലെങ്ങാണ്ടിരുന്ന് നോക്കുന്ന 20/20 വിഷനുള്ള മർത്ത്യന് ലേശം ബുദ്ധിമുട്ടിയാണെങ്കിലും നഗ്നനേത്രങ്ങൾ കൊണ്ട് കാണാവുന്ന ഏറ്റവും അകലെയുള്ള വസ്തു ട്രയാങ്കുലം എന്നു പേരുള്ള ഒരു ഗാലക്സിയാണ്. അതെത്ര ദൂരെയാണെന്നോ? ഏകദേശം രണ്ടര മില്യൺ പ്രകാശവർഷങ്ങൾക്കുമപ്പുറത്ത്.അതായത് മനുഷ്യവർഗ്ഗത്തിന്റെ പൂർവ്വികരായ ഹോമോ ഹാബിലിസ് ഭൂമിയിൽ പിച്ചവെയ്ക്കാൻ തുടങ്ങുന്നതിനും മുമ്പുള്ള ഗാലക്സിയുടെ ചിത്രമാണ് നാം കാണുന്നത്. ![](https://cdn.boolokam.com/articles/2022/07/fwffff.jpg)ഇതിലും പഴയ കാലത്തേക്ക് ടൈം മെഷീൻ തിരിക്കണമെങ്കിൽ നമുക്ക് ടെലിസ്കോപ്പുകളുടെ സഹായം വേണം. അവ പ്രവർത്തിക്കുന്ന പ്രകാശത്തിന്റെ തരംഗദൈർഘ്യമനുസരിച്ച് ടെലിസ്കോപ്പുകളുടെ ഉപയോഗവും വ്യത്യാസപ്പെട്ടിരിക്കും. ഉദാഹരണമായി ബ്ലാക്ഹോളിന്റെ ഇവന്റ് ഹൊറൈസൻറെ പടമെടുത്ത തരം റേഡിയോ ടെലസ്കോപ്പല്ല പ്രപഞ്ചത്തിന്റെ ഏറ്റവും പഴയ - ബിഗ് ബാങ്ങോളം പഴയ - ചിത്രമെടുക്കാൻ ഉപയോഗിക്കുന്നത്. ഇതിന്നൊരു കാരണം ഏകദേശം പതിമൂന്നര ബില്യൺ വർഷങ്ങൾക്കു മുമ്പുണ്ടായ പ്രപഞ്ചം അനങ്ങാതെ നിൽക്കുകയല്ല മറിച്ച് സ്ഥിരമായി വികസിച്ചുകൊണ്ടിരിക്കുകയാണ് എന്നതാണ്. അതായത് സ്‌പേസ് തന്നെയാണ് വികസിക്കുന്നത്. ബിഗ്ബാങ്ങിന് ശേഷം ഏറ്റവും ആദ്യമുണ്ടായ നെബുലകളും നക്ഷത്രക്കുഞ്ഞുങ്ങളും ഗാലക്സികളും മറ്റും പുറത്തുവിട്ട പ്രകാശം ഇങ്ങനെ പെട്ടെന്ന് വികസിക്കുന്ന സ്പെസിലൂടെ കടന്ന് നമുക്കു നേരേ വരുമ്പോൾ അവയുടെ തരംഗദൈർഘ്യം നമുക്ക് കാണാവുന്ന സ്പെക്ട്രത്തിന്റെ റേഞ്ചിൽ നിന്നു മാറി ഇൻഫ്രാ-റെഡിലേക്ക് മാറുന്നു. ഈ റെഡ് ഷിഫ്റ്റ് കാരണം പ്രപഞ്ചോൽപ്പത്തിക്ക് വളരെയടുത്തേക്ക് ടൈം മെഷീൻ തിരിക്കണമെങ്കിൽ ഇൻഫ്രാറെഡ് തരംഗങ്ങളിൽ പ്രവർത്തിക്കുന്ന ടെലിസ്കോപ്പുകൾ ആവശ്യമാണ്. [embed]https://youtu.be/1ftfQTVydqs[/embed] ഇൻഫ്രാറെഡ് പ്രകാശം ചൂടു തന്നെയാണ്. നക്ഷത്രങ്ങളിൽ നിന്നുള്ള ഇൻഫ്രാറെഡ് സിഗ്നൽ ഭൂമിയിലെ ചൂടിന്റെ ബാക്ഗ്രൗണ്ടിൽ മുങ്ങിപ്പോവുമെന്നതിനാൽ നിർഭാഗ്യവശാൽ ഇത്തരം ടെലസ്കോപ്പുകൾ ഭൂമിയിൽ പ്രവർത്തിപ്പിക്കാൻ സാധ്യമല്ല. അതുകൊണ്ട് ഇവയെ ബഹിരാകാശത്തിന്റെ തണുത്തുറഞ്ഞ വിസ്തൃതിയിൽ പ്രവർത്തിപ്പിക്കാനേ നിവൃത്തിയുള്ളൂ. ഇവിടെയാണ് ജെയിംസ് വെബ് ടെലസ്കോപ്പിന്റെ പ്രസക്തി. ഇതിനു മുൻപ് പ്രപഞ്ചത്തിന്റെ തുടക്കത്തിനടുത്തേക്ക് നമ്മെ കൊണ്ടു ചെല്ലാൻ ഉപയോഗിച്ചിരുന്ന ഹബിൾ ടെലിസ്‌കോപ്പ് പ്രധാനമായും അൾട്രാ വയലറ്റിലും ദൃശ്യപ്രകാശത്തിന്റെ റേഞ്ചിലുമാണ് പ്രവർത്തിക്കുന്നത്. അതുകൊണ്ടു തന്നെ അതിനെത്തിച്ചേരാവുന്ന ഭൂതകാലത്തിന് ഒരു ലിമിറ്റുണ്ടായിരുന്നു. ഇന്ഫ്രാറെഡിൽ പ്രവർത്തിക്കുന്ന ജെയിംസ് വെബ് ടെലെസ്കോപ്പാകട്ടെ ബിഗ്‌ബാങ്ങിന് വളരെയടുത്ത് - ബിഗ് ബാങ്ങിന് വെറും മുന്നൂറോ നാനൂറോ മില്യൺ വർഷങ്ങൾ മാത്രം ശേഷമുള്ള പ്രപഞ്ചത്തെ ഒപ്പിയെടുക്കാൻ പ്രാപ്തിയുള്ളതാണ്. മാത്രവുമല്ല ഹബിളിനേക്കാൾ ഏകദേശം മൂന്നിരട്ടി വ്യാസവുമുള്ളതിനാൽ ജെയിംസ് വെബ് ടെലസ്കോപ്പിന്റെ റെസൊല്യൂഷനും വളരെക്കൂടുതലാണ്. പ്രപഞ്ചത്തിൽ ആദ്യമുണ്ടായ നക്ഷത്രങ്ങളേയും ഗ്രഹങ്ങളേയും പ്രപഞ്ചത്തിന്റെ ഭൂരിഭാഗവും നിറഞ്ഞിരിക്കുന്ന, നമുക്കിതുവരെ പിടി തരാത്ത ഡാർക്ക് മാറ്ററിനേപ്പറ്റിയുമൊക്കെ പഠിക്കാൻ മനുഷ്യരാശിക്ക് ഇതുവരെ ലഭിച്ചതിൽ ഏറ്റവും നല്ല ടൈം മെഷീനാണ് ഇത്. *** 

### **ഈ പ്രപഞ്ചത്തിനെത്ര വലിപ്പമുണ്ടാകും?**

### **Navaneeth Krishnan S**

അതു പറയുന്നേനു മുന്നേ നമ്മുടെ വലിപ്പം അറിയണോല്ലോ. ഒരു ഒന്നര ഒന്നേമൂക്കാൽ മീറ്റർ നീളം വരും. ഒരു കിലോമീറ്റർ നീളമുള്ള റോഡിൽ ഒരു അറുന്നൂറ് - എഴുന്നൂറു പേരെയൊക്കെ നീളത്തിൽ കിടത്താം. ഭൂമിയുടെ ചുറ്റളവ് ഏതാണ്ട് നാൽപ്പതിനായിരം കിലോമീറ്ററാണ്. ഭൂമി കണ്ടുതീർക്കുക എന്നതുതന്നെ ഒട്ടും എളുപ്പമല്ലാത്ത കാര്യം. അപ്പോ സൂര്യന്റെ കാര്യമെടുത്താലോ! ചുറ്റളവ് നോക്കിയാൽ തല കറങ്ങും. 44ലക്ഷം കിലോമീറ്റർ! ഭൂമിയും സൂര്യനും തമ്മിലുള്ള അകലം നോക്കിയാൽ ഒരു പതിനഞ്ചുകോടി കിലോമീറ്റർ വരും. ഈ ദൂരവും സംഖ്യയുമൊന്നും നമുക്കങ്ങ് ഉൾക്കൊള്ളാൻ ഇച്ചിരി ബുദ്ധിമുട്ടുതന്നെയാണ്. സൂര്യനും മറ്റു ഗ്രഹങ്ങളും ഒക്കെയുള്ള നമ്മുടെ സൗരയൂഥത്തിന്റെ കാര്യമെടുത്താൽ തലകറക്കം മാത്രമല്ല ബോധക്ഷയവും ഉണ്ടാവും. പ്ലൂട്ടോയുടെ ഓർബിറ്റിന്റെ വ്യാസംതന്നെ ഏതാണ്ട് 80സൗരദൂരം വരും. അതായത്, ഭൂമിയും സൂര്യനും തമ്മിലുള്ള അകലത്തിന്റെ 80 ഇരട്ടി. തൊട്ടടുത്ത നക്ഷത്രത്തിലേക്കു നോക്കിയാലോ, നാലരവർഷമെടുക്കും പ്രകാശത്തിനുപോലും അവിടെയെത്താൻ! ![](https://cdn.boolokam.com/articles/2022/07/hrhrh444-1.jpg)സൗരയൂഥത്തിനുതന്നെ നമുക്ക് ഉൾക്കൊള്ളാനാവാത്ത വലിപ്പം അല്ലേ. പക്ഷേ ഈ സൗരയൂഥം എന്നു പറയുന്നത് പ്രപഞ്ചത്തെ സംബന്ധിച്ചിടത്തോളം വെറും ഒരു കരടു മാത്രമാണ്. അത്രമേൽ ചെറിയ ഒരിടം. കാരണം നമ്മുടെ ഗാലക്സി എടുത്താൽപ്പോലും അതിൽ പതിനായിരംകോടി നക്ഷത്രയൂഥങ്ങൾ കാണുമത്രേ! തീർന്നില്ല,അങ്ങനെയുള്ള ഗാലക്സികളുടെ എണ്ണംതന്നെ എണ്ണിയാലൊടുങ്ങില്ല. അവിടേക്കാണ് വെബ്സ്പേസ് ടെലിസ്കോപ്പ് കഴിഞ്ഞ ദിവസം പുറത്തുവിട്ട ആദ്യചിത്രം എത്തുന്നത്. നമ്മുടെ കൈയകലത്തിൽ ഒരു മണൽത്തരി പിടിച്ചു എന്നിരിക്കട്ടേ. ആ മണൽത്തരിയുടെ വലിപ്പമുള്ള സുഷിരത്തിലൂടെ ആകാശത്തേക്കു നോക്കിയാൽ കാണുന്ന ചിത്രമാണത്. ഗാലക്സികളുടെ പാരാവാരമാണ് ഈ ചിത്രത്തിൽ. ഒരു മണൽത്തരിയുടെ വലിപ്പത്തിലുള്ള ഇടത്തിലേക്ക് നോക്കുമ്പോൾത്തന്നെ ഇങ്ങനെ. അങ്ങനെയെങ്കിൽ മുഴുവൻ ആകാശവും നോക്കിയാലോ! വെബ് ടെലിസ്കോപ്പ് നൂറുകണക്കിനു വർഷം പണിയെടുത്താലും അതു സാധ്യമാവില്ല. അത്രയ്ക്കു വലിപ്പമുണ്ട് നമ്മുടെ ആകാശത്തിനും അതിലൂടെ കാണുന്ന പ്രപഞ്ചത്തിനും. ഇത്രയും വിശാലമായ ഈ പ്രപഞ്ചത്തിൽ, ആരുമറിയാത്ത, ഒട്ടും പ്രസക്തമല്ലാത്ത ഒരിടം മാത്രമാണ് നമ്മുടെ ഗാലക്സിപോലും. ഭൂമിയുടെ കാര്യം പറയാനേ ഇല്ല. പക്ഷേ ഇവിടെ നമ്മളിരുന്ന് തമ്മിൽത്തല്ലുകയാണ്. യുദ്ധം ചെയ്യുകയാണ്. പ്രപഞ്ചത്തോളം വലിയ ഈഗോയാൽ പരസ്പരം വെറുക്കുകയാണ്. വെബ് ടെലിസ്കോപ്പ് പകർത്തിയ ഈ ഡീപ് ഫീൽഡ് ചിത്രം കാണുമ്പോഴെങ്കിലും പ്രപഞ്ചത്തിൽ നമ്മുടെ നിസ്സാരതയെക്കുറിച്ചോർക്കാം. നല്ല മനുഷ്യരാവാം.
