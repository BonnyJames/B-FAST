---
title: "ബിഫോര്‍ ഇന്‍ ഹരിഹര്‍നഗര്‍"
date: 2020-12-26T13:49:13
draft: false
categories: ["Society"]
tags: ['Aaron Judge', 'Anish Francis', 'in harihar nagar']
author: "Beaumaris"
---

<strong><a href="http://13.126.68.249/before-in-harihar-nagar/294988/vvvf-293" rel="attachment wp-att-294989"><img class="alignleft size-full wp-image-294989" src="https://cdn.boolokam.com/articles/2020/12/vvvf-292.jpg" alt="" width="739" height="360" /></a>Anish Francis</strong>

<strong>ബിഫോര്‍ ഇന്‍ ഹരിഹര്‍നഗര്‍</strong>

-1-
പുസ്തകം വായിക്കുന്നതിനിടയില്‍ ഞാന്‍ കുറച്ചു ടേബിളുകള്‍ക്കപ്പുറമിരിക്കുന്ന യുവാവിനെ വീണ്ടും ശ്രദ്ധിച്ചു.കഴിഞ്ഞ നാല് ദിവസമായി ഞാന്‍ അയാളെ ഈ ലൈബ്രറിയില്‍ വച്ച് കാണുന്നു.ആദ്യം കണ്ടപ്പോള്‍ മുതല്‍ അയാളുമായി തനിക്ക് ഭാവിയില്‍ അടുപ്പമുണ്ടാകാന്‍ സാധ്യതയുണ്ടെന്നു മനസ്സിലിരുന്നു ആരോ പറഞ്ഞു.ബോംബെയിലെ ഏറ്റവും പഴയ ലൈബ്രറിയാണ് എം.ജി റോഡിലെ ഡേവിഡ് സസൂന്‍ ലൈബ്രറി.വെനീഷ്യന്‍ ഗോഥിക് നിര്‍മ്മിതി. കമാനാകൃതിയിലുള്ള വലിയ ആര്‍ച്ചുകള്‍ .ഉയര്‍ന്ന സീലിംഗുകള്‍.സദാ പ്രാവുകള്‍ കുറുകുന്ന സ്വരം.ലൈബ്രറി സ്ഥിതി ചെയ്യുന്നത് വിശാലമായ പൂന്തോട്ടത്തിനുള്ളിലാണ്.ചൂരല്‍ക്കസേരകള്‍ നിരത്തിയിട്ടിരിക്കുന്ന രണ്ടാംനിലയിലെ ബാല്‍ക്കണിയിലാണ് ഞാനിരുന്നത്. ഇവിടെയിരുന്നു ലൈബ്രറിവളപ്പിലെ മാവിന്‍ക്കൂട്ടങ്ങള്‍ കടന്നുവരുന്ന തണുത്ത കാറ്റുംകൊണ്ട് വായിക്കാം.

<img class="alignleft" src="https://scontent.ftrv1-1.fna.fbcdn.net/v/t1.0-9/132734923_10219030054478645_4417349267102409621_o.jpg?_nc_cat=103&amp;ccb=2&amp;_nc_sid=825194&amp;_nc_ohc=dtJRjPnp7qQAX9YxBce&amp;_nc_ht=scontent.ftrv1-1.fna&amp;oh=e1c4fabaa2b0128720d1897efd69c0d1&amp;oe=600CB0E5" alt="Image may contain: 1 person, text" width="353" height="353" />എം.ജി റോഡില്‍ ,പ്രശസ്തമായ ജഹാംഗിര്‍ ആര്‍ട്ട് ഗാലറിക്ക് എതിര്‍വശമാണ് ഡേവിഡ് സസൂന്‍ ലൈബ്രറി.ബാല്‍ക്കണിയിലിരുന്നാല്‍ ജഹാംഗിര്‍ ആര്‍ട്ട് ഗാലറിക്ക് മുന്‍പിലെ കാല ഘോഡ എന്നറിയപ്പെടുന്ന പ്രതിമ കാണാം.ഊരിപ്പിടിച്ച വാളുമായി കുതിരപ്പുറത്തിരിക്കുന്ന യോദ്ധാവ്.എപ്പോള്‍ നോക്കിയാലും ആ ചെറുപ്പക്കാരന്‍ പുസ്തകം നിവര്‍ത്തിവച്ച് ആ പ്രതിമയുടെ മേല്‍ ഉറ്റുനോക്കിയിരിക്കുന്നത് കാണാം.അയാളെ എന്തോ അലട്ടുന്നുണ്ട് എന്നെനിക്ക് തോന്നി.ഇന്നയാള്‍ കറുത്ത വരവരയന്‍ ഷര്‍ട്ടും ബ്രൌണ്‍ നിറമുള്ള പാന്റുമാണ് ധരിച്ചിരിക്കുന്നത്‌. ഇടതു കാല്‍പ്പാദം വിറപ്പിച്ചുകൊണ്ട് അയാള്‍ ആര്‍ട്ട് ഗാലറിയുടെ മുന്‍പിലെ പടയാളിയുടെ പ്രതിമയും നോക്കിയിരിക്കുന്നു.
മെല്ലെ മനസ്സ് ഏകാഗ്രമാക്കി .നോട്ടം അയാളുടെ ശിരസ്സില്‍ കേന്ദ്രീകരിച്ചു.

“ഇങ്ങോട്ട് നോക്കു, മന്ദഹസിക്കൂ..”
അച്ഛന്റെ പുസ്തകങ്ങളിലെ മര്‍മ്മയോഗവിദ്യയിലെ ഒരു അഭ്യാസമുപയോഗിച്ചു അയാളുടെ ശ്രദ്ധ പിടിച്ചു പറ്റാനുള്ള ലളിതമായ ശ്രമം.
പെട്ടെന്ന് അയാള്‍ തന്റെ നേരെ നോക്കി.
മനസ്സില്‍ യോഗവിദ്യക്ക് നന്ദി പറഞ്ഞു.അച്ഛനെ സ്മരിച്ചു.അച്ഛന് വേണ്ടിയാണല്ലോ താനീ ബോംബെക്ക് വന്നത്.
അയാളുടെ നെറ്റിയുടെ മധ്യഭാഗത്തേക്ക് മിന്നല്‍പോലെ ഒന്ന് നോക്കി.
അയാള്‍ തന്നെ നോക്കി പുഞ്ചിരിച്ചു.താനും തിരിച്ചു മന്ദഹസിച്ചു.
“എഴുന്നേറ്റു എന്റെ അടുത്തേക്ക് വരൂ.”
മനസ്സുകൊണ്ട് അയാളുടെ തലച്ചോറിനോട് നിര്‍ദ്ദേശിച്ചു.
മെല്ലെ അയാള്‍ പുസ്തകം മടക്കിവച്ച് തന്റെയടുത്തേക്ക് വന്നു.
“ഇന്നലെ ഞാനിവിടെ കണ്ടിരുന്നു.മലയാളിയാണോ ?” ആദ്യം സംഭാഷണം തുടങ്ങിവച്ചത് താനാണ്.അതയാളെ റിലാക്സ് ചെയ്യിക്കും.
“അതെ.വളരെ സന്തോഷം.എന്താ പേര് ?” അയാള്‍ ഹൃദ്യമായി ചിരിച്ചു കൊണ്ട് കൈ നീട്ടി.
അയാളുടെ പരുക്കന്‍ വിരലുകള്‍ക്ക് നല്ല ചൂടുണ്ടായിരുന്നു.
“സേതുമാധവന്‍.നിങ്ങളുടെയൊ ?”ഞാന്‍ ചോദിച്ചു.
“എന്റെ പേര് ആന്‍ഡ്രൂസ് .കൊച്ചിയിലാണ് വീട്. “
ആത്മവിശ്വാസത്തോടെ അയാള്‍ സ്വയം പരിചയപ്പെടുത്തി.

അയാളെയും കൂട്ടി ലൈബ്രറിയില്‍നിന്നിറങ്ങി.സമീപത്തുള്ള ഒരു കഫെയില്‍ കയറി.ആന്‍ഡ്രൂസ് ബോംബെയില്‍ വന്നിട്ട് ഒരു വര്‍ഷമായി.അയാളിപ്പോള്‍ ഒരു പ്രശ്നത്തിലാണ്.രണ്ടു മാസം മുന്‍പ് അയാളുടെ ജോലി നഷ്ടപ്പെട്ടു.ഇപ്പോള്‍ കടുത്ത സാമ്പത്തിക പ്രതിസന്ധിയിലാണ്.താമസിക്കുന്ന ലോഡ്ജില്‍നിന്ന് ഉടനെ ഇറങ്ങേണ്ടിവരും.ചായ കുടിക്കുന്നതിനിടയില്‍ അയാളുടെ മുഖം ശ്രദ്ധിച്ചു.അയാളുടെ കണ്ണുകളില്‍ ഒരു അസാധാരണമായ തിളക്കമുണ്ട്.ഇത്രയും പ്രശ്നങ്ങള്‍ അഭിമുഖികരിക്കുമ്പോഴും നഷ്ടപ്പെടാത്ത ഇച്ഛാശക്തിയുടെ തിളക്കം.

“എന്റെ റൂമില്‍ ഒരാള്‍ക്ക് കൂടി കഴിയാം.ഒപ്പം കൂട്ടുന്നതില്‍ എനിക്ക് സന്തോഷമേയുള്ളൂ.”
ഞാന്‍ പറഞ്ഞത് കേട്ടപ്പോള്‍ അയാളുടെ മുഖം സന്തോഷഭരിതമായി.
“പക്ഷേ എനിക്ക് ഒരു കാര്യം അറിയണം ആന്‍ഡ്രൂസ് ...ശരിക്കും നിങ്ങള്‍ എന്തിനാണ് ബോംബെയില്‍ വന്നത് ?”
പെട്ടെന്നുള്ള ചോദ്യമായിരുന്നതുകൊണ്ട് ആന്‍ഡ്രൂസ് ഒരു നിമിഷം പതറി. പിന്നെ കാരിരുമ്പിന്റെ മൂര്‍ച്ചയുള്ള സ്വരത്തില്‍ അയാള്‍ പറഞ്ഞു.
“ഒരാളെ കൊല്ലാന്‍..”
ഞാന്‍ ഒന്നും മനസ്സിലാവാതെ ആന്‍ഡ്രൂസിനെ നോക്കി.
“എന്റെ അമ്മക്ക് വേണ്ടി.എന്റെ അമ്മയെ പൊന്നുകൊണ്ട് തുലാഭാരം നടത്താന്‍.നഷ്ടപ്പെട്ടത് തിരിച്ചു പിടിക്കാന്‍..പിന്നെ എനിക്കും അമ്മയ്ക്കും സമാധാനത്തോടെ ഉറങ്ങാന്‍.അതിനു വേണ്ടി എനിക്ക് ഒരാളെ കൊല്ലണം.” ആന്‍ഡ്രൂസ് മെല്ലെപ്പറഞ്ഞു.
“ആരെ?”ഞാന്‍ പതറിയ സ്വരത്തില്‍ ചോദിച്ചു.
“ഹോനായിയെ..പീറ്റര്‍ ഹോനായിയെ..”
ആന്‍ഡ്രൂസിന്റെ സ്വരം വന്യമായി.

-2-

ആന്‍ഡ്രൂസിന്റെ പപ്പ അലക്സാണ്ടറും , പീറ്റര്‍ ഹോനായിയും പത്തിരുപതു വര്‍ഷം ഹോങ്കോംഗിലായിരുന്നു.വജ്രവ്യാപാരമായിരുന്നു പ്രധാന ബിസിനസ്.ബിസിനസ്സ് സംരക്ഷിക്കാന്‍ ആഫ്രിക്കയിലെയും ചൈനയിലെയും ബോംബെയിലെയും അധോലോകസംഘങ്ങളുടെ സഹായം തേടണം.പരസ്പരം വൈരാഗ്യത്തില്‍ കഴിയുന്ന ഇവര്‍ക്കിടയില്‍ കച്ചവടം നടത്താന്‍ നന്നേ ബുദ്ധിമുട്ടാണ്. ഇടയ്ക്കിടെയുണ്ടാകുന്ന ഗാംഗ് വാറുകളില്‍ പലരുടെയും ജീവന്‍ നഷ്ടപ്പെടുന്നു.തങ്ങളുണ്ടാക്കുന്ന സ്വത്തില്‍ രക്തക്കറ പുരളുന്നുവെന്ന കുറ്റബോധം അലക്സാണ്ടറെ അലട്ടിത്തുടങ്ങി.ഹോനായിക്ക് പണത്തോടുള്ള ആര്‍ത്തി കൂടിയപ്പോള്‍ അലക്സാണ്ടറിന് ബിസിനസ് ജീവിതം വല്ലാതെ മടുത്തു.നാട്ടില്‍ ,ചീനവലകളില്‍ സ്വര്‍ണ്ണം പൊതിയുന്ന കായല്‍സന്ധ്യകള്‍ അയാളെ മാടി വിളിച്ചു.ആന്‍ഡ്രൂസിനു അന്ന് പത്തു വയസ്സ് മാത്രമായിരുന്നു പ്രായം.തന്റെ മകന്റെ ഭാവിജീവിതം സമാധാന പൂര്‍ണ്ണമാകാന്‍ ഒടുവില്‍ ഏറെ ആലോചനകള്‍ക്ക് ശേഷം അലക്സാണ്ടര്‍ ആ തീരുമാനത്തിലെത്തി.

ബിസിനസ് ഭാഗം വയ്ക്കുക.തന്റെ ലാഭവിഹിതം വാങ്ങി നാട്ടിലേക്ക് മടങ്ങുക.
“കറുക്കനായിരുന്നു പീറ്റര്‍ ഹോനായി .പപ്പായുടെ തീരുമാനത്തിനെതിരെ അയാള്‍ മറുത്തു പറഞ്ഞില്ല.പകരം ലക്ഷക്കണക്കിന് ഡോളര്‍ ലാഭവിഹിതത്തിലെ കൂടുതല്‍ ഭാഗവും വജ്രവും രത്നങ്ങളുമാക്കി മാറ്റുന്നതാണ് നല്ലതെന്ന് അയാള്‍ പപ്പയെ ഉപദേശിച്ചു.ബാക്കി കുറച്ചു തുക അമ്മച്ചിയുടെ പേരില്‍ ബാങ്കിലിട്ടു.ഇതുപോലൊരു ക്രിസ്തുമസിന്റെ തലേന്നായിരുന്നു ബിസിനസ്സിന്റെ ഭാഗം വയ്ക്കലൊക്കെ നടന്നത്.വ്യാളിയുടെ അടയാളമുള്ളൊരു സ്യൂട്ട്ക്കേസുമായി പപ്പാ വീട്ടിലേക്ക് വരുന്നത് എനിക്കിപ്പോഴും ഓര്‍മ്മയുമുണ്ട്.ഇത് നമ്മുടെ ഈ നാട്ടിലെ ലാസ്റ്റ് ക്രിസ്തുസ്സാണ്.ഇനിയുള്ള വിശേഷദിവസങ്ങളൊക്കെ നാട്ടില്‍ വച്ചായിരിക്കും എന്ന് പപ്പാ പറഞ്ഞു.അമ്മച്ചി അത്രയും സന്തോഷിച്ചു ഞാന്‍ അതിനു മുന്‍പ് കണ്ടിട്ടില്ലായിരുന്നു.ക്രിസ്തുമസ് ദിവസം നാട്ടിലേക്ക് തിരിക്കാനാണ് പപ്പ പ്ലാന്‍ ചെയ്തത്.പോകുന്നതിനു മുന്‍പ് ,ക്രിസ്തുമസ് രാത്രിയില്‍ ഡിന്നര്‍ കഴിക്കാനായി പപ്പാ തന്റെ ആത്മസ്നേഹിതന്‍ കൂടിയായ ഹോനായിയെ ക്ഷണിച്ചു.”

അത്രയും പറഞ്ഞിട്ട് ആന്‍ഡ്രൂസ് നിര്‍ത്തി.എം.ജി റോഡിന്റെ ഓരത്ത് ഒരുക്കിയ കൂറ്റന്‍ ക്രിസ്തുമസ് ട്രീയിലെ ദീപാലങ്കാരങ്ങള്‍ നോക്കി എന്തോ ഓര്‍ത്ത്‌ അയാള്‍ ഒരു നിമിഷം നിശബ്ദനായി.
“എന്നിട്ട് ?”ഞാന്‍ ചോദിച്ചു.
“ഹോനായി അന്ന് രാത്രിയില്‍ ഞങ്ങളുടെ വീട്ടില്‍ വന്നു. അമ്മച്ചി അയാള്‍ക്കും പപ്പക്കും രുചികരമായ ഭക്ഷണവും വൈനും വിളമ്പി.പൊട്ടിച്ചിരിച്ചുകൊണ്ട് അവര്‍ ഭക്ഷണം കഴിച്ചു.ഭക്ഷണം കഴിഞ്ഞതിനു അയാള്‍ തിളക്കമുള്ള ചുവന്ന കടലാസ് കൊണ്ട് പൊതിഞ്ഞ ക്രിസ്തുമസ് ഗിഫ്റ്റ് പുറത്തെടുത്തു.അതിനുള്ളില്‍ ഒരു റിവോള്‍വറായിരുന്നു.പപ്പക്ക് നേര്‍ക്ക് ക്രൂരമായ്‌ ചിരിച്ചു കൊണ്ട് അയാള്‍ നിറയൊഴിച്ചു.വജ്രവും രത്നങ്ങളുമടങ്ങുന്ന വ്യാളിയുടെ ചിഹ്നമുള്ള സ്യൂട്ട് കേസായിരുന്നു അയാള്‍ക്ക് വേണ്ടിയിരുന്നത്.അയാള്‍ അത് തിരയുന്നതിനിടെ അമ്മച്ചി എന്നെയും കൊണ്ട് എങ്ങിനെയോ അവിടെനിന്നു രക്ഷപെട്ടു.”
പെട്ടെന്ന് കാതടിപ്പിക്കുന്ന ശക്തിയില്‍ പടക്കങ്ങള്‍ പൊട്ടി.ദൈവപുത്രന്റെ പിറവി വിളിച്ചറിയിച്ചു കൊണ്ട് സെയിന്റ് തോമസ്‌ കത്തീഡ്രലിലെ മണികള്‍ മുഴങ്ങി.ആന്‍ഡ്രൂസ് സംസാരം നിര്‍ത്തി നെറ്റിയില്‍ കുരിശ്ശു വരച്ചു.
“അമ്മച്ചി...അമ്മച്ചി ..നാട്ടില്‍ എന്നെ കാത്തിരിക്കുകയാവും.പാലപ്പവും ഇറച്ചി സ്റ്റൂവും ഒക്കെ ഉണ്ടാക്കി...ഞാന്‍ ചെല്ലില്ലെന്നു അറിയാമെങ്കിലും വഴിയിലേക്ക് കണ്ണുംനട്ടു എന്നെ നോക്കിയിരിക്കും.”
ആന്‍ഡ്രൂസിന്റെ സ്വരമൊന്നിടറി.

“സേതു ,അടുത്ത ക്രിസ്തുമസ്സിനു ഞാന്‍ അമ്മച്ചിയെ കാണാന്‍ പോകും.പോകുമ്പോള്‍ പപ്പക്ക് അവകാശപ്പെട്ട ,ആ സ്യൂട്ട്ക്കേസുമായായിരിക്കും ഞാന്‍ പോകുന്നത്.അമ്മച്ചിയെ പൊന്നു കൊണ്ട് ഞാന്‍ മൂടും.രത്നങ്ങള്‍ കൊണ്ട് തുലാഭാരം നടത്തും.”
ആന്‍ഡ്രൂസിന്റെ സ്വരം ഉറച്ചതായിരുന്നു.അയാളുടെ കണ്ണില്‍ നിശ്ചയം നിറഞ്ഞു.പിന്നെ അയാള്‍ എന്റെ കൈകള്‍ കവര്‍ന്നു.
“പക്ഷേ എന്റെ ശത്രുക്കള്‍ പ്രബലരാണ്.അവരെ തോല്‍പ്പിക്കാന്‍ എനിക്ക് നിങ്ങളുടെ സഹായം വേണം.പകരം ഞാനെന്തും തരും.സേതു എന്റെ ഒപ്പം നില്‍ക്കില്ലേ..”
ആന്‍ഡ്രൂസ് ചോദിച്ചു.
“തീര്‍ച്ചയായും.പകരം ആന്‍ഡ്രൂസ് എന്റെ ഒപ്പവും ഉണ്ടാകണം..”ഞാന്‍ പറഞ്ഞു.
“ആന്‍ഡ്രൂസിനൊരു വാക്കേ ഉള്ളു.എന്തിനും ഞാന്‍ ഒപ്പമുണ്ടാകും.സേതുവിനെന്താണ് വേണ്ടത്?സദാ സമയവും നിങ്ങള്‍ പുസ്തകങ്ങള്‍ക്കിടയിലാണല്ലോ..എന്തിനാണ് സേതു ബോംബക്ക് വന്നത്..”
ആന്‍ഡ്രൂസ് ചോദിച്ചു.
“എനിക്ക് വേണ്ടത് ഒരു ചെമ്പ് തകിടാണ്.അത് ആ കെട്ടിടത്തിലെ മൂന്നാം നിലയിലെ നാലാമത്തെ മുറിയിലുണ്ട്.” ഞാന്‍ ആര്‍ട്ട് ഗാലറിയുടെ നേര്‍ക്ക് വിരല്‍ ചൂണ്ടി.
ആന്‍ഡ്രൂസ് അമ്പരപ്പോടെ ആര്‍ട്ട് ഗാലറിയിലേക്ക് നോക്കി.
“ അതൊരു നിസ്സാര ചെമ്പ് തകിടല്ല.ഒരു വൃത്താകാരത്തിൽ കേന്ദ്രികൃതമായ ബിന്ദുവിനുചുറ്റും പല വലിപ്പത്തിലുള്ള 9 ത്രികോണങ്ങൾ തമ്മിൽ യോജിപ്പിച്ചിരിക്കുന്ന ആ ചെമ്പ് തകിടില്‍ ആദിപരാശക്തി കുടികൊള്ളുന്നു. “
ഞാന്‍ പറഞ്ഞു.
ആന്‍ഡ്രൂസ് എന്നെ മിഴിച്ചുനോക്കി.പിന്നെ ചോദിച്ചു.
“എന്താണ് അതിന്റെ പേര് ?”
“ശ്രീചക്രം .” ഞാന്‍ പറഞ്ഞു.
????
എന്റെ അച്ഛന്‍ ഒരു ഗണിതശാസ്ത്രജ്ഞനായിരുന്നു.ഇരുപത്തിയഞ്ചാം വയസ്സില്‍ ബാംഗളൂരിലെ ഇന്ത്യന്‍ ഇന്‍സ്റ്റിട്ട്യൂട്ട് ഓഫ് സയന്‍സില്‍ നിന്നാണ് അച്ഛന്‍ ഡോക്ടറെറ്റു നേടിയത്..നാട്ടില്‍ സര്‍ക്കാര്‍ എഞ്ചിനീയറിംഗ് കോളേജില്‍ പ്രഫസര്‍.കോളേജില്‍ പഠിക്കുന്ന കാലത്തെ കൂട്ടുകാരിയെ അച്ഛന്‍ ജീവിതസഖിയാക്കി..
ശ്രീചക്രം വെറുമൊരു പൂജാവസ്തുവല്ല.അതിസങ്കീര്‍ണ്ണമായ ഒരു ജ്യാമീതിയ രൂപമാണത്.അതിന്റെ ശക്തി ശാസ്ത്രീയമായി തെളിയിക്കുക എന്നതായിരുന്നു അച്ഛന്റെ ഗണിത ഗവേഷണവിഷയം.അത് മെല്ലെ അച്ഛന്റെ രക്തത്തിലലിഞ്ഞു.
അതിനായി ആദ്യം അതിന്റെ ശക്തി അനുഭവവേദ്യമാക്കണം.അത് എളുപ്പമല്ലായിരുന്നു.ശ്രീചക്രം ഉപയോഗിച്ചു ഭാവിയും ഭൂതവും കണ്ടെത്താന്‍ കഴിയും എന്ന് അച്ഛന്‍ വിശ്വസിച്ചു.എല്ലാവരും അച്ഛനെ പരിഹസിച്ചു.പക്ഷേ അച്ഛന്‍ പിന്മാറിയില്ല.
തന്റെ ലക്‌ഷ്യം സാക്ഷാത്ക്കരിച്ചാല്‍ മാനവരാശിക്കാകെ പ്രയോജനം ലഭിക്കും.ആ ചിന്തയായിരുന്നു അച്ഛനെ മുന്‍പോട്ടു നയിച്ചത്.
അതിനായി അച്ഛന്‍ താന്ത്രിക്ക് യോഗ പഠിച്ചു.മന്ത്രവാദം പഠിച്ചു. ഗണിതശാസ്തത്തിന്റെ ഏറ്റവും സങ്കീര്‍ണ്ണമായ ആഴങ്ങളില്‍ മുങ്ങി.ജീവിതം..ജീവിതം തന്നെ അച്ഛന്‍ ശ്രീചക്രത്തിന്റെ രഹസ്യത്തിനുവേണ്ടി ഉഴിഞ്ഞുവച്ചു.
അതില്‍..അതിനിടയില്‍ അച്ഛന് നഷ്ടമായത് സ്വന്തം ജീവിതമാണ്.ഊണും ഉറക്കവും കുടുംബവും മറന്നു അച്ഛന്‍ ശ്രീചക്രത്തിനു പിറകെ ഉരുണ്ടപ്പോള്‍ ,അമ്മയുടെ ജീവിതം കലങ്ങി.വിവാഹത്തിന് മുന്‍പുണ്ടായിരുന്ന അമ്മയുടെ വിഷാദരോഗം വല്ലാതെ അധികരിച്ചു.പക്ഷേ ശ്രീയന്ത്രത്തിനെക്കുറിച്ചുള്ള അന്വേഷണത്തിനിടയില്‍ അതൊന്നും അച്ഛന്‍ ശ്രദ്ധിച്ചില്ല.
ശ്രീചക്രത്തെക്കുറിച്ച് കൂടുതല്‍ കാര്യങ്ങള്‍ മനസ്സിലാക്കാന്‍ അച്ഛന്‍ ബദരിനാഥിലേക്ക് പോയി.അവിടുത്തെ ക്ഷേത്രത്തില്‍ ശ്രീചക്രം പൂജിക്കുന്നുണ്ട്.തന്റെ ഗവേഷണത്തിലെ തുടക്കം മുതലുണ്ടായിരുന്ന ഒരു വലിയ പിഴവിനെക്കുറിച്ച് ബദരിനാഥിലെ ജ്ഞാനിയായ ഒരു സന്യാസി അച്ഛന് അറിവ് നല്‍കി.
ശ്രീചക്രത്തിന്റെ ശക്തി ഉപയോഗിക്കണമെങ്കില്‍ അത് യഥാര്‍ത്ഥമായിരിക്കണം.അതിസങ്കീര്‍ണ്ണമായ ഈ ജ്യാമിതിയരൂപം നിര്‍മ്മിക്കാന്‍ ഏകാഗ്രമായ ഒരു മനുഷ്യായുസ്സ് തന്നെ വേണം.ഭാരതത്തില്‍ത്തന്നെ പൂര്‍ണ്ണ പരിശുദ്ധിയുള്ള രണ്ടേ രണ്ടു ശ്രീചക്രങ്ങളെയുള്ളൂ.തന്റെ കൈവശമുണ്ടായിരുന്ന ശ്രീചക്രത്തിലെ പിഴവുകള്‍ കണ്ടുപിടിക്കാനുള്ള മാര്‍ഗങ്ങളും സന്യാസി അച്ഛനു പറഞ്ഞുകൊടുത്തു.
വീട്ടില്‍ പറയാതെയായിരുന്നു അച്ഛന്റെ യാത്ര.
തിരികെയെത്തിയ അച്ഛന്‍ വിശ്രമിക്കാനൊന്നും നിന്നില്ല.അദ്ദേഹം നേരെ പോയത് പൂജാമുറിയിലേക്കാണ്.താന്‍ സൂക്ഷിക്കുന്ന ശ്രീചക്രം പരിശോധിക്കാന്‍.
പൂജാമുറി തുറന്ന അച്ഛന്‍ കണ്ടത് ഉത്തരത്തില്‍ തൂങ്ങിയാടുന്ന അമ്മയുടെ ശരീരമായിരുന്നു.
-4-
“വേറൊരാളുടെ ജീവിതം കേള്‍ക്കുന്നത് വരെയുള്ളൂ നമ്മുടെ ജീവിതത്തിനെക്കുറിച്ചുള്ള പരാതി....” ആന്‍ഡ്രൂസ് പറഞ്ഞു.
“അത് ശരിയാണ്.”ഞാന്‍ ശരിവച്ചു.
“അമ്മയുടെ മരണത്തിനുശേഷം എന്താണ് സംഭവിച്ചത് ?” ആന്‍ഡ്രൂസ് ചോദിച്ചു.
“അമ്മയുടെ ആത്മഹത്യ അച്ഛനെ ഉലച്ചു കളഞ്ഞു.പക്ഷേ അതൊന്നും അച്ഛനെ തന്റെ ലക്ഷ്യത്തില്‍നിന്ന് പിന്തിരിപ്പിച്ചില്ല.എനിക്ക് പത്തു വയസ്സുള്ളപ്പോള്‍ ,ബോംബെയില്‍ യഥാര്‍ത്ഥ ശ്രീചക്രമുണ്ടെന്നറിഞ്ഞു അച്ഛനിങ്ങോട്ട്‌ തിരിച്ചു.അതാണ്‌ അച്ഛനെക്കുറിച്ച് ഒടുവില്‍ ഞങ്ങള്‍ക്ക് ലഭിച്ച വിവരം.പിന്നീട് എന്നെയും അനിയത്തിയും വളര്‍ത്തിയത് മുത്തച്ച്ചനും മുത്തശ്ശിയുമാണ്‌.വളര്‍ന്നതിനുശേഷമാണ് ഞാനീ വിവരങ്ങള്‍ അറിഞ്ഞത്.”
ഒരു നിശബ്ദത ഞങ്ങള്‍ക്കിടയില്‍ പടര്‍ന്നു.
“ആന്‍ഡ്രൂസ്..തനിക്ക് പത്തു വയസ്സുള്ളപ്പോള്‍ മുതല്‍ പ്രതികാരമാണ് ഉള്ളില്‍ വളര്‍ന്നത്.എന്റെ ഉള്ളില്‍ വളര്‍ന്നത് വാശിയും. പഠിക്കാന്‍ എന്ന പേരില്‍ നുണ പറഞ്ഞാണ് ഞാന്‍ ബോംബെക്ക് വന്നത് .അച്ഛന് നടത്താന്‍ കഴിയാതെ പോയത് തനിയെ ചെയ്യുക.അച്ഛന് എന്താണ് സംഭവിച്ചതെന്നു കണ്ടെത്തുക ...അതിനു എനിക്ക് ആ ശ്രീചക്രം വേണം.അത് കിട്ടിയാല്‍ എന്താണ് ചെയ്യണ്ടതെന്നു അച്ഛന്റെ ഡയറികളില്‍ നിന്ന് ഞാന്‍ മനസ്സിലാക്കിയിട്ടുണ്ട്..അതിനു വേണ്ടിയാണ് അച്ഛന്‍ തന്റെ ജീവിതം ഹോമിച്ചത്..അമ്മയുടെയും...”ഞാന്‍ നെടുവീര്‍പ്പോടെ പറഞ്ഞു നിര്‍ത്തി.
“ഐ അം സോറി സേതു..,”ആന്‍ഡ്രൂസ് എന്റെ തോളില്‍ കൈത്തലമമര്‍ത്തി.
“ഇറ്റ്‌സ് ആള്‍റൈറ്റ് ആന്‍ഡ്രൂസ്...ക്രിസ്തുമസിന് തന്നെ കാത്തിരിക്കുന്ന അമ്മച്ചിയെക്കുറിച്ച് കേട്ടപ്പോള്‍ എനിക്ക് എന്റെ അമ്മയെയാണ് ഓര്‍മ്മ വന്നത്.ഒരമ്മയുടെ സ്നേഹം ശരിക്കും ഞാന്‍ അനുഭവിച്ചിട്ടില്ല.”
“നമുക്ക് ഒരു ദിവസം പോകാം.അടുത്ത ക്രിസ്തുമസ്സിനു എന്റെ ഒപ്പം സേതുവുമുണ്ടാകും.അമ്മച്ചിക്ക് സേതുവിനെ ഇഷ്ടമാകും.അതിനു മുന്‍പ്....”
“അതിനു മുന്‍പ് ആന്‍ഡ്രൂസിനു തന്റെ അവകാശപ്പെട്ട സ്വത്തു തിരിച്ചുകിട്ടണം.പീറ്റര്‍ ഹോനായിയെ കൊല്ലണം.”ഞാന്‍ പറഞ്ഞു.
“സേതുവിന് ശ്രീചക്രവും കരസ്ഥമാക്കണം.”
അത് രണ്ടും അടുത്ത ക്രിസ്തുമസ്സിനു മുന്‍പ് നടപ്പാക്കാനുള്ള പ്ലാന്‍ ഞങ്ങളാ ക്രിസ്തുമസ് രാത്രിയില്‍ ആസൂത്രണം ചെയ്തു.
-5-
“ഹൃദയത്തിന്റെ പ്രവര്‍ത്തനം നിര്‍ണ്ണയിക്കുന്ന ഇ.സി.ജി സിഗ്നല്‍ ഒരു വൈദ്യുതതരംഗമാണ്. അപാരശക്തികുടി കൊള്ളുന്ന മനുഷ്യന്റെ അബോധമനസ്സ് ഈ യൂണിവേഴ്സിന്റെ ഇന്‍ഫിനിറ്റ് ഇന്റലിജന്‍സിന്റെ ഭാഗമാണ്.എല്ലാം ഒന്നാണ്.അദ്വൈതം... ഈ മന്ത്രങ്ങള്‍ സൃഷ്ടിക്കുന്നതും അത്തരം തരംഗങ്ങളാണ്.പ്രജ്ഞയുടെകിളിവാതില്‍ തുറന്നു പ്രപഞ്ചത്തിന്റെ മനസ്സ് ദര്‍ശിക്കാന്‍ സഹായിക്കുന്ന തരംഗങ്ങള്‍...”
മൂന്നു ദിവസം ഉപവാസമനുഷ്ടിച്ചു.ജലപാനമുപേക്ഷിച്ചു പട്ടുതുണിയില്‍ പൊതിഞ്ഞ ശ്രീയന്ത്രത്തിനു മുന്‍പില്‍ ,കഠിനമന്ത്രങ്ങള്‍ ഉരുവിട്ടുകൊണ്ടിരുന്നുപ്പോള്‍ ഏതാനും മാസങ്ങള്‍ക്ക് മുന്‍പ് ഹരിദ്വാരില്‍വച്ച് പരിചയപ്പെട്ട സ്വാമിയുടെ ഉപദേശം മനസ്സിലുണ്ടായിരുന്നു.
മൂന്നാം നാള്‍ സന്ധ്യക്ക് കര്‍മ്മങ്ങള്‍ പൂര്‍ത്തിയായി.
കാവിയുടുത്തു.നെറ്റിയില്‍ ഭസ്മക്കുറിയണിഞ്ഞു.
സ്പടികംകൊണ്ട് നിര്‍മ്മിച്ച വൃത്താകൃതിയുള്ള പേടകത്തില്‍ ശ്രീചക്രമിറക്കിവച്ചു.പിന്നെ മന്ത്രജപങ്ങളുടെ ഉരുവിട്ടുകൊണ്ട് അതില്‍ ജലം നിറച്ചു.
ഒരു കണ്ണാടിയിയുടെ ഉള്ളിലെന്ന പോലെ ശ്രീചക്രം ജലത്തിനുള്ളില്‍ കാണപ്പെട്ടു.
കണ്ണടച്ചു.മന്ത്രങ്ങള്‍ ഉരുവിട്ടുകൊണ്ട് മനസ്സിന്റെ സ്ക്രീനില്‍ ആ ജ്യാമീതിയ രൂപം വരച്ചുതുടങ്ങി.
ഒന്‍പതു ത്രികോണങ്ങള്‍.
ഈ ത്രികോണങ്ങള്‍ അഞ്ചു ഘട്ടങ്ങളില്‍ പല സ്ഥലങ്ങളിലും കൂട്ടിമുട്ടി നാല്പത്തിമൂന്നു ചെറുത്രികോണങ്ങളായിമാറുന്നു.
ഗണിതവും മന്ത്രവും ഏകാഗ്രതയുടെ ഉച്ചകോടിയില്‍ പരസ്പരം സന്ധിക്കുമ്പോള്‍ ,ആ ത്രികോണങ്ങളുടെ മധ്യത്തില്‍ ഒരു ബിന്ദു പ്രത്യക്ഷപ്പെടും.
മൂന്നരനാഴികക്ക് ശേഷം കണ്ണ് തുറന്നു.
രസം കൊണ്ട് നിര്‍മ്മിച്ച ശ്രീചക്രത്തിനു മുകളിലെ ജലപാളി ഇപ്പോള്‍ ഒരു കണ്ണാടിപോലെയായിരിക്കുന്നു.
ആ കണ്ണാടിയില്‍ കാലം തെളിഞ്ഞു.
കഴിഞ്ഞ ഒരു വര്‍ഷം നടന്ന കാര്യങ്ങള്‍ ..
പീറ്റര്‍ ഹോനായിയെ തകര്‍ക്കാനും ശ്രീചക്രം നേടുവാനുമുള്ള മാസ്റ്റര്‍ പ്ലാന്‍.
പീറ്റര്‍ ഹോനായിയുടെ മകന്‍ ജോണ്‍ ഹോനായിയുടെ ഒപ്പം താന്‍ കൂടുന്നത് ,അയാളുടെ സുഹൃത്തും അധോലോകരാജാവുമായ വരദരാജിന്റെ ഒപ്പം ആന്‍ഡ്രൂസും കൂടുന്നത് ..മെല്ലെ മെല്ലെ അവരെ തമ്മില്‍ അകറ്റുന്നത് ..
ഒടുവില്‍ ആര്‍ട്ട് ഗാലറിയില്‍ സൂക്ഷിച്ചിരിക്കുന്ന കോടികള്‍ വിലയുള്ള ഹൈദ്രാബാദ് നവാബിന്റെ ആഭരണങ്ങള്‍ മോഷ്ടിക്കുവാനുള്ള പദ്ധതി വരദരാജിനെക്കൊണ്ട് തങ്ങള്‍ ചെയ്യിപ്പിക്കുന്നത്.. ഒപ്പം ശ്രീചക്രം മോഷ്ടിക്കുന്നത്..
ആ പദ്ധതി ഹോനായിമാര്‍ ചതിവിലൂടെ തകര്‍ത്തുവെന്ന് വരദരാജിനെ വിശ്വസിപ്പിക്കുന്നത്..
ഭൂതകാലം അവസാനിച്ചു.ഇപ്പോള്‍ ജലപാളിയില്‍ തെളിയുന്നത് വര്‍ത്തമാനകാലമാണ്.
എവിടെയാണ് ആന്‍ഡ്രൂസ് ?
ജലപാളിയില്‍ വീണ്ടും രംഗങ്ങള്‍ തെളിഞ്ഞു.
വരദരാജൻ തന്നെയും മകനെയും നശിപ്പിക്കുമെന്ന് മനസ്സിലാക്കി കാറില്‍ രക്ഷപെടാന്‍ തുടങ്ങുന്ന ഹോനായി.അയാളുടെ മാര്‍ഗം തടഞ്ഞു ആന്‍ഡ്രൂസ്.അവന്റെ കയ്യില്‍ ഒരു തോക്കുണ്ട്.
കാറിന്റെ ബാക്ക് ഗ്ലാസില്‍ പടരുന്ന ഹോനായിയുടെ രക്തം.
ആന്‍ഡ്രൂസിന്റെ ചുണ്ടില്‍ ഒരു ചിരിയുണ്ട്.വിജയിയുടെ ചിരി...അവന്റെ കയ്യില്‍ ആ ബ്രീഫ് ക്കേസുണ്ട്..
ശ്രീചക്രം വര്‍ത്തമാനകാലം കടന്നു ഭാവിയിലേക്ക് കടന്നു.ഇനി നടക്കാന്‍ പോകുന്ന കാര്യങ്ങള്‍ തന്റെ മുന്നില്‍ തെളിയുന്നു.
തന്റെ മുറിയുടെ വാതില്‍ക്കല്‍ മുട്ടുന്ന ആന്‍ഡ്രൂസ്..ബ്രീഫ്ക്കേസ് തന്നെ ഏല്‍പ്പിച്ചു അവന്‍ ജോണ്‍ ഹോനായിയെ തിരഞ്ഞു പോവുന്നു.
വീണ്ടും രംഗങ്ങള്‍ തെളിഞ്ഞുമാഞ്ഞു.കാലം അതിവേഗം മുന്‍പോട്ടു പോവുകയാണ്.
നടക്കാന്‍ പോകുന്ന കാര്യങ്ങള്‍ കണ്ടു നെഞ്ചില്‍ ഒരു പിടച്ചിലുണര്‍ന്നു.അറിയാതെ കണ്ണ് നിറഞ്ഞു.
പെട്ടെന്ന് റൂമിന്റെ വാതില്‍ക്കല്‍ ആരോ മുട്ടുന്നു ശബ്ദം കേട്ടു.
ആന്‍ഡ്രൂസ്..കയ്യില്‍ ആ സ്യൂട്ട് ക്കേസ് ..ദേഹമാസകലം ചോര..
കുറച്ചു മുന്‍പ് താന്‍ ജലപാളിയില്‍ കണ്ട രംഗങ്ങള്‍ ആവര്‍ത്തിക്കുന്നു.
“സേതൂ ,ഞാനവനെ കൊന്നെടാ ..എന്റെ അപ്പച്ചനെ കൊന്നവനെ ഈ കൈ കൊണ്ട് ഞാന്‍ കൊന്നു..ഇരുപതു വര്‍ഷത്തെ കണക്ക് ഞാനങ്ങു തീര്‍ത്തെടാ..ഇനിയെനിക്ക് നാട്ടിലേക്ക് പോകണം.അമ്മച്ചിയെ തമ്പുരാട്ടിയെപ്പോലെ വാഴിക്കണം...അതിനുമുന്പ്..."
അവന്‍ അത് പൂര്‍ത്തിയാക്കുന്നതിനു മുന്‍പ് താന്‍ കയ്യുയര്‍ത്തി തടഞ്ഞു.
“അതിനു മുന്‍പ് നിനക്ക് ജോണ്‍ ഹോനായിയെക്കൂടി കൊല്ലണം.അതുവരെ ആ ബ്രീഫ് ക്കേസ് ഞാന്‍ സൂക്ഷിക്കണം അല്ലെ..”
ആന്‍ഡ്രൂസിന്റെ കണ്ണുകളില്‍ അമ്പരപ്പ് നിറഞ്ഞു.
“വേണ്ടടാ ആന്‍ഡ്രൂസ്..വേണ്ട.നീ ആ ബ്രീഫ്ക്കെസുമായി നാട്ടിലേക്ക് പോകണം.കാരണം നീ ഹോനായിയെ തിരഞ്ഞു പോയാല്‍ ഒരിക്കലും തിരിച്ചുവരാന്‍ കഴിയില്ല.ഈ ക്രിസ്തുമസ്സിനെന്നല്ല ഒരു ക്രിസ്തുമസ്സിനും നിന്റെ അമ്മച്ചിയുടെ കാത്തിരിപ്പ് അവസാനിക്കില്ല.നിന്റെ മരണവാര്‍ത്ത അറിയിക്കാന്‍ ..നിനക്ക് പകരം ആ ബ്രീഫ്ക്കേസുമായി നിന്റെ അമ്മച്ചിയുടെ അടുത്തേക്ക് പോകാന്‍ സേതുവിന് കഴിയില്ലടാ...നമ്മുടെ പ്രിയപ്പെട്ടവര്‍ക്ക് നാം തന്നെ വേണം.. വേറൊരാള്‍ ഒരിക്കലും അവര്‍ക്ക് പകരമാവില്ല..അത് ഞാന്‍..എന്റെ ജീവിതം കൊണ്ട് പഠിച്ചതാണ് ആന്‍ഡ്രൂ..”
പറഞ്ഞുതീര്‍ന്നപ്പോള്‍ തന്റെ കണ്ണ് നിറഞ്ഞു.അവന്റെയും..."
ആന്‍ഡ്രൂവിനെ നാട്ടിലേക്ക് പറഞ്ഞയച്ചതിനുശേഷം മുറിയിലേക്ക് വേഗം തിരികെ മടങ്ങി.തയ്യാറെടുപ്പുകളോടെയാണ് തിരികെ മടങ്ങിയത്.. അവിടെ തന്നെ കാത്തു ജോണ്‍ ഹോനായി ഉണ്ടാകുമെന്ന് അറിയാം.ശ്രീചക്രത്തിന്റെ ശക്തിയറിഞ്ഞവനുമായാണ് താന്‍ പോരാടണ്ടതെന്നു അവനറിയില്ലല്ലോ.

<hr />

കൊച്ചിയിലെ ക്രിസ്തുമസ് രാത്രി.തന്റെ വീടിന്റെ മുന്‍പിലെത്തിയ കാരള്‍ സംഘത്തിട്നെ പാട്ടും ഡാന്‍സും ആസ്വദിച്ചു വീടിന്റെ ഉമ്മറത്ത്‌ നില്‍ക്കുകയാണ് ഐശര്യവതിയായ ഒരു അമ്മ.അവരുടെ ചുണ്ടില്‍ ഒരു പുഞ്ചിരിയുണ്ട്.കണ്ണുകളില്‍ സന്തോഷത്തിന്റെന്റെയും വാത്സല്യത്തിന്റെയും തിളക്കവും. അവര്‍ തന്റെ മകനെ കാത്തുനില്‍ക്കുകയാണ്.ബോംബെയില്‍നിന്ന് അവന്‍ വരികയാണ്.അമ്മച്ചിയുടെ കണ്ണ് തുടക്കാന്‍..അമ്മച്ചിയോടൊപ്പം ഇനി എന്നും ക്രിസ്സ്തുമസ് ആഘോഷിക്കാന്‍..


![ബിഫോര്‍ ഇന്‍ ഹരിഹര്‍നഗര്‍](https://cdn.boolokam.com/articles/2020/12/vvvf-292.jpg)**[](http://13.126.68.249/before-in-harihar-nagar/294988/vvvf-293)Anish Francis** **ബിഫോര്‍ ഇന്‍ ഹരിഹര്‍നഗര്‍** -1- പുസ്തകം വായിക്കുന്നതിനിടയില്‍ ഞാന്‍ കുറച്ചു ടേബിളുകള്‍ക്കപ്പുറമിരിക്കുന്ന യുവാവിനെ വീണ്ടും ശ്രദ്ധിച്ചു.കഴിഞ്ഞ നാല് ദിവസമായി ഞാന്‍ അയാളെ ഈ ലൈബ്രറിയില്‍ വച്ച് കാണുന്നു.ആദ്യം കണ്ടപ്പോള്‍ മുതല്‍ അയാളുമായി തനിക്ക് ഭാവിയില്‍ അടുപ്പമുണ്ടാകാന്‍ സാധ്യതയുണ്ടെന്നു മനസ്സിലിരുന്നു ആരോ പറഞ്ഞു.ബോംബെയിലെ ഏറ്റവും പഴയ ലൈബ്രറിയാണ് എം.ജി റോഡിലെ ഡേവിഡ് സസൂന്‍ ലൈബ്രറി.വെനീഷ്യന്‍ ഗോഥിക് നിര്‍മ്മിതി. കമാനാകൃതിയിലുള്ള വലിയ ആര്‍ച്ചുകള്‍ .ഉയര്‍ന്ന സീലിംഗുകള്‍.സദാ പ്രാവുകള്‍ കുറുകുന്ന സ്വരം.ലൈബ്രറി സ്ഥിതി ചെയ്യുന്നത് വിശാലമായ പൂന്തോട്ടത്തിനുള്ളിലാണ്.ചൂരല്‍ക്കസേരകള്‍ നിരത്തിയിട്ടിരിക്കുന്ന രണ്ടാംനിലയിലെ ബാല്‍ക്കണിയിലാണ് ഞാനിരുന്നത്. ഇവിടെയിരുന്നു ലൈബ്രറിവളപ്പിലെ മാവിന്‍ക്കൂട്ടങ്ങള്‍ കടന്നുവരുന്ന തണുത്ത കാറ്റുംകൊണ്ട് വായിക്കാം. ![Image may contain: 1 person, text](https://scontent.ftrv1-1.fna.fbcdn.net/v/t1.0-9/132734923_10219030054478645_4417349267102409621_o.jpg?_nc_cat=103&ccb=2&_nc_sid=825194&_nc_ohc=dtJRjPnp7qQAX9YxBce&_nc_ht=scontent.ftrv1-1.fna&oh=e1c4fabaa2b0128720d1897efd69c0d1&oe=600CB0E5)എം.ജി റോഡില്‍ ,പ്രശസ്തമായ ജഹാംഗിര്‍ ആര്‍ട്ട് ഗാലറിക്ക് എതിര്‍വശമാണ് ഡേവിഡ് സസൂന്‍ ലൈബ്രറി.ബാല്‍ക്കണിയിലിരുന്നാല്‍ ജഹാംഗിര്‍ ആര്‍ട്ട് ഗാലറിക്ക് മുന്‍പിലെ കാല ഘോഡ എന്നറിയപ്പെടുന്ന പ്രതിമ കാണാം.ഊരിപ്പിടിച്ച വാളുമായി കുതിരപ്പുറത്തിരിക്കുന്ന യോദ്ധാവ്.എപ്പോള്‍ നോക്കിയാലും ആ ചെറുപ്പക്കാരന്‍ പുസ്തകം നിവര്‍ത്തിവച്ച് ആ പ്രതിമയുടെ മേല്‍ ഉറ്റുനോക്കിയിരിക്കുന്നത് കാണാം.അയാളെ എന്തോ അലട്ടുന്നുണ്ട് എന്നെനിക്ക് തോന്നി.ഇന്നയാള്‍ കറുത്ത വരവരയന്‍ ഷര്‍ട്ടും ബ്രൌണ്‍ നിറമുള്ള പാന്റുമാണ് ധരിച്ചിരിക്കുന്നത്‌. ഇടതു കാല്‍പ്പാദം വിറപ്പിച്ചുകൊണ്ട് അയാള്‍ ആര്‍ട്ട് ഗാലറിയുടെ മുന്‍പിലെ പടയാളിയുടെ പ്രതിമയും നോക്കിയിരിക്കുന്നു. മെല്ലെ മനസ്സ് ഏകാഗ്രമാക്കി .നോട്ടം അയാളുടെ ശിരസ്സില്‍ കേന്ദ്രീകരിച്ചു. “ഇങ്ങോട്ട് നോക്കു, മന്ദഹസിക്കൂ..” അച്ഛന്റെ പുസ്തകങ്ങളിലെ മര്‍മ്മയോഗവിദ്യയിലെ ഒരു അഭ്യാസമുപയോഗിച്ചു അയാളുടെ ശ്രദ്ധ പിടിച്ചു പറ്റാനുള്ള ലളിതമായ ശ്രമം. പെട്ടെന്ന് അയാള്‍ തന്റെ നേരെ നോക്കി. മനസ്സില്‍ യോഗവിദ്യക്ക് നന്ദി പറഞ്ഞു.അച്ഛനെ സ്മരിച്ചു.അച്ഛന് വേണ്ടിയാണല്ലോ താനീ ബോംബെക്ക് വന്നത്. അയാളുടെ നെറ്റിയുടെ മധ്യഭാഗത്തേക്ക് മിന്നല്‍പോലെ ഒന്ന് നോക്കി. അയാള്‍ തന്നെ നോക്കി പുഞ്ചിരിച്ചു.താനും തിരിച്ചു മന്ദഹസിച്ചു. “എഴുന്നേറ്റു എന്റെ അടുത്തേക്ക് വരൂ.” മനസ്സുകൊണ്ട് അയാളുടെ തലച്ചോറിനോട് നിര്‍ദ്ദേശിച്ചു. മെല്ലെ അയാള്‍ പുസ്തകം മടക്കിവച്ച് തന്റെയടുത്തേക്ക് വന്നു. “ഇന്നലെ ഞാനിവിടെ കണ്ടിരുന്നു.മലയാളിയാണോ ?” ആദ്യം സംഭാഷണം തുടങ്ങിവച്ചത് താനാണ്.അതയാളെ റിലാക്സ് ചെയ്യിക്കും. “അതെ.വളരെ സന്തോഷം.എന്താ പേര് ?” അയാള്‍ ഹൃദ്യമായി ചിരിച്ചു കൊണ്ട് കൈ നീട്ടി. അയാളുടെ പരുക്കന്‍ വിരലുകള്‍ക്ക് നല്ല ചൂടുണ്ടായിരുന്നു. “സേതുമാധവന്‍.നിങ്ങളുടെയൊ ?”ഞാന്‍ ചോദിച്ചു. “എന്റെ പേര് ആന്‍ഡ്രൂസ് .കൊച്ചിയിലാണ് വീട്. “ ആത്മവിശ്വാസത്തോടെ അയാള്‍ സ്വയം പരിചയപ്പെടുത്തി. അയാളെയും കൂട്ടി ലൈബ്രറിയില്‍നിന്നിറങ്ങി.സമീപത്തുള്ള ഒരു കഫെയില്‍ കയറി.ആന്‍ഡ്രൂസ് ബോംബെയില്‍ വന്നിട്ട് ഒരു വര്‍ഷമായി.അയാളിപ്പോള്‍ ഒരു പ്രശ്നത്തിലാണ്.രണ്ടു മാസം മുന്‍പ് അയാളുടെ ജോലി നഷ്ടപ്പെട്ടു.ഇപ്പോള്‍ കടുത്ത സാമ്പത്തിക പ്രതിസന്ധിയിലാണ്.താമസിക്കുന്ന ലോഡ്ജില്‍നിന്ന് ഉടനെ ഇറങ്ങേണ്ടിവരും.ചായ കുടിക്കുന്നതിനിടയില്‍ അയാളുടെ മുഖം ശ്രദ്ധിച്ചു.അയാളുടെ കണ്ണുകളില്‍ ഒരു അസാധാരണമായ തിളക്കമുണ്ട്.ഇത്രയും പ്രശ്നങ്ങള്‍ അഭിമുഖികരിക്കുമ്പോഴും നഷ്ടപ്പെടാത്ത ഇച്ഛാശക്തിയുടെ തിളക്കം. “എന്റെ റൂമില്‍ ഒരാള്‍ക്ക് കൂടി കഴിയാം.ഒപ്പം കൂട്ടുന്നതില്‍ എനിക്ക് സന്തോഷമേയുള്ളൂ.” ഞാന്‍ പറഞ്ഞത് കേട്ടപ്പോള്‍ അയാളുടെ മുഖം സന്തോഷഭരിതമായി. “പക്ഷേ എനിക്ക് ഒരു കാര്യം അറിയണം ആന്‍ഡ്രൂസ് ...ശരിക്കും നിങ്ങള്‍ എന്തിനാണ് ബോംബെയില്‍ വന്നത് ?” പെട്ടെന്നുള്ള ചോദ്യമായിരുന്നതുകൊണ്ട് ആന്‍ഡ്രൂസ് ഒരു നിമിഷം പതറി. പിന്നെ കാരിരുമ്പിന്റെ മൂര്‍ച്ചയുള്ള സ്വരത്തില്‍ അയാള്‍ പറഞ്ഞു. “ഒരാളെ കൊല്ലാന്‍..” ഞാന്‍ ഒന്നും മനസ്സിലാവാതെ ആന്‍ഡ്രൂസിനെ നോക്കി. “എന്റെ അമ്മക്ക് വേണ്ടി.എന്റെ അമ്മയെ പൊന്നുകൊണ്ട് തുലാഭാരം നടത്താന്‍.നഷ്ടപ്പെട്ടത് തിരിച്ചു പിടിക്കാന്‍..പിന്നെ എനിക്കും അമ്മയ്ക്കും സമാധാനത്തോടെ ഉറങ്ങാന്‍.അതിനു വേണ്ടി എനിക്ക് ഒരാളെ കൊല്ലണം.” ആന്‍ഡ്രൂസ് മെല്ലെപ്പറഞ്ഞു. “ആരെ?”ഞാന്‍ പതറിയ സ്വരത്തില്‍ ചോദിച്ചു. “ഹോനായിയെ..പീറ്റര്‍ ഹോനായിയെ..” ആന്‍ഡ്രൂസിന്റെ സ്വരം വന്യമായി. -2- ആന്‍ഡ്രൂസിന്റെ പപ്പ അലക്സാണ്ടറും , പീറ്റര്‍ ഹോനായിയും പത്തിരുപതു വര്‍ഷം ഹോങ്കോംഗിലായിരുന്നു.വജ്രവ്യാപാരമായിരുന്നു പ്രധാന ബിസിനസ്.ബിസിനസ്സ് സംരക്ഷിക്കാന്‍ ആഫ്രിക്കയിലെയും ചൈനയിലെയും ബോംബെയിലെയും അധോലോകസംഘങ്ങളുടെ സഹായം തേടണം.പരസ്പരം വൈരാഗ്യത്തില്‍ കഴിയുന്ന ഇവര്‍ക്കിടയില്‍ കച്ചവടം നടത്താന്‍ നന്നേ ബുദ്ധിമുട്ടാണ്. ഇടയ്ക്കിടെയുണ്ടാകുന്ന ഗാംഗ് വാറുകളില്‍ പലരുടെയും ജീവന്‍ നഷ്ടപ്പെടുന്നു.തങ്ങളുണ്ടാക്കുന്ന സ്വത്തില്‍ രക്തക്കറ പുരളുന്നുവെന്ന കുറ്റബോധം അലക്സാണ്ടറെ അലട്ടിത്തുടങ്ങി.ഹോനായിക്ക് പണത്തോടുള്ള ആര്‍ത്തി കൂടിയപ്പോള്‍ അലക്സാണ്ടറിന് ബിസിനസ് ജീവിതം വല്ലാതെ മടുത്തു.നാട്ടില്‍ ,ചീനവലകളില്‍ സ്വര്‍ണ്ണം പൊതിയുന്ന കായല്‍സന്ധ്യകള്‍ അയാളെ മാടി വിളിച്ചു.ആന്‍ഡ്രൂസിനു അന്ന് പത്തു വയസ്സ് മാത്രമായിരുന്നു പ്രായം.തന്റെ മകന്റെ ഭാവിജീവിതം സമാധാന പൂര്‍ണ്ണമാകാന്‍ ഒടുവില്‍ ഏറെ ആലോചനകള്‍ക്ക് ശേഷം അലക്സാണ്ടര്‍ ആ തീരുമാനത്തിലെത്തി. ബിസിനസ് ഭാഗം വയ്ക്കുക.തന്റെ ലാഭവിഹിതം വാങ്ങി നാട്ടിലേക്ക് മടങ്ങുക. “കറുക്കനായിരുന്നു പീറ്റര്‍ ഹോനായി .പപ്പായുടെ തീരുമാനത്തിനെതിരെ അയാള്‍ മറുത്തു പറഞ്ഞില്ല.പകരം ലക്ഷക്കണക്കിന് ഡോളര്‍ ലാഭവിഹിതത്തിലെ കൂടുതല്‍ ഭാഗവും വജ്രവും രത്നങ്ങളുമാക്കി മാറ്റുന്നതാണ് നല്ലതെന്ന് അയാള്‍ പപ്പയെ ഉപദേശിച്ചു.ബാക്കി കുറച്ചു തുക അമ്മച്ചിയുടെ പേരില്‍ ബാങ്കിലിട്ടു.ഇതുപോലൊരു ക്രിസ്തുമസിന്റെ തലേന്നായിരുന്നു ബിസിനസ്സിന്റെ ഭാഗം വയ്ക്കലൊക്കെ നടന്നത്.വ്യാളിയുടെ അടയാളമുള്ളൊരു സ്യൂട്ട്ക്കേസുമായി പപ്പാ വീട്ടിലേക്ക് വരുന്നത് എനിക്കിപ്പോഴും ഓര്‍മ്മയുമുണ്ട്.ഇത് നമ്മുടെ ഈ നാട്ടിലെ ലാസ്റ്റ് ക്രിസ്തുസ്സാണ്.ഇനിയുള്ള വിശേഷദിവസങ്ങളൊക്കെ നാട്ടില്‍ വച്ചായിരിക്കും എന്ന് പപ്പാ പറഞ്ഞു.അമ്മച്ചി അത്രയും സന്തോഷിച്ചു ഞാന്‍ അതിനു മുന്‍പ് കണ്ടിട്ടില്ലായിരുന്നു.ക്രിസ്തുമസ് ദിവസം നാട്ടിലേക്ക് തിരിക്കാനാണ് പപ്പ പ്ലാന്‍ ചെയ്തത്.പോകുന്നതിനു മുന്‍പ് ,ക്രിസ്തുമസ് രാത്രിയില്‍ ഡിന്നര്‍ കഴിക്കാനായി പപ്പാ തന്റെ ആത്മസ്നേഹിതന്‍ കൂടിയായ ഹോനായിയെ ക്ഷണിച്ചു.” അത്രയും പറഞ്ഞിട്ട് ആന്‍ഡ്രൂസ് നിര്‍ത്തി.എം.ജി റോഡിന്റെ ഓരത്ത് ഒരുക്കിയ കൂറ്റന്‍ ക്രിസ്തുമസ് ട്രീയിലെ ദീപാലങ്കാരങ്ങള്‍ നോക്കി എന്തോ ഓര്‍ത്ത്‌ അയാള്‍ ഒരു നിമിഷം നിശബ്ദനായി. “എന്നിട്ട് ?”ഞാന്‍ ചോദിച്ചു. “ഹോനായി അന്ന് രാത്രിയില്‍ ഞങ്ങളുടെ വീട്ടില്‍ വന്നു. അമ്മച്ചി അയാള്‍ക്കും പപ്പക്കും രുചികരമായ ഭക്ഷണവും വൈനും വിളമ്പി.പൊട്ടിച്ചിരിച്ചുകൊണ്ട് അവര്‍ ഭക്ഷണം കഴിച്ചു.ഭക്ഷണം കഴിഞ്ഞതിനു അയാള്‍ തിളക്കമുള്ള ചുവന്ന കടലാസ് കൊണ്ട് പൊതിഞ്ഞ ക്രിസ്തുമസ് ഗിഫ്റ്റ് പുറത്തെടുത്തു.അതിനുള്ളില്‍ ഒരു റിവോള്‍വറായിരുന്നു.പപ്പക്ക് നേര്‍ക്ക് ക്രൂരമായ്‌ ചിരിച്ചു കൊണ്ട് അയാള്‍ നിറയൊഴിച്ചു.വജ്രവും രത്നങ്ങളുമടങ്ങുന്ന വ്യാളിയുടെ ചിഹ്നമുള്ള സ്യൂട്ട് കേസായിരുന്നു അയാള്‍ക്ക് വേണ്ടിയിരുന്നത്.അയാള്‍ അത് തിരയുന്നതിനിടെ അമ്മച്ചി എന്നെയും കൊണ്ട് എങ്ങിനെയോ അവിടെനിന്നു രക്ഷപെട്ടു.” പെട്ടെന്ന് കാതടിപ്പിക്കുന്ന ശക്തിയില്‍ പടക്കങ്ങള്‍ പൊട്ടി.ദൈവപുത്രന്റെ പിറവി വിളിച്ചറിയിച്ചു കൊണ്ട് സെയിന്റ് തോമസ്‌ കത്തീഡ്രലിലെ മണികള്‍ മുഴങ്ങി.ആന്‍ഡ്രൂസ് സംസാരം നിര്‍ത്തി നെറ്റിയില്‍ കുരിശ്ശു വരച്ചു. “അമ്മച്ചി...അമ്മച്ചി ..നാട്ടില്‍ എന്നെ കാത്തിരിക്കുകയാവും.പാലപ്പവും ഇറച്ചി സ്റ്റൂവും ഒക്കെ ഉണ്ടാക്കി...ഞാന്‍ ചെല്ലില്ലെന്നു അറിയാമെങ്കിലും വഴിയിലേക്ക് കണ്ണുംനട്ടു എന്നെ നോക്കിയിരിക്കും.” ആന്‍ഡ്രൂസിന്റെ സ്വരമൊന്നിടറി. “സേതു ,അടുത്ത ക്രിസ്തുമസ്സിനു ഞാന്‍ അമ്മച്ചിയെ കാണാന്‍ പോകും.പോകുമ്പോള്‍ പപ്പക്ക് അവകാശപ്പെട്ട ,ആ സ്യൂട്ട്ക്കേസുമായായിരിക്കും ഞാന്‍ പോകുന്നത്.അമ്മച്ചിയെ പൊന്നു കൊണ്ട് ഞാന്‍ മൂടും.രത്നങ്ങള്‍ കൊണ്ട് തുലാഭാരം നടത്തും.” ആന്‍ഡ്രൂസിന്റെ സ്വരം ഉറച്ചതായിരുന്നു.അയാളുടെ കണ്ണില്‍ നിശ്ചയം നിറഞ്ഞു.പിന്നെ അയാള്‍ എന്റെ കൈകള്‍ കവര്‍ന്നു. “പക്ഷേ എന്റെ ശത്രുക്കള്‍ പ്രബലരാണ്.അവരെ തോല്‍പ്പിക്കാന്‍ എനിക്ക് നിങ്ങളുടെ സഹായം വേണം.പകരം ഞാനെന്തും തരും.സേതു എന്റെ ഒപ്പം നില്‍ക്കില്ലേ..” ആന്‍ഡ്രൂസ് ചോദിച്ചു. “തീര്‍ച്ചയായും.പകരം ആന്‍ഡ്രൂസ് എന്റെ ഒപ്പവും ഉണ്ടാകണം..”ഞാന്‍ പറഞ്ഞു. “ആന്‍ഡ്രൂസിനൊരു വാക്കേ ഉള്ളു.എന്തിനും ഞാന്‍ ഒപ്പമുണ്ടാകും.സേതുവിനെന്താണ് വേണ്ടത്?സദാ സമയവും നിങ്ങള്‍ പുസ്തകങ്ങള്‍ക്കിടയിലാണല്ലോ..എന്തിനാണ് സേതു ബോംബക്ക് വന്നത്..” ആന്‍ഡ്രൂസ് ചോദിച്ചു. “എനിക്ക് വേണ്ടത് ഒരു ചെമ്പ് തകിടാണ്.അത് ആ കെട്ടിടത്തിലെ മൂന്നാം നിലയിലെ നാലാമത്തെ മുറിയിലുണ്ട്.” ഞാന്‍ ആര്‍ട്ട് ഗാലറിയുടെ നേര്‍ക്ക് വിരല്‍ ചൂണ്ടി. ആന്‍ഡ്രൂസ് അമ്പരപ്പോടെ ആര്‍ട്ട് ഗാലറിയിലേക്ക് നോക്കി. “ അതൊരു നിസ്സാര ചെമ്പ് തകിടല്ല.ഒരു വൃത്താകാരത്തിൽ കേന്ദ്രികൃതമായ ബിന്ദുവിനുചുറ്റും പല വലിപ്പത്തിലുള്ള 9 ത്രികോണങ്ങൾ തമ്മിൽ യോജിപ്പിച്ചിരിക്കുന്ന ആ ചെമ്പ് തകിടില്‍ ആദിപരാശക്തി കുടികൊള്ളുന്നു. “ ഞാന്‍ പറഞ്ഞു. ആന്‍ഡ്രൂസ് എന്നെ മിഴിച്ചുനോക്കി.പിന്നെ ചോദിച്ചു. “എന്താണ് അതിന്റെ പേര് ?” “ശ്രീചക്രം .” ഞാന്‍ പറഞ്ഞു. ???? എന്റെ അച്ഛന്‍ ഒരു ഗണിതശാസ്ത്രജ്ഞനായിരുന്നു.ഇരുപത്തിയഞ്ചാം വയസ്സില്‍ ബാംഗളൂരിലെ ഇന്ത്യന്‍ ഇന്‍സ്റ്റിട്ട്യൂട്ട് ഓഫ് സയന്‍സില്‍ നിന്നാണ് അച്ഛന്‍ ഡോക്ടറെറ്റു നേടിയത്..നാട്ടില്‍ സര്‍ക്കാര്‍ എഞ്ചിനീയറിംഗ് കോളേജില്‍ പ്രഫസര്‍.കോളേജില്‍ പഠിക്കുന്ന കാലത്തെ കൂട്ടുകാരിയെ അച്ഛന്‍ ജീവിതസഖിയാക്കി.. ശ്രീചക്രം വെറുമൊരു പൂജാവസ്തുവല്ല.അതിസങ്കീര്‍ണ്ണമായ ഒരു ജ്യാമീതിയ രൂപമാണത്.അതിന്റെ ശക്തി ശാസ്ത്രീയമായി തെളിയിക്കുക എന്നതായിരുന്നു അച്ഛന്റെ ഗണിത ഗവേഷണവിഷയം.അത് മെല്ലെ അച്ഛന്റെ രക്തത്തിലലിഞ്ഞു. അതിനായി ആദ്യം അതിന്റെ ശക്തി അനുഭവവേദ്യമാക്കണം.അത് എളുപ്പമല്ലായിരുന്നു.ശ്രീചക്രം ഉപയോഗിച്ചു ഭാവിയും ഭൂതവും കണ്ടെത്താന്‍ കഴിയും എന്ന് അച്ഛന്‍ വിശ്വസിച്ചു.എല്ലാവരും അച്ഛനെ പരിഹസിച്ചു.പക്ഷേ അച്ഛന്‍ പിന്മാറിയില്ല. തന്റെ ലക്‌ഷ്യം സാക്ഷാത്ക്കരിച്ചാല്‍ മാനവരാശിക്കാകെ പ്രയോജനം ലഭിക്കും.ആ ചിന്തയായിരുന്നു അച്ഛനെ മുന്‍പോട്ടു നയിച്ചത്. അതിനായി അച്ഛന്‍ താന്ത്രിക്ക് യോഗ പഠിച്ചു.മന്ത്രവാദം പഠിച്ചു. ഗണിതശാസ്തത്തിന്റെ ഏറ്റവും സങ്കീര്‍ണ്ണമായ ആഴങ്ങളില്‍ മുങ്ങി.ജീവിതം..ജീവിതം തന്നെ അച്ഛന്‍ ശ്രീചക്രത്തിന്റെ രഹസ്യത്തിനുവേണ്ടി ഉഴിഞ്ഞുവച്ചു. അതില്‍..അതിനിടയില്‍ അച്ഛന് നഷ്ടമായത് സ്വന്തം ജീവിതമാണ്.ഊണും ഉറക്കവും കുടുംബവും മറന്നു അച്ഛന്‍ ശ്രീചക്രത്തിനു പിറകെ ഉരുണ്ടപ്പോള്‍ ,അമ്മയുടെ ജീവിതം കലങ്ങി.വിവാഹത്തിന് മുന്‍പുണ്ടായിരുന്ന അമ്മയുടെ വിഷാദരോഗം വല്ലാതെ അധികരിച്ചു.പക്ഷേ ശ്രീയന്ത്രത്തിനെക്കുറിച്ചുള്ള അന്വേഷണത്തിനിടയില്‍ അതൊന്നും അച്ഛന്‍ ശ്രദ്ധിച്ചില്ല. ശ്രീചക്രത്തെക്കുറിച്ച് കൂടുതല്‍ കാര്യങ്ങള്‍ മനസ്സിലാക്കാന്‍ അച്ഛന്‍ ബദരിനാഥിലേക്ക് പോയി.അവിടുത്തെ ക്ഷേത്രത്തില്‍ ശ്രീചക്രം പൂജിക്കുന്നുണ്ട്.തന്റെ ഗവേഷണത്തിലെ തുടക്കം മുതലുണ്ടായിരുന്ന ഒരു വലിയ പിഴവിനെക്കുറിച്ച് ബദരിനാഥിലെ ജ്ഞാനിയായ ഒരു സന്യാസി അച്ഛന് അറിവ് നല്‍കി. ശ്രീചക്രത്തിന്റെ ശക്തി ഉപയോഗിക്കണമെങ്കില്‍ അത് യഥാര്‍ത്ഥമായിരിക്കണം.അതിസങ്കീര്‍ണ്ണമായ ഈ ജ്യാമിതിയരൂപം നിര്‍മ്മിക്കാന്‍ ഏകാഗ്രമായ ഒരു മനുഷ്യായുസ്സ് തന്നെ വേണം.ഭാരതത്തില്‍ത്തന്നെ പൂര്‍ണ്ണ പരിശുദ്ധിയുള്ള രണ്ടേ രണ്ടു ശ്രീചക്രങ്ങളെയുള്ളൂ.തന്റെ കൈവശമുണ്ടായിരുന്ന ശ്രീചക്രത്തിലെ പിഴവുകള്‍ കണ്ടുപിടിക്കാനുള്ള മാര്‍ഗങ്ങളും സന്യാസി അച്ഛനു പറഞ്ഞുകൊടുത്തു. വീട്ടില്‍ പറയാതെയായിരുന്നു അച്ഛന്റെ യാത്ര. തിരികെയെത്തിയ അച്ഛന്‍ വിശ്രമിക്കാനൊന്നും നിന്നില്ല.അദ്ദേഹം നേരെ പോയത് പൂജാമുറിയിലേക്കാണ്.താന്‍ സൂക്ഷിക്കുന്ന ശ്രീചക്രം പരിശോധിക്കാന്‍. പൂജാമുറി തുറന്ന അച്ഛന്‍ കണ്ടത് ഉത്തരത്തില്‍ തൂങ്ങിയാടുന്ന അമ്മയുടെ ശരീരമായിരുന്നു. -4- “വേറൊരാളുടെ ജീവിതം കേള്‍ക്കുന്നത് വരെയുള്ളൂ നമ്മുടെ ജീവിതത്തിനെക്കുറിച്ചുള്ള പരാതി....” ആന്‍ഡ്രൂസ് പറഞ്ഞു. “അത് ശരിയാണ്.”ഞാന്‍ ശരിവച്ചു. “അമ്മയുടെ മരണത്തിനുശേഷം എന്താണ് സംഭവിച്ചത് ?” ആന്‍ഡ്രൂസ് ചോദിച്ചു. “അമ്മയുടെ ആത്മഹത്യ അച്ഛനെ ഉലച്ചു കളഞ്ഞു.പക്ഷേ അതൊന്നും അച്ഛനെ തന്റെ ലക്ഷ്യത്തില്‍നിന്ന് പിന്തിരിപ്പിച്ചില്ല.എനിക്ക് പത്തു വയസ്സുള്ളപ്പോള്‍ ,ബോംബെയില്‍ യഥാര്‍ത്ഥ ശ്രീചക്രമുണ്ടെന്നറിഞ്ഞു അച്ഛനിങ്ങോട്ട്‌ തിരിച്ചു.അതാണ്‌ അച്ഛനെക്കുറിച്ച് ഒടുവില്‍ ഞങ്ങള്‍ക്ക് ലഭിച്ച വിവരം.പിന്നീട് എന്നെയും അനിയത്തിയും വളര്‍ത്തിയത് മുത്തച്ച്ചനും മുത്തശ്ശിയുമാണ്‌.വളര്‍ന്നതിനുശേഷമാണ് ഞാനീ വിവരങ്ങള്‍ അറിഞ്ഞത്.” ഒരു നിശബ്ദത ഞങ്ങള്‍ക്കിടയില്‍ പടര്‍ന്നു. “ആന്‍ഡ്രൂസ്..തനിക്ക് പത്തു വയസ്സുള്ളപ്പോള്‍ മുതല്‍ പ്രതികാരമാണ് ഉള്ളില്‍ വളര്‍ന്നത്.എന്റെ ഉള്ളില്‍ വളര്‍ന്നത് വാശിയും. പഠിക്കാന്‍ എന്ന പേരില്‍ നുണ പറഞ്ഞാണ് ഞാന്‍ ബോംബെക്ക് വന്നത് .അച്ഛന് നടത്താന്‍ കഴിയാതെ പോയത് തനിയെ ചെയ്യുക.അച്ഛന് എന്താണ് സംഭവിച്ചതെന്നു കണ്ടെത്തുക ...അതിനു എനിക്ക് ആ ശ്രീചക്രം വേണം.അത് കിട്ടിയാല്‍ എന്താണ് ചെയ്യണ്ടതെന്നു അച്ഛന്റെ ഡയറികളില്‍ നിന്ന് ഞാന്‍ മനസ്സിലാക്കിയിട്ടുണ്ട്..അതിനു വേണ്ടിയാണ് അച്ഛന്‍ തന്റെ ജീവിതം ഹോമിച്ചത്..അമ്മയുടെയും...”ഞാന്‍ നെടുവീര്‍പ്പോടെ പറഞ്ഞു നിര്‍ത്തി. “ഐ അം സോറി സേതു..,”ആന്‍ഡ്രൂസ് എന്റെ തോളില്‍ കൈത്തലമമര്‍ത്തി. “ഇറ്റ്‌സ് ആള്‍റൈറ്റ് ആന്‍ഡ്രൂസ്...ക്രിസ്തുമസിന് തന്നെ കാത്തിരിക്കുന്ന അമ്മച്ചിയെക്കുറിച്ച് കേട്ടപ്പോള്‍ എനിക്ക് എന്റെ അമ്മയെയാണ് ഓര്‍മ്മ വന്നത്.ഒരമ്മയുടെ സ്നേഹം ശരിക്കും ഞാന്‍ അനുഭവിച്ചിട്ടില്ല.” “നമുക്ക് ഒരു ദിവസം പോകാം.അടുത്ത ക്രിസ്തുമസ്സിനു എന്റെ ഒപ്പം സേതുവുമുണ്ടാകും.അമ്മച്ചിക്ക് സേതുവിനെ ഇഷ്ടമാകും.അതിനു മുന്‍പ്....” “അതിനു മുന്‍പ് ആന്‍ഡ്രൂസിനു തന്റെ അവകാശപ്പെട്ട സ്വത്തു തിരിച്ചുകിട്ടണം.പീറ്റര്‍ ഹോനായിയെ കൊല്ലണം.”ഞാന്‍ പറഞ്ഞു. “സേതുവിന് ശ്രീചക്രവും കരസ്ഥമാക്കണം.” അത് രണ്ടും അടുത്ത ക്രിസ്തുമസ്സിനു മുന്‍പ് നടപ്പാക്കാനുള്ള പ്ലാന്‍ ഞങ്ങളാ ക്രിസ്തുമസ് രാത്രിയില്‍ ആസൂത്രണം ചെയ്തു. -5- “ഹൃദയത്തിന്റെ പ്രവര്‍ത്തനം നിര്‍ണ്ണയിക്കുന്ന ഇ.സി.ജി സിഗ്നല്‍ ഒരു വൈദ്യുതതരംഗമാണ്. അപാരശക്തികുടി കൊള്ളുന്ന മനുഷ്യന്റെ അബോധമനസ്സ് ഈ യൂണിവേഴ്സിന്റെ ഇന്‍ഫിനിറ്റ് ഇന്റലിജന്‍സിന്റെ ഭാഗമാണ്.എല്ലാം ഒന്നാണ്.അദ്വൈതം... ഈ മന്ത്രങ്ങള്‍ സൃഷ്ടിക്കുന്നതും അത്തരം തരംഗങ്ങളാണ്.പ്രജ്ഞയുടെകിളിവാതില്‍ തുറന്നു പ്രപഞ്ചത്തിന്റെ മനസ്സ് ദര്‍ശിക്കാന്‍ സഹായിക്കുന്ന തരംഗങ്ങള്‍...” മൂന്നു ദിവസം ഉപവാസമനുഷ്ടിച്ചു.ജലപാനമുപേക്ഷിച്ചു പട്ടുതുണിയില്‍ പൊതിഞ്ഞ ശ്രീയന്ത്രത്തിനു മുന്‍പില്‍ ,കഠിനമന്ത്രങ്ങള്‍ ഉരുവിട്ടുകൊണ്ടിരുന്നുപ്പോള്‍ ഏതാനും മാസങ്ങള്‍ക്ക് മുന്‍പ് ഹരിദ്വാരില്‍വച്ച് പരിചയപ്പെട്ട സ്വാമിയുടെ ഉപദേശം മനസ്സിലുണ്ടായിരുന്നു. മൂന്നാം നാള്‍ സന്ധ്യക്ക് കര്‍മ്മങ്ങള്‍ പൂര്‍ത്തിയായി. കാവിയുടുത്തു.നെറ്റിയില്‍ ഭസ്മക്കുറിയണിഞ്ഞു. സ്പടികംകൊണ്ട് നിര്‍മ്മിച്ച വൃത്താകൃതിയുള്ള പേടകത്തില്‍ ശ്രീചക്രമിറക്കിവച്ചു.പിന്നെ മന്ത്രജപങ്ങളുടെ ഉരുവിട്ടുകൊണ്ട് അതില്‍ ജലം നിറച്ചു. ഒരു കണ്ണാടിയിയുടെ ഉള്ളിലെന്ന പോലെ ശ്രീചക്രം ജലത്തിനുള്ളില്‍ കാണപ്പെട്ടു. കണ്ണടച്ചു.മന്ത്രങ്ങള്‍ ഉരുവിട്ടുകൊണ്ട് മനസ്സിന്റെ സ്ക്രീനില്‍ ആ ജ്യാമീതിയ രൂപം വരച്ചുതുടങ്ങി. ഒന്‍പതു ത്രികോണങ്ങള്‍. ഈ ത്രികോണങ്ങള്‍ അഞ്ചു ഘട്ടങ്ങളില്‍ പല സ്ഥലങ്ങളിലും കൂട്ടിമുട്ടി നാല്പത്തിമൂന്നു ചെറുത്രികോണങ്ങളായിമാറുന്നു. ഗണിതവും മന്ത്രവും ഏകാഗ്രതയുടെ ഉച്ചകോടിയില്‍ പരസ്പരം സന്ധിക്കുമ്പോള്‍ ,ആ ത്രികോണങ്ങളുടെ മധ്യത്തില്‍ ഒരു ബിന്ദു പ്രത്യക്ഷപ്പെടും. മൂന്നരനാഴികക്ക് ശേഷം കണ്ണ് തുറന്നു. രസം കൊണ്ട് നിര്‍മ്മിച്ച ശ്രീചക്രത്തിനു മുകളിലെ ജലപാളി ഇപ്പോള്‍ ഒരു കണ്ണാടിപോലെയായിരിക്കുന്നു. ആ കണ്ണാടിയില്‍ കാലം തെളിഞ്ഞു. കഴിഞ്ഞ ഒരു വര്‍ഷം നടന്ന കാര്യങ്ങള്‍ .. പീറ്റര്‍ ഹോനായിയെ തകര്‍ക്കാനും ശ്രീചക്രം നേടുവാനുമുള്ള മാസ്റ്റര്‍ പ്ലാന്‍. പീറ്റര്‍ ഹോനായിയുടെ മകന്‍ ജോണ്‍ ഹോനായിയുടെ ഒപ്പം താന്‍ കൂടുന്നത് ,അയാളുടെ സുഹൃത്തും അധോലോകരാജാവുമായ വരദരാജിന്റെ ഒപ്പം ആന്‍ഡ്രൂസും കൂടുന്നത് ..മെല്ലെ മെല്ലെ അവരെ തമ്മില്‍ അകറ്റുന്നത് .. ഒടുവില്‍ ആര്‍ട്ട് ഗാലറിയില്‍ സൂക്ഷിച്ചിരിക്കുന്ന കോടികള്‍ വിലയുള്ള ഹൈദ്രാബാദ് നവാബിന്റെ ആഭരണങ്ങള്‍ മോഷ്ടിക്കുവാനുള്ള പദ്ധതി വരദരാജിനെക്കൊണ്ട് തങ്ങള്‍ ചെയ്യിപ്പിക്കുന്നത്.. ഒപ്പം ശ്രീചക്രം മോഷ്ടിക്കുന്നത്.. ആ പദ്ധതി ഹോനായിമാര്‍ ചതിവിലൂടെ തകര്‍ത്തുവെന്ന് വരദരാജിനെ വിശ്വസിപ്പിക്കുന്നത്.. ഭൂതകാലം അവസാനിച്ചു.ഇപ്പോള്‍ ജലപാളിയില്‍ തെളിയുന്നത് വര്‍ത്തമാനകാലമാണ്. എവിടെയാണ് ആന്‍ഡ്രൂസ് ? ജലപാളിയില്‍ വീണ്ടും രംഗങ്ങള്‍ തെളിഞ്ഞു. വരദരാജൻ തന്നെയും മകനെയും നശിപ്പിക്കുമെന്ന് മനസ്സിലാക്കി കാറില്‍ രക്ഷപെടാന്‍ തുടങ്ങുന്ന ഹോനായി.അയാളുടെ മാര്‍ഗം തടഞ്ഞു ആന്‍ഡ്രൂസ്.അവന്റെ കയ്യില്‍ ഒരു തോക്കുണ്ട്. കാറിന്റെ ബാക്ക് ഗ്ലാസില്‍ പടരുന്ന ഹോനായിയുടെ രക്തം. ആന്‍ഡ്രൂസിന്റെ ചുണ്ടില്‍ ഒരു ചിരിയുണ്ട്.വിജയിയുടെ ചിരി...അവന്റെ കയ്യില്‍ ആ ബ്രീഫ് ക്കേസുണ്ട്.. ശ്രീചക്രം വര്‍ത്തമാനകാലം കടന്നു ഭാവിയിലേക്ക് കടന്നു.ഇനി നടക്കാന്‍ പോകുന്ന കാര്യങ്ങള്‍ തന്റെ മുന്നില്‍ തെളിയുന്നു. തന്റെ മുറിയുടെ വാതില്‍ക്കല്‍ മുട്ടുന്ന ആന്‍ഡ്രൂസ്..ബ്രീഫ്ക്കേസ് തന്നെ ഏല്‍പ്പിച്ചു അവന്‍ ജോണ്‍ ഹോനായിയെ തിരഞ്ഞു പോവുന്നു. വീണ്ടും രംഗങ്ങള്‍ തെളിഞ്ഞുമാഞ്ഞു.കാലം അതിവേഗം മുന്‍പോട്ടു പോവുകയാണ്. നടക്കാന്‍ പോകുന്ന കാര്യങ്ങള്‍ കണ്ടു നെഞ്ചില്‍ ഒരു പിടച്ചിലുണര്‍ന്നു.അറിയാതെ കണ്ണ് നിറഞ്ഞു. പെട്ടെന്ന് റൂമിന്റെ വാതില്‍ക്കല്‍ ആരോ മുട്ടുന്നു ശബ്ദം കേട്ടു. ആന്‍ഡ്രൂസ്..കയ്യില്‍ ആ സ്യൂട്ട് ക്കേസ് ..ദേഹമാസകലം ചോര.. കുറച്ചു മുന്‍പ് താന്‍ ജലപാളിയില്‍ കണ്ട രംഗങ്ങള്‍ ആവര്‍ത്തിക്കുന്നു. “സേതൂ ,ഞാനവനെ കൊന്നെടാ ..എന്റെ അപ്പച്ചനെ കൊന്നവനെ ഈ കൈ കൊണ്ട് ഞാന്‍ കൊന്നു..ഇരുപതു വര്‍ഷത്തെ കണക്ക് ഞാനങ്ങു തീര്‍ത്തെടാ..ഇനിയെനിക്ക് നാട്ടിലേക്ക് പോകണം.അമ്മച്ചിയെ തമ്പുരാട്ടിയെപ്പോലെ വാഴിക്കണം...അതിനുമുന്പ്..." അവന്‍ അത് പൂര്‍ത്തിയാക്കുന്നതിനു മുന്‍പ് താന്‍ കയ്യുയര്‍ത്തി തടഞ്ഞു. “അതിനു മുന്‍പ് നിനക്ക് ജോണ്‍ ഹോനായിയെക്കൂടി കൊല്ലണം.അതുവരെ ആ ബ്രീഫ് ക്കേസ് ഞാന്‍ സൂക്ഷിക്കണം അല്ലെ..” ആന്‍ഡ്രൂസിന്റെ കണ്ണുകളില്‍ അമ്പരപ്പ് നിറഞ്ഞു. “വേണ്ടടാ ആന്‍ഡ്രൂസ്..വേണ്ട.നീ ആ ബ്രീഫ്ക്കെസുമായി നാട്ടിലേക്ക് പോകണം.കാരണം നീ ഹോനായിയെ തിരഞ്ഞു പോയാല്‍ ഒരിക്കലും തിരിച്ചുവരാന്‍ കഴിയില്ല.ഈ ക്രിസ്തുമസ്സിനെന്നല്ല ഒരു ക്രിസ്തുമസ്സിനും നിന്റെ അമ്മച്ചിയുടെ കാത്തിരിപ്പ് അവസാനിക്കില്ല.നിന്റെ മരണവാര്‍ത്ത അറിയിക്കാന്‍ ..നിനക്ക് പകരം ആ ബ്രീഫ്ക്കേസുമായി നിന്റെ അമ്മച്ചിയുടെ അടുത്തേക്ക് പോകാന്‍ സേതുവിന് കഴിയില്ലടാ...നമ്മുടെ പ്രിയപ്പെട്ടവര്‍ക്ക് നാം തന്നെ വേണം.. വേറൊരാള്‍ ഒരിക്കലും അവര്‍ക്ക് പകരമാവില്ല..അത് ഞാന്‍..എന്റെ ജീവിതം കൊണ്ട് പഠിച്ചതാണ് ആന്‍ഡ്രൂ..” പറഞ്ഞുതീര്‍ന്നപ്പോള്‍ തന്റെ കണ്ണ് നിറഞ്ഞു.അവന്റെയും..." ആന്‍ഡ്രൂവിനെ നാട്ടിലേക്ക് പറഞ്ഞയച്ചതിനുശേഷം മുറിയിലേക്ക് വേഗം തിരികെ മടങ്ങി.തയ്യാറെടുപ്പുകളോടെയാണ് തിരികെ മടങ്ങിയത്.. അവിടെ തന്നെ കാത്തു ജോണ്‍ ഹോനായി ഉണ്ടാകുമെന്ന് അറിയാം.ശ്രീചക്രത്തിന്റെ ശക്തിയറിഞ്ഞവനുമായാണ് താന്‍ പോരാടണ്ടതെന്നു അവനറിയില്ലല്ലോ. 

* * *

കൊച്ചിയിലെ ക്രിസ്തുമസ് രാത്രി.തന്റെ വീടിന്റെ മുന്‍പിലെത്തിയ കാരള്‍ സംഘത്തിട്നെ പാട്ടും ഡാന്‍സും ആസ്വദിച്ചു വീടിന്റെ ഉമ്മറത്ത്‌ നില്‍ക്കുകയാണ് ഐശര്യവതിയായ ഒരു അമ്മ.അവരുടെ ചുണ്ടില്‍ ഒരു പുഞ്ചിരിയുണ്ട്.കണ്ണുകളില്‍ സന്തോഷത്തിന്റെന്റെയും വാത്സല്യത്തിന്റെയും തിളക്കവും. അവര്‍ തന്റെ മകനെ കാത്തുനില്‍ക്കുകയാണ്.ബോംബെയില്‍നിന്ന് അവന്‍ വരികയാണ്.അമ്മച്ചിയുടെ കണ്ണ് തുടക്കാന്‍..അമ്മച്ചിയോടൊപ്പം ഇനി എന്നും ക്രിസ്സ്തുമസ് ആഘോഷിക്കാന്‍..
