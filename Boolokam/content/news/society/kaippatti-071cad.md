---
title: "കൈപ്പത്തി"
date: 2012-05-10T20:25:16
draft: false
categories: ["Society"]
tags: ['Aladdin']
author: "Beaumaris"
---

<img class="alignright" src="http://www.firstpost.com/wp-content/uploads/2012/02/drill380.jpg" alt="" width="304" height="228" />

മോക്ക്‌ ഡ്രില്ലിന്‍റെ ഭാഗമായി ഫയര്‍ അലാറം നിലവിളിക്കുന്നു. ബോയിലര്‍ റൂമില്‍ കേറി, പ്രശ്നങ്ങളൊന്നുമില്ല എന്നുറപ്പു വരുത്തി പുറത്തേക്കിറങ്ങി. അസംബ്ലി പോയന്‍റില്‍ ഏതാണ്ടെല്ലാവരും എത്തി കഴിഞ്ഞു. മരച്ചുവട്ടില്‍ കുടയും ചോറ്റുപാത്രവും ഒളിപ്പിച്ച് വെച്ച്, ഞാനും ആ കൂട്ടത്തിലേക്ക് ലയിച്ചു. ആറു മാസത്തിലൊരിക്കല്‍ പണിയെടുക്കാന്‍ കിട്ടുന്ന ഏക അവസരം ആഘോഷിക്കുകയാണ് സുരക്ഷാ ഉദ്യോഗസ്ഥര്‍! പുതുതായി ചേര്‍ന്നവരെല്ലാം മുന്‍നിരയില്‍ സശ്രദ്ധയോടെ നിലയുറപ്പിച്ചിട്ടുണ്ട്, മനസ്സില്ലാമനസ്സോടെ ഞങ്ങള്‍ കുറച്ച് പേര്‍ ഏറ്റവും പുറകില്‍.

പണ്ട് ചെയ്ത ഫയര്‍മാന്‍ സര്‍ട്ടിഫിക്കറ്റ്‌ കോഴ്സിന്‍റെ ഭാഗമായി ഇതില്‍ പല ഉപകരണങ്ങളും ഞാനെടുത്ത് പയറ്റിയിട്ടുണ്ട്. ഇപ്പോഴോര്‍ക്കുമ്പോള്‍ അതെല്ലാം കഴിഞ്ഞ ജന്മത്തിലെന്ന പോലെ, മറന്ന് മങ്ങിയ ചില ഓര്‍മ്മകള്‍. ആ കോഴ്സ് തീരാനൊരു മാസം ബാക്കിയുള്ളപ്പോഴാണ്, നാട്ടില്‍ തന്നെ റിഫൈനറിയില്‍ ഈ ജോലി ശെരിപ്പെട്ടത്. അന്ന് കോഴ്സ്‌ പൂര്‍ത്തിയാക്കാതെ നിര്‍ത്തേണ്ടി വന്നതില്‍ വിഷമം തോന്നിയിരുന്നു. ഒരിക്കലും ഉപയോഗിക്കേണ്ടി വരാത്ത പാഠങ്ങളാണ് അതുവരെയും പഠിച്ചതെന്ന് പിന്നീടാണ് മനസ്സിലായത്‌. ദിവസം എട്ട് മണിക്കൂര്‍ ബോയിലര്‍ റൂമിന്‍റെ തൊട്ട് പുറത്തുള്ള കസേരയില്‍ ചിന്തകളെ നായാട്ടിനയച്ചു കൊണ്ട് ഉറങ്ങാതെയിരിക്കണം. ഒരോ മണിക്കൂര്‍ ഇടവിട്ട്‌ ബോയിലര്‍ റൂമിലെ വിവിധതരം മാപിനികളിലെ അളവുകള്‍ രെജിസ്റ്ററില്‍ അടയാളപ്പെടുത്തണം, അഞ്ച് മിനിറ്റ് തികച്ച് വേണ്ടാത്ത പണി. പത്ത് മിനിറ്റിലധികം ബോയിലറിന്‍റെ ചൂട് അതിജീവിച്ച് അവിടെ നില്‍ക്കാന്‍ കഴിയില്ല‍.

വിറയ്ക്കുന്ന മൊബൈല്‍ ഫോണാണ് സ്ഥലകാലബോധം നല്‍കിയത്. വിളിച്ചത് ബാബുവാണ്, അവന്‍ ജോലിക്കെത്തി കാണും. എന്നെയവിടെ കാണാത്തതു കൊണ്ടുള്ള വിളിയാണ്. ഫോണ്‍ കട്ട് ചെയ്ത്, പരിഭ്രമിക്കേണ്ടെന്ന് എസ് എം എസ് അയച്ചു. ഫയര്‍ എക്സ്റ്റിഗ്ഷറില്‍ നിന്നുയര്‍ന്ന പുകയും, ശബ്ദവും അവിടെയാകെ നിറഞ്ഞു. ഫയര്‍ എക്സ്റ്റിഗ്ഷര്‍ പ്രവര്‍ത്തിപ്പിച്ച് കാണിക്കുകയാണ്. അതോട് കൂടി ആ നാടകത്തിന് തിരശീല വീണു. ഇവിടെയിപ്പോള്‍ ശേഷിക്കുന്നത് ഞാനും, കാറ്റ്‌ പോയ ആ ഫയര്‍ എക്സിറ്റിഗ്ഷറും മാത്രം. ഇത് പോലെയൊരു ഫയര്‍ എക്സിറ്റിഗ്ഷര്‍ ആയിരുന്നു ആറ് മാസം മുന്‍പ് വരെ ഞങ്ങളുടെ ബോയിലര്‍ റൂമിന്‍റെ ഡോര്‍ സ്റ്റോപ്പര്‍. ഇന്നലെയുടെ ശവപ്പറമ്പ് മാന്താന്‍ നില്‍ക്കരുതെന്ന മനശാസ്ത്രഞന്‍റെ ഉഗ്രശാസനം മറന്നിട്ടല്ല. പക്ഷെ ഓര്‍‌മ്മകളില്‍ തീ കോരിയിട്ട് കൊണ്ടിത്തരം കാഴ്ചകള്‍ ക്ഷണിക്കാതെ കേറി വരും. എങ്കിലും അന്നെല്ലാം വിടാതെ പിന്തുടര്‍ന്നിരുന്ന ആ ഓര്‍മകളെ ഏറെക്കുറെയൊക്കെ കാലം ആട്ടിയോടിച്ചു. എന്നിട്ടും മായാതെയൊരു കൈപ്പത്തി മാത്രം ഇപ്പോഴും എന്‍റെ പകലുകളില്‍, രാത്രികളില്‍, ഇടവേളകളില്‍ തെളിഞ്ഞ് വരും.

മീറ്റര്‍ റീഡ്‌ ചെയ്യാന്‍ ബോയിലര്‍ റൂമിലേക്ക് കേറുമ്പോള്‍ വാതിലടയാതിരിക്കാനും, അകത്ത് ആളുണ്ടെന്നറിയിക്കാനുമായി ഫയര്‍ എക്സിറ്റിഗ്ഷര്‍ എടുത്ത് വക്കുകയായിരുന്നു അക്കാലത്തെ പതിവ്. കാലത്തിന് ആകെ പരിക്കേല്‍പ്പിക്കാന്‍ കഴിഞ്ഞത് ആ പൂട്ടില്‍ മാത്രമാണ്. പൂട്ട്‌ മാറ്റിവെക്കാന്‍ വേണ്ട എഴുത്ത് കുത്തുകള്‍ നടത്തുന്നതിനേക്കാള്‍ എളുപ്പം ഇതാണ്. കൂടാതെ വയസ്സന്‍ ബോയിലറിനോട് ഞങ്ങള്‍ക്കുള്ള ബഹുമാനമൊന്നും പര്‍ച്ചേസ്‌ വിഭാഗത്തിനില്ല. എന്തെങ്കിലുമൊരു കാരണം കിട്ടാന്‍ കാത്തിരിക്കുകയാണ് പുതിയൊരെണ്ണം ഇന്‍സ്റ്റാള്‍ ചെയ്യാന്‍. എന്നിട്ട് വേണം പഴയ ബോയിലറിനോടൊപ്പം ഞങ്ങള്‍ അഞ്ച് പേരെയും സ്ക്രാപ്പിലേക്ക് തള്ളാന്‍.

മരച്ചുവട്ടിലൊളിപ്പിച്ച് വെച്ച കുടയും ചോറ്റുപാത്രവും എടുക്കാന്‍ ചെന്നപ്പോള്‍ അവിടെ കുറച്ചു നേരം ഇരിക്കാന്‍ തോന്നി. ഓഡിറ്ററുമായി ചെയര്‍മാന്‍റെ കാര്‍ ഗസ്റ്റ്ഹൌസില്‍ നിന്ന് പുറത്തേക്ക് പോയി. ആരോഗ്യ-സുരക്ഷക്കുള്ള ദേശിയ പുരസ്‌കാരം വാങ്ങിക്കുമെന്ന വാശിയിലാണ് ചെയര്‍മാന്‍. ഒരാഴ്ച്ചയായി ഹിന്ദിക്കാരനായ ഓഡിറ്റര്‍ എത്തിയിട്ട്. കാറ് പോയതിന് തൊട്ട് പുറകിലായി ജോസ് അവിടേക്കെത്തി. കാന്‍റീനിലാണ് ജോലിക്ക് കേറിയതെങ്കിലും ഇപ്പോള്‍ ഗസ്റ്റ്‌ഹൗസിന്‍റെ കെയര്‍ടെയ്കര്‍ ആണ്. ചെയര്‍മാന്‍ നേരിട്ട് ഇടപെട്ടാണ്, രാമേട്ടന്‍ റിട്ടയര്‍ ചെയ്ത ഒഴിവില്‍ ഗസ്റ്റ്‌ഹൗസിലേക്ക് മാറ്റിയത്. കാണാതിരിക്കാനും, കേള്‍ക്കാതിരിക്കാനും, പറയാതിരിക്കാനുമുള്ള അവന്‍റെ കഴിവ് ചെയര്‍മാനും അറിയാവുന്നതാണല്ലോ.
"എങ്ങനെ ഉണ്ട് ജോസേ ഓഡിറ്റര്‍?"
"ആദ്യത്തെ പുകിലൊക്കെ കണ്ടപ്പോള്‍ ഞാന്‍ കരുതി ഇത്തവണത്തെ അവാര്‍ഡ് ഗോപിയാവുമെന്ന്. മൂന്നാം പക്കം ഓഡിറ്റര്‍ ഫ്ലാറ്റ്. കുമരകം ഹൗസ്‌ ബോട്ടിലും, ചെറായി റിസോര്‍ട്ടിലുമെല്ലാമായി എഴുതി തീര്‍ത്ത ഓഡിറ്റ്‌ റിപ്പോര്‍ട്ട് ഇന്നലെ തന്നെ അയച്ചു കഴിഞ്ഞു. സംഗതി ഓക്കെയാണെന്നാണ് ചെയര്‍മാന്‍ പറഞ്ഞത്. അങ്ങിനെയെങ്കില്‍ ഇത്തവണത്തെ കേന്ദ്ര ഗവണ്‍മെന്റിന്റെ ആരോഗ്യ-സുരക്ഷ അവാര്‍ഡ്‌ നമുക്ക് തന്നെ കിട്ടും ചേട്ടാ. ഞാനീ പറഞ്ഞതൊന്നും ഇപ്പോള്‍ വേറെയാരും അറിയണ്ട."
കൂടുതല്‍ നേരം സംസാരിക്കുന്നതിലെ അപകടം മണത്തിട്ടാവണം, കാന്റീനില്‍ എന്തോ പണിയുണ്ടെന്നും പറഞ്ഞ് ജോസ് പോയി.

ഇങ്ങിനെയും കാണുമോ സഹോദരന്മാര്‍, വര്‍ഗീസേട്ടന്‍റെ പോലെയേ അല്ല ജോസ്! ഞാന്‍ ജോലിയില്‍ പ്രവേശിക്കുമ്പോള്‍, ഇവിടത്തെ ഏറ്റവും സീനിയറായിരുന്നു വര്‍ഗീസേട്ടന്‍. മൂക്കുമ്പോള്‍ കിട്ടുന്ന ഉദ്യോഗകയറ്റങ്ങള്‍, കൂടുതല്‍ പണിയോ പണമോ വേണ്ടെന്ന് പറഞ്ഞ് നിഷേധിക്കുകയായിരുന്നു പതിവ്. ഇന്‍വെസ്റ്റ്‌മെന്‍റ് എന്ന വാക്ക് പോലും എന്താണെന്നറിയാത്തത് കൊണ്ട് പൈസക്കൊരിക്കലും മുട്ടുണ്ടായിരുന്നില്ല. പ്രേമിച്ച പ്രേമയെ വിവാഹം കഴിച്ചു. അതോടെ രണ്ട് കൂട്ടര്‍ക്കും ബന്ധുശല്യമില്ലാതായി. ഒളിച്ചും പാത്തും ബന്ധം മുറിയാതെ സൂക്ഷിച്ചിരുന്ന ഏക ബന്ധു, വല്ലപ്പോഴും നാട്ടില്‍ നിന്നെത്തിയിരുന്ന ജോസാണ്. നാളെ പ്രേമക്കൊരാവശ്യം വന്നാലുപകരിക്കാന്‍ എന്തെങ്കിലും കരുതണമെന്നുള്ള ഉപദേശത്തിന്, ചിരിയായിരുന്നു എപ്പോഴും മറുപടി. ഒരാളായി ഈ ലോകത്ത് തുടരേണ്ടന്നവര്‍ മുന്‍പേ തീരുമാനിച്ചിരിക്കണം. ആ നശിച്ച ദിവസത്തെയോരോ നിമിഷവും ഇന്നും കണ്‍മുന്‍പിലുണ്ട്. അന്ന് ഞാന്‍ ജോലിക്കെത്താന്‍ അല്‍പ്പം വൈകി. കമ്പനി ഗേറ്റിന്‍റെയടുത്തെത്തിയപ്പോള്‍ ഡ്യുട്ടിയിലുണ്ടായിരുന്ന വര്‍ഗീസേട്ടനെ വിളിച്ച് പൊയ്ക്കോളാന്‍ പറഞ്ഞു. റീഡിംഗ് എടുത്തതിന് ശേഷം കാന്‍റീനില്‍ പോവാമെന്നു കരുതി, ഞാന്‍ നേരെ ഓഫീസിലേക്കാണ് പോയത്. അളവുകളെല്ലാം വര്‍ഗീസേട്ടന്‍ രെജിസ്റ്ററില്‍ എഴുതി വച്ചിട്ടുണ്ടായിരുന്നു, ഒപ്പിടേണ്ട പണിയേ ബാക്കി വച്ചിട്ടുള്ളൂ. നല്ല വിശപ്പുണ്ടായിരുന്നത് കൊണ്ട്, വേഗം ബോയിലര്‍ റൂമും പൂട്ടി കാന്റിനിലേക്ക് പോയി. സാവധാനമാണ് തിരിച്ച് വന്നത്. അടുത്ത റീഡിംഗ് എടുക്കാന്‍ കേറിയപ്പോള്‍, ആദ്യം കണ്ടത് ബോയിലറിന്‍റെ ഭിത്തിയില്‍ ചോരയും മാംസവും ഉണങ്ങി പിടിച്ചൊരു കൈയടയാളമാണ്. പിന്നെ താഴെയല്‍പ്പം മാറി വര്‍ഗീസേട്ടന്റെ വെന്തെരിയുന്ന ശവശരീരവും.


![കൈപ്പത്തി](http://www.firstpost.com/wp-content/uploads/2012/02/drill380.jpg)മോക്ക്‌ ഡ്രില്ലിന്‍റെ ഭാഗമായി ഫയര്‍ അലാറം നിലവിളിക്കുന്നു. ബോയിലര്‍ റൂമില്‍ കേറി, പ്രശ്നങ്ങളൊന്നുമില്ല എന്നുറപ്പു വരുത്തി പുറത്തേക്കിറങ്ങി. അസംബ്ലി പോയന്‍റില്‍ ഏതാണ്ടെല്ലാവരും എത്തി കഴിഞ്ഞു. മരച്ചുവട്ടില്‍ കുടയും ചോറ്റുപാത്രവും ഒളിപ്പിച്ച് വെച്ച്, ഞാനും ആ കൂട്ടത്തിലേക്ക് ലയിച്ചു. ആറു മാസത്തിലൊരിക്കല്‍ പണിയെടുക്കാന്‍ കിട്ടുന്ന ഏക അവസരം ആഘോഷിക്കുകയാണ് സുരക്ഷാ ഉദ്യോഗസ്ഥര്‍! പുതുതായി ചേര്‍ന്നവരെല്ലാം മുന്‍നിരയില്‍ സശ്രദ്ധയോടെ നിലയുറപ്പിച്ചിട്ടുണ്ട്, മനസ്സില്ലാമനസ്സോടെ ഞങ്ങള്‍ കുറച്ച് പേര്‍ ഏറ്റവും പുറകില്‍. പണ്ട് ചെയ്ത ഫയര്‍മാന്‍ സര്‍ട്ടിഫിക്കറ്റ്‌ കോഴ്സിന്‍റെ ഭാഗമായി ഇതില്‍ പല ഉപകരണങ്ങളും ഞാനെടുത്ത് പയറ്റിയിട്ടുണ്ട്. ഇപ്പോഴോര്‍ക്കുമ്പോള്‍ അതെല്ലാം കഴിഞ്ഞ ജന്മത്തിലെന്ന പോലെ, മറന്ന് മങ്ങിയ ചില ഓര്‍മ്മകള്‍. ആ കോഴ്സ് തീരാനൊരു മാസം ബാക്കിയുള്ളപ്പോഴാണ്, നാട്ടില്‍ തന്നെ റിഫൈനറിയില്‍ ഈ ജോലി ശെരിപ്പെട്ടത്. അന്ന് കോഴ്സ്‌ പൂര്‍ത്തിയാക്കാതെ നിര്‍ത്തേണ്ടി വന്നതില്‍ വിഷമം തോന്നിയിരുന്നു. ഒരിക്കലും ഉപയോഗിക്കേണ്ടി വരാത്ത പാഠങ്ങളാണ് അതുവരെയും പഠിച്ചതെന്ന് പിന്നീടാണ് മനസ്സിലായത്‌. ദിവസം എട്ട് മണിക്കൂര്‍ ബോയിലര്‍ റൂമിന്‍റെ തൊട്ട് പുറത്തുള്ള കസേരയില്‍ ചിന്തകളെ നായാട്ടിനയച്ചു കൊണ്ട് ഉറങ്ങാതെയിരിക്കണം. ഒരോ മണിക്കൂര്‍ ഇടവിട്ട്‌ ബോയിലര്‍ റൂമിലെ വിവിധതരം മാപിനികളിലെ അളവുകള്‍ രെജിസ്റ്ററില്‍ അടയാളപ്പെടുത്തണം, അഞ്ച് മിനിറ്റ് തികച്ച് വേണ്ടാത്ത പണി. പത്ത് മിനിറ്റിലധികം ബോയിലറിന്‍റെ ചൂട് അതിജീവിച്ച് അവിടെ നില്‍ക്കാന്‍ കഴിയില്ല‍. വിറയ്ക്കുന്ന മൊബൈല്‍ ഫോണാണ് സ്ഥലകാലബോധം നല്‍കിയത്. വിളിച്ചത് ബാബുവാണ്, അവന്‍ ജോലിക്കെത്തി കാണും. എന്നെയവിടെ കാണാത്തതു കൊണ്ടുള്ള വിളിയാണ്. ഫോണ്‍ കട്ട് ചെയ്ത്, പരിഭ്രമിക്കേണ്ടെന്ന് എസ് എം എസ് അയച്ചു. ഫയര്‍ എക്സ്റ്റിഗ്ഷറില്‍ നിന്നുയര്‍ന്ന പുകയും, ശബ്ദവും അവിടെയാകെ നിറഞ്ഞു. ഫയര്‍ എക്സ്റ്റിഗ്ഷര്‍ പ്രവര്‍ത്തിപ്പിച്ച് കാണിക്കുകയാണ്. അതോട് കൂടി ആ നാടകത്തിന് തിരശീല വീണു. ഇവിടെയിപ്പോള്‍ ശേഷിക്കുന്നത് ഞാനും, കാറ്റ്‌ പോയ ആ ഫയര്‍ എക്സിറ്റിഗ്ഷറും മാത്രം. ഇത് പോലെയൊരു ഫയര്‍ എക്സിറ്റിഗ്ഷര്‍ ആയിരുന്നു ആറ് മാസം മുന്‍പ് വരെ ഞങ്ങളുടെ ബോയിലര്‍ റൂമിന്‍റെ ഡോര്‍ സ്റ്റോപ്പര്‍. ഇന്നലെയുടെ ശവപ്പറമ്പ് മാന്താന്‍ നില്‍ക്കരുതെന്ന മനശാസ്ത്രഞന്‍റെ ഉഗ്രശാസനം മറന്നിട്ടല്ല. പക്ഷെ ഓര്‍‌മ്മകളില്‍ തീ കോരിയിട്ട് കൊണ്ടിത്തരം കാഴ്ചകള്‍ ക്ഷണിക്കാതെ കേറി വരും. എങ്കിലും അന്നെല്ലാം വിടാതെ പിന്തുടര്‍ന്നിരുന്ന ആ ഓര്‍മകളെ ഏറെക്കുറെയൊക്കെ കാലം ആട്ടിയോടിച്ചു. എന്നിട്ടും മായാതെയൊരു കൈപ്പത്തി മാത്രം ഇപ്പോഴും എന്‍റെ പകലുകളില്‍, രാത്രികളില്‍, ഇടവേളകളില്‍ തെളിഞ്ഞ് വരും. മീറ്റര്‍ റീഡ്‌ ചെയ്യാന്‍ ബോയിലര്‍ റൂമിലേക്ക് കേറുമ്പോള്‍ വാതിലടയാതിരിക്കാനും, അകത്ത് ആളുണ്ടെന്നറിയിക്കാനുമായി ഫയര്‍ എക്സിറ്റിഗ്ഷര്‍ എടുത്ത് വക്കുകയായിരുന്നു അക്കാലത്തെ പതിവ്. കാലത്തിന് ആകെ പരിക്കേല്‍പ്പിക്കാന്‍ കഴിഞ്ഞത് ആ പൂട്ടില്‍ മാത്രമാണ്. പൂട്ട്‌ മാറ്റിവെക്കാന്‍ വേണ്ട എഴുത്ത് കുത്തുകള്‍ നടത്തുന്നതിനേക്കാള്‍ എളുപ്പം ഇതാണ്. കൂടാതെ വയസ്സന്‍ ബോയിലറിനോട് ഞങ്ങള്‍ക്കുള്ള ബഹുമാനമൊന്നും പര്‍ച്ചേസ്‌ വിഭാഗത്തിനില്ല. എന്തെങ്കിലുമൊരു കാരണം കിട്ടാന്‍ കാത്തിരിക്കുകയാണ് പുതിയൊരെണ്ണം ഇന്‍സ്റ്റാള്‍ ചെയ്യാന്‍. എന്നിട്ട് വേണം പഴയ ബോയിലറിനോടൊപ്പം ഞങ്ങള്‍ അഞ്ച് പേരെയും സ്ക്രാപ്പിലേക്ക് തള്ളാന്‍. മരച്ചുവട്ടിലൊളിപ്പിച്ച് വെച്ച കുടയും ചോറ്റുപാത്രവും എടുക്കാന്‍ ചെന്നപ്പോള്‍ അവിടെ കുറച്ചു നേരം ഇരിക്കാന്‍ തോന്നി. ഓഡിറ്ററുമായി ചെയര്‍മാന്‍റെ കാര്‍ ഗസ്റ്റ്ഹൌസില്‍ നിന്ന് പുറത്തേക്ക് പോയി. ആരോഗ്യ-സുരക്ഷക്കുള്ള ദേശിയ പുരസ്‌കാരം വാങ്ങിക്കുമെന്ന വാശിയിലാണ് ചെയര്‍മാന്‍. ഒരാഴ്ച്ചയായി ഹിന്ദിക്കാരനായ ഓഡിറ്റര്‍ എത്തിയിട്ട്. കാറ് പോയതിന് തൊട്ട് പുറകിലായി ജോസ് അവിടേക്കെത്തി. കാന്‍റീനിലാണ് ജോലിക്ക് കേറിയതെങ്കിലും ഇപ്പോള്‍ ഗസ്റ്റ്‌ഹൗസിന്‍റെ കെയര്‍ടെയ്കര്‍ ആണ്. ചെയര്‍മാന്‍ നേരിട്ട് ഇടപെട്ടാണ്, രാമേട്ടന്‍ റിട്ടയര്‍ ചെയ്ത ഒഴിവില്‍ ഗസ്റ്റ്‌ഹൗസിലേക്ക് മാറ്റിയത്. കാണാതിരിക്കാനും, കേള്‍ക്കാതിരിക്കാനും, പറയാതിരിക്കാനുമുള്ള അവന്‍റെ കഴിവ് ചെയര്‍മാനും അറിയാവുന്നതാണല്ലോ. "എങ്ങനെ ഉണ്ട് ജോസേ ഓഡിറ്റര്‍?" "ആദ്യത്തെ പുകിലൊക്കെ കണ്ടപ്പോള്‍ ഞാന്‍ കരുതി ഇത്തവണത്തെ അവാര്‍ഡ് ഗോപിയാവുമെന്ന്. മൂന്നാം പക്കം ഓഡിറ്റര്‍ ഫ്ലാറ്റ്. കുമരകം ഹൗസ്‌ ബോട്ടിലും, ചെറായി റിസോര്‍ട്ടിലുമെല്ലാമായി എഴുതി തീര്‍ത്ത ഓഡിറ്റ്‌ റിപ്പോര്‍ട്ട് ഇന്നലെ തന്നെ അയച്ചു കഴിഞ്ഞു. സംഗതി ഓക്കെയാണെന്നാണ് ചെയര്‍മാന്‍ പറഞ്ഞത്. അങ്ങിനെയെങ്കില്‍ ഇത്തവണത്തെ കേന്ദ്ര ഗവണ്‍മെന്റിന്റെ ആരോഗ്യ-സുരക്ഷ അവാര്‍ഡ്‌ നമുക്ക് തന്നെ കിട്ടും ചേട്ടാ. ഞാനീ പറഞ്ഞതൊന്നും ഇപ്പോള്‍ വേറെയാരും അറിയണ്ട." കൂടുതല്‍ നേരം സംസാരിക്കുന്നതിലെ അപകടം മണത്തിട്ടാവണം, കാന്റീനില്‍ എന്തോ പണിയുണ്ടെന്നും പറഞ്ഞ് ജോസ് പോയി. ഇങ്ങിനെയും കാണുമോ സഹോദരന്മാര്‍, വര്‍ഗീസേട്ടന്‍റെ പോലെയേ അല്ല ജോസ്! ഞാന്‍ ജോലിയില്‍ പ്രവേശിക്കുമ്പോള്‍, ഇവിടത്തെ ഏറ്റവും സീനിയറായിരുന്നു വര്‍ഗീസേട്ടന്‍. മൂക്കുമ്പോള്‍ കിട്ടുന്ന ഉദ്യോഗകയറ്റങ്ങള്‍, കൂടുതല്‍ പണിയോ പണമോ വേണ്ടെന്ന് പറഞ്ഞ് നിഷേധിക്കുകയായിരുന്നു പതിവ്. ഇന്‍വെസ്റ്റ്‌മെന്‍റ് എന്ന വാക്ക് പോലും എന്താണെന്നറിയാത്തത് കൊണ്ട് പൈസക്കൊരിക്കലും മുട്ടുണ്ടായിരുന്നില്ല. പ്രേമിച്ച പ്രേമയെ വിവാഹം കഴിച്ചു. അതോടെ രണ്ട് കൂട്ടര്‍ക്കും ബന്ധുശല്യമില്ലാതായി. ഒളിച്ചും പാത്തും ബന്ധം മുറിയാതെ സൂക്ഷിച്ചിരുന്ന ഏക ബന്ധു, വല്ലപ്പോഴും നാട്ടില്‍ നിന്നെത്തിയിരുന്ന ജോസാണ്. നാളെ പ്രേമക്കൊരാവശ്യം വന്നാലുപകരിക്കാന്‍ എന്തെങ്കിലും കരുതണമെന്നുള്ള ഉപദേശത്തിന്, ചിരിയായിരുന്നു എപ്പോഴും മറുപടി. ഒരാളായി ഈ ലോകത്ത് തുടരേണ്ടന്നവര്‍ മുന്‍പേ തീരുമാനിച്ചിരിക്കണം. ആ നശിച്ച ദിവസത്തെയോരോ നിമിഷവും ഇന്നും കണ്‍മുന്‍പിലുണ്ട്. അന്ന് ഞാന്‍ ജോലിക്കെത്താന്‍ അല്‍പ്പം വൈകി. കമ്പനി ഗേറ്റിന്‍റെയടുത്തെത്തിയപ്പോള്‍ ഡ്യുട്ടിയിലുണ്ടായിരുന്ന വര്‍ഗീസേട്ടനെ വിളിച്ച് പൊയ്ക്കോളാന്‍ പറഞ്ഞു. റീഡിംഗ് എടുത്തതിന് ശേഷം കാന്‍റീനില്‍ പോവാമെന്നു കരുതി, ഞാന്‍ നേരെ ഓഫീസിലേക്കാണ് പോയത്. അളവുകളെല്ലാം വര്‍ഗീസേട്ടന്‍ രെജിസ്റ്ററില്‍ എഴുതി വച്ചിട്ടുണ്ടായിരുന്നു, ഒപ്പിടേണ്ട പണിയേ ബാക്കി വച്ചിട്ടുള്ളൂ. നല്ല വിശപ്പുണ്ടായിരുന്നത് കൊണ്ട്, വേഗം ബോയിലര്‍ റൂമും പൂട്ടി കാന്റിനിലേക്ക് പോയി. സാവധാനമാണ് തിരിച്ച് വന്നത്. അടുത്ത റീഡിംഗ് എടുക്കാന്‍ കേറിയപ്പോള്‍, ആദ്യം കണ്ടത് ബോയിലറിന്‍റെ ഭിത്തിയില്‍ ചോരയും മാംസവും ഉണങ്ങി പിടിച്ചൊരു കൈയടയാളമാണ്. പിന്നെ താഴെയല്‍പ്പം മാറി വര്‍ഗീസേട്ടന്റെ വെന്തെരിയുന്ന ശവശരീരവും.
