---
title: "അമിതാബച്ചൻ, നസീർ, എൻഡിആർ, മമ്മൂട്ടി, മോഹൻലാൽ... എന്നിവരോട് തല്ലുകൂടിയ മൊട്ടത്തലയൻ"
date: 2021-03-20T07:17:45
draft: false
categories: ["Society"]
tags: ['Aaron Judge', 'actor bob christo', 'bob christo']
author: "Beaumaris"
---

<strong><a href="https://wordpress-972788-3403151.cloudwaysapps.com/gopalakrishnan-about-bob-christo/301861/bdd-1229" rel="attachment wp-att-301862"><img class="alignleft size-full wp-image-301862" src="https://cdn.boolokam.com/articles/2021/03/bdd-341.jpg" alt="" width="739" height="360" /></a>written by Gopalakrishnan</strong>

<strong>ഓർമ്മകളിൽ ബോബ് ക്രിസ്റ്റോ..</strong>

റോബർട്ട് ജോൺ ക്രിസ്റ്റോ എന്ന ബോബ് ക്രിസ്റ്റോയെ ഇന്ത്യൻ സിനിമാ പ്രേമികൾ പെട്ടെന്ന് മറക്കുമെന്നു തോന്നുന്നില്ല. 1980 മുതൽ ഏകദേശം രണ്ടു ദശാബ്ദത്തോളം ഇന്ത്യൻ സിനിമയിലെ "വിദേശ" വില്ലന്മാരിൽ പ്രമുഖനായിരുന്നു ബോബ് ക്രിസ്റ്റോ എന്ന ഓസ്‌ട്രേലിയൻ സ്വദേശി. ജനിച്ചത് ഓസ്‌ട്രേലിയയിൽ ആയിരുന്നെങ്കിലും ബോബ് ജീവിച്ചതും, അറിയപ്പെട്ടതും, വാർദ്ധക്യം ചിലവഴിച്ചതും മരിച്ചതും ഇന്ത്യയിൽ തന്നെ.

സിവിൽ എഞ്ചിനീയർ ആയിരുന്ന ബോബ്, ഓസ്‌ട്രേലിയയിൽ നിന്നും, 1978ൽ, ജോലി സംബന്ധമായ ചില കാര്യങ്ങൾക്കു വേണ്ടി മസ്ക്കറ്റിലേക്കു പോകുന്നതിനു മുന്നോടിയായിട്ടായിരുന്നു ഇന്ത്യയിൽ ഇറങ്ങിയത്. അവിടെ ഒരു പഞ്ചനക്ഷത്ര ഹോട്ടലിൽ നടന്ന വിരുന്നിൽ പങ്കെടുക്കാൻ സാധിച്ചതായിരുന്നു ബോബിന്റെ തലവര മാറ്റിവരച്ച സന്ദർഭം. ബോബിന്റെ ഉറച്ച ശരീരവും, സൗമ്യമായ പെരുമാറ്റവും കണ്ടു മതിപ്പു തോന്നിയ അന്നത്തെ ഹിന്ദി സിനിമയിലെ സൂപ്പർ നായിക പർവീൻ ബാബി, ബോബിനെ, നടനും സംവിധായകനുമായ സഞ്ജയ് ഖാന് പരിചയപ്പെടുത്തി. സഞ്ജയ് ആ സമയത്ത് "അബ്ദുള്ള" എന്ന ചിത്രത്തിന്റെ പണിപ്പുരയിലായിരുന്നു. സിനിമയിൽ അഭിനയിയ്ക്കാൻ താല്പര്യമുണ്ടോ എന്ന സഞ്ജയ് ഖാന്റെ ചോദ്യത്തിന് മറുത്തൊരു മറുപടി പറയാൻ ബോബിനു തോന്നിയില്ല. അങ്ങനെ അബ്ദുള്ളയിൽ വില്ലൻ സംഘത്തിലെ പ്രധാനികളിൽ ഒരാളായി ബോബ് അഭിനയിച്ചു. സഞ്ജയ് ഖാൻ, തന്റെ സഹോദരനായ ഫിറോസ് ഖാന് ബോബിനെ പരിചയപ്പെടുത്തി. ഫിറോസ് ഖാൻ തന്റെ "കുർബാനി"യിലും ബോബിനു അവസരം നൽകി. ഈ രണ്ടു ചിത്രങ്ങളും റിലീസായി ഹിറ്റായതോടെ ബോബ് ക്രിസ്റ്റോ ശ്രദ്ധിക്കപ്പെട്ടു.

അമിതാബ് ബച്ചൻ സിനിമകളിലെ സ്ഥിരം സാന്നിധ്യമായി മാറി ബോബ്.. 1981ൽ ടിനു ആനന്ദിന്റെ സംവിധാനത്തിൽ അമിതാഭ് ബച്ചന്റെ മെഗാഹിറ്റ് ചിത്രമായിരുന്ന "കാലിയ."യിൽ , ബച്ചന്റെ ഏറെ പ്രശസ്തമായ പഞ്ച് ഡയലോഗ് ആയിരുന്നു,
"हम जहाँ खड़े होते है, line वहीँ से शुरू होती है.."

ഈ ഡയലോഗിനൊരു പ്രത്യേകതയുണ്ട്. സാധാരണ പഞ്ച് ഡയലോഗ് നായകൻ സ്വന്തമായി പറയുന്ന വാക്കുകളാണല്ലോ.. എന്നാൽ കാലിയയിലെ ഈ ഡയലോഗ് ആദ്യം പറയുന്നത് ബോബ് ക്രിസ്റ്റോ ആയിരുന്നു. ജയിലിലെ ഗുണ്ടകളിൽ പ്രമുഖനായിരുന്ന ബോബിന്റെ കഥാപാത്രം, വരിയിൽ നിന്ന് ഭക്ഷണം വാങ്ങിച്ചവന്റെ പാത്രം തട്ടിപ്പറിച്ചു വാങ്ങുകയും, ഈ പഞ്ച് ഡയലോഗ് അടിച്ചിട്ട്, അയാളെ തല്ലുകയും ചെയ്യുന്ന ബോബ്.. അത് ചോദിയ്ക്കാൻ ചെല്ലുന്ന ബച്ചനുമായി ബോബിന്റെ സംഘട്ടനം, കാലിയയിലെ Mass സീനുകളിൽ മുൻപന്തിയിൽ നിൽക്കുന്ന ഒന്നാണ്. ഇതോടെ ബച്ചന്റെ സിനിമകളിൽ ബോബിനു ഒരു വേഷം ഉറപ്പായി. താസിയാതെ ഭാഷയുടെ അതിർവരമ്പുകൾ ഭേദിച്ച് കൊണ്ട് മലയാളത്തിൽ പ്രേം നസീറിനൊപ്പവും (സംഘർഷം), തെലുങ്കിൽ എൻ ഡി ആറിനൊപ്പവും ബോബ് അഭിനയിച്ചു.. അല്ലെങ്കിൽ ഗുസ്‌തി പിടിച്ചു..

<img src="https://scontent.ftrv1-1.fna.fbcdn.net/v/t1.0-9/161779719_4416846881663506_5285502583924209144_n.jpg?_nc_cat=111&amp;ccb=1-3&amp;_nc_sid=dbeb18&amp;_nc_ohc=fPqtS6ppee8AX_Fcq2i&amp;_nc_ht=scontent.ftrv1-1.fna&amp;oh=15cf215cff8469019fa9318a21aa1ddf&amp;oe=6079CDFA" alt="May be an image of 5 people, people standing and people sitting" />1983ൽ ജോഷിയുടെ സംവിധാനത്തിൽ റിലീസായ ഭൂകമ്പം എന്ന ചിത്രത്തിന് ഒരു പ്രത്യേകതയുണ്ട്. ബോബ് ക്രിസ്റ്റോയുടെ ആദ്യത്തെ പോസറ്റീവ് കഥാപാത്രം ആ ചിത്രത്തിലായിരുന്നു. കരാട്ടെ പഠിപ്പിക്കുന്ന ഗുരുജി എന്ന കഥാപാത്രത്തിന്റെ ഇടപെടലാണ്, അതുവരെ മന്ദബുദ്ധിയെ പോലെ നടന്നിരുന്ന രാജ് കുമാറിന്റെ കഥാപാത്രത്തെ ശരിക്കും ഒരു "നായക"നാക്കി മാറ്റുന്നത്. നല്ല ഉദ്ദേശത്തോടെ ബോബ് സ്റ്റണ്ട് ചെയ്ത അപൂർവം സിനിമകളിൽ ഒന്നായിരുന്നു ഭൂകമ്പം! ബാലു കിരിയത്ത് സംവിധാനം ചെയ്ത, "എങ്ങനെയുണ്ടാശാനേ"യിലും പി ജി വിശ്വംഭരന്റെ "പ്രത്യേകം ശ്രദ്ധിയ്ക്കുക" എന്ന ചിത്രത്തിലും മമ്മൂട്ടിയുമായി ബോബ് സ്റ്റണ്ട് നടത്തി.

മോഹൻലാലുമായി നിരവധി സിനിമകളിൽ സംഘട്ടനം ചെയ്യാൻ ബോബിനു സാധിച്ചു. അതിൽ ആദ്യത്തേത് പ്രിയദർശന്റെ "അരം+അരം = കിന്നരം" എന്ന ചിത്രമായിരുന്നു. ഈ ചിത്രത്തിലെ ക്ലൈമാക്സ് സ്റ്റണ്ട് സീനിലെ കോമഡി ഭാഗം കൂടി ബോബിനു ചെയ്യേണ്ടി വന്നിട്ടുണ്ട്. ബോബ് ക്രിസ്റ്റോയുടെ രൂപം മാത്രം വച്ചുകൊണ്ടു പോസ്റ്റർ ഇറക്കിയ വളരെ അപൂർവം സിനിമകളിൽ (ഒരുപക്ഷെ ഒരേയൊരെണ്ണം) സിനിമയും ഇതായിരിക്കും. ജെ വില്യംസിന്റെ "ജീവന്റെ ജീവൻ" എന്ന ചിത്രത്തിൽ ബോക്സറായ ലാലിനെ നേരിടാൻ വരുന്ന ബോക്‌സർ ബോബ് എന്ന ഫൈറ്ററുടെ റോളിൽ വീണ്ടും ലാൽ-ബോബ് സ്റ്റണ്ട് രംഗം സ്‌ക്രീനിൽ തെളിഞ്ഞു. പ്രിയദർശന്റെ "ഹലോ മൈ ഡിയർ റോങ്ങ് നമ്പറി"ൽ, സിനിമ ഹാളിലെ ടോയ്‌ലെറ്റിൽ മോഹൻലാലിനെ ഇടിച്ചു ശരിപ്പെടുത്തുന്ന, (ക്യാപ്റ്റൻ രാജുവിന്റെ) ഗുണ്ടയുടെ റോളിലും, പിന്നീട് പ്രിയദർശന്റെ തന്നെ "ആര്യനി"ലും ബോബ് ക്രിസ്റ്റോ ലാലിനൊപ്പം അഭിനയിച്ചിരുന്നു.

ശേഖർ കപൂറിന്റെ മിസ്റ്റർ ഇന്ത്യ എന്ന ചിത്രത്തിൽ, ബോബ് അവതരിപ്പിച്ച, ഹനുമാൻ സ്വാമിയുടെ വിഗ്രഹം കടത്താൻ വരുന്ന വിദേശ സ്മഗ്ലറുടെ കഥാപാത്രത്തെ മറക്കാനാവില്ല. അദൃശ്യ രൂപത്തിൽ മിസ്റ്റർ ഇന്ത്യയായി വരുന്ന അനിൽ കപൂർ, ഹനുമാന്റെ വിഗ്രഹം എടുത്ത് അവരെ ഇടിച്ചു ശരിപ്പെടുത്തുകയും, ഓരോരുത്തരെ കൊണ്ടും "ജയ് ബജ്‌രംഗ് ബലി" എന്ന് വിളിപ്പിക്കുകയും ചെയ്യുന്ന സീൻ ഏറെ രസിപ്പിച്ച ഒന്നായിരുന്നു. പ്രത്യേകിച്ചും വിദേശിയുടെ ടോണിൽ ബോബ് അങ്ങനെ പറയുന്നത് പൊട്ടിച്ചിരിക്കും വഴിയൊരുക്കി.

ബോബിനെ സിനിമയിലേക്ക് കൊണ്ടുവന്ന സഞ്ജയ് ഖാന്റെ, ക്ലാസിക് ടി വി സീരിയൽ, "The Sword of Tipu Sultan"ലെ ഇംഗ്ലീഷ് ജനറലിന്റെ വേഷത്തിലൂടെ ബോബ് മിനി സ്ക്രീനിലും സുപരിചിതനായി. ബോബിന്റെ കരിയറിലെ ഏറ്റവും മികച്ച വേഷവും ഒരു സീരിയലിലെ തന്നെയായിരുന്നു. സഞ്ജയ് ഖാൻ തന്നെ നിർമ്മിച്ച പരമ്പര, "The Great Maratha"യിലെ അഹ്മദ് ഷാഹ്‌ അബ്ദാലി എന്ന അഫ്ഘാൻ കഥാപാത്രത്തിൽ ബോബ് ക്രിസ്റ്റോ മികച്ച പ്രകടനം കാഴ്ചവെച്ചിരുന്നു. തുടർന്നും ചില സിനിമകളിൽ അദ്ദേഹം തന്റെ പതിവ് ഗുണ്ടാ റോളിൽ പ്രത്യക്ഷപ്പെട്ടെങ്കിലും, പതിയെ അദ്ദേഹം സിനിമയിൽ നിന്നും പിന്മാറി.

രണ്ടായിരാമാണ്ടോടെ സിനിമയിൽ നിന്നും പൂർണ്ണമായി പിൻവാങ്ങിയ ബോബ്, ബാംഗ്ലൂരിൽ യോഗാധ്യാപനവും മറ്റുമായി കുടുംബ സമേതം കഴിഞ്ഞുകൂടി. "My Life and Times in Bollywood And Beyond" എന്ന പേരിൽ തന്റെ ജീവിതം പുസ്തക രൂപത്തിൽ ബോബ് പ്രസിദ്ധീകരിച്ചിരുന്നു.. ഹൃദയവാൽവ് സംബന്ധമായ അസുഖം കാരണം, 2011 മാർച്ച് 20നു, തന്റെ എഴുപത്തിരണ്ടാമത്തെ വയസ്സിൽ ബോബ് ക്രിസ്റ്റോ ജീവിതത്തിൽ നിന്നും അരങ്ങൊഴിഞ്ഞു. അവസാനമായി ബോബിനെ സ്‌ക്രീനിൽ കണ്ടത്, 1992ൽ ചിത്രീകരണം പൂർത്തിയായ, "Aman Ke Farishtey" എന്ന ദേവാനന്ദ് ചിത്രത്തിലായിരുന്നു. ഈ ചിത്രം റിലീസായത് 2016ൽ മാത്രമായിരുന്നു. അതായത് ദേവിന്റെയും ബോബിന്റെയും മരണത്തിനു ശേഷം.. എൺപതുകളിലെ ആക്ഷൻ സിനിമകൾ ഇഷ്‌ടപ്പെടുന്ന ഒരു തലമുറയുടെ മനസ്സിൽ ഇനിയും കുറേക്കാലം മൊട്ടത്തലയുള്ള ഗുണ്ടയുടെ രൂപത്തിൽ ബോബ് ക്രിസ്റ്റോ ജീവിയ്ക്കും എന്ന് ഉറപ്പുണ്ട്. പത്താം ചരമവാർഷിക വേളയിൽ.. ബോബ് ക്രിസ്റ്റോയ്ക്ക് ഓർമ്മപൂക്കൾ..!!


![അമിതാബച്ചൻ, നസീർ, എൻഡിആർ, മമ്മൂട്ടി, മോഹൻലാൽ... എന്നിവരോട് തല്ലുകൂടിയ മൊട്ടത്തലയൻ](https://cdn.boolokam.com/articles/2021/03/bdd-341.jpg)**[](https://wordpress-972788-3403151.cloudwaysapps.com/gopalakrishnan-about-bob-christo/301861/bdd-1229)written by Gopalakrishnan** **ഓർമ്മകളിൽ ബോബ് ക്രിസ്റ്റോ..** റോബർട്ട് ജോൺ ക്രിസ്റ്റോ എന്ന ബോബ് ക്രിസ്റ്റോയെ ഇന്ത്യൻ സിനിമാ പ്രേമികൾ പെട്ടെന്ന് മറക്കുമെന്നു തോന്നുന്നില്ല. 1980 മുതൽ ഏകദേശം രണ്ടു ദശാബ്ദത്തോളം ഇന്ത്യൻ സിനിമയിലെ "വിദേശ" വില്ലന്മാരിൽ പ്രമുഖനായിരുന്നു ബോബ് ക്രിസ്റ്റോ എന്ന ഓസ്‌ട്രേലിയൻ സ്വദേശി. ജനിച്ചത് ഓസ്‌ട്രേലിയയിൽ ആയിരുന്നെങ്കിലും ബോബ് ജീവിച്ചതും, അറിയപ്പെട്ടതും, വാർദ്ധക്യം ചിലവഴിച്ചതും മരിച്ചതും ഇന്ത്യയിൽ തന്നെ. സിവിൽ എഞ്ചിനീയർ ആയിരുന്ന ബോബ്, ഓസ്‌ട്രേലിയയിൽ നിന്നും, 1978ൽ, ജോലി സംബന്ധമായ ചില കാര്യങ്ങൾക്കു വേണ്ടി മസ്ക്കറ്റിലേക്കു പോകുന്നതിനു മുന്നോടിയായിട്ടായിരുന്നു ഇന്ത്യയിൽ ഇറങ്ങിയത്. അവിടെ ഒരു പഞ്ചനക്ഷത്ര ഹോട്ടലിൽ നടന്ന വിരുന്നിൽ പങ്കെടുക്കാൻ സാധിച്ചതായിരുന്നു ബോബിന്റെ തലവര മാറ്റിവരച്ച സന്ദർഭം. ബോബിന്റെ ഉറച്ച ശരീരവും, സൗമ്യമായ പെരുമാറ്റവും കണ്ടു മതിപ്പു തോന്നിയ അന്നത്തെ ഹിന്ദി സിനിമയിലെ സൂപ്പർ നായിക പർവീൻ ബാബി, ബോബിനെ, നടനും സംവിധായകനുമായ സഞ്ജയ് ഖാന് പരിചയപ്പെടുത്തി. സഞ്ജയ് ആ സമയത്ത് "അബ്ദുള്ള" എന്ന ചിത്രത്തിന്റെ പണിപ്പുരയിലായിരുന്നു. സിനിമയിൽ അഭിനയിയ്ക്കാൻ താല്പര്യമുണ്ടോ എന്ന സഞ്ജയ് ഖാന്റെ ചോദ്യത്തിന് മറുത്തൊരു മറുപടി പറയാൻ ബോബിനു തോന്നിയില്ല. അങ്ങനെ അബ്ദുള്ളയിൽ വില്ലൻ സംഘത്തിലെ പ്രധാനികളിൽ ഒരാളായി ബോബ് അഭിനയിച്ചു. സഞ്ജയ് ഖാൻ, തന്റെ സഹോദരനായ ഫിറോസ് ഖാന് ബോബിനെ പരിചയപ്പെടുത്തി. ഫിറോസ് ഖാൻ തന്റെ "കുർബാനി"യിലും ബോബിനു അവസരം നൽകി. ഈ രണ്ടു ചിത്രങ്ങളും റിലീസായി ഹിറ്റായതോടെ ബോബ് ക്രിസ്റ്റോ ശ്രദ്ധിക്കപ്പെട്ടു. അമിതാബ് ബച്ചൻ സിനിമകളിലെ സ്ഥിരം സാന്നിധ്യമായി മാറി ബോബ്.. 1981ൽ ടിനു ആനന്ദിന്റെ സംവിധാനത്തിൽ അമിതാഭ് ബച്ചന്റെ മെഗാഹിറ്റ് ചിത്രമായിരുന്ന "കാലിയ."യിൽ , ബച്ചന്റെ ഏറെ പ്രശസ്തമായ പഞ്ച് ഡയലോഗ് ആയിരുന്നു, "हम जहाँ खड़े होते है, line वहीँ से शुरू होती है.." ഈ ഡയലോഗിനൊരു പ്രത്യേകതയുണ്ട്. സാധാരണ പഞ്ച് ഡയലോഗ് നായകൻ സ്വന്തമായി പറയുന്ന വാക്കുകളാണല്ലോ.. എന്നാൽ കാലിയയിലെ ഈ ഡയലോഗ് ആദ്യം പറയുന്നത് ബോബ് ക്രിസ്റ്റോ ആയിരുന്നു. ജയിലിലെ ഗുണ്ടകളിൽ പ്രമുഖനായിരുന്ന ബോബിന്റെ കഥാപാത്രം, വരിയിൽ നിന്ന് ഭക്ഷണം വാങ്ങിച്ചവന്റെ പാത്രം തട്ടിപ്പറിച്ചു വാങ്ങുകയും, ഈ പഞ്ച് ഡയലോഗ് അടിച്ചിട്ട്, അയാളെ തല്ലുകയും ചെയ്യുന്ന ബോബ്.. അത് ചോദിയ്ക്കാൻ ചെല്ലുന്ന ബച്ചനുമായി ബോബിന്റെ സംഘട്ടനം, കാലിയയിലെ Mass സീനുകളിൽ മുൻപന്തിയിൽ നിൽക്കുന്ന ഒന്നാണ്. ഇതോടെ ബച്ചന്റെ സിനിമകളിൽ ബോബിനു ഒരു വേഷം ഉറപ്പായി. താസിയാതെ ഭാഷയുടെ അതിർവരമ്പുകൾ ഭേദിച്ച് കൊണ്ട് മലയാളത്തിൽ പ്രേം നസീറിനൊപ്പവും (സംഘർഷം), തെലുങ്കിൽ എൻ ഡി ആറിനൊപ്പവും ബോബ് അഭിനയിച്ചു.. അല്ലെങ്കിൽ ഗുസ്‌തി പിടിച്ചു.. ![May be an image of 5 people, people standing and people sitting](https://scontent.ftrv1-1.fna.fbcdn.net/v/t1.0-9/161779719_4416846881663506_5285502583924209144_n.jpg?_nc_cat=111&ccb=1-3&_nc_sid=dbeb18&_nc_ohc=fPqtS6ppee8AX_Fcq2i&_nc_ht=scontent.ftrv1-1.fna&oh=15cf215cff8469019fa9318a21aa1ddf&oe=6079CDFA)1983ൽ ജോഷിയുടെ സംവിധാനത്തിൽ റിലീസായ ഭൂകമ്പം എന്ന ചിത്രത്തിന് ഒരു പ്രത്യേകതയുണ്ട്. ബോബ് ക്രിസ്റ്റോയുടെ ആദ്യത്തെ പോസറ്റീവ് കഥാപാത്രം ആ ചിത്രത്തിലായിരുന്നു. കരാട്ടെ പഠിപ്പിക്കുന്ന ഗുരുജി എന്ന കഥാപാത്രത്തിന്റെ ഇടപെടലാണ്, അതുവരെ മന്ദബുദ്ധിയെ പോലെ നടന്നിരുന്ന രാജ് കുമാറിന്റെ കഥാപാത്രത്തെ ശരിക്കും ഒരു "നായക"നാക്കി മാറ്റുന്നത്. നല്ല ഉദ്ദേശത്തോടെ ബോബ് സ്റ്റണ്ട് ചെയ്ത അപൂർവം സിനിമകളിൽ ഒന്നായിരുന്നു ഭൂകമ്പം! ബാലു കിരിയത്ത് സംവിധാനം ചെയ്ത, "എങ്ങനെയുണ്ടാശാനേ"യിലും പി ജി വിശ്വംഭരന്റെ "പ്രത്യേകം ശ്രദ്ധിയ്ക്കുക" എന്ന ചിത്രത്തിലും മമ്മൂട്ടിയുമായി ബോബ് സ്റ്റണ്ട് നടത്തി. മോഹൻലാലുമായി നിരവധി സിനിമകളിൽ സംഘട്ടനം ചെയ്യാൻ ബോബിനു സാധിച്ചു. അതിൽ ആദ്യത്തേത് പ്രിയദർശന്റെ "അരം+അരം = കിന്നരം" എന്ന ചിത്രമായിരുന്നു. ഈ ചിത്രത്തിലെ ക്ലൈമാക്സ് സ്റ്റണ്ട് സീനിലെ കോമഡി ഭാഗം കൂടി ബോബിനു ചെയ്യേണ്ടി വന്നിട്ടുണ്ട്. ബോബ് ക്രിസ്റ്റോയുടെ രൂപം മാത്രം വച്ചുകൊണ്ടു പോസ്റ്റർ ഇറക്കിയ വളരെ അപൂർവം സിനിമകളിൽ (ഒരുപക്ഷെ ഒരേയൊരെണ്ണം) സിനിമയും ഇതായിരിക്കും. ജെ വില്യംസിന്റെ "ജീവന്റെ ജീവൻ" എന്ന ചിത്രത്തിൽ ബോക്സറായ ലാലിനെ നേരിടാൻ വരുന്ന ബോക്‌സർ ബോബ് എന്ന ഫൈറ്ററുടെ റോളിൽ വീണ്ടും ലാൽ-ബോബ് സ്റ്റണ്ട് രംഗം സ്‌ക്രീനിൽ തെളിഞ്ഞു. പ്രിയദർശന്റെ "ഹലോ മൈ ഡിയർ റോങ്ങ് നമ്പറി"ൽ, സിനിമ ഹാളിലെ ടോയ്‌ലെറ്റിൽ മോഹൻലാലിനെ ഇടിച്ചു ശരിപ്പെടുത്തുന്ന, (ക്യാപ്റ്റൻ രാജുവിന്റെ) ഗുണ്ടയുടെ റോളിലും, പിന്നീട് പ്രിയദർശന്റെ തന്നെ "ആര്യനി"ലും ബോബ് ക്രിസ്റ്റോ ലാലിനൊപ്പം അഭിനയിച്ചിരുന്നു. ശേഖർ കപൂറിന്റെ മിസ്റ്റർ ഇന്ത്യ എന്ന ചിത്രത്തിൽ, ബോബ് അവതരിപ്പിച്ച, ഹനുമാൻ സ്വാമിയുടെ വിഗ്രഹം കടത്താൻ വരുന്ന വിദേശ സ്മഗ്ലറുടെ കഥാപാത്രത്തെ മറക്കാനാവില്ല. അദൃശ്യ രൂപത്തിൽ മിസ്റ്റർ ഇന്ത്യയായി വരുന്ന അനിൽ കപൂർ, ഹനുമാന്റെ വിഗ്രഹം എടുത്ത് അവരെ ഇടിച്ചു ശരിപ്പെടുത്തുകയും, ഓരോരുത്തരെ കൊണ്ടും "ജയ് ബജ്‌രംഗ് ബലി" എന്ന് വിളിപ്പിക്കുകയും ചെയ്യുന്ന സീൻ ഏറെ രസിപ്പിച്ച ഒന്നായിരുന്നു. പ്രത്യേകിച്ചും വിദേശിയുടെ ടോണിൽ ബോബ് അങ്ങനെ പറയുന്നത് പൊട്ടിച്ചിരിക്കും വഴിയൊരുക്കി. ബോബിനെ സിനിമയിലേക്ക് കൊണ്ടുവന്ന സഞ്ജയ് ഖാന്റെ, ക്ലാസിക് ടി വി സീരിയൽ, "The Sword of Tipu Sultan"ലെ ഇംഗ്ലീഷ് ജനറലിന്റെ വേഷത്തിലൂടെ ബോബ് മിനി സ്ക്രീനിലും സുപരിചിതനായി. ബോബിന്റെ കരിയറിലെ ഏറ്റവും മികച്ച വേഷവും ഒരു സീരിയലിലെ തന്നെയായിരുന്നു. സഞ്ജയ് ഖാൻ തന്നെ നിർമ്മിച്ച പരമ്പര, "The Great Maratha"യിലെ അഹ്മദ് ഷാഹ്‌ അബ്ദാലി എന്ന അഫ്ഘാൻ കഥാപാത്രത്തിൽ ബോബ് ക്രിസ്റ്റോ മികച്ച പ്രകടനം കാഴ്ചവെച്ചിരുന്നു. തുടർന്നും ചില സിനിമകളിൽ അദ്ദേഹം തന്റെ പതിവ് ഗുണ്ടാ റോളിൽ പ്രത്യക്ഷപ്പെട്ടെങ്കിലും, പതിയെ അദ്ദേഹം സിനിമയിൽ നിന്നും പിന്മാറി. രണ്ടായിരാമാണ്ടോടെ സിനിമയിൽ നിന്നും പൂർണ്ണമായി പിൻവാങ്ങിയ ബോബ്, ബാംഗ്ലൂരിൽ യോഗാധ്യാപനവും മറ്റുമായി കുടുംബ സമേതം കഴിഞ്ഞുകൂടി. "My Life and Times in Bollywood And Beyond" എന്ന പേരിൽ തന്റെ ജീവിതം പുസ്തക രൂപത്തിൽ ബോബ് പ്രസിദ്ധീകരിച്ചിരുന്നു.. ഹൃദയവാൽവ് സംബന്ധമായ അസുഖം കാരണം, 2011 മാർച്ച് 20നു, തന്റെ എഴുപത്തിരണ്ടാമത്തെ വയസ്സിൽ ബോബ് ക്രിസ്റ്റോ ജീവിതത്തിൽ നിന്നും അരങ്ങൊഴിഞ്ഞു. അവസാനമായി ബോബിനെ സ്‌ക്രീനിൽ കണ്ടത്, 1992ൽ ചിത്രീകരണം പൂർത്തിയായ, "Aman Ke Farishtey" എന്ന ദേവാനന്ദ് ചിത്രത്തിലായിരുന്നു. ഈ ചിത്രം റിലീസായത് 2016ൽ മാത്രമായിരുന്നു. അതായത് ദേവിന്റെയും ബോബിന്റെയും മരണത്തിനു ശേഷം.. എൺപതുകളിലെ ആക്ഷൻ സിനിമകൾ ഇഷ്‌ടപ്പെടുന്ന ഒരു തലമുറയുടെ മനസ്സിൽ ഇനിയും കുറേക്കാലം മൊട്ടത്തലയുള്ള ഗുണ്ടയുടെ രൂപത്തിൽ ബോബ് ക്രിസ്റ്റോ ജീവിയ്ക്കും എന്ന് ഉറപ്പുണ്ട്. പത്താം ചരമവാർഷിക വേളയിൽ.. ബോബ് ക്രിസ്റ്റോയ്ക്ക് ഓർമ്മപൂക്കൾ..!!
