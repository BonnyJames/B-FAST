---
title: "ഓര്‍മയിലെ കണ്ണുകള്‍"
date: 2016-08-10T09:57:23
draft: false
categories: ["Society"]
tags: ["90's", 'malayalam story', 'കഥ', 'ചെറുകഥ', 'മലയാളം കഥ']
author: "Beaumaris"
---

<img class="alignright wp-image-83126 size-medium" src="https://cdn.boolokam.com/articles/2013/01/Eye-Paintings-298x300.jpg" alt="memorable eyes boolokam" width="298" height="300" />

നിറഞ്ഞ ചിരിയോടെ എന്നെ യാത്രയാക്കുമ്പോള്‍ അവളില്‍ നിറഞ്ഞു നിന്നത് ദുഖത്തിന്റെ കാര്‍മേഘങ്ങള്‍ ആയിരുന്നില്ല പ്രതീക്ഷയുടെ തിളക്കം ആയിരുന്നു. ആ കണ്ണുകളില്‍ ഞാന്‍ അത് വായിച്ചു. ആ തിളക്കം കുട്ടിത്തം വിട്ടു മാറാത്ത, നവ ലോകത്തിന്റെ കാപട്യങ്ങള്‍ ഒന്നും അറിയാത്ത തികച്ചും അപക്വമായ ഒരു മനസില്‍ മാത്രമേ സാദ്ധ്യമാകു എന്ന് എനിക്ക് തോന്നി.

ലോകം എത്ര മാറിയിട്ടും, ബംഗാളിലെ തെരുവുകളിലെ സ്ഥിരം സാന്നിധ്യമാണ് മനുഷ്യ റിക്ഷകള്‍, ഒരു ആഗോളവാത്കരനതിനും തുടച്ചു മാറ്റാന്‍ സാധിക്കാതെ അത് ബംഗാളിന്റെ ദുഃഖം ആയി ഇന്നും ചലിച്ചു കൊണ്ടിരിക്കുന്നു. എന്നെ കാത്തിരുന്ന അത്തരം ഒരു റിക്ഷ യിലേക്ക് ഞാന്‍ കയറി. മനുഷ്യധ്വാനതിന്റെ പ്രതീകമെന്നോണം ആ റിക്ഷക്കാരന്‍ എനിക്കനുഭവപ്പെട്ടു. ലോഡ്ജിന് മുന്നില്‍ എന്നെ ഇറക്കിയ ശേഷം ആ മനുഷ്യ മുഖം എന്നെ പ്രതീക്ഷയോടെ നോക്കി. “എത്ര വേണം” ഞാന്‍ ചോദിച്ചു.... വിലപേശല്‍ ജീവിത ക്രമം ആയ ഒരു നാട്ടില്‍ ആ നിഷ്കളങ്ക നോട്ടം പറഞ്ഞ ബീസ് രുപിയക്ക്‌ ഒരു താത്ത് പിടിക്കലും എനിക്ക് സാധ്യമാകുമായിരുന്നില്ല. മുപ്പതു രൂപ കൊടുത്തു ഞാന്‍ റൂമിലേക്ക്‌ ഓടുകയായിരുന്നു. ട്രെയിന്‍ മിസ്‌ ആകല്‍ ശീലമായ ഒരു യാത്ര ആയിരുന്നു ഇത്തവണത്തേത്. എട്ടു മണിക്കാണ് കൊല്‍ക്കതക്കുള്ള കാഞ്ചന്‍കന്യ എക്സ്പ്രസ്സ്‌, നഷ്ടപ്പെട്ടാല്‍ കൊല്‍ക്കത്തയുടെ നിറം മങ്ങിയ കാഴ്ചകള്‍ നഷ്ടപ്പെടുമോ എന്ന ഭയം എന്റെ മനസ്സിനെ മദിച്ചിരുന്നു.

കുളിമുറിയില്‍ കയറി വേഗം ഒരു കുളി കുളിച്ചു ലഗ്ഗെജും എടുത്തു പോകണം, പറ്റുമെങ്കില്‍ ഒരു ടാക്സി ഏര്‍പ്പാടാക്കാന്‍ റൂം ബോയ്‌യോട് പറഞ്ഞു. ഞാന്‍ കുളിക്കാന്‍ കയറി, ഷവറിനു കീഴില്‍ കണ്ണടച്ച് നിന്നപ്പോള്‍ അവളുടെ മുഖം മാത്രമായിരുന്നു മനസ്സില്‍. ശരീരത്തിലേക്ക് വീണ വെള്ളം അവളുടെ ഗന്ധം കഴുകി കളഞ്ഞെങ്കിലും ആ കുട്ടിത്തം നിറഞ്ഞ മുഖം മായ്ക്കുവാന്‍ ആകുമായിരുന്നില്ല അതിന്.

കുളി കഴിഞ്ഞിരങ്ങിയപ്പോഴേക്കും ടാക്സി റെഡി ഒപ്പം എന്റെ സഹയാത്രികരും. എന്റെ കൂട്ടുകാര്‍, നാട് തെണ്ടാന്‍ ഇറങ്ങിയിട്ട് ഇന്നേക്ക് പതിനേഴാം നാള്‍. എനിക്കൊപ്പമോ അതിലേറെയോ യാത്രയെ പ്രണയിച്ചിരുന്നു അവരും. ടിബറ്റന്‍ ഗ്രാമങ്ങളും, അരുണാചലത്തിന്റെ പൊട്ടിപ്പൊളിഞ്ഞ ഹിമാലയന്‍ പാതകളും ഞങ്ങള്‍ ഒന്നിച്ചാണ് പിന്നിട്ടത്. എന്നെപ്പോലെ ഭ്രാന്തുള്ള മറ്റു മൂന്നു പേര്‍. ഇപ്പോള്‍ ബംഗാളില്‍, എന്റെ സ്വപ്ന ഭൂമി.

അനുഭവിച്ചപ്പോള്‍ അത്ര സുഖം തോന്നിയില്ല ബംഗാള്‍. ബംഗാളിലെ എന്റെ ഓര്‍മ ഇപ്പോള്‍ അവളാണ്. സ്വന്തം അച്ഛന്‍ തന്നെ പതിനായിരം രൂപയ്ക്കു വിറ്റ ആ നിഷ്കളങ്ക മുഖം. രക്ഷകനെയും കാത്തിരിക്കുന്ന ആ ബാല്യം. ഇപ്പോള്‍ അവളുടെ പ്രതീക്ഷ ഞാനാണ്, മനുഷ്യനെ മയക്കുന്ന ആ മരുന്നുമായി ഞാന്‍ ചെല്ലും എന്ന പ്രതീക്ഷയില്‍ അവള്‍ അവളുടെ സ്വപ്‌നങ്ങള്‍ നെയ്തു കാണണം. “എല്ലാവരെയും മയക്കി കിടത്തി രക്ഷപെടും ഞാന്‍” അവളുടെ ആ വാക്കുകളില്‍ ആത്മവിശ്വാസത്തിന് കുറവുണ്ടായിരുന്നില്ല.

എന്റെ ചിന്തകള്‍ സജീവമായി, അവളെ എങ്ങനെ രക്ഷിക്കും? ഇനിയൊരിക്കലും ഞാന്‍ ചെല്ലാന്‍ സാധ്യത ഇല്ലാത്ത ഒരു ചെറു നഗരം. അവള്‍ വരുമോ എന്ന് ദയനീയമായി ചോദിച്ചപ്പോള്‍ പറ്റില്ല എന്ന് പറയാന്‍ കഴിയുമായിരുന്നില്ല. എന്റെ ചിന്തകള്‍ ഞാന്‍ സുഹൃത്തുക്കളുമായി പങ്കിട്ടു. പലര്‍ക്കും പല അഭിപ്രായം. ഒരുവന്‍ എന്റെ കാപട്യം നിറഞ്ഞ മനസിനെ വിമര്‍ശിച്ചു. “വാ തുറന്നാല്‍ വല്യ വിപ്ലവ വിട് വായിത്തം, കാണിക്കുന്നതോ തനി പോക്രിത്തരവും” അവന്‍ പറഞ്ഞു. എനിക്ക് പലപ്പോഴും തോന്നിയിട്ടുണ്ട് ഇത്. ആശയങ്ങള്‍ പറയുവാന്‍ മാത്രം കൊള്ളാവുന്നതാണു എന്ന്, മുതലാളിത്ത വ്യവസ്ഥിതിയെ പറ്റി കുറ്റം പറയുകയും, ഓഹരി കമ്പോളത്തില്‍ അഭിരമിക്കുകയും ചെയ്യുന്നത് ശുദ്ധ അവസരവാദം അല്ലാതെ മറ്റെന്താണ്.

ട്രെയിന്‍ പതുക്കെ നീങ്ങിത്തുടങ്ങി, ബംഗാളി ബാബുമാര്‍ വലിയ ചര്‍ച്ചകളില്‍ മുഴുകി ഇരിക്കുന്നു. ഉറങ്ങാന്‍ ഭാവം ഇല്ലെന്നു തോന്നുന്നു. എന്റെ കണ്ണുകള്‍ അടഞ്ഞു തുടങ്ങി. ഇടയ്ക്കിടെ വരുന്നു കച്ചവടക്കാരും, തട്ടി ഉണര്‍ത്തുന്ന ഹിജടകളും കണ്ണുകള്‍ അടയാന്‍ സമ്മതിച്ചില്ല. പിന്നീടെപ്പോഴോ ഞാന്‍ ഉറങ്ങി. സ്വപ്നത്തില്‍ എന്റെ നെഞ്ചില്‍ തലവെച്ചു കണ്ണുകളിലേക്ക് നോക്കുന്ന അവളുടെ തിളക്കമുള്ള കണ്ണുകള്‍. മാറോട് ചേര്‍ത്തപ്പോള്‍ അവളുടെ ചുകന്ന ചുണ്ടുകള്‍ മന്ദഹാസം പൊഴിച്ചു, നാണത്തില്‍ മുങ്ങി അവളുടെ കവിളുകള്‍.

രാവിലെ ഉണര്‍ന്നത് ചായ വേണോ എന്ന സുഹൃത്തിന്റെ ചോദ്യം കേട്ടാണ്. എഴുന്നേറ്റു, ചൂട് ചായ. നാവു പൊള്ളി പോയെന്നു തോന്നി. ഹിജഡകള്‍ പിന്നെയും വന്നു. ശാപവാക്കുകള്‍ പൊഴിച്ചു കടന്നു പോയി. ഞങ്ങള്‍ പരസ്പരം നോക്കി ചിരിച്ചു. “ഇവനൊക്കെ എന്തിന്റെ കേടാണ്” ഒരുവന്‍ ചോദിച്ചു. ഞാന്‍ ഒന്നും മിണ്ടിയില്ല.

കൊല്‍ക്കട്ട എത്തി, സ്വപ്ന നഗരം. ട്രെയിനില്‍ നിന്നും ഇറങ്ങി വെളിയില്‍ എത്തിയതും, ഞങ്ങള്‍ അടുത്ത ടാക്സിയില്‍ കയറി. കൊല്‍ക്കത്തയുടെ പ്രതീകമായ മഞ്ഞ അമ്ബാസിടെര്‍ കാര്‍. വഴിയിലൂടെ ഓടുന്ന ട്രാം. കൊളോണിയല്‍ ഭരണത്തിന്റെ ഗാംഭീര്യം കെട്ടിടങ്ങള്‍ക്ക് വിട്ടു മാറിയിട്ടില്ല. വേഗം ഹോളിഡേ ഹോമിനു മുന്നിലെത്തി. ഞങ്ങള്‍ സാധനങ്ങളും ഇറക്കി പതുക്കെ നടന്നു. അടുത്ത മനുഷ്യ മുഖം തേടി. അപ്പോഴേക്കും ആ നിഷ്കളങ്ക മുഖം എന്റെ ഓര്‍മകളിലെവിടെയോ ഉറങ്ങി കഴിഞ്ഞിരുന്നു.


![ഓര്‍മയിലെ കണ്ണുകള്‍](https://cdn.boolokam.com/articles/2013/01/Eye-Paintings-298x300.jpg)നിറഞ്ഞ ചിരിയോടെ എന്നെ യാത്രയാക്കുമ്പോള്‍ അവളില്‍ നിറഞ്ഞു നിന്നത് ദുഖത്തിന്റെ കാര്‍മേഘങ്ങള്‍ ആയിരുന്നില്ല പ്രതീക്ഷയുടെ തിളക്കം ആയിരുന്നു. ആ കണ്ണുകളില്‍ ഞാന്‍ അത് വായിച്ചു. ആ തിളക്കം കുട്ടിത്തം വിട്ടു മാറാത്ത, നവ ലോകത്തിന്റെ കാപട്യങ്ങള്‍ ഒന്നും അറിയാത്ത തികച്ചും അപക്വമായ ഒരു മനസില്‍ മാത്രമേ സാദ്ധ്യമാകു എന്ന് എനിക്ക് തോന്നി. ലോകം എത്ര മാറിയിട്ടും, ബംഗാളിലെ തെരുവുകളിലെ സ്ഥിരം സാന്നിധ്യമാണ് മനുഷ്യ റിക്ഷകള്‍, ഒരു ആഗോളവാത്കരനതിനും തുടച്ചു മാറ്റാന്‍ സാധിക്കാതെ അത് ബംഗാളിന്റെ ദുഃഖം ആയി ഇന്നും ചലിച്ചു കൊണ്ടിരിക്കുന്നു. എന്നെ കാത്തിരുന്ന അത്തരം ഒരു റിക്ഷ യിലേക്ക് ഞാന്‍ കയറി. മനുഷ്യധ്വാനതിന്റെ പ്രതീകമെന്നോണം ആ റിക്ഷക്കാരന്‍ എനിക്കനുഭവപ്പെട്ടു. ലോഡ്ജിന് മുന്നില്‍ എന്നെ ഇറക്കിയ ശേഷം ആ മനുഷ്യ മുഖം എന്നെ പ്രതീക്ഷയോടെ നോക്കി. “എത്ര വേണം” ഞാന്‍ ചോദിച്ചു.... വിലപേശല്‍ ജീവിത ക്രമം ആയ ഒരു നാട്ടില്‍ ആ നിഷ്കളങ്ക നോട്ടം പറഞ്ഞ ബീസ് രുപിയക്ക്‌ ഒരു താത്ത് പിടിക്കലും എനിക്ക് സാധ്യമാകുമായിരുന്നില്ല. മുപ്പതു രൂപ കൊടുത്തു ഞാന്‍ റൂമിലേക്ക്‌ ഓടുകയായിരുന്നു. ട്രെയിന്‍ മിസ്‌ ആകല്‍ ശീലമായ ഒരു യാത്ര ആയിരുന്നു ഇത്തവണത്തേത്. എട്ടു മണിക്കാണ് കൊല്‍ക്കതക്കുള്ള കാഞ്ചന്‍കന്യ എക്സ്പ്രസ്സ്‌, നഷ്ടപ്പെട്ടാല്‍ കൊല്‍ക്കത്തയുടെ നിറം മങ്ങിയ കാഴ്ചകള്‍ നഷ്ടപ്പെടുമോ എന്ന ഭയം എന്റെ മനസ്സിനെ മദിച്ചിരുന്നു. കുളിമുറിയില്‍ കയറി വേഗം ഒരു കുളി കുളിച്ചു ലഗ്ഗെജും എടുത്തു പോകണം, പറ്റുമെങ്കില്‍ ഒരു ടാക്സി ഏര്‍പ്പാടാക്കാന്‍ റൂം ബോയ്‌യോട് പറഞ്ഞു. ഞാന്‍ കുളിക്കാന്‍ കയറി, ഷവറിനു കീഴില്‍ കണ്ണടച്ച് നിന്നപ്പോള്‍ അവളുടെ മുഖം മാത്രമായിരുന്നു മനസ്സില്‍. ശരീരത്തിലേക്ക് വീണ വെള്ളം അവളുടെ ഗന്ധം കഴുകി കളഞ്ഞെങ്കിലും ആ കുട്ടിത്തം നിറഞ്ഞ മുഖം മായ്ക്കുവാന്‍ ആകുമായിരുന്നില്ല അതിന്. കുളി കഴിഞ്ഞിരങ്ങിയപ്പോഴേക്കും ടാക്സി റെഡി ഒപ്പം എന്റെ സഹയാത്രികരും. എന്റെ കൂട്ടുകാര്‍, നാട് തെണ്ടാന്‍ ഇറങ്ങിയിട്ട് ഇന്നേക്ക് പതിനേഴാം നാള്‍. എനിക്കൊപ്പമോ അതിലേറെയോ യാത്രയെ പ്രണയിച്ചിരുന്നു അവരും. ടിബറ്റന്‍ ഗ്രാമങ്ങളും, അരുണാചലത്തിന്റെ പൊട്ടിപ്പൊളിഞ്ഞ ഹിമാലയന്‍ പാതകളും ഞങ്ങള്‍ ഒന്നിച്ചാണ് പിന്നിട്ടത്. എന്നെപ്പോലെ ഭ്രാന്തുള്ള മറ്റു മൂന്നു പേര്‍. ഇപ്പോള്‍ ബംഗാളില്‍, എന്റെ സ്വപ്ന ഭൂമി. അനുഭവിച്ചപ്പോള്‍ അത്ര സുഖം തോന്നിയില്ല ബംഗാള്‍. ബംഗാളിലെ എന്റെ ഓര്‍മ ഇപ്പോള്‍ അവളാണ്. സ്വന്തം അച്ഛന്‍ തന്നെ പതിനായിരം രൂപയ്ക്കു വിറ്റ ആ നിഷ്കളങ്ക മുഖം. രക്ഷകനെയും കാത്തിരിക്കുന്ന ആ ബാല്യം. ഇപ്പോള്‍ അവളുടെ പ്രതീക്ഷ ഞാനാണ്, മനുഷ്യനെ മയക്കുന്ന ആ മരുന്നുമായി ഞാന്‍ ചെല്ലും എന്ന പ്രതീക്ഷയില്‍ അവള്‍ അവളുടെ സ്വപ്‌നങ്ങള്‍ നെയ്തു കാണണം. “എല്ലാവരെയും മയക്കി കിടത്തി രക്ഷപെടും ഞാന്‍” അവളുടെ ആ വാക്കുകളില്‍ ആത്മവിശ്വാസത്തിന് കുറവുണ്ടായിരുന്നില്ല. എന്റെ ചിന്തകള്‍ സജീവമായി, അവളെ എങ്ങനെ രക്ഷിക്കും? ഇനിയൊരിക്കലും ഞാന്‍ ചെല്ലാന്‍ സാധ്യത ഇല്ലാത്ത ഒരു ചെറു നഗരം. അവള്‍ വരുമോ എന്ന് ദയനീയമായി ചോദിച്ചപ്പോള്‍ പറ്റില്ല എന്ന് പറയാന്‍ കഴിയുമായിരുന്നില്ല. എന്റെ ചിന്തകള്‍ ഞാന്‍ സുഹൃത്തുക്കളുമായി പങ്കിട്ടു. പലര്‍ക്കും പല അഭിപ്രായം. ഒരുവന്‍ എന്റെ കാപട്യം നിറഞ്ഞ മനസിനെ വിമര്‍ശിച്ചു. “വാ തുറന്നാല്‍ വല്യ വിപ്ലവ വിട് വായിത്തം, കാണിക്കുന്നതോ തനി പോക്രിത്തരവും” അവന്‍ പറഞ്ഞു. എനിക്ക് പലപ്പോഴും തോന്നിയിട്ടുണ്ട് ഇത്. ആശയങ്ങള്‍ പറയുവാന്‍ മാത്രം കൊള്ളാവുന്നതാണു എന്ന്, മുതലാളിത്ത വ്യവസ്ഥിതിയെ പറ്റി കുറ്റം പറയുകയും, ഓഹരി കമ്പോളത്തില്‍ അഭിരമിക്കുകയും ചെയ്യുന്നത് ശുദ്ധ അവസരവാദം അല്ലാതെ മറ്റെന്താണ്. ട്രെയിന്‍ പതുക്കെ നീങ്ങിത്തുടങ്ങി, ബംഗാളി ബാബുമാര്‍ വലിയ ചര്‍ച്ചകളില്‍ മുഴുകി ഇരിക്കുന്നു. ഉറങ്ങാന്‍ ഭാവം ഇല്ലെന്നു തോന്നുന്നു. എന്റെ കണ്ണുകള്‍ അടഞ്ഞു തുടങ്ങി. ഇടയ്ക്കിടെ വരുന്നു കച്ചവടക്കാരും, തട്ടി ഉണര്‍ത്തുന്ന ഹിജടകളും കണ്ണുകള്‍ അടയാന്‍ സമ്മതിച്ചില്ല. പിന്നീടെപ്പോഴോ ഞാന്‍ ഉറങ്ങി. സ്വപ്നത്തില്‍ എന്റെ നെഞ്ചില്‍ തലവെച്ചു കണ്ണുകളിലേക്ക് നോക്കുന്ന അവളുടെ തിളക്കമുള്ള കണ്ണുകള്‍. മാറോട് ചേര്‍ത്തപ്പോള്‍ അവളുടെ ചുകന്ന ചുണ്ടുകള്‍ മന്ദഹാസം പൊഴിച്ചു, നാണത്തില്‍ മുങ്ങി അവളുടെ കവിളുകള്‍. രാവിലെ ഉണര്‍ന്നത് ചായ വേണോ എന്ന സുഹൃത്തിന്റെ ചോദ്യം കേട്ടാണ്. എഴുന്നേറ്റു, ചൂട് ചായ. നാവു പൊള്ളി പോയെന്നു തോന്നി. ഹിജഡകള്‍ പിന്നെയും വന്നു. ശാപവാക്കുകള്‍ പൊഴിച്ചു കടന്നു പോയി. ഞങ്ങള്‍ പരസ്പരം നോക്കി ചിരിച്ചു. “ഇവനൊക്കെ എന്തിന്റെ കേടാണ്” ഒരുവന്‍ ചോദിച്ചു. ഞാന്‍ ഒന്നും മിണ്ടിയില്ല. കൊല്‍ക്കട്ട എത്തി, സ്വപ്ന നഗരം. ട്രെയിനില്‍ നിന്നും ഇറങ്ങി വെളിയില്‍ എത്തിയതും, ഞങ്ങള്‍ അടുത്ത ടാക്സിയില്‍ കയറി. കൊല്‍ക്കത്തയുടെ പ്രതീകമായ മഞ്ഞ അമ്ബാസിടെര്‍ കാര്‍. വഴിയിലൂടെ ഓടുന്ന ട്രാം. കൊളോണിയല്‍ ഭരണത്തിന്റെ ഗാംഭീര്യം കെട്ടിടങ്ങള്‍ക്ക് വിട്ടു മാറിയിട്ടില്ല. വേഗം ഹോളിഡേ ഹോമിനു മുന്നിലെത്തി. ഞങ്ങള്‍ സാധനങ്ങളും ഇറക്കി പതുക്കെ നടന്നു. അടുത്ത മനുഷ്യ മുഖം തേടി. അപ്പോഴേക്കും ആ നിഷ്കളങ്ക മുഖം എന്റെ ഓര്‍മകളിലെവിടെയോ ഉറങ്ങി കഴിഞ്ഞിരുന്നു.
