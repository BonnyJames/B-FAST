---
title: "എന്നിലെ എഴുത്തുകാരി"
date: 2012-12-28T22:56:50
draft: false
categories: ["Society"]
tags: ["90's"]
author: "boolokamtv@gmail.com"
---

<div>
<div id="id_50dbc3316e77b9b89506441">

<img class="alignright size-medium wp-image-81823" alt="Pen-4-e1319026291152" src="https://cdn.boolokam.com/articles/2012/12/Pen-4-e1319026291152-300x284.jpg" width="300" height="284" />

എന്നിലെ എഴുത്തുകാരിയെ ഞാന്‍ തിരിച്ചറിഞ്ഞ ആ ദിവസം ഇന്നും എന്‍റെ മനസ്സില്‍ മായാതെ കിടക്കുന്നു.

അതുവരെ എനിക്കറിയില്ലായിരുന്നു എനിക്ക് എഴുതാന്‍ സാധിക്കുമെന്ന്, എഴുതാന്‍ ഇരുന്നപ്പോ ആകെ ഒരു അസ്വസ്ഥത... ഭയം ....എഴുതണോ ..പല വട്ടം ചിന്തിച്ചു ...ഞാന്‍ എഴുതിയാല്‍ ശെരി ആകുമോ ...

എഴുതാന്‍ തന്നെ തീരുമാനിച്ചു ...ഇപ്പൊ എഴുതിയില്ലെങ്കില്‍ പിന്നെ എപ്പോ എഴുതാന്‍ ...കടന്ന് പോയ കാലത്തിലേക്ക് പിന്നെ തിരിച്ച് പോകാന്‍ പറ്റില്ലല്ലോ എന്ന ചിന്ത എന്നെ എഴുതാന്‍ പ്രേരിപ്പിച്ചു.

മലയാളത്തില്‍ എഴുതണോ ഇംഗ്ലീഷില്‍ എഴുതണോ എന്ന ചിന്ത എന്നെ പിന്നെയും ചിന്താ കുഴപ്പത്തില്‍ ആക്കി. അവസാനം അറിയാവുന്ന ഭാഷയില്‍ തന്നെ ഹരിശ്രീ കുറിക്കാന്‍ തീരുമാനിച്ചു. നമ്മുടെ മാതൃ ഭാഷയില്‍ ...

എഴുതി തുടങ്ങി ...എഴുതാന്‍ ഒരു ഊര്‍ജ്ജം കൈ വന്നപോലെ... ഞാനറിയാതെ എന്‍റെ വിരലുകള്‍ ചലിക്കുന്നു ...

ജനാല തുറന്നു പുറത്തേക്ക് നോക്കി ... രാത്രിക്ക് ഒരു പ്രത്യേക തിളക്കം ... ഞാനെന്‍റെ ആദ്യത്തെ രചന പൂര്‍ത്തിയാക്കിയിരിക്കുന്നു ...

ഇനി ഉറങ്ങാം ...എന്‍റെ സ്വപ്നങ്ങളുമായി.

പ്രഭാതം ...എനിക്ക് വല്ലാത്തൊരു സംതൃപ്തി ...ഞാനെന്തോ ഒരു വലിയ കാര്യം ചെയ്ത് തീര്‍ത്ത പ്രതീതി ...സ്കൂളില്‍ പോണം ... ഇന്ന് ഫൈനല്‍ എക്സാം ആണ് ...ഒന്നും പഠിച്ചിട്ടില്ല ...

ബാഗും എടുത്ത് ഞാനിറങ്ങി...സമയമായി ...ഇനി നിന്നാല്‍ വൈകും ...പെട്ടെന്ന് ഞാന്‍ തിരിച്ചറിഞ്ഞു ...എന്‍റെ രചന മേശ മേല്‍ തന്നെ ഇരിക്കുന്നു ...ആരേലും കണ്ടാല്‍ ...ഒരു ചമ്മല്‍ ...ഞാനോടി അകത്തേക്ക് കയറി ...അതെടുത്ത് മടക്കി കയില്‍ പിടിച്ചു പുറത്തേക് ഇറങ്ങി ...ഉമ്മറത്ത്‌ അച്ഛന്‍ ഇരിക്കുന്നു ...

തിരക്കിനിടയില്‍ ഞാന്‍ ചുരുട്ടി പിടിച്ചിരുന്ന ആ കടലാസ് കഷണം ദേ കിടക്കുന്നു ധരണിയില്‍..

അച്ഛന്‍ അതെടുത്തു ...എനിക്ക് ചമ്മല്‍ ...ആദ്യതതല്ലേ ...പ്രതികരണം മോശമായാല്‍ എന്നിലെ എഴുത്തുകാരി അന്ന് മരിക്കും ...ഞാന്‍ വേഗം അച്ഛന്‍റെ കയില്‍ നിന്നും അത് കൈക്കലാക്കി.

അച്ഛന് ആകാംഷ ...എന്താന്ന് അറിയണം ...പറയേണ്ടി വന്നു ...എന്‍റെ ആദ്യത്തെ രചന ആണ് അച്ഛാ ...

ഞാന്‍ ഞെട്ടി ...അമ്മയും, ആങ്ങളമാരും എല്ലാം ഉമ്മറത്ത്‌ ...എല്ലാപെര്‍കും എന്‍റെ രചന കാണണം ...

എനിക്ക് കിട്ടുന്ന പ്രോത്സാഹനം കണ്ടു എന്‍റെ കണ്ണുകള്‍ ഈറന്‍ അണിഞ്ഞു.

അവര്‍ വിടുന്ന മട്ടില്ല ...എന്‍റെ ആദ്യ രചന വെളിച്ചം കാണാന്‍ പോകുന്നു ...ഉള്ളിലൊരു ഭയം ...

4 ആങ്ങളമാരുടെയും അച്ഛന്റെയും അമ്മയുടെയും ആ സ്നേഹത്തിനും നിര്‍ബന്ധത്തിനും മുന്നില്‍ ഞാന്‍ മുട്ട് മടക്കി.

അച്ഛന്റെ കൈലാണ് ഇപ്പൊ കടലാസ് ...അച്ഛന്‍ അത് തുറന്നു ...എന്നിട്ട് ഇങ്ങനെ വായിച്ചു

"സുമേഷേ...നിന്നോട് എത്ര തവണ പറഞ്ഞിടുണ്ട് എനിക്ക് രമേഷിനെ ആണ് ഇഷ്ടമെന്ന് ...ഞങ്ങള്‍ കല്യാണം കഴിക്കാനും തീരുമാനിച്ചു ...ഇനി മേലില്‍ നീ എന്നെ ശല്യം ചെയ്യരുത് ...നിനക്കറിയാമല്ലോ എന്‍റെ ആങ്ങളമാരെ ...അച്ഛനെ പോലെ തന്നെ അവരും നല്ല ഗുസ്തിക്കാരാണ്...നിന്നെ ബാക്കി വെച്ചേക്കില്ല "

പിന്നെ നടന്നത് ഒരു തൃശൂര്‍ പൂരം തന്നെ ആയിരുന്നു.

ആശുപത്രിയില്‍ എത്തിക്കുമ്പോള്‍ എനിക്ക് ബോധം ഉണ്ടായിരുന്നില്ല

സ്വകാര്യ ആശുപത്രിയിലെ ഐ സി യുവിലെ ഗ്ലുകോസ് കുപ്പിയില്‍ നോക്കി ഞാന്‍ ശപഥം ചെയ്തു

...ഇനി ഞാന്‍ എഴുതില്ല ...

</div>
</div>


![എന്നിലെ എഴുത്തുകാരി](https://cdn.boolokam.com/articles/2012/12/Pen-4-e1319026291152-300x284.jpg)എന്നിലെ എഴുത്തുകാരിയെ ഞാന്‍ തിരിച്ചറിഞ്ഞ ആ ദിവസം ഇന്നും എന്‍റെ മനസ്സില്‍ മായാതെ കിടക്കുന്നു. അതുവരെ എനിക്കറിയില്ലായിരുന്നു എനിക്ക് എഴുതാന്‍ സാധിക്കുമെന്ന്, എഴുതാന്‍ ഇരുന്നപ്പോ ആകെ ഒരു അസ്വസ്ഥത... ഭയം ....എഴുതണോ ..പല വട്ടം ചിന്തിച്ചു ...ഞാന്‍ എഴുതിയാല്‍ ശെരി ആകുമോ ... എഴുതാന്‍ തന്നെ തീരുമാനിച്ചു ...ഇപ്പൊ എഴുതിയില്ലെങ്കില്‍ പിന്നെ എപ്പോ എഴുതാന്‍ ...കടന്ന് പോയ കാലത്തിലേക്ക് പിന്നെ തിരിച്ച് പോകാന്‍ പറ്റില്ലല്ലോ എന്ന ചിന്ത എന്നെ എഴുതാന്‍ പ്രേരിപ്പിച്ചു. മലയാളത്തില്‍ എഴുതണോ ഇംഗ്ലീഷില്‍ എഴുതണോ എന്ന ചിന്ത എന്നെ പിന്നെയും ചിന്താ കുഴപ്പത്തില്‍ ആക്കി. അവസാനം അറിയാവുന്ന ഭാഷയില്‍ തന്നെ ഹരിശ്രീ കുറിക്കാന്‍ തീരുമാനിച്ചു. നമ്മുടെ മാതൃ ഭാഷയില്‍ ... എഴുതി തുടങ്ങി ...എഴുതാന്‍ ഒരു ഊര്‍ജ്ജം കൈ വന്നപോലെ... ഞാനറിയാതെ എന്‍റെ വിരലുകള്‍ ചലിക്കുന്നു ... ജനാല തുറന്നു പുറത്തേക്ക് നോക്കി ... രാത്രിക്ക് ഒരു പ്രത്യേക തിളക്കം ... ഞാനെന്‍റെ ആദ്യത്തെ രചന പൂര്‍ത്തിയാക്കിയിരിക്കുന്നു ... ഇനി ഉറങ്ങാം ...എന്‍റെ സ്വപ്നങ്ങളുമായി. പ്രഭാതം ...എനിക്ക് വല്ലാത്തൊരു സംതൃപ്തി ...ഞാനെന്തോ ഒരു വലിയ കാര്യം ചെയ്ത് തീര്‍ത്ത പ്രതീതി ...സ്കൂളില്‍ പോണം ... ഇന്ന് ഫൈനല്‍ എക്സാം ആണ് ...ഒന്നും പഠിച്ചിട്ടില്ല ... ബാഗും എടുത്ത് ഞാനിറങ്ങി...സമയമായി ...ഇനി നിന്നാല്‍ വൈകും ...പെട്ടെന്ന് ഞാന്‍ തിരിച്ചറിഞ്ഞു ...എന്‍റെ രചന മേശ മേല്‍ തന്നെ ഇരിക്കുന്നു ...ആരേലും കണ്ടാല്‍ ...ഒരു ചമ്മല്‍ ...ഞാനോടി അകത്തേക്ക് കയറി ...അതെടുത്ത് മടക്കി കയില്‍ പിടിച്ചു പുറത്തേക് ഇറങ്ങി ...ഉമ്മറത്ത്‌ അച്ഛന്‍ ഇരിക്കുന്നു ... തിരക്കിനിടയില്‍ ഞാന്‍ ചുരുട്ടി പിടിച്ചിരുന്ന ആ കടലാസ് കഷണം ദേ കിടക്കുന്നു ധരണിയില്‍.. അച്ഛന്‍ അതെടുത്തു ...എനിക്ക് ചമ്മല്‍ ...ആദ്യതതല്ലേ ...പ്രതികരണം മോശമായാല്‍ എന്നിലെ എഴുത്തുകാരി അന്ന് മരിക്കും ...ഞാന്‍ വേഗം അച്ഛന്‍റെ കയില്‍ നിന്നും അത് കൈക്കലാക്കി. അച്ഛന് ആകാംഷ ...എന്താന്ന് അറിയണം ...പറയേണ്ടി വന്നു ...എന്‍റെ ആദ്യത്തെ രചന ആണ് അച്ഛാ ... ഞാന്‍ ഞെട്ടി ...അമ്മയും, ആങ്ങളമാരും എല്ലാം ഉമ്മറത്ത്‌ ...എല്ലാപെര്‍കും എന്‍റെ രചന കാണണം ... എനിക്ക് കിട്ടുന്ന പ്രോത്സാഹനം കണ്ടു എന്‍റെ കണ്ണുകള്‍ ഈറന്‍ അണിഞ്ഞു. അവര്‍ വിടുന്ന മട്ടില്ല ...എന്‍റെ ആദ്യ രചന വെളിച്ചം കാണാന്‍ പോകുന്നു ...ഉള്ളിലൊരു ഭയം ... 4 ആങ്ങളമാരുടെയും അച്ഛന്റെയും അമ്മയുടെയും ആ സ്നേഹത്തിനും നിര്‍ബന്ധത്തിനും മുന്നില്‍ ഞാന്‍ മുട്ട് മടക്കി. അച്ഛന്റെ കൈലാണ് ഇപ്പൊ കടലാസ് ...അച്ഛന്‍ അത് തുറന്നു ...എന്നിട്ട് ഇങ്ങനെ വായിച്ചു "സുമേഷേ...നിന്നോട് എത്ര തവണ പറഞ്ഞിടുണ്ട് എനിക്ക് രമേഷിനെ ആണ് ഇഷ്ടമെന്ന് ...ഞങ്ങള്‍ കല്യാണം കഴിക്കാനും തീരുമാനിച്ചു ...ഇനി മേലില്‍ നീ എന്നെ ശല്യം ചെയ്യരുത് ...നിനക്കറിയാമല്ലോ എന്‍റെ ആങ്ങളമാരെ ...അച്ഛനെ പോലെ തന്നെ അവരും നല്ല ഗുസ്തിക്കാരാണ്...നിന്നെ ബാക്കി വെച്ചേക്കില്ല " പിന്നെ നടന്നത് ഒരു തൃശൂര്‍ പൂരം തന്നെ ആയിരുന്നു. ആശുപത്രിയില്‍ എത്തിക്കുമ്പോള്‍ എനിക്ക് ബോധം ഉണ്ടായിരുന്നില്ല സ്വകാര്യ ആശുപത്രിയിലെ ഐ സി യുവിലെ ഗ്ലുകോസ് കുപ്പിയില്‍ നോക്കി ഞാന്‍ ശപഥം ചെയ്തു ...ഇനി ഞാന്‍ എഴുതില്ല ... 
