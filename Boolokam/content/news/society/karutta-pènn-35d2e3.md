---
title: "കറുത്ത പെണ്ണ്"
date: 2012-03-17T23:40:43
draft: false
categories: ["Society"]
tags: ["90's"]
author: "Beaumaris"
---

<a href="http://1.bp.blogspot.com/-MTyLtJRCR3o/T2MgtVRwPlI/AAAAAAAAAZI/AntZaXTlBbM/s1600/488926-bigthumbnail.jpg"><img class="alignright" style="border: 0pt none;" src="http://1.bp.blogspot.com/-MTyLtJRCR3o/T2MgtVRwPlI/AAAAAAAAAZI/AntZaXTlBbM/s320/488926-bigthumbnail.jpg" alt="" width="320" height="199" border="0" /></a>"അവനെ ഇഷ്ടമായോ?"
അച്ഛന്‍ ചോദിച്ചു.തുറന്നു കിടന്ന വാതിലിന്റെ പിന്നിലേക്ക്‌ പെണ്ണ് വലിഞ്ഞു നിന്നു.
"അയാള് ..വെളുത്തിട്ടല്ലേ ?"
"അത് കൊണ്ടെന്താ?അവനു ഇഷ്ടമായി എന്ന് പറഞ്ഞു "
"എന്നാലും...????"
"ഞങ്ങള്‍ക്കിഷ്ടായി. അത് നടത്താം"
പെണ്ണ് വിരല്‍ കടിച്ചു നിന്നു. അരക്ക് താഴെ നീണ്ടു നില്‍ക്കുന്ന മുടി മുന്നോട്ടെക്കെടുത്തു അവള്‍ മെടയാന്‍ തുടങ്ങി.

രാത്രിയില്‍  പഠിക്കാനിരിക്കുമ്പോള്‍ ചെറുക്കന്റെ മുഖം പുസ്തക താളില്‍ നിറഞ്ഞു വന്നു. അവന്‍ ചിരിച്ചു. വെളുത്ത പല്ലുകള്‍ . വെളുത്ത മുഖം..കണ്ണുകളും വെള്ളയാണോ?
അവള്‍ ജോമെട്രി പെട്ടി തുറന്നു കോമ്പസ് എടുത്തു അവന്റെ കണ്ണില്‍ കുത്തി.

"നിന്നെ വിളിക്കുന്നു"
അമ്മ വാതില്‍ക്കല്‍ നിന്നു പറഞ്ഞു.
"ആരാ?"
"വന്നു നോക്ക്"
അവള്‍ പുറത്തേക്കു ചെന്നു.
"അവിടെയല്ല ഇവിടെ .." അമ്മ ടെലഫോണിനു നേരെ കൈ ചൂണ്ടി.
റിസീവര്‍ എടുത്തു ഹലോ പറഞ്ഞു. അപ്പോള്‍ മറുതലക്കല്‍ പരിചിതമല്ലാത്ത ശബ്ദം.
"ആരാണെന്നു മനസ്സിലായോ?"
സൌമ്യം. പക്ഷെ ചെറിയ പതര്‍ച്ച ഉണ്ടോ? അവള്‍ റിസീവറിലേക്കു നോക്കി. അതിന്നു വെളുപ്പ്‌ നിറമാണോ?

"നിന്റെ ഭാഗ്യം." കൂട്ടുകാരികള്‍ ഒപ്പം നടന്നു പറഞ്ഞു. "നല്ല സിനിമ നടനെ പോലെ ഒരുത്തനല്ലേ കെട്ടാന്‍ പോണത്."
എന്നിട്ടും എന്തോ സന്തോഷം തോന്നുന്നില്ല. ഞാന്‍ കറുത്തിട്ടല്ലെ? അവള്‍ പുസ്തകങ്ങള്‍ ഒന്ന് കൂടെ നെഞ്ചോടു ചേര്‍ത്ത് പിടിച്ചു.

കല്യാണ പന്തലില്‍ അവന്‍ വിടര്‍ന്നു നിന്നു. അരികെ അവന്‍ സമ്മാനിച്ച നിലാവിന്റെ നിറമുള്ള സാരിയില്‍ അവളും. അവള്‍ ആള്‍ക്കാരെ നോക്കി . എല്ലാവരും ചിരിക്കുന്നു. ചുറ്റുവട്ടത്ത് കുരവ അലയടിക്കുന്നു. അവന്‍ താലി കെട്ടുമ്പോള്‍ കൈയ്യിലേക്ക് നോക്കി.
" നല്ല വെളുപ്പുണ്ട്".
തലയില്‍ അരിയിട്ട് അനുഗ്രഹിക്കാന്‍ ചേര്‍ന്നിരുന്നപ്പോള്‍ അവന്റെ കൈയ്യോട് കൈ ചേര്‍ത്ത് വച്ച് നോക്കി. "ചന്ദനത്തോട്‌ ഈട്ടി ചേര്‍ത്ത് വച്ചത് പോലുണ്ടോ?"

ആദ്യ രാത്രി
അവന്‍ വന്നു കട്ടിലില്‍ ഇരുന്നു. അവള്‍ മുഖം താഴ്ത്തി മൂലയിലേക്ക് ഒന്ന് കൂട് ചുരുണ്ട് നിന്നു.
" എന്താ അവിടെ നില്‍ക്കുന്നെ?.. വാ"
അവള്‍ മടിച്ചു മടിച്ചു അടുത്ത് ചെന്നു.
"ഇരിക്ക്"
അവളിരുന്നു. അവന്‍ മെല്ലെ തടി പിടിച്ചു മുഖത്തിന്‌ നേരെ തിരിച്ചു.
" എന്തെ നിനക്ക് എന്നെ ഇഷ്ടമല്ലേ?'
അവള്‍ തലയാട്ടി.
"പിന്നെന്താ?"
അവള്‍ ഒന്നും മിണ്ടിയില്ല.
"എനിക്ക് ഇഷ്ടപെട്ട നടി ആരാണെന്നു അറിയാമോ?"
അവള്‍ അവന്റെ കണ്ണിലേക്കു മിഴിച്ചു നോക്കി. വെളുത്ത കണ്ണുകള്‍
അവന്‍ തന്നെ പറഞ്ഞു.
"പദ്മപ്രിയ . എന്താണെന്നു അറിയുമോ? അവള്‍ക്കു നിന്നെ പോലെ  ചോക്ലൈറ്റ്  നിറമാണ്‌" "

അവള്‍ എഴുന്നേറ്റു കണ്ണാടിയിലേക്ക് നോക്കി.
"അതെ ... തനിക്കു ചോക്ലൈറ്റ് നിറമാണ്‌. ."" " അവള്‍ മുടിയെടുത്ത് മുന്നിലെക്കിട്ടു.
അവന്‍ എഴുന്നേറ്റു അവള്‍ക്കു പിന്നില്‍ നിന്നു. അവള്‍  കണ്ണാടി നോക്കി ചിരിച്ചു.  അവന്റെ വെളുത്ത മുഖത്തേക്ക്  ചോക്ലൈറ്റ് നിറം പടര്‍ന്നു കയറി.

അവള്‍ക്കു അച്ഛന്റെ ചോദ്യം ഓര്‍മ വന്നു.
"അവനെ ഇഷ്ടമായോ?"
അവള്‍ തലയാട്ടി. അവനു ചോക്ലൈറ്റ് നിറമാണ്‌.


![കറുത്ത പെണ്ണ്](http://1.bp.blogspot.com/-MTyLtJRCR3o/T2MgtVRwPlI/AAAAAAAAAZI/AntZaXTlBbM/s320/488926-bigthumbnail.jpg)[](http://1.bp.blogspot.com/-MTyLtJRCR3o/T2MgtVRwPlI/AAAAAAAAAZI/AntZaXTlBbM/s1600/488926-bigthumbnail.jpg)"അവനെ ഇഷ്ടമായോ?" അച്ഛന്‍ ചോദിച്ചു.തുറന്നു കിടന്ന വാതിലിന്റെ പിന്നിലേക്ക്‌ പെണ്ണ് വലിഞ്ഞു നിന്നു. "അയാള് ..വെളുത്തിട്ടല്ലേ ?" "അത് കൊണ്ടെന്താ?അവനു ഇഷ്ടമായി എന്ന് പറഞ്ഞു " "എന്നാലും...????" "ഞങ്ങള്‍ക്കിഷ്ടായി. അത് നടത്താം" പെണ്ണ് വിരല്‍ കടിച്ചു നിന്നു. അരക്ക് താഴെ നീണ്ടു നില്‍ക്കുന്ന മുടി മുന്നോട്ടെക്കെടുത്തു അവള്‍ മെടയാന്‍ തുടങ്ങി. രാത്രിയില്‍ പഠിക്കാനിരിക്കുമ്പോള്‍ ചെറുക്കന്റെ മുഖം പുസ്തക താളില്‍ നിറഞ്ഞു വന്നു. അവന്‍ ചിരിച്ചു. വെളുത്ത പല്ലുകള്‍ . വെളുത്ത മുഖം..കണ്ണുകളും വെള്ളയാണോ? അവള്‍ ജോമെട്രി പെട്ടി തുറന്നു കോമ്പസ് എടുത്തു അവന്റെ കണ്ണില്‍ കുത്തി. "നിന്നെ വിളിക്കുന്നു" അമ്മ വാതില്‍ക്കല്‍ നിന്നു പറഞ്ഞു. "ആരാ?" "വന്നു നോക്ക്" അവള്‍ പുറത്തേക്കു ചെന്നു. "അവിടെയല്ല ഇവിടെ .." അമ്മ ടെലഫോണിനു നേരെ കൈ ചൂണ്ടി. റിസീവര്‍ എടുത്തു ഹലോ പറഞ്ഞു. അപ്പോള്‍ മറുതലക്കല്‍ പരിചിതമല്ലാത്ത ശബ്ദം. "ആരാണെന്നു മനസ്സിലായോ?" സൌമ്യം. പക്ഷെ ചെറിയ പതര്‍ച്ച ഉണ്ടോ? അവള്‍ റിസീവറിലേക്കു നോക്കി. അതിന്നു വെളുപ്പ്‌ നിറമാണോ? "നിന്റെ ഭാഗ്യം." കൂട്ടുകാരികള്‍ ഒപ്പം നടന്നു പറഞ്ഞു. "നല്ല സിനിമ നടനെ പോലെ ഒരുത്തനല്ലേ കെട്ടാന്‍ പോണത്." എന്നിട്ടും എന്തോ സന്തോഷം തോന്നുന്നില്ല. ഞാന്‍ കറുത്തിട്ടല്ലെ? അവള്‍ പുസ്തകങ്ങള്‍ ഒന്ന് കൂടെ നെഞ്ചോടു ചേര്‍ത്ത് പിടിച്ചു. കല്യാണ പന്തലില്‍ അവന്‍ വിടര്‍ന്നു നിന്നു. അരികെ അവന്‍ സമ്മാനിച്ച നിലാവിന്റെ നിറമുള്ള സാരിയില്‍ അവളും. അവള്‍ ആള്‍ക്കാരെ നോക്കി . എല്ലാവരും ചിരിക്കുന്നു. ചുറ്റുവട്ടത്ത് കുരവ അലയടിക്കുന്നു. അവന്‍ താലി കെട്ടുമ്പോള്‍ കൈയ്യിലേക്ക് നോക്കി. " നല്ല വെളുപ്പുണ്ട്". തലയില്‍ അരിയിട്ട് അനുഗ്രഹിക്കാന്‍ ചേര്‍ന്നിരുന്നപ്പോള്‍ അവന്റെ കൈയ്യോട് കൈ ചേര്‍ത്ത് വച്ച് നോക്കി. "ചന്ദനത്തോട്‌ ഈട്ടി ചേര്‍ത്ത് വച്ചത് പോലുണ്ടോ?" ആദ്യ രാത്രി അവന്‍ വന്നു കട്ടിലില്‍ ഇരുന്നു. അവള്‍ മുഖം താഴ്ത്തി മൂലയിലേക്ക് ഒന്ന് കൂട് ചുരുണ്ട് നിന്നു. " എന്താ അവിടെ നില്‍ക്കുന്നെ?.. വാ" അവള്‍ മടിച്ചു മടിച്ചു അടുത്ത് ചെന്നു. "ഇരിക്ക്" അവളിരുന്നു. അവന്‍ മെല്ലെ തടി പിടിച്ചു മുഖത്തിന്‌ നേരെ തിരിച്ചു. " എന്തെ നിനക്ക് എന്നെ ഇഷ്ടമല്ലേ?' അവള്‍ തലയാട്ടി. "പിന്നെന്താ?" അവള്‍ ഒന്നും മിണ്ടിയില്ല. "എനിക്ക് ഇഷ്ടപെട്ട നടി ആരാണെന്നു അറിയാമോ?" അവള്‍ അവന്റെ കണ്ണിലേക്കു മിഴിച്ചു നോക്കി. വെളുത്ത കണ്ണുകള്‍ അവന്‍ തന്നെ പറഞ്ഞു. "പദ്മപ്രിയ . എന്താണെന്നു അറിയുമോ? അവള്‍ക്കു നിന്നെ പോലെ ചോക്ലൈറ്റ് നിറമാണ്‌" " അവള്‍ എഴുന്നേറ്റു കണ്ണാടിയിലേക്ക് നോക്കി. "അതെ ... തനിക്കു ചോക്ലൈറ്റ് നിറമാണ്‌. ."" " അവള്‍ മുടിയെടുത്ത് മുന്നിലെക്കിട്ടു. അവന്‍ എഴുന്നേറ്റു അവള്‍ക്കു പിന്നില്‍ നിന്നു. അവള്‍ കണ്ണാടി നോക്കി ചിരിച്ചു. അവന്റെ വെളുത്ത മുഖത്തേക്ക് ചോക്ലൈറ്റ് നിറം പടര്‍ന്നു കയറി. അവള്‍ക്കു അച്ഛന്റെ ചോദ്യം ഓര്‍മ വന്നു. "അവനെ ഇഷ്ടമായോ?" അവള്‍ തലയാട്ടി. അവനു ചോക്ലൈറ്റ് നിറമാണ്‌.
