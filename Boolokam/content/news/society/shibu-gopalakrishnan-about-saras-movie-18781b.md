---
title: "കൂടെ പഠിച്ച ആരെങ്കിലും പ്രസവിച്ചാൽ പ്രതിസന്ധിയിലാകുന്ന സ്വപ്നങ്ങളാണ് പെണ്ണുങ്ങളുടേത്"
date: 2021-07-06T14:16:56
draft: false
categories: ["Society"]
tags: ['Anna Ben', 'annaben', "sara's malayalam movie", 'Shibu Gopalakrishnan']
author: "Beaumaris"
---

<strong>Shibu Gopalakrishnan</strong>

കൂടെ പഠിച്ച ആരെങ്കിലും പ്രസവിച്ചാൽ പ്രതിസന്ധിയിലാകുന്ന സ്വപ്നങ്ങളാണ് പെണ്ണുങ്ങളുടേത്. ജാതകം ശരിയാകാത്തതുകൊണ്ടു വിവാഹം വൈകുന്നതു മനസിലാക്കാം, എന്നാൽ പഠിക്കാനും പഠിച്ചു ജോലിക്കാരിയാകാനും വേണ്ടിയാണു വൈകുന്നതെങ്കിലോ, പുരനിറഞ്ഞതു തന്നെ. നാട്ടിലെ ഓരോ വിവാഹങ്ങളെയും മറികടന്നുകൊണ്ടല്ലാതെ പ്രായപൂർത്തിയായ ഒരു പെണ്ണിനു സ്വന്തം സ്വപ്നങ്ങളിലേക്കു നടന്നുപോകാൻ കഴിയില്ല. ഇനി വിവാഹം കഴിഞ്ഞാലോ, ഉടനടി പ്രസവിച്ചോളണം. എന്തിനാ, ഒരു കുഞ്ഞിക്കാലു കാണാൻ. വിശേഷം ഒന്നുമായില്ലേ, എന്തിനാ വച്ചു താമസിപ്പിക്കുന്നത്, ഇനി നേരിട്ടു ചോദിയ്ക്കാൻ പറ്റിയില്ലെങ്കിൽ അതിനുപറ്റിയ ആളുകളെ ഇറക്കി കുത്തികുത്തി ചോദിപ്പിച്ചുകളയും, ബ്ലഡി കുടുംബവാസീസ് ????

ഒരു സ്ത്രീ സ്വന്തം ശരീരത്തിന്റെ അവകാശി അല്ലാതെയായിരിക്കുന്നതിന്റെ വാഴ്ത്തുപാട്ടുകളാണ് സിനിമയിലെ അമ്മമരങ്ങൾ. മറ്റുള്ളവരുടെ ആഗ്രഹാഭിലാഷങ്ങൾ നിശ്ചയിക്കുന്ന വഴികളിലൂടെയാണ് സിനിമയിലെ സ്ത്രീ നാളിതുവരെ പെറ്റതും പോറ്റിയതും. മാതൃത്വം ഒരു തിരഞ്ഞെടുപ്പു പോയിട്ട്, നീട്ടിവയ്ക്കാൻ കഴിയുന്ന ഒരു ഉത്തരവാദിത്തമായി പോലും അംഗീകരിച്ചിട്ടില്ലാത്ത ഈ അധിനിവേശത്തെ, അന്യായത്തെ, സിനിമ ആഘോഷിക്കുകയായിരുന്നു. സ്ത്രീജീവിതത്തിന്റെ ഏറ്റവും വലിയ സാഫല്യമായി മാതൃത്വത്തെ കൊണ്ടാടി. സർവ്വംസഹയായ അമ്മമാരെ കാണിച്ചുതന്നു കൊതിപ്പിച്ചു. അവർ വേണ്ടെന്നു വയ്ക്കുന്ന വിജയങ്ങളെ, അവർക്കു നഷ്ടപ്പെടുന്ന ലോകങ്ങളെ, സിനിമ കണ്ടില്ലെന്നുനടിച്ചു. അവരുടെ സഹനത്തെയും ത്യാഗത്തെയും ഉദാത്തമെന്നു വിളിച്ചു മാതൃകയാക്കി. അനീതിയുടെ ഈ ചരിത്രത്തെയാണ് "സാറാസ്" തിരുത്തുന്നത്. തിരിഞ്ഞുനിന്നു നിന്റെ ശരീരമാണെന്നും നിന്റെ മാത്രം തീരുമാനമെന്നും പറഞ്ഞു പ്രായശ്ചിത്തമാകുന്നത്.

ഒരു തീരുമാനം എടുക്കാനാവാതെ സ്വന്തം സ്വപ്നത്തിനും ജീവിതത്തിനുമിടയിൽ തിരിഞ്ഞും മറിഞ്ഞും കിടക്കുമ്പോൾ സാറ അപ്പനെ വിളിക്കുന്ന ഒരു രാത്രിയുണ്ട്. അപ്പൻ ഉറങ്ങുവായിരുന്നോ എന്നുചോദിക്കുമ്പോൾ അല്ല പശുവിനെ കറക്കുവായിരുന്നു എന്നുപറയുന്ന ഉറക്കപ്പിച്ചിലും കോമഡി പറയാൻ യാതൊരു ഉളുപ്പില്ലാത്ത ഒരു അപ്പൻ. മനസിലാക്കാൻ ഒരാളുപോലും ഇല്ലാത്ത ശബ്ദത്തിൽ ഞാൻ എന്താ ചെയ്യേണ്ടത് എന്നുചോദിക്കുമ്പോൾ, സീൻ നീ തന്നെ എഴുതിക്കോ, അപ്പൻ ഓക്കേ ആണെന്നു പറയുന്നിടത്തു നിന്നുമാണ് സാറ എന്ന സംവിധായിക ശരിക്കും ജനിക്കുന്നത്. ഏതു നട്ടപ്പാതിരയിലും ഇങ്ങനെ കട്ടയ്ക്ക് കൂടെനിൽക്കുമെന്ന ഉറപ്പാണ് മക്കൾക്കു നൽകാൻ കഴിയുന്ന അപ്പന്മാരുടെ ഏറ്റവും വലിയ ധനം. അപ്പനായി അഭിനയിച്ച ബെന്നി പി നായരമ്പലം സാറയെന്ന അന്ന ബെന്നിന്റെ ശരിക്കുള്ള അപ്പനാണെന്നു അറിയാം, എന്നാലും ഒന്നൂടെ പറയണമെന്നു തോന്നി. ഇങ്ങളാണ് ശരിക്കും അപ്പൻ!
**Shibu Gopalakrishnan** കൂടെ പഠിച്ച ആരെങ്കിലും പ്രസവിച്ചാൽ പ്രതിസന്ധിയിലാകുന്ന സ്വപ്നങ്ങളാണ് പെണ്ണുങ്ങളുടേത്. ജാതകം ശരിയാകാത്തതുകൊണ്ടു വിവാഹം വൈകുന്നതു മനസിലാക്കാം, എന്നാൽ പഠിക്കാനും പഠിച്ചു ജോലിക്കാരിയാകാനും വേണ്ടിയാണു വൈകുന്നതെങ്കിലോ, പുരനിറഞ്ഞതു തന്നെ. നാട്ടിലെ ഓരോ വിവാഹങ്ങളെയും മറികടന്നുകൊണ്ടല്ലാതെ പ്രായപൂർത്തിയായ ഒരു പെണ്ണിനു സ്വന്തം സ്വപ്നങ്ങളിലേക്കു നടന്നുപോകാൻ കഴിയില്ല. ഇനി വിവാഹം കഴിഞ്ഞാലോ, ഉടനടി പ്രസവിച്ചോളണം. എന്തിനാ, ഒരു കുഞ്ഞിക്കാലു കാണാൻ. വിശേഷം ഒന്നുമായില്ലേ, എന്തിനാ വച്ചു താമസിപ്പിക്കുന്നത്, ഇനി നേരിട്ടു ചോദിയ്ക്കാൻ പറ്റിയില്ലെങ്കിൽ അതിനുപറ്റിയ ആളുകളെ ഇറക്കി കുത്തികുത്തി ചോദിപ്പിച്ചുകളയും, ബ്ലഡി കുടുംബവാസീസ് ???? ഒരു സ്ത്രീ സ്വന്തം ശരീരത്തിന്റെ അവകാശി അല്ലാതെയായിരിക്കുന്നതിന്റെ വാഴ്ത്തുപാട്ടുകളാണ് സിനിമയിലെ അമ്മമരങ്ങൾ. മറ്റുള്ളവരുടെ ആഗ്രഹാഭിലാഷങ്ങൾ നിശ്ചയിക്കുന്ന വഴികളിലൂടെയാണ് സിനിമയിലെ സ്ത്രീ നാളിതുവരെ പെറ്റതും പോറ്റിയതും. മാതൃത്വം ഒരു തിരഞ്ഞെടുപ്പു പോയിട്ട്, നീട്ടിവയ്ക്കാൻ കഴിയുന്ന ഒരു ഉത്തരവാദിത്തമായി പോലും അംഗീകരിച്ചിട്ടില്ലാത്ത ഈ അധിനിവേശത്തെ, അന്യായത്തെ, സിനിമ ആഘോഷിക്കുകയായിരുന്നു. സ്ത്രീജീവിതത്തിന്റെ ഏറ്റവും വലിയ സാഫല്യമായി മാതൃത്വത്തെ കൊണ്ടാടി. സർവ്വംസഹയായ അമ്മമാരെ കാണിച്ചുതന്നു കൊതിപ്പിച്ചു. അവർ വേണ്ടെന്നു വയ്ക്കുന്ന വിജയങ്ങളെ, അവർക്കു നഷ്ടപ്പെടുന്ന ലോകങ്ങളെ, സിനിമ കണ്ടില്ലെന്നുനടിച്ചു. അവരുടെ സഹനത്തെയും ത്യാഗത്തെയും ഉദാത്തമെന്നു വിളിച്ചു മാതൃകയാക്കി. അനീതിയുടെ ഈ ചരിത്രത്തെയാണ് "സാറാസ്" തിരുത്തുന്നത്. തിരിഞ്ഞുനിന്നു നിന്റെ ശരീരമാണെന്നും നിന്റെ മാത്രം തീരുമാനമെന്നും പറഞ്ഞു പ്രായശ്ചിത്തമാകുന്നത്. ഒരു തീരുമാനം എടുക്കാനാവാതെ സ്വന്തം സ്വപ്നത്തിനും ജീവിതത്തിനുമിടയിൽ തിരിഞ്ഞും മറിഞ്ഞും കിടക്കുമ്പോൾ സാറ അപ്പനെ വിളിക്കുന്ന ഒരു രാത്രിയുണ്ട്. അപ്പൻ ഉറങ്ങുവായിരുന്നോ എന്നുചോദിക്കുമ്പോൾ അല്ല പശുവിനെ കറക്കുവായിരുന്നു എന്നുപറയുന്ന ഉറക്കപ്പിച്ചിലും കോമഡി പറയാൻ യാതൊരു ഉളുപ്പില്ലാത്ത ഒരു അപ്പൻ. മനസിലാക്കാൻ ഒരാളുപോലും ഇല്ലാത്ത ശബ്ദത്തിൽ ഞാൻ എന്താ ചെയ്യേണ്ടത് എന്നുചോദിക്കുമ്പോൾ, സീൻ നീ തന്നെ എഴുതിക്കോ, അപ്പൻ ഓക്കേ ആണെന്നു പറയുന്നിടത്തു നിന്നുമാണ് സാറ എന്ന സംവിധായിക ശരിക്കും ജനിക്കുന്നത്. ഏതു നട്ടപ്പാതിരയിലും ഇങ്ങനെ കട്ടയ്ക്ക് കൂടെനിൽക്കുമെന്ന ഉറപ്പാണ് മക്കൾക്കു നൽകാൻ കഴിയുന്ന അപ്പന്മാരുടെ ഏറ്റവും വലിയ ധനം. അപ്പനായി അഭിനയിച്ച ബെന്നി പി നായരമ്പലം സാറയെന്ന അന്ന ബെന്നിന്റെ ശരിക്കുള്ള അപ്പനാണെന്നു അറിയാം, എന്നാലും ഒന്നൂടെ പറയണമെന്നു തോന്നി. ഇങ്ങളാണ് ശരിക്കും അപ്പൻ!
