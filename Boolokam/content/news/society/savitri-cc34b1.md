---
title: "സാവിത്രി"
date: 2013-01-20T08:11:18
draft: false
categories: ["Society"]
tags: ["90's"]
author: "boolokamtv@gmail.com"
---

<img class="alignright size-medium wp-image-84696" alt="1" src="https://cdn.boolokam.com/articles/2012/12/1145-300x180.jpg" width="300" height="180" />

അതൊരു ശിശിരകാലത്തിന്റെ പോക്കായിരുന്നു ..അവസാനത്തെ ദേശാടനക്കിളിയും പറന്നകന്നതോടെ ഏകാകിയായ തേവിടിശ്ശി മരം , വീശിയടിച്ച കാറ്റില്‍ നന്നായോന്നുലഞ്ഞു. കിളികള്‍ ഒഴിഞ്ഞ കൂടുകള്‍ മൊത്തം പറിച്ചെറിയാനുള്ള ദേഷ്യത്തോടെ. എന്നിട്ടും അവറ്റകളുടെ കാഷ്ടം മണക്കുന്ന ചില്ലകള്ക്കി ടയില്‍ നിന്ന് പഴുത്തു നിറം മങ്ങിയ ഒരില മാത്രം പൊഴിഞ്ഞു ..
മരത്തിനു കീഴെ മുറ്റം തൂത്തു കൊണ്ട് നിന്നിരുന്ന സാവിത്രിയുടെ പുറത്തേക് ഒരില . പക്ഷി കാഷ്ടം എന്ന് കരുതി , തേവിടിശ്ശി മരത്തില്‍ രാ പാര്‍ക്കാന്‍ എത്തിയിരുന്ന കിളികളെ മൊത്തം പ്രാകി കൊണ്ട് അവള്‍ നിവര്‍ന്നു ..
അപ്പോളാണ് , അവളുടെ തലേ രാത്രിയിലെ അവസാനത്തെ വിരുന്നുകാരന്‍ ഉറക്കച്ചടവോടെ വീടിന്റെ പുറത്തേക് വന്നത് .തെളിഞ്ഞ പകല്‍ കണ്ടു അയാള്‍ അല്പം വിരണ്ടു ...
' ടീ പെഴച്ചോളെ, നിന്നോട് പറഞ്ഞതല്ലേ ഉറങ്ങി എങ്ങാനും പോയാല്‍ വെട്ടം വീഴുന്നതിനു മുന്‍പ് ഒണത്തിയേക്കണം എന്ന് ...'
' പ്ഫാ.....' സാവിത്രി മറുപടി പറഞ്ഞില്ല .. പകരം ഒരാട്ടു..തീരുന്നതിനു മുന്‍പേ ഒരു മുഴുത്ത തെറിയും ...... കൃത്യം വിരുന്നുകാരന്റെ മുഖത്ത് .... അതിന്റെ ചൂടേറ്റു അയാളുടെ മുഖം പൊള്ളി .. പൊള്ളി തൊലി അടര്‍ന്ന മുഖം മറ്റാരും കാണാതെ ഇരിക്കാന്‍ അയാള്‍ തന്റെ തോളില്‍ കിടന്ന തോര്‍ത്തു എടുത്തു മുഖം മൂടി .. പിന്നെ , അവളുടെ വീടിന്റെ പിന്നാംപുറത്തെ തോട് ചാടി കടന്നു , വയലും പുഴയും വേര്‍തിരിക്കുന്ന ചളി വരമ്പിലൂടെ പടിഞ്ഞാറേക്ക് നടന്നു ...
എന്നത്തേയും പോലെ മുറ്റം തൂത്ത ശേഷം സാവിത്രി പുഴക്കടവിലെത്തി അടിച്ചു നനച്ചു കുളിച്ചു .. തിരിച്ചു വരും വഴി പതിവ് പോലെ സത്യനെ കണ്ടു . അയാള്‍ തന്റെ പശുവിനെ തീറ്റുകയായിരുന്നു... ശബ്ദം ഉണ്ടാകാതെ നടന്നു . എന്നിട്ടും സത്യന്‍ അവളെ കണ്ടു ..

' കഴിഞ്ഞതൊക്കെ മറന്നേക്ക്..നിന്നെ ഞാന്‍ നോക്കികോളാം..ഇത് സത്യന്റെ വാക്കാ ...'
സത്യന്‍ തന്നെ കണ്ടു എന്ന് മനസിലായതും ഓടാന്‍ തുടങ്ങിയ അവളുടെ വേഗത്തെ തോല്പ്പി ച്ചുകൊണ്ട് അന്നും സത്യന്റെ വാക്കുകള്‍ പുറകെ എത്തി .....
വീട്ടില്‍ എത്തിയപ്പോള്‍ അവള്‍ വല്ലാതെ കിതക്കുന്നുണ്ടായിരുന്നു.
അല്‍പ നേരം ഇരുന്നു കിതപ്പാറ്റി. പിന്നെ സഞ്ചിയും എടുത്തു അങ്ങാടിയിലേക്ക് നടന്നു ..
പുറകില്‍ നിന്ന് ആരോ സൈക്കിള്‍ ബെല്‍ നീട്ടി അടിക്കുന്ന കേട്ട് അവള്‍ തിരിഞ്ഞു നോക്കി..
അപ്പു .... സ്‌കൂളിലേക് ഉള്ള പോക്കാണ് . മറ്റു പാതിരാ വിരുന്ന കാരെ പോലെ പണം മാത്രം നല്‍കി , കാര്യം കഴിഞ്ഞു കാറി ത്തുപ്പി പോകാതെ സ്‌നേഹത്തോടെ ഒരു വാക്കോ , നോട്ടമോ എറിയാന്‍ അപ്പുവിന്റെ അച്ഛനു മടിയില്ലാത്തത് കൊണ്ടാവണം സാവിത്രിക്ക് പതിനാലു വയസായ അപ്പുവിനെ കാണുമ്പോള്‍ തോന്നും തന്റെ മാറ് ചുരത്തുന്നു എന്ന് ..
സാവിത്രിയുടെ തൊട്ടടുത്തു സൈകിള്‍ നിര്‍ത്തിയിട്ടു അപ്പു ചുറ്റും ഒന്ന് നോക്കി ...
' അത് ...ഇന്ന് രാത്രി അച്ഛനും അമ്മയും , അമ്മേടെ വീട്ടില്‍ പോവ്വാ ... വേറെ ആരും ഇല്ലേല്‍ ഇന്ന് രാത്രി ഞാന്‍ വരട്ടെ ....? '
സാവിത്രിക്ക് വായില്‍ പുലയാട്ടു വന്നില്ല ..ഓടി രക്ഷപെടാനും പറ്റിയില്ല .. അവള്‍ ആ ഇട വഴിയില്‍ ഇരുന്നു .. പിന്നെ വിതുമ്പി കരയാന്‍ തുടങ്ങി ....
പിന്നെ കുറച്ചു ദിവസത്തേക്ക് സാവിത്രിയുടെ വീട്ടില്‍ വിരുന്നുകാര്‍ ആരും ഉണ്ടായില്ല ..വന്നവരെ ഒക്കെ അവള്‍ തിരിച്ചയച്ചു.. പകലും രാത്രിയിലും....
വീടിനു പിന്നാംപുറത്തെ കൊയ്‌തൊഴിഞ്ഞ വയലില്‍ സത്യന്‍ തന്റെ പശുവിനെ മേയാന്‍ വിട്ടു ...
ഒരു ദിവസം സന്ധ്യക് സാവിത്രിയുടെ വീടിലേക്ക്‌സത്യന്‍ ചെന്നു.. അന്ന് ആദ്യമായി സാവിത്രി തന്റെ വീടിന്റെ പടിവാതില്‍ അടച്ചു ..
എവിടെ നിന്നോ പറന്നു വന്ന ഒരു പൂവങ്കോഴി ചുറ്റും വട്ടം മുഴുവന്‍ ചേക്കേറാന്‍ ഒരു പറ്റിയ ചില്ല നോക്കി .. പിന്നെ തേവിടിശ്ശി മരത്തിലേക്ക് പറന്നുയര്‍ന്നു ...
നേരം തെറ്റി കൂവിയാല്‍ നാട്ടുകാര്‍ മുഴുവന്‍, തന്നെ കാലന്‍ കോഴി എന്നും പറയും എന്ന് അറിഞ്ഞിട് പോലും .. അവന്‍ ഒന്ന് കൂവി ... ചിറകുകള്‍ കുടഞ്ഞു ഉറക്കെ കൂവി .. തേവിടിശ്ശി മരം ഒന്ന് കുളിര്ത്തു് ... കുളിരില്‍ ഒന്നുലഞ്ഞു .. കിളി ഒഴിഞ്ഞ കൂടുകള്‍ നിലം പതിച്ചു

..ശിശിരം കഴിഞ്ഞു അധികം വൈകാതെ തേവിടിശ്ശി മരം തളിര്ത്തു .....


![സാവിത്രി](https://cdn.boolokam.com/articles/2012/12/1145-300x180.jpg)അതൊരു ശിശിരകാലത്തിന്റെ പോക്കായിരുന്നു ..അവസാനത്തെ ദേശാടനക്കിളിയും പറന്നകന്നതോടെ ഏകാകിയായ തേവിടിശ്ശി മരം , വീശിയടിച്ച കാറ്റില്‍ നന്നായോന്നുലഞ്ഞു. കിളികള്‍ ഒഴിഞ്ഞ കൂടുകള്‍ മൊത്തം പറിച്ചെറിയാനുള്ള ദേഷ്യത്തോടെ. എന്നിട്ടും അവറ്റകളുടെ കാഷ്ടം മണക്കുന്ന ചില്ലകള്ക്കി ടയില്‍ നിന്ന് പഴുത്തു നിറം മങ്ങിയ ഒരില മാത്രം പൊഴിഞ്ഞു .. മരത്തിനു കീഴെ മുറ്റം തൂത്തു കൊണ്ട് നിന്നിരുന്ന സാവിത്രിയുടെ പുറത്തേക് ഒരില . പക്ഷി കാഷ്ടം എന്ന് കരുതി , തേവിടിശ്ശി മരത്തില്‍ രാ പാര്‍ക്കാന്‍ എത്തിയിരുന്ന കിളികളെ മൊത്തം പ്രാകി കൊണ്ട് അവള്‍ നിവര്‍ന്നു .. അപ്പോളാണ് , അവളുടെ തലേ രാത്രിയിലെ അവസാനത്തെ വിരുന്നുകാരന്‍ ഉറക്കച്ചടവോടെ വീടിന്റെ പുറത്തേക് വന്നത് .തെളിഞ്ഞ പകല്‍ കണ്ടു അയാള്‍ അല്പം വിരണ്ടു ... ' ടീ പെഴച്ചോളെ, നിന്നോട് പറഞ്ഞതല്ലേ ഉറങ്ങി എങ്ങാനും പോയാല്‍ വെട്ടം വീഴുന്നതിനു മുന്‍പ് ഒണത്തിയേക്കണം എന്ന് ...' ' പ്ഫാ.....' സാവിത്രി മറുപടി പറഞ്ഞില്ല .. പകരം ഒരാട്ടു..തീരുന്നതിനു മുന്‍പേ ഒരു മുഴുത്ത തെറിയും ...... കൃത്യം വിരുന്നുകാരന്റെ മുഖത്ത് .... അതിന്റെ ചൂടേറ്റു അയാളുടെ മുഖം പൊള്ളി .. പൊള്ളി തൊലി അടര്‍ന്ന മുഖം മറ്റാരും കാണാതെ ഇരിക്കാന്‍ അയാള്‍ തന്റെ തോളില്‍ കിടന്ന തോര്‍ത്തു എടുത്തു മുഖം മൂടി .. പിന്നെ , അവളുടെ വീടിന്റെ പിന്നാംപുറത്തെ തോട് ചാടി കടന്നു , വയലും പുഴയും വേര്‍തിരിക്കുന്ന ചളി വരമ്പിലൂടെ പടിഞ്ഞാറേക്ക് നടന്നു ... എന്നത്തേയും പോലെ മുറ്റം തൂത്ത ശേഷം സാവിത്രി പുഴക്കടവിലെത്തി അടിച്ചു നനച്ചു കുളിച്ചു .. തിരിച്ചു വരും വഴി പതിവ് പോലെ സത്യനെ കണ്ടു . അയാള്‍ തന്റെ പശുവിനെ തീറ്റുകയായിരുന്നു... ശബ്ദം ഉണ്ടാകാതെ നടന്നു . എന്നിട്ടും സത്യന്‍ അവളെ കണ്ടു .. ' കഴിഞ്ഞതൊക്കെ മറന്നേക്ക്..നിന്നെ ഞാന്‍ നോക്കികോളാം..ഇത് സത്യന്റെ വാക്കാ ...' സത്യന്‍ തന്നെ കണ്ടു എന്ന് മനസിലായതും ഓടാന്‍ തുടങ്ങിയ അവളുടെ വേഗത്തെ തോല്പ്പി ച്ചുകൊണ്ട് അന്നും സത്യന്റെ വാക്കുകള്‍ പുറകെ എത്തി ..... വീട്ടില്‍ എത്തിയപ്പോള്‍ അവള്‍ വല്ലാതെ കിതക്കുന്നുണ്ടായിരുന്നു. അല്‍പ നേരം ഇരുന്നു കിതപ്പാറ്റി. പിന്നെ സഞ്ചിയും എടുത്തു അങ്ങാടിയിലേക്ക് നടന്നു .. പുറകില്‍ നിന്ന് ആരോ സൈക്കിള്‍ ബെല്‍ നീട്ടി അടിക്കുന്ന കേട്ട് അവള്‍ തിരിഞ്ഞു നോക്കി.. അപ്പു .... സ്‌കൂളിലേക് ഉള്ള പോക്കാണ് . മറ്റു പാതിരാ വിരുന്ന കാരെ പോലെ പണം മാത്രം നല്‍കി , കാര്യം കഴിഞ്ഞു കാറി ത്തുപ്പി പോകാതെ സ്‌നേഹത്തോടെ ഒരു വാക്കോ , നോട്ടമോ എറിയാന്‍ അപ്പുവിന്റെ അച്ഛനു മടിയില്ലാത്തത് കൊണ്ടാവണം സാവിത്രിക്ക് പതിനാലു വയസായ അപ്പുവിനെ കാണുമ്പോള്‍ തോന്നും തന്റെ മാറ് ചുരത്തുന്നു എന്ന് .. സാവിത്രിയുടെ തൊട്ടടുത്തു സൈകിള്‍ നിര്‍ത്തിയിട്ടു അപ്പു ചുറ്റും ഒന്ന് നോക്കി ... ' അത് ...ഇന്ന് രാത്രി അച്ഛനും അമ്മയും , അമ്മേടെ വീട്ടില്‍ പോവ്വാ ... വേറെ ആരും ഇല്ലേല്‍ ഇന്ന് രാത്രി ഞാന്‍ വരട്ടെ ....? ' സാവിത്രിക്ക് വായില്‍ പുലയാട്ടു വന്നില്ല ..ഓടി രക്ഷപെടാനും പറ്റിയില്ല .. അവള്‍ ആ ഇട വഴിയില്‍ ഇരുന്നു .. പിന്നെ വിതുമ്പി കരയാന്‍ തുടങ്ങി .... പിന്നെ കുറച്ചു ദിവസത്തേക്ക് സാവിത്രിയുടെ വീട്ടില്‍ വിരുന്നുകാര്‍ ആരും ഉണ്ടായില്ല ..വന്നവരെ ഒക്കെ അവള്‍ തിരിച്ചയച്ചു.. പകലും രാത്രിയിലും.... വീടിനു പിന്നാംപുറത്തെ കൊയ്‌തൊഴിഞ്ഞ വയലില്‍ സത്യന്‍ തന്റെ പശുവിനെ മേയാന്‍ വിട്ടു ... ഒരു ദിവസം സന്ധ്യക് സാവിത്രിയുടെ വീടിലേക്ക്‌സത്യന്‍ ചെന്നു.. അന്ന് ആദ്യമായി സാവിത്രി തന്റെ വീടിന്റെ പടിവാതില്‍ അടച്ചു .. എവിടെ നിന്നോ പറന്നു വന്ന ഒരു പൂവങ്കോഴി ചുറ്റും വട്ടം മുഴുവന്‍ ചേക്കേറാന്‍ ഒരു പറ്റിയ ചില്ല നോക്കി .. പിന്നെ തേവിടിശ്ശി മരത്തിലേക്ക് പറന്നുയര്‍ന്നു ... നേരം തെറ്റി കൂവിയാല്‍ നാട്ടുകാര്‍ മുഴുവന്‍, തന്നെ കാലന്‍ കോഴി എന്നും പറയും എന്ന് അറിഞ്ഞിട് പോലും .. അവന്‍ ഒന്ന് കൂവി ... ചിറകുകള്‍ കുടഞ്ഞു ഉറക്കെ കൂവി .. തേവിടിശ്ശി മരം ഒന്ന് കുളിര്ത്തു് ... കുളിരില്‍ ഒന്നുലഞ്ഞു .. കിളി ഒഴിഞ്ഞ കൂടുകള്‍ നിലം പതിച്ചു ..ശിശിരം കഴിഞ്ഞു അധികം വൈകാതെ തേവിടിശ്ശി മരം തളിര്ത്തു .....
