---
title: "എലിപ്പത്തായത്തിലെ ഉണ്ണി തെറ്റെന്നു അടൂർ പറയുമ്പോൾ സ്നേഹത്തിലെ പപ്പൻ ശരിയെന്ന് ജയരാജ്"
date: 2021-07-13T06:09:46
draft: false
categories: ["Society"]
tags: ['Aaron Judge', 'elippathayam', 'Shammu Alan', 'sneham malayalam movie']
author: "Beaumaris"
---

<strong>Shammu Alan</strong>

"കുട്ടികാലത്തു ഒരു മീഠായിക്കോ കളിപ്പാട്ടത്തിനോ ശശികുട്ടൻ വാശിപിടിച്ചാ കൊടുത്തിട്ടെ ഉള്ളു. എന്നിട്ടിപ്പോ ഇത്രയും പോറ്റി വളർത്തിയിട്ട് അവന്റെ ഒരു ആശയുടെ വഴിയിൽ വിലങ്ങു തടിയായി നിൽക്കണ ഏട്ടനാവാണേലും നല്ലത് മരിക്കണതാ എനിക്ക്"

ജയരാജ്‌ സംവിധാനം ചെയ്തു ജയറാം നായകനായ സ്നേഹം എന്ന ചിത്രത്തിലെ ഒരു ഡയലോഗ് ആണ് ഇത്. ചെറുപ്പം മുതൽ മനസ്സിൽ കൊണ്ട് നടക്കുന്ന മുറപെണ്ണിനെ അനിയന് ഇഷ്ടമാണ് എന്ന് അറിയുമ്പോൾ ഏട്ടൻ നടത്തുന്ന ത്യാഗം വിളിച്ചോതുന്ന രംഗം. ശരിക്കും പത്മനാഭൻ നായരോട് താനൊക്കെ ചാവുന്നത് തന്നെയാണ് നല്ലത് എന്ന് തോന്നിപ്പോയി. മേലെടത് രാഘവൻ നായർ പഠിച്ച സ്കൂളിലെ ഹെഡ്മാസ്റ്റർ ആയി വരും മേലേടത് പത്മനാഭൻ നായർ. ഹിപൊക്രിസിയുടെ കൂട്ടയോട്ടം കാണാം സ്നേഹത്തിൽ.

കുടുംബത്തിന്റെ എല്ലാമായ പപ്പേട്ടൻ. ആര് എന്ത് ചോദിച്ചാലും ഇവിടെ എന്താ കുറവ് എന്നാണ് മൂപ്പിലാന്റെ ഉത്തരം. കുടുംബ മഹിമ, ജാതി, പാരമ്പര്യം എന്നിവ മുറുക്കെ പിടിച്ചു തന്റെ ലോകത്തിനു അപ്പുറം ഉള്ളതൊക്കെ വെറും പൊള്ളയാണ് എന്ന് വിശ്വസിക്കുന്ന ഒരു പാവം മനുഷ്യൻ. തന്റെ പെങ്ങളൂട്ടി അയല്പക്കത്ത് ടീവീ കാണാൻ പോയപ്പോൾ മരിച്ചു തലയ്ക്കു മുകളിൽ നിൽക്കുന്ന കാരണവന്മാർ ഒന്നടങ്കം പപ്പനെ നോക്കി പല്ലിളിച്ചത് കൊണ്ടോ എന്തോ പിറ്റേന്ന് തന്നെ പെങ്ങൾക്ക് വേണ്ടി ഒരു ടീവീ വാങ്ങി കൊടുക്കുന്നുണ്ട് മൂപ്പർ. തന്റെ പോരായ്മകളെ എല്ലാം മറച്ചു പിടിക്കാൻ മരിച്ചു പോയ അച്ഛനെ കൂട്ടിപിടിക്കുക എന്നാണ് പപ്പന്റെ നയം. പെങ്ങളെ കല്യാണത്തിന് ഇത്തിരി സ്വർണവും കുറച്ചു വസ്ത്രങ്ങളും വാങ്ങി വന്നപ്പോൾ സർവാഭരണഭൂഷിതയായി നിൽക്കുന്ന പെങ്ങളെ കണ്ട് ആ കവർ മാറ്റിപ്പിടിച്ചത് കണ്ടപ്പോൾ, സത്യം പറഞ്ഞാൽ പുച്ഛം തോന്നി അയാളോട്. ഏട്ടന്റെ വകയാണ് ഇതെന്ന് പറഞ്ഞു അവളെ ചേർത്തു പിടിച്ചിരുന്നേൽ പത്മനാഭന് ഈഗോയേക്കാൾ വലുത് സ്നേഹാണെന്ന് കരുത്തിയേനെ.

അവിടം കൊണ്ടും തീർന്നില്ല. താലി കെട്ടാൻ നേരത്ത് അടുക്കളയിലെ കാര്യങ്ങൾ നോക്കാൻ പറഞ്ഞ അനിയനോട് പറയണമായിരുന്നു പോയി പണി നോക്കാൻ. തന്റെ കൈ കൊണ്ട് വിളമ്പിയാലേ കല്യാണം പൂർണമാവുള്ളു എന്ന വിചാരം വേറെ. ഒടുവിൽ എച്ചിൽ കൈയുമായി ഓടി വന്നപ്പോൾ പെങ്ങള് ഇറങ്ങി പോകുന്ന കണ്ടപ്പോൾ താൻ നേരിടുന്ന അവഗണനയിൽ പുകയുന്നുണ്ട് പത്മനാഭൻ. അത് തന്റെ ബുദ്ധിമോശം കൊണ്ടാണെന്ന് മനസിലാക്കാൻ മാത്രം അയാൾ തയ്യാറാവുന്നുമില്ല. അനിയനെ നല്ല ഉദ്യോഗം കിട്ടിയാൽ അയക്കാതിരിക്കുക, വീട്ടുകാരോട് പോലും ചോദിക്കാതെ പെണ്ണ് കാണാൻ വരാൻ പറയുക, ഒടുവിൽ ഒരു ജോലി കിട്ടിയപ്പോൾ അത് അച്ഛന്റെ പഴയ ആശ്രിതന്റെ മകന്റെ കമ്പനി ആയത് കൊണ്ട് പോകുന്നത് വിലക്കുക. എന്നിട്ടും ആ ജോലി ചെയ്യാൻ അനിയന് സമ്മതം മൂളാൻ കാരണം അമ്മ പറഞ്ഞൊരു കാര്യം ആണ്. തന്നിൽ താഴ്ന്നോനും വരത്തൻമാരും ഒന്നും അലല്ലോ എന്ന ഒറ്റ കാര്യത്തിൽ പത്മനാഭൻ ഫ്ലാറ്റ്. അതെ രാവുണ്ണി നായരുടെ മകൻ ശിവൻ അല്ലെ എന്ന്. അത്രയ്ക്ക് ഉണ്ട് ജാതിചിന്ത.

രണ്ട് കാലും തളർന്ന അനാഥയായ മണിക്കുട്ടിയെ കെട്ടാൻ പത്മനാഭനെ പ്രേരിപ്പിക്കുന്നത് സ്നേഹം കൊണ്ടോ, സഹതാപം കൊണ്ടോ ഒന്നും അല്ല. അത് മേലേടത്ത് തറവാടിന് ചീത്ത പേര് വരുമോ എന്നുള്ള ഭയം കൊണ്ടാണ്. ഒടുവിൽ ആ പാവത്തിന്റെ വീടും പുരയിടവും വിറ്റ് അനിയനെ ഇറക്കാൻ മുൻകൈ എടുക്കുന്ന പത്മനാഭൻ, നിങ്ങൾ വെറും പരാജയമാണ്. അത് തിരുത്തി സ്വന്തം വീട് വിറ്റ് അവളുടെ വീട്ടിൽ പോയി നിന്നിരുന്നെങ്കിൽ നിങ്ങൾ ഒരു നല്ല മനുഷ്യൻ ആണെന്ന് എങ്കിലും കരുതിയേനെ.

ഇവിടെയാണ്‌ 80കളിൽ ഇറങ്ങിയ എലിപത്തായം എന്ന അടൂർ ചിത്രം എന്ത് കൊണ്ട് ആണ് കൾട് ക്ലാസ്സിക്‌ ആവുന്നത്എന്ന് നമ്മുക്ക് കാണാൻ സാധിക്കും. എലിപത്തായത്തിലെ ഉണ്ണിയും സ്നേഹത്തിലെ പപ്പനും ഒക്കെ ഒരേ തൂവൽപക്ഷികൾ ആണ്. എന്നാൽ അടൂർ വരച്ചിട്ടത് ഫ്യൂഡൽ വ്യവസ്ഥയിൽ അഭിരമിക്കുന്ന ഉണ്ണി ഒരു തെറ്റാണ് എന്ന രീതിയിൽ ആണ്. മറിച് സ്നേഹത്തിലെ പപ്പൻ മാത്രമാണ് ശരി എന്നാണ് ജയരാജ്‌ പറയാൻ ശ്രമിച്ചത്. ഒടുവിൽ എല്ലാവരും പത്മനാഭന്റെ അടുത്തേക്ക് കയറി വരുമ്പോൾ ക്യാമറ പാൻ ചെയ്തു ഒരു വാചകം കാണിക്കുന്നുണ്ട്. "സ്വർഗത്തിന്റെ വാതിൽ ആണ് സ്നേഹം"എന്ന്. അപ്പോൾ ഒക്കെ ശുഭം. ഓക്കേ ബൈ......
**Shammu Alan** "കുട്ടികാലത്തു ഒരു മീഠായിക്കോ കളിപ്പാട്ടത്തിനോ ശശികുട്ടൻ വാശിപിടിച്ചാ കൊടുത്തിട്ടെ ഉള്ളു. എന്നിട്ടിപ്പോ ഇത്രയും പോറ്റി വളർത്തിയിട്ട് അവന്റെ ഒരു ആശയുടെ വഴിയിൽ വിലങ്ങു തടിയായി നിൽക്കണ ഏട്ടനാവാണേലും നല്ലത് മരിക്കണതാ എനിക്ക്" ജയരാജ്‌ സംവിധാനം ചെയ്തു ജയറാം നായകനായ സ്നേഹം എന്ന ചിത്രത്തിലെ ഒരു ഡയലോഗ് ആണ് ഇത്. ചെറുപ്പം മുതൽ മനസ്സിൽ കൊണ്ട് നടക്കുന്ന മുറപെണ്ണിനെ അനിയന് ഇഷ്ടമാണ് എന്ന് അറിയുമ്പോൾ ഏട്ടൻ നടത്തുന്ന ത്യാഗം വിളിച്ചോതുന്ന രംഗം. ശരിക്കും പത്മനാഭൻ നായരോട് താനൊക്കെ ചാവുന്നത് തന്നെയാണ് നല്ലത് എന്ന് തോന്നിപ്പോയി. മേലെടത് രാഘവൻ നായർ പഠിച്ച സ്കൂളിലെ ഹെഡ്മാസ്റ്റർ ആയി വരും മേലേടത് പത്മനാഭൻ നായർ. ഹിപൊക്രിസിയുടെ കൂട്ടയോട്ടം കാണാം സ്നേഹത്തിൽ. കുടുംബത്തിന്റെ എല്ലാമായ പപ്പേട്ടൻ. ആര് എന്ത് ചോദിച്ചാലും ഇവിടെ എന്താ കുറവ് എന്നാണ് മൂപ്പിലാന്റെ ഉത്തരം. കുടുംബ മഹിമ, ജാതി, പാരമ്പര്യം എന്നിവ മുറുക്കെ പിടിച്ചു തന്റെ ലോകത്തിനു അപ്പുറം ഉള്ളതൊക്കെ വെറും പൊള്ളയാണ് എന്ന് വിശ്വസിക്കുന്ന ഒരു പാവം മനുഷ്യൻ. തന്റെ പെങ്ങളൂട്ടി അയല്പക്കത്ത് ടീവീ കാണാൻ പോയപ്പോൾ മരിച്ചു തലയ്ക്കു മുകളിൽ നിൽക്കുന്ന കാരണവന്മാർ ഒന്നടങ്കം പപ്പനെ നോക്കി പല്ലിളിച്ചത് കൊണ്ടോ എന്തോ പിറ്റേന്ന് തന്നെ പെങ്ങൾക്ക് വേണ്ടി ഒരു ടീവീ വാങ്ങി കൊടുക്കുന്നുണ്ട് മൂപ്പർ. തന്റെ പോരായ്മകളെ എല്ലാം മറച്ചു പിടിക്കാൻ മരിച്ചു പോയ അച്ഛനെ കൂട്ടിപിടിക്കുക എന്നാണ് പപ്പന്റെ നയം. പെങ്ങളെ കല്യാണത്തിന് ഇത്തിരി സ്വർണവും കുറച്ചു വസ്ത്രങ്ങളും വാങ്ങി വന്നപ്പോൾ സർവാഭരണഭൂഷിതയായി നിൽക്കുന്ന പെങ്ങളെ കണ്ട് ആ കവർ മാറ്റിപ്പിടിച്ചത് കണ്ടപ്പോൾ, സത്യം പറഞ്ഞാൽ പുച്ഛം തോന്നി അയാളോട്. ഏട്ടന്റെ വകയാണ് ഇതെന്ന് പറഞ്ഞു അവളെ ചേർത്തു പിടിച്ചിരുന്നേൽ പത്മനാഭന് ഈഗോയേക്കാൾ വലുത് സ്നേഹാണെന്ന് കരുത്തിയേനെ. അവിടം കൊണ്ടും തീർന്നില്ല. താലി കെട്ടാൻ നേരത്ത് അടുക്കളയിലെ കാര്യങ്ങൾ നോക്കാൻ പറഞ്ഞ അനിയനോട് പറയണമായിരുന്നു പോയി പണി നോക്കാൻ. തന്റെ കൈ കൊണ്ട് വിളമ്പിയാലേ കല്യാണം പൂർണമാവുള്ളു എന്ന വിചാരം വേറെ. ഒടുവിൽ എച്ചിൽ കൈയുമായി ഓടി വന്നപ്പോൾ പെങ്ങള് ഇറങ്ങി പോകുന്ന കണ്ടപ്പോൾ താൻ നേരിടുന്ന അവഗണനയിൽ പുകയുന്നുണ്ട് പത്മനാഭൻ. അത് തന്റെ ബുദ്ധിമോശം കൊണ്ടാണെന്ന് മനസിലാക്കാൻ മാത്രം അയാൾ തയ്യാറാവുന്നുമില്ല. അനിയനെ നല്ല ഉദ്യോഗം കിട്ടിയാൽ അയക്കാതിരിക്കുക, വീട്ടുകാരോട് പോലും ചോദിക്കാതെ പെണ്ണ് കാണാൻ വരാൻ പറയുക, ഒടുവിൽ ഒരു ജോലി കിട്ടിയപ്പോൾ അത് അച്ഛന്റെ പഴയ ആശ്രിതന്റെ മകന്റെ കമ്പനി ആയത് കൊണ്ട് പോകുന്നത് വിലക്കുക. എന്നിട്ടും ആ ജോലി ചെയ്യാൻ അനിയന് സമ്മതം മൂളാൻ കാരണം അമ്മ പറഞ്ഞൊരു കാര്യം ആണ്. തന്നിൽ താഴ്ന്നോനും വരത്തൻമാരും ഒന്നും അലല്ലോ എന്ന ഒറ്റ കാര്യത്തിൽ പത്മനാഭൻ ഫ്ലാറ്റ്. അതെ രാവുണ്ണി നായരുടെ മകൻ ശിവൻ അല്ലെ എന്ന്. അത്രയ്ക്ക് ഉണ്ട് ജാതിചിന്ത. രണ്ട് കാലും തളർന്ന അനാഥയായ മണിക്കുട്ടിയെ കെട്ടാൻ പത്മനാഭനെ പ്രേരിപ്പിക്കുന്നത് സ്നേഹം കൊണ്ടോ, സഹതാപം കൊണ്ടോ ഒന്നും അല്ല. അത് മേലേടത്ത് തറവാടിന് ചീത്ത പേര് വരുമോ എന്നുള്ള ഭയം കൊണ്ടാണ്. ഒടുവിൽ ആ പാവത്തിന്റെ വീടും പുരയിടവും വിറ്റ് അനിയനെ ഇറക്കാൻ മുൻകൈ എടുക്കുന്ന പത്മനാഭൻ, നിങ്ങൾ വെറും പരാജയമാണ്. അത് തിരുത്തി സ്വന്തം വീട് വിറ്റ് അവളുടെ വീട്ടിൽ പോയി നിന്നിരുന്നെങ്കിൽ നിങ്ങൾ ഒരു നല്ല മനുഷ്യൻ ആണെന്ന് എങ്കിലും കരുതിയേനെ. ഇവിടെയാണ്‌ 80കളിൽ ഇറങ്ങിയ എലിപത്തായം എന്ന അടൂർ ചിത്രം എന്ത് കൊണ്ട് ആണ് കൾട് ക്ലാസ്സിക്‌ ആവുന്നത്എന്ന് നമ്മുക്ക് കാണാൻ സാധിക്കും. എലിപത്തായത്തിലെ ഉണ്ണിയും സ്നേഹത്തിലെ പപ്പനും ഒക്കെ ഒരേ തൂവൽപക്ഷികൾ ആണ്. എന്നാൽ അടൂർ വരച്ചിട്ടത് ഫ്യൂഡൽ വ്യവസ്ഥയിൽ അഭിരമിക്കുന്ന ഉണ്ണി ഒരു തെറ്റാണ് എന്ന രീതിയിൽ ആണ്. മറിച് സ്നേഹത്തിലെ പപ്പൻ മാത്രമാണ് ശരി എന്നാണ് ജയരാജ്‌ പറയാൻ ശ്രമിച്ചത്. ഒടുവിൽ എല്ലാവരും പത്മനാഭന്റെ അടുത്തേക്ക് കയറി വരുമ്പോൾ ക്യാമറ പാൻ ചെയ്തു ഒരു വാചകം കാണിക്കുന്നുണ്ട്. "സ്വർഗത്തിന്റെ വാതിൽ ആണ് സ്നേഹം"എന്ന്. അപ്പോൾ ഒക്കെ ശുഭം. ഓക്കേ ബൈ......
