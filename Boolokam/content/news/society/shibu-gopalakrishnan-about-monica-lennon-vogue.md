---
title: "ഭരണാധികാരികളായ വനിതകൾക്കൊപ്പം വോഗ് മാഗസിനിൽ ഒരു പാർലമെന്റംഗം എങ്ങനെ കടന്നുകൂടി ?"
date: 2021-01-08T06:50:53
draft: false
categories: ["Society"]
tags: ['monica lennon', 'monica lennon vogue', 'Shibu Gopalakrishnan', 'VOGUE']
author: "Beaumaris"
---

<a href="https://wordpress-972788-3403151.cloudwaysapps.com/shibu-gopalakrishnan-about-monica-lennon-vogue/296139/vvvf-546" rel="attachment wp-att-296140"><img class="alignleft size-full wp-image-296140" src="https://cdn.boolokam.com/articles/2021/01/vvvf-141.jpg" alt="" width="739" height="360" /></a><strong>Shibu Gopalakrishnan</strong>

ലോകത്തിന്റെ ഫാഷൻ ബൈബിളായ വോഗ് മാഗസിൻ 2020നെ മാറ്റിമറിച്ച ലോകവനിതകളുടെ പട്ടിക തയ്യാറാക്കിയപ്പോൾ, കമല ഹാരിസ്, ജസീന്ത ആൻഡേൻ, ആഞ്ചല മെർക്കൽ, സന്ന മറിൻ എന്നിവർക്കൊപ്പം സ്കോട്ട്ലൻഡിൽ നിന്നുള്ള ഒരു പാർലമെന്റംഗം കൂടി ഉണ്ടായിരുന്നു. ഭരണാധികാരികളായ വനിതകൾക്കൊപ്പം ഒരു പാർലമെന്റംഗം എങ്ങനെ കടന്നുകൂടി എന്ന കൗതുകമാണ് മോണിക്ക ലെന്നൻ എന്ന സ്‌കോട്ടിഷ് വനിതയിലേക്കു കൂട്ടിക്കൊണ്ടുപോയത്.

<img src="https://www.monicalennonmsp.org/wp-content/uploads/2018/10/Outside-Parliament_2.jpg" alt="Monica Lennon MSP – Member of Scottish Parliment – Labour" />കഴിഞ്ഞ നാലു വർഷമായി അവർ ശക്തമായ ഒരു ക്യാമ്പയിൻ നയിക്കുക ആയിരുന്നു. പീരിയഡ് പോവർട്ടി അഥവാ ആർത്തവകാല ദാരിദ്യം, അതിനെതിരെ ആയിരുന്നു അവരുടെ പോരാട്ടം. കൂടുതൽ അന്തസ്സോടെ ആർത്തവത്തെ അഭിമുഖീകരിക്കാൻ സ്ത്രീകളെ സന്നദ്ധയാക്കുക എന്നതായിരുന്നു അവരുടെ മുദ്രാവാക്യം. രാജ്യത്തെ നാലുപേരിൽ ഒരാൾ ഗുണനിലവാരത്തോടെ ആർത്തവത്തെ കൈകാര്യം ചെയ്യാനാവാതെ ബുദ്ധിമുട്ടുന്നു എന്നായിരുന്നു സർവേ കണക്കുകൾ. പതിനാലിനും ഇരുപത്തിയൊന്നിനും ഇടയിലുള്ള 71% സ്ത്രീകളും ഇപ്പോഴും ആർത്തവകാല ഉത്പന്നങ്ങൾ വാങ്ങാൻ അപമാനം കരുതുന്നു എന്നായിരുന്നു കണ്ടെത്തലുകൾ. തുറന്നു ചർച്ച ചെയ്യപ്പെടാതെ ഒളിപ്പിച്ചു വച്ച ആവശ്യങ്ങളായിരുന്നു അവ, അധികമാരും അറിയാതെയും അനുഭാവം പ്രകടിപ്പിക്കാതെയും കടന്നുപോകുന്ന പിങ്ക് ദിനങ്ങൾ.

ആർത്തവത്തിനു കൂടുതൽ സാമൂഹികാന്തസ്സ്‌ വേണമെങ്കിൽ അത്തരം ഉത്പന്നങ്ങൾ സാർവത്രികമായി ലഭ്യമാക്കണം എന്നും, ടോയിലറ്റ് പേപ്പർ പോലെ കൈയെത്തുന്ന എല്ലായിടത്തും അതുണ്ടായിരിക്കണമെന്നും, അതിനോടു നിലനിൽക്കുന്ന രഹസ്യാത്മകമായ അകലത്തെ പൊളിച്ചുകളയണമെന്നും ആയിരുന്നു മോണിക്കയുടെ ക്യാമ്പയിൻ. അങ്ങനെ 2018ൽ സ്കോട്ട്ലൻഡ് സ്‌കൂളുകളിലും കോളേജുകളിലും യൂണിവേഴ്സിറ്റികളിലും സൗജന്യമായി ആർത്തവകാല ഉത്പന്നങ്ങൾ നൽകുന്ന ലോകത്തെ ആദ്യത്തെ രാജ്യമായി. അതിലും മോണിക്ക തൃപ്തയായില്ല. അതിനുപുറത്തുള്ള മനുഷ്യരുടെ ആവശ്യങ്ങൾക്കായി അവർ ക്യാമ്പയിൻ തുടർന്നു, ആർത്തവത്തെ കൂടുതൽ സാമൂഹികപരിഗണന ആവശ്യമുള്ള ഒരു മാനുഷിക സന്ദർഭമായി അംഗീകരിപ്പിക്കാനുള്ള പരിശ്രമം തുടർന്നു.

2020 നവംബറിൽ ആർത്തവകാല ഉത്പന്നങ്ങൾ രാജ്യത്തെ അതാവശ്യമുള്ള സകല മനുഷ്യർക്കും സൗജന്യമായി നൽകാനുള്ള ബില്ല് പാർലമെന്റിൽ മോണിക്ക അവതരിപ്പിച്ചു. സ്‌കോട്ടിഷ് പാർലമെന്റ് അത് നിയമമാക്കി. അത് സ്റ്റേറ്റിന്റെ ഉത്തരവാദിത്തമാക്കി ആർത്തവകാല ആവശ്യങ്ങൾക്ക് കൂടുതൽ മനുഷ്യാന്തസ്സ്‌ നൽകി. അങ്ങനെ ചെയ്യുന്ന ലോകത്തെ ആദ്യത്തെ രാജ്യമായി സ്കോട്ട്ലൻഡിനെ അവർ നയിച്ചു.

അടക്കം പറച്ചിലുകളിൽ നിന്നും, ആർത്തവവും ആർത്തവകാല ആവശ്യങ്ങളും പൊതുപ്രശ്നങ്ങളായി ഏറ്റെടുക്കപ്പെടുന്നു, പരിഗണിക്കപ്പെടുന്നു, പരിഹരിക്കപ്പെടുന്നു. നാളിതുവരെ കൈവരിക്കാത്ത ആദരവിലേക്ക് അതിനെ ആനയിച്ച മോണിക്ക ലെന്നൻ.


![ഭരണാധികാരികളായ വനിതകൾക്കൊപ്പം വോഗ് മാഗസിനിൽ ഒരു പാർലമെന്റംഗം എങ്ങനെ കടന്നുകൂടി ?](https://cdn.boolokam.com/articles/2021/01/vvvf-141.jpg)[](https://wordpress-972788-3403151.cloudwaysapps.com/shibu-gopalakrishnan-about-monica-lennon-vogue/296139/vvvf-546)**Shibu Gopalakrishnan** ലോകത്തിന്റെ ഫാഷൻ ബൈബിളായ വോഗ് മാഗസിൻ 2020നെ മാറ്റിമറിച്ച ലോകവനിതകളുടെ പട്ടിക തയ്യാറാക്കിയപ്പോൾ, കമല ഹാരിസ്, ജസീന്ത ആൻഡേൻ, ആഞ്ചല മെർക്കൽ, സന്ന മറിൻ എന്നിവർക്കൊപ്പം സ്കോട്ട്ലൻഡിൽ നിന്നുള്ള ഒരു പാർലമെന്റംഗം കൂടി ഉണ്ടായിരുന്നു. ഭരണാധികാരികളായ വനിതകൾക്കൊപ്പം ഒരു പാർലമെന്റംഗം എങ്ങനെ കടന്നുകൂടി എന്ന കൗതുകമാണ് മോണിക്ക ലെന്നൻ എന്ന സ്‌കോട്ടിഷ് വനിതയിലേക്കു കൂട്ടിക്കൊണ്ടുപോയത്. ![Monica Lennon MSP – Member of Scottish Parliment – Labour](https://www.monicalennonmsp.org/wp-content/uploads/2018/10/Outside-Parliament_2.jpg)കഴിഞ്ഞ നാലു വർഷമായി അവർ ശക്തമായ ഒരു ക്യാമ്പയിൻ നയിക്കുക ആയിരുന്നു. പീരിയഡ് പോവർട്ടി അഥവാ ആർത്തവകാല ദാരിദ്യം, അതിനെതിരെ ആയിരുന്നു അവരുടെ പോരാട്ടം. കൂടുതൽ അന്തസ്സോടെ ആർത്തവത്തെ അഭിമുഖീകരിക്കാൻ സ്ത്രീകളെ സന്നദ്ധയാക്കുക എന്നതായിരുന്നു അവരുടെ മുദ്രാവാക്യം. രാജ്യത്തെ നാലുപേരിൽ ഒരാൾ ഗുണനിലവാരത്തോടെ ആർത്തവത്തെ കൈകാര്യം ചെയ്യാനാവാതെ ബുദ്ധിമുട്ടുന്നു എന്നായിരുന്നു സർവേ കണക്കുകൾ. പതിനാലിനും ഇരുപത്തിയൊന്നിനും ഇടയിലുള്ള 71% സ്ത്രീകളും ഇപ്പോഴും ആർത്തവകാല ഉത്പന്നങ്ങൾ വാങ്ങാൻ അപമാനം കരുതുന്നു എന്നായിരുന്നു കണ്ടെത്തലുകൾ. തുറന്നു ചർച്ച ചെയ്യപ്പെടാതെ ഒളിപ്പിച്ചു വച്ച ആവശ്യങ്ങളായിരുന്നു അവ, അധികമാരും അറിയാതെയും അനുഭാവം പ്രകടിപ്പിക്കാതെയും കടന്നുപോകുന്ന പിങ്ക് ദിനങ്ങൾ. ആർത്തവത്തിനു കൂടുതൽ സാമൂഹികാന്തസ്സ്‌ വേണമെങ്കിൽ അത്തരം ഉത്പന്നങ്ങൾ സാർവത്രികമായി ലഭ്യമാക്കണം എന്നും, ടോയിലറ്റ് പേപ്പർ പോലെ കൈയെത്തുന്ന എല്ലായിടത്തും അതുണ്ടായിരിക്കണമെന്നും, അതിനോടു നിലനിൽക്കുന്ന രഹസ്യാത്മകമായ അകലത്തെ പൊളിച്ചുകളയണമെന്നും ആയിരുന്നു മോണിക്കയുടെ ക്യാമ്പയിൻ. അങ്ങനെ 2018ൽ സ്കോട്ട്ലൻഡ് സ്‌കൂളുകളിലും കോളേജുകളിലും യൂണിവേഴ്സിറ്റികളിലും സൗജന്യമായി ആർത്തവകാല ഉത്പന്നങ്ങൾ നൽകുന്ന ലോകത്തെ ആദ്യത്തെ രാജ്യമായി. അതിലും മോണിക്ക തൃപ്തയായില്ല. അതിനുപുറത്തുള്ള മനുഷ്യരുടെ ആവശ്യങ്ങൾക്കായി അവർ ക്യാമ്പയിൻ തുടർന്നു, ആർത്തവത്തെ കൂടുതൽ സാമൂഹികപരിഗണന ആവശ്യമുള്ള ഒരു മാനുഷിക സന്ദർഭമായി അംഗീകരിപ്പിക്കാനുള്ള പരിശ്രമം തുടർന്നു. 2020 നവംബറിൽ ആർത്തവകാല ഉത്പന്നങ്ങൾ രാജ്യത്തെ അതാവശ്യമുള്ള സകല മനുഷ്യർക്കും സൗജന്യമായി നൽകാനുള്ള ബില്ല് പാർലമെന്റിൽ മോണിക്ക അവതരിപ്പിച്ചു. സ്‌കോട്ടിഷ് പാർലമെന്റ് അത് നിയമമാക്കി. അത് സ്റ്റേറ്റിന്റെ ഉത്തരവാദിത്തമാക്കി ആർത്തവകാല ആവശ്യങ്ങൾക്ക് കൂടുതൽ മനുഷ്യാന്തസ്സ്‌ നൽകി. അങ്ങനെ ചെയ്യുന്ന ലോകത്തെ ആദ്യത്തെ രാജ്യമായി സ്കോട്ട്ലൻഡിനെ അവർ നയിച്ചു. അടക്കം പറച്ചിലുകളിൽ നിന്നും, ആർത്തവവും ആർത്തവകാല ആവശ്യങ്ങളും പൊതുപ്രശ്നങ്ങളായി ഏറ്റെടുക്കപ്പെടുന്നു, പരിഗണിക്കപ്പെടുന്നു, പരിഹരിക്കപ്പെടുന്നു. നാളിതുവരെ കൈവരിക്കാത്ത ആദരവിലേക്ക് അതിനെ ആനയിച്ച മോണിക്ക ലെന്നൻ.
