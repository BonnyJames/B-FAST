---
title: "പത്മരാജനും സുരേന്ദ്രനും (ഇന്ദ്രൻസും)"
date: 2021-09-07T07:00:17
draft: false
categories: ["Society"]
tags: ['Aaron Judge', 'Indrans', 'Nandan Neerkunnam', 'p padmarajan']
author: "Beaumaris"
---

<strong>Nandan Neerkunnam </strong>

തിരുവനന്തപുരം കുമാരപുരത്തെ സുഭാഷ് ആർട്സ് &amp; സ്പോർട്സ് ക്ലബ്ബ് വഴിയാണ് സുരേന്ദ്രൻ എന്ന ഇന്ദ്രൻസ് അഭിനയരംഗത്തേയ്ക്ക് വരുന്നത്. ക്ലബ്ബിലെ പ്രധാന നടനായിരുന്ന മോഹൻദാസ് സിനിമയിൽ മേക്കപ്പ് അസിസ്റ്റൻ്റായിരുന്നു. മെരിലാൻ്റ് സ്റ്റുഡിയോയുടെ പുരാണ സിനിമകളിലഭിനയിക്കാൻ ഒട്ടേറെ ഗ്രൂപ്പുകൾ ഉള്ള കാലമാണ് 1970-80 കൾ - മോഹൻദാസ് ഇത്തരമൊരു ഗ്രൂപ്പിൽ അംഗവുമായിരുന്നു - സുഭാഷ് ക്ലബ്ബിൻ്റെ നാടകങ്ങളിലെ നായക വേഷവും മോഹൻദാസായിരുന്നു കൈകാര്യം ചെയ്തത്. സിനിമാ വിശേഷങ്ങൾ മോഹൻദാസ് കൂട്ടുകാർക്കിടയിൽ പങ്കിടുകയും ചെയ്ത ഒരു ഘട്ടത്തിലാണ് സിനിമയിലെ വസ്ത്രാലങ്കാരത്തെ ക്കുറിച്ച് സുരേന്ദ്രൻ എന്ന ഇന്ദ്രൻസ് അറിയുന്നത് - സിനിമയിൽ വസ്ത്രാലങ്കാരം ചെയ്യുന്നത് സാധാരണ തയ്യൽക്കാരാണെന്നത് മോഹൻദാസ് വഴി കിട്ടിയ പുതിയ അറിവായിരുന്നു -

അന്ന് സുരേന്ദ്രൻ എന്ന ഇന്ദ്രൻസ് തിരുവനന്തപുരം ഗാന്ധാരി അമ്മൻകോവിലിനടുത്ത് സ്വന്തമായി ടെയ്ലറിംഗ് ഷോപ്പ് നടത്തി വരുന്ന കാലമാണ് - അളിയൻ കൊടുത്ത തുക കൊണ്ട് കഷ്ടിച്ച് പച്ച പിടിച്ചു വരുന്നൊരു തയ്യൽക്കട - ഈ സമയത്താണ് മോഹൻദാസ് വഴി സിനിമയിലെ വസ്ത്രാലങ്കാരത്തെക്കുറിച്ചറിയുന്നത് - പിന്നെ മോഹൻദാസിൻ്റെ കൂടെ സി.എസ്.ലക്ഷ്മണൻ എന്ന സിനിമാ വസ്ത്രാലങ്കാരകൻ്റെ വീട്ടിൽ പോയി ചലച്ചിത്ര വഴികൾ തേടി.അങ്ങിനെ സംവിധായകൻ സുകുമാരൻ നായരുടെ ചൂതാട്ടം എന്ന 1981 ലെ ചിത്രത്തിൻ്റെ വസ്ത്രാലങ്കാര സഹായിയായി - നാടകങ്ങളിൽ അഭിനയിച്ചു വന്നിരുന്ന സുരേന്ദ്രൻ എന്ന ഇന്ദ്രൻസിൻ്റെ ഇന്നത്തെ നടനത്തിൻ്റെ നടപ്പ് തുടങ്ങിയതിവിടം മുതൽക്കായിരുന്നു -

ചൂതാട്ടം 1981 ഏപ്രിൽ 9ന് റിലീസ് ചെയ്തു - ചിത്രത്തിൽ കുതിരവട്ടം പപ്പുവിൻ്റെ കൂടെ ഒരു സീനിൽ ഇന്ദ്രൻസ് തല കാട്ടി. അങ്ങിനെ കുറേശ്ശെ വസ്ത്രാലങ്കാരങ്ങളുമായി നീങ്ങവേ ആക്കുളത്തെ [തിരുവനന്തപുരം] ഇന്ദ്രൻസ് തയ്യൽക്കടയിൽ വന്ന് സുരേഷ് ഉണ്ണിത്താൻ [ അന്ന് പത്മരാജൻ്റെ അസിസ്റ്റൻ്റ്] പപ്പേട്ടൻ്റെ പുതിയ പടത്തിൽ വർക്കുണ്ടെന്ന് പറയുന്നത്. കേട്ടപാടെ ഇന്ദ്രൻസ് നിശബ്ദനായിപ്പോയി - കേരളം മുഴുവൻ നോക്കിക്കൊണ്ടേയിരിക്കുന്ന സംവിധായകൻ - അതിലുപരി മനോഹരമായ കഥകളുടെ രചയിതാവ് - ഭംഗിയാർന്ന നോവലുകൾ പകർന്ന എഴുത്തുകാരൻ - ചർച്ച ചെയ്യപ്പെട്ടു കൊണ്ടേയിരിക്കുന്ന ചിത്രങ്ങളുടെ സംവിധായകൻ്റെ "നമുക്കു പാർക്കാൻ മുന്തിരിത്തോപ്പുകൾ'' എന്ന പുതിയ സിനിമയിലേയ്ക്കാണ് സുരേഷ് ഉണ്ണിത്താൻ ഇന്ദ്രൻസിനെ ക്ഷണിക്കുന്നത്.

ഇന്ദ്രൻസിന് ശങ്ക - അമ്മ ചിട്ടി പിടിച്ച് മേടിച്ച തയ്യൽ മെഷീനാണ് - തൻ്റെ ജീവിതത്തിൽ അമ്മയുടെ ഉള്ളുരുക്കങ്ങൾക്ക് വില കൽപ്പിക്കാനാവില്ല - ദാരിദ്ര്യം നിറഞ്ഞാടിയ കാലത്തെ അച്ഛൻ്റെ മൗനം" ഇന്ദ്രൻസിന് പക്ഷെ പി.പത്മരാജൻ എന്ന പ്രതിഭയിൽ ഉറച്ച വിശ്വാസമായിരുന്നു - സുരേഷ് ഉണ്ണിത്താൻ ഇന്ദ്രൻസിനെ നിർബ്ബന്ധിച്ചു കൊണ്ടേയിരുന്നു - കുറച്ചു ദിവസമേയുള്ളൂവെന്നും പറഞ്ഞു - അങ്ങിനെ കുറച്ചു ദിവസത്തേയ്ക്ക് ചെന്ന സുരേന്ദ്രൻ എന്ന ഇന്ദ്രൻസിന് സിനിമ എന്നത് ഒരു പ്രതിഭയുടെ വലിയ സംഭവമായിത്തോന്നിയത് ഈ സിനിമയിലൂടെയാണ്

"നമുക്കു പാർക്കാൻ മുന്തിരിത്തോപ്പുകൾ " യഥാർത്ഥത്തിൽ സുരേന്ദ്രൻ്റെ ജീവിതത്തിലും മുന്തിരിത്തോപ്പുകൾ നട്ടുവളർത്തി പന്തലിടാൻ കാരണമായി - 5-6 കൊല്ലം സിനിമയിലെ വസ്ത്രാലങ്കാര അനുഭവസമ്പത്തുമായിട്ടാണ് 1985-86 ൽ പി.പത്മരാജൻ്റെ നമുക്ക് പാർക്കാൻ മുന്തിരിത്തോപ്പുകൾ എന്ന ചിത്രത്തിൻ്റെ ലൊക്കേഷനിൽ എത്തുന്നത് - ഇതേപ്പറ്റി ഇന്ദ്രൻസ് തൻ്റെ "സൂചിയും നൂലും'' എന്ന ഓർമ്മപ്പുസ്തകത്തിൽ " പത്മരാജൻ എന്ന ഗന്ധർവ്വൻ _ അദ്ധ്യായത്തിൽ ഇങ്ങിനെ എഴുതി- "ഞാനതു വരെ ചെയ്ത ചലച്ചിത്രങ്ങളിൽ നിന്നും വളരെ വ്യത്യസ്തമായ അന്തരീക്ഷം - ഒരു പുതിയ അനുഭവം - കോസ്റ്റ്യൂം ഡിസൈനറുടെ വില എനിക്ക് മനസിലാക്കിത്തന്നത് പത്മരാജൻ സാറാണ്- നിറങ്ങളെക്കുറിച്ചും കഥാപാത്രങ്ങളുടെ വസ്ത്രത്തെ കുറിച്ചും വ്യക്തമായ ധാരണ ഉണ്ടായിരുന്നയാളാണ് പത്മരാജൻ സാർ - നല്ല സംവിധായകർ താരജാട കളിൽ പെടാറില്ല - അവർക്കൊപ്പം നിൽക്കുമ്പോൾ നമ്മിലെ പ്രതിഭയും ഉണരും - കഥാപാത്രം ഏതു വസ്ത്രം എങ്ങിനെ ധരിക്കണമെന്ന വ്യക്തതയുള്ള പത്മരാജൻ സാറിന് കഥാപാത്രങ്ങളെ ആഴത്തിൽ അറിയാനുള്ള അപാരമായ ശേഷി ഉണ്ടായിരുന്നു - അന്നുവരെ സിനിമയിൽ പല നിറത്തിലുള്ള വസ്ത്രം തയ്യാറാക്കിക്കൊടുത്ത എന്നെ പപ്പേട്ടൻ അൽഭുതപ്പെടുത്തി -തിരക്കഥ കോസ്റ്റ്യൂം ഡിസൈനറുമായി പപ്പേട്ടൻ ചർച്ച ചെയ്യും - ഇന്ന കഥാപാത്രത്തിന് ഇത്ര സീനുകളുണ്ട് - ഇത്രയും ചെയ്ഞ്ച് വരണം - എന്നൊക്കെ സുദൃഢമായി പ്പറയും - ഒരു കഥാപാത്രത്തിൻ്റെ സ്വഭാവവും അദ്ദേഹം ധരിക്കുന്ന വസ്ത്രത്തിൻ്റെ നിറവും തമ്മിൽ വലിയ ബന്ധമുണ്ടെന്ന കാര്യങ്ങളൊക്കെ പത്മരാജൻ സാറാണ് എനിക്ക് പറഞ്ഞു തന്നത് - വല്ലാതെ ഒതുങ്ങി ജീവിക്കുന്ന ഒരാൾ പല നിറങ്ങളിലുള്ള വസ്ത്രം ധരിക്കുന്നതിന് പിന്നിൽ അയാളുടെ ഉള്ളിലെ നിറമുള്ള സ്വപ്നങ്ങളെയും ചിന്തകളെയുമൊക്കെ കാണിക്കുന്നുവെന്നും പപ്പേട്ടൻ പറഞ്ഞു തരുമായിരുന്നു -

നമുക്കു പാർക്കാൻ മുന്തിരിത്തോപ്പുകൾ മുതൽ ഞാൻ ഗന്ധർവ്വൻ വരെ പത്മരാജൻ സാറിൻ്റെ 10-14 ചിത്രങ്ങളിൽ ഞാൻ വസ്ത്രാലങ്കാരത്തിനായി നിയോഗിക്കപ്പെട്ടു - കുറച്ചു പടങ്ങൾ കഴിഞ്ഞപ്പോൾ ഞാൻ പത്മരാജൻ സാറിനോട് - വസ്ത്രാലങ്കാരം -സുരേന്ദ്രൻ എന്നതിന് പകരം ഇന്ദ്രൻസ് എന്നാക്കിക്കോട്ടെ എന്നു ചോദിച്ചു. പുഞ്ചിരിയോടെ അദ്ദേഹം സമ്മതിച്ചു - അങ്ങിനെ ഞാൻ ഇന്ദ്രൻസായി - കോസ്റ്റ്യൂം ഡിസൈനിംഗിൽ ആർട്ടിസ്റ്റുകളുടെ ഇടപെടൽ പത്മരാജൻ സാർ സമ്മതിച്ചിരുന്നില്ല. അദ്ദേഹത്തിൻ്റെ തീരുമാനം ഫൈനൽ തന്നെയായിരുന്നു - പല നടീനടന്മാരും കാണാൻ കൊള്ളാവുന്ന ഡ്രസ് ധരിക്കാനാഗ്രഹിച്ചു - പക്ഷെ പത്മരാജൻ സാർ സിനിമയാണ് ശ്രദ്ധിച്ചത് - വസ്ത്രത്തിലെ അനാവശ്യമടക്കുകൾ പോലും അദ്ദേഹം സമ്മതിച്ചിരുന്നില്ല - ശരിക്കും പ്രതിഭാശാലിയും ഉറച്ച വ്യക്തിത്വവും ഉണ്ടായിരുന്നയാളാണ് പത്മരാജൻ സാർ" _

അനുഭവിച്ച വിശപ്പിൻ്റെ കാഠിന്യം മറക്കാതെ - ഇന്നും കലയെ സ്നേഹിക്കുന്ന - മനുഷ്യത്വത്തെ മാനിക്കുന്ന ഇന്ദ്രൻസിൻ്റെ " സൂചിയും നൂലും " എന്ന ഗ്രന്ഥത്തിൽ നിന്നും*
**Nandan Neerkunnam** തിരുവനന്തപുരം കുമാരപുരത്തെ സുഭാഷ് ആർട്സ് & സ്പോർട്സ് ക്ലബ്ബ് വഴിയാണ് സുരേന്ദ്രൻ എന്ന ഇന്ദ്രൻസ് അഭിനയരംഗത്തേയ്ക്ക് വരുന്നത്. ക്ലബ്ബിലെ പ്രധാന നടനായിരുന്ന മോഹൻദാസ് സിനിമയിൽ മേക്കപ്പ് അസിസ്റ്റൻ്റായിരുന്നു. മെരിലാൻ്റ് സ്റ്റുഡിയോയുടെ പുരാണ സിനിമകളിലഭിനയിക്കാൻ ഒട്ടേറെ ഗ്രൂപ്പുകൾ ഉള്ള കാലമാണ് 1970-80 കൾ - മോഹൻദാസ് ഇത്തരമൊരു ഗ്രൂപ്പിൽ അംഗവുമായിരുന്നു - സുഭാഷ് ക്ലബ്ബിൻ്റെ നാടകങ്ങളിലെ നായക വേഷവും മോഹൻദാസായിരുന്നു കൈകാര്യം ചെയ്തത്. സിനിമാ വിശേഷങ്ങൾ മോഹൻദാസ് കൂട്ടുകാർക്കിടയിൽ പങ്കിടുകയും ചെയ്ത ഒരു ഘട്ടത്തിലാണ് സിനിമയിലെ വസ്ത്രാലങ്കാരത്തെ ക്കുറിച്ച് സുരേന്ദ്രൻ എന്ന ഇന്ദ്രൻസ് അറിയുന്നത് - സിനിമയിൽ വസ്ത്രാലങ്കാരം ചെയ്യുന്നത് സാധാരണ തയ്യൽക്കാരാണെന്നത് മോഹൻദാസ് വഴി കിട്ടിയ പുതിയ അറിവായിരുന്നു - അന്ന് സുരേന്ദ്രൻ എന്ന ഇന്ദ്രൻസ് തിരുവനന്തപുരം ഗാന്ധാരി അമ്മൻകോവിലിനടുത്ത് സ്വന്തമായി ടെയ്ലറിംഗ് ഷോപ്പ് നടത്തി വരുന്ന കാലമാണ് - അളിയൻ കൊടുത്ത തുക കൊണ്ട് കഷ്ടിച്ച് പച്ച പിടിച്ചു വരുന്നൊരു തയ്യൽക്കട - ഈ സമയത്താണ് മോഹൻദാസ് വഴി സിനിമയിലെ വസ്ത്രാലങ്കാരത്തെക്കുറിച്ചറിയുന്നത് - പിന്നെ മോഹൻദാസിൻ്റെ കൂടെ സി.എസ്.ലക്ഷ്മണൻ എന്ന സിനിമാ വസ്ത്രാലങ്കാരകൻ്റെ വീട്ടിൽ പോയി ചലച്ചിത്ര വഴികൾ തേടി.അങ്ങിനെ സംവിധായകൻ സുകുമാരൻ നായരുടെ ചൂതാട്ടം എന്ന 1981 ലെ ചിത്രത്തിൻ്റെ വസ്ത്രാലങ്കാര സഹായിയായി - നാടകങ്ങളിൽ അഭിനയിച്ചു വന്നിരുന്ന സുരേന്ദ്രൻ എന്ന ഇന്ദ്രൻസിൻ്റെ ഇന്നത്തെ നടനത്തിൻ്റെ നടപ്പ് തുടങ്ങിയതിവിടം മുതൽക്കായിരുന്നു - ചൂതാട്ടം 1981 ഏപ്രിൽ 9ന് റിലീസ് ചെയ്തു - ചിത്രത്തിൽ കുതിരവട്ടം പപ്പുവിൻ്റെ കൂടെ ഒരു സീനിൽ ഇന്ദ്രൻസ് തല കാട്ടി. അങ്ങിനെ കുറേശ്ശെ വസ്ത്രാലങ്കാരങ്ങളുമായി നീങ്ങവേ ആക്കുളത്തെ [തിരുവനന്തപുരം] ഇന്ദ്രൻസ് തയ്യൽക്കടയിൽ വന്ന് സുരേഷ് ഉണ്ണിത്താൻ [ അന്ന് പത്മരാജൻ്റെ അസിസ്റ്റൻ്റ്] പപ്പേട്ടൻ്റെ പുതിയ പടത്തിൽ വർക്കുണ്ടെന്ന് പറയുന്നത്. കേട്ടപാടെ ഇന്ദ്രൻസ് നിശബ്ദനായിപ്പോയി - കേരളം മുഴുവൻ നോക്കിക്കൊണ്ടേയിരിക്കുന്ന സംവിധായകൻ - അതിലുപരി മനോഹരമായ കഥകളുടെ രചയിതാവ് - ഭംഗിയാർന്ന നോവലുകൾ പകർന്ന എഴുത്തുകാരൻ - ചർച്ച ചെയ്യപ്പെട്ടു കൊണ്ടേയിരിക്കുന്ന ചിത്രങ്ങളുടെ സംവിധായകൻ്റെ "നമുക്കു പാർക്കാൻ മുന്തിരിത്തോപ്പുകൾ'' എന്ന പുതിയ സിനിമയിലേയ്ക്കാണ് സുരേഷ് ഉണ്ണിത്താൻ ഇന്ദ്രൻസിനെ ക്ഷണിക്കുന്നത്. ഇന്ദ്രൻസിന് ശങ്ക - അമ്മ ചിട്ടി പിടിച്ച് മേടിച്ച തയ്യൽ മെഷീനാണ് - തൻ്റെ ജീവിതത്തിൽ അമ്മയുടെ ഉള്ളുരുക്കങ്ങൾക്ക് വില കൽപ്പിക്കാനാവില്ല - ദാരിദ്ര്യം നിറഞ്ഞാടിയ കാലത്തെ അച്ഛൻ്റെ മൗനം" ഇന്ദ്രൻസിന് പക്ഷെ പി.പത്മരാജൻ എന്ന പ്രതിഭയിൽ ഉറച്ച വിശ്വാസമായിരുന്നു - സുരേഷ് ഉണ്ണിത്താൻ ഇന്ദ്രൻസിനെ നിർബ്ബന്ധിച്ചു കൊണ്ടേയിരുന്നു - കുറച്ചു ദിവസമേയുള്ളൂവെന്നും പറഞ്ഞു - അങ്ങിനെ കുറച്ചു ദിവസത്തേയ്ക്ക് ചെന്ന സുരേന്ദ്രൻ എന്ന ഇന്ദ്രൻസിന് സിനിമ എന്നത് ഒരു പ്രതിഭയുടെ വലിയ സംഭവമായിത്തോന്നിയത് ഈ സിനിമയിലൂടെയാണ് "നമുക്കു പാർക്കാൻ മുന്തിരിത്തോപ്പുകൾ " യഥാർത്ഥത്തിൽ സുരേന്ദ്രൻ്റെ ജീവിതത്തിലും മുന്തിരിത്തോപ്പുകൾ നട്ടുവളർത്തി പന്തലിടാൻ കാരണമായി - 5-6 കൊല്ലം സിനിമയിലെ വസ്ത്രാലങ്കാര അനുഭവസമ്പത്തുമായിട്ടാണ് 1985-86 ൽ പി.പത്മരാജൻ്റെ നമുക്ക് പാർക്കാൻ മുന്തിരിത്തോപ്പുകൾ എന്ന ചിത്രത്തിൻ്റെ ലൊക്കേഷനിൽ എത്തുന്നത് - ഇതേപ്പറ്റി ഇന്ദ്രൻസ് തൻ്റെ "സൂചിയും നൂലും'' എന്ന ഓർമ്മപ്പുസ്തകത്തിൽ " പത്മരാജൻ എന്ന ഗന്ധർവ്വൻ _ അദ്ധ്യായത്തിൽ ഇങ്ങിനെ എഴുതി- "ഞാനതു വരെ ചെയ്ത ചലച്ചിത്രങ്ങളിൽ നിന്നും വളരെ വ്യത്യസ്തമായ അന്തരീക്ഷം - ഒരു പുതിയ അനുഭവം - കോസ്റ്റ്യൂം ഡിസൈനറുടെ വില എനിക്ക് മനസിലാക്കിത്തന്നത് പത്മരാജൻ സാറാണ്- നിറങ്ങളെക്കുറിച്ചും കഥാപാത്രങ്ങളുടെ വസ്ത്രത്തെ കുറിച്ചും വ്യക്തമായ ധാരണ ഉണ്ടായിരുന്നയാളാണ് പത്മരാജൻ സാർ - നല്ല സംവിധായകർ താരജാട കളിൽ പെടാറില്ല - അവർക്കൊപ്പം നിൽക്കുമ്പോൾ നമ്മിലെ പ്രതിഭയും ഉണരും - കഥാപാത്രം ഏതു വസ്ത്രം എങ്ങിനെ ധരിക്കണമെന്ന വ്യക്തതയുള്ള പത്മരാജൻ സാറിന് കഥാപാത്രങ്ങളെ ആഴത്തിൽ അറിയാനുള്ള അപാരമായ ശേഷി ഉണ്ടായിരുന്നു - അന്നുവരെ സിനിമയിൽ പല നിറത്തിലുള്ള വസ്ത്രം തയ്യാറാക്കിക്കൊടുത്ത എന്നെ പപ്പേട്ടൻ അൽഭുതപ്പെടുത്തി -തിരക്കഥ കോസ്റ്റ്യൂം ഡിസൈനറുമായി പപ്പേട്ടൻ ചർച്ച ചെയ്യും - ഇന്ന കഥാപാത്രത്തിന് ഇത്ര സീനുകളുണ്ട് - ഇത്രയും ചെയ്ഞ്ച് വരണം - എന്നൊക്കെ സുദൃഢമായി പ്പറയും - ഒരു കഥാപാത്രത്തിൻ്റെ സ്വഭാവവും അദ്ദേഹം ധരിക്കുന്ന വസ്ത്രത്തിൻ്റെ നിറവും തമ്മിൽ വലിയ ബന്ധമുണ്ടെന്ന കാര്യങ്ങളൊക്കെ പത്മരാജൻ സാറാണ് എനിക്ക് പറഞ്ഞു തന്നത് - വല്ലാതെ ഒതുങ്ങി ജീവിക്കുന്ന ഒരാൾ പല നിറങ്ങളിലുള്ള വസ്ത്രം ധരിക്കുന്നതിന് പിന്നിൽ അയാളുടെ ഉള്ളിലെ നിറമുള്ള സ്വപ്നങ്ങളെയും ചിന്തകളെയുമൊക്കെ കാണിക്കുന്നുവെന്നും പപ്പേട്ടൻ പറഞ്ഞു തരുമായിരുന്നു - നമുക്കു പാർക്കാൻ മുന്തിരിത്തോപ്പുകൾ മുതൽ ഞാൻ ഗന്ധർവ്വൻ വരെ പത്മരാജൻ സാറിൻ്റെ 10-14 ചിത്രങ്ങളിൽ ഞാൻ വസ്ത്രാലങ്കാരത്തിനായി നിയോഗിക്കപ്പെട്ടു - കുറച്ചു പടങ്ങൾ കഴിഞ്ഞപ്പോൾ ഞാൻ പത്മരാജൻ സാറിനോട് - വസ്ത്രാലങ്കാരം -സുരേന്ദ്രൻ എന്നതിന് പകരം ഇന്ദ്രൻസ് എന്നാക്കിക്കോട്ടെ എന്നു ചോദിച്ചു. പുഞ്ചിരിയോടെ അദ്ദേഹം സമ്മതിച്ചു - അങ്ങിനെ ഞാൻ ഇന്ദ്രൻസായി - കോസ്റ്റ്യൂം ഡിസൈനിംഗിൽ ആർട്ടിസ്റ്റുകളുടെ ഇടപെടൽ പത്മരാജൻ സാർ സമ്മതിച്ചിരുന്നില്ല. അദ്ദേഹത്തിൻ്റെ തീരുമാനം ഫൈനൽ തന്നെയായിരുന്നു - പല നടീനടന്മാരും കാണാൻ കൊള്ളാവുന്ന ഡ്രസ് ധരിക്കാനാഗ്രഹിച്ചു - പക്ഷെ പത്മരാജൻ സാർ സിനിമയാണ് ശ്രദ്ധിച്ചത് - വസ്ത്രത്തിലെ അനാവശ്യമടക്കുകൾ പോലും അദ്ദേഹം സമ്മതിച്ചിരുന്നില്ല - ശരിക്കും പ്രതിഭാശാലിയും ഉറച്ച വ്യക്തിത്വവും ഉണ്ടായിരുന്നയാളാണ് പത്മരാജൻ സാർ" _ അനുഭവിച്ച വിശപ്പിൻ്റെ കാഠിന്യം മറക്കാതെ - ഇന്നും കലയെ സ്നേഹിക്കുന്ന - മനുഷ്യത്വത്തെ മാനിക്കുന്ന ഇന്ദ്രൻസിൻ്റെ " സൂചിയും നൂലും " എന്ന ഗ്രന്ഥത്തിൽ നിന്നും*
