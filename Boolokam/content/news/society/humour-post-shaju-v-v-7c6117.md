---
title: "ദൈവം ദോശയും ചമ്മന്തിയും കഴിക്കില്ല, നരാവതാരങ്ങൾക്ക് അവയും ഒപ്പം സാമ്പാറും അഹിതകരമല്ല"
date: 2021-04-25T14:54:18
draft: false
categories: ["Society"]
tags: ['humour', 'Mata Amritanandamayi', 'Shaju V V']
author: "Beaumaris"
---

<a href="https://wordpress-972788-3403151.cloudwaysapps.com/humour-post-shaju-v-v/304699/bdd-1908" rel="attachment wp-att-304700"><img class="alignleft size-full wp-image-304700" src="https://cdn.boolokam.com/articles/2021/04/bdd-449.jpg" alt="" width="739" height="360" /></a><strong>Shaju V V യുടെ ഹ്യൂമർ പോസ്റ്റ് </strong>

മാതാ അമൃതാനന്ദമയി കോവിഡ് രോഗത്തിനുള്ള വാക്സിൻ സ്വീകരിച്ചതിനെ പരിഹസിച്ചും കൊണ്ടുള്ള സ്റ്റാറ്റസ്റ്റുകൾ കാണുന്നത് ഹൃദയഭേദകമാണ്. തികഞ്ഞ അജ്ഞതയിൽ നിന്നാണ് ഇത്തരം ആക്ഷേപങ്ങൾ അഹന്തയുള്ള മസ്തിഷ്കത്തിൽ നിന്നും പുറപ്പെടുന്നത്. മനുഷ്യ ശരീരത്തിൽ അവതരിക്കുന്ന ഈശ്വരന് നരജൻമ പരിമിതികൾ ബാധകമാണ് .ജനനമുണ്ടെങ്കിൽ ജരാനരയും മരണവും ഉണ്ട്. ഹൃദയം, വൃക്കകൾ, കരൾ, ആമാശയം, സെറി ബെല്ലം, ഇടുപ്പെല്ല്,തുടങ്ങിയ കോടാനുകോടി ആന്തരാവയവങ്ങളോടുകൂടിത്തന്നെയാണ് നര രൂപത്തിൽ ദൈവം പിറവിയെടുക്കുന്നത്.

ഈശ്വരൻ ജലദോഷപ്പനി പിടിച്ച് തുമ്മില്ല. പക്ഷേ നരദേഹത്തിൽ ജനിച്ച ഈശ്വരന് അഞ്ചാംപനി, ഡിഫ്ത്തീരിയ, പോളിയോ, പ്രമേഹം തുടങ്ങിയ എണ്ണിയാലൊടുങ്ങാത്ത യാതനകളിലൂടെ കടന്നു പോവാതെ നിർവ്വാഹമില്ല. അതു സൃഷ്ടാവിൻ്റെ തെരഞ്ഞെടുപ്പാണ് . ദൈവം ദോശയും ചമ്മന്തിയും കഴിക്കില്ല, നരാവതാരങ്ങൾക്ക് അവയും ഒപ്പം സാമ്പാറും അഹിതകരമല്ല. അതിൽ യാതൊരു വൈരുധ്യവുമില്ല. ഭഗവൻ സായി യൂറോപ്യൻ ടോയിലെറ്റിലിരിക്കുന്ന ഒരു അധിക്ഷേപ കാർട്ടൂൺ ഒരിക്കൽ കാണാനിടയായി. തൈരു സാദം കഴിക്കുന്ന നര ശരീരത്തെ വരിച്ചാൽ അതിൻ്റെ സർവ്വഭവിഷ്യത്തുകളിലൂടെയും കടന്നു പോകുന്നതാണ് ന്യായം എന്ന് ആ ചൈതന്യ സ്വരൂപത്തിന് അറിയാം.

മനുഷ്യ ജൻമമെടുത്താൽ ഈശ്വരനെന്ന പ്രയോറിറ്റിയും സർവ്വാധികാരവും ഉപയോഗിക്കുന്നത് സ്പിരിറ്റിനു ചേർന്നതല്ലെന്ന് തീരുമാനിക്കുന്നത് മഹത്വം വർധിപ്പിക്കുന്നതേയുള്ളൂ. ആത്മജ്ഞാനമില്ലാത്ത നാസ്തികർക്ക് ഇത് മനസ്സിലാവില്ല. സൃഷ്ടാവിൻ്റെ യുക്തി യുക്തിവാദിയുടെ ലഘു യുക്തിയല്ല. കോവിഡു കാലത്ത് ആലിംഗന ആശിർവാദത്തിൽ നിന്നും മാറി നിന്ന അമ്മ സാമൂഹ്യ അകലം പാലിച്ച് രോഗത്തെ ചെറുക്കേണ്ടതുണ്ടെന്ന മഹത്തായ മാതൃകാ സന്ദേശമാണ് ആ പിൻമാറ്റത്തിലൂടെ ഭക്ത രാശിക്ക് പകർന്നത്.

വൈറസിനെ സൃഷ്ടിച്ചതും വാക്സിൻ നിർമിച്ച ശാസ്ത്രമേധയെ സൃഷ്ടിച്ചതും ഈശ്വരനാണ് .അങ്ങനെ നോക്കുമ്പോൾ വാക്സിനും ദൈവസൃഷ്ടം തന്നെ. രാജ്യത്തിലെ പ്രധാനമന്ത്രി വാക്സിനെടുത്ത് ജനത്തിന് വിശ്വാസവും ധൈര്യവും കൊടുക്കുന്നതിൻ്റെ എത്രയോ മടങ്ങ് ലക്ഷ്യവേധിയാണ് നരജൻമമെടുത്ത ജഗന്നിയന്താവ് ഉടുപ്പു തെറുത്തു കയറ്റി വാക്സിനെടുക്കുന്നത്. പ്രപഞ്ചചൈതന്യ ചിദാനന്ദ സത്യസ്വരൂപത്തെ വണങ്ങുന്നു.


![ദൈവം ദോശയും ചമ്മന്തിയും കഴിക്കില്ല, നരാവതാരങ്ങൾക്ക് അവയും ഒപ്പം സാമ്പാറും അഹിതകരമല്ല](https://cdn.boolokam.com/articles/2021/04/bdd-449.jpg)[](https://wordpress-972788-3403151.cloudwaysapps.com/humour-post-shaju-v-v/304699/bdd-1908)**Shaju V V യുടെ ഹ്യൂമർ പോസ്റ്റ്** മാതാ അമൃതാനന്ദമയി കോവിഡ് രോഗത്തിനുള്ള വാക്സിൻ സ്വീകരിച്ചതിനെ പരിഹസിച്ചും കൊണ്ടുള്ള സ്റ്റാറ്റസ്റ്റുകൾ കാണുന്നത് ഹൃദയഭേദകമാണ്. തികഞ്ഞ അജ്ഞതയിൽ നിന്നാണ് ഇത്തരം ആക്ഷേപങ്ങൾ അഹന്തയുള്ള മസ്തിഷ്കത്തിൽ നിന്നും പുറപ്പെടുന്നത്. മനുഷ്യ ശരീരത്തിൽ അവതരിക്കുന്ന ഈശ്വരന് നരജൻമ പരിമിതികൾ ബാധകമാണ് .ജനനമുണ്ടെങ്കിൽ ജരാനരയും മരണവും ഉണ്ട്. ഹൃദയം, വൃക്കകൾ, കരൾ, ആമാശയം, സെറി ബെല്ലം, ഇടുപ്പെല്ല്,തുടങ്ങിയ കോടാനുകോടി ആന്തരാവയവങ്ങളോടുകൂടിത്തന്നെയാണ് നര രൂപത്തിൽ ദൈവം പിറവിയെടുക്കുന്നത്. ഈശ്വരൻ ജലദോഷപ്പനി പിടിച്ച് തുമ്മില്ല. പക്ഷേ നരദേഹത്തിൽ ജനിച്ച ഈശ്വരന് അഞ്ചാംപനി, ഡിഫ്ത്തീരിയ, പോളിയോ, പ്രമേഹം തുടങ്ങിയ എണ്ണിയാലൊടുങ്ങാത്ത യാതനകളിലൂടെ കടന്നു പോവാതെ നിർവ്വാഹമില്ല. അതു സൃഷ്ടാവിൻ്റെ തെരഞ്ഞെടുപ്പാണ് . ദൈവം ദോശയും ചമ്മന്തിയും കഴിക്കില്ല, നരാവതാരങ്ങൾക്ക് അവയും ഒപ്പം സാമ്പാറും അഹിതകരമല്ല. അതിൽ യാതൊരു വൈരുധ്യവുമില്ല. ഭഗവൻ സായി യൂറോപ്യൻ ടോയിലെറ്റിലിരിക്കുന്ന ഒരു അധിക്ഷേപ കാർട്ടൂൺ ഒരിക്കൽ കാണാനിടയായി. തൈരു സാദം കഴിക്കുന്ന നര ശരീരത്തെ വരിച്ചാൽ അതിൻ്റെ സർവ്വഭവിഷ്യത്തുകളിലൂടെയും കടന്നു പോകുന്നതാണ് ന്യായം എന്ന് ആ ചൈതന്യ സ്വരൂപത്തിന് അറിയാം. മനുഷ്യ ജൻമമെടുത്താൽ ഈശ്വരനെന്ന പ്രയോറിറ്റിയും സർവ്വാധികാരവും ഉപയോഗിക്കുന്നത് സ്പിരിറ്റിനു ചേർന്നതല്ലെന്ന് തീരുമാനിക്കുന്നത് മഹത്വം വർധിപ്പിക്കുന്നതേയുള്ളൂ. ആത്മജ്ഞാനമില്ലാത്ത നാസ്തികർക്ക് ഇത് മനസ്സിലാവില്ല. സൃഷ്ടാവിൻ്റെ യുക്തി യുക്തിവാദിയുടെ ലഘു യുക്തിയല്ല. കോവിഡു കാലത്ത് ആലിംഗന ആശിർവാദത്തിൽ നിന്നും മാറി നിന്ന അമ്മ സാമൂഹ്യ അകലം പാലിച്ച് രോഗത്തെ ചെറുക്കേണ്ടതുണ്ടെന്ന മഹത്തായ മാതൃകാ സന്ദേശമാണ് ആ പിൻമാറ്റത്തിലൂടെ ഭക്ത രാശിക്ക് പകർന്നത്. വൈറസിനെ സൃഷ്ടിച്ചതും വാക്സിൻ നിർമിച്ച ശാസ്ത്രമേധയെ സൃഷ്ടിച്ചതും ഈശ്വരനാണ് .അങ്ങനെ നോക്കുമ്പോൾ വാക്സിനും ദൈവസൃഷ്ടം തന്നെ. രാജ്യത്തിലെ പ്രധാനമന്ത്രി വാക്സിനെടുത്ത് ജനത്തിന് വിശ്വാസവും ധൈര്യവും കൊടുക്കുന്നതിൻ്റെ എത്രയോ മടങ്ങ് ലക്ഷ്യവേധിയാണ് നരജൻമമെടുത്ത ജഗന്നിയന്താവ് ഉടുപ്പു തെറുത്തു കയറ്റി വാക്സിനെടുക്കുന്നത്. പ്രപഞ്ചചൈതന്യ ചിദാനന്ദ സത്യസ്വരൂപത്തെ വണങ്ങുന്നു.
