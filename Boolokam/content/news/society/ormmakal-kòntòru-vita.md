---
title: "ഓര്‍മ്മകള്‍ കൊണ്ടൊരു വീട്"
date: 2014-03-11T00:39:35
draft: false
categories: ["Society"]
tags: ['Aladdin']
author: "Beaumaris"
---

ഗള്‍ഫില്‍ ജോലി ചെയ്യുന്നവര്‍ പണിയുന്ന വീടിന് എന്നും ഒരു പാട് പ്രത്യേകതകള്‍ കാണാരുണ്ട് .എന്റെ അഭിപ്രായത്തില്‍ നമ്മുടെ ആള്‍ക്കാര്‍ ഗള്‍ഫില്‍ ജോലി ചെയ്യാന്‍ തുടങ്ങിയതോടെയാണ് , വീടിന്റെ അകത്തും പുറത്തും പുതുമകള്‍ കാണാന്‍ തുടങ്ങിയത് .

ഞാനോര്‍ക്കുന്നുണ്ട് എന്റെ കുട്ടിക്കാലത്ത് വീടിന്റെ അടുത്തായിട്ടുള്ള ആ പുതുമ നിറഞ്ഞ വീട്, വാതിലുകളെല്ലാം ആര്‍ച്ച് ആകൃതിയില്‍ ആയിരുന്നു (ഇന്ന് അതിന് പുതുമ ഇല്ലെങ്കിലും ).ഒരോ കിടക്കമുറികളിലും നല്ല നിറമുള്ള ചായങ്ങളും ആ നിറത്തിന് യോജിച്ച അലമാരകളും അലങ്കാരവസ്തുക്കളും കൊണ്ട് മനോഹരമായിരുന്നു.ഓരോ കിടപ്പ് മുറിക്ക് ചേര്‍ന്നുള്ള ബാത്ത് റുമുകളും അതിനകത്തെ പലനിറത്തിലെ ട്ടൈല്‍സ്സും പൈപ്പും ഹാന്‍ഡ് ഷവറും ......എല്ലാം വളരെ കൗതുകത്തോടെയാണ് നോക്കി കണ്ടത് .പിന്നീടും പല പുതുമയുള്ള വീടുകള്‍ കണ്ടിട്ടുണ്ടെങ്കിലും ആ വീടിന്റെ ഭംഗി ഇന്നും മനസ്സില്‍ മായാതെയുണ്ട് .ഒരു പക്ഷെ കുട്ടിക്കാലത്ത് കണ്ട അത്ഭുതമായതു കൊണ്ടായിരിക്കാം .

ഈ അടുത്ത കാലത്ത്, പത്ത് ഇരുപത് വര്‍ഷം ദുബായില്‍ താമസിച്ചിരുന്നവര്‍ തിരിച്ച് കേരളത്തില്‍ സ്ഥിരതാമസമാക്കിയ ഒരു കുടുംബസുഹൃത്തിന്റെ വീട് സന്ദര്‍ശിക്കാനുള്ള ഒരവസരം കിട്ടി.കേരളത്തിന്റേതായ രീതികളും ദുബായിലെ സുഖസൗകര്യങ്ങളും കൂടി ആയപ്പോള്‍ വീട്, മറ്റു വീടുകളെക്കാള്‍ സുന്ദരമായി .ചുമരിനകത്തെ അക്വേറിയം കാണാന്‍ കൗതുകവും പുതുമയും തോന്നി .വീടൊക്കെ ചുറ്റി നടന്ന് കണ്ടപ്പോള്‍ പല സ്ഥലത്തും മക്കളുടെ കളിപ്പാട്ടങ്ങളും പാവകളും അടുക്കും ചിട്ടയോടു കൂടി വെച്ചിട്ടുണ്ട് .മക്കളൊക്കെ കുടുംബമൊത്ത് വിദേശത്താണ് ,ഇതൊക്കെ എന്തിനാണാവോ സൂക്ഷിച്ചു വെച്ചിരിക്കുന്നതെന്ന് ഓര്‍ത്തു.

ചായ കുടിക്കാനായി ഡൈനിംഗ് ടേബിളിന്റെ അവിടെ ചെന്നപ്പോള്‍ അടുത്തുള്ള കണ്ണാടി അലമാരയില്‍ വിലകൂടിയതും ഭംഗിയുള്ളതുമായ സാധനങ്ങള്‍ കാണുന്നതിനു പകരം പെപ്‌സി കാന്‍,കൊക്കോ കോള, കീ കൊടുത്താല്‍ ഡ്രം കൊട്ടുന്ന പാവ .. അങ്ങനെ ആ വീടിന് ഒരിക്കലും യോജിക്കാത്ത സാധനങ്ങള്‍, എതൊരു ഗള്‍ഫ് കാരുടെ വീടിനെ പറ്റി പറയുന്നതു പോലെ, വലിയ വീടുകളായിരിക്കും ഇവര്‍ പണിയുക, വീടു പണി പകുതി ആകുമ്പോഴേക്കും മുഴുവന്‍ പണിയാന്‍ കാശില്ലാതെ ആ വീട് വില്‍ക്കുകയും ഗള്‍ഫുകാരന്‍ അതിന്റെ കടം തീര്‍ക്കാനായിട്ട് തിരിച്ച് വിമാനം കേറുകയും ചെയ്യും .......അതുപോലെ വീട് പണി കഴിഞ്ഞതോടെ നല്ല ഭംഗിയുള്ള സാധനങ്ങള്‍ വാങ്ങിക്കാനുള്ള പൈസയൊക്കെ കഴിഞ്ഞു കാണുമെന്ന് ഞാന്‍ വിചാരിച്ചു..

എന്റെ മനസ്സ് വായിച്ച പോലെ ആന്റി,അലമാരിയിലെ സാധനങ്ങളെ പറ്റി ഓരോ കഥകള്‍ പറയാന്‍ തുടങ്ങി.പെപ്‌സികാന്‍,അങ്കിള്‍ ആദ്യമായി സൗദിയില്‍ പോയപ്പോള്‍ മേടിച്ചു കൊണ്ടുവന്നതാണ്.അന്ന് പെപ്‌സി കാന്‍ ഇവിടെ മേടിക്കാന്‍ കിട്ടില്ലായിരുന്നു.അപ്പോള്‍ പെപ്‌സികുടിച്ച് കഴിഞ്ഞിട്ടും കുട്ടികള്‍ അതില്‍ വെളളം ഒഴിച്ച്,ട്ടിവിയിലെ പരസ്യത്തില്‍ കാണിച്ചിരുന്നതുപോലെ കാണിച്ചിരുന്നത് ........

അങ്ങനെ ആ വീട്ടില്‍ വെച്ചിരിക്കുന്ന ഓരോ സാധനങ്ങള്‍ക്കും അവര്‍ക്ക് രണ്ടുപേര്‍ക്കും ഒരു പാട് കഥകളുണ്ട് പറയാനായിട്ടുണ്ട് .

അതുപോലെ തന്നെ ആ പാവ, മകള്‍ ആ കളിപ്പാട്ടത്തിന് വേണ്ടി കടയില്‍ വെച്ച് വാശി പിടിച്ച് കരഞ്ഞതും പിന്നെ അവളുടെ ജന്മദിനത്തിന് മേടിച്ച് കൊടുത്തപ്പോള്‍ ഉണ്ടായ സന്തോഷവും .....ആ കഥകള്‍ പറയുമ്പോള്‍ അവരുടെ മുഖത്തെ സന്തോഷവും ......ഞാനും കുടുംബവും മുത്തശ്ശികഥകള്‍ കേള്‍ക്കുന്നതു പോലെ കേട്ടു കൊണ്ടിരുന്നു.

ആ വീട് സന്ദര്‍ശനം കഴിഞ്ഞപ്പോള്‍ ......എന്തിനാണ് വെറുതെ ഓരോ വില കൂടിയ സാധനങ്ങള്‍ മേടിച്ച് വീട് അലങ്കരിക്കുന്നത് പകരം നമ്മുടെ നല്ല ഓര്‍മ്മകളായിട്ടുള്ള ഒരു വീട് അല്ലെ നല്ലത് എന്ന് തോന്നിപോയി.ഓര്‍മ്മകള്‍ കൊണ്ട് നിറഞ്ഞ ഒരു വീടും അതൊക്കെ ഓര്‍ത്തിരിക്കുന്ന അങ്കിള്‍ &amp; ആന്റിയും .....

അറിയാതെ ആ വീടും ഒരു കൗതുകമായി മനസ്സില്‍ കേറി എന്നു പറയാം
ഗള്‍ഫില്‍ ജോലി ചെയ്യുന്നവര്‍ പണിയുന്ന വീടിന് എന്നും ഒരു പാട് പ്രത്യേകതകള്‍ കാണാരുണ്ട് .എന്റെ അഭിപ്രായത്തില്‍ നമ്മുടെ ആള്‍ക്കാര്‍ ഗള്‍ഫില്‍ ജോലി ചെയ്യാന്‍ തുടങ്ങിയതോടെയാണ് , വീടിന്റെ അകത്തും പുറത്തും പുതുമകള്‍ കാണാന്‍ തുടങ്ങിയത് . ഞാനോര്‍ക്കുന്നുണ്ട് എന്റെ കുട്ടിക്കാലത്ത് വീടിന്റെ അടുത്തായിട്ടുള്ള ആ പുതുമ നിറഞ്ഞ വീട്, വാതിലുകളെല്ലാം ആര്‍ച്ച് ആകൃതിയില്‍ ആയിരുന്നു (ഇന്ന് അതിന് പുതുമ ഇല്ലെങ്കിലും ).ഒരോ കിടക്കമുറികളിലും നല്ല നിറമുള്ള ചായങ്ങളും ആ നിറത്തിന് യോജിച്ച അലമാരകളും അലങ്കാരവസ്തുക്കളും കൊണ്ട് മനോഹരമായിരുന്നു.ഓരോ കിടപ്പ് മുറിക്ക് ചേര്‍ന്നുള്ള ബാത്ത് റുമുകളും അതിനകത്തെ പലനിറത്തിലെ ട്ടൈല്‍സ്സും പൈപ്പും ഹാന്‍ഡ് ഷവറും ......എല്ലാം വളരെ കൗതുകത്തോടെയാണ് നോക്കി കണ്ടത് .പിന്നീടും പല പുതുമയുള്ള വീടുകള്‍ കണ്ടിട്ടുണ്ടെങ്കിലും ആ വീടിന്റെ ഭംഗി ഇന്നും മനസ്സില്‍ മായാതെയുണ്ട് .ഒരു പക്ഷെ കുട്ടിക്കാലത്ത് കണ്ട അത്ഭുതമായതു കൊണ്ടായിരിക്കാം . ഈ അടുത്ത കാലത്ത്, പത്ത് ഇരുപത് വര്‍ഷം ദുബായില്‍ താമസിച്ചിരുന്നവര്‍ തിരിച്ച് കേരളത്തില്‍ സ്ഥിരതാമസമാക്കിയ ഒരു കുടുംബസുഹൃത്തിന്റെ വീട് സന്ദര്‍ശിക്കാനുള്ള ഒരവസരം കിട്ടി.കേരളത്തിന്റേതായ രീതികളും ദുബായിലെ സുഖസൗകര്യങ്ങളും കൂടി ആയപ്പോള്‍ വീട്, മറ്റു വീടുകളെക്കാള്‍ സുന്ദരമായി .ചുമരിനകത്തെ അക്വേറിയം കാണാന്‍ കൗതുകവും പുതുമയും തോന്നി .വീടൊക്കെ ചുറ്റി നടന്ന് കണ്ടപ്പോള്‍ പല സ്ഥലത്തും മക്കളുടെ കളിപ്പാട്ടങ്ങളും പാവകളും അടുക്കും ചിട്ടയോടു കൂടി വെച്ചിട്ടുണ്ട് .മക്കളൊക്കെ കുടുംബമൊത്ത് വിദേശത്താണ് ,ഇതൊക്കെ എന്തിനാണാവോ സൂക്ഷിച്ചു വെച്ചിരിക്കുന്നതെന്ന് ഓര്‍ത്തു. ചായ കുടിക്കാനായി ഡൈനിംഗ് ടേബിളിന്റെ അവിടെ ചെന്നപ്പോള്‍ അടുത്തുള്ള കണ്ണാടി അലമാരയില്‍ വിലകൂടിയതും ഭംഗിയുള്ളതുമായ സാധനങ്ങള്‍ കാണുന്നതിനു പകരം പെപ്‌സി കാന്‍,കൊക്കോ കോള, കീ കൊടുത്താല്‍ ഡ്രം കൊട്ടുന്ന പാവ .. അങ്ങനെ ആ വീടിന് ഒരിക്കലും യോജിക്കാത്ത സാധനങ്ങള്‍, എതൊരു ഗള്‍ഫ് കാരുടെ വീടിനെ പറ്റി പറയുന്നതു പോലെ, വലിയ വീടുകളായിരിക്കും ഇവര്‍ പണിയുക, വീടു പണി പകുതി ആകുമ്പോഴേക്കും മുഴുവന്‍ പണിയാന്‍ കാശില്ലാതെ ആ വീട് വില്‍ക്കുകയും ഗള്‍ഫുകാരന്‍ അതിന്റെ കടം തീര്‍ക്കാനായിട്ട് തിരിച്ച് വിമാനം കേറുകയും ചെയ്യും .......അതുപോലെ വീട് പണി കഴിഞ്ഞതോടെ നല്ല ഭംഗിയുള്ള സാധനങ്ങള്‍ വാങ്ങിക്കാനുള്ള പൈസയൊക്കെ കഴിഞ്ഞു കാണുമെന്ന് ഞാന്‍ വിചാരിച്ചു.. എന്റെ മനസ്സ് വായിച്ച പോലെ ആന്റി,അലമാരിയിലെ സാധനങ്ങളെ പറ്റി ഓരോ കഥകള്‍ പറയാന്‍ തുടങ്ങി.പെപ്‌സികാന്‍,അങ്കിള്‍ ആദ്യമായി സൗദിയില്‍ പോയപ്പോള്‍ മേടിച്ചു കൊണ്ടുവന്നതാണ്.അന്ന് പെപ്‌സി കാന്‍ ഇവിടെ മേടിക്കാന്‍ കിട്ടില്ലായിരുന്നു.അപ്പോള്‍ പെപ്‌സികുടിച്ച് കഴിഞ്ഞിട്ടും കുട്ടികള്‍ അതില്‍ വെളളം ഒഴിച്ച്,ട്ടിവിയിലെ പരസ്യത്തില്‍ കാണിച്ചിരുന്നതുപോലെ കാണിച്ചിരുന്നത് ........ അങ്ങനെ ആ വീട്ടില്‍ വെച്ചിരിക്കുന്ന ഓരോ സാധനങ്ങള്‍ക്കും അവര്‍ക്ക് രണ്ടുപേര്‍ക്കും ഒരു പാട് കഥകളുണ്ട് പറയാനായിട്ടുണ്ട് . അതുപോലെ തന്നെ ആ പാവ, മകള്‍ ആ കളിപ്പാട്ടത്തിന് വേണ്ടി കടയില്‍ വെച്ച് വാശി പിടിച്ച് കരഞ്ഞതും പിന്നെ അവളുടെ ജന്മദിനത്തിന് മേടിച്ച് കൊടുത്തപ്പോള്‍ ഉണ്ടായ സന്തോഷവും .....ആ കഥകള്‍ പറയുമ്പോള്‍ അവരുടെ മുഖത്തെ സന്തോഷവും ......ഞാനും കുടുംബവും മുത്തശ്ശികഥകള്‍ കേള്‍ക്കുന്നതു പോലെ കേട്ടു കൊണ്ടിരുന്നു. ആ വീട് സന്ദര്‍ശനം കഴിഞ്ഞപ്പോള്‍ ......എന്തിനാണ് വെറുതെ ഓരോ വില കൂടിയ സാധനങ്ങള്‍ മേടിച്ച് വീട് അലങ്കരിക്കുന്നത് പകരം നമ്മുടെ നല്ല ഓര്‍മ്മകളായിട്ടുള്ള ഒരു വീട് അല്ലെ നല്ലത് എന്ന് തോന്നിപോയി.ഓര്‍മ്മകള്‍ കൊണ്ട് നിറഞ്ഞ ഒരു വീടും അതൊക്കെ ഓര്‍ത്തിരിക്കുന്ന അങ്കിള്‍ & ആന്റിയും ..... അറിയാതെ ആ വീടും ഒരു കൗതുകമായി മനസ്സില്‍ കേറി എന്നു പറയാം
