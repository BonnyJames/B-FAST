---
title: "'ചക്ഷു ദി ഗ്രേറ്റ്' - പാമ്പുകളെ കുറിച്ച് ഡോ അഗസ്റ്റസ് മോറീസിന്റെ സൂപ്പർ എഴുത്ത്"
date: 2021-07-20T07:41:10
draft: false
categories: ["Society"]
tags: ['Anti Snake Venom', 'Dr.\xa0Augustus Morris', 'INTERNATIONAL SNAKE DAY', 'poisonous snakes in kerala', 'snake venom', 'snakes']
author: "Beaumaris"
---

<strong>Dr Augustus Morris എഴുതിയത് </strong>

<strong>ചക്ഷു ദി ഗ്രേറ്റ്</strong>

( 1 ) പിറന്നുവീണ ചക്ഷുവിനെ , പാൽമണം മാറാത്ത ചക്ഷുവിനെ , ഒന്ന് കാണാൻ പോലും കൂട്ടാക്കാതെ മാതാപിതാക്കൾ പോയ്മറഞ്ഞു .അയാളൊരു വികലാംഗൻ കൂടിയായിരുന്നു . ബധിരനായ ആ കുഞ്ഞിനെ നോക്കാനോ അഭയം കൊടുക്കാനോ ബാലാവകാശ കമ്മീഷനോ , ജുവനൈൽ കോടതിയോ വന്നില്ല . കാരണം ചക്ഷുവിന് ശൈശവ - ബാല്യ - കൗമാരങ്ങൾ ഇല്ലായിരുന്നു . അതുമൂലം നവജാത ശിശുവായ ചക്ഷു , സർവ്വ സജ്ജമായ വിഷസ്രവണനാളികളുമായി ഇരപിടിക്കാൻ ഇറങ്ങി .

( 2 ) ചെവി ഇല്ലാതിരുന്നതിനാൽ , കണ്ണ് കൊണ്ട് കേൾക്കുന്നവൻ എന്ന അർത്ഥത്തിൽ നൽകിയ ചക്ഷുശ്രവണൻ എന്ന പേരാണ് ലോപിച്ച് ചക്ഷു എന്നായി മാറിയത് . കാഴ്ചശക്തിയും നന്നേ കുറവ് . പുറത്തിറങ്ങിയാൽ ചുറ്റും ശത്രുക്കൾ . ദേശാടനങ്ങൾ അന്യമായ ചക്ഷു , ഇരുളടഞ്ഞ മാളങ്ങളിലും മറ്റും ചുരുണ്ടുകൂടിക്കിടന്ന് ജീവിതം തള്ളിനീക്കി . കൺപോളകൾ ഇല്ലാത്തതിനാലും , ദൃശ്യപരിധി കുറവായതിനാലും തല ഉയർത്തിപ്പിടിച്ച് കാഴ്ചകൾ കാണാൻ ശ്രമിക്കുന്ന തുറിച്ചുനോട്ടക്കാരനായ ചക്ഷുവിനെ ഏവർക്കും ഭയമായിരുന്നു .

( 3 ) താടിയെല്ലിലെ ദ്വാരത്തിലൂടെ രണ്ടായി പിളർന്ന നാവ് പുറത്തേക്കിട്ട് ചക്ഷു , ഇരകളുടെ സാമീപ്യം അറിയാൻ ശ്രമിച്ചു . അയാളുടെ ഉള്ളിൽ JACOBSON'S ORGAN എന്നറിയപ്പെടുന്ന ഒരു മറു ഘ്രാണേന്ദ്രിയം ഉണ്ടായിരുന്നു . നാവിൽ പറ്റിപ്പിടിക്കുന്ന ഗന്ധതന്മാത്രകളെ സൂക്ഷ്മ വിശകലനം നടത്തുന്ന ഒരു റഡാർ ആയിരുന്നു '' ജേക്കബിന്റെ അവയവം ''. അങ്ങനെ ചുറ്റുവട്ടത്തുള്ള ഇരകളുടെ സാമീപ്യം ചക്ഷുവിന് അറിയാൻ സാധിച്ചു .

( 4 ) താടിയെല്ല് , തലയോട്ടിയുടെ ഏറ്റവും പിൻഭാഗത്തായി ബന്ധിപ്പിച്ചിരിക്കുന്നതിനാൽ , ചക്ഷുവിന് തന്റെ വായ വലുതായി തുറക്കാനും ,തന്മൂലം തന്നെക്കാൾ വലിയ ഇരകളെ വിഴുങ്ങാനും കഴിയുമായിരുന്നു . മനുഷ്യന് വാരിയെല്ലുകളെ ബന്ധിപ്പിക്കുന്ന '' ഉരാസ്ഥി ( STERNUM ) '' ഉള്ളതിനാൽ ശ്വാസകോശം വികസിക്കുന്നതിന് ഒരു പരിധിയുണ്ട് . എന്നാൽ ചക്ഷുവിന് അതില്ലാത്തതിനാൽ , വലിയ ഇരകളെ നിഷ്പ്രയാസം അകത്താക്കാൻ കഴിയും . ഇരകളുടെ സർവ്വവും ദഹിപ്പിക്കുന്ന രാസാഗ്നികൾ ( enzymes ) ഉള്ള ദീപനരസം , പക്ഷേ തൂവൽ - രോമം പോലെയുള്ള കെരാറ്റിൻ നിർമ്മിതവസ്തുക്കളുടെ മുന്നിൽ ആയുധം വച്ച് കീഴടങ്ങി . ആയതിനാൽ ചക്ഷു കഴിച്ച ആഹാരം ഏതെന്ന് തിരിച്ചറിയാൻ കഴിയുമായിരുന്നു .

( 5 ) ചക്ഷു , ഇരപിടിക്കാൻ തന്റെ ഗാഢത കൂടിയ ഉമിനീര് ഉപയോഗിച്ച് പോന്നു .ആൾക്കാർ അതിനെ പാമ്പിൻവിഷം എന്ന ഓമനപ്പേരിട്ട് വിളിച്ചു . ഒരാളുടെ ദഹനവ്യവസ്ഥയ്ക്ക് വെളിയിലൂടെ കടന്നുപോകുന്ന ചക്ഷുവിന്റെ ഉമിനീര് ഒരു ജീവിയിൽ പ്രശനമുണ്ടാക്കുന്നില്ല എങ്കിൽ അതിനെ വിഷമില്ലാത്ത പാമ്പ് എന്നും , പ്രശ്നമുണ്ടാക്കുന്നു എങ്കിൽ വിഷമുള്ള പാമ്പ് എന്നും പറയുന്നു . ലളിതമായി പറഞ്ഞാൽ വായിലൂടെ കടത്തിവിട്ടാൽ ആമാശയത്തെ സംബന്ധിച്ചിടത്തോളം പാമ്പിൻവിഷം ഭക്ഷണമാണ് . പോകുന്ന വഴിയ്ക്ക് മുറിവോ വ്രണമോ ഉണ്ടാകരുത് എന്നു മാത്രം .

( 6 ) ഇന്ത്യ പോലൊരു രാജ്യത്ത് അഞ്ചുപേരാണ് മനുഷ്യനെ കൊല്ലുന്ന വിഷമുള്ളവർ . അതിൽ നാലുപേരുടെ വിഷം ഉപയോഗിച്ചാണ് അതിനെതിരായ മരുന്ന് ഉണ്ടാക്കുന്നത് . FABULOUS FOUR എന്നറിയപ്പെടുന്ന ആ നാൽവർ സംഘം ഇവരാണ് -- Russel's viper ( റസ്സൽ അണലി ) , saw scaled viper ( ഈർച്ചവാൾ ശല്ക്ക അണലി ) , Common krait ( വെള്ളിക്കെട്ടൻ / ശംഖുവരയൻ ) &amp; Cobra ( മൂർഖൻ ) . അഞ്ചാമനോമന കുഞ്ചുവായ രാജവെമ്പാലയെ ഒഴിവാക്കി . കാരണം ഒന്നാമത് അയാൾ ഒരു നാണം കുണുങ്ങിയാണ് . അങ്ങനെയൊന്നും മനുഷ്യരെ കടിക്കാറില്ല .ഇനി കടിച്ചാൽ , ഒറ്റക്കടിയിൽ അകത്തേക്ക് തള്ളുന്ന വിഷത്തിന്റെ അളവ് വളരെക്കൂടുതലായതിനാൽ ( ആനയെ വരെ കൊല്ലാൻ കഴിവുള്ള ) ആശുപത്രിയിൽ എത്തിക്കുന്നതിന് മുൻപ് ആള് പോയിരിക്കും .

( 7 ) പാമ്പ് കടിയ്ക്ക് എതിരായി നൽകുന്ന പ്രതിവിഷം ഉണ്ടാക്കാനുള്ള യജ്ഞത്തിൽ ലൂയി പാസ്റ്റർ , ആ ദൗത്യം ആൽബർട്ട് കാൽമെറ്റിനെ ( ALBERT CALMETTE ) ഏൽപ്പിച്ചു . നമ്മുടെ BCG കുത്തിവയ്പ്പിലെ നടുക്കുള്ള അക്ഷരം CALMETTE ആണ് . ഇതിനായി ഒരു മൃഗം വേണം .പട്ടിയോ പന്നിയോ പോലെ എന്തും . പക്ഷേ നറുക്ക് വീണത് കുതിരയ്ക്കായിരുന്നു . സ്വന്തം ശരീരഭാരത്തിന്റെ 25 % കായികശക്തി കൈമുതലായുള്ള കുതിരയുടെ രക്തചംക്രമണവ്യൂഹത്തിൽ നിന്നും ഏറെ അളവിലുള്ള സിറം കിട്ടും എന്നതായിരുന്നു കാരണം .

( 8 ) പ്രതിവിഷം നിർമ്മിക്കാനുള്ള കുതിരയുടെ കഴിവിനെ ബാധിക്കാത്ത രീതിയിൽ , സംസ്കരിച്ച പാമ്പിൻ വിഷം കുതിരയിലേക്ക് കുത്തിവയ്ക്കുന്നു .വിഷത്തിന്റെ വീര്യം കുറച്ച് , ഇമ്മ്യൂണിറ്റി ഉയർത്താൻ അനുസാരികകൾ (adjuvants ) ചേർത്ത വിഷം , പത്ത് ദിവസത്തിൽ ഒരിയ്ക്കൽ എന്ന രീതിയിൽ 15 മാസം വരെ കുത്തിവയ്ക്കുന്നു . പാമ്പിൻ വിഷത്തിലെ മാംസ്യ തന്മാത്രകളെ ( protein ) നിർവ്വീര്യമാക്കാനായി കുതിരയുടെ ശരീരം മറു മാംസ്യ തന്മാത്രകൾ / പ്രതിദ്രവ്യം ( antibody ) ഉത്പാദിപ്പിക്കുന്നു . അത് വേർതിരിച്ച് എടുക്കുന്നതാണ് anti snake venom ( ASV ) .

( 9 ) പാമ്പിൻ പ്രതിവിഷം ( ASV ) രണ്ടു രീതിയിൽ സൂക്ഷിക്കാം . ഒന്നാമത്തേത് ഹിമശുഷ്കന പ്രവിധി അഥവാ freeze drying . മൈനസ് നാല് ഡിഗ്രി സെൽഷ്യസിൽ ശീതീകരിച്ച് , 10 ml ന്റെ ചില്ലളുക്കിൽ ( glass vial ) വയ്ക്കാം . ഫ്രീസർ സൗകര്യം ഉണ്ടെങ്കിലേ ഇപ്രകാരം വയ്ക്കാൻ പറ്റൂ . ASV യിലെ ജലാംശം നീക്കി പരൽ രൂപത്തിലും സൂക്ഷിക്കാം -- പ്രശൂക്ഷീകരണം ( lyophilisation ) എന്ന് പേര് . ഇതിനെ വീണ്ടും ദ്രവരൂപത്തിലാക്കാം . രണ്ടാമത് പറഞ്ഞതിന് സാധാരണ റഫ്രിജറേറ്റർ മതിയാകും .
-- ആന്റി സ്നേക്ക് വെനം ഉത്പാദനത്തിൽ ഭാരതം സ്വയം പര്യാപ്തമാണെങ്കിലും , ലോകത്തേറ്റവും കൂടുതൽ ആൾക്കാർ പാമ്പ് കടിയേറ്റ് മരണപ്പെടുന്ന രാജ്യം എന്ന ബഹുമതിയും നമുക്ക് സ്വന്തം .

JULY 16 ,
INTERNATIONAL SNAKE DAY
**Dr Augustus Morris എഴുതിയത്** **ചക്ഷു ദി ഗ്രേറ്റ്** ( 1 ) പിറന്നുവീണ ചക്ഷുവിനെ , പാൽമണം മാറാത്ത ചക്ഷുവിനെ , ഒന്ന് കാണാൻ പോലും കൂട്ടാക്കാതെ മാതാപിതാക്കൾ പോയ്മറഞ്ഞു .അയാളൊരു വികലാംഗൻ കൂടിയായിരുന്നു . ബധിരനായ ആ കുഞ്ഞിനെ നോക്കാനോ അഭയം കൊടുക്കാനോ ബാലാവകാശ കമ്മീഷനോ , ജുവനൈൽ കോടതിയോ വന്നില്ല . കാരണം ചക്ഷുവിന് ശൈശവ - ബാല്യ - കൗമാരങ്ങൾ ഇല്ലായിരുന്നു . അതുമൂലം നവജാത ശിശുവായ ചക്ഷു , സർവ്വ സജ്ജമായ വിഷസ്രവണനാളികളുമായി ഇരപിടിക്കാൻ ഇറങ്ങി . ( 2 ) ചെവി ഇല്ലാതിരുന്നതിനാൽ , കണ്ണ് കൊണ്ട് കേൾക്കുന്നവൻ എന്ന അർത്ഥത്തിൽ നൽകിയ ചക്ഷുശ്രവണൻ എന്ന പേരാണ് ലോപിച്ച് ചക്ഷു എന്നായി മാറിയത് . കാഴ്ചശക്തിയും നന്നേ കുറവ് . പുറത്തിറങ്ങിയാൽ ചുറ്റും ശത്രുക്കൾ . ദേശാടനങ്ങൾ അന്യമായ ചക്ഷു , ഇരുളടഞ്ഞ മാളങ്ങളിലും മറ്റും ചുരുണ്ടുകൂടിക്കിടന്ന് ജീവിതം തള്ളിനീക്കി . കൺപോളകൾ ഇല്ലാത്തതിനാലും , ദൃശ്യപരിധി കുറവായതിനാലും തല ഉയർത്തിപ്പിടിച്ച് കാഴ്ചകൾ കാണാൻ ശ്രമിക്കുന്ന തുറിച്ചുനോട്ടക്കാരനായ ചക്ഷുവിനെ ഏവർക്കും ഭയമായിരുന്നു . ( 3 ) താടിയെല്ലിലെ ദ്വാരത്തിലൂടെ രണ്ടായി പിളർന്ന നാവ് പുറത്തേക്കിട്ട് ചക്ഷു , ഇരകളുടെ സാമീപ്യം അറിയാൻ ശ്രമിച്ചു . അയാളുടെ ഉള്ളിൽ JACOBSON'S ORGAN എന്നറിയപ്പെടുന്ന ഒരു മറു ഘ്രാണേന്ദ്രിയം ഉണ്ടായിരുന്നു . നാവിൽ പറ്റിപ്പിടിക്കുന്ന ഗന്ധതന്മാത്രകളെ സൂക്ഷ്മ വിശകലനം നടത്തുന്ന ഒരു റഡാർ ആയിരുന്നു '' ജേക്കബിന്റെ അവയവം ''. അങ്ങനെ ചുറ്റുവട്ടത്തുള്ള ഇരകളുടെ സാമീപ്യം ചക്ഷുവിന് അറിയാൻ സാധിച്ചു . ( 4 ) താടിയെല്ല് , തലയോട്ടിയുടെ ഏറ്റവും പിൻഭാഗത്തായി ബന്ധിപ്പിച്ചിരിക്കുന്നതിനാൽ , ചക്ഷുവിന് തന്റെ വായ വലുതായി തുറക്കാനും ,തന്മൂലം തന്നെക്കാൾ വലിയ ഇരകളെ വിഴുങ്ങാനും കഴിയുമായിരുന്നു . മനുഷ്യന് വാരിയെല്ലുകളെ ബന്ധിപ്പിക്കുന്ന '' ഉരാസ്ഥി ( STERNUM ) '' ഉള്ളതിനാൽ ശ്വാസകോശം വികസിക്കുന്നതിന് ഒരു പരിധിയുണ്ട് . എന്നാൽ ചക്ഷുവിന് അതില്ലാത്തതിനാൽ , വലിയ ഇരകളെ നിഷ്പ്രയാസം അകത്താക്കാൻ കഴിയും . ഇരകളുടെ സർവ്വവും ദഹിപ്പിക്കുന്ന രാസാഗ്നികൾ ( enzymes ) ഉള്ള ദീപനരസം , പക്ഷേ തൂവൽ - രോമം പോലെയുള്ള കെരാറ്റിൻ നിർമ്മിതവസ്തുക്കളുടെ മുന്നിൽ ആയുധം വച്ച് കീഴടങ്ങി . ആയതിനാൽ ചക്ഷു കഴിച്ച ആഹാരം ഏതെന്ന് തിരിച്ചറിയാൻ കഴിയുമായിരുന്നു . ( 5 ) ചക്ഷു , ഇരപിടിക്കാൻ തന്റെ ഗാഢത കൂടിയ ഉമിനീര് ഉപയോഗിച്ച് പോന്നു .ആൾക്കാർ അതിനെ പാമ്പിൻവിഷം എന്ന ഓമനപ്പേരിട്ട് വിളിച്ചു . ഒരാളുടെ ദഹനവ്യവസ്ഥയ്ക്ക് വെളിയിലൂടെ കടന്നുപോകുന്ന ചക്ഷുവിന്റെ ഉമിനീര് ഒരു ജീവിയിൽ പ്രശനമുണ്ടാക്കുന്നില്ല എങ്കിൽ അതിനെ വിഷമില്ലാത്ത പാമ്പ് എന്നും , പ്രശ്നമുണ്ടാക്കുന്നു എങ്കിൽ വിഷമുള്ള പാമ്പ് എന്നും പറയുന്നു . ലളിതമായി പറഞ്ഞാൽ വായിലൂടെ കടത്തിവിട്ടാൽ ആമാശയത്തെ സംബന്ധിച്ചിടത്തോളം പാമ്പിൻവിഷം ഭക്ഷണമാണ് . പോകുന്ന വഴിയ്ക്ക് മുറിവോ വ്രണമോ ഉണ്ടാകരുത് എന്നു മാത്രം . ( 6 ) ഇന്ത്യ പോലൊരു രാജ്യത്ത് അഞ്ചുപേരാണ് മനുഷ്യനെ കൊല്ലുന്ന വിഷമുള്ളവർ . അതിൽ നാലുപേരുടെ വിഷം ഉപയോഗിച്ചാണ് അതിനെതിരായ മരുന്ന് ഉണ്ടാക്കുന്നത് . FABULOUS FOUR എന്നറിയപ്പെടുന്ന ആ നാൽവർ സംഘം ഇവരാണ് -- Russel's viper ( റസ്സൽ അണലി ) , saw scaled viper ( ഈർച്ചവാൾ ശല്ക്ക അണലി ) , Common krait ( വെള്ളിക്കെട്ടൻ / ശംഖുവരയൻ ) & Cobra ( മൂർഖൻ ) . അഞ്ചാമനോമന കുഞ്ചുവായ രാജവെമ്പാലയെ ഒഴിവാക്കി . കാരണം ഒന്നാമത് അയാൾ ഒരു നാണം കുണുങ്ങിയാണ് . അങ്ങനെയൊന്നും മനുഷ്യരെ കടിക്കാറില്ല .ഇനി കടിച്ചാൽ , ഒറ്റക്കടിയിൽ അകത്തേക്ക് തള്ളുന്ന വിഷത്തിന്റെ അളവ് വളരെക്കൂടുതലായതിനാൽ ( ആനയെ വരെ കൊല്ലാൻ കഴിവുള്ള ) ആശുപത്രിയിൽ എത്തിക്കുന്നതിന് മുൻപ് ആള് പോയിരിക്കും . ( 7 ) പാമ്പ് കടിയ്ക്ക് എതിരായി നൽകുന്ന പ്രതിവിഷം ഉണ്ടാക്കാനുള്ള യജ്ഞത്തിൽ ലൂയി പാസ്റ്റർ , ആ ദൗത്യം ആൽബർട്ട് കാൽമെറ്റിനെ ( ALBERT CALMETTE ) ഏൽപ്പിച്ചു . നമ്മുടെ BCG കുത്തിവയ്പ്പിലെ നടുക്കുള്ള അക്ഷരം CALMETTE ആണ് . ഇതിനായി ഒരു മൃഗം വേണം .പട്ടിയോ പന്നിയോ പോലെ എന്തും . പക്ഷേ നറുക്ക് വീണത് കുതിരയ്ക്കായിരുന്നു . സ്വന്തം ശരീരഭാരത്തിന്റെ 25 % കായികശക്തി കൈമുതലായുള്ള കുതിരയുടെ രക്തചംക്രമണവ്യൂഹത്തിൽ നിന്നും ഏറെ അളവിലുള്ള സിറം കിട്ടും എന്നതായിരുന്നു കാരണം . ( 8 ) പ്രതിവിഷം നിർമ്മിക്കാനുള്ള കുതിരയുടെ കഴിവിനെ ബാധിക്കാത്ത രീതിയിൽ , സംസ്കരിച്ച പാമ്പിൻ വിഷം കുതിരയിലേക്ക് കുത്തിവയ്ക്കുന്നു .വിഷത്തിന്റെ വീര്യം കുറച്ച് , ഇമ്മ്യൂണിറ്റി ഉയർത്താൻ അനുസാരികകൾ (adjuvants ) ചേർത്ത വിഷം , പത്ത് ദിവസത്തിൽ ഒരിയ്ക്കൽ എന്ന രീതിയിൽ 15 മാസം വരെ കുത്തിവയ്ക്കുന്നു . പാമ്പിൻ വിഷത്തിലെ മാംസ്യ തന്മാത്രകളെ ( protein ) നിർവ്വീര്യമാക്കാനായി കുതിരയുടെ ശരീരം മറു മാംസ്യ തന്മാത്രകൾ / പ്രതിദ്രവ്യം ( antibody ) ഉത്പാദിപ്പിക്കുന്നു . അത് വേർതിരിച്ച് എടുക്കുന്നതാണ് anti snake venom ( ASV ) . ( 9 ) പാമ്പിൻ പ്രതിവിഷം ( ASV ) രണ്ടു രീതിയിൽ സൂക്ഷിക്കാം . ഒന്നാമത്തേത് ഹിമശുഷ്കന പ്രവിധി അഥവാ freeze drying . മൈനസ് നാല് ഡിഗ്രി സെൽഷ്യസിൽ ശീതീകരിച്ച് , 10 ml ന്റെ ചില്ലളുക്കിൽ ( glass vial ) വയ്ക്കാം . ഫ്രീസർ സൗകര്യം ഉണ്ടെങ്കിലേ ഇപ്രകാരം വയ്ക്കാൻ പറ്റൂ . ASV യിലെ ജലാംശം നീക്കി പരൽ രൂപത്തിലും സൂക്ഷിക്കാം -- പ്രശൂക്ഷീകരണം ( lyophilisation ) എന്ന് പേര് . ഇതിനെ വീണ്ടും ദ്രവരൂപത്തിലാക്കാം . രണ്ടാമത് പറഞ്ഞതിന് സാധാരണ റഫ്രിജറേറ്റർ മതിയാകും . \-- ആന്റി സ്നേക്ക് വെനം ഉത്പാദനത്തിൽ ഭാരതം സ്വയം പര്യാപ്തമാണെങ്കിലും , ലോകത്തേറ്റവും കൂടുതൽ ആൾക്കാർ പാമ്പ് കടിയേറ്റ് മരണപ്പെടുന്ന രാജ്യം എന്ന ബഹുമതിയും നമുക്ക് സ്വന്തം . JULY 16 , INTERNATIONAL SNAKE DAY
