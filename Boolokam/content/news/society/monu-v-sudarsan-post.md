---
title: "ചുറ്റും മനുഷ്യരുള്ളപ്പോഴും ഒറ്റയ്ക്കായി പോകുന്ന ചില മനുഷ്യരെ കാണാം"
date: 2021-08-06T11:30:29
draft: false
categories: ["Society"]
tags: ['Aaron Judge', 'cinema', 'lonley', 'Monu V Sudarsan']
author: "Beaumaris"
---

<strong>Monu V Sudarsan</strong>

ചുറ്റോട് ചുറ്റും മനുഷ്യരുള്ളപ്പോഴും ഒറ്റയ്ക്കായി പോകുന്ന ചില മനുഷ്യരെ കാണാം ഇടയിലെപ്പോഴൊക്കെയോ.. അവർ ആരുമറിയാതെ സ്വയം തുരുത്തുകളിലേക്ക് നടന്ന് കയറും ഇടയിൽ.. കഴിഞ്ഞ കാലത്തെ കുറിച്ചോർത്തു നെടുവീർപ്പിടാൻ..

ചക്കുപുരയ്ക്കൽ ത്രേസ്യയുടെ തിരിച്ചറിവിന് ശേഷം അവർ ആ കൂട്ടത്തിൽ ഇരുന്ന് ഭക്ഷണം കഴിക്കുന്ന രംഗമുണ്ട് ചാർലിയിൽ.. അത്രയും വലിയൊരു കൂട്ടത്തിനിടയിൽ അവർ തനിച്ചാണ്.. യന്ത്രികമായി ചലിക്കുന്ന ആ കൈകളും മുഖവും അത് കാട്ടിത്തരുന്നുണ്ട്.. ശേഷം തിരിച്ചുള്ള യാത്രക്ക് തൊട്ട് മുൻപ് അവർ തിരിഞ്ഞോന്ന് നോക്കും.. അപ്പോഴും അവർ ഒറ്റയ്ക്കാണ്..

<img class="alignleft" src="https://scontent.ftrv1-1.fna.fbcdn.net/v/t39.30808-6/193941606_1415403252193843_3205651503681407896_n.jpg?_nc_cat=100&amp;ccb=1-4&amp;_nc_sid=825194&amp;_nc_ohc=I6ZrD_7ypwoAX9ZgTEc&amp;_nc_ht=scontent.ftrv1-1.fna&amp;oh=49fc4b34419deb4886f18b530958cbbe&amp;oe=611139BC" alt="May be an image of 5 people, people sitting, people standing and text" width="416" height="416" />നിറയെ പാട്ടും മേളങ്ങളും പൊട്ടിച്ചിരികളും നിറഞ്ഞ വലിയൊരു കൂടിച്ചേരലിൽ കറുത്ത തുണിയുടെ മറയ്ക്കലിലേക്ക് മുഖം പൂഴ്ത്തിയ ക്‌ളാസ്‌മേറ്റ്സ്സിലെ റസിയ.. അവളും ഒറ്റയ്ക്കായിരുന്നു.. നഷ്ടബോധത്തിന്റെ ഞെരിച്ചമർത്തുന്ന ശ്വാസം മുട്ടലിൽ..ഉള്ള് പൊട്ടുന്ന വേദനയിൽ..

ജെനിയെന്ന പ്രാവ് അടുക്കലേക്ക് എത്തുന്നത് വരെ ജോഷ്വായുടെ ജീവിതം ഏകാന്തതയുടെ മടുപ്പിക്കലിന്റെയും വിരസതയുടെയും അസ്സഹനീയതയുടേതായിരുന്നു.. കൂടെപ്പിറപ്പിന്റെ മരണം പോലും നിസംഗതയുടെ മറ്റൊരു പതിപ്പാക്കി മാറ്റുന്നതും ആ ഒറ്റപ്പെടൽ ആവണം.. 'കൂടെ' അയാളുടെ നിറയെ മനുഷ്യർക്കിടയിലെ ഏകാന്തതയുടെ കഥ കൂടിയായിരുന്നു..

താൻ ഒരു ചീത്ത കുട്ടിയാണോ എന്ന തിരിച്ചറിവിൽ റയാൻ ഫിലിപ്പ് ചെന്ന് വീഴുന്നതും ഒറ്റപെടലിലേക്ക് ആണ്.. ആശ്വാസവാക്കുകൾ യാതൊന്നും ഏൽക്കാതെ ആ ശബ്ദമുഖരിതമായ ക്ലാസ്സ് മുറിക്കുള്ളിലും അവന്റെ നോട്ടം എത്തുന്നതത്രയും ജാലകത്തിലേക്കാണ്..ഏകാന്തതയുടെ അടയാളപ്പെടുത്തൽ പോലെ..
ഇരുട്ട് നിറഞ്ഞൊരു മുറിയോ തനിച്ചുള്ള ഇരിപ്പോ മാത്രമല്ല ഒറ്റപ്പെടൽ എന്നത്..

അതിന് പലപ്പോഴും വിചിത്രമായ രീതികളാണ്.. കോളേജ് ജീവിതത്തിന്റെ ആദ്യനാളുകളിലൊന്നിൽ ക്ലാസ്മുറിക്കുള്ളിൽ എപ്പോഴോ ഏറ്റവും പ്രിയപ്പെട്ട പാട്ട് മൂളിയതിനോടൊപ്പം വിലമതിക്കാനാവാത്ത ഏറ്റവും വലിയ നഷ്ടത്തിന്റെ ഓർമയിൽ ഡെസ്കിലേക്ക് തലതാഴ്ത്തി വിങ്ങുമ്പോൾ അനുഭവിച്ച ആ ഒരു തനിച്ചാകൽ.. അതിനോളം വീർപ്പു മുട്ടിക്കുന്നത് മറ്റൊന്നുമില്ല.


![ചുറ്റും മനുഷ്യരുള്ളപ്പോഴും ഒറ്റയ്ക്കായി പോകുന്ന ചില മനുഷ്യരെ കാണാം](https://scontent.ftrv1-1.fna.fbcdn.net/v/t39.30808-6/193941606_1415403252193843_3205651503681407896_n.jpg?_nc_cat=100&ccb=1-4&_nc_sid=825194&_nc_ohc=I6ZrD_7ypwoAX9ZgTEc&_nc_ht=scontent.ftrv1-1.fna&oh=49fc4b34419deb4886f18b530958cbbe&oe=611139BC)**Monu V Sudarsan** ചുറ്റോട് ചുറ്റും മനുഷ്യരുള്ളപ്പോഴും ഒറ്റയ്ക്കായി പോകുന്ന ചില മനുഷ്യരെ കാണാം ഇടയിലെപ്പോഴൊക്കെയോ.. അവർ ആരുമറിയാതെ സ്വയം തുരുത്തുകളിലേക്ക് നടന്ന് കയറും ഇടയിൽ.. കഴിഞ്ഞ കാലത്തെ കുറിച്ചോർത്തു നെടുവീർപ്പിടാൻ.. ചക്കുപുരയ്ക്കൽ ത്രേസ്യയുടെ തിരിച്ചറിവിന് ശേഷം അവർ ആ കൂട്ടത്തിൽ ഇരുന്ന് ഭക്ഷണം കഴിക്കുന്ന രംഗമുണ്ട് ചാർലിയിൽ.. അത്രയും വലിയൊരു കൂട്ടത്തിനിടയിൽ അവർ തനിച്ചാണ്.. യന്ത്രികമായി ചലിക്കുന്ന ആ കൈകളും മുഖവും അത് കാട്ടിത്തരുന്നുണ്ട്.. ശേഷം തിരിച്ചുള്ള യാത്രക്ക് തൊട്ട് മുൻപ് അവർ തിരിഞ്ഞോന്ന് നോക്കും.. അപ്പോഴും അവർ ഒറ്റയ്ക്കാണ്.. നിറയെ പാട്ടും മേളങ്ങളും പൊട്ടിച്ചിരികളും നിറഞ്ഞ വലിയൊരു കൂടിച്ചേരലിൽ കറുത്ത തുണിയുടെ മറയ്ക്കലിലേക്ക് മുഖം പൂഴ്ത്തിയ ക്‌ളാസ്‌മേറ്റ്സ്സിലെ റസിയ.. അവളും ഒറ്റയ്ക്കായിരുന്നു.. നഷ്ടബോധത്തിന്റെ ഞെരിച്ചമർത്തുന്ന ശ്വാസം മുട്ടലിൽ..ഉള്ള് പൊട്ടുന്ന വേദനയിൽ.. ജെനിയെന്ന പ്രാവ് അടുക്കലേക്ക് എത്തുന്നത് വരെ ജോഷ്വായുടെ ജീവിതം ഏകാന്തതയുടെ മടുപ്പിക്കലിന്റെയും വിരസതയുടെയും അസ്സഹനീയതയുടേതായിരുന്നു.. കൂടെപ്പിറപ്പിന്റെ മരണം പോലും നിസംഗതയുടെ മറ്റൊരു പതിപ്പാക്കി മാറ്റുന്നതും ആ ഒറ്റപ്പെടൽ ആവണം.. 'കൂടെ' അയാളുടെ നിറയെ മനുഷ്യർക്കിടയിലെ ഏകാന്തതയുടെ കഥ കൂടിയായിരുന്നു.. താൻ ഒരു ചീത്ത കുട്ടിയാണോ എന്ന തിരിച്ചറിവിൽ റയാൻ ഫിലിപ്പ് ചെന്ന് വീഴുന്നതും ഒറ്റപെടലിലേക്ക് ആണ്.. ആശ്വാസവാക്കുകൾ യാതൊന്നും ഏൽക്കാതെ ആ ശബ്ദമുഖരിതമായ ക്ലാസ്സ് മുറിക്കുള്ളിലും അവന്റെ നോട്ടം എത്തുന്നതത്രയും ജാലകത്തിലേക്കാണ്..ഏകാന്തതയുടെ അടയാളപ്പെടുത്തൽ പോലെ.. ഇരുട്ട് നിറഞ്ഞൊരു മുറിയോ തനിച്ചുള്ള ഇരിപ്പോ മാത്രമല്ല ഒറ്റപ്പെടൽ എന്നത്.. അതിന് പലപ്പോഴും വിചിത്രമായ രീതികളാണ്.. കോളേജ് ജീവിതത്തിന്റെ ആദ്യനാളുകളിലൊന്നിൽ ക്ലാസ്മുറിക്കുള്ളിൽ എപ്പോഴോ ഏറ്റവും പ്രിയപ്പെട്ട പാട്ട് മൂളിയതിനോടൊപ്പം വിലമതിക്കാനാവാത്ത ഏറ്റവും വലിയ നഷ്ടത്തിന്റെ ഓർമയിൽ ഡെസ്കിലേക്ക് തലതാഴ്ത്തി വിങ്ങുമ്പോൾ അനുഭവിച്ച ആ ഒരു തനിച്ചാകൽ.. അതിനോളം വീർപ്പു മുട്ടിക്കുന്നത് മറ്റൊന്നുമില്ല.
