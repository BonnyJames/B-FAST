---
title: "ജാഹിലിയ്യാ കാലത്ത്..."
date: 2012-06-21T21:33:14
draft: false
categories: ["Society"]
tags: ["90's"]
author: "boolokamtv@gmail.com"
---

<img class="alignright size-full wp-image-51193" title="jahiliya5" src="https://cdn.boolokam.com/articles/2012/06/jahiliya5.jpg" alt="" width="260" height="194" />അത് ജാഹിലിയ്യാ കാലമായിരുന്നു.ഒരു അര്‍ദ്ധഗോളം പോലെ വീര്‍ത്ത വയറിലെ സ്പന്ദനം ആലിയയെ ഭയപ്പെടുത്തി.

പൂര്‍ണ്ണ ഗര്ഭിണിയാവും മുമ്പ് വേദങ്ങളില്‍ പരാമര്‍ശിച്ച പ്രവാചകന്‍ വരുമെന്ന് തന്നെ അവള്‍ വിശ്വസിച്ചു.

പൂര്‍വ്വികര്‍ പരമ്പരാഗതമായി വിശ്വസിച്ച ലാത്തയെയും ഉസ്സയെയും മറ്റനേകം വിഗ്രഹങ്ങളെയും വിട്ടു അവള്‍ ആകാശത്തേക്ക് കൈയുയര്‍ത്തി.

വിഗ്രഹങ്ങളെ ആരാധിക്കുമ്പോഴും ജാഹിലിയ്യാ കാലത്തെ അറബികള്‍ അവസാനത്തെ അത്താണിയായി സര്‍വ്വശക്തനോട് പ്രാര്‍ഥിചിരുന്നുവെന്നു ചരിത്രം.

വിശുദ്ധ ഗേഹത്തിനു മുകളില്‍ ആകാശത്തു നക്ഷത്രങ്ങള്‍ മിന്നിയത്,പിറന്നിട്ടും ജീവിതം നിഷേധിക്കപ്പെട്ട പെണ്കുരുന്നുകളുടെ കണ്ണുകളിലെ പ്രകാശമായിരുന്നുവെന്നു ആലിയ അറിഞ്ഞു.

കഴിഞ്ഞ വര്ഷം,ഇതേ ദിവസം..നൊന്തു പെറ്റ ശേഷമുള്ള അല്‍പ നിമിഷത്തെ മയക്കം മതിയായിരുന്നു പെണ് കുഞ്ഞായി ജനിച്ച തന്റെ കരളിന്‍ മുറിയെ നഷ്ടമാകുവാന്‍.

പ്രിയതമന്‍ ഖാലിദ് ശാമിലെക്ക് കച്ചവടത്തിനായി പോയതായിരുന്നു.അയാള്‍ തിരിച്ചെത്തും നാളുകളിലായിരിക്കും തന്റെ പ്രജനനവും എന്നവള്‍ നടുക്കത്തോടെ ഓര്‍ത്തു.

പിറന്നു വീണൊന്നു ആര്‍ത്തിയോടെ മുലപ്പാല്‍ പോലും കുടിക്കാനാവാതെ ജീവനോടെ മരുഭൂമിയുടെ ആഴങ്ങളിലേക്ക് കുഴിച്ചു മൂടപ്പെട്ട പെണ്കുരുന്നുകളുടെ മനസ്സ് പോലെ ശൂന്യമായിരുന്നു ആലിയുടെ മനസ്സും.

മരുഭൂമിയിലെ നിലാവിന് നവജാത ശിശുവിന്റെ മുഖത്തെ നിലാവുപോലെ ശാന്തതയായിരുന്നു. കാറ്റിനു നേര്‍ത്ത ദീന രോദനത്തിന്റെയും.

ആണ്‍കുട്ടികള്‍ ജനിച്ച കുടിലുകളില്‍ ലാത്തയുടെയും ഉസ്സയുടെയും അപദാനങ്ങള്‍ ഉച്ചത്തില്‍ മുഴങ്ങിയപ്പോള്‍ മരുഭൂ വാദികളില്‍ മദ്യപ്പുഴ യൊഴുകിയിടത്തു മധിരാക്ഷികള്‍ നീരാടി.

സിറിയയില്‍ നിന്നും തിരിച്ചെത്തിയൊരു കച്ചവട സംഘം വിശുദ്ധ ഗേഹത്തിനു അല്പം അകലെയുള്ള തെരുവില്‍ ആഘോഷം തുടങ്ങുമ്പോള്‍ ആലിയ ലിംഗം എതെന്ന റിയാത്ത വിരുന്നുകാരന്-കാരിക്ക് തൊട്ടിലോരുക്കുകയായിരുന്നു.

രാവോന്നു കൂടി കറുപ്പിച്ച ശേഷം പുലരിയെ വരവേല്‍ക്കാന്‍ നക്ഷത്രങ്ങള്‍ തിരോഭവിച്ച ആകാശത്തിനു താഴെ മരുഭൂമിയുടെ വന്യതകളിലെവിടെയോ നഷ്ടപ്പെട്ടുപോയ കുഞ്ഞിന്റെ വ്യഥയില്‍ ഒരു പെണ് ഒട്ടകം പ്രാകൃതമായി കരഞ്ഞുകൊണ്ട ലഞ്ഞു നടന്നു.
മരുഭൂമിയിലെ പല ഭാഗങ്ങളില്‍ നിന്നും ചുരുട്ടിപിടിച്ച കുഞ്ഞു കൈകള്‍ മാതാക്കളുടെ മുലഞെട്ടുകള്‍ പരതാന്‍ ആവേശത്തോടെ കൈകള്‍ മണല്‍ കൂമ്പാര ങ്ങള്‍ക്ക് മുകളിലേക്ക് ഉയര്‍ത്തിപ്പിടിച്ചു.
ഖാലിദിന്റെ കച്ചവട സംഘത്തിന്റെ മടങ്ങി വരവിന്റെ ആരവം ദൂരം കുറഞ്ഞു ഒരു പെരുമ്പറ പോലെ ആലിയുടെ ഹൃദയത്തിലും മുഴങ്ങി തുടങ്ങി.
ഖാലിദ്ശാമില്‍ നിന്നുംശേഖരിച്ചകൌതുകവസ്തുക്കളില്‍ കളിപ്പാട്ടങ്ങള്‍ മാത്രം ആലിയ തൊട്ടിലിനിരുവശവും തൂക്കിയിട്ടു.

ആളൊഴിഞ്ഞ തിരു ഗേഹത്തിനു ചുറ്റും മാലാഖമാര്‍ അദൃശ്യരായി പ്രദക്ഷിണം തുടങ്ങും നേരമാണ് ആലിയ പേറ്റുനോവ് അനുഭവിച്ചത്.

ദൈവ ഹിതം മറ്റൊന്നായിരുന്നു.അന്ത്യ പ്രവാചകന്‍ അവതരിച്ചത് പിന്നെയും പതിറ്റാണ്ടുകള്‍ കഴിഞ്ഞായിരുന്നു.

ഒഴിഞ്ഞ വയറുമായി ശൂന്യമായ തൊട്ടിലിലേക്ക് നോക്കി ആലിയ തേങ്ങിക്കരയുമ്പോള്‍ വരണ്ട മരുഭൂമിയിലേക്കൊരു മഴ ആര്‍ത്തു പെയ്യുന്നുണ്ടായിരുന്നു.


![ജാഹിലിയ്യാ കാലത്ത്...](https://cdn.boolokam.com/articles/2012/06/jahiliya5.jpg)അത് ജാഹിലിയ്യാ കാലമായിരുന്നു.ഒരു അര്‍ദ്ധഗോളം പോലെ വീര്‍ത്ത വയറിലെ സ്പന്ദനം ആലിയയെ ഭയപ്പെടുത്തി. പൂര്‍ണ്ണ ഗര്ഭിണിയാവും മുമ്പ് വേദങ്ങളില്‍ പരാമര്‍ശിച്ച പ്രവാചകന്‍ വരുമെന്ന് തന്നെ അവള്‍ വിശ്വസിച്ചു. പൂര്‍വ്വികര്‍ പരമ്പരാഗതമായി വിശ്വസിച്ച ലാത്തയെയും ഉസ്സയെയും മറ്റനേകം വിഗ്രഹങ്ങളെയും വിട്ടു അവള്‍ ആകാശത്തേക്ക് കൈയുയര്‍ത്തി. വിഗ്രഹങ്ങളെ ആരാധിക്കുമ്പോഴും ജാഹിലിയ്യാ കാലത്തെ അറബികള്‍ അവസാനത്തെ അത്താണിയായി സര്‍വ്വശക്തനോട് പ്രാര്‍ഥിചിരുന്നുവെന്നു ചരിത്രം. വിശുദ്ധ ഗേഹത്തിനു മുകളില്‍ ആകാശത്തു നക്ഷത്രങ്ങള്‍ മിന്നിയത്,പിറന്നിട്ടും ജീവിതം നിഷേധിക്കപ്പെട്ട പെണ്കുരുന്നുകളുടെ കണ്ണുകളിലെ പ്രകാശമായിരുന്നുവെന്നു ആലിയ അറിഞ്ഞു. കഴിഞ്ഞ വര്ഷം,ഇതേ ദിവസം..നൊന്തു പെറ്റ ശേഷമുള്ള അല്‍പ നിമിഷത്തെ മയക്കം മതിയായിരുന്നു പെണ് കുഞ്ഞായി ജനിച്ച തന്റെ കരളിന്‍ മുറിയെ നഷ്ടമാകുവാന്‍. പ്രിയതമന്‍ ഖാലിദ് ശാമിലെക്ക് കച്ചവടത്തിനായി പോയതായിരുന്നു.അയാള്‍ തിരിച്ചെത്തും നാളുകളിലായിരിക്കും തന്റെ പ്രജനനവും എന്നവള്‍ നടുക്കത്തോടെ ഓര്‍ത്തു. പിറന്നു വീണൊന്നു ആര്‍ത്തിയോടെ മുലപ്പാല്‍ പോലും കുടിക്കാനാവാതെ ജീവനോടെ മരുഭൂമിയുടെ ആഴങ്ങളിലേക്ക് കുഴിച്ചു മൂടപ്പെട്ട പെണ്കുരുന്നുകളുടെ മനസ്സ് പോലെ ശൂന്യമായിരുന്നു ആലിയുടെ മനസ്സും. മരുഭൂമിയിലെ നിലാവിന് നവജാത ശിശുവിന്റെ മുഖത്തെ നിലാവുപോലെ ശാന്തതയായിരുന്നു. കാറ്റിനു നേര്‍ത്ത ദീന രോദനത്തിന്റെയും. ആണ്‍കുട്ടികള്‍ ജനിച്ച കുടിലുകളില്‍ ലാത്തയുടെയും ഉസ്സയുടെയും അപദാനങ്ങള്‍ ഉച്ചത്തില്‍ മുഴങ്ങിയപ്പോള്‍ മരുഭൂ വാദികളില്‍ മദ്യപ്പുഴ യൊഴുകിയിടത്തു മധിരാക്ഷികള്‍ നീരാടി. സിറിയയില്‍ നിന്നും തിരിച്ചെത്തിയൊരു കച്ചവട സംഘം വിശുദ്ധ ഗേഹത്തിനു അല്പം അകലെയുള്ള തെരുവില്‍ ആഘോഷം തുടങ്ങുമ്പോള്‍ ആലിയ ലിംഗം എതെന്ന റിയാത്ത വിരുന്നുകാരന്-കാരിക്ക് തൊട്ടിലോരുക്കുകയായിരുന്നു. രാവോന്നു കൂടി കറുപ്പിച്ച ശേഷം പുലരിയെ വരവേല്‍ക്കാന്‍ നക്ഷത്രങ്ങള്‍ തിരോഭവിച്ച ആകാശത്തിനു താഴെ മരുഭൂമിയുടെ വന്യതകളിലെവിടെയോ നഷ്ടപ്പെട്ടുപോയ കുഞ്ഞിന്റെ വ്യഥയില്‍ ഒരു പെണ് ഒട്ടകം പ്രാകൃതമായി കരഞ്ഞുകൊണ്ട ലഞ്ഞു നടന്നു. മരുഭൂമിയിലെ പല ഭാഗങ്ങളില്‍ നിന്നും ചുരുട്ടിപിടിച്ച കുഞ്ഞു കൈകള്‍ മാതാക്കളുടെ മുലഞെട്ടുകള്‍ പരതാന്‍ ആവേശത്തോടെ കൈകള്‍ മണല്‍ കൂമ്പാര ങ്ങള്‍ക്ക് മുകളിലേക്ക് ഉയര്‍ത്തിപ്പിടിച്ചു. ഖാലിദിന്റെ കച്ചവട സംഘത്തിന്റെ മടങ്ങി വരവിന്റെ ആരവം ദൂരം കുറഞ്ഞു ഒരു പെരുമ്പറ പോലെ ആലിയുടെ ഹൃദയത്തിലും മുഴങ്ങി തുടങ്ങി. ഖാലിദ്ശാമില്‍ നിന്നുംശേഖരിച്ചകൌതുകവസ്തുക്കളില്‍ കളിപ്പാട്ടങ്ങള്‍ മാത്രം ആലിയ തൊട്ടിലിനിരുവശവും തൂക്കിയിട്ടു. ആളൊഴിഞ്ഞ തിരു ഗേഹത്തിനു ചുറ്റും മാലാഖമാര്‍ അദൃശ്യരായി പ്രദക്ഷിണം തുടങ്ങും നേരമാണ് ആലിയ പേറ്റുനോവ് അനുഭവിച്ചത്. ദൈവ ഹിതം മറ്റൊന്നായിരുന്നു.അന്ത്യ പ്രവാചകന്‍ അവതരിച്ചത് പിന്നെയും പതിറ്റാണ്ടുകള്‍ കഴിഞ്ഞായിരുന്നു. ഒഴിഞ്ഞ വയറുമായി ശൂന്യമായ തൊട്ടിലിലേക്ക് നോക്കി ആലിയ തേങ്ങിക്കരയുമ്പോള്‍ വരണ്ട മരുഭൂമിയിലേക്കൊരു മഴ ആര്‍ത്തു പെയ്യുന്നുണ്ടായിരുന്നു.
