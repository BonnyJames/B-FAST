---
title: "കോവിഡ്, കോവിഡാനന്തര ലോകത്തെക്കുറിച്ച് അപ്രശസ്ത ചൈനീസ് കവി ഷിൻ ചാൻ നൽകിയ ഒരു ഇന്റർവ്യൂ"
date: 2020-05-02T10:56:53
draft: false
categories: ["Society"]
tags: ['COVID - 19', 'humour', 'Shaju V V']
author: "Beaumaris"
---

<a href="https://wordpress-972788-3403151.cloudwaysapps.com/shaju-v-v-humour-post-2/271670/rr-67" rel="attachment wp-att-271672"><img class="alignleft size-full wp-image-271672" src="https://cdn.boolokam.com/articles/2020/05/rr-48.jpg" alt="" width="784" height="410" /></a><strong>Shaju V V</strong>

കോവിഡ് / കോവിഡാനന്തര ലോകത്തെക്കുറിച്ച് അപ്രശസ്ത ചൈനീസ് കവി ഷിൻ ചാൻ നൽകിയ ഒരു ഇന്റർവ്യൂവിൽ നിന്നും: ( പൂർണ്ണ രൂപം കേരളത്തിലെ പ്രമുഖ ന്യൂസ്‌പോർട്ടലിൽ ഉടൻ )

കിം തവാങ്ങ്: ഷിൻ, കോവിഡ് മനുഷ്യരാശിക്ക് അതിന്റെ നെഗളിപ്പിനെ പ്രതി പ്രകൃതി നൽകുന്ന താക്കീതാണോ?

ഷിൻ ചാൻ: ഹ ഹ ...മനുഷ്യരുടെ ചരിത്രബോധം പോലും ഹോമോസാപ്പിയൻ ചരിത്രബോധമാണ് .ഈ ഭൂമുഖത്തു നിന്ന് കൂറ്റൻ പറവകളും ഉരഗങ്ങളും കടൽ ജീവികളും അപ്രത്യക്ഷമായിട്ടുണ്ട്. അവ പ്ലാസ്റ്റിക് മാലിന്യങ്ങൾ കൊണ്ട് തീ കൂട്ടി ചൂടുകാഞ്ഞിട്ടല്ല വംശനാശപ്പെട്ടത്.ഭൂമിയിൽ ഹിമയുഗം വന്നത് ഏതെങ്കിലും സ്പീഷീസിന്റെ കർമഫലമായല്ല.
നിങ്ങളെന്തിനാണ് മനുഷ്യ ധാർമിക ചിന്തയുടെയും രാഷ്ട്രീയത്തിന്റെയും ഒരു കഥയുമില്ലാത്ത മാറാപ്പ് പ്രകൃതിയുടെ മേൽ കെട്ടിവയ്ക്കുന്നത്? പ്രകൃതി ചൈനീസ് കമ്യൂണിസ്റ്റു പാർട്ടിയോ ഗ്രാമീണ ചൈനയിലെ ചൂരൽ ശരീരാവയവമായി കൊണ്ടു നടക്കുന്ന സ്കൂൾ വാധ്യാരോ അല്ല. അനുസരണയില്ലാത്ത അവിധേയരെ പാഠം പഠിപ്പിക്കാൻ. മധ്യകാലത്തെ പ്ലേഗ് ബാധയിൽ കോടിക്കണക്കിനു മനുഷ്യർ മരിച്ചിട്ടുണ്ട്. അതിനു മുമ്പും പല കാലങ്ങളിൽ ഈ ഇരുകാലി സ്പീഷിസിന് കൂട്ടത്തോടെ അരങ്ങു വിട്ടു പോകേണ്ടി വന്നിട്ടുണ്ട്. വ്യത്യസ്ത ജീവ ജാതികൾ അതിജീവനത്തിനായി മറ്റുള്ളവയെ കരുവാക്കുന്നത് വളരെ സ്വാഭാവികമാണ് .

തീർച്ചയായും മനുഷ്യരുടെ കയ്യിലിരിപ്പ് ഭൂമിയുടെയും മനുഷ്യരാശിയുടെയും നിലനിൽപ്പിനെ പ്രതിസന്ധിയിലാക്കിയിട്ടുണ്ട്. കണ്ണിൽ കണ്ട മൃഗങ്ങളെയെല്ലാം അധീനപ്പെടുത്തി വളർത്തുമൃഗങ്ങളായി പ്രഖ്യാപിച്ച് കൂടെക്കൊണ്ടു നടക്കുന്നത് അവയുടെ ശരീരത്തിൽ നിന്നും മനുഷ്യ ശരീരത്തിലേക്ക് സൂക്ഷ്മജീവികൾ സംക്രമിക്കാനിടയാക്കിയിട്ടുണ്ട്. പക്ഷേ ഇതേ യജമാന ജീവിതവീക്ഷണം ഈ കാലമാടൻ സ്പീഷീസിനു വലിയ പ്രതിസന്ധി ഘട്ടങ്ങളെ അതിജീവിക്കാൻ സഹായിച്ചിട്ടുമുണ്ട്. ഉദാഹരണത്തിന് പശു. പശുവളർത്തൽ ഇല്ലായിരുന്നുവെങ്കിൽ ക്ഷാമകാലങ്ങളിൽ എന്നേ മനുഷ്യർ കൊടിമടക്കി ഭൂമണ്ഡലത്തിൽ നിന്ന് അപ്രത്യക്ഷമാകുമായിരുന്നു. ചൈനീസ് കമ്യൂണിസ്റ്റു പാർട്ടിയുടെ വകതിരിവുപോലുമില്ലാത്ത ഭരണകൂടം ഭരിക്കുന്ന ഇന്ത്യയിൽ ഗോവധം നിരോധിച്ചതായി വായിച്ചപ്പോൾ അനിയന്ത്രിതമായി ചിരിച്ച കാരണമാണ് ഞാനിന്ന് ഹെർണിയ ബാധയാൽ ക്ലേശമനുഭവിക്കുന്നത് .

മനുഷ്യന്റെ ദുരയെയും അന്ധമായ പ്രകൃതി ചൂഷണത്തെയും ഞാൻ ആദർശവൽക്കരിക്കുകയാണെന്നു കരുതരുത് .മനുഷ്യരുടെ ചെയ്തികൾ ഭൂകമ്പങ്ങൾക്കു കാരണമാകാം. എന്നാൽ കോടാനുകോടി വർഷങ്ങളായി ഭൂമി ചുമച്ച് വിറച്ചും ഇക്കിളി പൂണ്ട് പ്രകമ്പനം കൊണ്ടും വിരസത വന്നപ്പോൾ ഇളകിയിരുന്നും ആന്തരിക സമ്മർദ്ദങ്ങൾ താങ്ങാനാകാതെ പൊട്ടിത്തെറിച്ചുമൊക്കെയാണ് നമ്മളിന്നീ കാണുന്ന കോലത്തിൽ എത്തിയിട്ടുള്ളത് .ഇനി നാളെ മനുഷ്യർ അപ്രത്യക്ഷരായാലും ഭൂമി തുമ്മുകയും തുപ്പുകയുമൊക്കെ ചെയ്യും. ഈ പ്രപഞ്ചത്തെ സംബന്ധിച്ച് ഭൂമിയോ മനുഷ്യരോ ഒന്നും ഒട്ടും പ്രസക്തമല്ല.

കിം തവാങ്ങ്: താങ്കൾ ഗുഹകളിൽ പ്രാകൃത ജീവിതം ജീവിക്കുന്നയാളാണ് .പ്രകൃതിയുമായി ഇണങ്ങി ജീവിക്കുക എന്ന കാഴ്ചപ്പാടിനെ പരിഹാസത്തോടെ നോക്കിക്കാണുകയും ചെയ്യുന്നു .ഇതിൽ ഒരു വൈരുദ്ധ്യമില്ലേ?

ഷിൻ ചാൻ: എന്റെ ബുദ്ധിശൂന്യനായ സുഹൃത്തേ, മനുഷ്യർക്കു ഇനി പ്രകൃതിയിലേക്ക് മടങ്ങാനാവില്ല.തോറോയൊക്കെ അസ്സൽ വേസ്റ്റാണ് .പ്രകൃതിജീവന 'വാദം 'തന്നെയും ഒരു കൾചറൽ ഇൻറർപ്രട്ടേഷനാണ് .പ്രകൃതിയോടിണങ്ങി ജീവിക്കൂ എന്ന് ആഹ്വാനം ചെയ്ത് മരങ്ങളെ കെട്ടിപ്പിടിച്ച് മരയ്ക്കവിതകളെഴുതുന്ന ചില മരക്കഴുതകളുണ്ട്.ഒരു കാട്ട് പോത്ത് പ്രകൃതിയോടിണങ്ങി ജീവിച്ചു കളയാം ശിഷ്ടകാലം എന്ന ഇന്റലക്ച്വൽ പൊസിഷനെടുത്തല്ല വനവൃക്ഷച്ഛായയിൽ അയവിറക്കി സ്വസ്ഥമായിരിക്കുന്നത് .പ്രകൃതിവാദം ഫലത്തിൽ അന്യവൽക്കരിക്കപ്പെട്ടു കഴിഞ്ഞ ഒരു സ്പീഷീസിന്റെ മോങ്ങലാണ് .

പിന്നെ എന്തു തേങ്ങയാണീ പ്രകൃതിജീവിതത്തിലുള്ളത്? കാല് വയ്യാത്തവൻ അയാൾക്കു വേണ്ടി ആരോ രൂപകൽപ്പന ചെയ്ത വീൽ ചെയറിലിരുന്ന് നിശാ നക്ഷത്രങ്ങളെ കാണുന്നത് പ്രകൃതി വിരുദ്ധമാണ്. കാട്ടിലെ ഒറ്റക്കാലില്ലാത്ത മാൻ ഒന്നാം പിറന്നാൾ ആഘോഷിക്കില്ല. ഒറ്റക്കാലൻ മനുഷ്യൻ വിമാനം പറത്തും .

കിം തവാങ്ങ്: കൊറോണ മനുഷ്യരുടെ ദൗർബല്യങ്ങൾ പുറത്തു കൊണ്ടുവന്നിട്ടുണ്ടോ?

ഷിൻ ചാൻ: അതേയുള്ളൂ. ഒരു ഉദാഹരണത്തിൽ തുടങ്ങാം. നോക്കൂ.ചന്ദ്രനിൽ കാലുകുത്തിയ ഒരു വിഭാഗം ആളുകളാണിക്കൂട്ടർ .ചൊവ്വയിൽ കുടിലുകെട്ടാൻ വേണ്ടി ഇപ്പോൾ കോടിക്കണക്കിനു ഡോളർ ചെലവഴിക്കുന്നു .അവിടെത്തിച്ചേരാനുള്ള വാഹനങ്ങൾ നിർമിക്കുന്നു .അക്കൂട്ടരാണ് കുറച്ചധികം പേർക്ക് ശ്വാസം മുട്ടി വെന്റിലേറ്റർ ധാരാളം വേണമെന്നായപ്പോൾ കൈ മലർത്തുന്നത് .
ഭൂമിയിലെയും ഭൂമിക്കു പുറത്തുമുള്ള ഉള്ളതും ഇല്ലാത്തതുമായ സകല ജീവികളെയും അപരൻമാരായി സങ്കൽപ്പിച്ച് മിഥ്വായുദ്ധഭാവനകൾ നിർമിച്ച ഹോളിവുഡിനു നിസ്സാരമായ വെൻറിലേറ്ററിന്റെ ആവശ്യം പ്രവചിക്കാനായില്ല. എന്തിനാണ് നിങ്ങൾ ചന്ദ്രനിൽ കാലുകുത്തുന്നത്? ചൊവ്വയിലേക്ക് എത്തിനോക്കുന്നത്? അവ മറ്റേതോ ഗോളങ്ങളല്ലേ? അയൽപക്കക്കാരന്റെ വീട്ടിലേക്ക് കേറുമ്പോൾ മേ ഐ എന്നു ഉപചാരം കാണിക്കുന്ന അമേരിക്കക്കാരനാണ് ചുമ്മാ പേടകം ചൊവ്വയിൽ കുത്തിയിറക്കുന്നത് .അൽപ്പം ലജ്ജ വേണ്ടേ? സ്വകാര്യത മാനിക്കണ്ടേ?
( ഷിൻ ചാന്റെ ദീർഘ അഭിമുഖത്തിന്റെ പൂർണ്ണരൂപം വൈകാതെ പ്രതീക്ഷിക്കുക)


![കോവിഡ്, കോവിഡാനന്തര ലോകത്തെക്കുറിച്ച് അപ്രശസ്ത ചൈനീസ് കവി ഷിൻ ചാൻ നൽകിയ ഒരു ഇന്റർവ്യൂ](https://cdn.boolokam.com/articles/2020/05/rr-48.jpg)[](https://wordpress-972788-3403151.cloudwaysapps.com/shaju-v-v-humour-post-2/271670/rr-67)**Shaju V V** കോവിഡ് / കോവിഡാനന്തര ലോകത്തെക്കുറിച്ച് അപ്രശസ്ത ചൈനീസ് കവി ഷിൻ ചാൻ നൽകിയ ഒരു ഇന്റർവ്യൂവിൽ നിന്നും: ( പൂർണ്ണ രൂപം കേരളത്തിലെ പ്രമുഖ ന്യൂസ്‌പോർട്ടലിൽ ഉടൻ ) കിം തവാങ്ങ്: ഷിൻ, കോവിഡ് മനുഷ്യരാശിക്ക് അതിന്റെ നെഗളിപ്പിനെ പ്രതി പ്രകൃതി നൽകുന്ന താക്കീതാണോ? ഷിൻ ചാൻ: ഹ ഹ ...മനുഷ്യരുടെ ചരിത്രബോധം പോലും ഹോമോസാപ്പിയൻ ചരിത്രബോധമാണ് .ഈ ഭൂമുഖത്തു നിന്ന് കൂറ്റൻ പറവകളും ഉരഗങ്ങളും കടൽ ജീവികളും അപ്രത്യക്ഷമായിട്ടുണ്ട്. അവ പ്ലാസ്റ്റിക് മാലിന്യങ്ങൾ കൊണ്ട് തീ കൂട്ടി ചൂടുകാഞ്ഞിട്ടല്ല വംശനാശപ്പെട്ടത്.ഭൂമിയിൽ ഹിമയുഗം വന്നത് ഏതെങ്കിലും സ്പീഷീസിന്റെ കർമഫലമായല്ല. നിങ്ങളെന്തിനാണ് മനുഷ്യ ധാർമിക ചിന്തയുടെയും രാഷ്ട്രീയത്തിന്റെയും ഒരു കഥയുമില്ലാത്ത മാറാപ്പ് പ്രകൃതിയുടെ മേൽ കെട്ടിവയ്ക്കുന്നത്? പ്രകൃതി ചൈനീസ് കമ്യൂണിസ്റ്റു പാർട്ടിയോ ഗ്രാമീണ ചൈനയിലെ ചൂരൽ ശരീരാവയവമായി കൊണ്ടു നടക്കുന്ന സ്കൂൾ വാധ്യാരോ അല്ല. അനുസരണയില്ലാത്ത അവിധേയരെ പാഠം പഠിപ്പിക്കാൻ. മധ്യകാലത്തെ പ്ലേഗ് ബാധയിൽ കോടിക്കണക്കിനു മനുഷ്യർ മരിച്ചിട്ടുണ്ട്. അതിനു മുമ്പും പല കാലങ്ങളിൽ ഈ ഇരുകാലി സ്പീഷിസിന് കൂട്ടത്തോടെ അരങ്ങു വിട്ടു പോകേണ്ടി വന്നിട്ടുണ്ട്. വ്യത്യസ്ത ജീവ ജാതികൾ അതിജീവനത്തിനായി മറ്റുള്ളവയെ കരുവാക്കുന്നത് വളരെ സ്വാഭാവികമാണ് . തീർച്ചയായും മനുഷ്യരുടെ കയ്യിലിരിപ്പ് ഭൂമിയുടെയും മനുഷ്യരാശിയുടെയും നിലനിൽപ്പിനെ പ്രതിസന്ധിയിലാക്കിയിട്ടുണ്ട്. കണ്ണിൽ കണ്ട മൃഗങ്ങളെയെല്ലാം അധീനപ്പെടുത്തി വളർത്തുമൃഗങ്ങളായി പ്രഖ്യാപിച്ച് കൂടെക്കൊണ്ടു നടക്കുന്നത് അവയുടെ ശരീരത്തിൽ നിന്നും മനുഷ്യ ശരീരത്തിലേക്ക് സൂക്ഷ്മജീവികൾ സംക്രമിക്കാനിടയാക്കിയിട്ടുണ്ട്. പക്ഷേ ഇതേ യജമാന ജീവിതവീക്ഷണം ഈ കാലമാടൻ സ്പീഷീസിനു വലിയ പ്രതിസന്ധി ഘട്ടങ്ങളെ അതിജീവിക്കാൻ സഹായിച്ചിട്ടുമുണ്ട്. ഉദാഹരണത്തിന് പശു. പശുവളർത്തൽ ഇല്ലായിരുന്നുവെങ്കിൽ ക്ഷാമകാലങ്ങളിൽ എന്നേ മനുഷ്യർ കൊടിമടക്കി ഭൂമണ്ഡലത്തിൽ നിന്ന് അപ്രത്യക്ഷമാകുമായിരുന്നു. ചൈനീസ് കമ്യൂണിസ്റ്റു പാർട്ടിയുടെ വകതിരിവുപോലുമില്ലാത്ത ഭരണകൂടം ഭരിക്കുന്ന ഇന്ത്യയിൽ ഗോവധം നിരോധിച്ചതായി വായിച്ചപ്പോൾ അനിയന്ത്രിതമായി ചിരിച്ച കാരണമാണ് ഞാനിന്ന് ഹെർണിയ ബാധയാൽ ക്ലേശമനുഭവിക്കുന്നത് . മനുഷ്യന്റെ ദുരയെയും അന്ധമായ പ്രകൃതി ചൂഷണത്തെയും ഞാൻ ആദർശവൽക്കരിക്കുകയാണെന്നു കരുതരുത് .മനുഷ്യരുടെ ചെയ്തികൾ ഭൂകമ്പങ്ങൾക്കു കാരണമാകാം. എന്നാൽ കോടാനുകോടി വർഷങ്ങളായി ഭൂമി ചുമച്ച് വിറച്ചും ഇക്കിളി പൂണ്ട് പ്രകമ്പനം കൊണ്ടും വിരസത വന്നപ്പോൾ ഇളകിയിരുന്നും ആന്തരിക സമ്മർദ്ദങ്ങൾ താങ്ങാനാകാതെ പൊട്ടിത്തെറിച്ചുമൊക്കെയാണ് നമ്മളിന്നീ കാണുന്ന കോലത്തിൽ എത്തിയിട്ടുള്ളത് .ഇനി നാളെ മനുഷ്യർ അപ്രത്യക്ഷരായാലും ഭൂമി തുമ്മുകയും തുപ്പുകയുമൊക്കെ ചെയ്യും. ഈ പ്രപഞ്ചത്തെ സംബന്ധിച്ച് ഭൂമിയോ മനുഷ്യരോ ഒന്നും ഒട്ടും പ്രസക്തമല്ല. കിം തവാങ്ങ്: താങ്കൾ ഗുഹകളിൽ പ്രാകൃത ജീവിതം ജീവിക്കുന്നയാളാണ് .പ്രകൃതിയുമായി ഇണങ്ങി ജീവിക്കുക എന്ന കാഴ്ചപ്പാടിനെ പരിഹാസത്തോടെ നോക്കിക്കാണുകയും ചെയ്യുന്നു .ഇതിൽ ഒരു വൈരുദ്ധ്യമില്ലേ? ഷിൻ ചാൻ: എന്റെ ബുദ്ധിശൂന്യനായ സുഹൃത്തേ, മനുഷ്യർക്കു ഇനി പ്രകൃതിയിലേക്ക് മടങ്ങാനാവില്ല.തോറോയൊക്കെ അസ്സൽ വേസ്റ്റാണ് .പ്രകൃതിജീവന 'വാദം 'തന്നെയും ഒരു കൾചറൽ ഇൻറർപ്രട്ടേഷനാണ് .പ്രകൃതിയോടിണങ്ങി ജീവിക്കൂ എന്ന് ആഹ്വാനം ചെയ്ത് മരങ്ങളെ കെട്ടിപ്പിടിച്ച് മരയ്ക്കവിതകളെഴുതുന്ന ചില മരക്കഴുതകളുണ്ട്.ഒരു കാട്ട് പോത്ത് പ്രകൃതിയോടിണങ്ങി ജീവിച്ചു കളയാം ശിഷ്ടകാലം എന്ന ഇന്റലക്ച്വൽ പൊസിഷനെടുത്തല്ല വനവൃക്ഷച്ഛായയിൽ അയവിറക്കി സ്വസ്ഥമായിരിക്കുന്നത് .പ്രകൃതിവാദം ഫലത്തിൽ അന്യവൽക്കരിക്കപ്പെട്ടു കഴിഞ്ഞ ഒരു സ്പീഷീസിന്റെ മോങ്ങലാണ് . പിന്നെ എന്തു തേങ്ങയാണീ പ്രകൃതിജീവിതത്തിലുള്ളത്? കാല് വയ്യാത്തവൻ അയാൾക്കു വേണ്ടി ആരോ രൂപകൽപ്പന ചെയ്ത വീൽ ചെയറിലിരുന്ന് നിശാ നക്ഷത്രങ്ങളെ കാണുന്നത് പ്രകൃതി വിരുദ്ധമാണ്. കാട്ടിലെ ഒറ്റക്കാലില്ലാത്ത മാൻ ഒന്നാം പിറന്നാൾ ആഘോഷിക്കില്ല. ഒറ്റക്കാലൻ മനുഷ്യൻ വിമാനം പറത്തും . കിം തവാങ്ങ്: കൊറോണ മനുഷ്യരുടെ ദൗർബല്യങ്ങൾ പുറത്തു കൊണ്ടുവന്നിട്ടുണ്ടോ? ഷിൻ ചാൻ: അതേയുള്ളൂ. ഒരു ഉദാഹരണത്തിൽ തുടങ്ങാം. നോക്കൂ.ചന്ദ്രനിൽ കാലുകുത്തിയ ഒരു വിഭാഗം ആളുകളാണിക്കൂട്ടർ .ചൊവ്വയിൽ കുടിലുകെട്ടാൻ വേണ്ടി ഇപ്പോൾ കോടിക്കണക്കിനു ഡോളർ ചെലവഴിക്കുന്നു .അവിടെത്തിച്ചേരാനുള്ള വാഹനങ്ങൾ നിർമിക്കുന്നു .അക്കൂട്ടരാണ് കുറച്ചധികം പേർക്ക് ശ്വാസം മുട്ടി വെന്റിലേറ്റർ ധാരാളം വേണമെന്നായപ്പോൾ കൈ മലർത്തുന്നത് . ഭൂമിയിലെയും ഭൂമിക്കു പുറത്തുമുള്ള ഉള്ളതും ഇല്ലാത്തതുമായ സകല ജീവികളെയും അപരൻമാരായി സങ്കൽപ്പിച്ച് മിഥ്വായുദ്ധഭാവനകൾ നിർമിച്ച ഹോളിവുഡിനു നിസ്സാരമായ വെൻറിലേറ്ററിന്റെ ആവശ്യം പ്രവചിക്കാനായില്ല. എന്തിനാണ് നിങ്ങൾ ചന്ദ്രനിൽ കാലുകുത്തുന്നത്? ചൊവ്വയിലേക്ക് എത്തിനോക്കുന്നത്? അവ മറ്റേതോ ഗോളങ്ങളല്ലേ? അയൽപക്കക്കാരന്റെ വീട്ടിലേക്ക് കേറുമ്പോൾ മേ ഐ എന്നു ഉപചാരം കാണിക്കുന്ന അമേരിക്കക്കാരനാണ് ചുമ്മാ പേടകം ചൊവ്വയിൽ കുത്തിയിറക്കുന്നത് .അൽപ്പം ലജ്ജ വേണ്ടേ? സ്വകാര്യത മാനിക്കണ്ടേ? ( ഷിൻ ചാന്റെ ദീർഘ അഭിമുഖത്തിന്റെ പൂർണ്ണരൂപം വൈകാതെ പ്രതീക്ഷിക്കുക)
