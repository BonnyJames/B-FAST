---
title: "പുതിയ കോളിവുഡിൽ കമൽ വീണ്ടും ഒരു രണ്ടാം വരവിനൊരുങ്ങുകയാണ്"
date: 2021-07-04T16:17:42
draft: false
categories: ["Society"]
tags: ['Aaron Judge', 'Kamal Haasan', 'kollywood', 'tamil cinema']
author: "Beaumaris"
---

<strong>Ajithan Thomas </strong>

തൊണ്ണൂറുകളിലും എൺപതുകളിലും രജിനി എന്ന തെന്നിന്ത്യ കണ്ട ഏറ്റവും വലിയ താരത്തോട് വിപണിയിൽ ഇടിച്ചു നിന്ന താരം കമലായിരുന്നു, തെന്നിന്ത്യയിൽ നിന്നുള്ള ആദ്യ പാൻഇന്ത്യൻ സൂപ്പർസ്റ്റാർ. സ്വാതിമുത്യവും,സാഗറും,ഏക് ദുജേ കേലിയയും ഒക്കെയായി ഒട്ടുമിക്ക ഭാഷകളിലും ബ്ലോക്ക്‌ബസ്റ്ററുകളുമായി കമൽ അരങ്ങ് തകർത്തു വാഴുകയായിരുന്നു.

അങ്ങനെയിരിക്കെ ഗോഡ്ഫാദറിന്റെ ഏറ്റവും മികച്ച പുനർനിർമിതിയായ "നായകൻ"പുറത്തിറങ്ങി സകലകലാവല്ലവൻ പോലുള്ള പണംവാരി മസാല പടങ്ങളിൽ നിറഞ്ഞു നിന്ന കമലെന്ന താരം മറ്റൊരു തലത്തിലേക്ക് മാറുകയായിരുന്നു. പിന്നീടങ്ങോട്ട് ക്ഷുഭിതയൗവനത്തിന്റെ, ഇന്നും നായകനെ കൊണ്ട് ഇടിവള ഇടീപ്പിക്കുന്ന സത്യയുൾപ്പെടെയുള്ള വ്യത്യസ്ത പുലർത്തിയ സിനിമകളായിരുന്നു കമലിന്റേതായി പുറത്തിറങ്ങിയത്. തമിഴകത്ത് ഏറ്റവും അധികം ടിക്കറ്റ് വിറ്റഴിഞ്ഞ അപൂർവസഹോദരങ്ങളും, ഇന്നും അത്ഭുതമായ മൈക്കൽ മദനകാമരാജനുമുൾപ്പെടെ അത്ഭുതസൃഷ്ടികൾ. അപ്പോഴെക്ക് ബി സി സെന്ററുകളിൽ കമൽ ചിത്രങ്ങൾ ക്ഷീണിച്ചു തുടങ്ങിയിരുന്നു, ആ ബോധ്യത്തിൽ പുറത്തിറങ്ങിയ "തേവർമകനാണ്" ഒരുപക്ഷെ എല്ലാത്തരം പ്രേക്ഷകരെയും ഒരുപോലെ എ, ബി,സി സെന്റർ തിയേറ്ററിൽ എത്തിച്ച ചിത്രമെന്നു വേണമെങ്കിൽ പറയാം.

<img src="https://images.cinemaexpress.com/uploads/user/imagelibrary/2020/11/7/original/vikram.png" alt="Kamal Haasan 232 is Vikram: Guns, knives, swords, and an ageless  Ulaganayagan, Lokesh Kanagaraj- Cinema express" />ദളപതി പോലൊരു സിനിമക്ക് മുന്നിൽ "ഗുണ" പരാജയം അടഞ്ഞതോട് കൂടെ താരവലിപ്പത്തിൽ രജിനിക്ക് പുറകിലേക്ക് കമൽ എത്തിയിരുന്നു. അപ്പോഴും കമൽ തിരിച്ചു മറ്റൊരു സകലകലാവല്ലവൻ എടുക്കാൻ മുതിരാതെ സർവകാലക്ലാസികുകളായ മഹാനദിയും, കുരുതിപ്പുനലിലേക്കുമാണ് കണ്ണെറിഞ്ഞത്.തന്നിലെ താരം എങ്ങും പോയിട്ടില്ലെന്നുറപ്പിക്കാൻ പാൻ ഇന്ത്യൻ ബ്ലോക്ക്‌ബസ്റ്റർ ആയ ഇന്ത്യനും, അവ്വൈഷണ്മുഖിയുമിറക്കി ദേശീയപുരസ്‌കാരങ്ങളുമായി മുന്നോട്ട്,എക്കാലത്തെയും മികച്ച കോമഡി ചിത്രങ്ങളായിരുന്നു തൊണ്ണൂറുകളുടെ അവസാനം കമൽ സമ്മാനിച്ചത് കാതലാ കാതലാ,പഞ്ചതന്ത്രം, തെനാലിയെന്ന ഇൻഡസ്ട്രി ഹിറ്റും.

<img src="https://cdn.dnaindia.com/sites/default/files/styles/full/public/2020/09/16/925501-fotojet-2020-09-16t222228.881.jpg" alt="Kamal Haasan announces &amp;#39;232nd film&amp;#39; with poster, captions post &amp;#39;another  journey begins&amp;#39;" />വീണ്ടും പരീക്ഷണങ്ങൾക്ക് മുതിർന്ന കമൽ തന്റെ താരമൂല്യത്തിനു വില കൊടുക്കേണ്ടി വന്നതിനാൽ ലഭിച്ചത് കൾട്ട്ക്ലാസിക്കുകളായ വിരുമാണ്ടിയും,ഹേയ്റാമും,അൻപേശിവവും ഉൾപ്പെടെയുള്ള സിനിമകളാണ്. ഇതിഹാസമായ് മാറിയേക്കാമായിരുന്ന മരുതനായകം പിന്നീട് വെള്ളിത്തിര കണ്ടില്ല. കമലെന്ന താരം അവസാനമായി നിറഞ്ഞാടിയത് തന്റെ വലിയ ആരാധകനായ ഗൗതമിന്റെ "വേട്ടയാട്‌വിളയാടി"ലാണ്. പിന്നീട് ദശാവതാരം പോലുള്ള ചിത്രങ്ങൾ പണം വാരിയെങ്കിലും ഒരു കമൽ swag അതിൽ കാണാനായില്ല.വിവാദക്കയത്തിൽ മുങ്ങിപ്പോയ വിശ്വരൂപം വിജയമായിരുന്നെങ്കിലും,കമലെന്ന താരത്തെ സംബന്ധിച്ചിടത്തോളം 2015ഇൽ പുറത്തിറങ്ങിയ പാപനാശത്തിന്റെ ആശ്വാസവിജയം മാത്രമാണ് നിലവിൽ കൈയിലുള്ളത്.രജനിയും താരത്തിളക്കം പയ്യെ മങ്ങി, വിജയും അജിത്തും പൂർണമായി കയ്യാളുന്ന പുതിയ കോളിവുഡിൽ കമൽ വീണ്ടും ഒരു രണ്ടാം വരവിനൊരുങ്ങുകയാണ്.

കടുത്ത ആരാധകനായ ലോകേഷിന്റെ വൻതാരനിരയുള്ള "വിക്രമും", പാപനാശം 2ഉം.അനൗദ്യോഗികമായ് പ്രഖ്യാപിച്ച വെട്രിമാരൻ ചിത്രവുമൊക്കെയായി. കമലെന്നാൽ ബിഗ്‌ബോസ് അവതാരകൻ എന്നറിയുന്ന പുതിയ തലമുറക്ക് മുന്നിലേക്ക് ഒരിക്കൽ കൂടെ ഉലകനായകൻ വിശ്വരൂപമെടുക്കുമെന്ന് പ്രത്യാശിക്കുന്നു.
വാത്തി കമിങ്ങ്...


![പുതിയ കോളിവുഡിൽ കമൽ വീണ്ടും ഒരു രണ്ടാം വരവിനൊരുങ്ങുകയാണ്](https://images.cinemaexpress.com/uploads/user/imagelibrary/2020/11/7/original/vikram.png)**Ajithan Thomas** തൊണ്ണൂറുകളിലും എൺപതുകളിലും രജിനി എന്ന തെന്നിന്ത്യ കണ്ട ഏറ്റവും വലിയ താരത്തോട് വിപണിയിൽ ഇടിച്ചു നിന്ന താരം കമലായിരുന്നു, തെന്നിന്ത്യയിൽ നിന്നുള്ള ആദ്യ പാൻഇന്ത്യൻ സൂപ്പർസ്റ്റാർ. സ്വാതിമുത്യവും,സാഗറും,ഏക് ദുജേ കേലിയയും ഒക്കെയായി ഒട്ടുമിക്ക ഭാഷകളിലും ബ്ലോക്ക്‌ബസ്റ്ററുകളുമായി കമൽ അരങ്ങ് തകർത്തു വാഴുകയായിരുന്നു. അങ്ങനെയിരിക്കെ ഗോഡ്ഫാദറിന്റെ ഏറ്റവും മികച്ച പുനർനിർമിതിയായ "നായകൻ"പുറത്തിറങ്ങി സകലകലാവല്ലവൻ പോലുള്ള പണംവാരി മസാല പടങ്ങളിൽ നിറഞ്ഞു നിന്ന കമലെന്ന താരം മറ്റൊരു തലത്തിലേക്ക് മാറുകയായിരുന്നു. പിന്നീടങ്ങോട്ട് ക്ഷുഭിതയൗവനത്തിന്റെ, ഇന്നും നായകനെ കൊണ്ട് ഇടിവള ഇടീപ്പിക്കുന്ന സത്യയുൾപ്പെടെയുള്ള വ്യത്യസ്ത പുലർത്തിയ സിനിമകളായിരുന്നു കമലിന്റേതായി പുറത്തിറങ്ങിയത്. തമിഴകത്ത് ഏറ്റവും അധികം ടിക്കറ്റ് വിറ്റഴിഞ്ഞ അപൂർവസഹോദരങ്ങളും, ഇന്നും അത്ഭുതമായ മൈക്കൽ മദനകാമരാജനുമുൾപ്പെടെ അത്ഭുതസൃഷ്ടികൾ. അപ്പോഴെക്ക് ബി സി സെന്ററുകളിൽ കമൽ ചിത്രങ്ങൾ ക്ഷീണിച്ചു തുടങ്ങിയിരുന്നു, ആ ബോധ്യത്തിൽ പുറത്തിറങ്ങിയ "തേവർമകനാണ്" ഒരുപക്ഷെ എല്ലാത്തരം പ്രേക്ഷകരെയും ഒരുപോലെ എ, ബി,സി സെന്റർ തിയേറ്ററിൽ എത്തിച്ച ചിത്രമെന്നു വേണമെങ്കിൽ പറയാം. ദളപതി പോലൊരു സിനിമക്ക് മുന്നിൽ "ഗുണ" പരാജയം അടഞ്ഞതോട് കൂടെ താരവലിപ്പത്തിൽ രജിനിക്ക് പുറകിലേക്ക് കമൽ എത്തിയിരുന്നു. അപ്പോഴും കമൽ തിരിച്ചു മറ്റൊരു സകലകലാവല്ലവൻ എടുക്കാൻ മുതിരാതെ സർവകാലക്ലാസികുകളായ മഹാനദിയും, കുരുതിപ്പുനലിലേക്കുമാണ് കണ്ണെറിഞ്ഞത്.തന്നിലെ താരം എങ്ങും പോയിട്ടില്ലെന്നുറപ്പിക്കാൻ പാൻ ഇന്ത്യൻ ബ്ലോക്ക്‌ബസ്റ്റർ ആയ ഇന്ത്യനും, അവ്വൈഷണ്മുഖിയുമിറക്കി ദേശീയപുരസ്‌കാരങ്ങളുമായി മുന്നോട്ട്,എക്കാലത്തെയും മികച്ച കോമഡി ചിത്രങ്ങളായിരുന്നു തൊണ്ണൂറുകളുടെ അവസാനം കമൽ സമ്മാനിച്ചത് കാതലാ കാതലാ,പഞ്ചതന്ത്രം, തെനാലിയെന്ന ഇൻഡസ്ട്രി ഹിറ്റും. ![Kamal Haasan announces &#39;232nd film&#39; with poster, captions post &#39;another  journey begins&#39;](https://cdn.dnaindia.com/sites/default/files/styles/full/public/2020/09/16/925501-fotojet-2020-09-16t222228.881.jpg)വീണ്ടും പരീക്ഷണങ്ങൾക്ക് മുതിർന്ന കമൽ തന്റെ താരമൂല്യത്തിനു വില കൊടുക്കേണ്ടി വന്നതിനാൽ ലഭിച്ചത് കൾട്ട്ക്ലാസിക്കുകളായ വിരുമാണ്ടിയും,ഹേയ്റാമും,അൻപേശിവവും ഉൾപ്പെടെയുള്ള സിനിമകളാണ്. ഇതിഹാസമായ് മാറിയേക്കാമായിരുന്ന മരുതനായകം പിന്നീട് വെള്ളിത്തിര കണ്ടില്ല. കമലെന്ന താരം അവസാനമായി നിറഞ്ഞാടിയത് തന്റെ വലിയ ആരാധകനായ ഗൗതമിന്റെ "വേട്ടയാട്‌വിളയാടി"ലാണ്. പിന്നീട് ദശാവതാരം പോലുള്ള ചിത്രങ്ങൾ പണം വാരിയെങ്കിലും ഒരു കമൽ swag അതിൽ കാണാനായില്ല.വിവാദക്കയത്തിൽ മുങ്ങിപ്പോയ വിശ്വരൂപം വിജയമായിരുന്നെങ്കിലും,കമലെന്ന താരത്തെ സംബന്ധിച്ചിടത്തോളം 2015ഇൽ പുറത്തിറങ്ങിയ പാപനാശത്തിന്റെ ആശ്വാസവിജയം മാത്രമാണ് നിലവിൽ കൈയിലുള്ളത്.രജനിയും താരത്തിളക്കം പയ്യെ മങ്ങി, വിജയും അജിത്തും പൂർണമായി കയ്യാളുന്ന പുതിയ കോളിവുഡിൽ കമൽ വീണ്ടും ഒരു രണ്ടാം വരവിനൊരുങ്ങുകയാണ്. കടുത്ത ആരാധകനായ ലോകേഷിന്റെ വൻതാരനിരയുള്ള "വിക്രമും", പാപനാശം 2ഉം.അനൗദ്യോഗികമായ് പ്രഖ്യാപിച്ച വെട്രിമാരൻ ചിത്രവുമൊക്കെയായി. കമലെന്നാൽ ബിഗ്‌ബോസ് അവതാരകൻ എന്നറിയുന്ന പുതിയ തലമുറക്ക് മുന്നിലേക്ക് ഒരിക്കൽ കൂടെ ഉലകനായകൻ വിശ്വരൂപമെടുക്കുമെന്ന് പ്രത്യാശിക്കുന്നു. വാത്തി കമിങ്ങ്...
