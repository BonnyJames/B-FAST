---
title: "ബാലു മഹേന്ദ്രയുടെ പ്രണയകാവ്യം യാത്ര ഇന്ന് 37-ാം വാർഷികത്തിലേക്ക്"
date: 2022-09-20T12:28:19
draft: false
categories: ["Society"]
tags: ['balaumahendra', 'Bineesh K Achuthan', 'mammootty', 'sobhana', 'yathra movie']
author: "Beaumaris"
---

<strong>Bineesh K Achuthan </strong>

ബാലു മഹേന്ദ്രയുടെ പ്രണയകാവ്യം യാത്ര ഇന്ന് 37-ാം വാർഷികത്തിലേക്ക്. ജോൺ പോളിന്റെ രചനയിൽ മമ്മൂട്ടി, ശോഭന എന്നിവരെ പ്രധാന കഥാപാത്രങ്ങളാക്കി പ്രക്കാട്ട് ഫിലിംസിന്റെ ബാനറിൽ ജോസഫ് എബ്രഹാം നിർമ്മിച്ച യാത്ര, 1985 - ലെ വലിയ വിജയങ്ങളിൽ ഒന്നായിരുന്നു. ബാലു മഹേന്ദ്ര സംവിധാനം ചെയ്ത മൂന്ന് മലയാള ചിത്രങ്ങളും ഇതേ ബാനറിന് വേണ്ടിയായിരുന്നു. 1977 - ൽ റിലീസ് ചെയ്ത The Yellow Handkerchief എന്ന ജാപ്പനീസ് ക്ലാസിക് ചിത്രത്തിൽ നിന്നും പ്രചോദനമുൾക്കൊണ്ടാണ് ജോൺ പോൾ യാത്രയുടെ രചന നിർവ്വഹിച്ചിരിക്കുന്നത്.

അന്നും മുൻ നിര നായകനായിരുന്ന മമ്മൂട്ടി, യാത്രക്ക് വേണ്ടി തന്റെ തല മുണ്ഡനം ചെയ്തത് അക്കാലത്ത് വലിയ വാർത്തയായിരുന്നു. അതേ ഗെറ്റപ്പിൽ തന്നെ മമ്മൂട്ടി അഭിനയിക്കുന്ന നിറക്കൂട്ട് എന്ന ജോഷി ചിത്രവും 1985 - ലെ ഓണ സീസണിൽ പരസ്പരം മത്സരിക്കുന്നതും വാർത്താ പ്രാധാന്യം നേടിയിരുന്നു. തന്റെ സമകാലികരായ ഇതര താരങ്ങളെ അപേക്ഷിച്ച് ചുരുക്കം പ്രണയ ചിത്രങ്ങളിലേ മമ്മൂട്ടി അഭിനയിച്ചിട്ടുള്ളു. പക്ഷേ, ചെയ്ത ചിത്രങ്ങളെല്ലാം തന്നെ ശ്രദ്ധേയമായിരുന്നു. മണിവത്തൂരിലെ ആയിരം ശിവരാത്രികളും മഴയെത്തും മുൻപേയുമൊക്കെ അതിന് ഉദാഹരണങ്ങളാണ്. യാത്രയിലെ ഗ്രാമീണയായ തുളസിയുടേയും ഫോറസ്റ്റ് ഉദ്യോഗസ്ഥനായ ഉണ്ണികൃഷ്ണന്റെയും പ്രണയത്തെ അക്കാലത്തെ പ്രേക്ഷകർ ഇരു കയ്യും നീട്ടി സ്വീകരിച്ചു.

<img class="size-full wp-image-351422 aligncenter" src="https://cdn.boolokam.com/articles/2022/09/tjtjtj-1jj-1-1.jpg" alt="" width="720" height="1044" />70 - കളുടെ മധ്യത്തിൽ, രാജ്യം അടിയന്തിരാവസ്ഥയെ അഭിമുഖീകരിച്ചപ്പോൾ അതിന്റെ മറവിൽ വ്യാപകമായ മനുഷ്യാവകാശ ലംഘനങ്ങൾ അരങ്ങേറുകയുണ്ടായി. പൗരാവകാശങ്ങളെ കാറ്റിൽ പറത്തി കൊണ്ട് ഭരണകൂടം അതിന്റെ മർദ്ദക സ്വഭാവം പുറത്തെടുക്കുകയുണ്ടായി. ഈയൊരു സാമൂഹിക രാഷ്ട്രീയ ചുറ്റുപാടിലാണ് യാത്രയുടെ പ്രമേയം ഉരുത്തിരിയുന്നത്. വ്യത്യസ്ത വീക്ഷണ കോണിൽ നിന്നും അടിയന്തിരാവസ്ഥയെ നോക്കിക്കണ്ട ധാരാളം ചിത്രങ്ങൾ പുറത്ത് വന്നതിൽ ഏറ്റവും ജനപ്രിയത നേടുന്നത് യാത്രയായിരുന്നു.

കലാമേൻമയും ജനപ്രീതിയുമുള്ള ചിത്രത്തിനുള്ള 1985 - ലെ കേരള സംസ്ഥാന സർക്കാരിന്റെ ചലച്ചിത്ര പുരസ്കാരം യാത്രക്കായിരുന്നു. മികച്ച സംവിധായകനായി ബാലു മഹേന്ദ്രയും തെരഞ്ഞെടുക്കപ്പെട്ടു. മമ്മൂട്ടിക്ക്  ജൂറിയുടെ പ്രത്യേക പരാമർശവും ഉണ്ടായിരുന്നു. ഇളയരാജ ഒരുക്കിയ ഗാനങ്ങൾ ചിത്രത്തേപ്പോലെ തന്നെ ജനകീയമായിരുന്നു. തൊട്ടടുത്ത വർഷം തന്നെ തെലുങ്കിൽ നീരിക്ഷണ എന്ന പേരിൽ, ബാലുമഹേന്ദ്ര ഈ ചിത്രം റീ മേക്ക് ചെയ്യുകയുണ്ടായി. ഭാനു ചന്ദറും അർച്ചനയുമായിരുന്നു കേന്ദ്ര കഥാപാത്രങ്ങൾ. 2005 - ൽ ധനുഷ്, പ്രിയാമണി എന്നിവരെ വച്ച് തമിഴിൽ ഇതേ പ്രമേയം പുന: സൃഷ്ടിച്ചെങ്കിലും മലയാളം, തെലുങ്ക് പതിപ്പുകളെ അപേക്ഷിച്ച് കലാപരമായും വാണിജ്യപരമായും അതൊരു പരാജയമായിരുന്നു. ഒരു ബ്ലോക്ക് ബസ്റ്റർ വിജയം നേടിയിട്ടും യാത്രക്ക് ശേഷം ബാലു മഹേന്ദ്ര മറ്റൊരു മലയാള ചിത്രവും സംവിധാനം ചെയ്തില്ല എന്നത് കൗതുകകരമായി തോന്നുന്നു.


![ബാലു മഹേന്ദ്രയുടെ പ്രണയകാവ്യം യാത്ര ഇന്ന് 37-ാം വാർഷികത്തിലേക്ക്](https://cdn.boolokam.com/articles/2022/09/tjtjtj-1jj-1-1.jpg)**Bineesh K Achuthan** ബാലു മഹേന്ദ്രയുടെ പ്രണയകാവ്യം യാത്ര ഇന്ന് 37-ാം വാർഷികത്തിലേക്ക്. ജോൺ പോളിന്റെ രചനയിൽ മമ്മൂട്ടി, ശോഭന എന്നിവരെ പ്രധാന കഥാപാത്രങ്ങളാക്കി പ്രക്കാട്ട് ഫിലിംസിന്റെ ബാനറിൽ ജോസഫ് എബ്രഹാം നിർമ്മിച്ച യാത്ര, 1985 - ലെ വലിയ വിജയങ്ങളിൽ ഒന്നായിരുന്നു. ബാലു മഹേന്ദ്ര സംവിധാനം ചെയ്ത മൂന്ന് മലയാള ചിത്രങ്ങളും ഇതേ ബാനറിന് വേണ്ടിയായിരുന്നു. 1977 - ൽ റിലീസ് ചെയ്ത The Yellow Handkerchief എന്ന ജാപ്പനീസ് ക്ലാസിക് ചിത്രത്തിൽ നിന്നും പ്രചോദനമുൾക്കൊണ്ടാണ് ജോൺ പോൾ യാത്രയുടെ രചന നിർവ്വഹിച്ചിരിക്കുന്നത്. അന്നും മുൻ നിര നായകനായിരുന്ന മമ്മൂട്ടി, യാത്രക്ക് വേണ്ടി തന്റെ തല മുണ്ഡനം ചെയ്തത് അക്കാലത്ത് വലിയ വാർത്തയായിരുന്നു. അതേ ഗെറ്റപ്പിൽ തന്നെ മമ്മൂട്ടി അഭിനയിക്കുന്ന നിറക്കൂട്ട് എന്ന ജോഷി ചിത്രവും 1985 - ലെ ഓണ സീസണിൽ പരസ്പരം മത്സരിക്കുന്നതും വാർത്താ പ്രാധാന്യം നേടിയിരുന്നു. തന്റെ സമകാലികരായ ഇതര താരങ്ങളെ അപേക്ഷിച്ച് ചുരുക്കം പ്രണയ ചിത്രങ്ങളിലേ മമ്മൂട്ടി അഭിനയിച്ചിട്ടുള്ളു. പക്ഷേ, ചെയ്ത ചിത്രങ്ങളെല്ലാം തന്നെ ശ്രദ്ധേയമായിരുന്നു. മണിവത്തൂരിലെ ആയിരം ശിവരാത്രികളും മഴയെത്തും മുൻപേയുമൊക്കെ അതിന് ഉദാഹരണങ്ങളാണ്. യാത്രയിലെ ഗ്രാമീണയായ തുളസിയുടേയും ഫോറസ്റ്റ് ഉദ്യോഗസ്ഥനായ ഉണ്ണികൃഷ്ണന്റെയും പ്രണയത്തെ അക്കാലത്തെ പ്രേക്ഷകർ ഇരു കയ്യും നീട്ടി സ്വീകരിച്ചു. 70 - കളുടെ മധ്യത്തിൽ, രാജ്യം അടിയന്തിരാവസ്ഥയെ അഭിമുഖീകരിച്ചപ്പോൾ അതിന്റെ മറവിൽ വ്യാപകമായ മനുഷ്യാവകാശ ലംഘനങ്ങൾ അരങ്ങേറുകയുണ്ടായി. പൗരാവകാശങ്ങളെ കാറ്റിൽ പറത്തി കൊണ്ട് ഭരണകൂടം അതിന്റെ മർദ്ദക സ്വഭാവം പുറത്തെടുക്കുകയുണ്ടായി. ഈയൊരു സാമൂഹിക രാഷ്ട്രീയ ചുറ്റുപാടിലാണ് യാത്രയുടെ പ്രമേയം ഉരുത്തിരിയുന്നത്. വ്യത്യസ്ത വീക്ഷണ കോണിൽ നിന്നും അടിയന്തിരാവസ്ഥയെ നോക്കിക്കണ്ട ധാരാളം ചിത്രങ്ങൾ പുറത്ത് വന്നതിൽ ഏറ്റവും ജനപ്രിയത നേടുന്നത് യാത്രയായിരുന്നു. കലാമേൻമയും ജനപ്രീതിയുമുള്ള ചിത്രത്തിനുള്ള 1985 - ലെ കേരള സംസ്ഥാന സർക്കാരിന്റെ ചലച്ചിത്ര പുരസ്കാരം യാത്രക്കായിരുന്നു. മികച്ച സംവിധായകനായി ബാലു മഹേന്ദ്രയും തെരഞ്ഞെടുക്കപ്പെട്ടു. മമ്മൂട്ടിക്ക് ജൂറിയുടെ പ്രത്യേക പരാമർശവും ഉണ്ടായിരുന്നു. ഇളയരാജ ഒരുക്കിയ ഗാനങ്ങൾ ചിത്രത്തേപ്പോലെ തന്നെ ജനകീയമായിരുന്നു. തൊട്ടടുത്ത വർഷം തന്നെ തെലുങ്കിൽ നീരിക്ഷണ എന്ന പേരിൽ, ബാലുമഹേന്ദ്ര ഈ ചിത്രം റീ മേക്ക് ചെയ്യുകയുണ്ടായി. ഭാനു ചന്ദറും അർച്ചനയുമായിരുന്നു കേന്ദ്ര കഥാപാത്രങ്ങൾ. 2005 - ൽ ധനുഷ്, പ്രിയാമണി എന്നിവരെ വച്ച് തമിഴിൽ ഇതേ പ്രമേയം പുന: സൃഷ്ടിച്ചെങ്കിലും മലയാളം, തെലുങ്ക് പതിപ്പുകളെ അപേക്ഷിച്ച് കലാപരമായും വാണിജ്യപരമായും അതൊരു പരാജയമായിരുന്നു. ഒരു ബ്ലോക്ക് ബസ്റ്റർ വിജയം നേടിയിട്ടും യാത്രക്ക് ശേഷം ബാലു മഹേന്ദ്ര മറ്റൊരു മലയാള ചിത്രവും സംവിധാനം ചെയ്തില്ല എന്നത് കൗതുകകരമായി തോന്നുന്നു.
