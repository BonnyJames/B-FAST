---
title: "കാലങ്ങൾ നീണ്ട തർക്കം, ഇരുളിൻ മഹാനിദ്രയിൽ എഴുതിയതാര് ?"
date: 2021-02-05T05:50:02
draft: false
categories: ["Society"]
tags: ['irulin mahanidrayil', 'madhusoodanan nair', 'ONV KURUP', "Who wrote 'Irulin Mahanidra'?"]
author: "Beaumaris"
---

<strong><a href="https://wordpress-972788-3403151.cloudwaysapps.com/who-wrote-irulin-mahanidra/298541/bdd-448" rel="attachment wp-att-298542"><img class="alignleft size-full wp-image-298542" src="https://cdn.boolokam.com/articles/2021/02/bdd-77.jpg" alt="" width="739" height="360" /></a>രവി മേനോന്‍</strong>

ഇരുളിന്‍ മഹാനിദ്രയില്‍ എഴുതിയത് ആര്.. വർഷങ്ങൾ പഴക്കമുള്ള ആശയക്കുഴപ്പത്തിന് പിന്നിൽ എന്തായിരിക്കും? മലയാളത്തിന്റെ പ്രിയകവി ഒ എൻ വി കുറുപ്പിനൊപ്പമുള്ള ഒരു കൊല്ലം യാത്രയിലാണ്. വഴിയോരത്തെ റസ്റ്റോറണ്ടിൽ കാപ്പി കുടിക്കാൻ കയറിയതായിരുന്നു ഞങ്ങളുടെ നാൽവർ സംഘം. ഓർഡറെടുക്കാൻ വന്ന ഗാനാസ്വാദകൻ കൂടിയായ ഹോട്ടലുടമ ഭവ്യതയോടെ മഹാകവിയുടെ മുന്നിൽ തൊഴുതുനിന്നു കൊണ്ട് മൊഴിയുന്നു: ''സാറിന്റെ പാട്ടുകൾ എല്ലാം എനിക്കിഷ്ടം. അരികിൽ നീ ഉണ്ടായിരുന്നെങ്കിൽ എത്ര കേട്ടാലും മതിവരില്ല. പിന്നെ, ഇരുളിൻ മഹാനിദ്രയിൽ നിന്നുണർത്തി നീ നിറമുള്ള ജീവിതപ്പീലി തന്നു. ദിവസവും രാത്രി ആ പാട്ടു കേട്ടാണ് ഉറങ്ങുക. എങ്ങനെ എഴുതാൻ കഴിയുന്നു സാറേ ഇതുപോലുള്ള അടിപൊളി പാട്ടുകൾ ?''

[embed]https://youtu.be/uRTry_EytL8[/embed]

പ്രതീക്ഷിച്ചത് ഒരു പൊട്ടിത്തെറിയാണ്. ഏതു നിമിഷവും ഉണ്ടാകാം അത്. ആർക്കും ധൈര്യം പോരാ ഒ എൻ വി സാറിന്റെ മുഖത്തു നോക്കാൻ. അന്തരീക്ഷം ആകെ സംഘർഷഭരിതം; മൗനമുഖരിതം. നിമിഷങ്ങൾ നീണ്ട ''കാതടപ്പിക്കുന്ന'' ആ നിശബ്ദതക്കൊടുവിൽ സമചിത്തതയോടെ കവിയുടെ മറുപടി: ''അരികിൽ എന്ന ഗാനം ഇഷ്ടമായി എന്നറിഞ്ഞതിൽ സന്തോഷം. രണ്ടാമത്തെ രചന എനിക്കും പ്രിയപ്പെട്ടതു തന്നെ. പക്ഷേ അതെഴുതിയത് ഞാനല്ല. എന്റെ ഒരു സുഹൃത്താണ്, മധുസൂദനൻ നായർ. നേരിൽ കാണുമ്പോൾ നിങ്ങളുടെ അഭിപ്രായം ഞാൻ അദ്ദേഹത്തെ അറിയിക്കാം.'' അന്ധാളിച്ചു നിന്ന ഹോട്ടൽ മുതലാളിക്ക് നേരെ കൈകൂപ്പി, ഒന്നും സംഭവിക്കാത്തതു പോലെ ഞങ്ങൾക്ക് നേരെ തിരിഞ്ഞ് മന്ദഹസിക്കുന്നു ഒ എൻ വി. പറ്റിയ അമളിക്ക് ക്ഷമാപണം നടത്തി ജാള്യത്തോടെ ഹോട്ടൽക്കാരൻ അടുക്കളയിൽ മറഞ്ഞപ്പോൾ ആത്മഗതമെന്നോണം ഒ എൻ വി പറഞ്ഞു: ''ഇത്തരക്കാരെ കുറ്റം പറയുന്നതിൽ അർഥമില്ല. ഇതെനിക്ക് പുതിയ അനുഭവവുമല്ല. മധുസൂദനൻ നായരുടെ ഈ പാട്ടിന്റെ പേരിൽ മാത്രമല്ല ഗിരീഷ് പുത്തഞ്ചേരിയുടെ പിന്നേയും പിന്നേയും എന്ന പാട്ടിന്റെ പേരിലും അഭിനന്ദിക്കാൻ വരാറുണ്ട് ചില ആളുകൾ. അവരെ കാര്യം പറഞ്ഞു മനസ്സിലാക്കാനല്ലേ പറ്റൂ..'' ഒന്നു നിർത്തി ഒ എൻ വി കൂട്ടിച്ചേർക്കുന്നു: ''ഭാഗ്യവശാൽ ആ പാട്ടുകളൊന്നും മോശമല്ല. എനിക്കും ഇഷ്ടമുള്ള രചനകളാണ്.''

കൗതുകം തോന്നാം. ''ദൈവത്തിന്റെ വികൃതികൾ'' എന്ന ചിത്രത്തിന് വേണ്ടി മധുസൂദനൻ നായർ രചിച്ച് ആലപിച്ച ''ഇരുളിൻ മഹാനിദ്രയിൽ'', ഒ എൻ വിയുടെ സൃഷ്ടിയാണെന്ന് വിശ്വസിക്കുന്നവർ ഇന്നുമുണ്ട് നമുക്കിടയിൽ സാധാരണക്കാരായ സംഗീതാസ്വാദകർ മുതൽ എഴുത്തുകാരും ഭാഷാപണ്ഡിതരും വരെ. ''ദിവസവും രണ്ടോ മൂന്നോ പേരെങ്കിലും വിളിക്കും; ആ കവിത ഒ എൻ വി എഴുതിയതു തന്നെ എന്നുറപ്പിക്കാൻ. ചിലരൊക്കെ പന്തയം വെച്ചാണ് വിളിക്കുക.'' ദൈവത്തിന്റെ വികൃതികളുടെ സംവിധായകൻ ലെനിൻ രാജേന്ദ്രന്റെ വാക്കുകൾ. സമാന അനുഭവങ്ങൾ കുറവല്ല മധുസൂദനൻ നായരുടെ ജീവിതത്തിലും. രാവും പകലുമെന്നില്ലാതെ വിളിച്ചു വശം കെടുത്തുന്ന സംശയാലുക്കൾക്ക് ഉത്തരം നൽകി മടുത്തിരിക്കുന്നു അദ്ദേഹം. ''എത്ര വിശദീകരിച്ചാലും ചിലർ തർക്കിക്കാൻ വരും. ഇതുപോലൊരു കവിത നിങ്ങൾക്കെങ്ങനെ എഴുതാൻ കഴിയും എന്നൊക്കെ ചോദിച്ചുകളയും ചിലപ്പോൾ. അത്തരം വാഗ്വാദങ്ങളിൽ നിന്ന് ഒഴിഞ്ഞുമാറുകയാണ് പതിവ്. ആരെയും കുറ്റപ്പെടുത്താറില്ല. എന്റെ കവിതയോടുള്ള സ്നേഹമാണല്ലോ അവരെക്കൊണ്ട് ഇങ്ങനെയൊക്കെ പറയിക്കുന്നത്. ഇതിനേക്കാൾ ഉദാത്തമായ എത്രയോ കവിതകൾ എഴുതിയ ആളാണ് ഒ എൻ വി സാർ. അതുകൊണ്ടുതന്നെ ഈ അനാവശ്യ ചർച്ചകളൊന്നും അദ്ദേഹത്തെ ബാധിച്ചിരിക്കാൻ ഇടയില്ല താനും. അത്രയും സുദൃഡമാണ് ഞങ്ങൾ തമ്മിലുള്ള സ്നേഹബന്ധം.'

രസകരമായ മറ്റൊരനുഭവം കൂടി പങ്കുവെച്ചു മധുസൂദനൻ നായർ. 'ദൈവത്തിന്റെ വികൃതികൾ' പുറത്തിറങ്ങി വർഷങ്ങൾക്കു ശേഷം മലയാളത്തിലെ ഒരു പ്രമുഖ പത്രത്തിന്റെ വാരാന്ത്യത്തിൽ ''ഇരുളിൻ മഹാനിദ്രയിൽ'' എന്ന കവിത അച്ചടിച്ചു വന്നു, ഒരു കോളേജ് വിദ്യാർഥിയുടെ പേരിൽ. വായനക്കാർ ആരോ വിളിച്ച് തെറ്റ് ശ്രദ്ധയിൽ പെടുത്തിയപ്പോൾ പത്രം പിറ്റേ ആഴ്ച തിരുത്തും കൊടുത്തു. ഒ എൻ വി കുറുപ്പ് രചിച്ച കവിത മറ്റൊരാളുടെ പേരിൽ പ്രസിദ്ധീകരിച്ചുപോയതിൽ ഖേദം പ്രകടിപ്പിച്ചു'കൊണ്ടായിരുന്നു തിരുത്ത്. പിഴവ് ചൂണ്ടിക്കാട്ടി വീണ്ടും വായനക്കാർ ഇടപെട്ടപ്പോൾ വിശദീകരണം ആരാഞ്ഞ് മധുസൂദനൻ നായരെ നേരിട്ടു വിളിക്കാനുള്ള പ്രായോഗികബുദ്ധി കാണിച്ചു പത്രാധിപർ. ''സ്വന്തം പേരുവെച്ച് കവിത പ്രസിദ്ധീകരിച്ച കുട്ടിയോട് എനിക്ക് പരിഭവമൊന്നും ഇല്ല. ഒരു പക്ഷേ ഉള്ളിൽ തോന്നിയ പ്രണയം കാമുകിയെ അറിയിക്കാൻ അയാൾ കണ്ട ഉപായമായിരിക്കാം അത്. ആ കവിത അതിന്റെ ധർമം നിർവഹിച്ചു എന്നേ കരുതാനാവൂ. പരാതിയില്ല എനിക്ക്. ഇനി നിങ്ങൾ തിരുത്ത് കൊടുക്കണം എന്നുമില്ല...'' കവിയുടെ മറുപടി കേട്ട് അന്തം വിട്ടുപോയിരിക്കണം പത്രാധിപർ. വേറൊരിക്കൽ സംശയനിവൃത്തിക്കായി വിളിച്ചത് അറിയപ്പെടുന്ന സാഹിത്യകാരനാണ്. തന്റെ കൃതിക്ക് ജസ്റ്റിസ് കെമാൽ പാഷ എഴുതിയ അവതാരികയിൽ കവിതയുടെ പിതൃത്വം മധുസൂദനൻ നായർക്ക് കൽപ്പിച്ചുനൽകിയത് ശരിയോ എന്നറിയണം അദ്ദേഹത്തിന്. ജസ്റ്റിസിനു തെറ്റ് പറ്റിയിട്ടില്ല എന്ന് ആവർത്തിച്ചു പറഞ്ഞിട്ടും ഗ്രന്ഥകർത്താവിന് സംശയം ബാക്കി. ''ഇത്തരം അനുഭവങ്ങളൊക്കെ ലാഘവത്തോടെ കാണാൻ ശീലിച്ചിരിക്കുന്നു ഞാൻ. കവിത സാധാരണക്കാർക്ക് ഇഷ്ടപ്പെടുകഎന്നതാണല്ലോ മുഖ്യം.''

വർഷങ്ങൾ പഴക്കമുള്ള ഈ ആശയക്കുഴപ്പത്തിന് പിന്നിൽ എന്തായിരിക്കും? സിനിമയുടെ ടൈറ്റിൽ കാർഡിൽ ഗാനരചയിതാവായി ഒ എൻ വിയുടെ പേര് ചേർത്തിട്ടുള്ളതാവാം ഒരു കാരണം. മൂന്നു ഗാനങ്ങൾ എഴുതിയിട്ടുണ്ട് ഈ ചിത്രത്തിനു വേണ്ടി ഓ എൻ വി. (ദൂരത്തൊരു തീരത്തിൽ നിന്നണയും കാറ്റു പറഞ്ഞേ, ഇനിയൊരു ഗാനം നിനക്കായ്, ഞാനീ രാത്രിയെ സ്നേഹിക്കുന്നു.) ഒടുവിൽ പറഞ്ഞ ഗാനം മാത്രമേ സിനിമയിൽ മുഴുവനായി ഉപയോഗിച്ചുള്ളൂ എന്ന് മാത്രം. എൽ വൈദ്യനാഥന്റെ ഈണത്തിൽ ഉഷാ ഉതുപ്പാണ് ആ ഗാനം പാടിയത്. കവിതാലാപനം എന്ന ശീർഷകത്തിനു കീഴെ മധുസൂദനൻ നായരുടെ പേര് പടത്തിന്റെ തുടക്കത്തിൽ പ്രത്യക്ഷപ്പെടുന്നുണ്ടെങ്കിലും പലരുടെയും ശ്രദ്ധയിൽ പെട്ടിട്ടില്ല അത് എന്നുറപ്പ്. ''എന്റെ അധികം സിനിമകളിലും ഒ എൻ വിയാണ് പാട്ടെഴുതിയിട്ടുള്ളത്. തെറ്റിദ്ധാരണ ഉണ്ടാകാൻ അതും ഒരു കാരണമായിരുന്നിരിക്കാം.''

ഇരുളിന്‍ മഹാനിദ്രയില്‍ നിന്നുണര്‍ത്തി നീ
നിറമുള്ള ജീവിതപ്പീലി തന്നു
എന്റെ ചിറകിനാകാശവും നീ തന്നു
നിന്നാത്മ ശിഖരത്തിലൊരു കൂടു തന്നു...
ഒരു കുഞ്ഞുപൂവിലും തളിര്‍ക്കാറ്റിലും
നിന്നെ നീയായ്‌ മണക്കുന്നതെങ്ങു വേറെ...
ജീവനൊഴുകുമ്പൊഴൊരു തുള്ളിയൊഴിയാതെ
നീ തന്നെ നിറയുന്ന പുഴയെങ്ങു വേറെ
കനിവിന്റെ ഇതളായി നിന്നെ പടര്‍ത്തി നീ
വിരിയിച്ചൊരാകാശമെങ്ങു വേറെ...
ഒരു കൊച്ചുരാപ്പാടി കരയുമ്പൊഴും
നേര്‍ത്തൊരരുവിതന്‍ താരാട്ട് തളരുമ്പോഴും
കനവിലൊരു കല്ലുകനിമധുരമാവുമ്പോഴും കാലമിടറുമ്പോഴും
നിന്റെ ഹൃദയത്തില്‍ ഞാനെന്റെ ഹൃദയം
കൊരുത്തിരിക്കുന്നു
നിന്നിലഭയം തിരഞ്ഞുപോകുന്നു....
അടരുവാന്‍ വയ്യാ...
അടരുവാന്‍ വയ്യ നിന്‍ ഹൃദയത്തില്‍
നിന്നെനിക്കേതു സ്വര്‍ഗ്ഗം വിളിച്ചാലും..
ഉരുകി നിന്നാത്മാവിനാഴങ്ങളില്‍ വീണു
പൊലിയുമ്പോഴാണെന്റെ സ്വര്‍ഗ്ഗം....(2)
നിന്നിലടിയുന്നതേ നിത്യസത്യം...!
(പാട്ടെഴുത്തിൽ നിന്ന്)


![കാലങ്ങൾ നീണ്ട തർക്കം, ഇരുളിൻ മഹാനിദ്രയിൽ എഴുതിയതാര് ?](https://cdn.boolokam.com/articles/2021/02/bdd-77.jpg)**[](https://wordpress-972788-3403151.cloudwaysapps.com/who-wrote-irulin-mahanidra/298541/bdd-448)രവി മേനോന്‍** ഇരുളിന്‍ മഹാനിദ്രയില്‍ എഴുതിയത് ആര്.. വർഷങ്ങൾ പഴക്കമുള്ള ആശയക്കുഴപ്പത്തിന് പിന്നിൽ എന്തായിരിക്കും? മലയാളത്തിന്റെ പ്രിയകവി ഒ എൻ വി കുറുപ്പിനൊപ്പമുള്ള ഒരു കൊല്ലം യാത്രയിലാണ്. വഴിയോരത്തെ റസ്റ്റോറണ്ടിൽ കാപ്പി കുടിക്കാൻ കയറിയതായിരുന്നു ഞങ്ങളുടെ നാൽവർ സംഘം. ഓർഡറെടുക്കാൻ വന്ന ഗാനാസ്വാദകൻ കൂടിയായ ഹോട്ടലുടമ ഭവ്യതയോടെ മഹാകവിയുടെ മുന്നിൽ തൊഴുതുനിന്നു കൊണ്ട് മൊഴിയുന്നു: ''സാറിന്റെ പാട്ടുകൾ എല്ലാം എനിക്കിഷ്ടം. അരികിൽ നീ ഉണ്ടായിരുന്നെങ്കിൽ എത്ര കേട്ടാലും മതിവരില്ല. പിന്നെ, ഇരുളിൻ മഹാനിദ്രയിൽ നിന്നുണർത്തി നീ നിറമുള്ള ജീവിതപ്പീലി തന്നു. ദിവസവും രാത്രി ആ പാട്ടു കേട്ടാണ് ഉറങ്ങുക. എങ്ങനെ എഴുതാൻ കഴിയുന്നു സാറേ ഇതുപോലുള്ള അടിപൊളി പാട്ടുകൾ ?'' [embed]https://youtu.be/uRTry_EytL8[/embed] പ്രതീക്ഷിച്ചത് ഒരു പൊട്ടിത്തെറിയാണ്. ഏതു നിമിഷവും ഉണ്ടാകാം അത്. ആർക്കും ധൈര്യം പോരാ ഒ എൻ വി സാറിന്റെ മുഖത്തു നോക്കാൻ. അന്തരീക്ഷം ആകെ സംഘർഷഭരിതം; മൗനമുഖരിതം. നിമിഷങ്ങൾ നീണ്ട ''കാതടപ്പിക്കുന്ന'' ആ നിശബ്ദതക്കൊടുവിൽ സമചിത്തതയോടെ കവിയുടെ മറുപടി: ''അരികിൽ എന്ന ഗാനം ഇഷ്ടമായി എന്നറിഞ്ഞതിൽ സന്തോഷം. രണ്ടാമത്തെ രചന എനിക്കും പ്രിയപ്പെട്ടതു തന്നെ. പക്ഷേ അതെഴുതിയത് ഞാനല്ല. എന്റെ ഒരു സുഹൃത്താണ്, മധുസൂദനൻ നായർ. നേരിൽ കാണുമ്പോൾ നിങ്ങളുടെ അഭിപ്രായം ഞാൻ അദ്ദേഹത്തെ അറിയിക്കാം.'' അന്ധാളിച്ചു നിന്ന ഹോട്ടൽ മുതലാളിക്ക് നേരെ കൈകൂപ്പി, ഒന്നും സംഭവിക്കാത്തതു പോലെ ഞങ്ങൾക്ക് നേരെ തിരിഞ്ഞ് മന്ദഹസിക്കുന്നു ഒ എൻ വി. പറ്റിയ അമളിക്ക് ക്ഷമാപണം നടത്തി ജാള്യത്തോടെ ഹോട്ടൽക്കാരൻ അടുക്കളയിൽ മറഞ്ഞപ്പോൾ ആത്മഗതമെന്നോണം ഒ എൻ വി പറഞ്ഞു: ''ഇത്തരക്കാരെ കുറ്റം പറയുന്നതിൽ അർഥമില്ല. ഇതെനിക്ക് പുതിയ അനുഭവവുമല്ല. മധുസൂദനൻ നായരുടെ ഈ പാട്ടിന്റെ പേരിൽ മാത്രമല്ല ഗിരീഷ് പുത്തഞ്ചേരിയുടെ പിന്നേയും പിന്നേയും എന്ന പാട്ടിന്റെ പേരിലും അഭിനന്ദിക്കാൻ വരാറുണ്ട് ചില ആളുകൾ. അവരെ കാര്യം പറഞ്ഞു മനസ്സിലാക്കാനല്ലേ പറ്റൂ..'' ഒന്നു നിർത്തി ഒ എൻ വി കൂട്ടിച്ചേർക്കുന്നു: ''ഭാഗ്യവശാൽ ആ പാട്ടുകളൊന്നും മോശമല്ല. എനിക്കും ഇഷ്ടമുള്ള രചനകളാണ്.'' കൗതുകം തോന്നാം. ''ദൈവത്തിന്റെ വികൃതികൾ'' എന്ന ചിത്രത്തിന് വേണ്ടി മധുസൂദനൻ നായർ രചിച്ച് ആലപിച്ച ''ഇരുളിൻ മഹാനിദ്രയിൽ'', ഒ എൻ വിയുടെ സൃഷ്ടിയാണെന്ന് വിശ്വസിക്കുന്നവർ ഇന്നുമുണ്ട് നമുക്കിടയിൽ സാധാരണക്കാരായ സംഗീതാസ്വാദകർ മുതൽ എഴുത്തുകാരും ഭാഷാപണ്ഡിതരും വരെ. ''ദിവസവും രണ്ടോ മൂന്നോ പേരെങ്കിലും വിളിക്കും; ആ കവിത ഒ എൻ വി എഴുതിയതു തന്നെ എന്നുറപ്പിക്കാൻ. ചിലരൊക്കെ പന്തയം വെച്ചാണ് വിളിക്കുക.'' ദൈവത്തിന്റെ വികൃതികളുടെ സംവിധായകൻ ലെനിൻ രാജേന്ദ്രന്റെ വാക്കുകൾ. സമാന അനുഭവങ്ങൾ കുറവല്ല മധുസൂദനൻ നായരുടെ ജീവിതത്തിലും. രാവും പകലുമെന്നില്ലാതെ വിളിച്ചു വശം കെടുത്തുന്ന സംശയാലുക്കൾക്ക് ഉത്തരം നൽകി മടുത്തിരിക്കുന്നു അദ്ദേഹം. ''എത്ര വിശദീകരിച്ചാലും ചിലർ തർക്കിക്കാൻ വരും. ഇതുപോലൊരു കവിത നിങ്ങൾക്കെങ്ങനെ എഴുതാൻ കഴിയും എന്നൊക്കെ ചോദിച്ചുകളയും ചിലപ്പോൾ. അത്തരം വാഗ്വാദങ്ങളിൽ നിന്ന് ഒഴിഞ്ഞുമാറുകയാണ് പതിവ്. ആരെയും കുറ്റപ്പെടുത്താറില്ല. എന്റെ കവിതയോടുള്ള സ്നേഹമാണല്ലോ അവരെക്കൊണ്ട് ഇങ്ങനെയൊക്കെ പറയിക്കുന്നത്. ഇതിനേക്കാൾ ഉദാത്തമായ എത്രയോ കവിതകൾ എഴുതിയ ആളാണ് ഒ എൻ വി സാർ. അതുകൊണ്ടുതന്നെ ഈ അനാവശ്യ ചർച്ചകളൊന്നും അദ്ദേഹത്തെ ബാധിച്ചിരിക്കാൻ ഇടയില്ല താനും. അത്രയും സുദൃഡമാണ് ഞങ്ങൾ തമ്മിലുള്ള സ്നേഹബന്ധം.' രസകരമായ മറ്റൊരനുഭവം കൂടി പങ്കുവെച്ചു മധുസൂദനൻ നായർ. 'ദൈവത്തിന്റെ വികൃതികൾ' പുറത്തിറങ്ങി വർഷങ്ങൾക്കു ശേഷം മലയാളത്തിലെ ഒരു പ്രമുഖ പത്രത്തിന്റെ വാരാന്ത്യത്തിൽ ''ഇരുളിൻ മഹാനിദ്രയിൽ'' എന്ന കവിത അച്ചടിച്ചു വന്നു, ഒരു കോളേജ് വിദ്യാർഥിയുടെ പേരിൽ. വായനക്കാർ ആരോ വിളിച്ച് തെറ്റ് ശ്രദ്ധയിൽ പെടുത്തിയപ്പോൾ പത്രം പിറ്റേ ആഴ്ച തിരുത്തും കൊടുത്തു. ഒ എൻ വി കുറുപ്പ് രചിച്ച കവിത മറ്റൊരാളുടെ പേരിൽ പ്രസിദ്ധീകരിച്ചുപോയതിൽ ഖേദം പ്രകടിപ്പിച്ചു'കൊണ്ടായിരുന്നു തിരുത്ത്. പിഴവ് ചൂണ്ടിക്കാട്ടി വീണ്ടും വായനക്കാർ ഇടപെട്ടപ്പോൾ വിശദീകരണം ആരാഞ്ഞ് മധുസൂദനൻ നായരെ നേരിട്ടു വിളിക്കാനുള്ള പ്രായോഗികബുദ്ധി കാണിച്ചു പത്രാധിപർ. ''സ്വന്തം പേരുവെച്ച് കവിത പ്രസിദ്ധീകരിച്ച കുട്ടിയോട് എനിക്ക് പരിഭവമൊന്നും ഇല്ല. ഒരു പക്ഷേ ഉള്ളിൽ തോന്നിയ പ്രണയം കാമുകിയെ അറിയിക്കാൻ അയാൾ കണ്ട ഉപായമായിരിക്കാം അത്. ആ കവിത അതിന്റെ ധർമം നിർവഹിച്ചു എന്നേ കരുതാനാവൂ. പരാതിയില്ല എനിക്ക്. ഇനി നിങ്ങൾ തിരുത്ത് കൊടുക്കണം എന്നുമില്ല...'' കവിയുടെ മറുപടി കേട്ട് അന്തം വിട്ടുപോയിരിക്കണം പത്രാധിപർ. വേറൊരിക്കൽ സംശയനിവൃത്തിക്കായി വിളിച്ചത് അറിയപ്പെടുന്ന സാഹിത്യകാരനാണ്. തന്റെ കൃതിക്ക് ജസ്റ്റിസ് കെമാൽ പാഷ എഴുതിയ അവതാരികയിൽ കവിതയുടെ പിതൃത്വം മധുസൂദനൻ നായർക്ക് കൽപ്പിച്ചുനൽകിയത് ശരിയോ എന്നറിയണം അദ്ദേഹത്തിന്. ജസ്റ്റിസിനു തെറ്റ് പറ്റിയിട്ടില്ല എന്ന് ആവർത്തിച്ചു പറഞ്ഞിട്ടും ഗ്രന്ഥകർത്താവിന് സംശയം ബാക്കി. ''ഇത്തരം അനുഭവങ്ങളൊക്കെ ലാഘവത്തോടെ കാണാൻ ശീലിച്ചിരിക്കുന്നു ഞാൻ. കവിത സാധാരണക്കാർക്ക് ഇഷ്ടപ്പെടുകഎന്നതാണല്ലോ മുഖ്യം.'' വർഷങ്ങൾ പഴക്കമുള്ള ഈ ആശയക്കുഴപ്പത്തിന് പിന്നിൽ എന്തായിരിക്കും? സിനിമയുടെ ടൈറ്റിൽ കാർഡിൽ ഗാനരചയിതാവായി ഒ എൻ വിയുടെ പേര് ചേർത്തിട്ടുള്ളതാവാം ഒരു കാരണം. മൂന്നു ഗാനങ്ങൾ എഴുതിയിട്ടുണ്ട് ഈ ചിത്രത്തിനു വേണ്ടി ഓ എൻ വി. (ദൂരത്തൊരു തീരത്തിൽ നിന്നണയും കാറ്റു പറഞ്ഞേ, ഇനിയൊരു ഗാനം നിനക്കായ്, ഞാനീ രാത്രിയെ സ്നേഹിക്കുന്നു.) ഒടുവിൽ പറഞ്ഞ ഗാനം മാത്രമേ സിനിമയിൽ മുഴുവനായി ഉപയോഗിച്ചുള്ളൂ എന്ന് മാത്രം. എൽ വൈദ്യനാഥന്റെ ഈണത്തിൽ ഉഷാ ഉതുപ്പാണ് ആ ഗാനം പാടിയത്. കവിതാലാപനം എന്ന ശീർഷകത്തിനു കീഴെ മധുസൂദനൻ നായരുടെ പേര് പടത്തിന്റെ തുടക്കത്തിൽ പ്രത്യക്ഷപ്പെടുന്നുണ്ടെങ്കിലും പലരുടെയും ശ്രദ്ധയിൽ പെട്ടിട്ടില്ല അത് എന്നുറപ്പ്. ''എന്റെ അധികം സിനിമകളിലും ഒ എൻ വിയാണ് പാട്ടെഴുതിയിട്ടുള്ളത്. തെറ്റിദ്ധാരണ ഉണ്ടാകാൻ അതും ഒരു കാരണമായിരുന്നിരിക്കാം.'' ഇരുളിന്‍ മഹാനിദ്രയില്‍ നിന്നുണര്‍ത്തി നീ നിറമുള്ള ജീവിതപ്പീലി തന്നു എന്റെ ചിറകിനാകാശവും നീ തന്നു നിന്നാത്മ ശിഖരത്തിലൊരു കൂടു തന്നു... ഒരു കുഞ്ഞുപൂവിലും തളിര്‍ക്കാറ്റിലും നിന്നെ നീയായ്‌ മണക്കുന്നതെങ്ങു വേറെ... ജീവനൊഴുകുമ്പൊഴൊരു തുള്ളിയൊഴിയാതെ നീ തന്നെ നിറയുന്ന പുഴയെങ്ങു വേറെ കനിവിന്റെ ഇതളായി നിന്നെ പടര്‍ത്തി നീ വിരിയിച്ചൊരാകാശമെങ്ങു വേറെ... ഒരു കൊച്ചുരാപ്പാടി കരയുമ്പൊഴും നേര്‍ത്തൊരരുവിതന്‍ താരാട്ട് തളരുമ്പോഴും കനവിലൊരു കല്ലുകനിമധുരമാവുമ്പോഴും കാലമിടറുമ്പോഴും നിന്റെ ഹൃദയത്തില്‍ ഞാനെന്റെ ഹൃദയം കൊരുത്തിരിക്കുന്നു നിന്നിലഭയം തിരഞ്ഞുപോകുന്നു.... അടരുവാന്‍ വയ്യാ... അടരുവാന്‍ വയ്യ നിന്‍ ഹൃദയത്തില്‍ നിന്നെനിക്കേതു സ്വര്‍ഗ്ഗം വിളിച്ചാലും.. ഉരുകി നിന്നാത്മാവിനാഴങ്ങളില്‍ വീണു പൊലിയുമ്പോഴാണെന്റെ സ്വര്‍ഗ്ഗം....(2) നിന്നിലടിയുന്നതേ നിത്യസത്യം...! (പാട്ടെഴുത്തിൽ നിന്ന്)
