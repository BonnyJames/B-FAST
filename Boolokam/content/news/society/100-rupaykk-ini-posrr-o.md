---
title: "100 രൂപയ്ക്ക് ഇനി പോസ്റ്റ് ഓഫീസില്‍ നിന്നും പാസ്‌പോര്‍ട്ട്.."
date: 2014-10-10T22:42:08
draft: false
categories: ["Society"]
tags: ['passport', 'post office']
author: "boolokamtv@gmail.com"
---

<img class="aligncenter size-full wp-image-180031" src="https://cdn.boolokam.com/articles/2014/10/Passport-appointment-online.jpg" alt="Passport-appointment-online" width="620" height="349" />

പാസ്‌പോര്‍ട്ടിനുള്ള ഓണ്‍ലൈന്‍ അപേക്ഷ സമര്‍പ്പിക്കുന്നതിനുള്ള സൗകര്യം തപാല്‍ ഓഫീസുകളിലും ഏര്‍പ്പെടുത്തും. ആദ്യഘട്ടത്തില്‍ 25 ഓഫീസുകളില്‍ ആയിരിക്കും പരീക്ഷണാടിസ്ഥാനത്തില്‍ പദ്ധതി നടപ്പാക്കുക. പദ്ധതി വിജയിച്ചാല്‍ രാജ്യമെമ്പാടും നടപ്പാക്കാനാണ് തീരുമാനം. പാസ്‌പോര്‍ട്ട് അപേക്ഷ ഓണ്‍ലൈനാക്കിയശേഷവും ഏജന്റുമാരുടെ ഇടപെടല്‍ ഉണ്ടാകുന്ന സാഹചര്യം മറികടക്കുകയാണ് ലക്ഷ്യമാക്കുന്നത്. ആവശ്യമായ രേഖകളുമായി വരുന്നവര്‍ക്ക് അപേക്ഷ പൂരിപ്പിക്കുന്നതിനും മറ്റും സഹായിക്കുന്ന ഹെല്‍പ്പ് ഡെസ്‌ക്കുകള്‍ തപാല്‍ ഓഫീസുകളില്‍ സ്ഥാപിക്കും.

അപേക്ഷയുടെ പ്രിന്റ് ഔട്ടുകള്‍ കിട്ടാനും സൗകര്യമൊരുക്കും. അപേക്ഷ രജിസ്റ്റര്‍ ചെയ്തുകഴിഞ്ഞാല്‍ പാസ്‌പോര്‍ട്ട് സേവാകേന്ദ്രത്തിലെ അപ്പോയന്റ്‌മെന്റും ലഭ്യമാക്കുന്നതാണ്. നൂറുരൂപയാണ് ഇതിനെല്ലാം കൂടി അടയ്‌ക്കേണ്ടിവരിക. പാസ്‌പോര്‍ട്ട്അപേക്ഷാ ഫീസ് കൂടി തപാല്‍വകുപ്പിന്റെ ഇ പേയ്‌മെന്റ് സംവിധാനം വഴി അടയ്ക്കുവാന്‍ കഴിയുന്ന കാര്യം കൂടി പരിഗണനയിലാണ്.ഇതു നടപ്പാക്കാനായാല്‍ ഇപ്പോള്‍ എസ്ബിഐയില്‍ ചലാന്‍ അടയ്ക്കണമെന്ന നടപടിക്രമം ലഘൂകരിക്കപ്പെട്ടു.

രാജ്യത്തിന്റെ മുക്കിലും മൂലയിലും തപാല്‍ ഓഫീസുകള്‍ ഉള്ളതിനാല്‍ പുതിയ സംവിധാനം പാസ്‌പോര്‍ട്ട് അപേക്ഷകര്‍ക്ക് വലിയ ആശ്വാസമാകും. അപേക്ഷ ഓണ്‍ലൈനാകുന്നതിനുമുമ്പ് തപാല്‍ വകുപ്പില്‍ ഇതിനുള്ള ശ്രമങ്ങള്‍ തുടങ്ങിയിരുന്നു. വൈകാതെ ബാങ്കിംഗ് മേഖലയിലേക്കും തപാല്‍വകുപ്പ് സേവനം ദീര്‍ഘിപ്പിക്കും.


![100 രൂപയ്ക്ക് ഇനി പോസ്റ്റ് ഓഫീസില്‍ നിന്നും പാസ്‌പോര്‍ട്ട്..](https://cdn.boolokam.com/articles/2014/10/Passport-appointment-online.jpg)പാസ്‌പോര്‍ട്ടിനുള്ള ഓണ്‍ലൈന്‍ അപേക്ഷ സമര്‍പ്പിക്കുന്നതിനുള്ള സൗകര്യം തപാല്‍ ഓഫീസുകളിലും ഏര്‍പ്പെടുത്തും. ആദ്യഘട്ടത്തില്‍ 25 ഓഫീസുകളില്‍ ആയിരിക്കും പരീക്ഷണാടിസ്ഥാനത്തില്‍ പദ്ധതി നടപ്പാക്കുക. പദ്ധതി വിജയിച്ചാല്‍ രാജ്യമെമ്പാടും നടപ്പാക്കാനാണ് തീരുമാനം. പാസ്‌പോര്‍ട്ട് അപേക്ഷ ഓണ്‍ലൈനാക്കിയശേഷവും ഏജന്റുമാരുടെ ഇടപെടല്‍ ഉണ്ടാകുന്ന സാഹചര്യം മറികടക്കുകയാണ് ലക്ഷ്യമാക്കുന്നത്. ആവശ്യമായ രേഖകളുമായി വരുന്നവര്‍ക്ക് അപേക്ഷ പൂരിപ്പിക്കുന്നതിനും മറ്റും സഹായിക്കുന്ന ഹെല്‍പ്പ് ഡെസ്‌ക്കുകള്‍ തപാല്‍ ഓഫീസുകളില്‍ സ്ഥാപിക്കും. അപേക്ഷയുടെ പ്രിന്റ് ഔട്ടുകള്‍ കിട്ടാനും സൗകര്യമൊരുക്കും. അപേക്ഷ രജിസ്റ്റര്‍ ചെയ്തുകഴിഞ്ഞാല്‍ പാസ്‌പോര്‍ട്ട് സേവാകേന്ദ്രത്തിലെ അപ്പോയന്റ്‌മെന്റും ലഭ്യമാക്കുന്നതാണ്. നൂറുരൂപയാണ് ഇതിനെല്ലാം കൂടി അടയ്‌ക്കേണ്ടിവരിക. പാസ്‌പോര്‍ട്ട്അപേക്ഷാ ഫീസ് കൂടി തപാല്‍വകുപ്പിന്റെ ഇ പേയ്‌മെന്റ് സംവിധാനം വഴി അടയ്ക്കുവാന്‍ കഴിയുന്ന കാര്യം കൂടി പരിഗണനയിലാണ്.ഇതു നടപ്പാക്കാനായാല്‍ ഇപ്പോള്‍ എസ്ബിഐയില്‍ ചലാന്‍ അടയ്ക്കണമെന്ന നടപടിക്രമം ലഘൂകരിക്കപ്പെട്ടു. രാജ്യത്തിന്റെ മുക്കിലും മൂലയിലും തപാല്‍ ഓഫീസുകള്‍ ഉള്ളതിനാല്‍ പുതിയ സംവിധാനം പാസ്‌പോര്‍ട്ട് അപേക്ഷകര്‍ക്ക് വലിയ ആശ്വാസമാകും. അപേക്ഷ ഓണ്‍ലൈനാകുന്നതിനുമുമ്പ് തപാല്‍ വകുപ്പില്‍ ഇതിനുള്ള ശ്രമങ്ങള്‍ തുടങ്ങിയിരുന്നു. വൈകാതെ ബാങ്കിംഗ് മേഖലയിലേക്കും തപാല്‍വകുപ്പ് സേവനം ദീര്‍ഘിപ്പിക്കും.
