---
title: "\"കോൺഗ്രസ് നേതാക്കന്മാരുടെ ചിത്രങ്ങൾ പതിച്ച ജയയുടെ വീട്ടിൽ നിന്നും വിവാഹത്തിന് സമ്മതം മൂളിപ്പോൾ തന്നെ രാജേഷിന്റെ വിശാലമനസ്സ് നമുക്ക് കാണാവുന്നതാണ്\""
date: 2022-12-29T14:06:17
draft: false
categories: ["Society"]
tags: ['Jaya Jaya Jaya Jaya Hey', 'movie']
author: "Beaumaris"
---

<strong>Bino Mathew</strong>

<strong>രാജഭവനിൽ മുഴങ്ങിയ ജയ ജയ ജയ ജയ ഹേ</strong>

(സർക്കാസം)

വിപിൻദാസ് സംവിധാനം ചെയ്തു ദർശനയും ബേസിലും അടക്കം എല്ലാവരും മുഖ്യ കഥാപാത്രങ്ങൾ ആയ സിനിമ കഴിഞ്ഞ ദിവസമാണ് കണ്ടത്.എല്ലാ കഥാപാത്രങ്ങളും സ്വാഭാവികമായി അഭിനയിച്ച് വിജയിപ്പിച്ച ഒരു സിനിമ.ഇതൊരു സ്ത്രീപക്ഷ സിനിമ തന്നെയാണ്. പക്ഷേ പുരുഷനെ പതിവുപോലെ താഴ്ത്തിക്കെട്ടി ഉണ്ടാക്കിയ ഒരു സിനിമയാണ്. ഈ സിനിമയിലെ ഇരയും വേട്ട മൃഗവും യഥാർത്ഥത്തിൽ രാജേഷ് ആണ്.അയാൾ ഒരു വില്ലൻ അല്ല.

യഥാർത്ഥത്തിൽ ഇന്നത്തെ ഭാരതത്തിന്റെ പ്രതീക്ഷയുള്ള ഒരു യുവത്വത്തിന്റെ പ്രതീകമാണ് രാജേഷ്. രാജേഷിന്റെ കുട്ടിക്കാലത്തെ കുറിച്ച് കൂടുതൽ ഒന്നും സിനിമ കാണിക്കുന്നില്ലെങ്കിലും ഒരുപാട് അനുഭവങ്ങളിലൂടെ വളർന്ന ഒരു യുവാവാണ് രാജേഷ് എന്ന് നമുക്ക് അനുമാനിക്കാം. പിതാവില്ലെങ്കിൽ പോലും പ്രാഥമിക വിദ്യാഭ്യാസം മാത്രമുള്ള രാജേഷ് ഒരു ബിസിനസ് സ്വന്തമായി നടത്തി വിജയിപ്പിച്ചു ജീവിതം മുന്നോട്ടു കൊണ്ടുപോവുകയാണ്. ഇതുപോലെ ഉള്ള രാജേഷ് കുമാർ എല്ലാ വീടുകളിലും കാണും. കുടുംബത്തിനു വേണ്ടി ജീവിക്കുന്ന കഠിനാധ്വാനിയായ ചെറുപ്പക്കാരൻ.

എന്നാൽ ജയയോ വിദ്യാഭ്യാസം ഉണ്ടായിട്ടും തുടർ പഠനത്തിന് അവൾ ആഗ്രഹിച്ചിട്ടും പോകുന്നില്ല. കൊല്ലം തിരുവനന്തപുരം അത്ര ദൂരം ഒന്നുമില്ലല്ലോ. മാഷുടെ കയ്യിൽ നിന്ന് അടി കിട്ടിയാൽ അടി കിട്ടി എന്ന് പറയാതെ മുക്കുത്തി പോയി എന്ന് പറയുന്നവൾ എന്തു പഠിച്ചിട്ടും കാര്യമില്ല.ആങ്ങള ജയനെ നോക്കൂ. വിദ്യാഭ്യാസത്തിനോ ജോലിക്കോ വിവാഹത്തിനോ ഒരു കരുതലും ജയക്ക് ലഭിച്ച പോലെ അയാൾക്ക് ലഭിക്കുന്നില്ല. എന്നിട്ടും അയാൾക്ക് പ്രശ്നമില്ല.തോറ്റ ബ്രസീലിന്റെ ജഴ്സി മറിച്ചിട്ട് ഏതെങ്കിലും സ്റ്റേഡിയത്തിൽ ഇരുന്ന് ബ്ലാസ്റ്റേഴ്സിന്റെ കളി കാണുകയായിരിക്കും അയാൾ ഇപ്പോൾ.

<img class="size-full wp-image-376215 aligncenter" src="https://cdn.boolokam.com/articles/2022/12/ddqqqqqw.webp" alt="" width="710" height="400" />കോൺഗ്രസ് നേതാക്കന്മാരുടെ ചിത്രങ്ങൾ പതിച്ച ജയയുടെ വീട്ടിൽ നിന്നും വിവാഹത്തിന് സമ്മതം മൂളിപ്പോൾ തന്നെ രാജേഷിന്റെ വിശാലമനസ്സ് നമുക്ക് കാണാവുന്നതാണ്. ഇന്നത്തെ കോൺഗ്രസ് ആണല്ലോ നാളത്തെ ബിജെപി. കടിച്ചുപിടിച്ച് ആണെങ്കിലും സമ്മതം മൂളുകയായിരുന്നു.സേവയും കടലയും സ്വയം ഉണ്ടാക്കാൻ അറിയില്ല എന്നതുകൊണ്ട് മാത്രം ഭാര്യയില്ലെങ്കിൽ ആണുങ്ങൾക്ക് പറ്റില്ല എന്ന് കരുതി വിതുമ്പുന്ന പച്ച പാവം.ഇതിൽ ജയയുടെ കഥാപാത്രം രാജേഷിനെ കൊണ്ട് കണ്ണ് എഴുതിപ്പിക്കുകയും ഒക്കെ ചെയ്യിപ്പിക്കുന്നത് എന്തുകൊണ്ടാണ്? അയാൾക്ക് കോഴിക്കടയിൽ പണിയില്ലേ?ജയയെ കെട്ടിയത്, മൂന്നു ക്വാളിറ്റി അല്ല ഒരു ക്വാളിറ്റി പോലും ചിന്തിക്കാതെആണ്. അത്രയ്ക്ക് വിശാല മനസ്സാണ് അയാളുടേത്. സ്ത്രീകൾക്ക് കൈയടിക്കാൻ മാത്രം ഉണ്ടാക്കിയ സീൻസ് ഇതിൽ ഉണ്ട്.

ഏട്ടന്റെ സിനിമയിൽ കൈയടിക്കുന്നില്ലേ എന്ന് ചോദിച്ചാൽ അത് സിനിമയാണെന്ന് മനസ്സിലാക്കുന്നവനാണ് ഞങ്ങൾ രാജേഷ് മാർ. പെണ്ണുങ്ങൾക്ക് അത് ഇതുവരെ മനസ്സിലായിട്ടില്ല.ഗ്രേറ്റ് ഇന്ത്യൻ കിച്ചൻ കഴിഞ്ഞിട്ട് എന്തുണ്ടായി? ഏതു വീട്ടിലാണ് ഇന്ന് പെൺകുട്ടികളുടെ പഠിപ്പിക്കാതിരിക്കുന്നത് ഏത് വീട്ടിലാണ് സ്വന്തം കല്യാണത്തെക്കുറിച്ച് പെൺകുട്ടിക്ക് അഭിപ്രായമില്ലാത്തത്?
"എന്തിനാണ് എപ്പോഴും ഫോണിൽ തോണ്ടി കൊണ്ടിരിക്കുന്നത് " എന്ന് രാജേഷ് ചോദിച്ചാൽ അടിക്കാൻ മുതിരുന്നത് എന്തിനാണ്?പൊളിഞ്ഞ കസേര മേശ അത് രാജേഷ് തന്നെവാങ്ങി കൊണ്ടുവരേണ്ട? നിങ്ങൾ കൊണ്ടുവന്നിട്ട് ഒന്നുമില്ലല്ലോ?

മനഃപൂർവ്വം ബീഫ് കറി ചോദിച്ച് അപമാനിക്കാൻ ശ്രമിച്ചിട്ടും, ഹോട്ടലിൽ വച്ച് , ചിക്കൻ തന്നെ കൊടുത്ത് സംഭവം സമാധാനമായി ഒതുക്കിയ രാജേഷ് ഒരു ഹീറോ അല്ലേ? സമാധാന പ്രഭു അല്ലേ? കർക്കശക്കാരനാണെങ്കിലും അയാൾ ഒരു കയ്യാങ്കളി പുറത്ത് നടത്തുന്നതായി സിനിമയിൽ കാണിക്കുന്നില്ല.
മാതാപിതാക്കളുടെ അധ്വാനം കഷ്ടപ്പാട് ഒന്നിനും വിലയില്ല? അവർക്ക് തിരിച്ചു പറയാൻ സ്വാതന്ത്ര്യം ഇല്ലേ? നാട്ടുകാർ അഭിപ്രായം പറയുന്നതും ഒക്കെ ജയയുടെ കുഴപ്പമല്ലേ ? മാതാപിതാക്കളുടെ കഷ്ടപ്പാടും കുടുംബത്തിന്റെ നാണക്കേടും രാജേഷ് എന്തിന് അറിയണം. പഞ്ഞിക്ക് ഇട്ടിട്ട് പോലും അയാൾ നാട്ടുകാരെ അറിയിക്കുന്നില്ലല്ലോ? എല്ലാ മതവിഭാഗങ്ങളും സ്ത്രീകളുടെ സ്ഥാനം എന്തായിരിക്കണമെന്നും എങ്ങനെയായിരിക്കണം എന്നും പറയുന്നുണ്ട്. അതുപോലെ നടന്നാൽ വല്ല കുഴപ്പവും ഉണ്ടോ? കോളേജിൽ പോയില്ലെങ്കിലും പഠിക്കാമല്ലോ? അഫ്ഗാനിസ്ഥാനിൽ ഓൺലൈനിൽ ആയിട്ടാണല്ലോ പെൺകുട്ടികൾ പഠിക്കുന്നത് ഇപ്പോൾ?

<img class=" wp-image-376216 aligncenter" src="https://cdn.boolokam.com/articles/2022/12/lll-1024x575.webp" alt="" width="893" height="501" />ചവിട്ടി പൊട്ടിക്കാനുള്ള വാഷിംഗ് മെഷീനും തയ്യൽ മെഷീനും ഒക്കെ ജയ വീട്ടിൽ നിന്ന്, സോറി സ്വന്തമായി അധ്വാനിച്ച് ഉണ്ടാക്കി തന്നെ കൊണ്ടുവരണമായിരുന്നു.സിനിമയിൽ ഏതോ ഒരു സാജു കൊടിയൻ പർദ്ദയിട്ട് 'മോനെ ഭാര്യക്ക് സ്വാതന്ത്ര്യം കൊടുക്കെടാ" എന്നൊക്കെ പറഞ്ഞു പോകുന്ന ഒരു സീൻ ഉണ്ട്. രാജേഷിനു പക്ഷേ പറയാമായിരുന്നു "'ഭാര്യ കണ്ണെഴുത്തുന്നുണ്ട്, സ്വന്തമായി പൊട്ടു തൊടുന്നുണ്ട്, ചുരിദാർ ഇട്ട് പുറത്തിറങ്ങുന്നുണ്ട് ".
"ഇനി വരാനിരിക്കുന്നത് ഏക വിഭവം സേവയും കടലയും അല്ല ഏക സിവിൽ കോഡ്കോഡ് ആണ്. അതൊന്നു വന്നോട്ടെ "എന്നുകൂടെ പറഞ്ഞാൽ ഉഷാറായേനെ. പക്ഷേ രാജേഷ് പറയുന്നില്ല അയാൾ ഒരു മാന്യനാണ്.

# രാജേഷ് നൊപ്പം

നബി: പല വീടുകളിലും ബോക്സിങ് കിറ്റ് ഓൺലൈൻ ആയി ഭാര്യമാർ ഓർഡർ ചെയ്തു തുടങ്ങി.
രാജേഷ് മാർക്ക് പരിശീലിക്കാൻ. കാശിന്റെ അധ്വാനത്തിന്റെ വില അവളുമാരും അറിയട്ടെ.


!["കോൺഗ്രസ് നേതാക്കന്മാരുടെ ചിത്രങ്ങൾ പതിച്ച ജയയുടെ വീട്ടിൽ നിന്നും വിവാഹത്തിന് സമ്മതം മൂളിപ്പോൾ തന്നെ രാജേഷിന്റെ വിശാലമനസ്സ് നമുക്ക് കാണാവുന്നതാണ്"](https://cdn.boolokam.com/articles/2022/12/ddqqqqqw.webp)**Bino Mathew** **രാജഭവനിൽ മുഴങ്ങിയ ജയ ജയ ജയ ജയ ഹേ** (സർക്കാസം) വിപിൻദാസ് സംവിധാനം ചെയ്തു ദർശനയും ബേസിലും അടക്കം എല്ലാവരും മുഖ്യ കഥാപാത്രങ്ങൾ ആയ സിനിമ കഴിഞ്ഞ ദിവസമാണ് കണ്ടത്.എല്ലാ കഥാപാത്രങ്ങളും സ്വാഭാവികമായി അഭിനയിച്ച് വിജയിപ്പിച്ച ഒരു സിനിമ.ഇതൊരു സ്ത്രീപക്ഷ സിനിമ തന്നെയാണ്. പക്ഷേ പുരുഷനെ പതിവുപോലെ താഴ്ത്തിക്കെട്ടി ഉണ്ടാക്കിയ ഒരു സിനിമയാണ്. ഈ സിനിമയിലെ ഇരയും വേട്ട മൃഗവും യഥാർത്ഥത്തിൽ രാജേഷ് ആണ്.അയാൾ ഒരു വില്ലൻ അല്ല. യഥാർത്ഥത്തിൽ ഇന്നത്തെ ഭാരതത്തിന്റെ പ്രതീക്ഷയുള്ള ഒരു യുവത്വത്തിന്റെ പ്രതീകമാണ് രാജേഷ്. രാജേഷിന്റെ കുട്ടിക്കാലത്തെ കുറിച്ച് കൂടുതൽ ഒന്നും സിനിമ കാണിക്കുന്നില്ലെങ്കിലും ഒരുപാട് അനുഭവങ്ങളിലൂടെ വളർന്ന ഒരു യുവാവാണ് രാജേഷ് എന്ന് നമുക്ക് അനുമാനിക്കാം. പിതാവില്ലെങ്കിൽ പോലും പ്രാഥമിക വിദ്യാഭ്യാസം മാത്രമുള്ള രാജേഷ് ഒരു ബിസിനസ് സ്വന്തമായി നടത്തി വിജയിപ്പിച്ചു ജീവിതം മുന്നോട്ടു കൊണ്ടുപോവുകയാണ്. ഇതുപോലെ ഉള്ള രാജേഷ് കുമാർ എല്ലാ വീടുകളിലും കാണും. കുടുംബത്തിനു വേണ്ടി ജീവിക്കുന്ന കഠിനാധ്വാനിയായ ചെറുപ്പക്കാരൻ. എന്നാൽ ജയയോ വിദ്യാഭ്യാസം ഉണ്ടായിട്ടും തുടർ പഠനത്തിന് അവൾ ആഗ്രഹിച്ചിട്ടും പോകുന്നില്ല. കൊല്ലം തിരുവനന്തപുരം അത്ര ദൂരം ഒന്നുമില്ലല്ലോ. മാഷുടെ കയ്യിൽ നിന്ന് അടി കിട്ടിയാൽ അടി കിട്ടി എന്ന് പറയാതെ മുക്കുത്തി പോയി എന്ന് പറയുന്നവൾ എന്തു പഠിച്ചിട്ടും കാര്യമില്ല.ആങ്ങള ജയനെ നോക്കൂ. വിദ്യാഭ്യാസത്തിനോ ജോലിക്കോ വിവാഹത്തിനോ ഒരു കരുതലും ജയക്ക് ലഭിച്ച പോലെ അയാൾക്ക് ലഭിക്കുന്നില്ല. എന്നിട്ടും അയാൾക്ക് പ്രശ്നമില്ല.തോറ്റ ബ്രസീലിന്റെ ജഴ്സി മറിച്ചിട്ട് ഏതെങ്കിലും സ്റ്റേഡിയത്തിൽ ഇരുന്ന് ബ്ലാസ്റ്റേഴ്സിന്റെ കളി കാണുകയായിരിക്കും അയാൾ ഇപ്പോൾ. കോൺഗ്രസ് നേതാക്കന്മാരുടെ ചിത്രങ്ങൾ പതിച്ച ജയയുടെ വീട്ടിൽ നിന്നും വിവാഹത്തിന് സമ്മതം മൂളിപ്പോൾ തന്നെ രാജേഷിന്റെ വിശാലമനസ്സ് നമുക്ക് കാണാവുന്നതാണ്. ഇന്നത്തെ കോൺഗ്രസ് ആണല്ലോ നാളത്തെ ബിജെപി. കടിച്ചുപിടിച്ച് ആണെങ്കിലും സമ്മതം മൂളുകയായിരുന്നു.സേവയും കടലയും സ്വയം ഉണ്ടാക്കാൻ അറിയില്ല എന്നതുകൊണ്ട് മാത്രം ഭാര്യയില്ലെങ്കിൽ ആണുങ്ങൾക്ക് പറ്റില്ല എന്ന് കരുതി വിതുമ്പുന്ന പച്ച പാവം.ഇതിൽ ജയയുടെ കഥാപാത്രം രാജേഷിനെ കൊണ്ട് കണ്ണ് എഴുതിപ്പിക്കുകയും ഒക്കെ ചെയ്യിപ്പിക്കുന്നത് എന്തുകൊണ്ടാണ്? അയാൾക്ക് കോഴിക്കടയിൽ പണിയില്ലേ?ജയയെ കെട്ടിയത്, മൂന്നു ക്വാളിറ്റി അല്ല ഒരു ക്വാളിറ്റി പോലും ചിന്തിക്കാതെആണ്. അത്രയ്ക്ക് വിശാല മനസ്സാണ് അയാളുടേത്. സ്ത്രീകൾക്ക് കൈയടിക്കാൻ മാത്രം ഉണ്ടാക്കിയ സീൻസ് ഇതിൽ ഉണ്ട്. ഏട്ടന്റെ സിനിമയിൽ കൈയടിക്കുന്നില്ലേ എന്ന് ചോദിച്ചാൽ അത് സിനിമയാണെന്ന് മനസ്സിലാക്കുന്നവനാണ് ഞങ്ങൾ രാജേഷ് മാർ. പെണ്ണുങ്ങൾക്ക് അത് ഇതുവരെ മനസ്സിലായിട്ടില്ല.ഗ്രേറ്റ് ഇന്ത്യൻ കിച്ചൻ കഴിഞ്ഞിട്ട് എന്തുണ്ടായി? ഏതു വീട്ടിലാണ് ഇന്ന് പെൺകുട്ടികളുടെ പഠിപ്പിക്കാതിരിക്കുന്നത് ഏത് വീട്ടിലാണ് സ്വന്തം കല്യാണത്തെക്കുറിച്ച് പെൺകുട്ടിക്ക് അഭിപ്രായമില്ലാത്തത്? "എന്തിനാണ് എപ്പോഴും ഫോണിൽ തോണ്ടി കൊണ്ടിരിക്കുന്നത് " എന്ന് രാജേഷ് ചോദിച്ചാൽ അടിക്കാൻ മുതിരുന്നത് എന്തിനാണ്?പൊളിഞ്ഞ കസേര മേശ അത് രാജേഷ് തന്നെവാങ്ങി കൊണ്ടുവരേണ്ട? നിങ്ങൾ കൊണ്ടുവന്നിട്ട് ഒന്നുമില്ലല്ലോ? മനഃപൂർവ്വം ബീഫ് കറി ചോദിച്ച് അപമാനിക്കാൻ ശ്രമിച്ചിട്ടും, ഹോട്ടലിൽ വച്ച് , ചിക്കൻ തന്നെ കൊടുത്ത് സംഭവം സമാധാനമായി ഒതുക്കിയ രാജേഷ് ഒരു ഹീറോ അല്ലേ? സമാധാന പ്രഭു അല്ലേ? കർക്കശക്കാരനാണെങ്കിലും അയാൾ ഒരു കയ്യാങ്കളി പുറത്ത് നടത്തുന്നതായി സിനിമയിൽ കാണിക്കുന്നില്ല. മാതാപിതാക്കളുടെ അധ്വാനം കഷ്ടപ്പാട് ഒന്നിനും വിലയില്ല? അവർക്ക് തിരിച്ചു പറയാൻ സ്വാതന്ത്ര്യം ഇല്ലേ? നാട്ടുകാർ അഭിപ്രായം പറയുന്നതും ഒക്കെ ജയയുടെ കുഴപ്പമല്ലേ ? മാതാപിതാക്കളുടെ കഷ്ടപ്പാടും കുടുംബത്തിന്റെ നാണക്കേടും രാജേഷ് എന്തിന് അറിയണം. പഞ്ഞിക്ക് ഇട്ടിട്ട് പോലും അയാൾ നാട്ടുകാരെ അറിയിക്കുന്നില്ലല്ലോ? എല്ലാ മതവിഭാഗങ്ങളും സ്ത്രീകളുടെ സ്ഥാനം എന്തായിരിക്കണമെന്നും എങ്ങനെയായിരിക്കണം എന്നും പറയുന്നുണ്ട്. അതുപോലെ നടന്നാൽ വല്ല കുഴപ്പവും ഉണ്ടോ? കോളേജിൽ പോയില്ലെങ്കിലും പഠിക്കാമല്ലോ? അഫ്ഗാനിസ്ഥാനിൽ ഓൺലൈനിൽ ആയിട്ടാണല്ലോ പെൺകുട്ടികൾ പഠിക്കുന്നത് ഇപ്പോൾ? ![](https://cdn.boolokam.com/articles/2022/12/lll-1024x575.webp)ചവിട്ടി പൊട്ടിക്കാനുള്ള വാഷിംഗ് മെഷീനും തയ്യൽ മെഷീനും ഒക്കെ ജയ വീട്ടിൽ നിന്ന്, സോറി സ്വന്തമായി അധ്വാനിച്ച് ഉണ്ടാക്കി തന്നെ കൊണ്ടുവരണമായിരുന്നു.സിനിമയിൽ ഏതോ ഒരു സാജു കൊടിയൻ പർദ്ദയിട്ട് 'മോനെ ഭാര്യക്ക് സ്വാതന്ത്ര്യം കൊടുക്കെടാ" എന്നൊക്കെ പറഞ്ഞു പോകുന്ന ഒരു സീൻ ഉണ്ട്. രാജേഷിനു പക്ഷേ പറയാമായിരുന്നു "'ഭാര്യ കണ്ണെഴുത്തുന്നുണ്ട്, സ്വന്തമായി പൊട്ടു തൊടുന്നുണ്ട്, ചുരിദാർ ഇട്ട് പുറത്തിറങ്ങുന്നുണ്ട് ". "ഇനി വരാനിരിക്കുന്നത് ഏക വിഭവം സേവയും കടലയും അല്ല ഏക സിവിൽ കോഡ്കോഡ് ആണ്. അതൊന്നു വന്നോട്ടെ "എന്നുകൂടെ പറഞ്ഞാൽ ഉഷാറായേനെ. പക്ഷേ രാജേഷ് പറയുന്നില്ല അയാൾ ഒരു മാന്യനാണ്. # രാജേഷ് നൊപ്പം നബി: പല വീടുകളിലും ബോക്സിങ് കിറ്റ് ഓൺലൈൻ ആയി ഭാര്യമാർ ഓർഡർ ചെയ്തു തുടങ്ങി. രാജേഷ് മാർക്ക് പരിശീലിക്കാൻ. കാശിന്റെ അധ്വാനത്തിന്റെ വില അവളുമാരും അറിയട്ടെ.
