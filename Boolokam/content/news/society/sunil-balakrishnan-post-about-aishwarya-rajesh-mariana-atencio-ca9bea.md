---
title: "ഐശ്വര്യയുടെയും മരിയാനയുടെയും കഥ"
date: 2020-05-27T03:22:00
draft: false
categories: ["Society"]
tags: ['aishwarya rajesh', 'mariana atencio']
author: "Beaumaris"
---

<strong><a href="https://wordpress-972788-3403151.cloudwaysapps.com/sunil-balakrishnan-post-about-aishwarya-rajesh-mariana-atencio/275096/rr-1046" rel="attachment wp-att-275097"><img class="alignleft size-full wp-image-275097" src="https://cdn.boolokam.com/articles/2020/05/rr-1027.jpg" alt="" width="784" height="410" /></a>Sunil Balakrishnan</strong>

അടുത്ത കാലത്ത് സമൂഹ മാധ്യമങ്ങളിൽ നിറഞ്ഞ രണ്ടു വിഷയങ്ങൾ. ആനീസ് കിച്ചനിലെത്തിയ നിമിഷ സജയനും കേരളത്തിന് ക്രൂരതയുടെ പുതിയ മുഖാവരണം നൽകിയ ഉത്രയുടെ കൊലപാതകവും. രണ്ടിലും സ്ത്രീപക്ഷ - സ്ത്രീ ശാക്തീകരണ പ്രതികരണങ്ങൾ പതിവു പോലെ നിറഞ്ഞു .

ഇക്കഴിഞ്ഞ ദിവസങ്ങളിൽ കേട്ട മറ്റു രണ്ടു വ്യക്തിത്വങ്ങളുടെ സ്വാനുഭവ വിവരണങ്ങളാണ് അതേസമയം കാതിൽ മുഴങ്ങുന്നത്. ഒന്ന് തമിഴ് സിനിമയിലെ പുതിയ തലമുറയിലെ താരമായ ഐശ്വര്യ രാജേഷ്. മറ്റൊരാൾ എൻ ബി സി ന്യൂസ് ജേർണലിസ്റ്റായ മരിയാന അറ്റെൻസിയോ. ചെന്നൈയിലെ ഒരു ചേരിയിൽ നിന്ന് ചലച്ചിത്ര താരമായി വളർന്ന പെൺകുട്ടിയാണ് ഐശ്വര്യ .
എട്ടുവയസുള്ളപ്പോൾ അച്ഛൻ മരണമടഞ്ഞു. തമിഴ് തന്നെ അത്ര വശമില്ലാത്ത തെലുങ്കു സ്ത്രീയായ അമ്മ 4 കുട്ടികളെ പോറ്റാൻ വസ്ത്രങ്ങൾ കടയിൽ നിന്ന് കടം വാങ്ങി വീടുതോറും കയറിയിറങ്ങി വിൽപ്പനയ്ക്കു നടന്നു. ഇതിനിടെ കൗമാരക്കാരനായ മൂത്ത സഹോദരൻ പ്രണയ നൈരാശ്യത്തെ തുടർന്ന് ആത്മഹത്യ ചെയ്തു (കൊലപാതകമെന്നും സംശയിക്കുന്നു). തളരാതെ പിടിച്ചു നിന്ന അമ്മയ്ക്ക് തുണയായി രണ്ടാമത്തെ മകൻ ചെറിയ ജോലികൾക്കു പോയിത്തുടങ്ങി. പെട്ടെന്നൊരു ദിവസം ആ സഹോദരൻ ബൈക്കപകടത്തിൽ മരണമടഞ്ഞതോടെ അമ്മയുടെ മനസ്സ് താളം തെറ്റി. ഇളയ കുട്ടിയെയും അമ്മയെയും സംരക്ഷിക്കാൻ പ്ലസ് ടു പഠിപ്പു മതിയാക്കി ഐശ്വര്യ ചെറിയ ജോലികൾക്ക് പോയി തുടങ്ങി. വഴിയരികിലും വീടുകളിലും കയറിയിറങ്ങി 50 രൂപ ദിവസേന സമ്പാദിച്ചു തുടങ്ങിയ കാലം. മാസം ആയിരം രൂപയ്ക്കും ആയിരത്തഞ്ഞൂറു രൂപയ്ക്കും ഒരു കുടുംബം കഴിയില്ലെന്ന അവസ്ഥയിലാണ് ചെറിയ ചെറിയ റോളുകളിൽ ടെലിവിഷൻ പരമ്പരകളിൽ അഭിനയിക്കാനുള്ള അവസരം സ്വീകരിക്കുന്നത്.

അപ്പോഴും നടിയാവണമെന്നോ അഭിനയിക്കണമെന്നോ ആഗ്രഹിച്ചിട്ടില്ല. ജീവിതം മെച്ചപ്പെടണമെങ്കിൽ ചലച്ചിത്രത്തിൽ അവസരത്തിനു ശ്രമിക്കാൻ ആരോ ഉപദേശിച്ചപ്പോൾ ചില സംവിധായകരെ സമീപിച്ചു. ഇംഗ്ലീഷ് സംസാരിക്കുന്ന തെന്നിന്ത്യൻ നടിമാർ മത്സരിക്കുന്ന ടോളിവുഡിൽ തമിഴ് മാത്രം സംസാരിക്കുന്ന, ഓട്ടോയിലും ബസിലും വന്നിറങ്ങുന്ന ചേരിയുടെ നിറവും മണവും മാത്രമുള്ള പെണ്ണ് ചിരിയുണർത്തുന്ന കാഴ്ചയായി . ആരും തിരിഞ്ഞു നോക്കിയില്ല. മൂന്നുവർഷം പരമ്പരകളുടെയും ചില ചെറു സിനിമകളുടെയും പിന്നാമ്പുറ കഥാപാത്രങ്ങളായി അലഞ്ഞുതിരിഞ്ഞു. അങ്ങനെയിരിക്കെയാണ് 'കാക്കമുട്ട'യിലെ വേഷം തേടിയെത്തുന്നത്. ചേരിയിലെ അഴുക്കുചാലിലെ സ്ത്രീ . രണ്ടു കുട്ടികളുടെ അമ്മ . താരസുന്ദരിമാരെ തേടി സംവിധായകൻ പോലും ചെല്ലാൻ മടിക്കുന്ന വേഷം. സിനിമ സൂപ്പർ ഹിറ്റായി. നിരവധി രാജ്യാന്തര ചലച്ചിത്ര വേദികളിൽ പ്രദർശിപ്പിക്കപ്പെട്ടു. എന്നിട്ടും ഐശ്വര്യയെ തേടി സൂപ്പർ താരങ്ങളോ മുൻ നിര സംവിധായകരോ വന്നില്ല. വീണ്ടും അവസരം തേടിയുള്ള അന്വേഷണം. ഇടയ്ക്ക് ധനുഷിന്റെയും വിജയ് സേതുപതിയുടെയും ചിത്രങ്ങളിൽ വേഷം. ഒടുവിൽ 'കനാ'യിലെ ക്രിക്കറ്റ് താരത്തിന്റെ വേഷം. ജീവിതത്തിന്റെ മുഖം മാറ്റിയ അവസരം. ഓക്സ്ഫോർഡ് ഇംഗ്ലീഷൊന്നുമില്ലെങ്കിലും ചേരിയിലെ ചേറു മാത്രം കണ്ട് കണ്ണടച്ചവരുടെ കാതുകളിൽ ഐശ്വര്യയുടെ വാക്കുകൾ ഇടമുറിയാത്ത ഇംഗ്ലീഷിൽ തന്നെ ചെന്നു പതിക്കുന്നുണ്ടാവും. സെക്ച്വൽ ഹരാസ് മെന്റിനെക്കുറിച്ചുള്ള പതിവുചോദ്യം ചോദിക്കുന്നതിനു മുൻപേ വന്നു മറുപടി. നിങ്ങളെ മറ്റുള്ളവർ എങ്ങനെ സമീപിക്കുന്നു എന്നതിലല്ല, നിങ്ങളെ നിങ്ങൾ എങ്ങനെ കാണുന്നു എന്നതിലാണ് കാര്യം. നേരിടാൻ നിങ്ങൾക്ക് ചങ്കുറപ്പുണ്ടെങ്കിൽ ഒരു സാഹചര്യവും നിങ്ങളെ കീഴ്പ്പെടുത്തില്ല.

ആരുമുണ്ടാവില്ല സഹായത്തിനെന്ന് ഓരോ നിമിഷവും മനസ്സിലുറപ്പിക്കണം. അപമാനങ്ങൾക്കു മുന്നിൽ തളരാതെ ഒരു പക്ഷേ അവളെ തേടിയെത്തിയ കഥാപാത്രങ്ങളെപ്പോലും വെല്ലുന്ന അനുഭവങ്ങളിലൂടെ വിജയത്തിലേക്കുയർന്ന ഒരു പെൺകുട്ടിയുടെ വാക്കുകളാണ്. മരിയാന അറ്റെൻസിയോ വർത്തമാനകാല അമേരിക്കൻ സാഹചര്യങ്ങളിൽ അവകാശ പോരാട്ടങ്ങളുടെ മുൻനിരയിൽ കേൾക്കപ്പെടുന്ന നാമമാണ്. തെക്കനമേരിക്കൻ രാജ്യമായ വെനസ്വെലയിൽ നിന്ന് ഏഴാം വയസ്സിൽ യു.എസ്സിലേക്ക് ചേക്കേറിയ ജീവതത്തിന്റെ പ്രതിസന്ധികളെക്കുറിച്ചാണ് മരിയാന പറയുന്നത്. ഐശ്വര്യയുടെ 'ചേരി മുഖ'ത്തിന് സമാനമായ അവസ്ഥ തന്നെയാണ് മരിയാനയും പറയുന്നത്. വംശീയ വിവേചനങ്ങളുടെ തീഷ്ണ നാളുകളിൽ സ്വന്തം പേരു പോലും മാതൃഭാഷയുടെ ശൈലിയിൽ ഉച്ചരിക്കാൻ ഭയന്ന് അമേരിക്കൻ ഉച്ചാരണ രീതിയിൽ "മെരീയാനാ" എന്ന് പറഞ്ഞു ശീലിച്ച പെൺകുട്ടി.

അവഗണനകളുടെയും അധിക്ഷേപങ്ങളുടെയും നിരന്തര കഥകൾക്കൊടുവിൽ അവൾ ഒരു നാൾ മരിയാന എന്ന് ഉറക്കെ സധൈര്യം പറഞ്ഞു തുടങ്ങി. മാധ്യമ പ്രവർത്തകയായുള്ള പ്രവാസ ജീവിതം നൽകിയ അനുഭവങ്ങളാണ് അമേരിക്കയിലെ കുടിയേറ്റ ജനതയുടെ അവകാശ പോരാട്ട വനിതയുടെ വേഷത്തിലേക്കുള്ള കരുത്തായി മാറിയത്. മെക്സിക്കൻ അതിർത്തി ഗ്രാമങ്ങളിലെ കുടിയേറ്റക്കാരായ അമ്മമാരുടെ കണ്ണീരിന്റെ കഥകൾ ലൈവ് അഭിമുഖങ്ങളിലൂടെ ലോകത്തിനു മുന്നിൽ അവതരിപ്പിച്ചതിന് ദൃശ്യ മാധ്യമ രംഗത്ത് യു എസിലെ വിഖ്യാതമായ നാഷണൽ എമ്മി അവാർഡ് വരെ കൊണ്ടുചെന്നെത്തിച്ച പോരാട്ടങ്ങൾ . ഒപ്പം പുരസ്ക്കാരങ്ങളുടെ നിര തന്നെ പിന്തുടർന്ന അമേരിക്കൻ പൊതു തിരഞ്ഞെടുപ്പു റിപോർട്ടുകൾ, മെക്സിക്കോയിലെ ഭൂകമ്പം, മരിയ, ഹാർവി, ഫ്ളോറൻസ് തുടങ്ങി അമേരിക്കൻ വൻകരയെ പിടിച്ചുലച്ച വൻ ചുഴലിക്കാറ്റുക ൾ എന്നിവയെക്കുറിച്ചുള്ള റിപോർട്ടുകൾ എന്നിങ്ങനെ തുടരുന്ന നിരന്തര സാമൂഹ്യ ഇടപെടലുകൾ. പ്രതിബന്ധങ്ങളെ തോൽവികളായി കാണാത്ത മനോനില കൈവരിച്ചാണ് ഐശ്വര്യയും മരിയാനയും നമുക്കു മുന്നിൽ നിൽക്കുന്നത്. അവരുടെ മുഖത്തു തെളിഞ്ഞു നിൽക്കുന്ന ആത്മവിശ്വാസമാണ് അതിന്റെ നേർസാക്ഷ്യം.


![ഐശ്വര്യയുടെയും മരിയാനയുടെയും കഥ](https://cdn.boolokam.com/articles/2020/05/rr-1027.jpg)**[](https://wordpress-972788-3403151.cloudwaysapps.com/sunil-balakrishnan-post-about-aishwarya-rajesh-mariana-atencio/275096/rr-1046)Sunil Balakrishnan** അടുത്ത കാലത്ത് സമൂഹ മാധ്യമങ്ങളിൽ നിറഞ്ഞ രണ്ടു വിഷയങ്ങൾ. ആനീസ് കിച്ചനിലെത്തിയ നിമിഷ സജയനും കേരളത്തിന് ക്രൂരതയുടെ പുതിയ മുഖാവരണം നൽകിയ ഉത്രയുടെ കൊലപാതകവും. രണ്ടിലും സ്ത്രീപക്ഷ - സ്ത്രീ ശാക്തീകരണ പ്രതികരണങ്ങൾ പതിവു പോലെ നിറഞ്ഞു . ഇക്കഴിഞ്ഞ ദിവസങ്ങളിൽ കേട്ട മറ്റു രണ്ടു വ്യക്തിത്വങ്ങളുടെ സ്വാനുഭവ വിവരണങ്ങളാണ് അതേസമയം കാതിൽ മുഴങ്ങുന്നത്. ഒന്ന് തമിഴ് സിനിമയിലെ പുതിയ തലമുറയിലെ താരമായ ഐശ്വര്യ രാജേഷ്. മറ്റൊരാൾ എൻ ബി സി ന്യൂസ് ജേർണലിസ്റ്റായ മരിയാന അറ്റെൻസിയോ. ചെന്നൈയിലെ ഒരു ചേരിയിൽ നിന്ന് ചലച്ചിത്ര താരമായി വളർന്ന പെൺകുട്ടിയാണ് ഐശ്വര്യ . എട്ടുവയസുള്ളപ്പോൾ അച്ഛൻ മരണമടഞ്ഞു. തമിഴ് തന്നെ അത്ര വശമില്ലാത്ത തെലുങ്കു സ്ത്രീയായ അമ്മ 4 കുട്ടികളെ പോറ്റാൻ വസ്ത്രങ്ങൾ കടയിൽ നിന്ന് കടം വാങ്ങി വീടുതോറും കയറിയിറങ്ങി വിൽപ്പനയ്ക്കു നടന്നു. ഇതിനിടെ കൗമാരക്കാരനായ മൂത്ത സഹോദരൻ പ്രണയ നൈരാശ്യത്തെ തുടർന്ന് ആത്മഹത്യ ചെയ്തു (കൊലപാതകമെന്നും സംശയിക്കുന്നു). തളരാതെ പിടിച്ചു നിന്ന അമ്മയ്ക്ക് തുണയായി രണ്ടാമത്തെ മകൻ ചെറിയ ജോലികൾക്കു പോയിത്തുടങ്ങി. പെട്ടെന്നൊരു ദിവസം ആ സഹോദരൻ ബൈക്കപകടത്തിൽ മരണമടഞ്ഞതോടെ അമ്മയുടെ മനസ്സ് താളം തെറ്റി. ഇളയ കുട്ടിയെയും അമ്മയെയും സംരക്ഷിക്കാൻ പ്ലസ് ടു പഠിപ്പു മതിയാക്കി ഐശ്വര്യ ചെറിയ ജോലികൾക്ക് പോയി തുടങ്ങി. വഴിയരികിലും വീടുകളിലും കയറിയിറങ്ങി 50 രൂപ ദിവസേന സമ്പാദിച്ചു തുടങ്ങിയ കാലം. മാസം ആയിരം രൂപയ്ക്കും ആയിരത്തഞ്ഞൂറു രൂപയ്ക്കും ഒരു കുടുംബം കഴിയില്ലെന്ന അവസ്ഥയിലാണ് ചെറിയ ചെറിയ റോളുകളിൽ ടെലിവിഷൻ പരമ്പരകളിൽ അഭിനയിക്കാനുള്ള അവസരം സ്വീകരിക്കുന്നത്. അപ്പോഴും നടിയാവണമെന്നോ അഭിനയിക്കണമെന്നോ ആഗ്രഹിച്ചിട്ടില്ല. ജീവിതം മെച്ചപ്പെടണമെങ്കിൽ ചലച്ചിത്രത്തിൽ അവസരത്തിനു ശ്രമിക്കാൻ ആരോ ഉപദേശിച്ചപ്പോൾ ചില സംവിധായകരെ സമീപിച്ചു. ഇംഗ്ലീഷ് സംസാരിക്കുന്ന തെന്നിന്ത്യൻ നടിമാർ മത്സരിക്കുന്ന ടോളിവുഡിൽ തമിഴ് മാത്രം സംസാരിക്കുന്ന, ഓട്ടോയിലും ബസിലും വന്നിറങ്ങുന്ന ചേരിയുടെ നിറവും മണവും മാത്രമുള്ള പെണ്ണ് ചിരിയുണർത്തുന്ന കാഴ്ചയായി . ആരും തിരിഞ്ഞു നോക്കിയില്ല. മൂന്നുവർഷം പരമ്പരകളുടെയും ചില ചെറു സിനിമകളുടെയും പിന്നാമ്പുറ കഥാപാത്രങ്ങളായി അലഞ്ഞുതിരിഞ്ഞു. അങ്ങനെയിരിക്കെയാണ് 'കാക്കമുട്ട'യിലെ വേഷം തേടിയെത്തുന്നത്. ചേരിയിലെ അഴുക്കുചാലിലെ സ്ത്രീ . രണ്ടു കുട്ടികളുടെ അമ്മ . താരസുന്ദരിമാരെ തേടി സംവിധായകൻ പോലും ചെല്ലാൻ മടിക്കുന്ന വേഷം. സിനിമ സൂപ്പർ ഹിറ്റായി. നിരവധി രാജ്യാന്തര ചലച്ചിത്ര വേദികളിൽ പ്രദർശിപ്പിക്കപ്പെട്ടു. എന്നിട്ടും ഐശ്വര്യയെ തേടി സൂപ്പർ താരങ്ങളോ മുൻ നിര സംവിധായകരോ വന്നില്ല. വീണ്ടും അവസരം തേടിയുള്ള അന്വേഷണം. ഇടയ്ക്ക് ധനുഷിന്റെയും വിജയ് സേതുപതിയുടെയും ചിത്രങ്ങളിൽ വേഷം. ഒടുവിൽ 'കനാ'യിലെ ക്രിക്കറ്റ് താരത്തിന്റെ വേഷം. ജീവിതത്തിന്റെ മുഖം മാറ്റിയ അവസരം. ഓക്സ്ഫോർഡ് ഇംഗ്ലീഷൊന്നുമില്ലെങ്കിലും ചേരിയിലെ ചേറു മാത്രം കണ്ട് കണ്ണടച്ചവരുടെ കാതുകളിൽ ഐശ്വര്യയുടെ വാക്കുകൾ ഇടമുറിയാത്ത ഇംഗ്ലീഷിൽ തന്നെ ചെന്നു പതിക്കുന്നുണ്ടാവും. സെക്ച്വൽ ഹരാസ് മെന്റിനെക്കുറിച്ചുള്ള പതിവുചോദ്യം ചോദിക്കുന്നതിനു മുൻപേ വന്നു മറുപടി. നിങ്ങളെ മറ്റുള്ളവർ എങ്ങനെ സമീപിക്കുന്നു എന്നതിലല്ല, നിങ്ങളെ നിങ്ങൾ എങ്ങനെ കാണുന്നു എന്നതിലാണ് കാര്യം. നേരിടാൻ നിങ്ങൾക്ക് ചങ്കുറപ്പുണ്ടെങ്കിൽ ഒരു സാഹചര്യവും നിങ്ങളെ കീഴ്പ്പെടുത്തില്ല. ആരുമുണ്ടാവില്ല സഹായത്തിനെന്ന് ഓരോ നിമിഷവും മനസ്സിലുറപ്പിക്കണം. അപമാനങ്ങൾക്കു മുന്നിൽ തളരാതെ ഒരു പക്ഷേ അവളെ തേടിയെത്തിയ കഥാപാത്രങ്ങളെപ്പോലും വെല്ലുന്ന അനുഭവങ്ങളിലൂടെ വിജയത്തിലേക്കുയർന്ന ഒരു പെൺകുട്ടിയുടെ വാക്കുകളാണ്. മരിയാന അറ്റെൻസിയോ വർത്തമാനകാല അമേരിക്കൻ സാഹചര്യങ്ങളിൽ അവകാശ പോരാട്ടങ്ങളുടെ മുൻനിരയിൽ കേൾക്കപ്പെടുന്ന നാമമാണ്. തെക്കനമേരിക്കൻ രാജ്യമായ വെനസ്വെലയിൽ നിന്ന് ഏഴാം വയസ്സിൽ യു.എസ്സിലേക്ക് ചേക്കേറിയ ജീവതത്തിന്റെ പ്രതിസന്ധികളെക്കുറിച്ചാണ് മരിയാന പറയുന്നത്. ഐശ്വര്യയുടെ 'ചേരി മുഖ'ത്തിന് സമാനമായ അവസ്ഥ തന്നെയാണ് മരിയാനയും പറയുന്നത്. വംശീയ വിവേചനങ്ങളുടെ തീഷ്ണ നാളുകളിൽ സ്വന്തം പേരു പോലും മാതൃഭാഷയുടെ ശൈലിയിൽ ഉച്ചരിക്കാൻ ഭയന്ന് അമേരിക്കൻ ഉച്ചാരണ രീതിയിൽ "മെരീയാനാ" എന്ന് പറഞ്ഞു ശീലിച്ച പെൺകുട്ടി. അവഗണനകളുടെയും അധിക്ഷേപങ്ങളുടെയും നിരന്തര കഥകൾക്കൊടുവിൽ അവൾ ഒരു നാൾ മരിയാന എന്ന് ഉറക്കെ സധൈര്യം പറഞ്ഞു തുടങ്ങി. മാധ്യമ പ്രവർത്തകയായുള്ള പ്രവാസ ജീവിതം നൽകിയ അനുഭവങ്ങളാണ് അമേരിക്കയിലെ കുടിയേറ്റ ജനതയുടെ അവകാശ പോരാട്ട വനിതയുടെ വേഷത്തിലേക്കുള്ള കരുത്തായി മാറിയത്. മെക്സിക്കൻ അതിർത്തി ഗ്രാമങ്ങളിലെ കുടിയേറ്റക്കാരായ അമ്മമാരുടെ കണ്ണീരിന്റെ കഥകൾ ലൈവ് അഭിമുഖങ്ങളിലൂടെ ലോകത്തിനു മുന്നിൽ അവതരിപ്പിച്ചതിന് ദൃശ്യ മാധ്യമ രംഗത്ത് യു എസിലെ വിഖ്യാതമായ നാഷണൽ എമ്മി അവാർഡ് വരെ കൊണ്ടുചെന്നെത്തിച്ച പോരാട്ടങ്ങൾ . ഒപ്പം പുരസ്ക്കാരങ്ങളുടെ നിര തന്നെ പിന്തുടർന്ന അമേരിക്കൻ പൊതു തിരഞ്ഞെടുപ്പു റിപോർട്ടുകൾ, മെക്സിക്കോയിലെ ഭൂകമ്പം, മരിയ, ഹാർവി, ഫ്ളോറൻസ് തുടങ്ങി അമേരിക്കൻ വൻകരയെ പിടിച്ചുലച്ച വൻ ചുഴലിക്കാറ്റുക ൾ എന്നിവയെക്കുറിച്ചുള്ള റിപോർട്ടുകൾ എന്നിങ്ങനെ തുടരുന്ന നിരന്തര സാമൂഹ്യ ഇടപെടലുകൾ. പ്രതിബന്ധങ്ങളെ തോൽവികളായി കാണാത്ത മനോനില കൈവരിച്ചാണ് ഐശ്വര്യയും മരിയാനയും നമുക്കു മുന്നിൽ നിൽക്കുന്നത്. അവരുടെ മുഖത്തു തെളിഞ്ഞു നിൽക്കുന്ന ആത്മവിശ്വാസമാണ് അതിന്റെ നേർസാക്ഷ്യം.
