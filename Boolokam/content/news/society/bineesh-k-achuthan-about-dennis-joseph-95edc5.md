---
title: "മറ്റൊരു ന്യൂഡൽഹിക്കോ രാജാവിന്റെ മകനോ തയ്യാറെടുക്കുമ്പോഴായിരുന്നു അദേഹം വിടപറയുന്നത്"
date: 2022-05-10T12:10:54
draft: false
categories: ["Society"]
tags: ['dennis joseph', 'Featured', 'mammootty', 'mohanlal']
author: "Beaumaris"
---

<strong>Bineesh K Achuthan</strong>

പ്രിയ തിരക്കഥാകാരൻ ഡെന്നീസ് ജോസഫ് വിട പറഞ്ഞിട്ട് ഇന്ന് ഒരു വർഷം തികയുന്നു. സിനിമാ മേഖലയിൽ ,കലാഭവൻ മണിയുടെ വേർപാടിന് ശേഷം വ്യക്തിപരമായി എന്നെ ഇത്രയധികം വിഷമിപ്പിച്ച ഒരു മരണം കൂടിയായിരുന്നു അത്. അത്രക്കും അപ്രതീക്ഷിതമായിരുന്നു ആ വിട വാങ്ങൽ. ബാല്യം മുതൽ സിനിമ എന്ന മാധ്യമത്തെ എനിക്കിഷ്ടപ്പെടാൻ ഇടയാക്കിയ ഒട്ടേറെ ചിത്രങ്ങളുടെ രചയിതാവ് കൂടിയാണദ്ദേഹം. 400- ലധികം ചിത്രങ്ങളിൽ വേഷമിട്ട മമ്മൂട്ടിയെക്കുറിച്ചാലോചിക്കുമ്പോൾ തന്നെ മനസിൽ വരുന്ന രൂപം ന്യൂ ഡൽഹിയിലെ ജി.കെ.യുടേതാണ്. 300 - ലേറെ ചിത്രങ്ങളിൽ വേഷമിട്ട മോഹൻലാൽ എന്നാൽ അന്നുമിന്നും എനിക്ക് വിൻസന്റ് ഗോമസാണ്. ഡെന്നീസ് ജോസഫിന്റെ എഴുത്തിന്റെ കരുത്താണ് ഈ രണ്ട് കഥാപാത്രങ്ങളുടെയും മുതൽകൂട്ട് .

&amp;nbsp;

<img class="wp-image-333672 aligncenter" src="https://cdn.boolokam.com/articles/2022/05/YJYJ.webp" alt="" width="674" height="379" />

1985- ൽ ജേസി സംവിധാനം നിർവ്വഹിച്ച ഈറൻ സന്ധ്യയുടെ കഥാകൃത്തായി മലയാള സിനിമയിൽ അരങ്ങേറിയ ഡെന്നീസ് ജോസഫ് വളരെ പെട്ടെന്ന് തന്നെ ചിത്രത്തിലെ നായകനായ മമ്മൂട്ടിയുടെ ഗുഡ് ബുക്കിൽ ഇടം പിടിച്ചു. മമ്മൂട്ടിയുടെ ശക്തമായ ശുപാർശയാലാണ് ജോഷിയോടൊത്ത് നിറക്കൂട്ട് സാധ്യമാവുന്നത്. നിറക്കൂട്ടിന്റെ വ്യാപാര വിജയം ഡെന്നീസിനെ ശ്രദ്ധേയനാക്കി. തുടർന്ന് ശ്യാമ നേടിയ അപ്രതീക്ഷിത വിജയം ജോഷി - ഡെന്നീസ് ജോസഫ് കൂട്ട്കെട്ടിനെ പുതിയ തലങ്ങളിൽ എത്തിച്ചു .

പക്ഷേ കാറ്റ് മാറി വീശിയതും വളരെ പെട്ടെന്നായിരുന്നു. ജോഷി - ഡെന്നീസ് ജോസഫ് - മമ്മൂട്ടി കൂട്ട്കെട്ടിലെ ഏതാനും ചിത്രങ്ങൾ അപ്രതീക്ഷിതമായി ബോക്സ് ഓഫീസിൽ വൻ പരാജയങ്ങളായി മാറി. ഡെന്നീസിന്റെ തന്നെ ആറോളം മമ്മൂട്ടി ചിത്രങ്ങൾ ദയനീയമായി പരാജയപ്പെട്ടു. പക്ഷേ, തമ്പി കണ്ണന്താനത്തിന് വേണ്ടി എഴുതിയ രാജാവിന്റെ മകൻ സൂപ്പർ ഹിറ്റായി എന്നു മാത്രമല്ല മോഹൻലാലിനെ താരപദവിയിൽ അവരോധിക്കുകയും ചെയ്തു.1986 പകുതി മുതൽ 1987 മധ്യം വരെയുള്ള ഒരു വർഷ കാലയളവിൽ മമ്മൂട്ടി നായകനായിട്ടഭിനയിച്ച ഒരു ഡസനോളം ചിത്രങ്ങളാണ് തുടർ പരാജയങ്ങൾ ഏറ്റുവാങ്ങിയത്. ഈ ചിത്രങ്ങളിൽ പകുതിയും ഡെന്നീസിന്റെ രചനകളുമായിരുന്നു. ഇക്കാലയളവിൽ ഡെന്നീസ്, മോഹൻലാലിനെ നായകനാക്കി രചിച്ച ചിത്രങ്ങൾ വിജയിക്കുകയും ചെയ്തു. ആടിയുലയുന്ന മമ്മൂട്ടിയുടെ താര സിംഹാനം ഉറപ്പിച്ചു നിർത്തുക എന്നത് തന്റെ കൂടി ഉത്തരവാദിത്തമാണെന്ന ഡെന്നീസ് ജോസഫിന്റെ ചിന്തയാണ് ന്യൂ ഡൽഹിയുടെ പിറവിക്ക് പിന്നിൽ. ഒപ്പം ജൂബിലി ജോയി എന്ന നിർമ്മാതാവിന്റെയും ജോഷിയുടെയും ശക്തമായ പിന്തുണ കൂടിയായപ്പോൾ മലയാള കണ്ട എക്കാലത്തെയും മികച്ച പ്രതികാരകഥ രൂപം കൊണ്ടു .

&amp;nbsp;

<img class="wp-image-333673 aligncenter" src="https://cdn.boolokam.com/articles/2022/05/FWF.webp" alt="" width="680" height="368" />

&amp;nbsp;

ന്യൂഡെൽഹിയുടെ ചരിത്ര വിജയം മമ്മൂട്ടിയുടെ താരസിംഹാസനത്തെ ഊട്ടിയുറപ്പിച്ചു .ഈ കൂട്ട് കെട്ടിൽ നിന്നും സംഘം , നായർസാബ് തുടങ്ങിയ സൂപ്പർ ഹിറ്റുകൾ പിറവിയെടുത്തു. ഈ സമയം മനു അങ്കിൾ , അഥർവ്വം എന്നീ ചിത്രങ്ങൾ ഡെന്നീസ് സംവിധാനം ചെയ്യുകയും ചെയ്തു. മനു അങ്കിൾ വ്യാപാരം വിജയം നേടി എന്നതിലുപരി കുട്ടികൾക്കുള്ള മികച്ച ചിത്രത്തിനുള്ള ദേശീയ പുരസ്കാരം കരസ്ഥമാക്കുകയും ചെയ്തു. സൂപ്പർ താരങ്ങളുടെ രചയിതാവ് എന്നറിയപ്പെട്ട ഡെന്നീസ് നായികാ കേന്ദ്രീകൃതമായ ആകാശദൂത് പോലെ ഒരു കണ്ണീർ കഥ എഴുതി വിജയിപ്പിച്ചത് സിനിമാ വൃത്തങ്ങളെ അമ്പരപ്പിച്ച ഒന്നായിരുന്നു .

പക്ഷേ , ഇതിനിടയിൽ നായർ സാബിന്റെയും NO:20 മദ്രാസ് മെയിലിന്റെയും രചനാവേളയിലെ അസ്വാരസ്യത്തെ തുടർന്ന് ഡെന്നീസ് , ജോഷിയുമായി മാനസികമായിട്ടകന്നു . ഈ കാലയളവിൽ സുരേഷ് ബാബുവുമായി ചേർന്ന് കോട്ടയം കുഞ്ഞച്ചൻ പോലുള്ള ഹിറ്റുകൾ സൃഷ്ടിച്ചു . അങ്ങനെ സുരേഷ് ബാബുവുമായി ചേർന്ന് ഒരു കൂട്ട്കെട്ട് ഉണ്ടാവുകയും ഏതാനും ചിത്രങ്ങൾ ആ ടീമിൽ നിന്നും ഉണ്ടാവുകയും ചെയ്തു. മണിരത്നത്തിന്റെ തിരകഥ എഴുതാനുള്ള ക്ഷണം നിരസിച്ച പ്രൊഫഷണൽ മണ്ടത്തരത്തേക്കാൾ വലിയ പാളിച്ചയായിരുന്നു ഡെന്നീസ് ജോസഫിന് സുരേഷ് ബാബുവുമായിട്ടുള്ള കൂട്ട്കെട്ട്. ജോഷിയേപ്പോലുള്ള ഒരു മാസ്റ്റർ ക്രാഫ്റ്റ്സ് മാനുമായി സഹകരിച്ചു പ്രവർത്തിച്ചു പോന്നയാൾ ആ നിലവാരത്തിൽ നിന്നും കാതങ്ങൾ അകലെ നിൽക്കുന്ന ഒരാളുമായി സഹകരിച്ചത് ഡെന്നീസിലെ എഴുത്തുകാരന്റെ ക്രിയേറ്റിവിറ്റിയെ സാരമായി ബാധിച്ചു.

&amp;nbsp;

<img class="size-full wp-image-333674 aligncenter" src="https://cdn.boolokam.com/articles/2022/05/GGGG.jpg" alt="" width="625" height="350" />

വിഷയ വൈവിധ്യത്താൽ സമ്പന്നമായ ഡെന്നീസിന്റെ രചനകൾ പൈങ്കിളികളായി അധപതിച്ചു. ന്യൂ ഡെൽഹി പോലെ ബ്രില്യന്റായ ഒരു രചന നിർവഹിച്ച ഡെന്നീസിന്റെ പിൽക്കാല രചനകൾ ആദ്യ കാല രചനകളുടെ പ്രേതങ്ങളായി മാറി . ഇടക്ക് ഫാന്റം , തസ്ക്കര വീരൻ പോലെ വരത്തൻ ചിത്രങ്ങൾ എഴുതി മമ്മൂട്ടിക്ക് ഗ്രിപ്പ് കൊടുക്കാനായി എന്നതല്ലാതെ നിലവാരപരമായി അദേഹം പിന്നോക്കം പോയി എന്നതാണ് സത്യം . ഷാജി കൈലാസിന്റെ എഫ്.ഐ.ആർ. മാത്രമാണതിൽ അപവാദം .

ഡെന്നീസ് ജോസഫിന്റെ രചനകൾ ആരാധകരാൽ ആഘോഷിക്കപ്പെട്ടിട്ടുണ്ടെങ്കിലും അദ്ദേഹത്തിന്റെ സമകാലികരുടെ എഴുത്തുകളേപ്പോലെ വ്യാപകമായി പഠിക്കപ്പെട്ടില്ല. പഠനാർഹമായ രചനകൾ തന്നെയായിരുന്നു അദ്ദേഹത്തിന്റേത്. ഡെന്നീസിന്റെ ഒട്ടു മിക്ക രചനകളിലും " വർക്കിംഗ് വിമൻ കൺസെപ്റ്റ് " ഉള്ളതായി ഒരു FB സുഹൃത്ത് ചൂണ്ടിക്കാട്ടുകയുണ്ടായി. മധ്യ കേരളത്തിലെ സമ്പന്നമായ സുറിയാനി ക്രൈസ്തവ പശ്ചാത്തലമായിരിക്കാം ഇത്തരമൊരു പാത്രസൃഷ്ടിയിൽ അദ്ദേഹത്തെ സ്വാധീനിച്ചിരിക്കുക. സുമലത എന്ന അഭിനേത്രിയെക്കുറിച്ച് പറയുമ്പോൾ മലയാളി ആദ്യം പറയുക തൂവാനത്തുമ്പികളിലെ ക്ലാരയെയാണ് .

&amp;nbsp;

<img class="wp-image-333675 aligncenter" src="https://cdn.boolokam.com/articles/2022/05/FWFWWW.webp" alt="" width="684" height="380" />

എന്നാൽ ന്യൂ ഡൽഹിയിലെ മരിയ ക്ലാരയേക്കാൾ ശക്തമായ ഒരു കഥാപാത്രമാണ് എന്നാണ് എന്റെ അഭിപ്രായം. ഒരാഴ്ച്ചത്തെ വ്യത്യാസത്തിലാണ് ഇരു ചിത്രങ്ങളും റിലീസായത് എന്നത് കൗതുകകരമാണ്. വിദേശ ക്ലാസിക്കുകളുടെ അന്തസത്ത ചോരാതെ കേരളീയ പശ്ചാത്തലത്തിലേക്ക് പറിച്ച് നടുക എന്ന ശൈലിയാണ് ഡെന്നീസ് കൂടുതലായും അവലംബിച്ചിട്ടുള്ളത്.

2020 - ലോ ലോക്ക് ഡൗൺ പിരീഡിലാണ് സഞ്ചാരം ചാനലിൽ സംപ്രേഷണം ചെയ്യുന്ന " ചരിത്രം എന്നിലൂടെ " എന്ന പ്രോഗ്രാം കാണുന്നത് . സ്മാർട്ട് ഫോണിൽ , യൂട്യൂബിലൂടെയായിരുന്നു ഞാനിത് കാണുന്നത് . 2019 - ലോ മറ്റോ യൂട്യൂബിൽ അപ്‌ലോഡ് ചെയ്ത വീഡിയോ ആണിതെന്ന് തോന്നുന്നു . എന്തായാലും 2020 മാർച്ച് - ഏപ്രിൽ മാസങ്ങളിലാണ് ഞാനീ വീഡിയോ കാണുന്നത് . അതിന് മുമ്പ് ഇതേ ചാനലിൽ സംപ്രേഷണം ചെയ്ത സമാനമായ ഒരു പ്രോഗ്രാമുകളും ഞാൻ കണ്ടിരുന്നുമില്ല .

&amp;nbsp;

[embed]https://youtu.be/u-3mh3y7s1U[/embed]

&amp;nbsp;

ഡെന്നീസ് ജോസഫ് വിവരിക്കുന്ന ചരിത്രം ഓരോ എപ്പിസോഡും ഞാൻ എത്ര വട്ടം കണ്ടിട്ടുണ്ടെന്നെനിക്ക് തന്നെ അറിയില്ല . മലയാള സിനിമയുടെ 1985 മുതലുള്ള ഒരു ചരിത്ര വിവരണം തന്നെയായിരുന്നു അത് . മറ്റിതര ഇന്റർവ്യൂകളെ അപേക്ഷിച്ച് " ചരിത്രം എന്നിലൂടെ " എന്ന പ്രോഗ്രാമിന്റെ പ്രത്യേകത പറയുന്നയാൾ പ്രേക്ഷകനുമായി നേരിട്ട് സംസാരിക്കുന്ന ഒരു ഫീൽ ഉണ്ടാകും എന്നതാണ്. എന്നാൽ , ജോൺ പോളിനേ പോലെ പണ്ഡിത ഭാഷയിൽ സംസാരിക്കുമ്പോൾ ഈ ഫീൽ കിട്ടാറുമില്ല. ഡെന്നീസ് ജോസഫ് തികച്ചും സാധാരണ ഭാഷയിൽ കാര്യങ്ങൾ വിശദീകരിക്കുമ്പോൾ ഏതൊരാക്കും താനുമായി അദ്ദേഹം സ്വകാര്യ സംഭാഷണത്തിൽ ഏർപ്പെടുന്ന പ്രതീതിയാണ് ഉളവാകുക.

&amp;nbsp;

[embed]https://youtu.be/oHxAFSv-QHw[/embed]

&amp;nbsp;

ഇക്കാരണത്താൽ ഓരോ എപ്പിസോഡും ആവർത്തിച്ചാവർത്തിച്ച് പല തവണ കണ്ടത് കൊണ്ട് എന്റെ ഒരു സുഹൃത്ത്/ പരിചയക്കാരൻ എന്ന ഒരു ഫീൽ എനിക്ക് ലഭിച്ചിരുന്നു . എന്റെ വീട്ടിൽ നിന്നും ഏകദേശം 40 കി.മീ. അടുത്താണദേഹം താമസിക്കുന്നത്. എന്നെങ്കിലും ഒരിക്കൽ അദ്ദേഹത്തെ പോയി കാണണമെന്നും സംസാരിക്കണമെന്നും ഞാൻ അതിയായി ആഗ്രഹിച്ചിരുന്നു. പക്ഷേ കാലം എന്നെ അതിന് അനുവദിച്ചില്ല . പ്രസ്തുത പ്രോഗ്രാമിൽ മദ്യപാനശീലം തന്റെ രചനാജീവിതത്തെ സാരമായി ബാധിച്ച കാര്യം അദ്ദേഹം വിശദമാക്കുന്നുണ്ട്. മദ്യപാനം പൂർണ്ണമായും ഉപേക്ഷിച്ച് കൊണ്ട് മറ്റൊരു ന്യൂ ഡൽഹിക്കോ രാജാവിന്റെ മകനോ തയ്യാറെടുക്കുമ്പോഴായിരുന്നു അദേഹം വിടപറയുന്നത് .... മലയാളിയെ ത്രസിപ്പിക്കുന്ന നിരവധി കഥകൾ ബാക്കി വച്ചു കൊണ്ട് ......


![മറ്റൊരു ന്യൂഡൽഹിക്കോ രാജാവിന്റെ മകനോ തയ്യാറെടുക്കുമ്പോഴായിരുന്നു അദേഹം വിടപറയുന്നത്](https://cdn.boolokam.com/articles/2022/05/YJYJ.webp)**Bineesh K Achuthan** പ്രിയ തിരക്കഥാകാരൻ ഡെന്നീസ് ജോസഫ് വിട പറഞ്ഞിട്ട് ഇന്ന് ഒരു വർഷം തികയുന്നു. സിനിമാ മേഖലയിൽ ,കലാഭവൻ മണിയുടെ വേർപാടിന് ശേഷം വ്യക്തിപരമായി എന്നെ ഇത്രയധികം വിഷമിപ്പിച്ച ഒരു മരണം കൂടിയായിരുന്നു അത്. അത്രക്കും അപ്രതീക്ഷിതമായിരുന്നു ആ വിട വാങ്ങൽ. ബാല്യം മുതൽ സിനിമ എന്ന മാധ്യമത്തെ എനിക്കിഷ്ടപ്പെടാൻ ഇടയാക്കിയ ഒട്ടേറെ ചിത്രങ്ങളുടെ രചയിതാവ് കൂടിയാണദ്ദേഹം. 400- ലധികം ചിത്രങ്ങളിൽ വേഷമിട്ട മമ്മൂട്ടിയെക്കുറിച്ചാലോചിക്കുമ്പോൾ തന്നെ മനസിൽ വരുന്ന രൂപം ന്യൂ ഡൽഹിയിലെ ജി.കെ.യുടേതാണ്. 300 - ലേറെ ചിത്രങ്ങളിൽ വേഷമിട്ട മോഹൻലാൽ എന്നാൽ അന്നുമിന്നും എനിക്ക് വിൻസന്റ് ഗോമസാണ്. ഡെന്നീസ് ജോസഫിന്റെ എഴുത്തിന്റെ കരുത്താണ് ഈ രണ്ട് കഥാപാത്രങ്ങളുടെയും മുതൽകൂട്ട് . &nbsp; 1985- ൽ ജേസി സംവിധാനം നിർവ്വഹിച്ച ഈറൻ സന്ധ്യയുടെ കഥാകൃത്തായി മലയാള സിനിമയിൽ അരങ്ങേറിയ ഡെന്നീസ് ജോസഫ് വളരെ പെട്ടെന്ന് തന്നെ ചിത്രത്തിലെ നായകനായ മമ്മൂട്ടിയുടെ ഗുഡ് ബുക്കിൽ ഇടം പിടിച്ചു. മമ്മൂട്ടിയുടെ ശക്തമായ ശുപാർശയാലാണ് ജോഷിയോടൊത്ത് നിറക്കൂട്ട് സാധ്യമാവുന്നത്. നിറക്കൂട്ടിന്റെ വ്യാപാര വിജയം ഡെന്നീസിനെ ശ്രദ്ധേയനാക്കി. തുടർന്ന് ശ്യാമ നേടിയ അപ്രതീക്ഷിത വിജയം ജോഷി - ഡെന്നീസ് ജോസഫ് കൂട്ട്കെട്ടിനെ പുതിയ തലങ്ങളിൽ എത്തിച്ചു . പക്ഷേ കാറ്റ് മാറി വീശിയതും വളരെ പെട്ടെന്നായിരുന്നു. ജോഷി - ഡെന്നീസ് ജോസഫ് - മമ്മൂട്ടി കൂട്ട്കെട്ടിലെ ഏതാനും ചിത്രങ്ങൾ അപ്രതീക്ഷിതമായി ബോക്സ് ഓഫീസിൽ വൻ പരാജയങ്ങളായി മാറി. ഡെന്നീസിന്റെ തന്നെ ആറോളം മമ്മൂട്ടി ചിത്രങ്ങൾ ദയനീയമായി പരാജയപ്പെട്ടു. പക്ഷേ, തമ്പി കണ്ണന്താനത്തിന് വേണ്ടി എഴുതിയ രാജാവിന്റെ മകൻ സൂപ്പർ ഹിറ്റായി എന്നു മാത്രമല്ല മോഹൻലാലിനെ താരപദവിയിൽ അവരോധിക്കുകയും ചെയ്തു.1986 പകുതി മുതൽ 1987 മധ്യം വരെയുള്ള ഒരു വർഷ കാലയളവിൽ മമ്മൂട്ടി നായകനായിട്ടഭിനയിച്ച ഒരു ഡസനോളം ചിത്രങ്ങളാണ് തുടർ പരാജയങ്ങൾ ഏറ്റുവാങ്ങിയത്. ഈ ചിത്രങ്ങളിൽ പകുതിയും ഡെന്നീസിന്റെ രചനകളുമായിരുന്നു. ഇക്കാലയളവിൽ ഡെന്നീസ്, മോഹൻലാലിനെ നായകനാക്കി രചിച്ച ചിത്രങ്ങൾ വിജയിക്കുകയും ചെയ്തു. ആടിയുലയുന്ന മമ്മൂട്ടിയുടെ താര സിംഹാനം ഉറപ്പിച്ചു നിർത്തുക എന്നത് തന്റെ കൂടി ഉത്തരവാദിത്തമാണെന്ന ഡെന്നീസ് ജോസഫിന്റെ ചിന്തയാണ് ന്യൂ ഡൽഹിയുടെ പിറവിക്ക് പിന്നിൽ. ഒപ്പം ജൂബിലി ജോയി എന്ന നിർമ്മാതാവിന്റെയും ജോഷിയുടെയും ശക്തമായ പിന്തുണ കൂടിയായപ്പോൾ മലയാള കണ്ട എക്കാലത്തെയും മികച്ച പ്രതികാരകഥ രൂപം കൊണ്ടു . &nbsp; ![](https://cdn.boolokam.com/articles/2022/05/FWF.webp) &nbsp; ന്യൂഡെൽഹിയുടെ ചരിത്ര വിജയം മമ്മൂട്ടിയുടെ താരസിംഹാസനത്തെ ഊട്ടിയുറപ്പിച്ചു .ഈ കൂട്ട് കെട്ടിൽ നിന്നും സംഘം , നായർസാബ് തുടങ്ങിയ സൂപ്പർ ഹിറ്റുകൾ പിറവിയെടുത്തു. ഈ സമയം മനു അങ്കിൾ , അഥർവ്വം എന്നീ ചിത്രങ്ങൾ ഡെന്നീസ് സംവിധാനം ചെയ്യുകയും ചെയ്തു. മനു അങ്കിൾ വ്യാപാരം വിജയം നേടി എന്നതിലുപരി കുട്ടികൾക്കുള്ള മികച്ച ചിത്രത്തിനുള്ള ദേശീയ പുരസ്കാരം കരസ്ഥമാക്കുകയും ചെയ്തു. സൂപ്പർ താരങ്ങളുടെ രചയിതാവ് എന്നറിയപ്പെട്ട ഡെന്നീസ് നായികാ കേന്ദ്രീകൃതമായ ആകാശദൂത് പോലെ ഒരു കണ്ണീർ കഥ എഴുതി വിജയിപ്പിച്ചത് സിനിമാ വൃത്തങ്ങളെ അമ്പരപ്പിച്ച ഒന്നായിരുന്നു . പക്ഷേ , ഇതിനിടയിൽ നായർ സാബിന്റെയും NO:20 മദ്രാസ് മെയിലിന്റെയും രചനാവേളയിലെ അസ്വാരസ്യത്തെ തുടർന്ന് ഡെന്നീസ് , ജോഷിയുമായി മാനസികമായിട്ടകന്നു . ഈ കാലയളവിൽ സുരേഷ് ബാബുവുമായി ചേർന്ന് കോട്ടയം കുഞ്ഞച്ചൻ പോലുള്ള ഹിറ്റുകൾ സൃഷ്ടിച്ചു . അങ്ങനെ സുരേഷ് ബാബുവുമായി ചേർന്ന് ഒരു കൂട്ട്കെട്ട് ഉണ്ടാവുകയും ഏതാനും ചിത്രങ്ങൾ ആ ടീമിൽ നിന്നും ഉണ്ടാവുകയും ചെയ്തു. മണിരത്നത്തിന്റെ തിരകഥ എഴുതാനുള്ള ക്ഷണം നിരസിച്ച പ്രൊഫഷണൽ മണ്ടത്തരത്തേക്കാൾ വലിയ പാളിച്ചയായിരുന്നു ഡെന്നീസ് ജോസഫിന് സുരേഷ് ബാബുവുമായിട്ടുള്ള കൂട്ട്കെട്ട്. ജോഷിയേപ്പോലുള്ള ഒരു മാസ്റ്റർ ക്രാഫ്റ്റ്സ് മാനുമായി സഹകരിച്ചു പ്രവർത്തിച്ചു പോന്നയാൾ ആ നിലവാരത്തിൽ നിന്നും കാതങ്ങൾ അകലെ നിൽക്കുന്ന ഒരാളുമായി സഹകരിച്ചത് ഡെന്നീസിലെ എഴുത്തുകാരന്റെ ക്രിയേറ്റിവിറ്റിയെ സാരമായി ബാധിച്ചു. &nbsp; ![](https://cdn.boolokam.com/articles/2022/05/GGGG.jpg) വിഷയ വൈവിധ്യത്താൽ സമ്പന്നമായ ഡെന്നീസിന്റെ രചനകൾ പൈങ്കിളികളായി അധപതിച്ചു. ന്യൂ ഡെൽഹി പോലെ ബ്രില്യന്റായ ഒരു രചന നിർവഹിച്ച ഡെന്നീസിന്റെ പിൽക്കാല രചനകൾ ആദ്യ കാല രചനകളുടെ പ്രേതങ്ങളായി മാറി . ഇടക്ക് ഫാന്റം , തസ്ക്കര വീരൻ പോലെ വരത്തൻ ചിത്രങ്ങൾ എഴുതി മമ്മൂട്ടിക്ക് ഗ്രിപ്പ് കൊടുക്കാനായി എന്നതല്ലാതെ നിലവാരപരമായി അദേഹം പിന്നോക്കം പോയി എന്നതാണ് സത്യം . ഷാജി കൈലാസിന്റെ എഫ്.ഐ.ആർ. മാത്രമാണതിൽ അപവാദം . ഡെന്നീസ് ജോസഫിന്റെ രചനകൾ ആരാധകരാൽ ആഘോഷിക്കപ്പെട്ടിട്ടുണ്ടെങ്കിലും അദ്ദേഹത്തിന്റെ സമകാലികരുടെ എഴുത്തുകളേപ്പോലെ വ്യാപകമായി പഠിക്കപ്പെട്ടില്ല. പഠനാർഹമായ രചനകൾ തന്നെയായിരുന്നു അദ്ദേഹത്തിന്റേത്. ഡെന്നീസിന്റെ ഒട്ടു മിക്ക രചനകളിലും " വർക്കിംഗ് വിമൻ കൺസെപ്റ്റ് " ഉള്ളതായി ഒരു FB സുഹൃത്ത് ചൂണ്ടിക്കാട്ടുകയുണ്ടായി. മധ്യ കേരളത്തിലെ സമ്പന്നമായ സുറിയാനി ക്രൈസ്തവ പശ്ചാത്തലമായിരിക്കാം ഇത്തരമൊരു പാത്രസൃഷ്ടിയിൽ അദ്ദേഹത്തെ സ്വാധീനിച്ചിരിക്കുക. സുമലത എന്ന അഭിനേത്രിയെക്കുറിച്ച് പറയുമ്പോൾ മലയാളി ആദ്യം പറയുക തൂവാനത്തുമ്പികളിലെ ക്ലാരയെയാണ് . &nbsp; ![](https://cdn.boolokam.com/articles/2022/05/FWFWWW.webp) എന്നാൽ ന്യൂ ഡൽഹിയിലെ മരിയ ക്ലാരയേക്കാൾ ശക്തമായ ഒരു കഥാപാത്രമാണ് എന്നാണ് എന്റെ അഭിപ്രായം. ഒരാഴ്ച്ചത്തെ വ്യത്യാസത്തിലാണ് ഇരു ചിത്രങ്ങളും റിലീസായത് എന്നത് കൗതുകകരമാണ്. വിദേശ ക്ലാസിക്കുകളുടെ അന്തസത്ത ചോരാതെ കേരളീയ പശ്ചാത്തലത്തിലേക്ക് പറിച്ച് നടുക എന്ന ശൈലിയാണ് ഡെന്നീസ് കൂടുതലായും അവലംബിച്ചിട്ടുള്ളത്. 2020 - ലോ ലോക്ക് ഡൗൺ പിരീഡിലാണ് സഞ്ചാരം ചാനലിൽ സംപ്രേഷണം ചെയ്യുന്ന " ചരിത്രം എന്നിലൂടെ " എന്ന പ്രോഗ്രാം കാണുന്നത് . സ്മാർട്ട് ഫോണിൽ , യൂട്യൂബിലൂടെയായിരുന്നു ഞാനിത് കാണുന്നത് . 2019 - ലോ മറ്റോ യൂട്യൂബിൽ അപ്‌ലോഡ് ചെയ്ത വീഡിയോ ആണിതെന്ന് തോന്നുന്നു . എന്തായാലും 2020 മാർച്ച് - ഏപ്രിൽ മാസങ്ങളിലാണ് ഞാനീ വീഡിയോ കാണുന്നത് . അതിന് മുമ്പ് ഇതേ ചാനലിൽ സംപ്രേഷണം ചെയ്ത സമാനമായ ഒരു പ്രോഗ്രാമുകളും ഞാൻ കണ്ടിരുന്നുമില്ല . &nbsp; [embed]https://youtu.be/u-3mh3y7s1U[/embed] &nbsp; ഡെന്നീസ് ജോസഫ് വിവരിക്കുന്ന ചരിത്രം ഓരോ എപ്പിസോഡും ഞാൻ എത്ര വട്ടം കണ്ടിട്ടുണ്ടെന്നെനിക്ക് തന്നെ അറിയില്ല . മലയാള സിനിമയുടെ 1985 മുതലുള്ള ഒരു ചരിത്ര വിവരണം തന്നെയായിരുന്നു അത് . മറ്റിതര ഇന്റർവ്യൂകളെ അപേക്ഷിച്ച് " ചരിത്രം എന്നിലൂടെ " എന്ന പ്രോഗ്രാമിന്റെ പ്രത്യേകത പറയുന്നയാൾ പ്രേക്ഷകനുമായി നേരിട്ട് സംസാരിക്കുന്ന ഒരു ഫീൽ ഉണ്ടാകും എന്നതാണ്. എന്നാൽ , ജോൺ പോളിനേ പോലെ പണ്ഡിത ഭാഷയിൽ സംസാരിക്കുമ്പോൾ ഈ ഫീൽ കിട്ടാറുമില്ല. ഡെന്നീസ് ജോസഫ് തികച്ചും സാധാരണ ഭാഷയിൽ കാര്യങ്ങൾ വിശദീകരിക്കുമ്പോൾ ഏതൊരാക്കും താനുമായി അദ്ദേഹം സ്വകാര്യ സംഭാഷണത്തിൽ ഏർപ്പെടുന്ന പ്രതീതിയാണ് ഉളവാകുക. &nbsp; [embed]https://youtu.be/oHxAFSv-QHw[/embed] &nbsp; ഇക്കാരണത്താൽ ഓരോ എപ്പിസോഡും ആവർത്തിച്ചാവർത്തിച്ച് പല തവണ കണ്ടത് കൊണ്ട് എന്റെ ഒരു സുഹൃത്ത്/ പരിചയക്കാരൻ എന്ന ഒരു ഫീൽ എനിക്ക് ലഭിച്ചിരുന്നു . എന്റെ വീട്ടിൽ നിന്നും ഏകദേശം 40 കി.മീ. അടുത്താണദേഹം താമസിക്കുന്നത്. എന്നെങ്കിലും ഒരിക്കൽ അദ്ദേഹത്തെ പോയി കാണണമെന്നും സംസാരിക്കണമെന്നും ഞാൻ അതിയായി ആഗ്രഹിച്ചിരുന്നു. പക്ഷേ കാലം എന്നെ അതിന് അനുവദിച്ചില്ല . പ്രസ്തുത പ്രോഗ്രാമിൽ മദ്യപാനശീലം തന്റെ രചനാജീവിതത്തെ സാരമായി ബാധിച്ച കാര്യം അദ്ദേഹം വിശദമാക്കുന്നുണ്ട്. മദ്യപാനം പൂർണ്ണമായും ഉപേക്ഷിച്ച് കൊണ്ട് മറ്റൊരു ന്യൂ ഡൽഹിക്കോ രാജാവിന്റെ മകനോ തയ്യാറെടുക്കുമ്പോഴായിരുന്നു അദേഹം വിടപറയുന്നത് .... മലയാളിയെ ത്രസിപ്പിക്കുന്ന നിരവധി കഥകൾ ബാക്കി വച്ചു കൊണ്ട് ......
