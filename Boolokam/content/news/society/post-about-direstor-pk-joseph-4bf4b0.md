---
title: "ഓർമ്മകളിൽ പി കെ ജോസഫ്"
date: 2023-03-21T16:54:05
draft: false
categories: ["Society"]
tags: ['director', 'pk joseph', 'subin gk']
author: "Beaumaris"
---

<strong>ഓർമ്മകളിൽ പി കെ ജോസഫ്</strong>

<strong>Subin Gk</strong>

മലയാള ചലച്ചിത്ര വേദിയിലെ ഒരു പ്രശസ്ത സംവിധായകനായിരുന്നു പി കെ ജോസഫ്. ആലപ്പുഴ കരുവാറ്റ പട്ടിരോത്ത് പടയോരത്ത് കുടുംബാംഗമായ ജോസഫ് പ്രശസ്ത സംവിധായകൻ ആയ ശശികുമാറിന്റെയും ശ്രീകുമാരൻ തമ്പിയുടെയും സഹസംവിധായകനായി ഒട്ടേറെ ചിത്രങ്ങളിൽ പ്രവർത്തിച്ചിട്ടുണ്ട്. മുറ്റത്തെ മുല്ല, നിറപറയും നിലവിളക്കും, കന്യക, കല്പവൃക്ഷം, ജയിക്കാനായ് ജനിച്ചവന്‍,മോഹിനിയാട്ടം, ചന്ദ്രകാന്തം തുടങ്ങിയ ചിത്രങ്ങളിൽ അദ്ദേഹം പ്രവര്‍ത്തിച്ചിട്ടുണ്ട്. 1974ല്‍ പുറത്തിറങ്ങിയ ചന്ദ്രകാന്തം എന്ന ചിത്രത്തില്‍ അലക്കുകാരന്റെ വേഷത്തില്‍ അഭിനയിക്കുകയും ചെയ്തിട്ടുണ്ട്.

1979ല്‍ പുറത്തിറങ്ങിയ കല്ലു കാര്‍ത്ത്യായനി ആയിരുന്നു അദ്ദേഹം സംവിധാനം ചെയ്ത ആദ്യ ചിത്രം. നായികാ പ്രാധാന്യമുളള ഈ ചിത്രത്തിൽ കരിങ്കല്ലുപോലെ ഉറച്ച മനസ്സും ശരീരവുമുളള കാർത്ത്യായനി എന്ന തന്റേടിയായി പ്രമീള അഭിനയിച്ചു.ജയൻ നായകനായിരുന്നെങ്കിലും അദ്ദേഹത്തിന്റെ ഇമേജിനനുസരിച്ചുളള വേഷമായിരുന്നില്ല ചിത്രത്തിൽ. ലോ ബഡ്ജറ്റിൽ ഒരുക്കിയ ഈ ബ്ലാക്ക് ആൻഡ് വൈറ്റ് ചിത്രം പരാജയം ആയിരുന്നില്ല.

C - ക്ലാസ്സുകളിൽ നിന്നും കാര്യമായ ലാഭവും നേടിയിരുന്നു. ചിത്രത്തിലെ "ചേർത്തല ഭഗവതീ കാർത്ത്യായനീ.." എന്ന ഗാനം സൂപ്പർഹിറ്റായിരുന്നു. ഈ ചിത്രത്തിനുശേഷം ആ വർഷം തന്നെ സുഖത്തിന്റെ പിന്നാലെ, പെണ്ണൊരുമ്പെട്ടാല്‍ എന്നീ ചിത്രങ്ങളും അദ്ദേഹം സംവിധാനം ചെയ്തു.
തന്റെ ശത്രുക്കളോട് കണക്കു തീർക്കാൻ ഒരുമ്പെട്ടിറങ്ങിയ ഒരു പെണ്ണിന്റെ കഥ ആയിരുന്നു "പെണ്ണൊരുമ്പെട്ടാൽ ". ഒപ്പം സാമൂഹ്യദ്രോഹികളെ അമർച്ചചെയ്യാൻ നിയോഗിതനായ സാഹസികനായ ഒരു ആണിന്റെയും കഥ. തെലുങ്കു ചിത്രങ്ങളിൽ തിരക്കുള്ള നായികയായിരുന്ന ജയപ്രഭയാണ് ഇതിൽ നായികയായത്. ജയൻ തന്നെ ആയിരുന്നു നായക വേഷത്തിൽ. താരതമ്യേന മെച്ചപ്പെട്ട കളക്ഷൻ നേടിയ ചിത്രം ആയിരുന്നു ഇതും.

1980 യിൽ പുറത്തിറങ്ങിയ "മകരവിളക്ക്" ആയിരുന്നു പി കെ ജോസഫിന്റെ 4ആമത്തെ ചിത്രം. മകരവിളക്ക് തൊഴാൻ ശബരിമലയ്ക്ക് വ്രതമെടുത്ത ഒരു കന്നി അയ്യപ്പന്റെ (ജോസ്) കഥയായിരുന്നു ഈ ചിത്രത്തിന്റെ പ്രമേയം. സത്താർ, പപ്പു, ബാലൻ കെ നായർ, ശങ്കരാടി, കനകദുർഗ്ഗ, ആറന്മുള പൊന്നമ്മ, ജയന്തി, ശ്രീലത, പ്രതാപചന്ദ്രൻ എന്നിവർ ഈ ചിത്രത്തിലെ കഥാപാത്രങ്ങളെ അവതരിപ്പിച്ചു. മകരവിളക്കിന്റെ രചന നിർവഹിച്ചത് എസ്.എൽ പുരം. ശ്രീകുമാരൻ തമ്പിയുടെ രണ്ട് ഗാനങ്ങൾക്ക് സംഗീതം നൽകിയത് കെ ജെ ജോയ്. ശ്രീകാന്തിന്റെ ശബ്ദത്തിൽ, "മകരവിളക്കേ.." എന്ന ഗാനം ഏറെ ഭക്തിനിർഭരമായ ഒന്നാണ്. ഈ ചിത്രം നിർമ്മിച്ചത് പ്രശസ്തനായ മേക്കപ്പ്മാൻ ശ്രീ എം ഒ ദേവസ്യയായിരുന്നു. ചിത്രം പരാജയം ആയിരുന്നു.
പി കെ ജോസഫ് സംവിധാനം ചെയ്ത് ശങ്കർ,മോഹൻലാൽ,മമ്മുട്ടി,ശ്രീനാഥ്, ഉമ്മർ,പൂർണിമ ജയറാം എന്നിവർ പ്രധാന കഥാപാത്രങ്ങളായ " ഊതിക്കാച്ചിയ പൊന്ന് "

1981 ഡിസംബർ 11 നായിരുന്നു റീലീസ് ആയത്. നായകൻ ശങ്കർ ആണെങ്കിലും സ്‌കോർ ചെയുന്നത് മുഴുവൻ മോഹൻലാലിന്റെ "ചോട്ടാ വില്ലൻ " റോൾ ആയ നന്ദൻ എന്ന കഥാപാത്രം ആണ്. ആദ്യ കാലങ്ങളിൽ മോഹൻലാൽ ചെയ്‌ത വളരെ കരുത്തുറ്റ മറ്റൊരു വേഷമായിരുന്നു ഇതിലെ നന്ദൻ. മമ്മുട്ടി - മോഹൻലാൽ കുട്ടുകെട്ടിൽ ആദ്യം എത്തിയ സിനിമയും ഇതായിരുന്നു. സിനിമ സാമ്പത്തിക വിജയമാണ്.
പിന്നീട് കയം, എന്റെ കഥ, കാത്തിരുന്ന ദിവസം, ഒരുമുഖം പലമുഖം,മനസ്സൊരു മഹാസമുദ്രം, കൂടുതേടുന്ന പറവ, ഒരു തെറ്റിന്റെ കഥ, മുളമൂട്ടിൽ അടിമ, വിട പറയാൻ മാത്രം, രഹസ്യം പരമരഹസ്യം തുടങ്ങി 16 ചിത്രങ്ങൾ പി കെ ജോസഫിന്റെ സംവിധാനത്തിൽ പുറത്തിറങ്ങി.

1983യിൽ പ്രേംനസീർ, മമ്മൂട്ടി, മോഹൻലാൽ, രതീഷ്, കുഞ്ചൻ,റീന, ഉണ്ണി ഉണ്ണിമേരി എന്നിവരെ അണിനിരത്തി സംവിധാനം ചെയ്ത "എന്റെ കഥ" വൻ പരാജയം ആയി. റീന തന്നെ ആയിരുന്നു നിർമ്മാണം. മലയാളത്തിലെ നോവലിസ്റ്റുകളിൽ ഏറ്റവുമധികം താരമൂല്യമുണ്ടായിരുന്ന കാനം. E.J യുടെ "മനസ്സൊരു മഹാസമുദ്രം" എന്ന പേരിലുള്ള പ്രശസ്ഥ നോവൽ ആ പേരിൽ തന്നെ പി കെ ജോസഫ് ചലച്ചിത്രമാക്കി. ഗാനരചനയും നിർവ്വഹിച്ചത് കഥാകൃത്ത് തന്നെ ആയിരുന്നു. M.K.അർജുനൻ സംഗീതം പകർന്ന കുന്നിൻപുറങ്ങളിൽ കുളിര് വിറ്റുനടക്കും കന്നിമുകിൽ ശലഭങ്ങളേ ... സുരവല്ലിവിടരും സുന്ദരരാവിൽ സൂര്യകാന്തി മയങ്ങും നിലാവിൽ ... തുടങ്ങിയ അതിമനോഹര ഗാനങ്ങളുടെ പേരിലായിരിക്കും ഒരുപക്ഷെ ഈ ചിത്രം ഓർമ്മിക്കപ്പെടുന്നത്. മമ്മൂട്ടി, രതീഷ്, സീമ, അരുണ തുടങ്ങിയവർ ആയിരുന്നു അഭിനേതാക്കൾ.

1985ൽ മുരുകാലയായ്ക്കു വേണ്ടി P.K.ജോസഫ് സംവിധാനം ചെയ്ത ചിത്രമായിരുന്നു മുളമൂട്ടിൽ അടിമ. വെള്ളായണി പരമുവിന്റെയും, ഇത്തിക്കര പക്കിയുടെയും മാതൃകയിൽ നിർമ്മിച്ച ഈ ചിത്രം പക്ഷേ ഒരു പരാജയമായിരുന്നു. ഇത്തിക്കര പക്കി എന്ന ചിത്രത്തിൽ ജയൻ അവതരിപ്പിച്ച അടിമക്കണ്ണ് എന്ന കഥാപാത്രത്തിന്റെ മറ്റൊരു പതിപ്പായിരുന്നു ഇതിൽ മോഹൻലാൽ അവതരിപ്പിച്ച പ്രധാന കഥാപാത്രം. ലാലിനു പുറമേ സോമൻ, സന്തോഷ്, C.I.പോൾ, അടൂർ ഭാസി, ജനാർദ്ദനൻ, മുരളീമോഹൻ, സ്റ്റാൻലി, ജഗതി ശ്രീകുമാർ, കൊല്ലം G.K.പിള്ള, കടുവാക്കുളം ആന്റണി, അരുണ, സുരേഖ, ഇന്ദിര, മീന, വരലക്ഷ്മി തുടങ്ങിയവരും ഇതിൽ വേഷമിട്ടു. പാപ്പനംകോട് ലക്ഷ്മണൻ തിരക്കഥയെഴുതിയ ഈ ചിത്രത്തിൽ M.K.അർജ്ജുനൻ ഈണം പകർന്ന ഭേദപ്പെട്ട ഗാനങ്ങൾ ഉണ്ടായിരുന്നെങ്കിലും അവ ശ്രദ്ധിക്കപ്പെട്ടില്ല.

'70കളുടെ അവസാനവും '80കളുടെ ആദ്യപകുതിയിലും നിരവധി ചിത്രങ്ങൾ അണിയിച്ചൊരുക്കിയിട്ടുള്ള P.K.ജോസഫ് ഒരു മികച്ച സംവിധായകൻ എന്നനിലയിൽ അധികം അംഗീകരിക്കപ്പെട്ടിട്ടില്ല, എങ്കിലും സാധാരണ പ്രേക്ഷകർക്ക് ഇഷ്ടപ്പെടുന്ന വിധത്തിൽ കച്ചവട ചേരുവകൾ ചേർത്ത്, എന്നാൽ ആഭാസകരമായ തലത്തിലേക്ക് താണുപോകാതെ ലളിതസുന്ദരമായ ചിത്രങ്ങൾ അവതരിപ്പിക്കാനാണ് അദ്ദേഹം ശ്രമിച്ചിട്ടുള്ളത്. ഒട്ടുമിക്ക ചിത്രങ്ങളും മഹത്തായ കലാസൃഷ്ടികൾ എന്ന് വാഴ്ത്തപ്പെട്ടിട്ടില്ലെങ്കിലും സാധാരണക്കാരായ പ്രേക്ഷകർക്ക് ആസ്വദിക്കാൻ കഴിയുന്നവ ആയിരുന്നു.പിൽക്കാലത്തു പ്രശസ്തരായ രാജസേനൻ, തുളസിദാസ്‌ തുടങ്ങിയവർ പി കെ ജോസഫിന്റെ സംവിധാന സഹായികൾ ആയി ഒട്ടേറെ ചിത്രങ്ങളിൽ പ്രവർത്തിച്ചിട്ടുണ്ട്. A.V.M നിർമ്മിച്ച "സ്വർഗം വാഴ്ത്തു കാട്ടുക്കിറേൻ" എന്ന തമിഴ് സീരിയലും മലയാളത്തിൽ "സ്വന്തം മാളൂട്ടി" യും പി കെ ജോസഫ് സംവിധാനം ചെയ്തിട്ടുള്ളതാണ്.
അദ്ദേഹം ചെന്നൈ വടപളനിയിലുള്ള ആശുപത്രിയിൽ വെച്ചു 2008 മാർച്ച്‌ 9, ഞായറാഴ്ച്ച അന്തരിച്ചു. 60 വയസ്സ് ആയിരുന്നു.
ഭാര്യ - ട്രീസ
മക്കൾ - നാൻസി, റിൻസി
**ഓർമ്മകളിൽ പി കെ ജോസഫ്** **Subin Gk** മലയാള ചലച്ചിത്ര വേദിയിലെ ഒരു പ്രശസ്ത സംവിധായകനായിരുന്നു പി കെ ജോസഫ്. ആലപ്പുഴ കരുവാറ്റ പട്ടിരോത്ത് പടയോരത്ത് കുടുംബാംഗമായ ജോസഫ് പ്രശസ്ത സംവിധായകൻ ആയ ശശികുമാറിന്റെയും ശ്രീകുമാരൻ തമ്പിയുടെയും സഹസംവിധായകനായി ഒട്ടേറെ ചിത്രങ്ങളിൽ പ്രവർത്തിച്ചിട്ടുണ്ട്. മുറ്റത്തെ മുല്ല, നിറപറയും നിലവിളക്കും, കന്യക, കല്പവൃക്ഷം, ജയിക്കാനായ് ജനിച്ചവന്‍,മോഹിനിയാട്ടം, ചന്ദ്രകാന്തം തുടങ്ങിയ ചിത്രങ്ങളിൽ അദ്ദേഹം പ്രവര്‍ത്തിച്ചിട്ടുണ്ട്. 1974ല്‍ പുറത്തിറങ്ങിയ ചന്ദ്രകാന്തം എന്ന ചിത്രത്തില്‍ അലക്കുകാരന്റെ വേഷത്തില്‍ അഭിനയിക്കുകയും ചെയ്തിട്ടുണ്ട്. 1979ല്‍ പുറത്തിറങ്ങിയ കല്ലു കാര്‍ത്ത്യായനി ആയിരുന്നു അദ്ദേഹം സംവിധാനം ചെയ്ത ആദ്യ ചിത്രം. നായികാ പ്രാധാന്യമുളള ഈ ചിത്രത്തിൽ കരിങ്കല്ലുപോലെ ഉറച്ച മനസ്സും ശരീരവുമുളള കാർത്ത്യായനി എന്ന തന്റേടിയായി പ്രമീള അഭിനയിച്ചു.ജയൻ നായകനായിരുന്നെങ്കിലും അദ്ദേഹത്തിന്റെ ഇമേജിനനുസരിച്ചുളള വേഷമായിരുന്നില്ല ചിത്രത്തിൽ. ലോ ബഡ്ജറ്റിൽ ഒരുക്കിയ ഈ ബ്ലാക്ക് ആൻഡ് വൈറ്റ് ചിത്രം പരാജയം ആയിരുന്നില്ല. C - ക്ലാസ്സുകളിൽ നിന്നും കാര്യമായ ലാഭവും നേടിയിരുന്നു. ചിത്രത്തിലെ "ചേർത്തല ഭഗവതീ കാർത്ത്യായനീ.." എന്ന ഗാനം സൂപ്പർഹിറ്റായിരുന്നു. ഈ ചിത്രത്തിനുശേഷം ആ വർഷം തന്നെ സുഖത്തിന്റെ പിന്നാലെ, പെണ്ണൊരുമ്പെട്ടാല്‍ എന്നീ ചിത്രങ്ങളും അദ്ദേഹം സംവിധാനം ചെയ്തു. തന്റെ ശത്രുക്കളോട് കണക്കു തീർക്കാൻ ഒരുമ്പെട്ടിറങ്ങിയ ഒരു പെണ്ണിന്റെ കഥ ആയിരുന്നു "പെണ്ണൊരുമ്പെട്ടാൽ ". ഒപ്പം സാമൂഹ്യദ്രോഹികളെ അമർച്ചചെയ്യാൻ നിയോഗിതനായ സാഹസികനായ ഒരു ആണിന്റെയും കഥ. തെലുങ്കു ചിത്രങ്ങളിൽ തിരക്കുള്ള നായികയായിരുന്ന ജയപ്രഭയാണ് ഇതിൽ നായികയായത്. ജയൻ തന്നെ ആയിരുന്നു നായക വേഷത്തിൽ. താരതമ്യേന മെച്ചപ്പെട്ട കളക്ഷൻ നേടിയ ചിത്രം ആയിരുന്നു ഇതും. 1980 യിൽ പുറത്തിറങ്ങിയ "മകരവിളക്ക്" ആയിരുന്നു പി കെ ജോസഫിന്റെ 4ആമത്തെ ചിത്രം. മകരവിളക്ക് തൊഴാൻ ശബരിമലയ്ക്ക് വ്രതമെടുത്ത ഒരു കന്നി അയ്യപ്പന്റെ (ജോസ്) കഥയായിരുന്നു ഈ ചിത്രത്തിന്റെ പ്രമേയം. സത്താർ, പപ്പു, ബാലൻ കെ നായർ, ശങ്കരാടി, കനകദുർഗ്ഗ, ആറന്മുള പൊന്നമ്മ, ജയന്തി, ശ്രീലത, പ്രതാപചന്ദ്രൻ എന്നിവർ ഈ ചിത്രത്തിലെ കഥാപാത്രങ്ങളെ അവതരിപ്പിച്ചു. മകരവിളക്കിന്റെ രചന നിർവഹിച്ചത് എസ്.എൽ പുരം. ശ്രീകുമാരൻ തമ്പിയുടെ രണ്ട് ഗാനങ്ങൾക്ക് സംഗീതം നൽകിയത് കെ ജെ ജോയ്. ശ്രീകാന്തിന്റെ ശബ്ദത്തിൽ, "മകരവിളക്കേ.." എന്ന ഗാനം ഏറെ ഭക്തിനിർഭരമായ ഒന്നാണ്. ഈ ചിത്രം നിർമ്മിച്ചത് പ്രശസ്തനായ മേക്കപ്പ്മാൻ ശ്രീ എം ഒ ദേവസ്യയായിരുന്നു. ചിത്രം പരാജയം ആയിരുന്നു. പി കെ ജോസഫ് സംവിധാനം ചെയ്ത് ശങ്കർ,മോഹൻലാൽ,മമ്മുട്ടി,ശ്രീനാഥ്, ഉമ്മർ,പൂർണിമ ജയറാം എന്നിവർ പ്രധാന കഥാപാത്രങ്ങളായ " ഊതിക്കാച്ചിയ പൊന്ന് " 1981 ഡിസംബർ 11 നായിരുന്നു റീലീസ് ആയത്. നായകൻ ശങ്കർ ആണെങ്കിലും സ്‌കോർ ചെയുന്നത് മുഴുവൻ മോഹൻലാലിന്റെ "ചോട്ടാ വില്ലൻ " റോൾ ആയ നന്ദൻ എന്ന കഥാപാത്രം ആണ്. ആദ്യ കാലങ്ങളിൽ മോഹൻലാൽ ചെയ്‌ത വളരെ കരുത്തുറ്റ മറ്റൊരു വേഷമായിരുന്നു ഇതിലെ നന്ദൻ. മമ്മുട്ടി - മോഹൻലാൽ കുട്ടുകെട്ടിൽ ആദ്യം എത്തിയ സിനിമയും ഇതായിരുന്നു. സിനിമ സാമ്പത്തിക വിജയമാണ്. പിന്നീട് കയം, എന്റെ കഥ, കാത്തിരുന്ന ദിവസം, ഒരുമുഖം പലമുഖം,മനസ്സൊരു മഹാസമുദ്രം, കൂടുതേടുന്ന പറവ, ഒരു തെറ്റിന്റെ കഥ, മുളമൂട്ടിൽ അടിമ, വിട പറയാൻ മാത്രം, രഹസ്യം പരമരഹസ്യം തുടങ്ങി 16 ചിത്രങ്ങൾ പി കെ ജോസഫിന്റെ സംവിധാനത്തിൽ പുറത്തിറങ്ങി. 1983യിൽ പ്രേംനസീർ, മമ്മൂട്ടി, മോഹൻലാൽ, രതീഷ്, കുഞ്ചൻ,റീന, ഉണ്ണി ഉണ്ണിമേരി എന്നിവരെ അണിനിരത്തി സംവിധാനം ചെയ്ത "എന്റെ കഥ" വൻ പരാജയം ആയി. റീന തന്നെ ആയിരുന്നു നിർമ്മാണം. മലയാളത്തിലെ നോവലിസ്റ്റുകളിൽ ഏറ്റവുമധികം താരമൂല്യമുണ്ടായിരുന്ന കാനം. E.J യുടെ "മനസ്സൊരു മഹാസമുദ്രം" എന്ന പേരിലുള്ള പ്രശസ്ഥ നോവൽ ആ പേരിൽ തന്നെ പി കെ ജോസഫ് ചലച്ചിത്രമാക്കി. ഗാനരചനയും നിർവ്വഹിച്ചത് കഥാകൃത്ത് തന്നെ ആയിരുന്നു. M.K.അർജുനൻ സംഗീതം പകർന്ന കുന്നിൻപുറങ്ങളിൽ കുളിര് വിറ്റുനടക്കും കന്നിമുകിൽ ശലഭങ്ങളേ ... സുരവല്ലിവിടരും സുന്ദരരാവിൽ സൂര്യകാന്തി മയങ്ങും നിലാവിൽ ... തുടങ്ങിയ അതിമനോഹര ഗാനങ്ങളുടെ പേരിലായിരിക്കും ഒരുപക്ഷെ ഈ ചിത്രം ഓർമ്മിക്കപ്പെടുന്നത്. മമ്മൂട്ടി, രതീഷ്, സീമ, അരുണ തുടങ്ങിയവർ ആയിരുന്നു അഭിനേതാക്കൾ. 1985ൽ മുരുകാലയായ്ക്കു വേണ്ടി P.K.ജോസഫ് സംവിധാനം ചെയ്ത ചിത്രമായിരുന്നു മുളമൂട്ടിൽ അടിമ. വെള്ളായണി പരമുവിന്റെയും, ഇത്തിക്കര പക്കിയുടെയും മാതൃകയിൽ നിർമ്മിച്ച ഈ ചിത്രം പക്ഷേ ഒരു പരാജയമായിരുന്നു. ഇത്തിക്കര പക്കി എന്ന ചിത്രത്തിൽ ജയൻ അവതരിപ്പിച്ച അടിമക്കണ്ണ് എന്ന കഥാപാത്രത്തിന്റെ മറ്റൊരു പതിപ്പായിരുന്നു ഇതിൽ മോഹൻലാൽ അവതരിപ്പിച്ച പ്രധാന കഥാപാത്രം. ലാലിനു പുറമേ സോമൻ, സന്തോഷ്, C.I.പോൾ, അടൂർ ഭാസി, ജനാർദ്ദനൻ, മുരളീമോഹൻ, സ്റ്റാൻലി, ജഗതി ശ്രീകുമാർ, കൊല്ലം G.K.പിള്ള, കടുവാക്കുളം ആന്റണി, അരുണ, സുരേഖ, ഇന്ദിര, മീന, വരലക്ഷ്മി തുടങ്ങിയവരും ഇതിൽ വേഷമിട്ടു. പാപ്പനംകോട് ലക്ഷ്മണൻ തിരക്കഥയെഴുതിയ ഈ ചിത്രത്തിൽ M.K.അർജ്ജുനൻ ഈണം പകർന്ന ഭേദപ്പെട്ട ഗാനങ്ങൾ ഉണ്ടായിരുന്നെങ്കിലും അവ ശ്രദ്ധിക്കപ്പെട്ടില്ല. '70കളുടെ അവസാനവും '80കളുടെ ആദ്യപകുതിയിലും നിരവധി ചിത്രങ്ങൾ അണിയിച്ചൊരുക്കിയിട്ടുള്ള P.K.ജോസഫ് ഒരു മികച്ച സംവിധായകൻ എന്നനിലയിൽ അധികം അംഗീകരിക്കപ്പെട്ടിട്ടില്ല, എങ്കിലും സാധാരണ പ്രേക്ഷകർക്ക് ഇഷ്ടപ്പെടുന്ന വിധത്തിൽ കച്ചവട ചേരുവകൾ ചേർത്ത്, എന്നാൽ ആഭാസകരമായ തലത്തിലേക്ക് താണുപോകാതെ ലളിതസുന്ദരമായ ചിത്രങ്ങൾ അവതരിപ്പിക്കാനാണ് അദ്ദേഹം ശ്രമിച്ചിട്ടുള്ളത്. ഒട്ടുമിക്ക ചിത്രങ്ങളും മഹത്തായ കലാസൃഷ്ടികൾ എന്ന് വാഴ്ത്തപ്പെട്ടിട്ടില്ലെങ്കിലും സാധാരണക്കാരായ പ്രേക്ഷകർക്ക് ആസ്വദിക്കാൻ കഴിയുന്നവ ആയിരുന്നു.പിൽക്കാലത്തു പ്രശസ്തരായ രാജസേനൻ, തുളസിദാസ്‌ തുടങ്ങിയവർ പി കെ ജോസഫിന്റെ സംവിധാന സഹായികൾ ആയി ഒട്ടേറെ ചിത്രങ്ങളിൽ പ്രവർത്തിച്ചിട്ടുണ്ട്. A.V.M നിർമ്മിച്ച "സ്വർഗം വാഴ്ത്തു കാട്ടുക്കിറേൻ" എന്ന തമിഴ് സീരിയലും മലയാളത്തിൽ "സ്വന്തം മാളൂട്ടി" യും പി കെ ജോസഫ് സംവിധാനം ചെയ്തിട്ടുള്ളതാണ്. അദ്ദേഹം ചെന്നൈ വടപളനിയിലുള്ള ആശുപത്രിയിൽ വെച്ചു 2008 മാർച്ച്‌ 9, ഞായറാഴ്ച്ച അന്തരിച്ചു. 60 വയസ്സ് ആയിരുന്നു. ഭാര്യ - ട്രീസ മക്കൾ - നാൻസി, റിൻസി
