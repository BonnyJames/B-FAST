---
title: "വഴിവിളക്കുകള്‍ - ചെറു കഥ"
date: 2014-05-13T23:01:06
draft: false
categories: ["Society"]
tags: ["90's", 'story']
author: "boolokamtv@gmail.com"
---

രാത്രി ഭക്ഷണം കഴിച്ച് കിടക്കാനൊരുങ്ങുമ്പോഴാണ്  മൊബൈലില്‍  പരിചയമില്ലാത്ത  നമ്പറില്‍ നിന്നും ഒരു കോള്‍ വന്നത്.

ഹലോ... മറുതലയ്ക്കല്‍ സാബുവിന്‍റെ ശബ്ദം.

ഇവനിതെന്തു പറ്റി ? അതും അബുദാബി നമ്പറില്‍ നിന്നും.

ഇത് ഞാനാടാ സാബു.  ഞാനിവിടെ എത്തി. എയര്‍ പോര്‍ട്ടിന് വെളിയിലുണ്ട്. ഒരു ഫ്രണ്ടിന്‍റെ നമ്പറില്‍ നിന്നാ. ഫ്ലൈറ്റില്‍ നിന്ന് പരിചയപ്പെട്ടതാ...നീ പെട്ടെന്ന് വാ.

ഒറ്റശ്വാസത്തില്‍ അവന്‍ പറഞ്ഞു തീര്‍ത്തു.

ഓക്കേ. ഞാനിതാ ഇറങ്ങി. ഒരു 45 മിനുട്ട്. എത്തിയിട്ട് വിളിക്കാം. വേഗം വേഷം മാറി നേരെ വച്ച് പിടിച്ചു .

അല്ല, ഇവനിതെന്തു പറ്റി ? കഴിഞ്ഞയാഴ്ച വിളിച്ചിട്ട് അടുത്ത മാസം ആദ്യത്തിലേ വരവുണ്ടാകൂ എന്നാണ് പറഞ്ഞിരുന്നത്. ഹോ. ഉറങ്ങിപ്പോവാഞ്ഞത് നന്നായി.

*************************

നീയിതെന്താടാ ഇത്ര പെട്ടെന്ന് ? അതും മുന്‍കൂട്ടി അറിയിക്കാതെ ?

ഹ ! ഒരു സര്‍പ്രൈസ് ആയിക്കോട്ടെന്നു കരുതി.

ഹും. നല്ല സര്‍പ്രൈസ് ! ഞാന്‍ നിന്‍റെ ഫോണ്‍ അറ്റന്‍ഡ് ചെയ്തത് നിന്‍റെ ഭാഗ്യം. അല്ലെങ്കില്‍ ഈ സര്‍പ്രൈസ് നീ തന്നെത്താന്‍ അനുഭവിക്കേണ്ടി വന്നേനെ.

അല്ലാ, എവിടെ നിന്‍റെ  ഭണ്ടാരക്കെട്ട് ? ലഗേജും  കോപ്പും ?

അതൊക്കെ കമ്പനി വണ്ടിക്ക് കയറ്റി വിട്ടളിയാ... I am an Engineer now. I got an offer from Al Reyami, You know?

ഹും. കണ്‍ഗ്രാറ്റ്‌സ്. സത്യാണോ അളിയാ ? അതോ ഇനി സര്‍പ്രൈസ് ആയി ലഗേജില്ലാതെയാണോ വരവ് ?

പോടെയ്‌...

ശരി വിടാം. വണ്ടി അധികം പാര്‍ക്കിങ്ങിലിടാന്‍ പറ്റില്ല. ഫൈന്‍ അടക്കേണ്ടി വരും.

റൂമിലെത്തിയപ്പോ സമയം 11:45 കഴിഞ്ഞു.

നല്ല വിശാലമായ റൂമാണല്ലോ അളിയാ. ഇവിടെ ഒരു സ്കോച്ചിനുള്ള സ്കോപ്പുണ്ടോ ?

കോപ്പ് ഉണ്ട്.

ഹ ! അതൊന്നും പറഞ്ഞാലൊക്കില്ല. എനിക്കൊന്ന് കൂടണം നീയുമായി . ഒരുപാടായില്ലേ ?

എന്‍റെ കമ്പനി വണ്ടി വിട്ടിട്ട് നിന്നെ ഉറക്കത്തില്‍ നിന്നെണീപ്പിച്ചത് തന്നെ ഇങ്ങനെ ഒരു സര്‍പ്രൈസിനാണ്. ഇന്നെങ്ങിനെയെങ്കിലും ഒപ്പിച്ചേ പറ്റൂ.

ശരി. നീയൊന്നടങ്ങടോ. മ്മളൊന്നു ശശീനെ വിളിക്കട്ടെ ! മ്മടെ സെക്യൂരിറ്റി ശശീനെ.

ഏതു സമയത്തും മദ്യത്തിനു സെക്യൂരിറ്റി ശശി തന്നെ ശരണം. വിളിച്ചു പറഞ്ഞാല്‍ ഉടന്‍ തന്നെ റെഡി. പത്ത് മിനിറ്റ് കൊണ്ട് സാധനം റൂമിലെത്തി .

നീ കഴിക്കാത്തതെന്താ ?

ഞാന്‍ അടിയൊക്കെ നിര്‍ത്തിയളിയാ.

ഒരു സിപ്പെങ്കിലും നീ കഴിച്ചില്ലെങ്കില്‍ പിന്നെങ്ങനെയാ ?

അല്ലേല്‍ വേണ്ട. നിര്‍ബന്ധിക്കുന്നില്ല. തുടങ്ങിയാല്‍ പിന്നെ നിര്‍ത്താന്‍ പാടാണ്. നിര്‍ത്തിയവനെ വീണ്ടും നിര്‍ബന്ധിച്ചു കുടിപ്പിച്ചെന്നു വേണ്ട. നീ ടച്ചിങ്ങ്സ് പിടി.

അളിയാ.. നീ ശുദ്ധനാടാ...

കരളില്‍ കഴമ്പില്ലാത്ത ശുദ്ധന്‍...

അതെന്ത് കഴമ്പാടോ.. കരളില്‍ ?

ഹ ! അങ്ങനൊരു കഴമ്പുണ്ട് ! നീ അല്ലേലും ഇങ്ങനെയാണ്. ആള്‍ക്കാരെ അപ്പാടെ അങ്ങ് വിശ്വസിക്കും. കള്ളത്തരങ്ങള്‍ മനസ്സിലാക്കാതെ.

അല്ല, ഒരു കണക്കിന് അതാണ്‌ നല്ലത്. നമുക്കെവിടെ കള്ളത്തരം മനസ്സിലാക്കാന്‍ സമയം.

ഒറ്റയിരിപ്പിന് അവന്‍ കുപ്പി മുക്കാലും തീര്‍ത്തു.

സാബൂ... നീ ഓവറായോ?

ഹേ.. ഇതെന്ത് ? നീയെന്നെ എന്‍റെ പുതിയ കമ്പനി റൂമിലേക്ക്‌ കൊണ്ട് വിടണം.

എപ്പോ ?

ഇപ്പൊ

എപ്പോ ?

ഇപ്പൊ.. ഈ നിമിഷം.

ഡാ...നാളെ നേരം വെളുത്തിട്ട്...

പറ്റില്ല ! ഇപ്പൊ ഈ നിമിഷം പോകണം.

ഈ കോലത്തിലോ ?

ഹും. അഡ്രസ്‌ എന്‍റെ പോക്കെറ്റിലുണ്ട്.

ഹ. വേണ്ടെടാ...

എന്നാല്‍ വേണ്ട. നീ കൊണ്ട് വിടണ്ട. എനിക്കറിയാം എങ്ങനെ പോകണമെന്ന്.

അതല്ലടാ...നീയിങ്ങനെ ഈ കോലത്തില്... പുതിയ കമ്പനി റൂമിലേക്ക്‌ ചെന്ന് കേറിയാല്‍.. അത് നിന്‍റെ ഇമേജിനെ ബാധിക്കില്ലേ ?

അതൊന്നുമില്ല. നീയിന്നെന്നെ എത്ര പിടിച്ചു വച്ചാലും എനിക്കിന്ന് പോയെ മതിയാവൂ... അവന്‍റെ ശബ്ദം അല്പം പരുക്കനായി.

ഇനിയവനെ പിടിച്ചു വയ്ക്കുന്നതില്‍ അര്‍ത്ഥമില്ല എന്നെനിക്ക് തോന്നി .

ശരി. വാ ഇറങ്ങ്.

രാത്രി ഏറെ വൈകിയിട്ടും റോഡില്‍ വാഹനങ്ങളുടെ നീണ്ട നിര തന്നെ. കൂടാതെ അങ്ങിങ്ങ് പൊടിയുന്ന ചാറ്റല്‍ മഴയും.

നീ അല്പം മയങ്ങിക്കോ. അങ്ങെത്തുമ്പോ ഒരു  നേരമാവുമെന്ന തോന്നണെ.

മഴയുടെ ശക്തിയൊന്നു കൂടിയതും വഴിവിളക്കുകള്‍ ഒന്നു മിന്നിമറഞ്ഞു.

എഹ്. ഇതിവിടെ പതിവില്ലാത്തതാഡാ സാബൂ ...

സാബൂ...

സാബുവിന്‍റെ മൂളലിനു പകരം മുന്‍സീറ്റില്‍ നിന്നും ഫോണ്‍ ബെല്ലടിഞ്ഞു.

“സാബു കോളിംഗ് “...

ഒരു നിമിഷം.. കാറിനകത്തെ എസിയ്ക്കകത്തും വിയര്‍ക്കുന്നത് ഞാനറിഞ്ഞു.

അപ്പോ ഇത്രയും നേരം ഞാന്‍ സംസാരിച്ചത് ആരോടായിരുന്നു ?

ഹലോ.

വിറച്ച് വിറച്ച് ഫോണ്‍ ചെവിയോടു ചേര്‍ത്തു.

ഞാന്‍ രാമനാട്ടുകര എസ് ഐ ഷാജിയാണ്. നിങ്ങള്‍ സാബുവിന്‍റെ ആരായിട്ട് വരും ?

ഞാന്‍… സാബു…അവന്‍…

HE JUST HAD AN ACCIDENT. ഒരു പത്ത് മിനിറ്റ് മുന്‍പ്. ഇതാണ് ലാസ്റ്റ് ഡയല്‍ഡ് നമ്പര്‍.  അതാ വിളിച്ചത്.

സാര്‍... എന്‍റെ ശബ്ദം തൊണ്ടയില്‍ കുടുങ്ങി.

ശരീരത്തിലൂടെ ഒരു കൊള്ളിയാന്‍ കയറിയിറങ്ങിയതുപോലെ.

ഫോണ്‍ എന്‍റെ കയ്യില്‍ നിന്നൂര്‍ന്നിറങ്ങിപ്പോയി.

അപ്പോഴും സാബു പറഞ്ഞ വാചകം എന്‍റെ ചെവിക്കുള്ളില്‍ മുഴങ്ങുന്നുണ്ടായിരുന്നു.

“നീയിന്നെന്നെ എത്ര പിടിച്ചു വച്ചാലും എനിക്കിന്ന് പോയെ മതിയാവൂ”..
രാത്രി ഭക്ഷണം കഴിച്ച് കിടക്കാനൊരുങ്ങുമ്പോഴാണ് മൊബൈലില്‍ പരിചയമില്ലാത്ത നമ്പറില്‍ നിന്നും ഒരു കോള്‍ വന്നത്. ഹലോ... മറുതലയ്ക്കല്‍ സാബുവിന്‍റെ ശബ്ദം. ഇവനിതെന്തു പറ്റി ? അതും അബുദാബി നമ്പറില്‍ നിന്നും. ഇത് ഞാനാടാ സാബു. ഞാനിവിടെ എത്തി. എയര്‍ പോര്‍ട്ടിന് വെളിയിലുണ്ട്. ഒരു ഫ്രണ്ടിന്‍റെ നമ്പറില്‍ നിന്നാ. ഫ്ലൈറ്റില്‍ നിന്ന് പരിചയപ്പെട്ടതാ...നീ പെട്ടെന്ന് വാ. ഒറ്റശ്വാസത്തില്‍ അവന്‍ പറഞ്ഞു തീര്‍ത്തു. ഓക്കേ. ഞാനിതാ ഇറങ്ങി. ഒരു 45 മിനുട്ട്. എത്തിയിട്ട് വിളിക്കാം. വേഗം വേഷം മാറി നേരെ വച്ച് പിടിച്ചു . അല്ല, ഇവനിതെന്തു പറ്റി ? കഴിഞ്ഞയാഴ്ച വിളിച്ചിട്ട് അടുത്ത മാസം ആദ്യത്തിലേ വരവുണ്ടാകൂ എന്നാണ് പറഞ്ഞിരുന്നത്. ഹോ. ഉറങ്ങിപ്പോവാഞ്ഞത് നന്നായി. ************************* നീയിതെന്താടാ ഇത്ര പെട്ടെന്ന് ? അതും മുന്‍കൂട്ടി അറിയിക്കാതെ ? ഹ ! ഒരു സര്‍പ്രൈസ് ആയിക്കോട്ടെന്നു കരുതി. ഹും. നല്ല സര്‍പ്രൈസ് ! ഞാന്‍ നിന്‍റെ ഫോണ്‍ അറ്റന്‍ഡ് ചെയ്തത് നിന്‍റെ ഭാഗ്യം. അല്ലെങ്കില്‍ ഈ സര്‍പ്രൈസ് നീ തന്നെത്താന്‍ അനുഭവിക്കേണ്ടി വന്നേനെ. അല്ലാ, എവിടെ നിന്‍റെ ഭണ്ടാരക്കെട്ട് ? ലഗേജും കോപ്പും ? അതൊക്കെ കമ്പനി വണ്ടിക്ക് കയറ്റി വിട്ടളിയാ... I am an Engineer now. I got an offer from Al Reyami, You know? ഹും. കണ്‍ഗ്രാറ്റ്‌സ്. സത്യാണോ അളിയാ ? അതോ ഇനി സര്‍പ്രൈസ് ആയി ലഗേജില്ലാതെയാണോ വരവ് ? പോടെയ്‌... ശരി വിടാം. വണ്ടി അധികം പാര്‍ക്കിങ്ങിലിടാന്‍ പറ്റില്ല. ഫൈന്‍ അടക്കേണ്ടി വരും. റൂമിലെത്തിയപ്പോ സമയം 11:45 കഴിഞ്ഞു. നല്ല വിശാലമായ റൂമാണല്ലോ അളിയാ. ഇവിടെ ഒരു സ്കോച്ചിനുള്ള സ്കോപ്പുണ്ടോ ? കോപ്പ് ഉണ്ട്. ഹ ! അതൊന്നും പറഞ്ഞാലൊക്കില്ല. എനിക്കൊന്ന് കൂടണം നീയുമായി . ഒരുപാടായില്ലേ ? എന്‍റെ കമ്പനി വണ്ടി വിട്ടിട്ട് നിന്നെ ഉറക്കത്തില്‍ നിന്നെണീപ്പിച്ചത് തന്നെ ഇങ്ങനെ ഒരു സര്‍പ്രൈസിനാണ്. ഇന്നെങ്ങിനെയെങ്കിലും ഒപ്പിച്ചേ പറ്റൂ. ശരി. നീയൊന്നടങ്ങടോ. മ്മളൊന്നു ശശീനെ വിളിക്കട്ടെ ! മ്മടെ സെക്യൂരിറ്റി ശശീനെ. ഏതു സമയത്തും മദ്യത്തിനു സെക്യൂരിറ്റി ശശി തന്നെ ശരണം. വിളിച്ചു പറഞ്ഞാല്‍ ഉടന്‍ തന്നെ റെഡി. പത്ത് മിനിറ്റ് കൊണ്ട് സാധനം റൂമിലെത്തി . നീ കഴിക്കാത്തതെന്താ ? ഞാന്‍ അടിയൊക്കെ നിര്‍ത്തിയളിയാ. ഒരു സിപ്പെങ്കിലും നീ കഴിച്ചില്ലെങ്കില്‍ പിന്നെങ്ങനെയാ ? അല്ലേല്‍ വേണ്ട. നിര്‍ബന്ധിക്കുന്നില്ല. തുടങ്ങിയാല്‍ പിന്നെ നിര്‍ത്താന്‍ പാടാണ്. നിര്‍ത്തിയവനെ വീണ്ടും നിര്‍ബന്ധിച്ചു കുടിപ്പിച്ചെന്നു വേണ്ട. നീ ടച്ചിങ്ങ്സ് പിടി. അളിയാ.. നീ ശുദ്ധനാടാ... കരളില്‍ കഴമ്പില്ലാത്ത ശുദ്ധന്‍... അതെന്ത് കഴമ്പാടോ.. കരളില്‍ ? ഹ ! അങ്ങനൊരു കഴമ്പുണ്ട് ! നീ അല്ലേലും ഇങ്ങനെയാണ്. ആള്‍ക്കാരെ അപ്പാടെ അങ്ങ് വിശ്വസിക്കും. കള്ളത്തരങ്ങള്‍ മനസ്സിലാക്കാതെ. അല്ല, ഒരു കണക്കിന് അതാണ്‌ നല്ലത്. നമുക്കെവിടെ കള്ളത്തരം മനസ്സിലാക്കാന്‍ സമയം. ഒറ്റയിരിപ്പിന് അവന്‍ കുപ്പി മുക്കാലും തീര്‍ത്തു. സാബൂ... നീ ഓവറായോ? ഹേ.. ഇതെന്ത് ? നീയെന്നെ എന്‍റെ പുതിയ കമ്പനി റൂമിലേക്ക്‌ കൊണ്ട് വിടണം. എപ്പോ ? ഇപ്പൊ എപ്പോ ? ഇപ്പൊ.. ഈ നിമിഷം. ഡാ...നാളെ നേരം വെളുത്തിട്ട്... പറ്റില്ല ! ഇപ്പൊ ഈ നിമിഷം പോകണം. ഈ കോലത്തിലോ ? ഹും. അഡ്രസ്‌ എന്‍റെ പോക്കെറ്റിലുണ്ട്. ഹ. വേണ്ടെടാ... എന്നാല്‍ വേണ്ട. നീ കൊണ്ട് വിടണ്ട. എനിക്കറിയാം എങ്ങനെ പോകണമെന്ന്. അതല്ലടാ...നീയിങ്ങനെ ഈ കോലത്തില്... പുതിയ കമ്പനി റൂമിലേക്ക്‌ ചെന്ന് കേറിയാല്‍.. അത് നിന്‍റെ ഇമേജിനെ ബാധിക്കില്ലേ ? അതൊന്നുമില്ല. നീയിന്നെന്നെ എത്ര പിടിച്ചു വച്ചാലും എനിക്കിന്ന് പോയെ മതിയാവൂ... അവന്‍റെ ശബ്ദം അല്പം പരുക്കനായി. ഇനിയവനെ പിടിച്ചു വയ്ക്കുന്നതില്‍ അര്‍ത്ഥമില്ല എന്നെനിക്ക് തോന്നി . ശരി. വാ ഇറങ്ങ്. രാത്രി ഏറെ വൈകിയിട്ടും റോഡില്‍ വാഹനങ്ങളുടെ നീണ്ട നിര തന്നെ. കൂടാതെ അങ്ങിങ്ങ് പൊടിയുന്ന ചാറ്റല്‍ മഴയും. നീ അല്പം മയങ്ങിക്കോ. അങ്ങെത്തുമ്പോ ഒരു നേരമാവുമെന്ന തോന്നണെ. മഴയുടെ ശക്തിയൊന്നു കൂടിയതും വഴിവിളക്കുകള്‍ ഒന്നു മിന്നിമറഞ്ഞു. എഹ്. ഇതിവിടെ പതിവില്ലാത്തതാഡാ സാബൂ ... സാബൂ... സാബുവിന്‍റെ മൂളലിനു പകരം മുന്‍സീറ്റില്‍ നിന്നും ഫോണ്‍ ബെല്ലടിഞ്ഞു. “സാബു കോളിംഗ് “... ഒരു നിമിഷം.. കാറിനകത്തെ എസിയ്ക്കകത്തും വിയര്‍ക്കുന്നത് ഞാനറിഞ്ഞു. അപ്പോ ഇത്രയും നേരം ഞാന്‍ സംസാരിച്ചത് ആരോടായിരുന്നു ? ഹലോ. വിറച്ച് വിറച്ച് ഫോണ്‍ ചെവിയോടു ചേര്‍ത്തു. ഞാന്‍ രാമനാട്ടുകര എസ് ഐ ഷാജിയാണ്. നിങ്ങള്‍ സാബുവിന്‍റെ ആരായിട്ട് വരും ? ഞാന്‍… സാബു…അവന്‍… HE JUST HAD AN ACCIDENT. ഒരു പത്ത് മിനിറ്റ് മുന്‍പ്. ഇതാണ് ലാസ്റ്റ് ഡയല്‍ഡ് നമ്പര്‍. അതാ വിളിച്ചത്. സാര്‍... എന്‍റെ ശബ്ദം തൊണ്ടയില്‍ കുടുങ്ങി. ശരീരത്തിലൂടെ ഒരു കൊള്ളിയാന്‍ കയറിയിറങ്ങിയതുപോലെ. ഫോണ്‍ എന്‍റെ കയ്യില്‍ നിന്നൂര്‍ന്നിറങ്ങിപ്പോയി. അപ്പോഴും സാബു പറഞ്ഞ വാചകം എന്‍റെ ചെവിക്കുള്ളില്‍ മുഴങ്ങുന്നുണ്ടായിരുന്നു. “നീയിന്നെന്നെ എത്ര പിടിച്ചു വച്ചാലും എനിക്കിന്ന് പോയെ മതിയാവൂ”..
