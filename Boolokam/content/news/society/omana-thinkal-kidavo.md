---
title: "ഓമന തിങ്കള്‍ കിടാവോ - ഒരു ഓര്‍മ്മ പുതുക്കല്‍"
date: 2016-09-22T17:08:38
draft: false
categories: ["Society"]
tags: []
author: "Beaumaris"
---

നമ്മള്‍ മലയാളികള്‍ പൊതുവെ ഇങ്ങനെയാണ്, മഹത്തായ നമ്മുടെ പൈതൃകവും, പോയ തലമുറ നമുക്ക് സമ്മാനിച്ച വിലപ്പെട്ട പലതും ഓര്‍ത്തെടുക്കാന്‍ ഒരു വിവാദം ഉണ്ടാകണം എന്ന അവസ്ഥയാണ്. ഇരയിമ്മന്‍ തമ്പി നമുക്ക് സമ്മാനിച്ച മലയാളത്തിലെ ഏറ്റവും മികച്ച താരാട്ടുപാട്ട് വീണ്ടും ഓര്‍ത്തെടുക്കാന്‍ ഒരു 'ഓസ്‌കാര്‍' വിവാദം വേണ്ടി വന്നു.

മാതൃത്വത്തിന്റെ മധുരവും, മലയാള മണ്ണിന്റെ മണവും ആസ്വദിച്ച ആര്‍ക്കും പിന്നീടൊരിക്കല്‍ കേള്‍കുമ്പോള്‍ നഷ്ടബാല്യത്തിന്റെ നൊമ്പരം അനുഭവപ്പെടുന്ന, വര്‍ഷങ്ങള്‍ക്കു മുന്‍പ് എന്റെ അമ്മ എന്നെ പാടി ഉറക്കിയ ആ താരാട്ട് പാട്ട് ഒരിക്കല്‍ കൂടി

http://youtu.be/lyqd69A2ShA

ഓമന തിങ്കള്‍ കിടാവോ? നല്ല കോമള താമര പൂവോ?
പൂവില്‍ നിറഞ്ഞ മധുവോ? പരി പൂര്‍ണേന്ദു തന്റെ നിലാവോ?
പുത്തന്‍ പവിഴകൊടിയോ? ചെറു തത്തകള്‍ കൊഞ്ചും മൊഴിയോ?
ചാഞ്ചാടിയാടും മയിലോ? മൃദു പഞ്ചമം പാടും കുയിലോ?
തുള്ളുമിളമാന്‍ കിടാവോ? ശോഭ കൊള്ളുന്നൊരന്നക്കൊടിയോ?
ഈശ്വരന്‍ തന്ന നിധിയോ? പരമേശ്വരിയേന്തും കിളിയോ?
പാരിജാതത്തിന്‍ തളിരോ? എന്റെ ഭാഗ്യദ്രുമത്തിന്‍ ഫലമോ?
വാത്സല്യരത്‌നത്തെ വയ്പ്പാന്‍, മമ വച്ചൊരു കാഞ്ചന ചെപ്പോ?
ദൃഷ്ടിക്കു വച്ചോരമൃതോ? കൂരിരുട്ടത്തു വച്ച വിളക്കോ?
കീര്‍ത്തിലതക്കുള്ള വിത്തോ? എന്നും കേടുവരാതുള്ള മുത്തോ?
ആര്‍ത്തി തിമിരം കളവാന്‍, ഉള്ള മര്‍ത്താണ്‍ഡദേവ പ്രഭയോ?
സൂക്തിയില്‍ കണ്ട പൊരുളോ? അതി സൂക്ഷ്മമാം വീണാരവമോ?
വമ്പിച്ച സന്തോഷവല്ലി, തന്റെ കൊമ്പത്തു പൂത്ത പൂവല്ലീ
പിച്ചകത്തിന്‍ മലര്‍ച്ചെണ്ടോ? നാവിനിച്ഛ നല്‍കുന്ന കല്‍ക്കണ്ടോ?
കസ്തൂരി തന്റെ മണമോ? പേര്‍ത്തും സത്തുക്കള്‍ക്കുള്ള ഗുണമോ?
പൂമണമേറ്റോരു കാറ്റോ? ഏറ്റം പൊന്നില്‍ കലര്‍ന്നൊരു മാറ്റോ?
കാച്ചികുറുക്കിയ പാലോ? നല്ല ഗന്ധമെഴും പനിനീരോ?
നന്മ വിളയും നിലമോ? ബഹു ധര്‍മ്മങ്ങള്‍ വാഴും ഗൃഹമോ?
ദാഹം കളയും ജലമോ? മാര്‍ഗ്ഗ ഖേദം കളയും തണലോ?
വാടാത്ത മല്ലിക പൂവോ? ഞാനും തേടിവച്ചുള്ള ധനമോ?
കണ്ണിന്നു നല്ല കണിയോ? മമ കൈവന്ന ചിന്താമണിയോ?
ലാവണ്യ പുണ്യ നദിയോ? ഉണ്ണി കാര്‍വര്‍ണ്ണന്‍ തന്റെ കളിയോ?
ലക്ഷ്മീഭഗവതി തന്റെ, തിരു നെറ്റിമേലിട്ട കുറിയോ?
എന്നുണ്ണികൃഷ്ണന്‍ ജനിച്ചോ? പാരിലിങ്ങനെ വേഷം ധരിച്ചോ?
ഈശ്വരന്‍ തന്റെ കൃപയോ? മറ്റും ഭാഗ്യം വരുന്ന വഴിയോ?
നമ്മള്‍ മലയാളികള്‍ പൊതുവെ ഇങ്ങനെയാണ്, മഹത്തായ നമ്മുടെ പൈതൃകവും, പോയ തലമുറ നമുക്ക് സമ്മാനിച്ച വിലപ്പെട്ട പലതും ഓര്‍ത്തെടുക്കാന്‍ ഒരു വിവാദം ഉണ്ടാകണം എന്ന അവസ്ഥയാണ്. ഇരയിമ്മന്‍ തമ്പി നമുക്ക് സമ്മാനിച്ച മലയാളത്തിലെ ഏറ്റവും മികച്ച താരാട്ടുപാട്ട് വീണ്ടും ഓര്‍ത്തെടുക്കാന്‍ ഒരു 'ഓസ്‌കാര്‍' വിവാദം വേണ്ടി വന്നു. മാതൃത്വത്തിന്റെ മധുരവും, മലയാള മണ്ണിന്റെ മണവും ആസ്വദിച്ച ആര്‍ക്കും പിന്നീടൊരിക്കല്‍ കേള്‍കുമ്പോള്‍ നഷ്ടബാല്യത്തിന്റെ നൊമ്പരം അനുഭവപ്പെടുന്ന, വര്‍ഷങ്ങള്‍ക്കു മുന്‍പ് എന്റെ അമ്മ എന്നെ പാടി ഉറക്കിയ ആ താരാട്ട് പാട്ട് ഒരിക്കല്‍ കൂടി http://youtu.be/lyqd69A2ShA ഓമന തിങ്കള്‍ കിടാവോ? നല്ല കോമള താമര പൂവോ? പൂവില്‍ നിറഞ്ഞ മധുവോ? പരി പൂര്‍ണേന്ദു തന്റെ നിലാവോ? പുത്തന്‍ പവിഴകൊടിയോ? ചെറു തത്തകള്‍ കൊഞ്ചും മൊഴിയോ? ചാഞ്ചാടിയാടും മയിലോ? മൃദു പഞ്ചമം പാടും കുയിലോ? തുള്ളുമിളമാന്‍ കിടാവോ? ശോഭ കൊള്ളുന്നൊരന്നക്കൊടിയോ? ഈശ്വരന്‍ തന്ന നിധിയോ? പരമേശ്വരിയേന്തും കിളിയോ? പാരിജാതത്തിന്‍ തളിരോ? എന്റെ ഭാഗ്യദ്രുമത്തിന്‍ ഫലമോ? വാത്സല്യരത്‌നത്തെ വയ്പ്പാന്‍, മമ വച്ചൊരു കാഞ്ചന ചെപ്പോ? ദൃഷ്ടിക്കു വച്ചോരമൃതോ? കൂരിരുട്ടത്തു വച്ച വിളക്കോ? കീര്‍ത്തിലതക്കുള്ള വിത്തോ? എന്നും കേടുവരാതുള്ള മുത്തോ? ആര്‍ത്തി തിമിരം കളവാന്‍, ഉള്ള മര്‍ത്താണ്‍ഡദേവ പ്രഭയോ? സൂക്തിയില്‍ കണ്ട പൊരുളോ? അതി സൂക്ഷ്മമാം വീണാരവമോ? വമ്പിച്ച സന്തോഷവല്ലി, തന്റെ കൊമ്പത്തു പൂത്ത പൂവല്ലീ പിച്ചകത്തിന്‍ മലര്‍ച്ചെണ്ടോ? നാവിനിച്ഛ നല്‍കുന്ന കല്‍ക്കണ്ടോ? കസ്തൂരി തന്റെ മണമോ? പേര്‍ത്തും സത്തുക്കള്‍ക്കുള്ള ഗുണമോ? പൂമണമേറ്റോരു കാറ്റോ? ഏറ്റം പൊന്നില്‍ കലര്‍ന്നൊരു മാറ്റോ? കാച്ചികുറുക്കിയ പാലോ? നല്ല ഗന്ധമെഴും പനിനീരോ? നന്മ വിളയും നിലമോ? ബഹു ധര്‍മ്മങ്ങള്‍ വാഴും ഗൃഹമോ? ദാഹം കളയും ജലമോ? മാര്‍ഗ്ഗ ഖേദം കളയും തണലോ? വാടാത്ത മല്ലിക പൂവോ? ഞാനും തേടിവച്ചുള്ള ധനമോ? കണ്ണിന്നു നല്ല കണിയോ? മമ കൈവന്ന ചിന്താമണിയോ? ലാവണ്യ പുണ്യ നദിയോ? ഉണ്ണി കാര്‍വര്‍ണ്ണന്‍ തന്റെ കളിയോ? ലക്ഷ്മീഭഗവതി തന്റെ, തിരു നെറ്റിമേലിട്ട കുറിയോ? എന്നുണ്ണികൃഷ്ണന്‍ ജനിച്ചോ? പാരിലിങ്ങനെ വേഷം ധരിച്ചോ? ഈശ്വരന്‍ തന്റെ കൃപയോ? മറ്റും ഭാഗ്യം വരുന്ന വഴിയോ?
