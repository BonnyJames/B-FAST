---
title: "ഭരണഘടനയുടെ അന്തഃസത്ത കാത്തു സൂക്ഷിയ്ക്കേണ്ട ഘട്ടങ്ങളിലൊക്കെയും അയാൾ അവസരത്തിനൊത്തുയർന്നു"
date: 2020-09-01T11:58:03
draft: false
categories: ["Society"]
tags: ['pranab mukherjee', 'PRESIDENT OF INDIA', 'Sudheesh KN']
author: "Beaumaris"
---

<strong><a href="http://13.126.68.249/sudheesh-kn-post-about-pranab-mukherjee/287238/ggg-517" rel="attachment wp-att-287293"><img class="alignleft size-full wp-image-287293" src="https://cdn.boolokam.com/articles/2020/09/ggg-9.jpg" alt="" width="845" height="440" /></a>Sudheesh KN</strong>

ഇന്ദിരാഗാന്ധിയുടെ കാലത്ത് ധനമന്ത്രിയായിരുന്ന പ്രണബ് മുഖർജിയാണ് റിസർവ്വ് ബാങ്ക് ഗവർണറായി മൻമോഹൻ സിംഗിനെ നിയമിയ്ക്കാനുള്ള ഉത്തരവിൽ ഒപ്പുവെച്ചത്. പക്ഷേ അധികാരത്തിന്റെ ഇടനാഴിയിൽ നടന്ന കള്ളചൂതിലൂടെ പഴയ കീഴുദ്യോഗസ്ഥൻ തലയ്ക്കു മുകളിലൂടെ പ്രധാനമന്ത്രിയായി ഇരിപ്പുറപ്പിയ്ക്കുന്നതിന് മൂകസാക്ഷിയാകേണ്ടി വന്നു. രാജകുടുംബത്തിന്റെ ഇംഗിതങ്ങൾക്ക് 'യെസ്' പറയുന്ന ഏറാൻമൂളിയാകാൻ അയാളെക്കൊണ്ടാവില്ലെന്നതായിരുന്നു കാരണം. എങ്കിലും പ്രണബ് ആ എതിർപ്പുകളൊന്നും പരസ്യമായി പ്രകടിപ്പിക്കുകയുണ്ടായില്ല
യു.പി.എ സർക്കാരിൽ ധനകാര്യം, പ്രതിരോധം, വിദേശകാര്യം എന്നീ സുപ്രധാന വകുപ്പുകൾ കൈയ്യാളിയിരുന്ന ഘട്ടത്തിലൊക്കെ സർക്കാരിന്റെ തുറുപ്പു ചീട്ടായി അയാൾ. ഒരു ഘട്ടത്തിൽ മന്ത്രിമാരുടെ എണ്ണം 50 കടന്നപ്പോഴും, അവരെയൊക്കെ കൂട്ടിയിണക്കി കൊണ്ടുപോകാൻ അയാളുടെ പ്രായോഗിക ബുദ്ധിയ്ക്കായി. എന്നിട്ടും കോൺഗ്രസിലെ തങ്ങളുടെ ചോദ്യം ചെയ്യപ്പെടാത്ത മേധാവിത്വത്തിന് പ്രണബ് ഭീഷണിയായേക്കുമെന്ന ഘട്ടത്തിലാണ് അയാളെ രാഷ്ട്രപതിയാക്കി മൂലയ്ക്കിരുത്താമെന്ന സൃഗാലബുദ്ധിയുണർന്നത്. എന്തായാലും തന്നിൽ അർപ്പിതമായ പുതിയ പദവിയോടും അയാൾ നീതി പുലർത്തി. ഭരണഘടനയുടെ അന്തഃസത്ത കാത്തു സൂക്ഷിയ്ക്കേണ്ട ഘട്ടങ്ങളിലൊക്കെയും അയാൾ അവസരത്തിനൊത്തുയർന്നു. അവർ (ഇന്ദിരാഗാന്ധി) 'എനിയ്ക്കൊരു ചൂല് തന്നാൽ നിലം തൂക്കാനൊരുക്കമാണെന്ന്' പരസ്യമായി പ്രഖ്യാപിയ്ക്കാൻ തയ്യാറായ ഗ്യാനി സെയിസിങ്ങിനെപ്പോലെയോ, അർദ്ധരാത്രി വിളിച്ചുണർത്തിയ ദൂതൻ ചൂണ്ടിക്കാട്ടിയ സ്ഥലത്ത് വീണ്ടുവിചാരമില്ലാതെ ഒപ്പിട്ടു കൊടുത്തതിലൂടെ രാജ്യത്തെ അടിയന്തിരാവസ്ഥയിലേയ്ക്ക് തള്ളിവിട്ട ഫക്രുദ്ദീൻ അലി അഹമ്മദിനെപ്പോലെയോ, നം.10 ജൻപഥിന്റെ ആജ്ഞാനുവർത്തിയാകാൻ അയാളൊരിയ്ക്കലും കാത്തു നിന്നില്ല. ബി.ജെ.പിയുടെ രാഷ്ട്രീയ കുതന്ത്രങ്ങളിൽ കൈയ്യൊപ്പു ചാർത്തുന്നൊരു റബ്ബർസ്റ്റാമ്പായി രാഷ്ട്രപതിഭവൻ അധഃപതിയ്ക്കെ.പ്രണബ് നടന്ന വഴികൾ ഇന്ത്യയോർക്കും


![ഭരണഘടനയുടെ അന്തഃസത്ത കാത്തു സൂക്ഷിയ്ക്കേണ്ട ഘട്ടങ്ങളിലൊക്കെയും അയാൾ അവസരത്തിനൊത്തുയർന്നു](https://cdn.boolokam.com/articles/2020/09/ggg-9.jpg)**[](http://13.126.68.249/sudheesh-kn-post-about-pranab-mukherjee/287238/ggg-517)Sudheesh KN** ഇന്ദിരാഗാന്ധിയുടെ കാലത്ത് ധനമന്ത്രിയായിരുന്ന പ്രണബ് മുഖർജിയാണ് റിസർവ്വ് ബാങ്ക് ഗവർണറായി മൻമോഹൻ സിംഗിനെ നിയമിയ്ക്കാനുള്ള ഉത്തരവിൽ ഒപ്പുവെച്ചത്. പക്ഷേ അധികാരത്തിന്റെ ഇടനാഴിയിൽ നടന്ന കള്ളചൂതിലൂടെ പഴയ കീഴുദ്യോഗസ്ഥൻ തലയ്ക്കു മുകളിലൂടെ പ്രധാനമന്ത്രിയായി ഇരിപ്പുറപ്പിയ്ക്കുന്നതിന് മൂകസാക്ഷിയാകേണ്ടി വന്നു. രാജകുടുംബത്തിന്റെ ഇംഗിതങ്ങൾക്ക് 'യെസ്' പറയുന്ന ഏറാൻമൂളിയാകാൻ അയാളെക്കൊണ്ടാവില്ലെന്നതായിരുന്നു കാരണം. എങ്കിലും പ്രണബ് ആ എതിർപ്പുകളൊന്നും പരസ്യമായി പ്രകടിപ്പിക്കുകയുണ്ടായില്ല യു.പി.എ സർക്കാരിൽ ധനകാര്യം, പ്രതിരോധം, വിദേശകാര്യം എന്നീ സുപ്രധാന വകുപ്പുകൾ കൈയ്യാളിയിരുന്ന ഘട്ടത്തിലൊക്കെ സർക്കാരിന്റെ തുറുപ്പു ചീട്ടായി അയാൾ. ഒരു ഘട്ടത്തിൽ മന്ത്രിമാരുടെ എണ്ണം 50 കടന്നപ്പോഴും, അവരെയൊക്കെ കൂട്ടിയിണക്കി കൊണ്ടുപോകാൻ അയാളുടെ പ്രായോഗിക ബുദ്ധിയ്ക്കായി. എന്നിട്ടും കോൺഗ്രസിലെ തങ്ങളുടെ ചോദ്യം ചെയ്യപ്പെടാത്ത മേധാവിത്വത്തിന് പ്രണബ് ഭീഷണിയായേക്കുമെന്ന ഘട്ടത്തിലാണ് അയാളെ രാഷ്ട്രപതിയാക്കി മൂലയ്ക്കിരുത്താമെന്ന സൃഗാലബുദ്ധിയുണർന്നത്. എന്തായാലും തന്നിൽ അർപ്പിതമായ പുതിയ പദവിയോടും അയാൾ നീതി പുലർത്തി. ഭരണഘടനയുടെ അന്തഃസത്ത കാത്തു സൂക്ഷിയ്ക്കേണ്ട ഘട്ടങ്ങളിലൊക്കെയും അയാൾ അവസരത്തിനൊത്തുയർന്നു. അവർ (ഇന്ദിരാഗാന്ധി) 'എനിയ്ക്കൊരു ചൂല് തന്നാൽ നിലം തൂക്കാനൊരുക്കമാണെന്ന്' പരസ്യമായി പ്രഖ്യാപിയ്ക്കാൻ തയ്യാറായ ഗ്യാനി സെയിസിങ്ങിനെപ്പോലെയോ, അർദ്ധരാത്രി വിളിച്ചുണർത്തിയ ദൂതൻ ചൂണ്ടിക്കാട്ടിയ സ്ഥലത്ത് വീണ്ടുവിചാരമില്ലാതെ ഒപ്പിട്ടു കൊടുത്തതിലൂടെ രാജ്യത്തെ അടിയന്തിരാവസ്ഥയിലേയ്ക്ക് തള്ളിവിട്ട ഫക്രുദ്ദീൻ അലി അഹമ്മദിനെപ്പോലെയോ, നം.10 ജൻപഥിന്റെ ആജ്ഞാനുവർത്തിയാകാൻ അയാളൊരിയ്ക്കലും കാത്തു നിന്നില്ല. ബി.ജെ.പിയുടെ രാഷ്ട്രീയ കുതന്ത്രങ്ങളിൽ കൈയ്യൊപ്പു ചാർത്തുന്നൊരു റബ്ബർസ്റ്റാമ്പായി രാഷ്ട്രപതിഭവൻ അധഃപതിയ്ക്കെ.പ്രണബ് നടന്ന വഴികൾ ഇന്ത്യയോർക്കും
