---
title: "മുക്ത പ്രയാണം (കഥ) - അഭിലാഷ് രവീന്ദ്രന്‍"
date: 2014-05-16T20:56:26
draft: false
categories: ["Society"]
tags: ["90's", 'story']
author: "boolokamtv@gmail.com"
---

<img class="aligncenter size-full wp-image-155243" src="https://cdn.boolokam.com/articles/2014/05/Untitled-15.jpg" alt="Untitled-1" width="650" height="483" />

പുതുമഴ പെയ്ത ഒരു വൈകുന്നേരത്താണ് അനിരുദ്ധന്‍ ആ വാര്‍ത്ത അറിഞ്ഞത്. പൂഴിമണ്ണില്‍ പുതുവെള്ളം വീണതിന്റെ ഗന്ധമപ്പോള്‍ എങ്ങും പരന്നിരുന്നു. ആകെയൊരു ഉത്സാഹത്തിമിര്‍പ്പിലായിരുന്നു പ്രകൃതി. വരണ്ട മണ്ണില്‍ പൊടിപുതച്ചുറങ്ങിയിരുന്ന വിത്തുകള്‍ പുതുനാമ്പു നീട്ടാന്‍ വെമ്പല്‍കൊള്ളുന്നു. വേനലില്‍ വിലപിച്ച സസ്യജാലങ്ങള്‍ ദാഹം ശമിച്ചതിന്റെ ആഹ്ലാദത്തില്‍ ഉലഞ്ഞുല്ലസിച്ചു. പുകയുന്ന വറുതിയില്‍ പുതുമഴ നനഞ്ഞതിന്റെ സന്തോഷത്തിലായിരുന്നു അയാളും. പക്ഷേ, നവീന്‍ ഷേണായി പറഞ്ഞ വാര്‍ത്ത അയാളെ അപ്പാടെ തളര്‍ത്തിക്കളഞ്ഞു. അനിരുദ്ധന്റെ ചലനമറ്റ നേത്രങ്ങള്‍ ഷേണായിയുടെ മുഖതുതന്നെ ഉടക്കിനിന്നു.

തനിക്കുനേരെ നീണ്ടുവന്ന ദീനനേത്രങ്ങളിലെ വിങ്ങല്‍ ഷേണായി തിരിച്ചറിയുന്നുണ്ടായിരുന്നു. ആ വലിയ നഗരത്തില്‍ അയാളെ നന്നായറിയാവുന്ന ഒരേയൊരാള്‍ ഷേണായി മാത്രമാണ്. ഒരു നാട്ടില്‍ ജനിച്ചു വളര്‍ന്നവര്‍. ഒരുമിച്ചു കളിച്ചു വളര്‍ന്നവര്‍. പ്രജ്ഞയില്‍ അന്ധത പടര്‍ന്നുള്ള അയാളുടെ നീണ്ട നേരത്തെ നിശ്ചലത ഷേണായിയെ തെല്ലൊന്നമ്പരപ്പിച്ചു. മഴയപ്പോള്‍ പൂര്‍ണ്ണമായും ശമിച്ചിരുന്നു. കയ്യിലിരുന്ന ത്രീഫോള്‍ഡ് കുട മടക്കിപ്പിടിച്ച് ചാലിട്ടൊഴുകിയ ചെളിവള്ളത്തില്‍ ചവിട്ടാതെ അയാളും ഫുട്പാത്തിലേക്ക് കയറിനിന്നു. നടപ്പാതയില്‍ ഉറഞ്ഞിരുന്ന അനിരുദ്ധന്റെ മഴവെള്ളം വീണു നനഞ്ഞ നഗ്‌നമായ തോളില്‍ ഷേണായി മെല്ലെ തട്ടി. കാലദേശാന്തരങ്ങള്‍ക്ക് അപ്പുറത്തു നിന്നെന്നപോലെ അയാള്‍ സ്ഥലകാലത്തിലേക്കുണര്‍ന്നു.

' തന്റെ വിഷമം എനിക്കു മനസ്സിലാവും, ഉടനേ പോവണം '

' ക്ഷമിക്കണം.. ഞാനെന്തൊക്കെയോ ഓര്‍മ്മകളില്‍.... '

' ഏയ്.. ക്ഷമാപണത്തിന്റെ ആവശ്യമെന്ത് ? '

ഊന്നുകാല്‍ നിലത്തുറപ്പിച്ചു കൊണ്ട് എഴുന്നേല്ക്കാന്‍ ശ്രമിച്ച അയാളെ ഷേണായി സഹായിച്ചു. തറയില്‍ വിരിച്ച ചണച്ചാക്കിലെ നനഞ്ഞ നാണയത്തുട്ടുകളിലേക്കും മുട്ടിനു താഴേക്കു നഷ്ട്ടപ്പെട്ട അയാളുടെ വലതു കാലിലേക്കും അറിയാതെ ഷേണായിയുടെ നോട്ടം പാളി. റെയില്‍വേ സ്റ്റേഷന്‍ കോമ്പൌണ്ടില്‍ നിന്നും അപ്പോള്‍ പാഞ്ഞുപോയ ആഡംബര വാഹനം അവര്‍ക്കുമേല്‍ യാതൊരു ദാക്ഷീണ്യവും ഇല്ലാതെ ചെളിതെറിപ്പിച്ചു. തികട്ടി വന്ന ദേഷ്യം ഷേണായി പാടുപെട്ടടക്കി.

വര്‍ഷങ്ങളായി നഗരത്തിലെ ഒരു ഹോള്‍സെയില്‍ ടെക്‌സ്‌റ്റൈല്‍ ഷോപ്പില്‍ സയില്‍സ് മേനാണ് ഷേണായി. ദിവസത്തിന്റെ മുക്കാല്‍ ഭാഗവും വസ്ത്രറാക്കുകള്‍ക്കിടയില്‍ കഴിച്ചുകൂട്ടുകയെന്നത് അയാളെ സംബന്ധിച്ചിടത്തോളം ജയില്‍വാസം തന്നെയാണ്. ജീവിത പ്രാരാബ്ദങ്ങളുടെ വേലിയേറ്റങ്ങളാവാം അയാളുടെ സഹനശേഷി വര്‍ദ്ധിപ്പിച്ചിരുന്നു. ആഴ്ചയിലൊരിക്കല്‍ വീട്ടില്‍ പോകും. അമ്മയും ഭാര്യയും വിവാഹ പ്രായമെത്തിയ രണ്ടു പെണ്മക്കളുമാണ് വീട്ടില്‍.

ക്രച്ചസ്സുമൂന്നി അനിരുദ്ധന്‍ നേരേ ദേവസ്സിക്കുട്ടിയുടെ ചെരിപ്പുകട ലക്ഷ്യമാക്കി നടന്നു. ഷേണായിയും പിന്നാലെ ചെന്നു. റെയില്‍വേ സ്റ്റേഷന്‍ പരിസരത്തായതിനാല്‍ കടയില്‍ എപ്പോഴും നല്ല തിരക്കാണ്. അല്‍പ്പസ്വല്‍പ്പം പിശുക്കൊക്കെ ഉണ്ടെങ്കിലും ദേവസ്സിക്കുട്ടി മനസ്സില്‍ നന്മയുള്ള വനാണ്. കടയിലെ ജീവനക്കാരായ പ്രകാശനും ഗോപിയും കസ്റ്റമെഴ്‌സിനെ അറ്റന്‍ഡ് ചെയ്യാന്‍ പാടുപെടുന്നു. ബില്ല് കൊടുത്ത് പണമെണ്ണി മേശവലിപ്പില്‍ നിക്ഷേപിക്കുന്നതിനിടയിലും അനിരുദ്ധന്റെ തകര്‍ന്ന മുഖം ദേവസ്സിക്കുട്ടിയുടെ കണ്ണുകള്‍ പിടിച്ചെടുത്തു.

' എന്തുപറ്റി.. ഈ നേരത്ത്.. മുഖം വല്ലാണ്ടിരിക്കുന്നല്ലോ.. '

' സാറേ.. എന്റെ കാര്‍ത്തൂ...... ' അനിരുദ്ധന്‍ മുഴുമിപ്പിച്ചില്ല.

ദേവസ്സിക്കുട്ടിയുടെ കണ്ണുകളില്‍ നനവ് പടര്‍ന്നു. പലപ്പോഴായി പറഞ്ഞ് അനിരുദ്ധന്റെ ജീവിതകഥ കുറെയൊക്കെ അയാള്‍ക്കറിയാം. വളയം പിടിച്ചു വളര്‍ത്തി വലുതാക്കിയ ഏക മകന്‍ പ്രതിസന്ധി ഘട്ടത്തില്‍ കയ്യൊഴിഞ്ഞു. കാര്‍ ആക്‌സിടെന്റില്‍ വലതുകാല്‍ നഷപ്പെട്ട അച്ഛന്‍ വീട്ടില്‍ ഒഴിയാബാധയായപ്പോള്‍ അവന്‍ ആട്ടിയിറക്കി. ഭാര്യയേയും മക്കളേയും നോക്കാന്‍ ഒരു വേലക്കാരിയുടെ റോള്‍ ഇണങ്ങുമെന്നതിനാലാവാം അമ്മയെ അടിച്ചിറക്കിയില്ല. യാചകവൃത്തി ഒഴിവാക്കാന്‍ അയാള്‍ ലോട്ടറി വില്‍പ്പന തുടങ്ങി. പക്ഷേ, അവിടെയും വിധി പരാജയപ്പെടുത്തി. പ്രതീക്ഷകളണഞ്ഞ മനസ്സോടെ ഒടുവില്‍ നഗരത്തിലേക്ക് വണ്ടികയറി.

' അസുഖമെന്തെങ്കിലും ഉണ്ടായിരുന്നോ....?'

' ഇല്ല സാറേ, അറ്റാക്കാണെന്നാ അറിഞ്ഞത്. ഷേണായിയുടെ ഭാര്യയാ വിളിച്ചറിയിച്ചത്. ഉടനെ പോവണം.. '

ഇടര്‍ച്ചയോടെ അത്രയും പറഞ്ഞ് അയാള്‍ കടയില്‍നിന്നിറങ്ങി. ഷേണായിയേയും കൂട്ടി ആ പഴയ കെട്ടിടത്തിന്റെ പിന്‍ഭാഗത്തേക്ക് നടന്നു. മുകളിലേക്കുള്ള സ്റ്റെയറിനോട് ചേര്‍ന്നുള്ള ഇടുങ്ങിയ മുറി തുറന്ന് അയാള്‍ ലൈറ്റിട്ടു. മുറിയിലപ്പാടെ ഒരു പുഴുകിയ ഗന്ധം നിറഞ്ഞു നിന്നിരുന്നു. തലമുറകളുടെ പഴക്കം തോന്നിക്കുന്ന സീലിംഗ് ഫാന്‍ മുരള്‍ച്ചയോടെ കറങ്ങിത്തുടങ്ങി. അനിരുദ്ധന്‍ ചൂണ്ടിക്കാട്ടിയ കസേരയില്‍ ഷേണായി ഇരുന്നു. തുശ്ച്ചമായ വാടകയ്ക്ക് ദേവസ്സിക്കുട്ടി നല്കിയ അയാളുടെ വാസസ്ഥലം ഷേണായി ആദ്യം കാണുകയായിരുന്നു. കട്ടിലിന്റെ അരികിലായി വച്ചിരുന്ന തുകല്‍ബാഗ് തുറന്നുകൊണ്ട് അനിരുദ്ധന്‍ ഷേണായിയുടെ മുഖത്തേക്ക് നോക്കി.

' കുറച്ചു പണമെടുക്കണം.. എന്തു ചെയ്യും.. ബാങ്ക് സമയോം കഴിഞ്ഞു.'

' അതിനെന്താ, ഏ ടീ എം കാര്‍ഡില്ലേ..? '

' കാര്‍ഡൊക്കെ ഉണ്ട്. പക്ഷേ, എനിക്കതൊന്നും അത്ര പിടിയില്ല. തനിക്കറിയാമോ..?'

' എനിക്കും ആ കുന്ത്രാണ്ടത്തീന്നെടുത്തു ശീലമില്ല..'

' സാറിന്റെ മകന്‍ കടയിലുണ്ട്. ചോദിച്ചു നോക്കാം.'

ബാഗിന്റെ ഉറയില്‍ നിന്നും ഏ ടീ എം കാര്‍ഡടങ്ങിയ കവറുമെടുത്ത് അയാള്‍ വീണ്ടും കടയിലേക്ക് ചെന്നു. ദേവസ്സിക്കുട്ടിയോടു കാര്യം പറഞ്ഞപ്പോള്‍ തൊട്ടടുത്ത കസേരയില്‍ ടാബ്ലെറ്റില്‍ മുഖം പൂഴ്ത്തിയിരുന്ന ജെറിന്‍ തലയുയര്‍ത്തി. ചെവിയില്‍ തിരുകിയിരുന്ന ഇയര്‍ ഫോണ്‍ വേര്‍പെടുത്തിക്കൊണ്ട് അവന്‍ മൂരിനിവര്‍ത്തി. അല്‍പ്പം നീരസത്തോടെയെങ്കിലും ഡാഡി പറഞ്ഞപ്പോള്‍ അവന്‍ സമ്മതിച്ചു.

ഉടന്‍ തന്നെ ജെറിന്‍ ബൈക്കുമെടുത്തു പോയി. മെയിന്‍ റോഡിലേക്ക് തിരിയുന്നിടത്തുതന്നെ ഏ ടീ എം കൌണ്ടര്‍ ഉണ്ടായിരുന്നു. ഗ്ലാസ് ഡോര്‍ തള്ളിത്തുറന്ന് അവന്‍ അകത്തു കയറി. മെഷീനില്‍ കാര്‍ഡിട്ട് അയാള്‍ പറഞ്ഞ തുകയെടുത്തു. റെസിപ്റ്റ് പ്രിന്റെറില്‍ അടിച്ചുവന്ന സ്ലിപ്പിലെ ബാലന്‍സ് തുക അവനെ അമ്പരപ്പിച്ചു. കണ്ണുകള്‍ വല്ലാതെ തിളങ്ങി. ഒരു ഗൂഡമന്ദഹാസത്തോടെ വീണ്ടുമവന്‍ മെഷീനില്‍ കാര്‍ഡിട്ടു. ക്യാഷ് ഡിസ്‌പെന്‍സറില്‍ നിന്നും വന്ന അഞ്ഞൂറിന്റെ നോട്ടുകള്‍ ജീന്‍സിന്റെ രഹസ്യപ്പോക്കറ്റില്‍ തിരുകി അവന്‍ പെട്ടന്നു പുറത്തിറങ്ങി . കൂട്ടുകാരുമൊത്ത് കുറച്ചുനാള്‍ അടിച്ചു തകര്‍ക്കാനുള്ള പണം തരപ്പെട്ടതിന്റെ സന്തോഷം മുഖത്തു പ്രതിഭലിച്ചു. ജീര്‍ണിച്ച മനസ്സുമായി ഒരു ഭിക്ഷാടകന്‍ വര്‍ഷങ്ങള്‍ സ്വൊരുക്കൂട്ടിയ പ്രതീക്ഷകളുടെ കൂമ്പാരത്തില്‍ നിന്നാണ് താന്‍ കവര്‍ന്നതെന്ന് അവനപ്പോള്‍ ചിന്തിച്ചതേയില്ല.

ജെറിന്‍ തിരികെയെത്തുമ്പോള്‍ ഷേണായിയും അനിരുദ്ധനും പോകാന്‍ തയാറായി നിന്നിരുന്നു. പണം വാങ്ങി നന്ദി പറഞ്ഞ് അവര്‍ നേരേ റെയില്‍വേ സ്റ്റേഷനിലേക്കു നടന്നു. നനഞ്ഞ ആകാശത്തപ്പോള്‍ ഇരുണ്ട മഴമേഘങ്ങള്‍ വീണ്ടുമൊരു മഴക്കുള്ള കോപ്പുകൂട്ടി. വഴിവക്കില്‍ ഭിക്ഷ യാചിച്ചു കഴിയുന്ന അയാള്‍ക്കും ബാങ്കില്‍ നിക്ഷേപമുണ്ടന്ന അറിവ് ഷേണായിയേയും അത്ഭുതപ്പെടുത്താതിരുന്നില്ല. നാട്ടിലേക്ക് കാര്‍ത്ത്യായനിയുടെ പേരില്‍ അനിരുദ്ധന്‍ മുടങ്ങാതെ മണി ഓര്‍ഡര്‍ അയക്കാറുണ്ടെന്ന കാര്യം അയാള്‍ക്കറിയാം.

' നടക്കാന്‍ ബുദ്ധിമുട്ടല്ലേ.. ഓട്ടോ പിടിക്കാം..' ഷേണായി പറഞ്ഞു

' സാരമില്ലടോ, എല്ലാം ശീലമായി.. ഞാന്‍ നടന്നോളാം..'

റെയില്‍വേ സ്റ്റേഷനിലപ്പോള്‍ നല്ല തിരക്കുണ്ടായിരുന്നു. ഷേണായി പോയി രണ്ടുപേര്‍ക്കുള്ള ടിക്കറ്റെടുത്തു. ഒരു ചായമിളകിയ ചാരു ബഞ്ചില്‍ അവര്‍ ട്രെയിന്‍ വരുന്നതും കാത്തിരുന്നു. അവര്‍ക്കുപോവാനുള്ള ട്രെയിന്‍ സ്റ്റേഷനില്‍ കിതച്ചെത്തി ഒരു കുലുക്കത്തോടെ നിന്നു. പാളങ്ങളെ പിന്നിട്ട കാറ്റിനൊപ്പം വന്ന വിസര്‍ജ്യഗന്ധം മനം മടുപ്പിക്കുന്നതായിരുന്നു. പ്ലാറ്റ്‌ഫൊമിലൂടെ തിരക്കുപിടിച്ചകലുന്ന മുഖങ്ങളിലെല്ലാം യാത്രയുടെ ഭാരം കനച്ചുകിടന്നിരുന്നു. ജീവിതഗതിയില്‍ കൂട്ടിക്കിഴിക്കലുകളുടെ ചിന്താഭാരവും താങ്ങി ലക്ഷ്യമണയാന്‍ വെമ്പല്‍കൊള്ളുന്നവര്‍.

ട്രെയിനിലിരിക്കുമ്പോള്‍ അനിരുദ്ധന്റെ മനസ്സാകെ കലുഷമായിരുന്നു. തുറന്ന ജനാലയിലൂടെ അയാള്‍ അകലങ്ങളിലേക്കു കണ്ണുനട്ടു. ഈറനണിഞ്ഞ സായാഹ്നം അയാളിലെ ആര്‍ദ്ര ചിന്തകളെ ഉണര്‍ത്തി. ഭിക്ഷാടകനായി നഗരത്തില്‍ കുടിയേറിയതില്‍പ്പിന്നെ ഒരിക്കല്‍പ്പോലും നാട്ടിലേക്കോരു തിരിച്ചുപോക്ക് അയാള്‍ ആഗ്രഹിച്ചിരുന്നില്ല. അഞ്ചു വര്‍ഷങ്ങള്‍ക്കു ശേഷമിതാ അപ്രതീക്ഷിതമായി വീണ്ടുമൊരു യാത്ര. ഉള്ളില്‍ സൂക്ഷിച്ച ശുഭപ്രതീക്ഷകെളെല്ലാം തകിടം മറിഞ്ഞിരിക്കുന്നു. നഗരത്തില്‍ നിന്നകന്ന് തിരക്കൊഴിഞ്ഞ ഏതെങ്കിലും കോണില്‍ ഒരു കൊച്ചു കൂര അയാള്‍ സ്വപ്നം കണ്ടിരുന്നു. സന്മനസ്സുകള്‍ കനിഞ്ഞു നല്കിയ നോട്ടുകളും നാണയത്തുട്ടുകളും അതിനുവേണ്ടി സ്വരുക്കൂട്ടി. ഷേണായിക്കൊപ്പം കാര്‍ത്ത്യായനി കാണാന്‍ വന്നപ്പോഴെല്ലാം ആ പ്രതീക്ഷകള്‍ അവരിലേക്കും പകര്‍ന്നു. സ്വന്തമായൊരു കൂരയില്‍ പരസ്പ്പരം താങ്ങും തണലുമായി ശിഷ്ട ജീവിതം കഴിച്ചുകൂട്ടാന്‍ അവരും കൊതിച്ചിരുന്നു. കാരാട്ടുചിറയില്‍ കായലോരത്തായി ഒരു കൊച്ചു വീട് വാങ്ങാന്‍ അയാള്‍ അഡ്വാന്‍സും നല്കി. സ്വപ്ന സൌധങ്ങളെല്ലാം അപ്പാടെ തകര്‍ന്നിടിഞ്ഞതിന്റെ തീവ്ര നൊമ്പരം ഹൃദയത്തെ കീറിമുറിക്കുന്നു. തോളിലമര്‍ന്ന കരത്തിനോപ്പം കേട്ട ഷേണായിയുടെ പതിഞ്ഞ ശബ്ദം അയാളുടെ ശിഥിലചിന്തകള്‍ക്കു ഭംഗം വരുത്തി.

' കുടിക്കാനെന്തെങ്കിലും വാങ്ങട്ടെ...? '

ട്രെയിനില്‍ ശീതള പാനീയങ്ങള്‍ വില്‍ക്കാന്‍ വന്ന ഹിന്ദിക്കാരന്‍ പയ്യന്റെ മുഖത്തേക്ക് നോക്കിക്കൊണ്ടായിരുന്നു ഷേണായിയുടെ ചോദ്യം. അനിരുദ്ധന്‍ വെറുതേ തലയാട്ടി. ഷേണായി വാങ്ങിക്കൊടുത്ത മാമ്പഴ ജൂസ് അയാള്‍ അല്‍പ്പം കുടിച്ചു. വരണ്ട തൊണ്ടയില്‍ തണുപ്പു പടര്‍ത്തി പാനീയം ആമാശയത്തിലേക്ക് കിനിച്ചിറങ്ങി. നന്ദിയോടെ അനിരുദ്ധന്‍ ഷേണായിയുടെ മുഖത്തേക്ക് നോക്കി. ജീവിതത്തില്‍ ആ മനുഷ്യനോട് ഒരുപാട് കടപ്പെട്ടിരിക്കുന്നു. എന്നും സഹായഹസ്തവുമായി പിന്നാലെയെത്തി മുന്‍പോട്ടു ജീവിക്കാന്‍ പ്രേരിപ്പിക്കുന്ന യഥാര്‍ത്ഥ സുഹൃത്ത്. സ്‌നേഹംകൊണ്ട് എന്നുമയാള്‍ തോല്‍പ്പിച്ചുകൊണ്ടേയിരിക്കുന്നു.

റെയില്‍വേ സ്റ്റേഷനില്‍ ഇറങ്ങിയ അവര്‍ പൂങ്കുന്നിലേക്ക് ഓട്ടോ പിടിച്ചു. ഇരുട്ടില്‍ വിലയംകൊണ്ട പാടശേഖരങ്ങള്‍ക്ക് നടുവിലെ ടാറിട്ട വഴിയിലൂടെ ഓട്ടോ ഇഴഞ്ഞു നീങ്ങി. മങ്ങിക്കത്തുന്ന വഴി വിളക്കുകള്‍ക്ക് പ്രകാശം തീരെ കുറവായിരുന്നു. ഓട്ടോ ഡ്രൈവര്‍ക്ക് ഷേണായി തന്നെ വഴി പറഞ്ഞു കൊടുത്തു. ഇറിഗേഷന്‍ വകുപ്പില്‍ സ്ഥാനക്കയറ്റം നേടിയ മകന്‍ മഹീന്ദ്രന്‍ പുതുതായി വാങ്ങിയ ഇരുനില വീടും സ്ഥലവും എവിടെയെന്ന് അനിരുദ്ധനറിയില്ല. കുറച്ചുദൂരം ഓടി ഒരു വലിയ വീടിന്റെ ഗേറ്റുകടന്ന് ചരല്‍ വിരിച്ച മുറ്റത്തേക്ക് കയറി ഓട്ടോ നിന്നു.

വീടിന്റെ പൂമുഖത്തും മുറ്റത്തുമായി കുറച്ചാളുകള്‍ കൂടി നിന്നിരുന്നു. ക്രച്ചസ്സുമൂന്നി ഓട്ടോയില്‍ നിന്നിറങ്ങിയ ആളെ കണ്ടപ്പോള്‍ ആളുകള്‍ക്കിടയില്‍ നേരിയ മര്‍മ്മരമുയര്‍ന്നു. ഉള്‍പ്പിടച്ചിലോടെ അയാള്‍ ആരെയും ശ്രദ്ദിക്കാതെ ഷേണായിയുടെ കയ്യും പിടിച്ച് പൂമുഖത്തേക്ക് കയറി. തുറന്ന വാതിലിലൂടെ ഹാളിലെത്തി. മിനുങ്ങുന്ന ഗ്രാനൈറ്റ് തറയില്‍ വെള്ളപുതപ്പിച്ചു കിടത്തിയ കാര്‍ത്ത്യായനിയെ അയാള്‍ കണ്ടു. അവരുടെ ചേതനയറ്റ കണ്ണുകള്‍ പാതി തുറന്നിരുന്നു. ആരെയോ തിരയുന്നതുപോലെ. അവ തന്നെത്തന്നെയാണ് തിരയുന്നതെന്ന് അയാള്‍ക്കപ്പോള്‍ തോന്നി. സങ്കടക്കടല്‍ പ്രക്ഷുബ്ദമായി. കരള്‍ മുറിയുന്ന വേദനയോടെ അയാള്‍ ആ ശരീരത്തിലേക്കു മറിഞ്ഞു.

'എന്റെ കാര്‍ത്തൂ.....'

ഭ്രാന്തമായ ആ വിളി വീടിനുള്ളിലാകെ പ്രകമ്പനം കൊണ്ടു. കാര്‍ത്ത്യായനിയുടെ വിറങ്ങലിച്ച മുഖമാകെ അയാളുടെ കണ്ണീരു വീണു കുതിര്‍ന്നു. മൃതദേഹത്തിനു സമീപമിട്ട പുല്‍പ്പായയിലിരുന്ന മഹേന്ദ്രന്റെ കുട്ടികള്‍ വേദനയോടെ പരസ്പ്പരം കെട്ടിപ്പിടിച്ചു കരഞ്ഞു. ആ രാത്രി പുലരുവോളം അയാള്‍ ആ മൃതദേഹത്തെ പുണര്‍ന്നു കിടന്നു. സ്‌നേഹിക്കാനും സ്‌നേഹിക്കപ്പെടാനും ഇനി തനിക്കാരുമില്ലെന്ന തോന്നല്‍ അയാളെ കൂടുതല്‍ തളര്‍ത്തി. പിറ്റേന്ന് ശവസംസ്‌ക്കാര ചടങ്ങുകള്‍ക്കിടയില്‍ മഹീന്ദ്രന്റെയും ഭാര്യയുടെയും അഭാവം അനിരുദ്ധന്‍ പ്രത്യകം ശ്രദ്ധിച്ചു. അയാള്‍ ഷേണായിയോടു വിവരമാരാഞ്ഞു. മഹീന്ദ്രന്റെ മൂത്ത മകളെ ഷേണായി അടുത്തു വിളിച്ചു. ആ പത്തുവയസ്സുകാരി അവര്‍ക്കരികിലെക്കു വന്നു. അവളുടെ നിഷ്‌ക്കളങ്ക മുഖത്തേക്ക് നോക്കിയപ്പോള്‍ അനിരുദ്ധന്റെ ഉള്ളുപിടഞ്ഞു.

' അച്ഛനെവിടെ മോളേ...? ' ഷേണായി ചോദിച്ചു.

' അച്ഛന്‍ ഹോസ്പിറ്റലിലാ അങ്കിള്‍...'

' എന്തുപറ്റി മോളേ... '

' അച്ഛനെന്തോ വല്ല്യ അസുഖമാ.. ഐ സീ യൂവിലാ... '

ആ വാര്‍ത്ത അവരിരുവരിലും നടുക്കമുണര്‍ത്തി. മകനെ അയാള്‍ വെറുത്തിരുന്നെങ്കിലും ഒരിക്കല്‍പോലും അവന്റെ പതനം ആഗ്രഹിച്ചിരുന്നില്ല. അയാളുടെ വിങ്ങുന്ന ഹൃദയ നൊമ്പരങ്ങള്‍ ഏറ്റെടുത്തിട്ടെന്നവണ്ണം അന്തരീക്ഷവും നീറിപ്പുകഞ്ഞു നിന്നു. വിറയ്ക്കുന്ന കൈകളോടെ അനിരുദ്ധന്‍ പ്രിയതമയുടെ ചിതക്കു തീകൊളുത്തി. അവസാനത്തേ കനലും എരിഞ്ഞു തീരും വരെ അയാള്‍ അതിനരികിലിരുന്നു. പലതവണ ഷേണായി നിര്‍ബന്ധിച്ചിട്ടും അവിടെനിന്നും എണീറ്റില്ല. കാര്‍ത്ത്യായനിയുടെ ബന്ധുക്കള്‍ ആരും തന്നെ എത്തിയിരുന്നില്ല. ഇഷ്ട്ടപുരുഷനൊപ്പം അവര്‍ നാടുവിട്ടപ്പോള്‍ ഉറ്റവര്‍ക്കിടയില്‍ വന്ന മുറിവ് കാലത്തിനും ഉണക്കാന്‍ കഴിഞ്ഞില്ല. മഹീന്ദ്രന്റെ ഭാര്യാബന്ധുക്കള്‍ വീടിന്റെ ആധിപത്യം ഏറ്റെടുത്തിരുന്നു. അവരാരുംതന്നെ അയാളെ ശ്രദ്ധിച്ചതേയില്ല. പിറ്റേന്ന് പുലര്‍ച്ചെ ഷേണായി അയാള്‍ക്കരികില്‍ ചെന്നു.

' രാവിലത്തെ പസ്സെഞ്ചറിനു ഞാന്‍ പോകും. ഇന്ന് ജോലിക്ക് കയറണം. താന്‍...? '

' ഞാന്‍.. മഹീന്ദ്രനെ ഒന്ന് കണ്ടിട്ട്.. അവന്‍ ഐ സീ യൂവിലാന്നല്ലേ പറഞ്ഞത്...'

' അതെ ഞാനന്വേഷിച്ചിരുന്നു.. മെഡിക്കല്‍ മിഷന്‍ ഹോസ്പിറ്റലിലാ...'

ഷേണായി നടന്നകലുന്നതും നോക്കി വെറുംനിലത്ത് വിഷണ്ണനായി അയാള്‍ ഇരുന്നു. ചിത എരിഞ്ഞതിന്റെ പുകമണം അപ്പോഴും അന്തരീക്ഷത്തില്‍ തങ്ങിനിന്നിരുന്നു. ആകാശച്ചെരുവില്‍ ഉരുണ്ടു കൂടിയ മഴമേഘങ്ങള്‍ ഉദിച്ചുവന്ന വെയിലിനെ ശുഷ്‌ക്കിപ്പിച്ചു. വിശപ്പും ദാഹവും അസഹ്യമായപ്പോള്‍ ക്രച്ചസ്സൂന്നി അയാള്‍ കവലയിലേക്കു നടന്നു. ചായക്കടയില്‍ കയറി ഭക്ഷണം കഴിച്ചിട്ട് ഒരുകുപ്പി വെള്ളവും വാങ്ങിച്ചു. ബദ്ധപ്പെട്ടു നടന്ന് ബസ്റ്റൊപ്പിലെത്തി മെഡിക്കല്‍ മിഷന്‍ ഹോസ്പിറ്റലിലേക്കുള്ള ബസ്സും കാത്തു നിന്നു.

ഹോസ്പിറ്റലിലെത്താന്‍ മൂന്നു മണിക്കൂര്‍ നേരത്തെ യാത്ര വേണ്ടിവന്നു. എന്‍കൊയറിയില്‍ ചെന്ന് അയാള്‍ വിവരം തിരക്കി. നീണ്ട ക്യൂവില്‍ നിന്ന് സന്ദര്‍ശനത്തിനുള്ള പാസ്സും വാങ്ങി അയാള്‍ ലിഫ്റ്റില്‍ കയറി. മഹേന്ദ്രനെ അപ്പോള്‍ റൂമിലേക്ക് മാറ്റിയിരുന്നു. അത്യാധുനിക സജ്ജീകരണങ്ങളെല്ലാമുള്ള ഹോസ്പിറ്റല്‍ ബെഡ്ഡില്‍ മയങ്ങുന്ന മകനെ അയാള്‍ കണ്ടു. വേദനക്കുള്ള ഇന്‍ജക്ഷന്‍ എടുത്തതിന്റെ നേരിയ മയക്കത്തിലായിരുന്നു മഹീന്ദ്രന്‍. നരബാധിച്ച താടിയും അലക്ഷ്യമായി പാറിപ്പറന്ന മുടിയുമായി മുറിയിലേക്ക് കയറിവന്ന വികലാംഗനെ മഹീന്ദ്രന്റെ ഭാര്യ സുമിത്ര പെട്ടന്നു തിരിച്ചറിഞ്ഞു. പക്ഷേ, അവളയാളെ ശ്രദ്ധിച്ചതേയില്ല. ഡോക്ടര്‍ റൌണ്ട്‌സിനു വന്നപ്പോള്‍ അനിരുദ്ധന്‍ പുറത്തിറങ്ങി നിന്നു. പരിശോധന കഴിഞ്ഞിറങ്ങിയ ഡോക്ടര്‍ക്ക് മുന്നില്‍ തൊഴുതുകൊണ്ടയാള്‍ മഹീന്ദ്രന്റെ രോഗവിവരം അന്വേഷിച്ചു.

' അയാള്‍ക്ക് അല്‍പ്പം സീരിയസ്സാ. ഗുരുതരമായ കരള്‍രോഗം' ഡോക്ടര്‍ പറഞ്ഞു .

' രക്ഷപ്പെടില്ലേ ഡോക്ടര്‍..'

' ലിവര്‍ ട്രാന്‍സ്പ്ലാന്റ് ചെയ്യണം. റെയര്‍ ഗ്രൂപ്പാ.. ഓ നെഗറ്റീവ്. ഡോണറെ കിട്ടാന്‍ പാടാ. നിങ്ങളാരാ...? '

' ഞാന്‍.. അവന്റ അച്ഛനാ ഡോക്ടര്‍.. എന്റേതും ഓ നെഗറ്റീവാ.. ഞാനെന്തിനും തയ്യാറാ ഡോക്ടര്‍.. അവനെ രക്ഷിക്കണം.'

ഡോക്ടറുടെ ഉരുണ്ട കണ്ണുകള്‍ക്കു മീതേ തടിച്ച പുരികങ്ങള്‍ വിറകൊണ്ടു. അദ്ദേഹം അത്ഭുതത്തോടെ ആ പ്രാകൃത രൂപത്തെ അടിമുടി നോക്കി. തെല്ലൊരു ആലോചനക്കുശേഷം ടെസ്റ്റുകള്‍ നടത്തുന്നതിനായി ഒരു നേഴ്‌സിനോപ്പം അനിരുദ്ധനെ ലാബിലേക്കയച്ചു. ലാബ് റിസള്‍ട്ടുകളെല്ലാം തന്നെ പോസിറ്റീവായിരുന്നു. പിന്നീടുള്ള നടപടിക്രമങ്ങള്‍ പെട്ടന്നുതന്നെ നടന്നു. വൈധവ്യ ഭീതിയില്‍ വേദനിച്ചു കഴിഞ്ഞിരുന്ന മഹീന്ദ്രന്റെ ഭാര്യ വിവരമറിഞ്ഞപ്പോള്‍ അനിരുദ്ധന്റെ മുന്നില്‍ വന്നു പൊട്ടിക്കരഞ്ഞു. പന്ത്രണ്ടു മണിക്കൂറോളം നീണ്ട ശസ്ത്രക്രീയ വിജയമായിരുന്നു. നീണ്ട ആശുപത്രി വാസത്തിനിടയില്‍ പേരക്കുട്ടികള്‍ മുത്തച്ഛനുമായി അടുത്തു. കുറ്റബോധം മഹീന്ദ്രനെ വല്ലാതെ അലട്ടുന്നതായി പലപ്പോഴും അനിരുദ്ധന് തോന്നി. അച്ഛന്റെ മുഖത്തു നോക്കാന്‍ കൂടി അയാള്‍ മടിച്ചു.

ഒന്നരമാസത്തോളമുള്ള തുടര്‍ചികിത്സകള്‍ക്കു ശേഷം മഹീന്ദ്രനെ ഹോസ്പിറ്റലില്‍ നിന്നും ഡിസ്ചാര്‍ജു ചെയ്തു. അനിരുദ്ധനും കുറച്ചു നാളത്തെ വിശ്രമം ആവശ്യമായിരുന്നു. വിരസമായ പകലുകള്‍ വീടിനുള്ളില്‍ വീര്‍പ്പുമുട്ടിച്ചപ്പോള്‍ അയാള്‍ പുറത്തേക്കൊക്കെ ഇറങ്ങിത്തു ടങ്ങി. ഗ്രാമക്കവലയിലും അമ്പലത്തിന്റെ ആല്‍ത്തറയിലും അയാള്‍ക്കു പുതിയ സുഹൃത്തുക്കളേയും കിട്ടി. വെടിവട്ടം പറഞ്ഞിരുന്നു സമയം കൊല്ലാനെത്തുന്ന സമപ്രായക്കാര്‍. കാര്‍ത്ത്യായനിയുടെ വേര്‍പാടിന്റെ നൊമ്പരങ്ങള്‍ അതിലൂടെ അയാള്‍ മറക്കാന്‍ ശ്രമിച്ചു. കാലചന്‍ക്രമണത്തില്‍ ദിനരാത്രങ്ങള്‍ കൊഴിഞ്ഞു വീണു. മഹീന്ദ്രന്‍ സാധാരണ ജീവിതത്തിലേക്ക് തിരിച്ചെത്തി. അയാള്‍ വീണ്ടും ജോലിക്കു പോയിത്തുടങ്ങി. അച്ഛന്റെ വീടുവിട്ടുള്ള കറക്കം പലപ്പോഴും മഹീന്ദ്രനെ അലോസരപ്പെടുത്തി. സുമിത്രക്കും അത് തീരെ പിടിച്ചില്ല.

' അച്ഛന് വീട്ടിലിരുന്നു കൂടെ.. എന്തിനാ കണ്ട അലവലാതികളുമായിട്ടൊക്കെ കൂടുകെട്ട്....'

ആ വിലക്കുകളെ മുഖവിലക്കെടുക്കാന്‍ പക്ഷേ അയാള്‍ക്കാവുമായിരുന്നില്ല. നഗരത്തിലെ ദുരിതജീവിതം അനിരുദ്ധനെ അത്രമാത്രം വീര്‍പ്പുമുട്ടിച്ചിരുന്നു. ഗ്രാമവഴികളിലൂടെ ശുദ്ധവായൂ ശ്വസിച്ചു സ്വച്ഛന്തമായി നടക്കാന്‍ അയാള്‍ വല്ലാതെ കൊതിച്ചു.

ആര്‍ത്തലച്ചു പെയ്ത ഒരു മഴയത്ത് ഷേണായി അയാളെ കാണാന്‍ വീട്ടില്‍ വന്നു. കുട ഉണ്ടായിരുന്നിട്ടും അയാള്‍ മൊത്തം നനഞ്ഞിരുന്നു. കൈലേസെടുത്ത് തലയും മുഖവും തുവര്‍ത്തി ഷേണായി ചരിച്ചു. മൂത്തമകളുടെ വിവാഹ നിശ്ചയം അറിയിക്കാന്‍ എത്തിയതായിരുന്നു ഷേണായി. അത്യധികം സന്തോഷത്തോടെ അനിരുദ്ധന്‍ അയാളെ അകത്തേക്കാനയിച്ചു. ജീവിത പ്രാരാബ്ദങ്ങള്‍ക്കിടയില്‍ മകളുടെ വിവാഹം നടത്താന്‍ പാടുപെടുന്ന ഒരച്ഛന്റെ ആധിയെല്ലാം അയാളുടെ സംസാരത്തിലുമുണ്ടായിരുന്നു. തിരികെ യാത്ര പറയുമ്പോള്‍ അനിരുദ്ധന്‍ നിര്‍ബന്ധപൂര്‍വ്വം കയ്യില്‍ വച്ചുകൊടുത്ത ചെക്ക് ലീഫിലെ അക്കങ്ങള്‍ അയാളെ അതിശയിപ്പിച്ചു.

' എന്താടോ ഇതൊക്ക.. രണ്ടു ലക്ഷം രൂപയോ.. ' ഷേണായിയുടെ കണ്ണു മിഴിഞ്ഞു.

' അവരും എന്റെ മക്കള്‍ തന്നെയാടോ.. എല്ലാം നന്നായി നടക്കട്ടെ.. താന്‍ ധൈര്യമായിട്ട് പോ..'

ഷേണായി യാത്രപറഞ്ഞിറങ്ങി. അപ്‌സ്റ്റെയറിലപ്പോള്‍ എല്ലാം കണ്ടും കെട്ടും നിന്ന സുമിത്രയുടെ മുഖമിരുണ്ടതും അരിശത്തോടെയവള്‍ വെട്ടിത്തിരിഞ്ഞു നടന്നതും അവര്‍ കണ്ടില്ല. മഴ അപ്പോഴും തൊര്‍ന്നിരുന്നില്ല. അയാള്‍ ജനാല തുറന്ന് പുറത്തെ മഴയിലേക്ക് നോക്കിനിന്നു. ആരവമുയര്‍ത്തി ആഹ്ലാദിച്ച് ഇലകളില്‍ വീണു ചിന്നിച്ചിതറുന്ന മഴത്തുള്ളികള്‍. താളലയങ്ങളുടെ ഉയര്‍ച്ചതാഴ്ചകളുമായി ഒഴുകിയത്തിയ മഴയുടെ സംഗീതം അയാള്‍ ഹ്രിദയത്തിലെക്കാവാഹിച്ചു.

ഷേണായിയുടെ മകളുടെ വിവാഹനിശ്ചയം ഒരു ഞായറാഴ്ചയായിരുന്നു. കാലത്തു തന്നെ അനിരുദ്ധന്‍ അവിടേക്കു പോയി. ഷേണായിയും കുടുംബവും അയാളെ സ്‌നേഹംകൊണ്ടു പൊതിഞ്ഞു. മടങ്ങുമ്പോള്‍ നേരമേറെ വൈകിയിരുന്നു. വീടെത്താറായപ്പോഴേക്കും മഴയും തുടങ്ങി. ഗേറ്റിന്റെ ഓടാമ്പല്‍ മാറ്റി അയാള്‍ മുറ്റത്തേക്ക് കയറി. വീട് പൂട്ടിക്കിടക്കുന്നു. പൂമുഖത്തൊരു കോണിലായി അയാളുടെ ബാഗും സാധനങ്ങളും അടുക്കി വച്ചിരുന്നു. അതിനു മുകളില്‍ ഒരു കുറിപ്പും. നാലായി മടക്കിയിരുന്ന കടലാസ് നിവര്‍ത്തി അതിലേ അക്ഷരങ്ങളിലൂടെ അയാള്‍ കണ്ണ് പായിച്ചു.

' അച്ഛന് , ഞങ്ങളൊരു യാത്ര പോകുന്നു. രണ്ടാഴ്ച കഴിഞ്ഞേ മടങ്ങൂ.. ഗേറ്റ് പൂട്ടി താക്കോല്‍ അടുത്തവീട്ടില്‍ ഏല്‍പ്പിക്കണം.... മഹീന്ദ്രന്‍ '

ബാഗിന് മുകളില്‍ വച്ചിരുന്ന ഗേറ്റിന്റെ താക്കോല്‍ അയാള്‍ കണ്ടു. അടഞ്ഞ വാതിലിനു നേരെ അയാള്‍ ആധിയോടെ നോക്കി.ആ തണുത്ത അന്തരീക്ഷത്തിലും അനിരുദ്ധന്‍ വിയര്‍ത്തു കുളിച്ചു. വര്‍ദ്ധിച്ച ഹൃദയവ്യഥയോടെ അയാള്‍ ഇരുട്ടിലെക്കിറങ്ങി നടന്നു. വീശിയടിച്ച മഴക്കാറ്റില്‍ അയാള്‍ ആടിയുലഞ്ഞു. ചുറ്റും നിറയുന്ന അന്ധകാരത്തില്‍ അയാള്‍ക്കു ദിക്കുകള്‍ നഷ്ട്ടപ്പെട്ടു. ഇരമ്പിയാര്‍ത്തെത്തിയ മഴ അയാള്‍ക്കുമേല്‍ ഘോരതാണ്ഡവം തുടങ്ങി. മിന്നല്‍പ്പിണരുകള്‍ക്കൊപ്പം വന്ന കാതടപ്പിക്കുന്ന ഇടിനാദം അയാള്‍ക്കപ്പോള്‍ കേള്‍ക്കാനായില്ല. കാര്‍ത്ത്യായനിയുടെ ദൈന്യതയാര്‍ന്ന മുഖം മാത്രം അകതാരില്‍ തെളിഞ്ഞു. ആ മുഖത്തിനപ്പോള്‍ ഏഴുതിരി വിളക്കിന്റെ വര്‍ണ്ണശോഭ. അതിനടുത്തേക്കെത്താന്‍ അയാള്‍ വല്ലാതെ കൊതിച്ചു. ഗ്രാമ വഴികള്‍ പിന്നിട്ട് ധ്രിതിയില്‍ അയാള്‍ നടന്നുകൊണ്ടേയിരുന്നു. ഒടുവില്‍ അനന്തമായി നീളുന്ന പാളങ്ങള്‍ക്കു നടുവിലൂടെ അയാള്‍ ലക്ഷ്യം തേടി അകന്നു.

&amp;nbsp;


![മുക്ത പ്രയാണം (കഥ) - അഭിലാഷ് രവീന്ദ്രന്‍](https://cdn.boolokam.com/articles/2014/05/Untitled-15.jpg)പുതുമഴ പെയ്ത ഒരു വൈകുന്നേരത്താണ് അനിരുദ്ധന്‍ ആ വാര്‍ത്ത അറിഞ്ഞത്. പൂഴിമണ്ണില്‍ പുതുവെള്ളം വീണതിന്റെ ഗന്ധമപ്പോള്‍ എങ്ങും പരന്നിരുന്നു. ആകെയൊരു ഉത്സാഹത്തിമിര്‍പ്പിലായിരുന്നു പ്രകൃതി. വരണ്ട മണ്ണില്‍ പൊടിപുതച്ചുറങ്ങിയിരുന്ന വിത്തുകള്‍ പുതുനാമ്പു നീട്ടാന്‍ വെമ്പല്‍കൊള്ളുന്നു. വേനലില്‍ വിലപിച്ച സസ്യജാലങ്ങള്‍ ദാഹം ശമിച്ചതിന്റെ ആഹ്ലാദത്തില്‍ ഉലഞ്ഞുല്ലസിച്ചു. പുകയുന്ന വറുതിയില്‍ പുതുമഴ നനഞ്ഞതിന്റെ സന്തോഷത്തിലായിരുന്നു അയാളും. പക്ഷേ, നവീന്‍ ഷേണായി പറഞ്ഞ വാര്‍ത്ത അയാളെ അപ്പാടെ തളര്‍ത്തിക്കളഞ്ഞു. അനിരുദ്ധന്റെ ചലനമറ്റ നേത്രങ്ങള്‍ ഷേണായിയുടെ മുഖതുതന്നെ ഉടക്കിനിന്നു. തനിക്കുനേരെ നീണ്ടുവന്ന ദീനനേത്രങ്ങളിലെ വിങ്ങല്‍ ഷേണായി തിരിച്ചറിയുന്നുണ്ടായിരുന്നു. ആ വലിയ നഗരത്തില്‍ അയാളെ നന്നായറിയാവുന്ന ഒരേയൊരാള്‍ ഷേണായി മാത്രമാണ്. ഒരു നാട്ടില്‍ ജനിച്ചു വളര്‍ന്നവര്‍. ഒരുമിച്ചു കളിച്ചു വളര്‍ന്നവര്‍. പ്രജ്ഞയില്‍ അന്ധത പടര്‍ന്നുള്ള അയാളുടെ നീണ്ട നേരത്തെ നിശ്ചലത ഷേണായിയെ തെല്ലൊന്നമ്പരപ്പിച്ചു. മഴയപ്പോള്‍ പൂര്‍ണ്ണമായും ശമിച്ചിരുന്നു. കയ്യിലിരുന്ന ത്രീഫോള്‍ഡ് കുട മടക്കിപ്പിടിച്ച് ചാലിട്ടൊഴുകിയ ചെളിവള്ളത്തില്‍ ചവിട്ടാതെ അയാളും ഫുട്പാത്തിലേക്ക് കയറിനിന്നു. നടപ്പാതയില്‍ ഉറഞ്ഞിരുന്ന അനിരുദ്ധന്റെ മഴവെള്ളം വീണു നനഞ്ഞ നഗ്‌നമായ തോളില്‍ ഷേണായി മെല്ലെ തട്ടി. കാലദേശാന്തരങ്ങള്‍ക്ക് അപ്പുറത്തു നിന്നെന്നപോലെ അയാള്‍ സ്ഥലകാലത്തിലേക്കുണര്‍ന്നു. ' തന്റെ വിഷമം എനിക്കു മനസ്സിലാവും, ഉടനേ പോവണം ' ' ക്ഷമിക്കണം.. ഞാനെന്തൊക്കെയോ ഓര്‍മ്മകളില്‍.... ' ' ഏയ്.. ക്ഷമാപണത്തിന്റെ ആവശ്യമെന്ത് ? ' ഊന്നുകാല്‍ നിലത്തുറപ്പിച്ചു കൊണ്ട് എഴുന്നേല്ക്കാന്‍ ശ്രമിച്ച അയാളെ ഷേണായി സഹായിച്ചു. തറയില്‍ വിരിച്ച ചണച്ചാക്കിലെ നനഞ്ഞ നാണയത്തുട്ടുകളിലേക്കും മുട്ടിനു താഴേക്കു നഷ്ട്ടപ്പെട്ട അയാളുടെ വലതു കാലിലേക്കും അറിയാതെ ഷേണായിയുടെ നോട്ടം പാളി. റെയില്‍വേ സ്റ്റേഷന്‍ കോമ്പൌണ്ടില്‍ നിന്നും അപ്പോള്‍ പാഞ്ഞുപോയ ആഡംബര വാഹനം അവര്‍ക്കുമേല്‍ യാതൊരു ദാക്ഷീണ്യവും ഇല്ലാതെ ചെളിതെറിപ്പിച്ചു. തികട്ടി വന്ന ദേഷ്യം ഷേണായി പാടുപെട്ടടക്കി. വര്‍ഷങ്ങളായി നഗരത്തിലെ ഒരു ഹോള്‍സെയില്‍ ടെക്‌സ്‌റ്റൈല്‍ ഷോപ്പില്‍ സയില്‍സ് മേനാണ് ഷേണായി. ദിവസത്തിന്റെ മുക്കാല്‍ ഭാഗവും വസ്ത്രറാക്കുകള്‍ക്കിടയില്‍ കഴിച്ചുകൂട്ടുകയെന്നത് അയാളെ സംബന്ധിച്ചിടത്തോളം ജയില്‍വാസം തന്നെയാണ്. ജീവിത പ്രാരാബ്ദങ്ങളുടെ വേലിയേറ്റങ്ങളാവാം അയാളുടെ സഹനശേഷി വര്‍ദ്ധിപ്പിച്ചിരുന്നു. ആഴ്ചയിലൊരിക്കല്‍ വീട്ടില്‍ പോകും. അമ്മയും ഭാര്യയും വിവാഹ പ്രായമെത്തിയ രണ്ടു പെണ്മക്കളുമാണ് വീട്ടില്‍. ക്രച്ചസ്സുമൂന്നി അനിരുദ്ധന്‍ നേരേ ദേവസ്സിക്കുട്ടിയുടെ ചെരിപ്പുകട ലക്ഷ്യമാക്കി നടന്നു. ഷേണായിയും പിന്നാലെ ചെന്നു. റെയില്‍വേ സ്റ്റേഷന്‍ പരിസരത്തായതിനാല്‍ കടയില്‍ എപ്പോഴും നല്ല തിരക്കാണ്. അല്‍പ്പസ്വല്‍പ്പം പിശുക്കൊക്കെ ഉണ്ടെങ്കിലും ദേവസ്സിക്കുട്ടി മനസ്സില്‍ നന്മയുള്ള വനാണ്. കടയിലെ ജീവനക്കാരായ പ്രകാശനും ഗോപിയും കസ്റ്റമെഴ്‌സിനെ അറ്റന്‍ഡ് ചെയ്യാന്‍ പാടുപെടുന്നു. ബില്ല് കൊടുത്ത് പണമെണ്ണി മേശവലിപ്പില്‍ നിക്ഷേപിക്കുന്നതിനിടയിലും അനിരുദ്ധന്റെ തകര്‍ന്ന മുഖം ദേവസ്സിക്കുട്ടിയുടെ കണ്ണുകള്‍ പിടിച്ചെടുത്തു. ' എന്തുപറ്റി.. ഈ നേരത്ത്.. മുഖം വല്ലാണ്ടിരിക്കുന്നല്ലോ.. ' ' സാറേ.. എന്റെ കാര്‍ത്തൂ...... ' അനിരുദ്ധന്‍ മുഴുമിപ്പിച്ചില്ല. ദേവസ്സിക്കുട്ടിയുടെ കണ്ണുകളില്‍ നനവ് പടര്‍ന്നു. പലപ്പോഴായി പറഞ്ഞ് അനിരുദ്ധന്റെ ജീവിതകഥ കുറെയൊക്കെ അയാള്‍ക്കറിയാം. വളയം പിടിച്ചു വളര്‍ത്തി വലുതാക്കിയ ഏക മകന്‍ പ്രതിസന്ധി ഘട്ടത്തില്‍ കയ്യൊഴിഞ്ഞു. കാര്‍ ആക്‌സിടെന്റില്‍ വലതുകാല്‍ നഷപ്പെട്ട അച്ഛന്‍ വീട്ടില്‍ ഒഴിയാബാധയായപ്പോള്‍ അവന്‍ ആട്ടിയിറക്കി. ഭാര്യയേയും മക്കളേയും നോക്കാന്‍ ഒരു വേലക്കാരിയുടെ റോള്‍ ഇണങ്ങുമെന്നതിനാലാവാം അമ്മയെ അടിച്ചിറക്കിയില്ല. യാചകവൃത്തി ഒഴിവാക്കാന്‍ അയാള്‍ ലോട്ടറി വില്‍പ്പന തുടങ്ങി. പക്ഷേ, അവിടെയും വിധി പരാജയപ്പെടുത്തി. പ്രതീക്ഷകളണഞ്ഞ മനസ്സോടെ ഒടുവില്‍ നഗരത്തിലേക്ക് വണ്ടികയറി. ' അസുഖമെന്തെങ്കിലും ഉണ്ടായിരുന്നോ....?' ' ഇല്ല സാറേ, അറ്റാക്കാണെന്നാ അറിഞ്ഞത്. ഷേണായിയുടെ ഭാര്യയാ വിളിച്ചറിയിച്ചത്. ഉടനെ പോവണം.. ' ഇടര്‍ച്ചയോടെ അത്രയും പറഞ്ഞ് അയാള്‍ കടയില്‍നിന്നിറങ്ങി. ഷേണായിയേയും കൂട്ടി ആ പഴയ കെട്ടിടത്തിന്റെ പിന്‍ഭാഗത്തേക്ക് നടന്നു. മുകളിലേക്കുള്ള സ്റ്റെയറിനോട് ചേര്‍ന്നുള്ള ഇടുങ്ങിയ മുറി തുറന്ന് അയാള്‍ ലൈറ്റിട്ടു. മുറിയിലപ്പാടെ ഒരു പുഴുകിയ ഗന്ധം നിറഞ്ഞു നിന്നിരുന്നു. തലമുറകളുടെ പഴക്കം തോന്നിക്കുന്ന സീലിംഗ് ഫാന്‍ മുരള്‍ച്ചയോടെ കറങ്ങിത്തുടങ്ങി. അനിരുദ്ധന്‍ ചൂണ്ടിക്കാട്ടിയ കസേരയില്‍ ഷേണായി ഇരുന്നു. തുശ്ച്ചമായ വാടകയ്ക്ക് ദേവസ്സിക്കുട്ടി നല്കിയ അയാളുടെ വാസസ്ഥലം ഷേണായി ആദ്യം കാണുകയായിരുന്നു. കട്ടിലിന്റെ അരികിലായി വച്ചിരുന്ന തുകല്‍ബാഗ് തുറന്നുകൊണ്ട് അനിരുദ്ധന്‍ ഷേണായിയുടെ മുഖത്തേക്ക് നോക്കി. ' കുറച്ചു പണമെടുക്കണം.. എന്തു ചെയ്യും.. ബാങ്ക് സമയോം കഴിഞ്ഞു.' ' അതിനെന്താ, ഏ ടീ എം കാര്‍ഡില്ലേ..? ' ' കാര്‍ഡൊക്കെ ഉണ്ട്. പക്ഷേ, എനിക്കതൊന്നും അത്ര പിടിയില്ല. തനിക്കറിയാമോ..?' ' എനിക്കും ആ കുന്ത്രാണ്ടത്തീന്നെടുത്തു ശീലമില്ല..' ' സാറിന്റെ മകന്‍ കടയിലുണ്ട്. ചോദിച്ചു നോക്കാം.' ബാഗിന്റെ ഉറയില്‍ നിന്നും ഏ ടീ എം കാര്‍ഡടങ്ങിയ കവറുമെടുത്ത് അയാള്‍ വീണ്ടും കടയിലേക്ക് ചെന്നു. ദേവസ്സിക്കുട്ടിയോടു കാര്യം പറഞ്ഞപ്പോള്‍ തൊട്ടടുത്ത കസേരയില്‍ ടാബ്ലെറ്റില്‍ മുഖം പൂഴ്ത്തിയിരുന്ന ജെറിന്‍ തലയുയര്‍ത്തി. ചെവിയില്‍ തിരുകിയിരുന്ന ഇയര്‍ ഫോണ്‍ വേര്‍പെടുത്തിക്കൊണ്ട് അവന്‍ മൂരിനിവര്‍ത്തി. അല്‍പ്പം നീരസത്തോടെയെങ്കിലും ഡാഡി പറഞ്ഞപ്പോള്‍ അവന്‍ സമ്മതിച്ചു. ഉടന്‍ തന്നെ ജെറിന്‍ ബൈക്കുമെടുത്തു പോയി. മെയിന്‍ റോഡിലേക്ക് തിരിയുന്നിടത്തുതന്നെ ഏ ടീ എം കൌണ്ടര്‍ ഉണ്ടായിരുന്നു. ഗ്ലാസ് ഡോര്‍ തള്ളിത്തുറന്ന് അവന്‍ അകത്തു കയറി. മെഷീനില്‍ കാര്‍ഡിട്ട് അയാള്‍ പറഞ്ഞ തുകയെടുത്തു. റെസിപ്റ്റ് പ്രിന്റെറില്‍ അടിച്ചുവന്ന സ്ലിപ്പിലെ ബാലന്‍സ് തുക അവനെ അമ്പരപ്പിച്ചു. കണ്ണുകള്‍ വല്ലാതെ തിളങ്ങി. ഒരു ഗൂഡമന്ദഹാസത്തോടെ വീണ്ടുമവന്‍ മെഷീനില്‍ കാര്‍ഡിട്ടു. ക്യാഷ് ഡിസ്‌പെന്‍സറില്‍ നിന്നും വന്ന അഞ്ഞൂറിന്റെ നോട്ടുകള്‍ ജീന്‍സിന്റെ രഹസ്യപ്പോക്കറ്റില്‍ തിരുകി അവന്‍ പെട്ടന്നു പുറത്തിറങ്ങി . കൂട്ടുകാരുമൊത്ത് കുറച്ചുനാള്‍ അടിച്ചു തകര്‍ക്കാനുള്ള പണം തരപ്പെട്ടതിന്റെ സന്തോഷം മുഖത്തു പ്രതിഭലിച്ചു. ജീര്‍ണിച്ച മനസ്സുമായി ഒരു ഭിക്ഷാടകന്‍ വര്‍ഷങ്ങള്‍ സ്വൊരുക്കൂട്ടിയ പ്രതീക്ഷകളുടെ കൂമ്പാരത്തില്‍ നിന്നാണ് താന്‍ കവര്‍ന്നതെന്ന് അവനപ്പോള്‍ ചിന്തിച്ചതേയില്ല. ജെറിന്‍ തിരികെയെത്തുമ്പോള്‍ ഷേണായിയും അനിരുദ്ധനും പോകാന്‍ തയാറായി നിന്നിരുന്നു. പണം വാങ്ങി നന്ദി പറഞ്ഞ് അവര്‍ നേരേ റെയില്‍വേ സ്റ്റേഷനിലേക്കു നടന്നു. നനഞ്ഞ ആകാശത്തപ്പോള്‍ ഇരുണ്ട മഴമേഘങ്ങള്‍ വീണ്ടുമൊരു മഴക്കുള്ള കോപ്പുകൂട്ടി. വഴിവക്കില്‍ ഭിക്ഷ യാചിച്ചു കഴിയുന്ന അയാള്‍ക്കും ബാങ്കില്‍ നിക്ഷേപമുണ്ടന്ന അറിവ് ഷേണായിയേയും അത്ഭുതപ്പെടുത്താതിരുന്നില്ല. നാട്ടിലേക്ക് കാര്‍ത്ത്യായനിയുടെ പേരില്‍ അനിരുദ്ധന്‍ മുടങ്ങാതെ മണി ഓര്‍ഡര്‍ അയക്കാറുണ്ടെന്ന കാര്യം അയാള്‍ക്കറിയാം. ' നടക്കാന്‍ ബുദ്ധിമുട്ടല്ലേ.. ഓട്ടോ പിടിക്കാം..' ഷേണായി പറഞ്ഞു ' സാരമില്ലടോ, എല്ലാം ശീലമായി.. ഞാന്‍ നടന്നോളാം..' റെയില്‍വേ സ്റ്റേഷനിലപ്പോള്‍ നല്ല തിരക്കുണ്ടായിരുന്നു. ഷേണായി പോയി രണ്ടുപേര്‍ക്കുള്ള ടിക്കറ്റെടുത്തു. ഒരു ചായമിളകിയ ചാരു ബഞ്ചില്‍ അവര്‍ ട്രെയിന്‍ വരുന്നതും കാത്തിരുന്നു. അവര്‍ക്കുപോവാനുള്ള ട്രെയിന്‍ സ്റ്റേഷനില്‍ കിതച്ചെത്തി ഒരു കുലുക്കത്തോടെ നിന്നു. പാളങ്ങളെ പിന്നിട്ട കാറ്റിനൊപ്പം വന്ന വിസര്‍ജ്യഗന്ധം മനം മടുപ്പിക്കുന്നതായിരുന്നു. പ്ലാറ്റ്‌ഫൊമിലൂടെ തിരക്കുപിടിച്ചകലുന്ന മുഖങ്ങളിലെല്ലാം യാത്രയുടെ ഭാരം കനച്ചുകിടന്നിരുന്നു. ജീവിതഗതിയില്‍ കൂട്ടിക്കിഴിക്കലുകളുടെ ചിന്താഭാരവും താങ്ങി ലക്ഷ്യമണയാന്‍ വെമ്പല്‍കൊള്ളുന്നവര്‍. ട്രെയിനിലിരിക്കുമ്പോള്‍ അനിരുദ്ധന്റെ മനസ്സാകെ കലുഷമായിരുന്നു. തുറന്ന ജനാലയിലൂടെ അയാള്‍ അകലങ്ങളിലേക്കു കണ്ണുനട്ടു. ഈറനണിഞ്ഞ സായാഹ്നം അയാളിലെ ആര്‍ദ്ര ചിന്തകളെ ഉണര്‍ത്തി. ഭിക്ഷാടകനായി നഗരത്തില്‍ കുടിയേറിയതില്‍പ്പിന്നെ ഒരിക്കല്‍പ്പോലും നാട്ടിലേക്കോരു തിരിച്ചുപോക്ക് അയാള്‍ ആഗ്രഹിച്ചിരുന്നില്ല. അഞ്ചു വര്‍ഷങ്ങള്‍ക്കു ശേഷമിതാ അപ്രതീക്ഷിതമായി വീണ്ടുമൊരു യാത്ര. ഉള്ളില്‍ സൂക്ഷിച്ച ശുഭപ്രതീക്ഷകെളെല്ലാം തകിടം മറിഞ്ഞിരിക്കുന്നു. നഗരത്തില്‍ നിന്നകന്ന് തിരക്കൊഴിഞ്ഞ ഏതെങ്കിലും കോണില്‍ ഒരു കൊച്ചു കൂര അയാള്‍ സ്വപ്നം കണ്ടിരുന്നു. സന്മനസ്സുകള്‍ കനിഞ്ഞു നല്കിയ നോട്ടുകളും നാണയത്തുട്ടുകളും അതിനുവേണ്ടി സ്വരുക്കൂട്ടി. ഷേണായിക്കൊപ്പം കാര്‍ത്ത്യായനി കാണാന്‍ വന്നപ്പോഴെല്ലാം ആ പ്രതീക്ഷകള്‍ അവരിലേക്കും പകര്‍ന്നു. സ്വന്തമായൊരു കൂരയില്‍ പരസ്പ്പരം താങ്ങും തണലുമായി ശിഷ്ട ജീവിതം കഴിച്ചുകൂട്ടാന്‍ അവരും കൊതിച്ചിരുന്നു. കാരാട്ടുചിറയില്‍ കായലോരത്തായി ഒരു കൊച്ചു വീട് വാങ്ങാന്‍ അയാള്‍ അഡ്വാന്‍സും നല്കി. സ്വപ്ന സൌധങ്ങളെല്ലാം അപ്പാടെ തകര്‍ന്നിടിഞ്ഞതിന്റെ തീവ്ര നൊമ്പരം ഹൃദയത്തെ കീറിമുറിക്കുന്നു. തോളിലമര്‍ന്ന കരത്തിനോപ്പം കേട്ട ഷേണായിയുടെ പതിഞ്ഞ ശബ്ദം അയാളുടെ ശിഥിലചിന്തകള്‍ക്കു ഭംഗം വരുത്തി. ' കുടിക്കാനെന്തെങ്കിലും വാങ്ങട്ടെ...? ' ട്രെയിനില്‍ ശീതള പാനീയങ്ങള്‍ വില്‍ക്കാന്‍ വന്ന ഹിന്ദിക്കാരന്‍ പയ്യന്റെ മുഖത്തേക്ക് നോക്കിക്കൊണ്ടായിരുന്നു ഷേണായിയുടെ ചോദ്യം. അനിരുദ്ധന്‍ വെറുതേ തലയാട്ടി. ഷേണായി വാങ്ങിക്കൊടുത്ത മാമ്പഴ ജൂസ് അയാള്‍ അല്‍പ്പം കുടിച്ചു. വരണ്ട തൊണ്ടയില്‍ തണുപ്പു പടര്‍ത്തി പാനീയം ആമാശയത്തിലേക്ക് കിനിച്ചിറങ്ങി. നന്ദിയോടെ അനിരുദ്ധന്‍ ഷേണായിയുടെ മുഖത്തേക്ക് നോക്കി. ജീവിതത്തില്‍ ആ മനുഷ്യനോട് ഒരുപാട് കടപ്പെട്ടിരിക്കുന്നു. എന്നും സഹായഹസ്തവുമായി പിന്നാലെയെത്തി മുന്‍പോട്ടു ജീവിക്കാന്‍ പ്രേരിപ്പിക്കുന്ന യഥാര്‍ത്ഥ സുഹൃത്ത്. സ്‌നേഹംകൊണ്ട് എന്നുമയാള്‍ തോല്‍പ്പിച്ചുകൊണ്ടേയിരിക്കുന്നു. റെയില്‍വേ സ്റ്റേഷനില്‍ ഇറങ്ങിയ അവര്‍ പൂങ്കുന്നിലേക്ക് ഓട്ടോ പിടിച്ചു. ഇരുട്ടില്‍ വിലയംകൊണ്ട പാടശേഖരങ്ങള്‍ക്ക് നടുവിലെ ടാറിട്ട വഴിയിലൂടെ ഓട്ടോ ഇഴഞ്ഞു നീങ്ങി. മങ്ങിക്കത്തുന്ന വഴി വിളക്കുകള്‍ക്ക് പ്രകാശം തീരെ കുറവായിരുന്നു. ഓട്ടോ ഡ്രൈവര്‍ക്ക് ഷേണായി തന്നെ വഴി പറഞ്ഞു കൊടുത്തു. ഇറിഗേഷന്‍ വകുപ്പില്‍ സ്ഥാനക്കയറ്റം നേടിയ മകന്‍ മഹീന്ദ്രന്‍ പുതുതായി വാങ്ങിയ ഇരുനില വീടും സ്ഥലവും എവിടെയെന്ന് അനിരുദ്ധനറിയില്ല. കുറച്ചുദൂരം ഓടി ഒരു വലിയ വീടിന്റെ ഗേറ്റുകടന്ന് ചരല്‍ വിരിച്ച മുറ്റത്തേക്ക് കയറി ഓട്ടോ നിന്നു. വീടിന്റെ പൂമുഖത്തും മുറ്റത്തുമായി കുറച്ചാളുകള്‍ കൂടി നിന്നിരുന്നു. ക്രച്ചസ്സുമൂന്നി ഓട്ടോയില്‍ നിന്നിറങ്ങിയ ആളെ കണ്ടപ്പോള്‍ ആളുകള്‍ക്കിടയില്‍ നേരിയ മര്‍മ്മരമുയര്‍ന്നു. ഉള്‍പ്പിടച്ചിലോടെ അയാള്‍ ആരെയും ശ്രദ്ദിക്കാതെ ഷേണായിയുടെ കയ്യും പിടിച്ച് പൂമുഖത്തേക്ക് കയറി. തുറന്ന വാതിലിലൂടെ ഹാളിലെത്തി. മിനുങ്ങുന്ന ഗ്രാനൈറ്റ് തറയില്‍ വെള്ളപുതപ്പിച്ചു കിടത്തിയ കാര്‍ത്ത്യായനിയെ അയാള്‍ കണ്ടു. അവരുടെ ചേതനയറ്റ കണ്ണുകള്‍ പാതി തുറന്നിരുന്നു. ആരെയോ തിരയുന്നതുപോലെ. അവ തന്നെത്തന്നെയാണ് തിരയുന്നതെന്ന് അയാള്‍ക്കപ്പോള്‍ തോന്നി. സങ്കടക്കടല്‍ പ്രക്ഷുബ്ദമായി. കരള്‍ മുറിയുന്ന വേദനയോടെ അയാള്‍ ആ ശരീരത്തിലേക്കു മറിഞ്ഞു. 'എന്റെ കാര്‍ത്തൂ.....' ഭ്രാന്തമായ ആ വിളി വീടിനുള്ളിലാകെ പ്രകമ്പനം കൊണ്ടു. കാര്‍ത്ത്യായനിയുടെ വിറങ്ങലിച്ച മുഖമാകെ അയാളുടെ കണ്ണീരു വീണു കുതിര്‍ന്നു. മൃതദേഹത്തിനു സമീപമിട്ട പുല്‍പ്പായയിലിരുന്ന മഹേന്ദ്രന്റെ കുട്ടികള്‍ വേദനയോടെ പരസ്പ്പരം കെട്ടിപ്പിടിച്ചു കരഞ്ഞു. ആ രാത്രി പുലരുവോളം അയാള്‍ ആ മൃതദേഹത്തെ പുണര്‍ന്നു കിടന്നു. സ്‌നേഹിക്കാനും സ്‌നേഹിക്കപ്പെടാനും ഇനി തനിക്കാരുമില്ലെന്ന തോന്നല്‍ അയാളെ കൂടുതല്‍ തളര്‍ത്തി. പിറ്റേന്ന് ശവസംസ്‌ക്കാര ചടങ്ങുകള്‍ക്കിടയില്‍ മഹീന്ദ്രന്റെയും ഭാര്യയുടെയും അഭാവം അനിരുദ്ധന്‍ പ്രത്യകം ശ്രദ്ധിച്ചു. അയാള്‍ ഷേണായിയോടു വിവരമാരാഞ്ഞു. മഹീന്ദ്രന്റെ മൂത്ത മകളെ ഷേണായി അടുത്തു വിളിച്ചു. ആ പത്തുവയസ്സുകാരി അവര്‍ക്കരികിലെക്കു വന്നു. അവളുടെ നിഷ്‌ക്കളങ്ക മുഖത്തേക്ക് നോക്കിയപ്പോള്‍ അനിരുദ്ധന്റെ ഉള്ളുപിടഞ്ഞു. ' അച്ഛനെവിടെ മോളേ...? ' ഷേണായി ചോദിച്ചു. ' അച്ഛന്‍ ഹോസ്പിറ്റലിലാ അങ്കിള്‍...' ' എന്തുപറ്റി മോളേ... ' ' അച്ഛനെന്തോ വല്ല്യ അസുഖമാ.. ഐ സീ യൂവിലാ... ' ആ വാര്‍ത്ത അവരിരുവരിലും നടുക്കമുണര്‍ത്തി. മകനെ അയാള്‍ വെറുത്തിരുന്നെങ്കിലും ഒരിക്കല്‍പോലും അവന്റെ പതനം ആഗ്രഹിച്ചിരുന്നില്ല. അയാളുടെ വിങ്ങുന്ന ഹൃദയ നൊമ്പരങ്ങള്‍ ഏറ്റെടുത്തിട്ടെന്നവണ്ണം അന്തരീക്ഷവും നീറിപ്പുകഞ്ഞു നിന്നു. വിറയ്ക്കുന്ന കൈകളോടെ അനിരുദ്ധന്‍ പ്രിയതമയുടെ ചിതക്കു തീകൊളുത്തി. അവസാനത്തേ കനലും എരിഞ്ഞു തീരും വരെ അയാള്‍ അതിനരികിലിരുന്നു. പലതവണ ഷേണായി നിര്‍ബന്ധിച്ചിട്ടും അവിടെനിന്നും എണീറ്റില്ല. കാര്‍ത്ത്യായനിയുടെ ബന്ധുക്കള്‍ ആരും തന്നെ എത്തിയിരുന്നില്ല. ഇഷ്ട്ടപുരുഷനൊപ്പം അവര്‍ നാടുവിട്ടപ്പോള്‍ ഉറ്റവര്‍ക്കിടയില്‍ വന്ന മുറിവ് കാലത്തിനും ഉണക്കാന്‍ കഴിഞ്ഞില്ല. മഹീന്ദ്രന്റെ ഭാര്യാബന്ധുക്കള്‍ വീടിന്റെ ആധിപത്യം ഏറ്റെടുത്തിരുന്നു. അവരാരുംതന്നെ അയാളെ ശ്രദ്ധിച്ചതേയില്ല. പിറ്റേന്ന് പുലര്‍ച്ചെ ഷേണായി അയാള്‍ക്കരികില്‍ ചെന്നു. ' രാവിലത്തെ പസ്സെഞ്ചറിനു ഞാന്‍ പോകും. ഇന്ന് ജോലിക്ക് കയറണം. താന്‍...? ' ' ഞാന്‍.. മഹീന്ദ്രനെ ഒന്ന് കണ്ടിട്ട്.. അവന്‍ ഐ സീ യൂവിലാന്നല്ലേ പറഞ്ഞത്...' ' അതെ ഞാനന്വേഷിച്ചിരുന്നു.. മെഡിക്കല്‍ മിഷന്‍ ഹോസ്പിറ്റലിലാ...' ഷേണായി നടന്നകലുന്നതും നോക്കി വെറുംനിലത്ത് വിഷണ്ണനായി അയാള്‍ ഇരുന്നു. ചിത എരിഞ്ഞതിന്റെ പുകമണം അപ്പോഴും അന്തരീക്ഷത്തില്‍ തങ്ങിനിന്നിരുന്നു. ആകാശച്ചെരുവില്‍ ഉരുണ്ടു കൂടിയ മഴമേഘങ്ങള്‍ ഉദിച്ചുവന്ന വെയിലിനെ ശുഷ്‌ക്കിപ്പിച്ചു. വിശപ്പും ദാഹവും അസഹ്യമായപ്പോള്‍ ക്രച്ചസ്സൂന്നി അയാള്‍ കവലയിലേക്കു നടന്നു. ചായക്കടയില്‍ കയറി ഭക്ഷണം കഴിച്ചിട്ട് ഒരുകുപ്പി വെള്ളവും വാങ്ങിച്ചു. ബദ്ധപ്പെട്ടു നടന്ന് ബസ്റ്റൊപ്പിലെത്തി മെഡിക്കല്‍ മിഷന്‍ ഹോസ്പിറ്റലിലേക്കുള്ള ബസ്സും കാത്തു നിന്നു. ഹോസ്പിറ്റലിലെത്താന്‍ മൂന്നു മണിക്കൂര്‍ നേരത്തെ യാത്ര വേണ്ടിവന്നു. എന്‍കൊയറിയില്‍ ചെന്ന് അയാള്‍ വിവരം തിരക്കി. നീണ്ട ക്യൂവില്‍ നിന്ന് സന്ദര്‍ശനത്തിനുള്ള പാസ്സും വാങ്ങി അയാള്‍ ലിഫ്റ്റില്‍ കയറി. മഹേന്ദ്രനെ അപ്പോള്‍ റൂമിലേക്ക് മാറ്റിയിരുന്നു. അത്യാധുനിക സജ്ജീകരണങ്ങളെല്ലാമുള്ള ഹോസ്പിറ്റല്‍ ബെഡ്ഡില്‍ മയങ്ങുന്ന മകനെ അയാള്‍ കണ്ടു. വേദനക്കുള്ള ഇന്‍ജക്ഷന്‍ എടുത്തതിന്റെ നേരിയ മയക്കത്തിലായിരുന്നു മഹീന്ദ്രന്‍. നരബാധിച്ച താടിയും അലക്ഷ്യമായി പാറിപ്പറന്ന മുടിയുമായി മുറിയിലേക്ക് കയറിവന്ന വികലാംഗനെ മഹീന്ദ്രന്റെ ഭാര്യ സുമിത്ര പെട്ടന്നു തിരിച്ചറിഞ്ഞു. പക്ഷേ, അവളയാളെ ശ്രദ്ധിച്ചതേയില്ല. ഡോക്ടര്‍ റൌണ്ട്‌സിനു വന്നപ്പോള്‍ അനിരുദ്ധന്‍ പുറത്തിറങ്ങി നിന്നു. പരിശോധന കഴിഞ്ഞിറങ്ങിയ ഡോക്ടര്‍ക്ക് മുന്നില്‍ തൊഴുതുകൊണ്ടയാള്‍ മഹീന്ദ്രന്റെ രോഗവിവരം അന്വേഷിച്ചു. ' അയാള്‍ക്ക് അല്‍പ്പം സീരിയസ്സാ. ഗുരുതരമായ കരള്‍രോഗം' ഡോക്ടര്‍ പറഞ്ഞു . ' രക്ഷപ്പെടില്ലേ ഡോക്ടര്‍..' ' ലിവര്‍ ട്രാന്‍സ്പ്ലാന്റ് ചെയ്യണം. റെയര്‍ ഗ്രൂപ്പാ.. ഓ നെഗറ്റീവ്. ഡോണറെ കിട്ടാന്‍ പാടാ. നിങ്ങളാരാ...? ' ' ഞാന്‍.. അവന്റ അച്ഛനാ ഡോക്ടര്‍.. എന്റേതും ഓ നെഗറ്റീവാ.. ഞാനെന്തിനും തയ്യാറാ ഡോക്ടര്‍.. അവനെ രക്ഷിക്കണം.' ഡോക്ടറുടെ ഉരുണ്ട കണ്ണുകള്‍ക്കു മീതേ തടിച്ച പുരികങ്ങള്‍ വിറകൊണ്ടു. അദ്ദേഹം അത്ഭുതത്തോടെ ആ പ്രാകൃത രൂപത്തെ അടിമുടി നോക്കി. തെല്ലൊരു ആലോചനക്കുശേഷം ടെസ്റ്റുകള്‍ നടത്തുന്നതിനായി ഒരു നേഴ്‌സിനോപ്പം അനിരുദ്ധനെ ലാബിലേക്കയച്ചു. ലാബ് റിസള്‍ട്ടുകളെല്ലാം തന്നെ പോസിറ്റീവായിരുന്നു. പിന്നീടുള്ള നടപടിക്രമങ്ങള്‍ പെട്ടന്നുതന്നെ നടന്നു. വൈധവ്യ ഭീതിയില്‍ വേദനിച്ചു കഴിഞ്ഞിരുന്ന മഹീന്ദ്രന്റെ ഭാര്യ വിവരമറിഞ്ഞപ്പോള്‍ അനിരുദ്ധന്റെ മുന്നില്‍ വന്നു പൊട്ടിക്കരഞ്ഞു. പന്ത്രണ്ടു മണിക്കൂറോളം നീണ്ട ശസ്ത്രക്രീയ വിജയമായിരുന്നു. നീണ്ട ആശുപത്രി വാസത്തിനിടയില്‍ പേരക്കുട്ടികള്‍ മുത്തച്ഛനുമായി അടുത്തു. കുറ്റബോധം മഹീന്ദ്രനെ വല്ലാതെ അലട്ടുന്നതായി പലപ്പോഴും അനിരുദ്ധന് തോന്നി. അച്ഛന്റെ മുഖത്തു നോക്കാന്‍ കൂടി അയാള്‍ മടിച്ചു. ഒന്നരമാസത്തോളമുള്ള തുടര്‍ചികിത്സകള്‍ക്കു ശേഷം മഹീന്ദ്രനെ ഹോസ്പിറ്റലില്‍ നിന്നും ഡിസ്ചാര്‍ജു ചെയ്തു. അനിരുദ്ധനും കുറച്ചു നാളത്തെ വിശ്രമം ആവശ്യമായിരുന്നു. വിരസമായ പകലുകള്‍ വീടിനുള്ളില്‍ വീര്‍പ്പുമുട്ടിച്ചപ്പോള്‍ അയാള്‍ പുറത്തേക്കൊക്കെ ഇറങ്ങിത്തു ടങ്ങി. ഗ്രാമക്കവലയിലും അമ്പലത്തിന്റെ ആല്‍ത്തറയിലും അയാള്‍ക്കു പുതിയ സുഹൃത്തുക്കളേയും കിട്ടി. വെടിവട്ടം പറഞ്ഞിരുന്നു സമയം കൊല്ലാനെത്തുന്ന സമപ്രായക്കാര്‍. കാര്‍ത്ത്യായനിയുടെ വേര്‍പാടിന്റെ നൊമ്പരങ്ങള്‍ അതിലൂടെ അയാള്‍ മറക്കാന്‍ ശ്രമിച്ചു. കാലചന്‍ക്രമണത്തില്‍ ദിനരാത്രങ്ങള്‍ കൊഴിഞ്ഞു വീണു. മഹീന്ദ്രന്‍ സാധാരണ ജീവിതത്തിലേക്ക് തിരിച്ചെത്തി. അയാള്‍ വീണ്ടും ജോലിക്കു പോയിത്തുടങ്ങി. അച്ഛന്റെ വീടുവിട്ടുള്ള കറക്കം പലപ്പോഴും മഹീന്ദ്രനെ അലോസരപ്പെടുത്തി. സുമിത്രക്കും അത് തീരെ പിടിച്ചില്ല. ' അച്ഛന് വീട്ടിലിരുന്നു കൂടെ.. എന്തിനാ കണ്ട അലവലാതികളുമായിട്ടൊക്കെ കൂടുകെട്ട്....' ആ വിലക്കുകളെ മുഖവിലക്കെടുക്കാന്‍ പക്ഷേ അയാള്‍ക്കാവുമായിരുന്നില്ല. നഗരത്തിലെ ദുരിതജീവിതം അനിരുദ്ധനെ അത്രമാത്രം വീര്‍പ്പുമുട്ടിച്ചിരുന്നു. ഗ്രാമവഴികളിലൂടെ ശുദ്ധവായൂ ശ്വസിച്ചു സ്വച്ഛന്തമായി നടക്കാന്‍ അയാള്‍ വല്ലാതെ കൊതിച്ചു. ആര്‍ത്തലച്ചു പെയ്ത ഒരു മഴയത്ത് ഷേണായി അയാളെ കാണാന്‍ വീട്ടില്‍ വന്നു. കുട ഉണ്ടായിരുന്നിട്ടും അയാള്‍ മൊത്തം നനഞ്ഞിരുന്നു. കൈലേസെടുത്ത് തലയും മുഖവും തുവര്‍ത്തി ഷേണായി ചരിച്ചു. മൂത്തമകളുടെ വിവാഹ നിശ്ചയം അറിയിക്കാന്‍ എത്തിയതായിരുന്നു ഷേണായി. അത്യധികം സന്തോഷത്തോടെ അനിരുദ്ധന്‍ അയാളെ അകത്തേക്കാനയിച്ചു. ജീവിത പ്രാരാബ്ദങ്ങള്‍ക്കിടയില്‍ മകളുടെ വിവാഹം നടത്താന്‍ പാടുപെടുന്ന ഒരച്ഛന്റെ ആധിയെല്ലാം അയാളുടെ സംസാരത്തിലുമുണ്ടായിരുന്നു. തിരികെ യാത്ര പറയുമ്പോള്‍ അനിരുദ്ധന്‍ നിര്‍ബന്ധപൂര്‍വ്വം കയ്യില്‍ വച്ചുകൊടുത്ത ചെക്ക് ലീഫിലെ അക്കങ്ങള്‍ അയാളെ അതിശയിപ്പിച്ചു. ' എന്താടോ ഇതൊക്ക.. രണ്ടു ലക്ഷം രൂപയോ.. ' ഷേണായിയുടെ കണ്ണു മിഴിഞ്ഞു. ' അവരും എന്റെ മക്കള്‍ തന്നെയാടോ.. എല്ലാം നന്നായി നടക്കട്ടെ.. താന്‍ ധൈര്യമായിട്ട് പോ..' ഷേണായി യാത്രപറഞ്ഞിറങ്ങി. അപ്‌സ്റ്റെയറിലപ്പോള്‍ എല്ലാം കണ്ടും കെട്ടും നിന്ന സുമിത്രയുടെ മുഖമിരുണ്ടതും അരിശത്തോടെയവള്‍ വെട്ടിത്തിരിഞ്ഞു നടന്നതും അവര്‍ കണ്ടില്ല. മഴ അപ്പോഴും തൊര്‍ന്നിരുന്നില്ല. അയാള്‍ ജനാല തുറന്ന് പുറത്തെ മഴയിലേക്ക് നോക്കിനിന്നു. ആരവമുയര്‍ത്തി ആഹ്ലാദിച്ച് ഇലകളില്‍ വീണു ചിന്നിച്ചിതറുന്ന മഴത്തുള്ളികള്‍. താളലയങ്ങളുടെ ഉയര്‍ച്ചതാഴ്ചകളുമായി ഒഴുകിയത്തിയ മഴയുടെ സംഗീതം അയാള്‍ ഹ്രിദയത്തിലെക്കാവാഹിച്ചു. ഷേണായിയുടെ മകളുടെ വിവാഹനിശ്ചയം ഒരു ഞായറാഴ്ചയായിരുന്നു. കാലത്തു തന്നെ അനിരുദ്ധന്‍ അവിടേക്കു പോയി. ഷേണായിയും കുടുംബവും അയാളെ സ്‌നേഹംകൊണ്ടു പൊതിഞ്ഞു. മടങ്ങുമ്പോള്‍ നേരമേറെ വൈകിയിരുന്നു. വീടെത്താറായപ്പോഴേക്കും മഴയും തുടങ്ങി. ഗേറ്റിന്റെ ഓടാമ്പല്‍ മാറ്റി അയാള്‍ മുറ്റത്തേക്ക് കയറി. വീട് പൂട്ടിക്കിടക്കുന്നു. പൂമുഖത്തൊരു കോണിലായി അയാളുടെ ബാഗും സാധനങ്ങളും അടുക്കി വച്ചിരുന്നു. അതിനു മുകളില്‍ ഒരു കുറിപ്പും. നാലായി മടക്കിയിരുന്ന കടലാസ് നിവര്‍ത്തി അതിലേ അക്ഷരങ്ങളിലൂടെ അയാള്‍ കണ്ണ് പായിച്ചു. ' അച്ഛന് , ഞങ്ങളൊരു യാത്ര പോകുന്നു. രണ്ടാഴ്ച കഴിഞ്ഞേ മടങ്ങൂ.. ഗേറ്റ് പൂട്ടി താക്കോല്‍ അടുത്തവീട്ടില്‍ ഏല്‍പ്പിക്കണം.... മഹീന്ദ്രന്‍ ' ബാഗിന് മുകളില്‍ വച്ചിരുന്ന ഗേറ്റിന്റെ താക്കോല്‍ അയാള്‍ കണ്ടു. അടഞ്ഞ വാതിലിനു നേരെ അയാള്‍ ആധിയോടെ നോക്കി.ആ തണുത്ത അന്തരീക്ഷത്തിലും അനിരുദ്ധന്‍ വിയര്‍ത്തു കുളിച്ചു. വര്‍ദ്ധിച്ച ഹൃദയവ്യഥയോടെ അയാള്‍ ഇരുട്ടിലെക്കിറങ്ങി നടന്നു. വീശിയടിച്ച മഴക്കാറ്റില്‍ അയാള്‍ ആടിയുലഞ്ഞു. ചുറ്റും നിറയുന്ന അന്ധകാരത്തില്‍ അയാള്‍ക്കു ദിക്കുകള്‍ നഷ്ട്ടപ്പെട്ടു. ഇരമ്പിയാര്‍ത്തെത്തിയ മഴ അയാള്‍ക്കുമേല്‍ ഘോരതാണ്ഡവം തുടങ്ങി. മിന്നല്‍പ്പിണരുകള്‍ക്കൊപ്പം വന്ന കാതടപ്പിക്കുന്ന ഇടിനാദം അയാള്‍ക്കപ്പോള്‍ കേള്‍ക്കാനായില്ല. കാര്‍ത്ത്യായനിയുടെ ദൈന്യതയാര്‍ന്ന മുഖം മാത്രം അകതാരില്‍ തെളിഞ്ഞു. ആ മുഖത്തിനപ്പോള്‍ ഏഴുതിരി വിളക്കിന്റെ വര്‍ണ്ണശോഭ. അതിനടുത്തേക്കെത്താന്‍ അയാള്‍ വല്ലാതെ കൊതിച്ചു. ഗ്രാമ വഴികള്‍ പിന്നിട്ട് ധ്രിതിയില്‍ അയാള്‍ നടന്നുകൊണ്ടേയിരുന്നു. ഒടുവില്‍ അനന്തമായി നീളുന്ന പാളങ്ങള്‍ക്കു നടുവിലൂടെ അയാള്‍ ലക്ഷ്യം തേടി അകന്നു. &nbsp;
