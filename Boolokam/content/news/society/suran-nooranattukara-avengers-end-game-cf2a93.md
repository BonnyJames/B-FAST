---
title: "കുട്ടികളുടെ ആൾദൈവങ്ങൾ"
date: 2020-09-18T08:10:15
draft: false
categories: ["Society"]
tags: ['Aaron Judge', 'Avengers :End game', 'Hans Schweitzer', 'Mjolnir', 'Storm breaker', 'Suran Nooranattukara']
author: "Beaumaris"
---

<strong><a href="http://13.126.68.249/suran-nooranattukara-avengers-end-game/288104/ggg-676" rel="attachment wp-att-288105"><img class="alignleft size-full wp-image-288105" src="https://cdn.boolokam.com/articles/2020/09/ggg-168.jpg" alt="" width="845" height="440" /></a>Suran Nooranattukara</strong>

&amp;nbsp;

<strong>Avengers :End game:</strong>
<strong>രാഷ്ട്രീയം, ചരിത്രം, വിശകലനം -</strong>
<strong>കുട്ടികളുടെ ആൾദൈവങ്ങൾ</strong>

പ്രബലമായ പല മത ദൈവങ്ങളുണ്ടെങ്കിലും, അവയെ തൊട്ടു കളിക്കാൻ കഴിയില്ല. കാരണം അവയിലേക്കുള്ള പ്രവേശനം ചിലപ്പോൾ ജീവൻ തന്നെ ഇല്ലാതാക്കും. പക്ഷേ ആധുനിക ലോകത്ത് നമുക്ക് ചില ദൈവങ്ങൾ ആവശ്യമാണ്. നമുക്ക് സംസാരിക്കാൻ - നമ്മളോട് സംസാരിക്കാൻ - നമ്മുടെ <img class="alignleft" src="https://scontent.ftrv1-1.fna.fbcdn.net/v/t1.0-9/86496066_1836801963117302_5638192608149766144_n.jpg?_nc_cat=107&amp;_nc_sid=174925&amp;_nc_ohc=XPgykOt0HUAAX88LiIU&amp;_nc_ht=scontent.ftrv1-1.fna&amp;oh=f97be9d4b9ee8c61ecf1e423881879bd&amp;oe=5F8816C2" width="202" height="203" />വിഷമങ്ങൾക്ക് ഉത്തരം നൽകാൻ - അങ്ങിനെയാണ് ആൾദൈവങ്ങൾ രൂപപ്പെടുന്നത്.
കുട്ടികളെയും കൗമാരക്കാരേയും സംബഡിച്ച് അവരുടെ ലോകത്തും കാലത്തും സഞ്ചരിക്കുന്ന സൂപ്പർ ഹീറോസ് അവർക്കും ആവശ്യമാണ്. മനുഷ്യനുപരിയായി എന്നാൽ മനുഷ്യനായിരിക്കുകയും ചെയ്യുന്നവർ - മനുഷ്യരെ പോലെ കരയുകയും ചിരിക്കുകയും ചെയ്യുന്നവർ, പ്രണയിക്കുന്നവർ - എന്നാൽ മനുഷ്യരേക്കാൾ കൂടുതൽ കഴിവുള്ളവർ. അങ്ങിനെയാണ് സൂപ്പർ ഹീറോസ് ഉണ്ടാകുന്നത്.
അത്ഭുത ശക്തികളും സയൻസും ചേർന്ന് മറ്റൊരു ലോകം. അതാണ് കോമിക്സ് ലോകം - അവിടെ നിയമങ്ങൾ മറ്റൊന്നാണ്. സയൻസും മന്ത്രികതയും കെട്ടുപിണഞ്ഞു കിടക്കുന്ന ലോകം. അങ്ങിനെയാണ് അയൺമാനും ,സൂപ്പർ മാനും, ബാറ്റ്മാനും ,സ് പൈഡർമാനും' ഉണ്ടാകുന്നത്. അവിടെ എന്തും സാധ്യമാണ്. ഗ്രഹാന്തര സഞ്ചാരമോ, ആഴക്കടലിലെ ജീവിതമോ, ആനയെക്കാളും വലുതാകുന്നതോ, ഉറുമ്പിനെ പോലെ ചെറുതാകുന്നതോ, അ ദൃശ്യമാകുന്നതോ എന്തും - നമ്മുടെ ശരിക്കുമുള്ള ദൈവങ്ങളുടെ മിനിയേച്ചർ രൂപങ്ങൾ തന്നെയാണ് ഇവയെന്ന് വളരെ സൂക്ഷിച്ച് നോക്കിയാൽ നമുക്ക് വ്യക്തമാകും - ഗ്രീക്ക് പുരാണവും, റോമൻ പുരാണങ്ങളും ഉദാഹരണമായി എടുത്തു നോക്കിയാൽ തന്നെ അതു ബോധ്യമാകും- ഇവ തമ്മിലുള്ള വ്യത്യാസം-
ആദ്യത്തേതിനെ കലയായും രണ്ടാമത്തേതിനെ ജീവിതവുമായും നാം ബന്ധപ്പെടുത്തുന്നു എന്നു മാത്രം -

<h2>മുൻകൂർ ജാമ്യം</h2>

താഴെ പറയുന്ന കാര്യങ്ങളിൽ ചരിത്രമൊഴികെ, ബാക്കിയുള്ളത് കേവലം നിരീക്ഷണം മാത്രമാണ്. അവ ശാസ്ത്രീയമോ യുക്തിസഹമായതോ ആയിക്കൊള്ളണം എന്നില്ല . കേവലം ചില അനുമാനങ്ങളും നിഗമനങ്ങളും മാത്രം. ചില പാറ്റേണുകൾ കണ്ടെത്തി, അതിൽ നിന്നും തോന്നിയത് രചിക്കുക മാത്രമാണ് ചെയ്തിരിക്കുന്നത്. പക്ഷേ ഇതിലും ഭീകരമായി പലതരം വിശകലനങ്ങൾ ഇന്തൃൻ സിനിമയിൽ പലരും നടത്തിയിട്ടുണ്ട് എന്നതാണ് മറ്റൊരു വസ്തുത. അതിനാൽ കേവലം കഥ വായിക്കുന്ന ലാഘവത്തിൽ മാത്രം ഈ കുറിപ്പിനെ എടുക്കുക '

"THOR' (ആര്യൻ ബിംബം)

ജർമ്മൻ ജനതയുടെ മിന്നലിൻ്റ ദേവനാണ് തോർ''
ചുറ്റിക യേന്തിയാണ് തോർ നിൽക്കുന്നത്. ഗ്രീക്ക് പുരാണങ്ങളിലെ സ്യൂസ് തോറിനെ പോലെ തന്നെ ഒരു മിന്നൽ ദേവനാണ്. സ്യു സിൻ്റ ആയുധമാകട്ടെ ഇടിമിന്നലും 'റോമൻ പുരാണങ്ങളിൽ ജ്യൂപ്പിറ്റർ, ഇ ട്രസ്കൻ പുരാണങ്ങളിൽ ടിനിയ, സ്ലാവിക് പുരാണത്തിൽ പെറുൻ മുതലായവർ ലോകത്തിലെ വിവിധ ഭാഗങ്ങളിൽ നില നിന്നിരുന്ന ഇടിയുടെയും മിന്നലിൻ്റെയും മഴയുടെയും മൊക്കെ ദേവൻമാരാണ്' ഇവരെക്കാളൊക്കെ പ്രശസ്തനായ ഭാരതീയനായ ഹൈന്ദവ പുരാണത്തിലെ മിന്നൽ ദേവനാണ് - ദേവ രാജാവായ ദേവേന്ദ്രൻ'. മഴ, ഇടി, മിന്നൽ, യുദ്ധം മുതലായവയൊക്കെയും ഇന്ദ്രൻ്റെ വകുപ്പുകളായിരുന്നു. സ്വർഗ്ഗത്തിൻ്റെ അധിപൻ കൂടിയായിരുന്നു ഇന്ദ്രൻ - അദ്ദേഹത്തിൻ്റെ ആയുധമാകട്ടെ വജ്രായുധമാണ്. ഋഗ്വേദത്തിൽ ഏറെ പരാമർശിക്കപ്പെടുന്ന ഒരു ദേവനാണ് ഇന്ദ്രൻ: പലയാഗങ്ങളും വേദകാലത്ത് നടത്തിയിരുന്നത് ഇന്ദ്രപ്രീതിക്ക് വേണ്ടിയായിരുന്നു. എന്നാൽ ആര്യൻ വംശജനായ ഈ ദൈവം കാലക്രമേണ പ്രമുഖ പദവിയിൽ നിന്ന് തരംതാഴ്ത്തപ്പെടുകയും കേവലം ഒരു ദേവരാജാവായി മാത്രം അറിയപ്പെടാൻ ഇടയാകുകയും ചെയ്തു. ബ്രാഹ്മണമതം ഭാരതത്തിലെ ഇതര സംസ്കാരങ്ങളുമായി ഇഴകിച്ചേരുകയും പ്രാദേശിക ദൈവങ്ങൾക്ക് മേൽകൈ ലഭിക്കുകയും ചെയ്തതാവണം ഇതിനു കാരണമെന്നു കരുതാം. ഒരു ദൈവത്തിനുണ്ടായ പരിണാമത്തെ കുറിച്ചുള്ള പഠനം നടത്തിയാൽ ഇന്ദ്രനെ പോലെ ഒരവസ്ഥ മറ്റൊരു ദൈവത്തിനും സംഭവിച്ചിട്ടില്ല എന്നു തന്നെ പറയാം - ഒന്നുറപ്പാണ് ഇന്ദ്രൻ എന്ന സങ്കൽപം ലോകം എമ്പാടും നിലനിന്നിരുന്ന ഒരു ഭൂതകാലം ഭുമി യിൽ ഉണ്ടായിരുന്നു.

ജർമ്മനിയിലെ തോർ എന്ന മിന്നൽ ദേവൻ്റെ പ്രശസ്തി പുരാണത്തിൽ അവസാനിക്കുന്നില്ല. Thursday എന്ന ദിവസം ഉണ്ടായതു തന്നെ തോറിൽ നിന്നാണ്.ഹിറ്റ്ലറുടെ നാസിപ്പാർട്ടിയുടെ അടയാളങ്ങളിൽ തോറിൻ്റെ ചുറ്റിക കടന്നു വന്നിട്ടുണ്ട്.Hans Schweitzer എന്ന ആർട്ടിസ്റ്റാണ് നാസി പാർട്ടിക്കുവേണ്ടിയുള്ള(NSDAP) പോസ്റ്ററുകളിൽ തോറിൻ്റെ ചുറ്റികയും വരച്ചു ചേർത്തത്. തോറിൻ്റെ ചുറ്റിക ഉയർത്താനുള്ള കഴിവിനെ കുറിച്ച് മാർ വൽ സ്റ്റുഡിയോയുടെ ന്യായീകരണം ശ്രദ്ധിക്കുക.. Worthy ആയവർക്ക് മാത്രമേ ആ ചുറ്റിക ഉയർത്താൻ കഴിയൂ: ജർമ്മൻ നാസികൾ ജൂതൻ മാരെ കണ്ടത് അവർ യോഗ്യരല്ലാത്തവർ എന്നാണ്. നാസികൾ ശ്രഷ്ഠരായ ഒരു സമൂഹമാണന്ന് അവർ കരുതുന്നു. തോറിൻ്റെ ചുറ്റിക അവരുടെ അടയാളത്തിൽ വന്നത് യാദൃശ്യകമല്ലെന്ന് സാരം.
പുരാണത്തിൽ നിന്നും ചരിത്രത്തിൽ നിന്നും 'തോർ' മാർ വലിലെ ഒരു കോമിക്സ് കഥാപാത്രം ആകുന്നതാകട്ടെ 1962 ലാണ്. തോർ സിനിമയിലെത്തുന്നത് 2011 ലും -
തുടർന്ന് എട്ടോളം സിനിമകളിൽ തോർ വരുന്നുണ്ട്. അവസാനമെത്തുന്നത് 2019 ലെ End game ലും.
ഒരു ദൈവമായ തോറിനെ തികച്ചും മനുഷ്യ സദൃശ്യമായിട്ടാണ് മാർവൽ അവതരിപ്പിച്ചത്. തോറിനെ സംബന്ധിച്ച് പ്രധാന പവർ എന്നത് തൻ്റെ ചുറ്റികയാണ്.

പഴയ ചുറ്റികക്കു ശക്തി പോരാത്തതു കൊണ്ടാവണം കോടാലി പോലെ മറ്റൊരു ചുറ്റികയും തോറിനിപ്പോൾ മാർ വൽ സ്റ്റുഡിയോ നൽകിയിട്ടുണ്ട്. Storm breaker എന്നാണതിൻ്റെ പേര് . ആദ്യത്തെ ചുറ്റികയുടെ പേരാകട്ടെ Mjolnir .ഇതിൻ്റെ ഉച്ചാരണം "മ്യോൾനിർ " എന്നാണ്. ഉറു മെറ്റൽ കൊണ്ടാണ് ഈ ആയുധം നിർമ്മിച്ചിരിക്കുന്നത് '
തോറിൻ്റെ പിതാവായ ഓഡിൻ ആണ് തോറിന് ഈ ചുറ്റിക നൽകുന്നത്. Worthy ആകുമ്പോൾ മാത്രമേ ഈ ചുറ്റിക ഒരാൾക്ക് ഉപയോഗിക്കാൻ കഴിയുകയുള്ളൂ - ഓഡിൻ തന്നെ തോറിൽ നിന്ന് ഈ ചുറ്റിക തിരികെ വാങ്ങുന്നുണ്ട് '
പിന്നീട് സ്വയം Worthy ആണ് എന്ന് തോന്നിയ സമയത്ത് തോറിനത് തിരിച്ചു ലഭിക്കുന്നുണ്ട് '.

തോറിൻ്റെ സഹോദരി ഹെല ഈ ചുറ്റിക പപ്പടം പൊട്ടിക്കുന്ന ലാഘവത്തിൽ ഞെരടി പൊട്ടിച്ചതാണ്. "വിഷൻ ഈ ചുറ്റിക ഉയർത്തി തോറിനെ ഏൽപ്പിക്കുന്നുണ്ട്. കോമിക്സിൽ സൂപ്പർമാൻ തോറിൻ്റെ ചുറ്റിക ഉപയോഗിക്കുന്നുണ്ട്. അവഞ്ചേഴ്സിൽ പലരും ശ്രമിച്ചിട്ടും ഉയർത്താൻ കഴിയാത്ത Mjolnir എന്ന ചുറ്റിക end game ൽ ക്യാപ്റ്റൻ അമേരിക്ക ഉയർത്തുന്നുണ്ട്. അവിടെയാണ് Worthy എന്നത് വെറും ഒരു വാക്കല്ലെന്നും അതിന് ആധുനികമായ ഒരു രാഷ്ട്രീയമുണ്ടെന്നും നാം തിരിച്ചറിയുന്നത്. സർവ്വ മൂർത്തി ഭാവങ്ങളും ആവാഹിച്ച താനോസാകട്ടെ Storm breaker എടുത്തു ഉയർത്തുന്നുണ്ട്. Mjolnir അയാൾ സമർത്ഥമായി നേരിടുന്നെങ്കിലും പക്ഷേ അതിൻ്റെ ശക്തിയിൽ കീഴ്പ്പെട്ടു പോകുന്നുണ്ട്. പക്ഷേ താനോസ് അതൊന്നും കണ്ട് ഭയക്കുന്നില്ല.
End game ലെ തോർ ആൽക്കഹോളിക്കായി സിക്സ് പാക്ക് നഷ്ടപ്പെട്ട വെറും ഒരു ദൈവം മാത്രമായിരിക്കുന്നു '
ചുറ്റികയില്ലായിരുന്നെങ്കിൽ താനോസ് അവനെ വച്ച് നാക്കു വടിക്കുമായിരുന്നു എന്നാണ് അവസാന ഫൈറ്റിൽ നിന്നും നമുക്ക് ബോധ്യമാകുന്നത്.

അങ്ങിനെ പുരാതന കാലത്ത് മനുഷ്യർ എഴുതി വച്ച ദൈവ കഥാപാത്രമായ തോർ പാപ്പിറസ് ചുരുളുകളിൽ നിന്നിറങ്ങി പേപ്പറിൽ എത്തി, അവിടെ നിന്നും ഫിലിമിലും, ആ നിമേഷനിലും തുടർന്ന് ഡിജിറ്റൽ ഫോർമാറ്റിലും എത്തി നിൽക്കുന്നു. ഒരു കാലത്ത് ജനങ്ങൾ ഭീതിയോടും ഭയത്തോടും ആരാധിച്ചിരുന്ന ആര്യൻ ദൈവമായ തോർ, വേദത്തിലെ ഇന്ദ്രൻ - മറ്റേനേകം മിന്നൽ ദേവൻമാർ -മാർ വലിൻ്റെ തോർ - ഇതിലേതാണ് സത്യം -
ഖസാക്കുകാർ ഒന്നടങ്കം ചോദിച്ചു ഏതാണ് ഉൺമൈ?
പിന്നീടവർ തന്നെ ആശ്വാസം കൊണ്ടു -
"സത്തിയം പലത് "
Captain America (സാമ്രാജ്യത്വ പ്രതിനിധി )
1941 ലാണ് കോമിക്സ് ലോകത്ത് ആദ്യമായി ക്യാപ്റ്റൻ അമേരിക്ക എത്തുന്നത് - തുടർന്ന് മാർവലിൻ്റെ സൂപ്പർ ഹീറോകളിൽ പ്രധാനിയായി മാറുന്നു ക്യാപ്റ്റൻ അമേരിക്ക-
2011 ലാണ് ക്യാപ്റ്റൻ അമേരിക്ക വെള്ളിത്തിരയിൽ എത്തുന്നത്. The First Avenger എന്ന പേരിൽ -
ഈ കഥാപാത്രത്തിൽ ഉടനീളം അമേരിക്കൻ സാമ്രാജ്യത്വത്തിൻ്റെ വിവിധ താത്പര്യങ്ങൾ നിങ്ങൾക്കു ദർശിക്കുവാൻ കഴിയും.രണ്ടാം ലോകമഹായുദ്ധകാലത്ത് സൈന്യത്തിൽ ചേരാൻ ആഗ്രഹിക്കുന്ന സ്റ്റീവ് റോ ജേഴ്സ് എന്ന ചെറുപ്പക്കാരന് തൻ്റെ അനാരോഗ്യം മൂലം അതിനു കഴിയാതെ വരികയും ,തുടർന്ന് നിരാശനാകുന്ന അവനെ soldier serum കുത്തി വച്ച ശേഷം ക്യാപ്റ്റൻ അമേരിക്കയായി രംഗപ്രവേശം ചെയ്യിക്കുന്നു. ജർമ്മനിക്കെതിരേ ധീരമായി പോരാടുന്ന സ്റ്റീവ് അവഞ്ചേഴ്സിലെ തന്നെ പ്രഥമ ഹീറോയായി മാറുന്നു.
Winter Soldier,civil War എന്നിങ്ങിനെ രണ്ട് സിനിമകൾ കൂടി കാപ്റ്റനെ കേന്ദ്രമാക്കി പുറത്ത് വരുന്നുണ്ട്.
അവഞ്ചേഴ്സ് സീരീസ്സുകൾ ശ്രദ്ധിച്ചാൽ അറിയാം.മറ്റെല്ലാവരേക്കാളും മാർവൽ ക്യാപ്റ്റന് നൽകുന്ന പ്രാധാന്യം. കാരണം നിയന്ത്രണം അപ്പാടെ ക്യാപ്റ്റനാണ്.Age of Ultron ൽ തോറിൻ്റെ ചുറ്റിക എടുക്കാൻ ശ്രമിക്കുന്ന ഓരോ അവഞ്ചറും പരാജയപ്പെടുന്ന സീൻ ശ്രദ്ധിക്കുക. എല്ലാവരും പരാജയപ്പെടുന്നിടത്ത് ക്യാപ്റ്റൻ ഉയർത്താൻ ശ്രമിക്കുമ്പോൾ തോറിൻ്റെ മുഖം അൽപം ഭയത്തിലും ശങ്കയിലുമാണ് കാണിക്കുന്നത്. ആ തോന്നൽ end game ൽ തോർ ഉറക്കെ പറയുന്നുമുണ്ട്." എനിക്കന്നേ തോന്നിയിരുന്നുവെന്ന്.
End game ൽ Mjolnir ഉയർത്തുന്ന ക്യാപ്റ്റൻ തുടർന്ന് Storm Breaker ഉം ഉയർത്തുന്നുണ്ട്. അതു കൂടാതെ ആകാശത്തു നിന്നും മിന്നലും സൃഷ്ടിക്കുന്നു '- Worthy- അമേരിക്ക നേടിയെടുത്തിരിക്കുന്നു .അമേരിക്ക ആക്രമണമല്ല പ്രതിരോധം മാത്രമാണ് ഉദ്ദേശിക്കുന്നത് എന്നാണ് ക്യാപ്റ്റൻ്റ shield കൊണ്ട് അവർ ഉദ്ദേശിച്ചത് .

പക്ഷേ ഇനി മുതൽ പ്രതിരോധം മാത്രമല്ല വേണ്ടി വന്നാൽ ലോക നൻമക്കായി ആക്രമണത്തിനും ഞങ്ങൾ തയ്യാറാണ് എന്നാണ് രണ്ട് ചുറ്റികകളും ഉയർത്തി ക്യാപ്റ്റൻ നമ്മോട് പറഞ്ഞത്. ജർമ്മനിയുടെ ഫാസിസ്റ്റ് ശക്തികൾ ഉയർത്തിയ ആയുധമാണ് തോറ്റിൻ്റെ ചുറ്റിക യെന്നോർക്കണം . ആറ് ഇൻഫിനിറ്റി സ്റ്റോണുകൾ തിരികെ വയ്ക്കാൻ പോകുന്ന ക്യാപ്റ്റൻ തോറിൻ്റെ ചുറ്റികയും കൊണ്ടു പോകുന്നുണ്ട്. ഭൂതകാലത്തിലാണ് ഇനി ജർമ്മനിയുടെ ഫാസിസ മെന്നും ആറ് സറ്റോണുകൾ ആറ് മനുഷ്യവാസമുള്ള ഭുഖണ്ഡങ്ങളാണെന്നും അവയിലെ സൃഷ്ടി സ്ഥിതി സംഹാരങ്ങൾ എന്നും പരിഹരിക്കാൻ അമേരിക്ക എന്നും ഉണ്ടാകുമെന്നുമാണ് ക്യാപ്റ്റൻ്റെ ടൈം ട്രാവലിലൂടെ മാർവൽ മുന്നോട്ടുവയ്ക്കുന്ന ആശയം -
ഒടുവിൽ Falcon ന് തൻ്റെ ഷീൽഡ് കൈമാറുന്ന ക്യാപ്റ്റൻ കറുത്ത വർഗ്ഗക്കാരന് അമേരിക്കയുടെ അധികാരം നൽകാൻ കാലമായെന്ന് സൂചിപ്പിക്കുന്നു. അമേരിക്ക വംശീയതയിൽ നിന്നും ഉപരിയായി ചിന്തിക്കുന്നതായി ലോകത്തോടുള്ള അവരുടെ വിളിച്ചു പറയലാണ് ആ രംഗം -
എല്ലാറ്റിനുമപരി അമേരിക്കയുടെ സർവ്വാധിപത്യം ലോകത്തിനു മുകളിൽ പ്രതിഷ്ഠിക്കുകയായിരുന്നു ക്യാപ്‌റ്റൻ അമേരിക്ക എന്ന കഥാപാത്ര സൃഷ്ടിയിലൂടെ -
Thanos (ആദി ദ്രാവിഡൻ)
The mad Titan എന്നറിയപ്പെടുന്ന താനോസ് തൻ്റെ ഗ്രഹത്തിൽ നിന്നു തന്നെ പുറത്താക്കപ്പെട്ടവനാണ്. ഏറ്റവും വലിയ വില്ലൻ എന്നാണ് താനോസ് അറിയപ്പെടുന്നതെങ്കിലും , യഥാർത്ഥ താരം എന്നു വിളിക്കാനാണ് എനിക്കിഷ്ടം-
ശനി ഗ്രഹത്തിൻ്റെ ഉപഗ്രഹമായ ടൈറ്റനിലാണ് താനോസിൻ്റെ ജനനം - അവൻ്റെ മുഖത്തു മരണമാണ് കാണുന്നതെന്ന് പറഞ്ഞ് താനോസിനെ കൊല്ലാൻ സ്വന്തം അമ്മയായsui-san ശ്രമിക്കുമ്പോൾ പിതാവായ Eternal അതു തടയുന്നു.
Devinats Gene ആണ് താനോസിലുള്ളത്. വളരെ ബാല്യത്തിൽ ഒരു സമാധാന പ്രേമിയായിരുന്നു താനോസ് - ഒരു പക്ഷേ സ്വന്തം മാതാവിൻ്റെ പോലും അവഗണന ഏറ്റു വാങ്ങി വളർന്നതുകൊണ്ടാവാം താനോസ് ഏകാകിയായി മാറിയത്. താനോസിൻ്റെ സഹോദരനായിരുന്നു ഈറോസ്.
ഏകാന്തതയും ഒറ്റപ്പെടുത്തലും താനോസിനെ കൗമാരത്തിൽ Nihilism എന്ന പ്രത്യയശാസ്ത്രത്തിലെത്തിച്ചു. എല്ലാറ്റിനോടുമുള്ള നിക്ഷേധമായിരുന്നു നിഹിലി സം. ഭൗതികവാദമായിരുന്നു അതിൻ്റെ അടിത്തറ - ഫ്രഞ്ച് വിപ്ലവത്തിനു മുൻപ് സാർ ചക്രവർത്തിയുടെ ഭരണകാലത്ത് നിഹിലിസം നില നിന്നിരുന്നതായി ചരിത്രം പരിശോധിച്ചാൽ മനസ്സിലാക്കാൻ കഴിയും. മതങ്ങളേയും, ഭരണകൂടത്തേയും എതിർക്കുക, ഭരണകൂടമൊക്കെ വെറും കോമാളിത്തരം മാത്രമാണെന്നു കരുതുക തുടങ്ങിയവ നിഹിലി സത്തിൻ്റെ പ്രത്യേകതകളായിരുന്നു - കലകളെ അവർ വെറുത്തിരുന്നു. ഇതിൽ നിന്നും ചില കാര്യങ്ങൾ പിന്നീട് മാർക്സിസവും ഉൾക്കൊണ്ടിട്ടുണ്ട്.
കോമിക് സിൽ താനോസിൻ്റെ ജനനത്തേക്കുറിച്ച് പറയുന്നതിതൊക്കെയാണ്.
1973 ലാണ് താനോസ്‌ കോമിക്സിൽ വരുന്നത്. 2012 ൽ അവഞ്ചേഴ്സിലൂടെ സിനിമയിൽ എത്തുന്നു.
താനോസിന് Mistress Death എന്നൊരു കാമുകിയുണ്ടായിരുന്നു. നിൻ്റെ കണ്ണുകളിൽ ഞാൻ മരണമാണ് കാണുന്നതെന്ന് അവൾ താനോസിനോട് പറയുന്നുണ്ട്. അങ്ങിനെ അവൾക്കു വേണ്ടിയാണ് താനോസ് കൊലകൾ നടത്തുന്നത്.
ഈ പ്രപഞ്ചത്തിലെ ജനസംഖ്യ വർദ്ധിച്ചതു കാരണം അവരിൽ പകുതി പേരെ ഇല്ലാതാക്കിയാൽ ബാക്കിയുള്ളവർക്കു സുഖമായി ജീവിക്കാൻ കഴിയും എന്നാണ് താനോസ് കരുതുന്നത്. പല ഗ്രഹങ്ങളിൽ പോയി താനോസ് കൊലകൾ നടത്തുന്നുണ്ട്-
വളർത്തുമകളായ ഗമോറയുടെ ഗ്രഹത്തിൽ വച്ചാണ് താനോസ് ഇൻഫിനിറ്റി സ്റ്റോണിനെ കുറിച്ച് അറിയുന്നത്.
താനോസിൻ്റ രൂപം ശ്രദ്ധിക്കുക, നീല കലർന്ന ഇരുണ്ട നിറമാണ് താനോസിന്, മറ്റൊരു ഗ്രഹത്തിൽ നിന്നു വന്നുവെങ്കിലും മോഹൻ ജദാരോ 'ഹാരപ്പൻ പ്രദേശങ്ങളിൽ നിന്നു ലഭിച്ച മനുഷ്യ രൂപങ്ങളുമായി താനോസിൻ്റെ മുഖത്തിന് സാദ്യശ്യമുണ്ട്. ആഫ്രിക്കൻ ശരീരഘടനയുണ്ടെങ്കിലും മുഖം പൂർണ്ണമായും ആഫ്രിക്കൻ അല്ല. താനോസിൻ്റെ മുഖത്തേക്ക് ആദിദ്രാവിഡ സാദ്യശ്യം സ്രഷ്ടാക്കൾ ബോധപൂർവ്വം കയറ്റിയതാണോ എന്ന് സംശയിക്കേണ്ടിയിരിക്കുന്നു.
താനോസ് ഉറച്ച ഒരു കഥാപാത്രമാണ്. തൻ്റെ ലക്ഷ്യം പോലും തനിക്കു വേണ്ടിയല്ല .ലോകത്തിനു വേണ്ടിയാണ് എന്നയാൾ കരുതുന്നു' ഈ ലോകം ഉടച്ചു വാർക്കുവാനാണയാൾ ആഗ്രഹിക്കുന്നത്.
താൻ അനിവാര്യതയാണ് എന്നാണ് താനോസ് കരുതുന്നത്. ആറ് സ്റ്റോണുകൾ ലഭിച്ച ശേഷം സ്നാപ് ചെയ്യുന്ന താനോസ് പറഞ്ഞതുപോലെ ഈ ലോകത്തിലെ പകുതി. ജനസംഖ്യയെ പൊടിയാക്കി മാറ്റുന്നു. താനോസിൻ്റെ വാക്കും പ്രവർത്തിയും കൃത്യമായിരുന്നു.end game ൽ നമ്മൾ തുടക്കത്തിൽ കാണുന്ന താനോസ് ഒരു ചെറ്റ കുടിലിലാണ് താമസിക്കുന്നത്. അയാളുടെ പടച്ചട്ട തൻ്റെ ജൈവ കൃഷി തോട്ടത്തിൽ നോക്കുകുത്തിയായിട്ടാണ് അയാൾ തൂക്കിയിരിന്നുന്നത്. ലോകം ഭരിക്കണമെന്നോ, തനിക്ക് എന്തെങ്കിലും നേടണമെന്നോ അയാൾ ആഗ്രഹിക്കുന്നില്ല .
ആ ചെറ്റ കുടിലിൽ നിരായുധനായി പാചകത്തിൽ ഏർപ്പെട്ട താനോസിനെയാണ് അവഞ്ചേഴ്സ് വധിക്കുന്നത്. പിന്നീട് ടൈം ട്രാവലിലൂടെ വരുന്നത് പഴയ താനോസാണ്. അവിടെ യുദ്ധക്കളത്തിൽ വച്ച് ആണ് താൻ ഭാവിയിൽ ചെയ്തതെല്ലാം അവഞ്ചേഴ്സ് താറുമാറാക്കി എന്ന് താനോസ് തിരിച്ചറിയുന്നത്. ഇത്രയും കാലം എനിക്ക് വ്യക്തിപരമായി ആരോടും വിരോധമില്ലായിരുന്നു എന്ന് താനോസ് അവിടെ വച്ച് പറയുന്നുണ്ട് 'പക്ഷേ ഇനി എല്ലാവരേയും നശിപ്പിച്ച ശേഷം പുതിയ നൻമയുള്ള ഒരു ലോകം താൻ പണിയുമെന്നും - പഴയ കഥകൾ ഓർമ്മിപ്പിക്കാൻ അവഞ്ചേഴ്സ് ബാക്കിയുണ്ടാവില്ലെന്നും താനോസ് പറയുന്നു. താനോസ് ആരാണന്ന് ആ യുദ്ധ രംഗത്ത് നാം അറിയുന്നുണ്ട്. തോറിൻ്റെ ചുറ്റിക യെ ഭയക്കാത്ത, ക്യാപ്റ്റൻ അമേരിക്കയുടെ ഷീൽഡിനെ ഭയമില്ലാത്ത ,ഹൾക്കിനെയോ, അയൺമാനേയോ ഭയമില്ലാത്ത താനോസ് - കൊണ്ടും കൊടുത്തും അറപ്പു മാറിയ താനോസ് - ചെന്തീയിൽ ചാലിച്ച കുങ്കുമപ്പൊട്ട് '
ഒടുവിൽ അയൺ മാൻ്റെ സ്നാപോടെ തൻ്റെ സൈന്യം മുഴുവൻ പൊടിഞ്ഞു പോകുന്നതു കണ്ടു യുദ്ധഭുമിയിൽ തളർന്നിരിക്കുന്ന താനോസിൻ്റെ മുഖത്ത് ഭയത്തിൻ്റെ ലാഞ്ചന പോലും കാണുന്നില്ല' .ഒടുവിൽ അനിവാര്യമായ വിധിയിലേക്ക് - ഈ പ്രപഞ്ചത്തിലെ ധൂളിയിലേക്ക് ധീരനായ ആ യോദ്ധാവ് പൊടിയായി മറയുന്നു ''
ഏതൊരു സൂപ്പർ അവഞ്ചറിലും മിന്നി നിൽക്കുന്നവൻ താനോസ് തന്നെ -
(പക്ഷേ ഒരു സംശയം ഇപ്പോഴും ബാക്കി -ടൈം സ്റ്റോൺ കൈയ്യിൽ കിട്ടിയ താനോസ് ഭൂതകാലത്തേക്കു പോയി പഴയ ജനതക്കു ഹിന്ദുസ്ഥാൻ ലാറ്റക്സിൻ്റെ റബ്ബർ കവചങ്ങൾ കൊടുത്തിരുന്നെങ്കിൽ പകുതിയോളം ജനസംഖ്യ എന്ന പ്രശ്നം കൊല കൂടാതെ പരിഹരിക്കാമായിരുന്നു')
(സുരൻ നൂറനാട്ടുകര)


![കുട്ടികളുടെ ആൾദൈവങ്ങൾ](https://cdn.boolokam.com/articles/2020/09/ggg-168.jpg)**[](http://13.126.68.249/suran-nooranattukara-avengers-end-game/288104/ggg-676)Suran Nooranattukara** &nbsp; **Avengers :End game:** **രാഷ്ട്രീയം, ചരിത്രം, വിശകലനം -** **കുട്ടികളുടെ ആൾദൈവങ്ങൾ** പ്രബലമായ പല മത ദൈവങ്ങളുണ്ടെങ്കിലും, അവയെ തൊട്ടു കളിക്കാൻ കഴിയില്ല. കാരണം അവയിലേക്കുള്ള പ്രവേശനം ചിലപ്പോൾ ജീവൻ തന്നെ ഇല്ലാതാക്കും. പക്ഷേ ആധുനിക ലോകത്ത് നമുക്ക് ചില ദൈവങ്ങൾ ആവശ്യമാണ്. നമുക്ക് സംസാരിക്കാൻ - നമ്മളോട് സംസാരിക്കാൻ - നമ്മുടെ ![](https://scontent.ftrv1-1.fna.fbcdn.net/v/t1.0-9/86496066_1836801963117302_5638192608149766144_n.jpg?_nc_cat=107&_nc_sid=174925&_nc_ohc=XPgykOt0HUAAX88LiIU&_nc_ht=scontent.ftrv1-1.fna&oh=f97be9d4b9ee8c61ecf1e423881879bd&oe=5F8816C2)വിഷമങ്ങൾക്ക് ഉത്തരം നൽകാൻ - അങ്ങിനെയാണ് ആൾദൈവങ്ങൾ രൂപപ്പെടുന്നത്. കുട്ടികളെയും കൗമാരക്കാരേയും സംബഡിച്ച് അവരുടെ ലോകത്തും കാലത്തും സഞ്ചരിക്കുന്ന സൂപ്പർ ഹീറോസ് അവർക്കും ആവശ്യമാണ്. മനുഷ്യനുപരിയായി എന്നാൽ മനുഷ്യനായിരിക്കുകയും ചെയ്യുന്നവർ - മനുഷ്യരെ പോലെ കരയുകയും ചിരിക്കുകയും ചെയ്യുന്നവർ, പ്രണയിക്കുന്നവർ - എന്നാൽ മനുഷ്യരേക്കാൾ കൂടുതൽ കഴിവുള്ളവർ. അങ്ങിനെയാണ് സൂപ്പർ ഹീറോസ് ഉണ്ടാകുന്നത്. അത്ഭുത ശക്തികളും സയൻസും ചേർന്ന് മറ്റൊരു ലോകം. അതാണ് കോമിക്സ് ലോകം - അവിടെ നിയമങ്ങൾ മറ്റൊന്നാണ്. സയൻസും മന്ത്രികതയും കെട്ടുപിണഞ്ഞു കിടക്കുന്ന ലോകം. അങ്ങിനെയാണ് അയൺമാനും ,സൂപ്പർ മാനും, ബാറ്റ്മാനും ,സ് പൈഡർമാനും' ഉണ്ടാകുന്നത്. അവിടെ എന്തും സാധ്യമാണ്. ഗ്രഹാന്തര സഞ്ചാരമോ, ആഴക്കടലിലെ ജീവിതമോ, ആനയെക്കാളും വലുതാകുന്നതോ, ഉറുമ്പിനെ പോലെ ചെറുതാകുന്നതോ, അ ദൃശ്യമാകുന്നതോ എന്തും - നമ്മുടെ ശരിക്കുമുള്ള ദൈവങ്ങളുടെ മിനിയേച്ചർ രൂപങ്ങൾ തന്നെയാണ് ഇവയെന്ന് വളരെ സൂക്ഷിച്ച് നോക്കിയാൽ നമുക്ക് വ്യക്തമാകും - ഗ്രീക്ക് പുരാണവും, റോമൻ പുരാണങ്ങളും ഉദാഹരണമായി എടുത്തു നോക്കിയാൽ തന്നെ അതു ബോധ്യമാകും- ഇവ തമ്മിലുള്ള വ്യത്യാസം- ആദ്യത്തേതിനെ കലയായും രണ്ടാമത്തേതിനെ ജീവിതവുമായും നാം ബന്ധപ്പെടുത്തുന്നു എന്നു മാത്രം - 

## മുൻകൂർ ജാമ്യം

താഴെ പറയുന്ന കാര്യങ്ങളിൽ ചരിത്രമൊഴികെ, ബാക്കിയുള്ളത് കേവലം നിരീക്ഷണം മാത്രമാണ്. അവ ശാസ്ത്രീയമോ യുക്തിസഹമായതോ ആയിക്കൊള്ളണം എന്നില്ല . കേവലം ചില അനുമാനങ്ങളും നിഗമനങ്ങളും മാത്രം. ചില പാറ്റേണുകൾ കണ്ടെത്തി, അതിൽ നിന്നും തോന്നിയത് രചിക്കുക മാത്രമാണ് ചെയ്തിരിക്കുന്നത്. പക്ഷേ ഇതിലും ഭീകരമായി പലതരം വിശകലനങ്ങൾ ഇന്തൃൻ സിനിമയിൽ പലരും നടത്തിയിട്ടുണ്ട് എന്നതാണ് മറ്റൊരു വസ്തുത. അതിനാൽ കേവലം കഥ വായിക്കുന്ന ലാഘവത്തിൽ മാത്രം ഈ കുറിപ്പിനെ എടുക്കുക ' "THOR' (ആര്യൻ ബിംബം) ജർമ്മൻ ജനതയുടെ മിന്നലിൻ്റ ദേവനാണ് തോർ'' ചുറ്റിക യേന്തിയാണ് തോർ നിൽക്കുന്നത്. ഗ്രീക്ക് പുരാണങ്ങളിലെ സ്യൂസ് തോറിനെ പോലെ തന്നെ ഒരു മിന്നൽ ദേവനാണ്. സ്യു സിൻ്റ ആയുധമാകട്ടെ ഇടിമിന്നലും 'റോമൻ പുരാണങ്ങളിൽ ജ്യൂപ്പിറ്റർ, ഇ ട്രസ്കൻ പുരാണങ്ങളിൽ ടിനിയ, സ്ലാവിക് പുരാണത്തിൽ പെറുൻ മുതലായവർ ലോകത്തിലെ വിവിധ ഭാഗങ്ങളിൽ നില നിന്നിരുന്ന ഇടിയുടെയും മിന്നലിൻ്റെയും മഴയുടെയും മൊക്കെ ദേവൻമാരാണ്' ഇവരെക്കാളൊക്കെ പ്രശസ്തനായ ഭാരതീയനായ ഹൈന്ദവ പുരാണത്തിലെ മിന്നൽ ദേവനാണ് - ദേവ രാജാവായ ദേവേന്ദ്രൻ'. മഴ, ഇടി, മിന്നൽ, യുദ്ധം മുതലായവയൊക്കെയും ഇന്ദ്രൻ്റെ വകുപ്പുകളായിരുന്നു. സ്വർഗ്ഗത്തിൻ്റെ അധിപൻ കൂടിയായിരുന്നു ഇന്ദ്രൻ - അദ്ദേഹത്തിൻ്റെ ആയുധമാകട്ടെ വജ്രായുധമാണ്. ഋഗ്വേദത്തിൽ ഏറെ പരാമർശിക്കപ്പെടുന്ന ഒരു ദേവനാണ് ഇന്ദ്രൻ: പലയാഗങ്ങളും വേദകാലത്ത് നടത്തിയിരുന്നത് ഇന്ദ്രപ്രീതിക്ക് വേണ്ടിയായിരുന്നു. എന്നാൽ ആര്യൻ വംശജനായ ഈ ദൈവം കാലക്രമേണ പ്രമുഖ പദവിയിൽ നിന്ന് തരംതാഴ്ത്തപ്പെടുകയും കേവലം ഒരു ദേവരാജാവായി മാത്രം അറിയപ്പെടാൻ ഇടയാകുകയും ചെയ്തു. ബ്രാഹ്മണമതം ഭാരതത്തിലെ ഇതര സംസ്കാരങ്ങളുമായി ഇഴകിച്ചേരുകയും പ്രാദേശിക ദൈവങ്ങൾക്ക് മേൽകൈ ലഭിക്കുകയും ചെയ്തതാവണം ഇതിനു കാരണമെന്നു കരുതാം. ഒരു ദൈവത്തിനുണ്ടായ പരിണാമത്തെ കുറിച്ചുള്ള പഠനം നടത്തിയാൽ ഇന്ദ്രനെ പോലെ ഒരവസ്ഥ മറ്റൊരു ദൈവത്തിനും സംഭവിച്ചിട്ടില്ല എന്നു തന്നെ പറയാം - ഒന്നുറപ്പാണ് ഇന്ദ്രൻ എന്ന സങ്കൽപം ലോകം എമ്പാടും നിലനിന്നിരുന്ന ഒരു ഭൂതകാലം ഭുമി യിൽ ഉണ്ടായിരുന്നു. ജർമ്മനിയിലെ തോർ എന്ന മിന്നൽ ദേവൻ്റെ പ്രശസ്തി പുരാണത്തിൽ അവസാനിക്കുന്നില്ല. Thursday എന്ന ദിവസം ഉണ്ടായതു തന്നെ തോറിൽ നിന്നാണ്.ഹിറ്റ്ലറുടെ നാസിപ്പാർട്ടിയുടെ അടയാളങ്ങളിൽ തോറിൻ്റെ ചുറ്റിക കടന്നു വന്നിട്ടുണ്ട്.Hans Schweitzer എന്ന ആർട്ടിസ്റ്റാണ് നാസി പാർട്ടിക്കുവേണ്ടിയുള്ള(NSDAP) പോസ്റ്ററുകളിൽ തോറിൻ്റെ ചുറ്റികയും വരച്ചു ചേർത്തത്. തോറിൻ്റെ ചുറ്റിക ഉയർത്താനുള്ള കഴിവിനെ കുറിച്ച് മാർ വൽ സ്റ്റുഡിയോയുടെ ന്യായീകരണം ശ്രദ്ധിക്കുക.. Worthy ആയവർക്ക് മാത്രമേ ആ ചുറ്റിക ഉയർത്താൻ കഴിയൂ: ജർമ്മൻ നാസികൾ ജൂതൻ മാരെ കണ്ടത് അവർ യോഗ്യരല്ലാത്തവർ എന്നാണ്. നാസികൾ ശ്രഷ്ഠരായ ഒരു സമൂഹമാണന്ന് അവർ കരുതുന്നു. തോറിൻ്റെ ചുറ്റിക അവരുടെ അടയാളത്തിൽ വന്നത് യാദൃശ്യകമല്ലെന്ന് സാരം. പുരാണത്തിൽ നിന്നും ചരിത്രത്തിൽ നിന്നും 'തോർ' മാർ വലിലെ ഒരു കോമിക്സ് കഥാപാത്രം ആകുന്നതാകട്ടെ 1962 ലാണ്. തോർ സിനിമയിലെത്തുന്നത് 2011 ലും - തുടർന്ന് എട്ടോളം സിനിമകളിൽ തോർ വരുന്നുണ്ട്. അവസാനമെത്തുന്നത് 2019 ലെ End game ലും. ഒരു ദൈവമായ തോറിനെ തികച്ചും മനുഷ്യ സദൃശ്യമായിട്ടാണ് മാർവൽ അവതരിപ്പിച്ചത്. തോറിനെ സംബന്ധിച്ച് പ്രധാന പവർ എന്നത് തൻ്റെ ചുറ്റികയാണ്. പഴയ ചുറ്റികക്കു ശക്തി പോരാത്തതു കൊണ്ടാവണം കോടാലി പോലെ മറ്റൊരു ചുറ്റികയും തോറിനിപ്പോൾ മാർ വൽ സ്റ്റുഡിയോ നൽകിയിട്ടുണ്ട്. Storm breaker എന്നാണതിൻ്റെ പേര് . ആദ്യത്തെ ചുറ്റികയുടെ പേരാകട്ടെ Mjolnir .ഇതിൻ്റെ ഉച്ചാരണം "മ്യോൾനിർ " എന്നാണ്. ഉറു മെറ്റൽ കൊണ്ടാണ് ഈ ആയുധം നിർമ്മിച്ചിരിക്കുന്നത് ' തോറിൻ്റെ പിതാവായ ഓഡിൻ ആണ് തോറിന് ഈ ചുറ്റിക നൽകുന്നത്. Worthy ആകുമ്പോൾ മാത്രമേ ഈ ചുറ്റിക ഒരാൾക്ക് ഉപയോഗിക്കാൻ കഴിയുകയുള്ളൂ - ഓഡിൻ തന്നെ തോറിൽ നിന്ന് ഈ ചുറ്റിക തിരികെ വാങ്ങുന്നുണ്ട് ' പിന്നീട് സ്വയം Worthy ആണ് എന്ന് തോന്നിയ സമയത്ത് തോറിനത് തിരിച്ചു ലഭിക്കുന്നുണ്ട് '. തോറിൻ്റെ സഹോദരി ഹെല ഈ ചുറ്റിക പപ്പടം പൊട്ടിക്കുന്ന ലാഘവത്തിൽ ഞെരടി പൊട്ടിച്ചതാണ്. "വിഷൻ ഈ ചുറ്റിക ഉയർത്തി തോറിനെ ഏൽപ്പിക്കുന്നുണ്ട്. കോമിക്സിൽ സൂപ്പർമാൻ തോറിൻ്റെ ചുറ്റിക ഉപയോഗിക്കുന്നുണ്ട്. അവഞ്ചേഴ്സിൽ പലരും ശ്രമിച്ചിട്ടും ഉയർത്താൻ കഴിയാത്ത Mjolnir എന്ന ചുറ്റിക end game ൽ ക്യാപ്റ്റൻ അമേരിക്ക ഉയർത്തുന്നുണ്ട്. അവിടെയാണ് Worthy എന്നത് വെറും ഒരു വാക്കല്ലെന്നും അതിന് ആധുനികമായ ഒരു രാഷ്ട്രീയമുണ്ടെന്നും നാം തിരിച്ചറിയുന്നത്. സർവ്വ മൂർത്തി ഭാവങ്ങളും ആവാഹിച്ച താനോസാകട്ടെ Storm breaker എടുത്തു ഉയർത്തുന്നുണ്ട്. Mjolnir അയാൾ സമർത്ഥമായി നേരിടുന്നെങ്കിലും പക്ഷേ അതിൻ്റെ ശക്തിയിൽ കീഴ്പ്പെട്ടു പോകുന്നുണ്ട്. പക്ഷേ താനോസ് അതൊന്നും കണ്ട് ഭയക്കുന്നില്ല. End game ലെ തോർ ആൽക്കഹോളിക്കായി സിക്സ് പാക്ക് നഷ്ടപ്പെട്ട വെറും ഒരു ദൈവം മാത്രമായിരിക്കുന്നു ' ചുറ്റികയില്ലായിരുന്നെങ്കിൽ താനോസ് അവനെ വച്ച് നാക്കു വടിക്കുമായിരുന്നു എന്നാണ് അവസാന ഫൈറ്റിൽ നിന്നും നമുക്ക് ബോധ്യമാകുന്നത്. അങ്ങിനെ പുരാതന കാലത്ത് മനുഷ്യർ എഴുതി വച്ച ദൈവ കഥാപാത്രമായ തോർ പാപ്പിറസ് ചുരുളുകളിൽ നിന്നിറങ്ങി പേപ്പറിൽ എത്തി, അവിടെ നിന്നും ഫിലിമിലും, ആ നിമേഷനിലും തുടർന്ന് ഡിജിറ്റൽ ഫോർമാറ്റിലും എത്തി നിൽക്കുന്നു. ഒരു കാലത്ത് ജനങ്ങൾ ഭീതിയോടും ഭയത്തോടും ആരാധിച്ചിരുന്ന ആര്യൻ ദൈവമായ തോർ, വേദത്തിലെ ഇന്ദ്രൻ - മറ്റേനേകം മിന്നൽ ദേവൻമാർ -മാർ വലിൻ്റെ തോർ - ഇതിലേതാണ് സത്യം - ഖസാക്കുകാർ ഒന്നടങ്കം ചോദിച്ചു ഏതാണ് ഉൺമൈ? പിന്നീടവർ തന്നെ ആശ്വാസം കൊണ്ടു - "സത്തിയം പലത് " Captain America (സാമ്രാജ്യത്വ പ്രതിനിധി ) 1941 ലാണ് കോമിക്സ് ലോകത്ത് ആദ്യമായി ക്യാപ്റ്റൻ അമേരിക്ക എത്തുന്നത് - തുടർന്ന് മാർവലിൻ്റെ സൂപ്പർ ഹീറോകളിൽ പ്രധാനിയായി മാറുന്നു ക്യാപ്റ്റൻ അമേരിക്ക- 2011 ലാണ് ക്യാപ്റ്റൻ അമേരിക്ക വെള്ളിത്തിരയിൽ എത്തുന്നത്. The First Avenger എന്ന പേരിൽ - ഈ കഥാപാത്രത്തിൽ ഉടനീളം അമേരിക്കൻ സാമ്രാജ്യത്വത്തിൻ്റെ വിവിധ താത്പര്യങ്ങൾ നിങ്ങൾക്കു ദർശിക്കുവാൻ കഴിയും.രണ്ടാം ലോകമഹായുദ്ധകാലത്ത് സൈന്യത്തിൽ ചേരാൻ ആഗ്രഹിക്കുന്ന സ്റ്റീവ് റോ ജേഴ്സ് എന്ന ചെറുപ്പക്കാരന് തൻ്റെ അനാരോഗ്യം മൂലം അതിനു കഴിയാതെ വരികയും ,തുടർന്ന് നിരാശനാകുന്ന അവനെ soldier serum കുത്തി വച്ച ശേഷം ക്യാപ്റ്റൻ അമേരിക്കയായി രംഗപ്രവേശം ചെയ്യിക്കുന്നു. ജർമ്മനിക്കെതിരേ ധീരമായി പോരാടുന്ന സ്റ്റീവ് അവഞ്ചേഴ്സിലെ തന്നെ പ്രഥമ ഹീറോയായി മാറുന്നു. Winter Soldier,civil War എന്നിങ്ങിനെ രണ്ട് സിനിമകൾ കൂടി കാപ്റ്റനെ കേന്ദ്രമാക്കി പുറത്ത് വരുന്നുണ്ട്. അവഞ്ചേഴ്സ് സീരീസ്സുകൾ ശ്രദ്ധിച്ചാൽ അറിയാം.മറ്റെല്ലാവരേക്കാളും മാർവൽ ക്യാപ്റ്റന് നൽകുന്ന പ്രാധാന്യം. കാരണം നിയന്ത്രണം അപ്പാടെ ക്യാപ്റ്റനാണ്.Age of Ultron ൽ തോറിൻ്റെ ചുറ്റിക എടുക്കാൻ ശ്രമിക്കുന്ന ഓരോ അവഞ്ചറും പരാജയപ്പെടുന്ന സീൻ ശ്രദ്ധിക്കുക. എല്ലാവരും പരാജയപ്പെടുന്നിടത്ത് ക്യാപ്റ്റൻ ഉയർത്താൻ ശ്രമിക്കുമ്പോൾ തോറിൻ്റെ മുഖം അൽപം ഭയത്തിലും ശങ്കയിലുമാണ് കാണിക്കുന്നത്. ആ തോന്നൽ end game ൽ തോർ ഉറക്കെ പറയുന്നുമുണ്ട്." എനിക്കന്നേ തോന്നിയിരുന്നുവെന്ന്. End game ൽ Mjolnir ഉയർത്തുന്ന ക്യാപ്റ്റൻ തുടർന്ന് Storm Breaker ഉം ഉയർത്തുന്നുണ്ട്. അതു കൂടാതെ ആകാശത്തു നിന്നും മിന്നലും സൃഷ്ടിക്കുന്നു '- Worthy- അമേരിക്ക നേടിയെടുത്തിരിക്കുന്നു .അമേരിക്ക ആക്രമണമല്ല പ്രതിരോധം മാത്രമാണ് ഉദ്ദേശിക്കുന്നത് എന്നാണ് ക്യാപ്റ്റൻ്റ shield കൊണ്ട് അവർ ഉദ്ദേശിച്ചത് . പക്ഷേ ഇനി മുതൽ പ്രതിരോധം മാത്രമല്ല വേണ്ടി വന്നാൽ ലോക നൻമക്കായി ആക്രമണത്തിനും ഞങ്ങൾ തയ്യാറാണ് എന്നാണ് രണ്ട് ചുറ്റികകളും ഉയർത്തി ക്യാപ്റ്റൻ നമ്മോട് പറഞ്ഞത്. ജർമ്മനിയുടെ ഫാസിസ്റ്റ് ശക്തികൾ ഉയർത്തിയ ആയുധമാണ് തോറ്റിൻ്റെ ചുറ്റിക യെന്നോർക്കണം . ആറ് ഇൻഫിനിറ്റി സ്റ്റോണുകൾ തിരികെ വയ്ക്കാൻ പോകുന്ന ക്യാപ്റ്റൻ തോറിൻ്റെ ചുറ്റികയും കൊണ്ടു പോകുന്നുണ്ട്. ഭൂതകാലത്തിലാണ് ഇനി ജർമ്മനിയുടെ ഫാസിസ മെന്നും ആറ് സറ്റോണുകൾ ആറ് മനുഷ്യവാസമുള്ള ഭുഖണ്ഡങ്ങളാണെന്നും അവയിലെ സൃഷ്ടി സ്ഥിതി സംഹാരങ്ങൾ എന്നും പരിഹരിക്കാൻ അമേരിക്ക എന്നും ഉണ്ടാകുമെന്നുമാണ് ക്യാപ്റ്റൻ്റെ ടൈം ട്രാവലിലൂടെ മാർവൽ മുന്നോട്ടുവയ്ക്കുന്ന ആശയം - ഒടുവിൽ Falcon ന് തൻ്റെ ഷീൽഡ് കൈമാറുന്ന ക്യാപ്റ്റൻ കറുത്ത വർഗ്ഗക്കാരന് അമേരിക്കയുടെ അധികാരം നൽകാൻ കാലമായെന്ന് സൂചിപ്പിക്കുന്നു. അമേരിക്ക വംശീയതയിൽ നിന്നും ഉപരിയായി ചിന്തിക്കുന്നതായി ലോകത്തോടുള്ള അവരുടെ വിളിച്ചു പറയലാണ് ആ രംഗം - എല്ലാറ്റിനുമപരി അമേരിക്കയുടെ സർവ്വാധിപത്യം ലോകത്തിനു മുകളിൽ പ്രതിഷ്ഠിക്കുകയായിരുന്നു ക്യാപ്‌റ്റൻ അമേരിക്ക എന്ന കഥാപാത്ര സൃഷ്ടിയിലൂടെ - Thanos (ആദി ദ്രാവിഡൻ) The mad Titan എന്നറിയപ്പെടുന്ന താനോസ് തൻ്റെ ഗ്രഹത്തിൽ നിന്നു തന്നെ പുറത്താക്കപ്പെട്ടവനാണ്. ഏറ്റവും വലിയ വില്ലൻ എന്നാണ് താനോസ് അറിയപ്പെടുന്നതെങ്കിലും , യഥാർത്ഥ താരം എന്നു വിളിക്കാനാണ് എനിക്കിഷ്ടം- ശനി ഗ്രഹത്തിൻ്റെ ഉപഗ്രഹമായ ടൈറ്റനിലാണ് താനോസിൻ്റെ ജനനം - അവൻ്റെ മുഖത്തു മരണമാണ് കാണുന്നതെന്ന് പറഞ്ഞ് താനോസിനെ കൊല്ലാൻ സ്വന്തം അമ്മയായsui-san ശ്രമിക്കുമ്പോൾ പിതാവായ Eternal അതു തടയുന്നു. Devinats Gene ആണ് താനോസിലുള്ളത്. വളരെ ബാല്യത്തിൽ ഒരു സമാധാന പ്രേമിയായിരുന്നു താനോസ് - ഒരു പക്ഷേ സ്വന്തം മാതാവിൻ്റെ പോലും അവഗണന ഏറ്റു വാങ്ങി വളർന്നതുകൊണ്ടാവാം താനോസ് ഏകാകിയായി മാറിയത്. താനോസിൻ്റെ സഹോദരനായിരുന്നു ഈറോസ്. ഏകാന്തതയും ഒറ്റപ്പെടുത്തലും താനോസിനെ കൗമാരത്തിൽ Nihilism എന്ന പ്രത്യയശാസ്ത്രത്തിലെത്തിച്ചു. എല്ലാറ്റിനോടുമുള്ള നിക്ഷേധമായിരുന്നു നിഹിലി സം. ഭൗതികവാദമായിരുന്നു അതിൻ്റെ അടിത്തറ - ഫ്രഞ്ച് വിപ്ലവത്തിനു മുൻപ് സാർ ചക്രവർത്തിയുടെ ഭരണകാലത്ത് നിഹിലിസം നില നിന്നിരുന്നതായി ചരിത്രം പരിശോധിച്ചാൽ മനസ്സിലാക്കാൻ കഴിയും. മതങ്ങളേയും, ഭരണകൂടത്തേയും എതിർക്കുക, ഭരണകൂടമൊക്കെ വെറും കോമാളിത്തരം മാത്രമാണെന്നു കരുതുക തുടങ്ങിയവ നിഹിലി സത്തിൻ്റെ പ്രത്യേകതകളായിരുന്നു - കലകളെ അവർ വെറുത്തിരുന്നു. ഇതിൽ നിന്നും ചില കാര്യങ്ങൾ പിന്നീട് മാർക്സിസവും ഉൾക്കൊണ്ടിട്ടുണ്ട്. കോമിക് സിൽ താനോസിൻ്റെ ജനനത്തേക്കുറിച്ച് പറയുന്നതിതൊക്കെയാണ്. 1973 ലാണ് താനോസ്‌ കോമിക്സിൽ വരുന്നത്. 2012 ൽ അവഞ്ചേഴ്സിലൂടെ സിനിമയിൽ എത്തുന്നു. താനോസിന് Mistress Death എന്നൊരു കാമുകിയുണ്ടായിരുന്നു. നിൻ്റെ കണ്ണുകളിൽ ഞാൻ മരണമാണ് കാണുന്നതെന്ന് അവൾ താനോസിനോട് പറയുന്നുണ്ട്. അങ്ങിനെ അവൾക്കു വേണ്ടിയാണ് താനോസ് കൊലകൾ നടത്തുന്നത്. ഈ പ്രപഞ്ചത്തിലെ ജനസംഖ്യ വർദ്ധിച്ചതു കാരണം അവരിൽ പകുതി പേരെ ഇല്ലാതാക്കിയാൽ ബാക്കിയുള്ളവർക്കു സുഖമായി ജീവിക്കാൻ കഴിയും എന്നാണ് താനോസ് കരുതുന്നത്. പല ഗ്രഹങ്ങളിൽ പോയി താനോസ് കൊലകൾ നടത്തുന്നുണ്ട്- വളർത്തുമകളായ ഗമോറയുടെ ഗ്രഹത്തിൽ വച്ചാണ് താനോസ് ഇൻഫിനിറ്റി സ്റ്റോണിനെ കുറിച്ച് അറിയുന്നത്. താനോസിൻ്റ രൂപം ശ്രദ്ധിക്കുക, നീല കലർന്ന ഇരുണ്ട നിറമാണ് താനോസിന്, മറ്റൊരു ഗ്രഹത്തിൽ നിന്നു വന്നുവെങ്കിലും മോഹൻ ജദാരോ 'ഹാരപ്പൻ പ്രദേശങ്ങളിൽ നിന്നു ലഭിച്ച മനുഷ്യ രൂപങ്ങളുമായി താനോസിൻ്റെ മുഖത്തിന് സാദ്യശ്യമുണ്ട്. ആഫ്രിക്കൻ ശരീരഘടനയുണ്ടെങ്കിലും മുഖം പൂർണ്ണമായും ആഫ്രിക്കൻ അല്ല. താനോസിൻ്റെ മുഖത്തേക്ക് ആദിദ്രാവിഡ സാദ്യശ്യം സ്രഷ്ടാക്കൾ ബോധപൂർവ്വം കയറ്റിയതാണോ എന്ന് സംശയിക്കേണ്ടിയിരിക്കുന്നു. താനോസ് ഉറച്ച ഒരു കഥാപാത്രമാണ്. തൻ്റെ ലക്ഷ്യം പോലും തനിക്കു വേണ്ടിയല്ല .ലോകത്തിനു വേണ്ടിയാണ് എന്നയാൾ കരുതുന്നു' ഈ ലോകം ഉടച്ചു വാർക്കുവാനാണയാൾ ആഗ്രഹിക്കുന്നത്. താൻ അനിവാര്യതയാണ് എന്നാണ് താനോസ് കരുതുന്നത്. ആറ് സ്റ്റോണുകൾ ലഭിച്ച ശേഷം സ്നാപ് ചെയ്യുന്ന താനോസ് പറഞ്ഞതുപോലെ ഈ ലോകത്തിലെ പകുതി. ജനസംഖ്യയെ പൊടിയാക്കി മാറ്റുന്നു. താനോസിൻ്റെ വാക്കും പ്രവർത്തിയും കൃത്യമായിരുന്നു.end game ൽ നമ്മൾ തുടക്കത്തിൽ കാണുന്ന താനോസ് ഒരു ചെറ്റ കുടിലിലാണ് താമസിക്കുന്നത്. അയാളുടെ പടച്ചട്ട തൻ്റെ ജൈവ കൃഷി തോട്ടത്തിൽ നോക്കുകുത്തിയായിട്ടാണ് അയാൾ തൂക്കിയിരിന്നുന്നത്. ലോകം ഭരിക്കണമെന്നോ, തനിക്ക് എന്തെങ്കിലും നേടണമെന്നോ അയാൾ ആഗ്രഹിക്കുന്നില്ല . ആ ചെറ്റ കുടിലിൽ നിരായുധനായി പാചകത്തിൽ ഏർപ്പെട്ട താനോസിനെയാണ് അവഞ്ചേഴ്സ് വധിക്കുന്നത്. പിന്നീട് ടൈം ട്രാവലിലൂടെ വരുന്നത് പഴയ താനോസാണ്. അവിടെ യുദ്ധക്കളത്തിൽ വച്ച് ആണ് താൻ ഭാവിയിൽ ചെയ്തതെല്ലാം അവഞ്ചേഴ്സ് താറുമാറാക്കി എന്ന് താനോസ് തിരിച്ചറിയുന്നത്. ഇത്രയും കാലം എനിക്ക് വ്യക്തിപരമായി ആരോടും വിരോധമില്ലായിരുന്നു എന്ന് താനോസ് അവിടെ വച്ച് പറയുന്നുണ്ട് 'പക്ഷേ ഇനി എല്ലാവരേയും നശിപ്പിച്ച ശേഷം പുതിയ നൻമയുള്ള ഒരു ലോകം താൻ പണിയുമെന്നും - പഴയ കഥകൾ ഓർമ്മിപ്പിക്കാൻ അവഞ്ചേഴ്സ് ബാക്കിയുണ്ടാവില്ലെന്നും താനോസ് പറയുന്നു. താനോസ് ആരാണന്ന് ആ യുദ്ധ രംഗത്ത് നാം അറിയുന്നുണ്ട്. തോറിൻ്റെ ചുറ്റിക യെ ഭയക്കാത്ത, ക്യാപ്റ്റൻ അമേരിക്കയുടെ ഷീൽഡിനെ ഭയമില്ലാത്ത ,ഹൾക്കിനെയോ, അയൺമാനേയോ ഭയമില്ലാത്ത താനോസ് - കൊണ്ടും കൊടുത്തും അറപ്പു മാറിയ താനോസ് - ചെന്തീയിൽ ചാലിച്ച കുങ്കുമപ്പൊട്ട് ' ഒടുവിൽ അയൺ മാൻ്റെ സ്നാപോടെ തൻ്റെ സൈന്യം മുഴുവൻ പൊടിഞ്ഞു പോകുന്നതു കണ്ടു യുദ്ധഭുമിയിൽ തളർന്നിരിക്കുന്ന താനോസിൻ്റെ മുഖത്ത് ഭയത്തിൻ്റെ ലാഞ്ചന പോലും കാണുന്നില്ല' .ഒടുവിൽ അനിവാര്യമായ വിധിയിലേക്ക് - ഈ പ്രപഞ്ചത്തിലെ ധൂളിയിലേക്ക് ധീരനായ ആ യോദ്ധാവ് പൊടിയായി മറയുന്നു '' ഏതൊരു സൂപ്പർ അവഞ്ചറിലും മിന്നി നിൽക്കുന്നവൻ താനോസ് തന്നെ - (പക്ഷേ ഒരു സംശയം ഇപ്പോഴും ബാക്കി -ടൈം സ്റ്റോൺ കൈയ്യിൽ കിട്ടിയ താനോസ് ഭൂതകാലത്തേക്കു പോയി പഴയ ജനതക്കു ഹിന്ദുസ്ഥാൻ ലാറ്റക്സിൻ്റെ റബ്ബർ കവചങ്ങൾ കൊടുത്തിരുന്നെങ്കിൽ പകുതിയോളം ജനസംഖ്യ എന്ന പ്രശ്നം കൊല കൂടാതെ പരിഹരിക്കാമായിരുന്നു') (സുരൻ നൂറനാട്ടുകര)
