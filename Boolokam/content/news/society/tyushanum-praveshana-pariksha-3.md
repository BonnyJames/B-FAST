---
title: "ട്യുഷനും പ്രവേശന പരീക്ഷാ പരിശീലനവും; രക്ഷിതാക്കളുടെയും വിദ്യാര്‍ത്ഥികളുടെയും ശ്രദ്ധയ്ക്ക്"
date: 2012-07-16T10:32:12
draft: false
categories: ["Society"]
tags: []
author: "boolokamtv@gmail.com"
---

<p style="text-align: center;"></p>
സ്‌കൂള്‍ ജീവിതത്തിലെ സുപ്രധാന കാലഘട്ടമാണ് ഹയര്‍ സെക്കന്‍ഡറി വിദ്യാഭ്യാസകാലം. ഉപരിപഠനതിനായി ഏത് കോഴ്‌സ് തിരഞ്ഞെടുക്കണം എന്ന് തീരുമാനിക്കേണ്ട സമയമാണത്.രക്ഷിതാക്കളുടെ താല്‍പ്പര്യങ്ങള്‍ക്കായിരിക്കും ഇവിടെ മുന്‍തൂക്കം.സാധാരണമായി എഞ്ചിനീയറിങ്ങോ മെഡിസിനോ പഠിപ്പിക്കാനായിരിക്കും തീരുമാനം. ഉന്നത നിലവാരം പുലര്‍ത്തുന്ന കോളേജുകളില്‍ ചേരണം എങ്കില്‍ ഉയര്‍ന്ന മാര്‍ക്ക് നേടി ഹയര്‍ സെക്കന്‍ഡറി വിദ്യാഭ്യാസം പൂര്‍ത്തിയാക്കിയ ശേഷം, പ്രവേശന പരീക്ഷ എന്ന കടമ്പയും കൂടി കടന്നാലെ ഇതു സാധ്യമാകു. ഉയര്‍ന്ന മാര്‍ക്ക് നേടുവാന്‍ പ്രാപ്തരാക്കാന്‍ വേണ്ടി കുട്ടികളെ രക്ഷിതാക്കള്‍ ട്യുഷന്‍ സെന്റെറുകളില്‍ ചേര്‍ക്കുന്നു. ഓരോ വിഷയത്തിനും ഉയര്‍ന്ന ഫീസ് നല്‍കിയാണ് കുട്ടികളെ രക്ഷിതാക്കള്‍ ട്യുഷന് വിടുന്നത്.ഇങ്ങനെ നല്കുന്ന ഫീസിന് രസീതോ മറ്റു രേഖകളോ നല്‍കാറില്ല. സാമാന്യം ഭേദപ്പെട്ട ട്യുഷന്‍ സെന്റെറുകളില്‍ പ്രവേശനം നേടാം എന്ന് വച്ചാല്‍ അതിനും കടക്കണം ചില കടമ്പകള്‍.കുറഞ്ഞത് 90 ശതമാനം മാര്‍ക്ക് ഉണ്ടെങ്കില്‍ മാത്രമേ ഇവിടങ്ങളില്‍ പ്രവേശനത്തിന് സാധ്യതയുള്ള. ഒരു വര്‍ഷത്തേക്കുള്ള ഫീസ് ഒറ്റതവണയായി ആദ്യം തന്നെ നല്‍കണം.യാതൊരുകാരണവശാലും തുക തിരികെ കിട്ടില്ല. ജയിലിലെ നിയമങ്ങളെ വെല്ലുന്ന നിയമങ്ങളാണ് ഇവിടങ്ങളില്‍ നടപ്പിലുള്ളത്.കൃത്യ സമയത്ത് ക്ലാസ്സില്‍ എത്തിയില്ലെങ്കില്‍ അന്നേ ദിവസം പ്രവേശിപ്പിക്കില്ല. അന്നു പഠിപ്പിക്കുന്ന പാഠഭാഗങ്ങള്‍ പിന്നീട് ഒരിക്കലും പറഞ്ഞു കൊടുക്കില്ല.ടെസ്റ്റ്‌പേപ്പറില്‍ മാര്‍ക്ക്കുറയുകയോ,തരുന്ന ഹോംവര്‍ക്ക് ചെയ്യാതെ ക്ലാസ്സിലേക്ക് വരുകയോ ചെയ്താല്‍,കുട്ടികള്‍ മാനസികമായി പീഡിപ്പിക്കപ്പെടും.കുട്ടികള്‍ക്ക് പലപ്പോഴും ശാരീരികപീഡനം തന്നെ ഏല്‍ക്കേണ്ടി വരുന്നു.രാവിലെ നാലരക്കു തന്നെ ഇവിടങ്ങളില്‍ ക്ലാസ്സുകള്‍ തുടങ്ങും. വിരലില്‍ എണ്ണാവുന്നതിലും അധികം കുട്ടികള്‍ ക്ലാസ്സ് മുറികളിലുണ്ടാവും.കുട്ടികള്‍ക്ക് ശ്രദ്ധയോടെ പാഠഭാഗങ്ങള്‍ ഇത്തരം ക്ലാസ്സുകളില്‍ ഉള്‍കൊള്ളാന്‍ കഴിയും എന്ന് ആര്‍ക്കെങ്കിലും ഉറപ്പിക്കാന്‍ പറ്റുമോ.സ്‌കുളുകളില്‍ കൃത്യ സമയത്ത് എത്താന്‍ പലപ്പോഴും രാവിലത്തെ ട്യുഷന്‍കാരണം കുട്ടികള്‍ക്ക് കഴിയാറില്ല.ട്യുഷന്‍സെന്റ്‌റിലെ ഹോംവര്‍ക്കുകളും മറ്റും അവര്‍ പൂര്‍ത്തിയാകുന്നത് സ്‌കൂള്‍ സമയത്തായിരിക്കും.ഇത് സ്‌കൂളിലെ അച്ചടക്കതെ വിപരീതമായി ബാധിക്കുന്നു.വൈകുന്നേരങ്ങളിലെ ട്യുഷനുകള്‍ കഴിഞ്ഞ് പലപ്പോഴും ഇവര്‍ വീട്ടില്‍ എത്തുന്നത് രാത്രി വൈകിയായിരിക്കും.ടുഷന്റെയും സ്‌കൂള്‍ അധ്യായനതിന്റെയും ആയാസങ്ങള്‍ക്ക്‌ശേഷം,കുട്ടികള്‍ക്ക് തളര്‍ന്ന് ഉറങ്ങാന്‍ മാത്രമേ കഴിയു.പിന്നീട് എപ്പോഴാണ് പഠനത്തിനും ഹോംവര്‍ക്കുകളും പൂര്‍ത്തിയാക്കാന്‍ സമയം? ഇനി അവധി ദിവസമാണെങ്കിലോ? ട്യുഷന്‍ ഒഴിഞ്ഞ സമയം കിട്ടാറില്ല.അങ്ങനെ,പഠിക്കുവാനുളള സമയം ലഭിക്കാത്ത ഒരു കുട്ടിക്ക് എങ്ങനെ വാര്‍ഷിക പൊതു പരീക്ഷയില്‍ ഉയര്‍ന്ന മാര്‍ക്ക് നേടാനാകും.

രക്ഷാകര്‍ത്തകളുമോത്തു സമയം ചെലവിടാന്‍ ട്യുഷനുകള്‍ മൂലം കഴിയാറില്ല എന്ന് കുട്ടികള്‍ തന്നെ സമ്മതിക്കുന്നു. ഈ കുട്ടികള്‍ പഠനേതര വിഷയങ്ങളിലും താല്പര്യമുള്ളവരായിരിക്കില്ല. സ്വന്തമായി പഠിക്കാനുള്ള സമയമോ, പുസ്തകങ്ങള്‍വായിക്കാനുള്ള താല്‍പര്യമോ അവര്‍ക്ക് ഉണ്ടായിരിക്കില്ല.

രജ്യത്തെ മുന്‍നിര വിദ്യാഭ്യാസസ്ഥാപനങ്ങളില്‍ സ്ഥാനം നേടാന്‍ പ്രവേശനപരീക്ഷ എന്ന കടമ്പകടക്കേണ്ടതുണ്ടെന്ന് മുകളില്‍ സൂചിപ്പിച്ചല്ലോ.ഈ സാഹചര്യം മുതലെടുക്കുന്നചില പ്രവേശനപരീക്ഷാ പരിശീലന സ്ഥാപനങ്ങള്‍ ഉണ്ട്.ചില സ്‌കൂളുകളുമായി ഈ സ്ഥാപനങ്ങള്‍ക്ക് രഹസ്യ ധാരണയുമുണ്ട്. ഇതനുസരിച്ച് മേല്‍ പറഞ്ഞ സ്ഥാപനങ്ങളില്‍ പരിശീലനത്തിനു ചേരുന്ന ഇത്തരം സ്‌കൂളിലെ വിദ്യാര്‍ത്ഥികള്‍ക്ക് പന്ത്രണ്ടാം ക്ലാസ്സിലെ പൊതുപരീക്ഷ എഴുതുവാന്‍ വേണ്ടത്ര ഹാജര്‍ സ്‌കൂള്‍ അധികൃതര്‍ തന്നെ നല്‍കും.വിദ്യാര്‍ഥികള്‍ സ്‌കൂളിലേക്കു വരേണ്ട ആവശ്യമില്ല. അതിന് പകരമായി വിദ്യാര്‍ഥികള്‍ മേല്‍ പറഞ്ഞ സ്ഥാപനങ്ങളില്‍ പ്രവേശനപരീക്ഷാ പരിശീലനത്തിന് ഹാജരാകണം. രക്ഷിതാക്കളുടെ താല്‍പര്യപ്രകാരം നല്ല സ്‌കൂളുകളില്‍ പഠിച്ചിരുന്ന കുട്ടികളെ ഇത് പോലുള്ള സ്‌കൂളുകളില്‍ ചേര്‍ക്കുന്നു.രാവിലെ ആരംഭിക്കുന്ന പരിശീലനം വൈകുന്നേരംവരെ തുടരും. സ്‌കൂളിലെ പാഠഭാഗങ്ങള്‍ വൈകുന്നേരങ്ങളില്‍ ട്യുഷന്‍ ക്ലാസ്സുകളില്‍ പോയി പഠിക്കാവുന്നതാണ്.സ്‌കൂളുകള്‍ വെറും സാമ്പത്തികലാഭം മാത്രം നോക്കി പ്രവര്‍ത്തിക്കാന്‍ പാടില്ല. വിദ്യാര്‍ത്ഥികളും രക്ഷിതാക്കളും സ്‌കൂളിനെ വെറും ഒരു പരീക്ഷകേന്ദ്രമായി മാത്രം കാണരുത്.സ്‌കൂള്‍തലത്തില്‍ പരീക്ഷകളില്‍ മാര്‍ക്ക് കുറയുമ്പോള്‍ പല കുട്ടികളും കാരണമായി നിരത്തുന്നത് ട്യുഷന്‍ സെന്റെറില്‍ പരീക്ഷയിലെ പാഠഭാഗങ്ങള്‍ പഠിപ്പിചീട്ടില്ല എന്നതാണ്.ഫലത്തില്‍ സ്‌കൂളും ട്യുഷനും അവര്‍ക്ക് ഒരു പ്രയോജനവും നല്‍കുന്നില്ല. ചിന്തിക്കേണ്ട വിഷയമാണിത്.പരീക്ഷകളില്‍ മാര്‍ക്ക്കുറയുമ്പോള്‍ സ്‌കൂളിലെ അദ്ധ്യാപകരെ നിശിതമായി വിമര്‍ശിക്കുന്ന രക്ഷകര്‍ത്താക്കള്‍,ട്യുഷന്‍സെന്റെറിലെ അധ്യാപകരെ വിമര്‍ശിക്കാനും ശക്തമായി എതിര്‍ക്കാനും തയാറാകുമോ?

രക്ഷകര്‍ത്താക്കളുടെ താല്‍പര്യങ്ങള്‍ കുട്ടികളുടെമേല്‍ അടിച്ചേല്പിക്കരുത്.കുട്ടികള്‍ക്ക് ഭാവിയെക്കുറിച്ച് അവരുടെതായ താല്‍പര്യങ്ങളും കഴ്ച്ചപാടുമുണ്ടാകും.അവരുടെ അഭിരുചികള്‍ തിരിച്ചറിഞ്ഞ്,അവപരിപോഷിപ്പിക്കാനും നേടിയെടുക്കാനും അവരെ കല്‍പ്പുള്ളവരാക്കുകയാണ് രക്ഷകര്‍ത്താക്കള്‍ ചെയേണ്ടത്.അതിന് കുട്ടികളുമായി സമയം ചിലവിടാന്‍ രക്ഷകര്‍ത്താക്കള്‍ സമയം കണ്ടെത്തുകതന്നെ വേണം.പന്ത്രണ്ടാം ക്ലാസ്സ് പാസായി കഴിഞ്ഞാല്‍ എഞ്ചിനീയറിങ്ങും മെഡിസിനും മാത്രമല്ല ഉപരിപഠനത്തിനു മാര്‍ഗമായുള്ളത്.ജോലി സാധ്യതയുളള മറ്റനേകം കോഴ്‌സുകളുണ്ടെന്നു വിദ്യാര്‍ത്ഥികളും രക്ഷിതാക്കളും മനസ്സിലാക്കുക.ട്യുഷന്‍ ക്ലാസ്സുകള്‍ മാര്‍ക്ക് ദാനം നല്‍കുന്ന അക്ഷയ പാത്രങ്ങളല്ല എന്ന് തിരിച്ചറിയുക.പ്രവേശനപരീക്ഷാ പരിശീലന സ്ഥാപനങ്ങളില്‍ പഠിച്ചതു കൊണ്ട് മാത്രം ഉന്നത വിദ്യാഭ്യാസ സ്ഥാപനങ്ങളില്‍ പ്രവേശനം ലഭിക്കില്ല എന്ന് അറിയുക. മാനസ്സിക സമ്മര്‍ദങ്ങളില്ലാതെ സന്തൊഷകരമായ ഒരു സ്‌കൂള്‍ ജീവിതം കുട്ടികള്‍ ആസ്വദിക്കട്ടെ.
സ്‌കൂള്‍ ജീവിതത്തിലെ സുപ്രധാന കാലഘട്ടമാണ് ഹയര്‍ സെക്കന്‍ഡറി വിദ്യാഭ്യാസകാലം. ഉപരിപഠനതിനായി ഏത് കോഴ്‌സ് തിരഞ്ഞെടുക്കണം എന്ന് തീരുമാനിക്കേണ്ട സമയമാണത്.രക്ഷിതാക്കളുടെ താല്‍പ്പര്യങ്ങള്‍ക്കായിരിക്കും ഇവിടെ മുന്‍തൂക്കം.സാധാരണമായി എഞ്ചിനീയറിങ്ങോ മെഡിസിനോ പഠിപ്പിക്കാനായിരിക്കും തീരുമാനം. ഉന്നത നിലവാരം പുലര്‍ത്തുന്ന കോളേജുകളില്‍ ചേരണം എങ്കില്‍ ഉയര്‍ന്ന മാര്‍ക്ക് നേടി ഹയര്‍ സെക്കന്‍ഡറി വിദ്യാഭ്യാസം പൂര്‍ത്തിയാക്കിയ ശേഷം, പ്രവേശന പരീക്ഷ എന്ന കടമ്പയും കൂടി കടന്നാലെ ഇതു സാധ്യമാകു. ഉയര്‍ന്ന മാര്‍ക്ക് നേടുവാന്‍ പ്രാപ്തരാക്കാന്‍ വേണ്ടി കുട്ടികളെ രക്ഷിതാക്കള്‍ ട്യുഷന്‍ സെന്റെറുകളില്‍ ചേര്‍ക്കുന്നു. ഓരോ വിഷയത്തിനും ഉയര്‍ന്ന ഫീസ് നല്‍കിയാണ് കുട്ടികളെ രക്ഷിതാക്കള്‍ ട്യുഷന് വിടുന്നത്.ഇങ്ങനെ നല്കുന്ന ഫീസിന് രസീതോ മറ്റു രേഖകളോ നല്‍കാറില്ല. സാമാന്യം ഭേദപ്പെട്ട ട്യുഷന്‍ സെന്റെറുകളില്‍ പ്രവേശനം നേടാം എന്ന് വച്ചാല്‍ അതിനും കടക്കണം ചില കടമ്പകള്‍.കുറഞ്ഞത് 90 ശതമാനം മാര്‍ക്ക് ഉണ്ടെങ്കില്‍ മാത്രമേ ഇവിടങ്ങളില്‍ പ്രവേശനത്തിന് സാധ്യതയുള്ള. ഒരു വര്‍ഷത്തേക്കുള്ള ഫീസ് ഒറ്റതവണയായി ആദ്യം തന്നെ നല്‍കണം.യാതൊരുകാരണവശാലും തുക തിരികെ കിട്ടില്ല. ജയിലിലെ നിയമങ്ങളെ വെല്ലുന്ന നിയമങ്ങളാണ് ഇവിടങ്ങളില്‍ നടപ്പിലുള്ളത്.കൃത്യ സമയത്ത് ക്ലാസ്സില്‍ എത്തിയില്ലെങ്കില്‍ അന്നേ ദിവസം പ്രവേശിപ്പിക്കില്ല. അന്നു പഠിപ്പിക്കുന്ന പാഠഭാഗങ്ങള്‍ പിന്നീട് ഒരിക്കലും പറഞ്ഞു കൊടുക്കില്ല.ടെസ്റ്റ്‌പേപ്പറില്‍ മാര്‍ക്ക്കുറയുകയോ,തരുന്ന ഹോംവര്‍ക്ക് ചെയ്യാതെ ക്ലാസ്സിലേക്ക് വരുകയോ ചെയ്താല്‍,കുട്ടികള്‍ മാനസികമായി പീഡിപ്പിക്കപ്പെടും.കുട്ടികള്‍ക്ക് പലപ്പോഴും ശാരീരികപീഡനം തന്നെ ഏല്‍ക്കേണ്ടി വരുന്നു.രാവിലെ നാലരക്കു തന്നെ ഇവിടങ്ങളില്‍ ക്ലാസ്സുകള്‍ തുടങ്ങും. വിരലില്‍ എണ്ണാവുന്നതിലും അധികം കുട്ടികള്‍ ക്ലാസ്സ് മുറികളിലുണ്ടാവും.കുട്ടികള്‍ക്ക് ശ്രദ്ധയോടെ പാഠഭാഗങ്ങള്‍ ഇത്തരം ക്ലാസ്സുകളില്‍ ഉള്‍കൊള്ളാന്‍ കഴിയും എന്ന് ആര്‍ക്കെങ്കിലും ഉറപ്പിക്കാന്‍ പറ്റുമോ.സ്‌കുളുകളില്‍ കൃത്യ സമയത്ത് എത്താന്‍ പലപ്പോഴും രാവിലത്തെ ട്യുഷന്‍കാരണം കുട്ടികള്‍ക്ക് കഴിയാറില്ല.ട്യുഷന്‍സെന്റ്‌റിലെ ഹോംവര്‍ക്കുകളും മറ്റും അവര്‍ പൂര്‍ത്തിയാകുന്നത് സ്‌കൂള്‍ സമയത്തായിരിക്കും.ഇത് സ്‌കൂളിലെ അച്ചടക്കതെ വിപരീതമായി ബാധിക്കുന്നു.വൈകുന്നേരങ്ങളിലെ ട്യുഷനുകള്‍ കഴിഞ്ഞ് പലപ്പോഴും ഇവര്‍ വീട്ടില്‍ എത്തുന്നത് രാത്രി വൈകിയായിരിക്കും.ടുഷന്റെയും സ്‌കൂള്‍ അധ്യായനതിന്റെയും ആയാസങ്ങള്‍ക്ക്‌ശേഷം,കുട്ടികള്‍ക്ക് തളര്‍ന്ന് ഉറങ്ങാന്‍ മാത്രമേ കഴിയു.പിന്നീട് എപ്പോഴാണ് പഠനത്തിനും ഹോംവര്‍ക്കുകളും പൂര്‍ത്തിയാക്കാന്‍ സമയം? ഇനി അവധി ദിവസമാണെങ്കിലോ? ട്യുഷന്‍ ഒഴിഞ്ഞ സമയം കിട്ടാറില്ല.അങ്ങനെ,പഠിക്കുവാനുളള സമയം ലഭിക്കാത്ത ഒരു കുട്ടിക്ക് എങ്ങനെ വാര്‍ഷിക പൊതു പരീക്ഷയില്‍ ഉയര്‍ന്ന മാര്‍ക്ക് നേടാനാകും. രക്ഷാകര്‍ത്തകളുമോത്തു സമയം ചെലവിടാന്‍ ട്യുഷനുകള്‍ മൂലം കഴിയാറില്ല എന്ന് കുട്ടികള്‍ തന്നെ സമ്മതിക്കുന്നു. ഈ കുട്ടികള്‍ പഠനേതര വിഷയങ്ങളിലും താല്പര്യമുള്ളവരായിരിക്കില്ല. സ്വന്തമായി പഠിക്കാനുള്ള സമയമോ, പുസ്തകങ്ങള്‍വായിക്കാനുള്ള താല്‍പര്യമോ അവര്‍ക്ക് ഉണ്ടായിരിക്കില്ല. രജ്യത്തെ മുന്‍നിര വിദ്യാഭ്യാസസ്ഥാപനങ്ങളില്‍ സ്ഥാനം നേടാന്‍ പ്രവേശനപരീക്ഷ എന്ന കടമ്പകടക്കേണ്ടതുണ്ടെന്ന് മുകളില്‍ സൂചിപ്പിച്ചല്ലോ.ഈ സാഹചര്യം മുതലെടുക്കുന്നചില പ്രവേശനപരീക്ഷാ പരിശീലന സ്ഥാപനങ്ങള്‍ ഉണ്ട്.ചില സ്‌കൂളുകളുമായി ഈ സ്ഥാപനങ്ങള്‍ക്ക് രഹസ്യ ധാരണയുമുണ്ട്. ഇതനുസരിച്ച് മേല്‍ പറഞ്ഞ സ്ഥാപനങ്ങളില്‍ പരിശീലനത്തിനു ചേരുന്ന ഇത്തരം സ്‌കൂളിലെ വിദ്യാര്‍ത്ഥികള്‍ക്ക് പന്ത്രണ്ടാം ക്ലാസ്സിലെ പൊതുപരീക്ഷ എഴുതുവാന്‍ വേണ്ടത്ര ഹാജര്‍ സ്‌കൂള്‍ അധികൃതര്‍ തന്നെ നല്‍കും.വിദ്യാര്‍ഥികള്‍ സ്‌കൂളിലേക്കു വരേണ്ട ആവശ്യമില്ല. അതിന് പകരമായി വിദ്യാര്‍ഥികള്‍ മേല്‍ പറഞ്ഞ സ്ഥാപനങ്ങളില്‍ പ്രവേശനപരീക്ഷാ പരിശീലനത്തിന് ഹാജരാകണം. രക്ഷിതാക്കളുടെ താല്‍പര്യപ്രകാരം നല്ല സ്‌കൂളുകളില്‍ പഠിച്ചിരുന്ന കുട്ടികളെ ഇത് പോലുള്ള സ്‌കൂളുകളില്‍ ചേര്‍ക്കുന്നു.രാവിലെ ആരംഭിക്കുന്ന പരിശീലനം വൈകുന്നേരംവരെ തുടരും. സ്‌കൂളിലെ പാഠഭാഗങ്ങള്‍ വൈകുന്നേരങ്ങളില്‍ ട്യുഷന്‍ ക്ലാസ്സുകളില്‍ പോയി പഠിക്കാവുന്നതാണ്.സ്‌കൂളുകള്‍ വെറും സാമ്പത്തികലാഭം മാത്രം നോക്കി പ്രവര്‍ത്തിക്കാന്‍ പാടില്ല. വിദ്യാര്‍ത്ഥികളും രക്ഷിതാക്കളും സ്‌കൂളിനെ വെറും ഒരു പരീക്ഷകേന്ദ്രമായി മാത്രം കാണരുത്.സ്‌കൂള്‍തലത്തില്‍ പരീക്ഷകളില്‍ മാര്‍ക്ക് കുറയുമ്പോള്‍ പല കുട്ടികളും കാരണമായി നിരത്തുന്നത് ട്യുഷന്‍ സെന്റെറില്‍ പരീക്ഷയിലെ പാഠഭാഗങ്ങള്‍ പഠിപ്പിചീട്ടില്ല എന്നതാണ്.ഫലത്തില്‍ സ്‌കൂളും ട്യുഷനും അവര്‍ക്ക് ഒരു പ്രയോജനവും നല്‍കുന്നില്ല. ചിന്തിക്കേണ്ട വിഷയമാണിത്.പരീക്ഷകളില്‍ മാര്‍ക്ക്കുറയുമ്പോള്‍ സ്‌കൂളിലെ അദ്ധ്യാപകരെ നിശിതമായി വിമര്‍ശിക്കുന്ന രക്ഷകര്‍ത്താക്കള്‍,ട്യുഷന്‍സെന്റെറിലെ അധ്യാപകരെ വിമര്‍ശിക്കാനും ശക്തമായി എതിര്‍ക്കാനും തയാറാകുമോ? രക്ഷകര്‍ത്താക്കളുടെ താല്‍പര്യങ്ങള്‍ കുട്ടികളുടെമേല്‍ അടിച്ചേല്പിക്കരുത്.കുട്ടികള്‍ക്ക് ഭാവിയെക്കുറിച്ച് അവരുടെതായ താല്‍പര്യങ്ങളും കഴ്ച്ചപാടുമുണ്ടാകും.അവരുടെ അഭിരുചികള്‍ തിരിച്ചറിഞ്ഞ്,അവപരിപോഷിപ്പിക്കാനും നേടിയെടുക്കാനും അവരെ കല്‍പ്പുള്ളവരാക്കുകയാണ് രക്ഷകര്‍ത്താക്കള്‍ ചെയേണ്ടത്.അതിന് കുട്ടികളുമായി സമയം ചിലവിടാന്‍ രക്ഷകര്‍ത്താക്കള്‍ സമയം കണ്ടെത്തുകതന്നെ വേണം.പന്ത്രണ്ടാം ക്ലാസ്സ് പാസായി കഴിഞ്ഞാല്‍ എഞ്ചിനീയറിങ്ങും മെഡിസിനും മാത്രമല്ല ഉപരിപഠനത്തിനു മാര്‍ഗമായുള്ളത്.ജോലി സാധ്യതയുളള മറ്റനേകം കോഴ്‌സുകളുണ്ടെന്നു വിദ്യാര്‍ത്ഥികളും രക്ഷിതാക്കളും മനസ്സിലാക്കുക.ട്യുഷന്‍ ക്ലാസ്സുകള്‍ മാര്‍ക്ക് ദാനം നല്‍കുന്ന അക്ഷയ പാത്രങ്ങളല്ല എന്ന് തിരിച്ചറിയുക.പ്രവേശനപരീക്ഷാ പരിശീലന സ്ഥാപനങ്ങളില്‍ പഠിച്ചതു കൊണ്ട് മാത്രം ഉന്നത വിദ്യാഭ്യാസ സ്ഥാപനങ്ങളില്‍ പ്രവേശനം ലഭിക്കില്ല എന്ന് അറിയുക. മാനസ്സിക സമ്മര്‍ദങ്ങളില്ലാതെ സന്തൊഷകരമായ ഒരു സ്‌കൂള്‍ ജീവിതം കുട്ടികള്‍ ആസ്വദിക്കട്ടെ.
