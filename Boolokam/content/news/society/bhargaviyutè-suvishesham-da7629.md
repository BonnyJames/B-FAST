---
title: "ഭാര്‍ഗവിയുടെ സുവിശേഷം"
date: 2013-09-30T11:57:07
draft: false
categories: ["Society"]
tags: ["90's", 'Basketball']
author: "boolokamtv@gmail.com"
---

<img class="alignright  wp-image-121379" alt="saudi-arabia" src="https://cdn.boolokam.com/articles/2013/09/saudi-arabia3.jpg" width="360" height="432" />&lt;&lt;നിങ്ങള്‍ പ്രാര്‍ത്ഥിക്കുമ്പോള്‍ കപടനാട്യക്കാരെപ്പോലെ ആകരുത്. അവര്‍ മറ്റുള്ളവരെ കാണിക്കാന്‍ വേണ്ടി സിനഗോഗുകളിലും തെരുവീഥികളുടെ കോണുകളിലും നിന്നു പ്രാര്‍ത്ഥിക്കാന്‍ ആണ് ഇഷ്ടപ്പെടുന്നത്. സത്യമായി ഞാന്‍ നിങ്ങളോടു പറയുന്നു: അവര്‍ക്ക് പ്രതിഫലം ലഭിച്ചു കഴിഞ്ഞു. എ ന്നാല്‍, നീ പ്രാര്‍ത്ഥിക്കുമ്പോള്‍ നിന്റെ മുറിയില്‍ കടന്ന്, കതകടച്ച്, രഹസ്യമായി നിന്റെ പിതാവിനോടു പ്രാര്‍ത്ഥിക്കുക ; രഹസ്യങ്ങള്‍ അറിയുന്ന പിതാവ് നിനക്കു പ്രതിഫലം നല്കും.( മത്തായി 6: 56)&gt;&gt;

അങ്ങനെ പെന്തകോസ്ത് സഭയാണ്ഭാര്‍ഗവിയെ സാരി ഉടുപ്പിച്ചത്. കൂടാതെ ഗ്രേസി എന്ന പേരും കയ്യില്‍ ഒരു വേദ പുസ്തകവും കൊടുത്തു . അതിനൊക്കെ മുന്‍പേ തന്നെ, ദൈവ വിളി കിട്ടിയ ഭാര്‍ഗവി വൈകീട്ടത്തെ കള്ള് കുടിയും , രാത്രിയില്‍ സര്പ്പളക്കാവിന്റെ ഓരം ചേര്ന്നുടള്ള പന്നിമലത്തും നിര്‍ത്തിയിരുന്നു.

പക്ഷെ , കൊള്ളിക്കുറവന്മാര്‍ മത്സരിച്ചു കൂവിയ ഇന്നലത്തെ രാത്രിയില്‍ വീടിനോട് ചേര്‍ന്നുള്ള പൂവരശ്ശിന്റെ കൊമ്പില്‍ തൂങ്ങി മരിച്ച ഭാര്‍ഗവി യുടെ വേഷം , കൈലി മുണ്ടും അര ബ്ലൌസും ആയിരുന്നു . കൂടെ അവരുടെ കാല്ക്കീഴിലായി നാലാക്കി മടക്കിയ തോര്‍ത്തു ര്ത്തു മുണ്ടും കിടന്നിരുന്നു.
അന്തി ചന്തയില്‍ ആളും അനക്കവും ഒഴിയും മുന്‍പേ വന്നു മീനും പച്ചക്കറിയും, ആടിനുള്ള പിണ്ണാക്കും വാങ്ങി വീട് പറ്റുന്ന പെണ്ണുങ്ങളെ പോലെ അല്ലായിരുന്നു അവള്‍ .

അവള്‍ , തിരക്കൊഴിഞ്ഞ അന്തി ചന്തയിലൂടെ ഉറച്ച കാല്‍ വെപ്പുകളോടെ നടന്നു,
ചന്തയോട് ചേര്‍ന്നുള്ള ഷാപ്പില്‍ കയറി ' അന്തി ' മോന്തി ,
തോളില്‍ മടക്കി ഇട്ട തോര്‍ത്തെടുത്ത് ചുണ്ടും മുഖവും തുടച്ച ശേഷം ഒരുപാടു സന്തോഷത്തോടെ തന്റെ പതറിയ ശബ്ദത്തില്‍ തെറിപ്പാട്ട് പാടി കൊണ്ട് രാത്രിയില്‍ ആരും കൂട്ടില്ലാതെ തന്നെ വീട്ടിലേക്ക് നടന്നു ...
ചെത്തിത്തേക്കാത്ത ഒറ്റ മുറി വീട്ടില് , തന്റെ അമ്മയോടൊപ്പം നാളെയെ കുറിച്ചുള്ള ആവലാതികള്‍ ഇല്ലാതെ സ്വസ്ഥമായി ഉറങ്ങി

******************************************************
' അവളല്ലേ പെണ്ണ് അവക്കെന്തിനാ പൊന്നു...! ' ഭാര്‍ഗവി യെ പറ്റി ഇങ്ങിനെ പറഞ്ഞു തുടങ്ങാനേ സുശീലക്ക് കഴിയൂ..
ഭാര്‍ഗവി യെ സുശീല ആദ്യമായി കാണുന്നത് മുപ്പത്തി രണ്ടു വര്‍ഷങ്ങള്‍ക്ക് മുന്‍പാണ് .... കൃത്യമായിപറഞ്ഞാല്‍ സുശീലയെ ഈ നാട്ടിലേക് രാഘവന്‍ കല്യാണം കഴിച്ചു കൊണ്ട് വന്നതിന്റെ നാലാമത്തെ രാത്രിയില്‍.
കെട്ടിക്കേറി വന്ന അന്ന് തന്നെ സുശീലയുടെ കയ്യില്‍ കിടന്ന റോള്‍ഡ് ഗോള്‍ഡ് ന്റെ വള ഊരിയെടുത്തു തെക്കേ പറമ്പിലെ സര്‍പ്പക്കാവിലേക്ക് വലിച്ചെറിഞ്ഞിട്ടു രാഘവന്റെ അമ്മ പറഞ്ഞ തെറിയും പ്രാക്കും, അന്ന്; ആ നാലാമത്തെ രാത്രിയിലും തുടര്‍ന്നു കൊണ്ടിരിക്കവേ ആണ് , കാവിനടുത്ത് പന്നി മലര്‍ത്തുന്നവര്‍ക്കിടയില്‍ നിന്ന് ഭാര്‍ഗവി എഴുന്നേറ്റതും ഓടിച്ചെന്നു തന്റെ അമ്മ ആകാന്‍ പ്രായമുള്ള രാഘവന്റെ അമ്മ യുടെ മുഖം നോക്കി ഒന്ന് പൊട്ടിച്ചതും. കൂടെ രാഘവന് ഒരു ഉപദേശവും :
' ആണാന്നും പറഞ്ഞു തൂക്കി ഇട്ടോണ്ട് നടന്നാ പോരാ . കെട്ടി കൊണ്ട് വന്ന പെണ്ണിനെ വായിക്കൊള്ളാത്ത ചീത്ത പറെണോരേ ഒറ്റ അടിക്ക് വാ പൂട്ടിക്കണം . അതിപ്പോ സ്വന്തം തള്ളയാണേലും ........ ..'

******************************************************
ആണൊത്ത പെണ്ണായ ഭാര്‍ഗവിക്ക് വയറ്റില്‍ ഉണ്ടെന്നു , ഭാര്ഗ വിക്കൊപ്പം ചുമട് എടുക്കുന്ന പെണ്ണുങ്ങള്‍ തന്നെ ആണ് പറഞ്ഞു പരത്തിയത്.
' അതെ ഒണ്ട്.. ' ഭാര്‍ഗവി അതിനെ പറ്റി പറഞ്ഞത് സുശീലയോട് ആണ്
ആരാ എന്ന് സുശീല ചോദിച്ചില്ല , ഭാര്‍ഗവി പറഞ്ഞതുമില്ല .
' ഒണ്ടാക്കിയവന് അച്ഛനെ പേടി , അമ്മയെ പേടി നാട്ട്കാരെ മൊത്തം പേടി .. എനിക്ക് ആരേം പേടിയില്ല .. പെറാനും പേടീല്ല... ഭാര്‍ഗവി പെറും അന്തസായി പോറ്റ്വോം ചെയ്യും .....'

ഭാര്‍ഗവി പെറ്റു. നല്ല തങ്ക കുടം പോലത്തെഒരു പെങ്കൊച്ചിനെ. ഇരുപത്തെട്ടു കഴിഞ്ഞു , കുഞ്ഞിനെ തന്റെ അമ്മയെ ഏല്പ്പിച് ഭാര്‍ഗവി ഒന്നും സംഭവിക്കാത്ത പോലെ ചുമടെടുക്കാന്‍ പോയെങ്കിലും കൊച്ചിന് ആറു മാസം കഴിയുന്ന വരെ ഭാര്‍ഗവി കള്ള് ഷാപ്പിന്റെ അരികിലൂടെ പോലും പോയില്ല . പന്നിമലത്താനും പോയില്ല....

കൊച്ചിന് ആറു മാസം തികഞ്ഞ അന്ന് ഭാര്‍ഗവി വീണ്ടും ഷാപ്പില്‍ എത്തി . കള്ള് കുടിയും കഴിഞ്ഞു പന്നി മലത്തുന്നിടത്തേക്കും അവിടെ നിന്ന് വീട്ടിലേക്കും നടക്കവേ , പതിവ് തെറിപ്പാട്ടിനു പകരം അവള്‍ താരാട്ടു പാട്ട് പാടി ..

പത്താം ക്ലാസ് കഴിഞ്ഞു പഠിത്തം നിര്‍ത്തി തൊട്ടടുത്ത ലേഡീസ് സെന്ററില്‍ ജോലിക്ക് പോയി തുടങ്ങിയ ഭാര്‍ഗവിയുടെ മോളെ ചോദിച്ചു , അത്യാവശ്യം കൊള്ളാവുന്ന പയ്യന്മാരുടെ ആലോചന വന്നപ്പോളൊക്കെ , ഭാര്‍ഗവി മോളോട് ചോദിച്ചു
' മോളേ ദേവ്യേ, നിനക്ക് ഇഷ്ടോണെങ്കി ഇത് നോക്ക്യാലോ ? '
ആദ്യമൊക്കെ ഓരോന്ന് പറഞ്ഞു ഒഴിവായ ദേവി ഒടുവില്‍ ഒരു ദിവസം , ഭാര്‍ഗവിയോടു പറഞ്ഞു :
' എനിക്ക് കല്യാണം വേണ്ടമ്മേ ...'
...'
അങ്ങനെ രണ്ടു സെന്റും ചെത്തി തേക്കാത്ത ഒറ്റമുറി വീടും ' നോക്കാന്‍' ഇനി ആളെ കൊണ്ട് വരണ്ട എന്ന് ഭാര്‍ഗവി , ബ്രോക്കറോട് പറഞ്ഞു .

******************************************************

എപ്പോഴാണ് , എന്നാണ് .. ആരു വഴിയാണ് എന്നൊന്നും ആരും ചോദിക്കരുത് . അതൊന്നും ഈ നാട്ടുകാര്‍ക്ക് അറിയില്ല . പക്ഷെ ഒന്നറിയാം . ഭാര്‍ഗവിക്ക് ദൈവ വിളി കിട്ടി .
ഒറ്റ മുറി വീടിന്റെ ഭിത്തിയില്‍ തൂക്കിയിരുന്ന തേവരുടെ പടം എടുത്തു മാറ്റി ...
ദൈവ വിളി കേട്ട ഭാര്‍ഗവിയുടെ വിളി ദൈവവും കേട്ടു .
വീട് തേച്ചു മിനുക്കി പെയിന്റ് ചെയ്തു . ദേവിക്ക് കുറച്ചു കൂടി മെച്ചപ്പെട്ട ഒരു ജോലി കിട്ടി . വീട്ടില്‍ അത്യാവശ്യം വേണ്ട സാധനങ്ങള്‍ ഒക്കെ വാങ്ങി

കാതില്‍ കിടന്ന മൊട്ടു കമ്മല്‍ ഊരി മാറ്റി , മുണ്ടിനും അര ബ്ലൗസിനും പകരം , സാരി ഉടുത്ത് കയ്യില്‍ വേദ പുസ്തകവുമായി ഭാര്‍ഗവി നാട്ടിലേക്കിറങ്ങി
നാട്ടിലെ രാത്രികളില്‍ ആദ്യം തെറിപ്പാട്ടായും , പിന്നെ താരാട്ട് പാട്ടായും നിറഞ്ഞ ഭാര്‍ഗവിയുടെ ശബ്ദം തെരുവുകളിലും അന്തി ചന്തയിലും, ആരോ പഠിപ്പിച്ച ദൈവ വചനങ്ങളായി നിറഞ്ഞു

ആര്‍ക്ക് വേണ്ടി എന്നറിയാതെ , പകല്‍ മുഴുവന്‍ ഒച്ചയെടുത്തു തളര്‍ന്ന ഭാര്‍ഗവി ,രാത്രിയില്‍ ചെറു ചൂടുള്ള ഉപ്പു വെള്ളം തൊണ്ടയിലേക്ക് ഒഴിച്ച് അടച്ച ശബ്ദം തുറന്നു .. നാളേക് വേണ്ടി ...
' വയസാം കാലത്ത് അവള്ക്ക് പ്രാന്ത് .....' എന്ന് നാട്ടിലെ പെണ്ണുങ്ങള്‍ പതുക്കെയും
' അവള്‍ ആരാ മോള്‍ ...ദാ കണ്ടില്ലേ വീട് പണി വരെ കഴിഞ്ഞില്ലേ ' എന്ന് നാട്ടിലെ ആണുങ്ങള്‍ ഉറക്കെയും പറഞ്ഞു
നാട്ടില്‍ അന്നു വരെ തല ഉയര്‍ത്തി നടന്ന ഭാര്‍ഗവി . ആരെടെയും മുഖത്ത് നോക്കാതെ തല താഴ്ത്തി നടക്കാന്‍ തുടങ്ങി .. ആരോടും സംസാരിക്കാതെ ആയി.. പതുക്കെ പതുക്കെ വീട്ടില്‍ നിന്ന് ഇറങ്ങാതെയും ..

കൂട്ടിലിട്ട പോലെ ഭാര്‍ഗവി അസ്വസ്ഥയായി .അവള്‍ക്ക് കള്ള് കുടിക്കാനും , ഉറക്കെ തെറി പാട്ട് പാടി വീട്ടിലേക്ക് നടക്കാനും കൊതിയായി .
' അമ്മ എന്തിനാ ഇങ്ങിനെ വിഷമിക്കുന്നേ ?? അമ്മയ്ക്കു ഇഷ്ടം അതാണേല്‍ അങ്ങിനെ ചെയ്താ പോരെ . ഈ വയസാം കാലത്ത് ആരെ ബോധിപ്പിക്കാനാ ?? '
ദേവിയുടെ ചോദ്യത്തിന് ഭാര്‍ഗവിയുടെ മറുപടി
' എനിക്ക് പേട്യാ ദേവ്യേ ..' എന്നായിരുന്നു
ഒടുവില്‍ കൊള്ളിക്കുറവന്മാര്‍ മത്സരിച്ചു കൂവിയ ഇന്നലത്തെ രാത്രിയില്‍
വീടിനോട് ചേര്‍ന്നുള്ള പൂവരശ്ശിന്റെകൊമ്പില്‍ ഭാര്‍ഗവി തൂങ്ങി മരിച്ചു

******************************************************

തെങ്ങ് കയറാന്‍ വന്ന ഗോപാലനാണ് ജോസഫേട്ടനോട് അത് പറഞ്ഞത്
' ജോസപ്പേട്ടനറിഞ്ഞോ നമ്മടെ ഗ്രേസി തൂങ്ങി ചത്തത് ?? '
' അതേതാട ഗ്രേസി ? വരത്തരാ ??
' ന്റെ ജോസപ്പേട്ടാ , നമ്മടെ ഭാര്‍ഗവി .. അവളുടെ പേര് ഇപ്പൊ ഗ്രേസീന്നല്ലേ ?? '
' എന്റെ ഈശോയെ .....അവള്‍ക്കിതിന്റെ വല്ല കാര്യോമൊണ്ടോ ?? '
ജോസഫേട്ടന്‍ പെട്ടെന്ന് ഷര്‍ട്ട് എടുത്തിട്ട് , ഭാര്‍ഗവിയുടെ വീട്ടിലേക്ക് നടന്നു .

&lt;&lt;നിന്റെ ഭാരം കര്‍ത്താവിനെ ഏല്‍പ്പിക്കുക അവിടുന്ന് നിന്നെ താങ്ങിക്കൊള്ളും . ( സങ്കീ 22/55)&gt;&gt;


![ഭാര്‍ഗവിയുടെ സുവിശേഷം](https://cdn.boolokam.com/articles/2013/09/saudi-arabia3.jpg)<<നിങ്ങള്‍ പ്രാര്‍ത്ഥിക്കുമ്പോള്‍ കപടനാട്യക്കാരെപ്പോലെ ആകരുത്. അവര്‍ മറ്റുള്ളവരെ കാണിക്കാന്‍ വേണ്ടി സിനഗോഗുകളിലും തെരുവീഥികളുടെ കോണുകളിലും നിന്നു പ്രാര്‍ത്ഥിക്കാന്‍ ആണ് ഇഷ്ടപ്പെടുന്നത്. സത്യമായി ഞാന്‍ നിങ്ങളോടു പറയുന്നു: അവര്‍ക്ക് പ്രതിഫലം ലഭിച്ചു കഴിഞ്ഞു. എ ന്നാല്‍, നീ പ്രാര്‍ത്ഥിക്കുമ്പോള്‍ നിന്റെ മുറിയില്‍ കടന്ന്, കതകടച്ച്, രഹസ്യമായി നിന്റെ പിതാവിനോടു പ്രാര്‍ത്ഥിക്കുക ; രഹസ്യങ്ങള്‍ അറിയുന്ന പിതാവ് നിനക്കു പ്രതിഫലം നല്കും.( മത്തായി 6: 56)>> അങ്ങനെ പെന്തകോസ്ത് സഭയാണ്ഭാര്‍ഗവിയെ സാരി ഉടുപ്പിച്ചത്. കൂടാതെ ഗ്രേസി എന്ന പേരും കയ്യില്‍ ഒരു വേദ പുസ്തകവും കൊടുത്തു . അതിനൊക്കെ മുന്‍പേ തന്നെ, ദൈവ വിളി കിട്ടിയ ഭാര്‍ഗവി വൈകീട്ടത്തെ കള്ള് കുടിയും , രാത്രിയില്‍ സര്പ്പളക്കാവിന്റെ ഓരം ചേര്ന്നുടള്ള പന്നിമലത്തും നിര്‍ത്തിയിരുന്നു. പക്ഷെ , കൊള്ളിക്കുറവന്മാര്‍ മത്സരിച്ചു കൂവിയ ഇന്നലത്തെ രാത്രിയില്‍ വീടിനോട് ചേര്‍ന്നുള്ള പൂവരശ്ശിന്റെ കൊമ്പില്‍ തൂങ്ങി മരിച്ച ഭാര്‍ഗവി യുടെ വേഷം , കൈലി മുണ്ടും അര ബ്ലൌസും ആയിരുന്നു . കൂടെ അവരുടെ കാല്ക്കീഴിലായി നാലാക്കി മടക്കിയ തോര്‍ത്തു ര്ത്തു മുണ്ടും കിടന്നിരുന്നു. അന്തി ചന്തയില്‍ ആളും അനക്കവും ഒഴിയും മുന്‍പേ വന്നു മീനും പച്ചക്കറിയും, ആടിനുള്ള പിണ്ണാക്കും വാങ്ങി വീട് പറ്റുന്ന പെണ്ണുങ്ങളെ പോലെ അല്ലായിരുന്നു അവള്‍ . അവള്‍ , തിരക്കൊഴിഞ്ഞ അന്തി ചന്തയിലൂടെ ഉറച്ച കാല്‍ വെപ്പുകളോടെ നടന്നു, ചന്തയോട് ചേര്‍ന്നുള്ള ഷാപ്പില്‍ കയറി ' അന്തി ' മോന്തി , തോളില്‍ മടക്കി ഇട്ട തോര്‍ത്തെടുത്ത് ചുണ്ടും മുഖവും തുടച്ച ശേഷം ഒരുപാടു സന്തോഷത്തോടെ തന്റെ പതറിയ ശബ്ദത്തില്‍ തെറിപ്പാട്ട് പാടി കൊണ്ട് രാത്രിയില്‍ ആരും കൂട്ടില്ലാതെ തന്നെ വീട്ടിലേക്ക് നടന്നു ... ചെത്തിത്തേക്കാത്ത ഒറ്റ മുറി വീട്ടില് , തന്റെ അമ്മയോടൊപ്പം നാളെയെ കുറിച്ചുള്ള ആവലാതികള്‍ ഇല്ലാതെ സ്വസ്ഥമായി ഉറങ്ങി ****************************************************** ' അവളല്ലേ പെണ്ണ് അവക്കെന്തിനാ പൊന്നു...! ' ഭാര്‍ഗവി യെ പറ്റി ഇങ്ങിനെ പറഞ്ഞു തുടങ്ങാനേ സുശീലക്ക് കഴിയൂ.. ഭാര്‍ഗവി യെ സുശീല ആദ്യമായി കാണുന്നത് മുപ്പത്തി രണ്ടു വര്‍ഷങ്ങള്‍ക്ക് മുന്‍പാണ് .... കൃത്യമായിപറഞ്ഞാല്‍ സുശീലയെ ഈ നാട്ടിലേക് രാഘവന്‍ കല്യാണം കഴിച്ചു കൊണ്ട് വന്നതിന്റെ നാലാമത്തെ രാത്രിയില്‍. കെട്ടിക്കേറി വന്ന അന്ന് തന്നെ സുശീലയുടെ കയ്യില്‍ കിടന്ന റോള്‍ഡ് ഗോള്‍ഡ് ന്റെ വള ഊരിയെടുത്തു തെക്കേ പറമ്പിലെ സര്‍പ്പക്കാവിലേക്ക് വലിച്ചെറിഞ്ഞിട്ടു രാഘവന്റെ അമ്മ പറഞ്ഞ തെറിയും പ്രാക്കും, അന്ന്; ആ നാലാമത്തെ രാത്രിയിലും തുടര്‍ന്നു കൊണ്ടിരിക്കവേ ആണ് , കാവിനടുത്ത് പന്നി മലര്‍ത്തുന്നവര്‍ക്കിടയില്‍ നിന്ന് ഭാര്‍ഗവി എഴുന്നേറ്റതും ഓടിച്ചെന്നു തന്റെ അമ്മ ആകാന്‍ പ്രായമുള്ള രാഘവന്റെ അമ്മ യുടെ മുഖം നോക്കി ഒന്ന് പൊട്ടിച്ചതും. കൂടെ രാഘവന് ഒരു ഉപദേശവും : ' ആണാന്നും പറഞ്ഞു തൂക്കി ഇട്ടോണ്ട് നടന്നാ പോരാ . കെട്ടി കൊണ്ട് വന്ന പെണ്ണിനെ വായിക്കൊള്ളാത്ത ചീത്ത പറെണോരേ ഒറ്റ അടിക്ക് വാ പൂട്ടിക്കണം . അതിപ്പോ സ്വന്തം തള്ളയാണേലും ........ ..' ****************************************************** ആണൊത്ത പെണ്ണായ ഭാര്‍ഗവിക്ക് വയറ്റില്‍ ഉണ്ടെന്നു , ഭാര്ഗ വിക്കൊപ്പം ചുമട് എടുക്കുന്ന പെണ്ണുങ്ങള്‍ തന്നെ ആണ് പറഞ്ഞു പരത്തിയത്. ' അതെ ഒണ്ട്.. ' ഭാര്‍ഗവി അതിനെ പറ്റി പറഞ്ഞത് സുശീലയോട് ആണ് ആരാ എന്ന് സുശീല ചോദിച്ചില്ല , ഭാര്‍ഗവി പറഞ്ഞതുമില്ല . ' ഒണ്ടാക്കിയവന് അച്ഛനെ പേടി , അമ്മയെ പേടി നാട്ട്കാരെ മൊത്തം പേടി .. എനിക്ക് ആരേം പേടിയില്ല .. പെറാനും പേടീല്ല... ഭാര്‍ഗവി പെറും അന്തസായി പോറ്റ്വോം ചെയ്യും .....' ഭാര്‍ഗവി പെറ്റു. നല്ല തങ്ക കുടം പോലത്തെഒരു പെങ്കൊച്ചിനെ. ഇരുപത്തെട്ടു കഴിഞ്ഞു , കുഞ്ഞിനെ തന്റെ അമ്മയെ ഏല്പ്പിച് ഭാര്‍ഗവി ഒന്നും സംഭവിക്കാത്ത പോലെ ചുമടെടുക്കാന്‍ പോയെങ്കിലും കൊച്ചിന് ആറു മാസം കഴിയുന്ന വരെ ഭാര്‍ഗവി കള്ള് ഷാപ്പിന്റെ അരികിലൂടെ പോലും പോയില്ല . പന്നിമലത്താനും പോയില്ല.... കൊച്ചിന് ആറു മാസം തികഞ്ഞ അന്ന് ഭാര്‍ഗവി വീണ്ടും ഷാപ്പില്‍ എത്തി . കള്ള് കുടിയും കഴിഞ്ഞു പന്നി മലത്തുന്നിടത്തേക്കും അവിടെ നിന്ന് വീട്ടിലേക്കും നടക്കവേ , പതിവ് തെറിപ്പാട്ടിനു പകരം അവള്‍ താരാട്ടു പാട്ട് പാടി .. പത്താം ക്ലാസ് കഴിഞ്ഞു പഠിത്തം നിര്‍ത്തി തൊട്ടടുത്ത ലേഡീസ് സെന്ററില്‍ ജോലിക്ക് പോയി തുടങ്ങിയ ഭാര്‍ഗവിയുടെ മോളെ ചോദിച്ചു , അത്യാവശ്യം കൊള്ളാവുന്ന പയ്യന്മാരുടെ ആലോചന വന്നപ്പോളൊക്കെ , ഭാര്‍ഗവി മോളോട് ചോദിച്ചു ' മോളേ ദേവ്യേ, നിനക്ക് ഇഷ്ടോണെങ്കി ഇത് നോക്ക്യാലോ ? ' ആദ്യമൊക്കെ ഓരോന്ന് പറഞ്ഞു ഒഴിവായ ദേവി ഒടുവില്‍ ഒരു ദിവസം , ഭാര്‍ഗവിയോടു പറഞ്ഞു : ' എനിക്ക് കല്യാണം വേണ്ടമ്മേ ...' ...' അങ്ങനെ രണ്ടു സെന്റും ചെത്തി തേക്കാത്ത ഒറ്റമുറി വീടും ' നോക്കാന്‍' ഇനി ആളെ കൊണ്ട് വരണ്ട എന്ന് ഭാര്‍ഗവി , ബ്രോക്കറോട് പറഞ്ഞു . ****************************************************** എപ്പോഴാണ് , എന്നാണ് .. ആരു വഴിയാണ് എന്നൊന്നും ആരും ചോദിക്കരുത് . അതൊന്നും ഈ നാട്ടുകാര്‍ക്ക് അറിയില്ല . പക്ഷെ ഒന്നറിയാം . ഭാര്‍ഗവിക്ക് ദൈവ വിളി കിട്ടി . ഒറ്റ മുറി വീടിന്റെ ഭിത്തിയില്‍ തൂക്കിയിരുന്ന തേവരുടെ പടം എടുത്തു മാറ്റി ... ദൈവ വിളി കേട്ട ഭാര്‍ഗവിയുടെ വിളി ദൈവവും കേട്ടു . വീട് തേച്ചു മിനുക്കി പെയിന്റ് ചെയ്തു . ദേവിക്ക് കുറച്ചു കൂടി മെച്ചപ്പെട്ട ഒരു ജോലി കിട്ടി . വീട്ടില്‍ അത്യാവശ്യം വേണ്ട സാധനങ്ങള്‍ ഒക്കെ വാങ്ങി കാതില്‍ കിടന്ന മൊട്ടു കമ്മല്‍ ഊരി മാറ്റി , മുണ്ടിനും അര ബ്ലൗസിനും പകരം , സാരി ഉടുത്ത് കയ്യില്‍ വേദ പുസ്തകവുമായി ഭാര്‍ഗവി നാട്ടിലേക്കിറങ്ങി നാട്ടിലെ രാത്രികളില്‍ ആദ്യം തെറിപ്പാട്ടായും , പിന്നെ താരാട്ട് പാട്ടായും നിറഞ്ഞ ഭാര്‍ഗവിയുടെ ശബ്ദം തെരുവുകളിലും അന്തി ചന്തയിലും, ആരോ പഠിപ്പിച്ച ദൈവ വചനങ്ങളായി നിറഞ്ഞു ആര്‍ക്ക് വേണ്ടി എന്നറിയാതെ , പകല്‍ മുഴുവന്‍ ഒച്ചയെടുത്തു തളര്‍ന്ന ഭാര്‍ഗവി ,രാത്രിയില്‍ ചെറു ചൂടുള്ള ഉപ്പു വെള്ളം തൊണ്ടയിലേക്ക് ഒഴിച്ച് അടച്ച ശബ്ദം തുറന്നു .. നാളേക് വേണ്ടി ... ' വയസാം കാലത്ത് അവള്ക്ക് പ്രാന്ത് .....' എന്ന് നാട്ടിലെ പെണ്ണുങ്ങള്‍ പതുക്കെയും ' അവള്‍ ആരാ മോള്‍ ...ദാ കണ്ടില്ലേ വീട് പണി വരെ കഴിഞ്ഞില്ലേ ' എന്ന് നാട്ടിലെ ആണുങ്ങള്‍ ഉറക്കെയും പറഞ്ഞു നാട്ടില്‍ അന്നു വരെ തല ഉയര്‍ത്തി നടന്ന ഭാര്‍ഗവി . ആരെടെയും മുഖത്ത് നോക്കാതെ തല താഴ്ത്തി നടക്കാന്‍ തുടങ്ങി .. ആരോടും സംസാരിക്കാതെ ആയി.. പതുക്കെ പതുക്കെ വീട്ടില്‍ നിന്ന് ഇറങ്ങാതെയും .. കൂട്ടിലിട്ട പോലെ ഭാര്‍ഗവി അസ്വസ്ഥയായി .അവള്‍ക്ക് കള്ള് കുടിക്കാനും , ഉറക്കെ തെറി പാട്ട് പാടി വീട്ടിലേക്ക് നടക്കാനും കൊതിയായി . ' അമ്മ എന്തിനാ ഇങ്ങിനെ വിഷമിക്കുന്നേ ?? അമ്മയ്ക്കു ഇഷ്ടം അതാണേല്‍ അങ്ങിനെ ചെയ്താ പോരെ . ഈ വയസാം കാലത്ത് ആരെ ബോധിപ്പിക്കാനാ ?? ' ദേവിയുടെ ചോദ്യത്തിന് ഭാര്‍ഗവിയുടെ മറുപടി ' എനിക്ക് പേട്യാ ദേവ്യേ ..' എന്നായിരുന്നു ഒടുവില്‍ കൊള്ളിക്കുറവന്മാര്‍ മത്സരിച്ചു കൂവിയ ഇന്നലത്തെ രാത്രിയില്‍ വീടിനോട് ചേര്‍ന്നുള്ള പൂവരശ്ശിന്റെകൊമ്പില്‍ ഭാര്‍ഗവി തൂങ്ങി മരിച്ചു ****************************************************** തെങ്ങ് കയറാന്‍ വന്ന ഗോപാലനാണ് ജോസഫേട്ടനോട് അത് പറഞ്ഞത് ' ജോസപ്പേട്ടനറിഞ്ഞോ നമ്മടെ ഗ്രേസി തൂങ്ങി ചത്തത് ?? ' ' അതേതാട ഗ്രേസി ? വരത്തരാ ?? ' ന്റെ ജോസപ്പേട്ടാ , നമ്മടെ ഭാര്‍ഗവി .. അവളുടെ പേര് ഇപ്പൊ ഗ്രേസീന്നല്ലേ ?? ' ' എന്റെ ഈശോയെ .....അവള്‍ക്കിതിന്റെ വല്ല കാര്യോമൊണ്ടോ ?? ' ജോസഫേട്ടന്‍ പെട്ടെന്ന് ഷര്‍ട്ട് എടുത്തിട്ട് , ഭാര്‍ഗവിയുടെ വീട്ടിലേക്ക് നടന്നു . <<നിന്റെ ഭാരം കര്‍ത്താവിനെ ഏല്‍പ്പിക്കുക അവിടുന്ന് നിന്നെ താങ്ങിക്കൊള്ളും . ( സങ്കീ 22/55)>>
