---
title: "സ്‌പെഷ്യല്‍ ഒളിമ്പിക്‌സ് എന്ന ഒളിമങ്ങാത്ത പ്രത്യാശാദീപം"
date: 2015-07-25T15:59:48
draft: false
categories: ["Society"]
tags: ['Camp Shriver', 'Flame Of Hope', 'Special Olympics', 'Special Olympics 2015', 'Special Olympics World Games']
author: "jefin"
---

<a href="https://cdn.boolokam.com/articles/2015/07/special_olympics_1.jpg"><img class="aligncenter size-full wp-image-210475" src="https://cdn.boolokam.com/articles/2015/07/special_olympics_1.jpg" alt="special_olympics_1" width="620" height="350" /></a>

നമ്മളില്‍ പലര്‍ക്കും ശാരീരികമാനസികബൗദ്ധിക വൈകല്യങ്ങള്‍ ഒന്നും തന്നെ ഉണ്ടാവില്ല. അതുകൊണ്ട് തന്നെ ഇത്തരം വൈകല്യങ്ങള്‍ ഉള്ളവരുടെ വിഷമതകള്‍ ഒരു പരിധിയില്‍ അധികം മനസിലാക്കുവാന്‍ നമ്മുക്ക് സാധിക്കുകയുമില്ല.എന്നിരുന്നാലും, നമ്മളില്‍ പലരും നമ്മളാല്‍ ആവും വിധം പണവും വസ്ത്രവും ഭക്ഷണവും ഒക്കെ നല്‍കി ഇത്തരത്തില്‍ സമൂഹത്തില്‍ ഒറ്റപ്പെടുന്നവരെ സഹായിക്കാറുണ്ട്. (ഇന്നതൊരു ഫാഷനും ആയി മാറുന്നു എന്നത് എടുത്തുപറയേണ്ട ഒരു വസ്തുതയാണ്.) അര്‍ഹതപ്പെട്ടവര്‍ക്ക് സഹായം എത്തിക്കുന്നത് ഏറ്റവും വലിയ പുണ്യപ്രവര്‍ത്തിയാണ് എന്നത് ശരിതന്നെ. എന്നാല്‍, അവരെ ഇത്തരം വൈകല്യങ്ങള്‍ ഉള്ളവര്‍ക്ക് സമൂഹത്തില്‍ മറ്റുള്ളവരോടൊപ്പം സാധാരണ രീതിയില്‍ ഇടപെടുവാന്‍, അവരുടെ കഴിവുകള്‍ അംഗീകരിക്കപ്പെടുവാന്‍ അവസരം ഉണ്ടാകുക എന്നത് അതിനെക്കാള്‍ വലിയ നന്മയാണ്.

ബുദ്ധിപരമായ വൈകല്യങ്ങള്‍ ഉള്ളവര്‍ക്ക് സാധാരണ മനുഷ്യരുടെ എന്നപോലെ സമൂഹവുമായി ഇടപഴകുവാനും അവരുടെ കഴിവുകളെ ലോകത്തിന് മുന്‍പില്‍ കാണിക്കുവാനും ഒട്ടേറെ സന്നദ്ധപ്രവര്‍ത്തനങ്ങള്‍ ലോകമെമ്പാടും നടക്കുന്നുണ്ട്. അതില്‍ ഏറ്റവും പ്രാധാന്യം അര്‍ഹിക്കുന്ന ഒന്നാണ് സ്‌പെഷ്യല്‍ ഒളിമ്പിക്‌സ് വേള്‍ഡ് ഗെയിംസ്. ഒളിമ്പിക്‌സിന്റെ മാതൃകയില്‍ ബുദ്ധിപരമായ വൈകല്യങ്ങള്‍ ഉള്ളവര്‍ക്ക് വേണ്ടി രണ്ടു വര്‍ഷത്തിലൊരിക്കല്‍ അന്താരാഷ്ട്ര തലത്തില്‍ സംഘടിപ്പിക്കപ്പെടുന്ന കായിക മാമാങ്കം ആണ് സ്‌പെഷ്യല്‍ ഒളിമ്പിക്‌സ് വേള്‍ഡ് ഗെയിംസ്. 2015 ജൂലൈ 25 മുതല്‍ ഓഗസ്റ്റ് 2 വരെ അമേരിക്കയിലെ ലോസ് ആഞ്ചലസില്‍ ആണ് ഇത്തവണത്തെ സ്‌പെഷ്യല്‍ ഒളിമ്പിക്‌സ് അരങ്ങേറുന്നത്.

<strong>ക്യാമ്പ് ഷ്രിവര്‍ എന്ന മുന്‍ഗാമി</strong>

<a href="http://postimage.org/" target="_blank" rel="noopener"><img src="http://s5.postimg.org/5yi4f5u9z/special_olympics_2.jpg" alt="special olympics 2" border="0" /></a>

അമേരിക്കന്‍ പ്രസിഡണ്ട് ആയിരുന്ന ജോണ്‍ എഫ്. കെന്നഡിയുടെ സഹോദരി ആയിരുന്നു യൂണിസ് കെന്നഡി ഷ്രിവര്‍. അറിയപ്പെടുന്ന സാമൂഹിക പ്രവര്‍ത്തക ആയിരുന്ന യൂണിസ് ഗവേഷണം നടത്തിയിരുന്നത് ബുദ്ധിപരമായ വൈകല്യങ്ങളെക്കുറിച്ചായിരുന്നു. പാരീസില്‍ ഏതാനും ചെറിയ പരിപാടികള്‍ ബുദ്ധിപരമായ വൈകല്യങ്ങള്‍ ഉള്ള കുട്ടികളുടെ കുടുംബങ്ങള്‍ക്ക് വേണ്ടി സംഘടിപ്പിക്കുകയും ചെയ്തിരുന്നു അവര്‍. അതിനു ശേഷമാണ് 1962ല്‍ മേരിലാന്‍ഡില്‍ ഉള്ള ടിമ്പര്‍ലോണ്‍ എന്ന തന്റെ ഫാമില്‍ ബുദ്ധിപരമായ വൈകല്യങ്ങള്‍ ഉള്ളവര്‍ക്കുവേണ്ടി ക്യാമ്പ് ഷ്രിവര്‍ ആസൂത്രണം ചെയ്യുന്നത്. ഈ പരിപാടിയാണ് പിന്നീട് 1968ല്‍ സ്‌പെഷ്യല്‍ ഒളിമ്പിക്‌സ് ആയി രൂപാന്തരം പ്രാപിച്ചതും ലോകം മുഴുവന്‍ അറിയപ്പെട്ടതും.

<strong>വളര്‍ച്ചയും വികാസവും</strong>

<a href="http://postimage.org/" target="_blank" rel="noopener"><img src="http://s5.postimg.org/qjww72buv/special_olympics_3.jpg" alt="special olympics 3" border="0" /></a>

1968ലാണ് ആദ്യ സ്‌പെഷ്യല്‍ ഒളിമ്പിക്‌സ് നടക്കുന്നത് എന്ന് പറഞ്ഞല്ലോ. ഷിക്കാഗോ ആയിരുന്നു വേദി. '70ലും '72ലും അമേരിക്കയില്‍ വെച്ചുതന്നെ സ്‌പെഷ്യല്‍ ഒളിമ്പിക്‌സ് നടന്നു. എന്നാല്‍ അടുത്ത തവണ ഒരു വര്‍ഷം വൈകിയാണ് സ്‌പെഷ്യല്‍ ഒളിമ്പിക്‌സ് നടന്നത്. '75ല്‍ അമേരിക്കയിലെ തന്നെ മൗണ്ട് പ്ലസന്റില്‍. 1977ലാണ് ആദ്യ വിന്റര്‍ സ്‌പെഷ്യല്‍ ഒളിമ്പിക്‌സ് നടക്കുന്നത്. അതിനുശേഷം എല്ലാ സ്‌പെഷ്യല്‍ ഒളിമ്പിക്‌സുകളും കൃത്യം രണ്ടുവര്‍ഷത്തെ ഇടവേളയില്‍ തന്നെ നടന്നുവരുന്നു. അതോടൊപ്പം തന്നെ, സമ്മര്‍ സ്‌പെഷ്യല്‍ ഒളിമ്പിക്‌സും വിന്റര്‍ സ്‌പെഷ്യല്‍ ഒളിമ്പിക്‌സും മാറിമാറിയാണ് നടത്തപ്പെടുന്നത്. ഇപ്പോള്‍ ലോസ് ആഞ്ചലസില്‍ നടക്കുന്നത് സമ്മര്‍ ഒളിമ്പിക്‌സ് ആണ്. 2013ല്‍ സൗത്ത് കൊറിയയില്‍ നടന്നത് വിന്റര്‍ സ്‌പെഷ്യല്‍ ഒളിമ്പിക്‌സും.

<strong>ഫ്‌ലെയിം ഓഫ് ഹോപ് (പ്രത്യാശയുടെ ദീപം)</strong>

<a href="http://postimage.org/" target="_blank" rel="noopener"><img src="http://s5.postimg.org/rovjq6npj/special_olympics_5.jpg" alt="special olympics 5" border="0" /></a>

ഒളിമ്പിക്‌സിന്റെ പ്രധാന ആകര്‍ഷണമായ ഒളിമ്പിക് ദീപത്തിന്റെ മാതൃകയില്‍ രൂപകല്‍പന ചെയ്തിരിക്കുന്ന ഫ്‌ലെയിം ഓഫ് ഹോപ് എന്ന ദീപശിഖയാണ് സ്‌പെഷ്യല്‍ ഒളിമ്പിക്‌സിന്റെ ചിഹ്നം. അര്‍ഹമായ ശ്രദ്ധയും പരിചരണവും പ്രോത്സാഹനവും നല്‍കിയാല്‍ വൈകല്യങ്ങള്‍ ഉള്ളവര്‍ക്കും സമൂഹത്തില്‍ തലയുയര്‍ത്തി നില്‍ക്കുവാനാവും എന്ന വലിയ പ്രത്യാശ പരത്തുന്ന സ്‌പെഷ്യല്‍ ഒളിമ്പിക്‌സിന് ഫ്‌ലെയിം ഓഫ് ഹോപ് ഏറ്റവും അനുയോജ്യമായ പ്രതീകവും ആവുന്നു. ഒളിമ്പിക്‌സിന് ഉള്ളതുപോലെതന്നെ ഈ ദീപശിഖ ഏതന്‍സില്‍ നിന്നും ഓരോ തവണയും വേദിയാവുന്ന നഗരത്തിലേയ്ക്ക് പദയാത്രയായി കൈമാറി എത്തിക്കുകയാണ് ചെയ്യുന്നത്. കടന്നുപോകുന്ന രാജ്യങ്ങളിലെ നിയമപാലകരാണ് പ്രധാനമായും ഈ പ്രയാണത്തിന് കരുത്തുപകരുന്നത്. സ്‌പെഷ്യല്‍ ഒളിമ്പിക്‌സിന് വേണ്ട ധനസമാഹരണവും ഈ ദീപശിഖാപ്രയാണത്തോടൊപ്പം നടക്കുകയും ചെയ്യും.

<a href="http://postimage.org/" target="_blank" rel="noopener"><img src="http://s5.postimg.org/f8ytwfudj/special_olympics_4.jpg" alt="special olympics 4" border="0" /></a>

സ്‌പെഷ്യല്‍ ഒളിമ്പിക്‌സ് കാലത്തിന് മായിക്കാന്‍ ആവാത്ത ഒരു അടയാളം ആണ്. മനുഷ്യരാശിയില്‍ നിന്നും സ്‌നേഹവും സഹാനുഭൂതിയും അന്യം നിന്ന് പോയിട്ടില്ല എന്നുള്ളതിന്റെ അടയാളം. തനിക്കുവേണ്ടി മാത്രം ജീവിക്കാതെ സഹായം അര്‍ഹിക്കുന്ന ആശരണര്‍ക്ക് അത് എത്തിച്ചുകൊടുക്കുവാന്‍ സന്നദ്ധരായ ആളുകള്‍ ഇപ്പോഴുമുണ്ടെന്നതിന്റെ അടയാളം. മനുഷ്യരുടെ മനസില്‍ സ്‌നേഹത്തിന്റെയും സഹാനുഭൂതിയുടെയും തീ അണയാതെ കത്തുന്നിടത്തോളം കാലം ആ പ്രത്യാശയുടെ ദീപം പ്രകാശിച്ചുകൊണ്ടിരിക്കുക തന്നെ ചെയ്യും.

https://www.youtube.com/watch?v=iwcVDXm9cEQ


![സ്‌പെഷ്യല്‍ ഒളിമ്പിക്‌സ് എന്ന ഒളിമങ്ങാത്ത പ്രത്യാശാദീപം](https://cdn.boolokam.com/articles/2015/07/special_olympics_1.jpg)[](https://cdn.boolokam.com/articles/2015/07/special_olympics_1.jpg) നമ്മളില്‍ പലര്‍ക്കും ശാരീരികമാനസികബൗദ്ധിക വൈകല്യങ്ങള്‍ ഒന്നും തന്നെ ഉണ്ടാവില്ല. അതുകൊണ്ട് തന്നെ ഇത്തരം വൈകല്യങ്ങള്‍ ഉള്ളവരുടെ വിഷമതകള്‍ ഒരു പരിധിയില്‍ അധികം മനസിലാക്കുവാന്‍ നമ്മുക്ക് സാധിക്കുകയുമില്ല.എന്നിരുന്നാലും, നമ്മളില്‍ പലരും നമ്മളാല്‍ ആവും വിധം പണവും വസ്ത്രവും ഭക്ഷണവും ഒക്കെ നല്‍കി ഇത്തരത്തില്‍ സമൂഹത്തില്‍ ഒറ്റപ്പെടുന്നവരെ സഹായിക്കാറുണ്ട്. (ഇന്നതൊരു ഫാഷനും ആയി മാറുന്നു എന്നത് എടുത്തുപറയേണ്ട ഒരു വസ്തുതയാണ്.) അര്‍ഹതപ്പെട്ടവര്‍ക്ക് സഹായം എത്തിക്കുന്നത് ഏറ്റവും വലിയ പുണ്യപ്രവര്‍ത്തിയാണ് എന്നത് ശരിതന്നെ. എന്നാല്‍, അവരെ ഇത്തരം വൈകല്യങ്ങള്‍ ഉള്ളവര്‍ക്ക് സമൂഹത്തില്‍ മറ്റുള്ളവരോടൊപ്പം സാധാരണ രീതിയില്‍ ഇടപെടുവാന്‍, അവരുടെ കഴിവുകള്‍ അംഗീകരിക്കപ്പെടുവാന്‍ അവസരം ഉണ്ടാകുക എന്നത് അതിനെക്കാള്‍ വലിയ നന്മയാണ്. ബുദ്ധിപരമായ വൈകല്യങ്ങള്‍ ഉള്ളവര്‍ക്ക് സാധാരണ മനുഷ്യരുടെ എന്നപോലെ സമൂഹവുമായി ഇടപഴകുവാനും അവരുടെ കഴിവുകളെ ലോകത്തിന് മുന്‍പില്‍ കാണിക്കുവാനും ഒട്ടേറെ സന്നദ്ധപ്രവര്‍ത്തനങ്ങള്‍ ലോകമെമ്പാടും നടക്കുന്നുണ്ട്. അതില്‍ ഏറ്റവും പ്രാധാന്യം അര്‍ഹിക്കുന്ന ഒന്നാണ് സ്‌പെഷ്യല്‍ ഒളിമ്പിക്‌സ് വേള്‍ഡ് ഗെയിംസ്. ഒളിമ്പിക്‌സിന്റെ മാതൃകയില്‍ ബുദ്ധിപരമായ വൈകല്യങ്ങള്‍ ഉള്ളവര്‍ക്ക് വേണ്ടി രണ്ടു വര്‍ഷത്തിലൊരിക്കല്‍ അന്താരാഷ്ട്ര തലത്തില്‍ സംഘടിപ്പിക്കപ്പെടുന്ന കായിക മാമാങ്കം ആണ് സ്‌പെഷ്യല്‍ ഒളിമ്പിക്‌സ് വേള്‍ഡ് ഗെയിംസ്. 2015 ജൂലൈ 25 മുതല്‍ ഓഗസ്റ്റ് 2 വരെ അമേരിക്കയിലെ ലോസ് ആഞ്ചലസില്‍ ആണ് ഇത്തവണത്തെ സ്‌പെഷ്യല്‍ ഒളിമ്പിക്‌സ് അരങ്ങേറുന്നത്. **ക്യാമ്പ് ഷ്രിവര്‍ എന്ന മുന്‍ഗാമി** [![special olympics 2](http://s5.postimg.org/5yi4f5u9z/special_olympics_2.jpg)](http://postimage.org/) അമേരിക്കന്‍ പ്രസിഡണ്ട് ആയിരുന്ന ജോണ്‍ എഫ്. കെന്നഡിയുടെ സഹോദരി ആയിരുന്നു യൂണിസ് കെന്നഡി ഷ്രിവര്‍. അറിയപ്പെടുന്ന സാമൂഹിക പ്രവര്‍ത്തക ആയിരുന്ന യൂണിസ് ഗവേഷണം നടത്തിയിരുന്നത് ബുദ്ധിപരമായ വൈകല്യങ്ങളെക്കുറിച്ചായിരുന്നു. പാരീസില്‍ ഏതാനും ചെറിയ പരിപാടികള്‍ ബുദ്ധിപരമായ വൈകല്യങ്ങള്‍ ഉള്ള കുട്ടികളുടെ കുടുംബങ്ങള്‍ക്ക് വേണ്ടി സംഘടിപ്പിക്കുകയും ചെയ്തിരുന്നു അവര്‍. അതിനു ശേഷമാണ് 1962ല്‍ മേരിലാന്‍ഡില്‍ ഉള്ള ടിമ്പര്‍ലോണ്‍ എന്ന തന്റെ ഫാമില്‍ ബുദ്ധിപരമായ വൈകല്യങ്ങള്‍ ഉള്ളവര്‍ക്കുവേണ്ടി ക്യാമ്പ് ഷ്രിവര്‍ ആസൂത്രണം ചെയ്യുന്നത്. ഈ പരിപാടിയാണ് പിന്നീട് 1968ല്‍ സ്‌പെഷ്യല്‍ ഒളിമ്പിക്‌സ് ആയി രൂപാന്തരം പ്രാപിച്ചതും ലോകം മുഴുവന്‍ അറിയപ്പെട്ടതും. **വളര്‍ച്ചയും വികാസവും** [![special olympics 3](http://s5.postimg.org/qjww72buv/special_olympics_3.jpg)](http://postimage.org/) 1968ലാണ് ആദ്യ സ്‌പെഷ്യല്‍ ഒളിമ്പിക്‌സ് നടക്കുന്നത് എന്ന് പറഞ്ഞല്ലോ. ഷിക്കാഗോ ആയിരുന്നു വേദി. '70ലും '72ലും അമേരിക്കയില്‍ വെച്ചുതന്നെ സ്‌പെഷ്യല്‍ ഒളിമ്പിക്‌സ് നടന്നു. എന്നാല്‍ അടുത്ത തവണ ഒരു വര്‍ഷം വൈകിയാണ് സ്‌പെഷ്യല്‍ ഒളിമ്പിക്‌സ് നടന്നത്. '75ല്‍ അമേരിക്കയിലെ തന്നെ മൗണ്ട് പ്ലസന്റില്‍. 1977ലാണ് ആദ്യ വിന്റര്‍ സ്‌പെഷ്യല്‍ ഒളിമ്പിക്‌സ് നടക്കുന്നത്. അതിനുശേഷം എല്ലാ സ്‌പെഷ്യല്‍ ഒളിമ്പിക്‌സുകളും കൃത്യം രണ്ടുവര്‍ഷത്തെ ഇടവേളയില്‍ തന്നെ നടന്നുവരുന്നു. അതോടൊപ്പം തന്നെ, സമ്മര്‍ സ്‌പെഷ്യല്‍ ഒളിമ്പിക്‌സും വിന്റര്‍ സ്‌പെഷ്യല്‍ ഒളിമ്പിക്‌സും മാറിമാറിയാണ് നടത്തപ്പെടുന്നത്. ഇപ്പോള്‍ ലോസ് ആഞ്ചലസില്‍ നടക്കുന്നത് സമ്മര്‍ ഒളിമ്പിക്‌സ് ആണ്. 2013ല്‍ സൗത്ത് കൊറിയയില്‍ നടന്നത് വിന്റര്‍ സ്‌പെഷ്യല്‍ ഒളിമ്പിക്‌സും. **ഫ്‌ലെയിം ഓഫ് ഹോപ് (പ്രത്യാശയുടെ ദീപം)** [![special olympics 5](http://s5.postimg.org/rovjq6npj/special_olympics_5.jpg)](http://postimage.org/) ഒളിമ്പിക്‌സിന്റെ പ്രധാന ആകര്‍ഷണമായ ഒളിമ്പിക് ദീപത്തിന്റെ മാതൃകയില്‍ രൂപകല്‍പന ചെയ്തിരിക്കുന്ന ഫ്‌ലെയിം ഓഫ് ഹോപ് എന്ന ദീപശിഖയാണ് സ്‌പെഷ്യല്‍ ഒളിമ്പിക്‌സിന്റെ ചിഹ്നം. അര്‍ഹമായ ശ്രദ്ധയും പരിചരണവും പ്രോത്സാഹനവും നല്‍കിയാല്‍ വൈകല്യങ്ങള്‍ ഉള്ളവര്‍ക്കും സമൂഹത്തില്‍ തലയുയര്‍ത്തി നില്‍ക്കുവാനാവും എന്ന വലിയ പ്രത്യാശ പരത്തുന്ന സ്‌പെഷ്യല്‍ ഒളിമ്പിക്‌സിന് ഫ്‌ലെയിം ഓഫ് ഹോപ് ഏറ്റവും അനുയോജ്യമായ പ്രതീകവും ആവുന്നു. ഒളിമ്പിക്‌സിന് ഉള്ളതുപോലെതന്നെ ഈ ദീപശിഖ ഏതന്‍സില്‍ നിന്നും ഓരോ തവണയും വേദിയാവുന്ന നഗരത്തിലേയ്ക്ക് പദയാത്രയായി കൈമാറി എത്തിക്കുകയാണ് ചെയ്യുന്നത്. കടന്നുപോകുന്ന രാജ്യങ്ങളിലെ നിയമപാലകരാണ് പ്രധാനമായും ഈ പ്രയാണത്തിന് കരുത്തുപകരുന്നത്. സ്‌പെഷ്യല്‍ ഒളിമ്പിക്‌സിന് വേണ്ട ധനസമാഹരണവും ഈ ദീപശിഖാപ്രയാണത്തോടൊപ്പം നടക്കുകയും ചെയ്യും. [![special olympics 4](http://s5.postimg.org/f8ytwfudj/special_olympics_4.jpg)](http://postimage.org/) സ്‌പെഷ്യല്‍ ഒളിമ്പിക്‌സ് കാലത്തിന് മായിക്കാന്‍ ആവാത്ത ഒരു അടയാളം ആണ്. മനുഷ്യരാശിയില്‍ നിന്നും സ്‌നേഹവും സഹാനുഭൂതിയും അന്യം നിന്ന് പോയിട്ടില്ല എന്നുള്ളതിന്റെ അടയാളം. തനിക്കുവേണ്ടി മാത്രം ജീവിക്കാതെ സഹായം അര്‍ഹിക്കുന്ന ആശരണര്‍ക്ക് അത് എത്തിച്ചുകൊടുക്കുവാന്‍ സന്നദ്ധരായ ആളുകള്‍ ഇപ്പോഴുമുണ്ടെന്നതിന്റെ അടയാളം. മനുഷ്യരുടെ മനസില്‍ സ്‌നേഹത്തിന്റെയും സഹാനുഭൂതിയുടെയും തീ അണയാതെ കത്തുന്നിടത്തോളം കാലം ആ പ്രത്യാശയുടെ ദീപം പ്രകാശിച്ചുകൊണ്ടിരിക്കുക തന്നെ ചെയ്യും. https://www.youtube.com/watch?v=iwcVDXm9cEQ
