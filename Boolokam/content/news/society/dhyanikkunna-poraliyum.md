---
title: "ധ്യാനിക്കുന്ന പോരാളിയും പോരാടുന്ന ധ്യാനിയും: കവിതയുടെ ധീരസംവാദങ്ങള്‍"
date: 2016-05-21T13:51:27
draft: false
categories: ["Society"]
tags: ['Barista']
author: "sunil"
---

<img class="alignleft wp-image-217229" src="https://cdn.boolokam.com/articles/2016/05/TT.jpg" alt="TT" width="411" height="158" />
&amp;nbsp;
<strong>ന</strong>വകവിതയുടെ ഭാവുകത്വ നിര്‍മ്മിതിയില്‍ പങ്കു വഹിച്ച യുവകവികളുടെ നിരയില്‍ നാം രാജേഷ് ചിത്തിരയെ കാണുന്നു. രാജേഷിന്റെ കവിത വളര്‍ന്നു വന്നത് ഭാഷയോട് പൊരുതിക്കൊണ്ടാണ്. അഗാധമായ ദാര്‍ശനിക ഭാവമുള്ളവയാണ് രാജേഷിന്റെ കവിതകള്‍. പുതിയ കാലത്തെക്കുറിച്ചുള്ള ആകുലതകള്‍ ആ വാക്കുകളും വരികളും പിടിച്ചെടുക്കുന്നു. മനുഷ്യാവസ്ഥയുടെ സാമൂഹികബദ്ധമായ അശാന്തികളും, ആനന്ദങ്ങളും, അനുഭൂതിപരമായ മാറ്റങ്ങള്‍ക്ക് വിധേയമാകുന്നതെങ്ങനെ എന്ന് കാണിച്ചു തരുമ്പോഴാണ് ഒരു കലാസൃഷ്ടി സാംസ്കാരികമായി, രാഷ്ട്രീയമായി പ്രസക്തമാവുന്നെതെങ്കില്‍, വിജയിക്കുന്നതെങ്കില്‍, ഈ കവി ആ വഴിയില്‍ ഏറെ മുന്നേറിയിരിക്കുന്നു എന്നത് അവഗണിക്കാന്‍ കഴിയില്ല എന്ന് ആദ്യമേ തന്നെ സൂചിപ്പിക്കേണ്ടിയിരിക്കുന്നു.

ആധുനികതക്കും ഉത്തരാധുനികതക്കും ശേഷമുള്ള മലയാളകവിത രൂപത്തിലും ഉള്ളടക്കത്തിലും വ്യത്യസ്തമായ അനുഭവലോകത്തെ പ്രതിനിധാനം ചെയ്യാന്‍ സജ്ജമാവുക ആയിരുന്നു രാജേഷ് എഴുതി തുടങ്ങിയ ഘട്ടത്തില്‍. കേരളത്തിനകത്തും കേരളത്തിനു പുറത്തും മലയാളി ഭാവുകത്വത്തിന്റെ അടിസ്ഥാനമായ സാംസ്കാരിക സങ്കല്‍പ്പങ്ങള്‍ക്ക് സര്‍വ്വതലസ്പര്‍ശിയായ മാറ്റങ്ങളുണ്ടായ തൊണ്ണൂറുകളിലാണ് നവകവിതയുടെ ആദ്യ സ്ഫുലിംഗങ്ങള്‍ പ്രത്യക്ഷമായത്. പുതിയ സഹസ്രാബ്ദത്തിന്റെ ആദ്യ ദശാബ്ദമായപ്പോഴേക്ക് വലിയൊരു സാംസ്കാരിക ചലനമായി അത് സാഹിത്യലോകത്ത് വളര്‍ന്നു കഴിഞ്ഞിരുന്നു. ആ നിറവിന്റെ വലിയ ആനന്ദങ്ങളില്‍ ഒന്ന് രാജേഷിന്റെ കവിതകള്‍ ആയിരുന്നു.
&amp;nbsp;
<img class="wp-image-217231 alignleft" src="https://cdn.boolokam.com/articles/2016/05/RAJESH-CHITHIRA-1-664x1024.jpg" alt="RAJESH CHITHIRA-1" width="364" height="570" />
&amp;nbsp;
പുതിയ ലോകവും കാലവും നമ്മുടെ ആവാസസങ്കല്‍പ്പങ്ങളെയും ഭൂതാതുരതയുടെ മാനങ്ങളെ തന്നെയും വിഘടിപ്പിക്കുകയും പുനര്‍ക്രമീകരിയ്ക്കാതിരിക്കുകയും ചെയ്തു. ആദ്യകാല മലയാളി വിശ്വമാനവീകത അമൂര്‍ത്തവും ആദര്‍ശാത്മകവും ആയിരുന്നെങ്കില്‍ ഉപജീവനത്തിന് വേണ്ടിയുള്ള ആധുനിക ദേശാടനങ്ങള്‍ അതിനെ മൂര്‍ത്തവും സംഘര്‍ഷരഭരിതവും ആക്കിത്തീര്‍ത്തു. ലോക തൊഴില്‍വിപണിയിലെ നിത്യ സാന്നിദ്ധ്യമായ മലയാളിപ്രവാസം എന്നത് ഒരു ദേശത്തിന്റെ അനുഭവലോകത്തിലെ സജീവതയാക്കി മാറ്റുക ആയിരുന്നു. ഒരു ചെറിയ പ്രദേശത്തിന്റെ രാഷ്ട്രീയ സമ്പദ്ശാസ്ത്രത്തെയും സാംസ്കാരിക ജീവിതത്തെയും അത് നിര്‍ണ്ണുയിക്കുന്ന മുഖ്യഘടകമായി ലോകാന്തര യാത്രകള്‍ മാറുക ആയിരുന്നു. തന്റെ ജീവിതാവസ്ഥയില്‍ സ്വയം നിന്ദിക്കുകയും അഭിനന്ദിക്കുകയും ചെയ്യുന്ന പുതിയ മലയാളി ഈ സാംസ്കാരിക രാഷ്ട്രീയത്തിനുള്ളില്‍ രൂപംകൊണ്ടിട്ടുണ്ട്. സ്വത്വത്തിന്റെ ഒരു പുതിയ അടരു കൂടി തുന്നി ചേര്‍ക്കപ്പെടുക ആയിരുന്നു. ഈ പുതിയ പ്രവാസ ദേശീയത സാഹിത്യത്തില്‍ വലിയ ചലനങ്ങളാണുണ്ടാക്കിയത്.

<strong>മാറുന്ന അനുഭവലോകത്തോട്‌ സക്രിയമായി, സര്‍ഗ്ഗാത്മകമായി, ആശങ്കാഭരിതമായി, അസ്വസ്ഥമായി, ദാര്‍ശനികമായി പ്രതികരിക്കുക എന്ന ദൌത്യം കവിതയ്ക്കുണ്ടായി. ആ സാമൂഹികസന്ദര്‍ഭമാണ് രാജേഷിന്റെ കവിതകളുടെ നിര്‍ണ്ണാകയകമണ്ഡലം. ആ പൊരുത്തപ്പെടലിന്റെ, പൊരുത്തക്കേടുകളുടെ, വിമര്‍ശനാത്മകമായ ഭാഷയും ദര്‍ശനവുമാണ് അദ്ദേഹത്തിന്റെ കവിതകളില്‍ കണ്ടെത്താന്‍ കഴിയുക. കവിതയില്‍ സന്നിവേശിപ്പിക്കുന്ന രാഷ്ട്രീയവും ഈ കാലത്തിനെറെ പരിണാമ രഹസ്യത്തിന്റെതാണ്.</strong>

ധാരാളം എഴുതുക, വൈവിധ്യത്തോടെ എഴുതുക, നന്നായി എഴുതുക എന്നീ വെല്ലുവിളികള്‍ കവികള്‍ക്ക് മുന്നില്‍ ഉണ്ട്. എല്ലാ എഴുത്തുകാര്‍ക്ക് മുന്നിലും ഉണ്ട്. ഒരു കവിതയും എല്ലാവരെയും തൃപ്തിപെടുത്താനുള്ളതല്ല. രാജേഷിന്റെ കവിതകള്‍ പുതിയ രാഷ്ട്രീയ സന്ദര്‍ഭത്തോട്, ചരിത്ര സന്ദര്‍ഭത്തോട് കരുത്തോടെ പ്രതികരിക്കുന്നു. കവിതയിലെ സൌന്ദര്യാത്മകത, അതിന്റെ ദാര്‍ശനികാഭിമുഖ്യം, രാഷ്ട്രീയം എല്ലാം അനുഭൂതികളിലേക്ക് പകരാന്‍ കഴിയുന്ന പ്രതീകലോകമാണ് രാജേഷ് കവിതയില്‍ സൃഷ്ടിക്കുന്നത്. കവിതയോടുള്ള അഗാധമായ ആത്മാര്‍ത്ഥതയാല്‍ തീക്ഷ്ണവും നിശിതവുമാണ് രാജേഷിന്റെ കവിതകള്‍. ഓരോ കവിതയുടെയും ഉത്ഭവം മനസ്സിന്റെ സൂക്ഷ്മതയില്‍ സംഭവിച്ച ഒരു പിടച്ചിലില്‍ നിന്നാണ് എന്ന് ഓര്‍മ്മിപ്പിക്കും വിധമാണ് കവിതയിലെ ചടുലമായ അനുഭൂതി സംക്രമണങ്ങള്‍ ഈ കവി ആവിഷ്കരിക്കുന്നത്. ഇത് കവിതകളെ ഒരേ സമയം സ്വകാര്യ വിചാരങ്ങളും അവയുടെ സൂക്ഷ്മമായ ഭാഷാവിനിമയങ്ങളുമാക്കുന്നു.

‘കേരളം’ രാജേഷിന്റെ കവിതയില്‍ കടന്നു വരുന്നത് ഒരു രാഷ്ട്രീയ സാംസ്കാരിക പ്രതിസന്ധി ആയിട്ടാണ്. പുറത്തു നിന്നും അകത്തു നിന്നും മാറി മാറി കേരളത്തെ നോക്കുന്ന പരിചിതത്വത്തിന്റെയും അപരിചിതത്വതിന്റെയും കണ്ണുകള്‍ ഈ കവിതകളില്‍ ഉണ്ട്. എന്റേത്, എന്റെതല്ലാത്തത് എന്ന് ഒരേ സമയം വൈരുധ്യങ്ങളിലേക്ക് വലിയുന്ന ആത്മഭാവത്താല്‍ കവിതകളുടെ അര്‍ത്ഥ വിന്യാസത്തെ സന്ദിഗ്ധമാക്കുന്ന സമീപനം ഒരുപോലെ ഈ കവിതകളുടെ രാഷ്ട്രീയത്തിന്റെയും പ്രതീകശക്തിയുടെയും നിദര്‍ശനനങ്ങളാവുന്നുണ്ട്. ഇവിടെ ഉണ്ടെന്നും ഇല്ലെന്നും ദ്യോതിപ്പിക്കുന്ന, ഇവിടം വേണമെന്നും വേണ്ടെന്നും വേവലാതിപ്പെടുന്ന, നില്‍ക്കുന്നുവെന്നും പോകുന്നുവെന്നും വിചാരപ്പെടുന്ന, സംഘര്‍ഷഭരിതമായ ഈ നിശ്ചയരാഹിത്യങ്ങളില്‍ അളവറ്റു അഭിരമിക്കുന്ന, എന്നാല്‍ ഇത്തരം ദ്വന്ദങ്ങള്‍ക്കപ്പുറമുള്ള തുറസ്സുകളെ തേടുന്ന, ആശയങ്ങളും രൂപകങ്ങളും കൊണ്ട് സ്വന്തം കവിതയുടെ സ്ഥല-കാല സമ്മര്‍ദ്ദങ്ങളെ രാജേഷ് കൂടുതല്‍ ദാര്‍ശനികമാക്കുന്നു.

സ്വന്തമായ ഒരു കാവ്യഭാഷ രൂപപ്പെടുത്തുക എന്നത് ഓരോ കവിയുടെയും മുന്നിലുള്ള വെല്ലുവിളിയാണെങ്കില്‍ എഴുത്തിന്റെ ആദ്യഘട്ടത്തില്‍ തന്നെ അതേറ്റെടുത്ത കവിയാണ്‌ രാജേഷ്. കാവ്യഭാഷയാണ് ഒരു കവിയെ മറ്റു കവികളില്‍ നിന്ന് വേര്‍തിരിക്കുന്നത്. ഈ കവിയുടെ കവിതകള്‍ അയാളുടേത് മാത്രമാവുന്നത് ഭാഷാപരമായ തെരഞ്ഞെടുപ്പുകള്‍, പ്രതീകപരമായ നിര്‍ണ്ണയങ്ങള്‍, ദാര്‍ശനികമായ സമീപനങ്ങള്‍, രാഷ്ട്രീയ നിലപാടുകള്‍ തുടങ്ങിയ കാവ്യശില്പ്പത്തിന്റെ ചില അടിസ്ഥാനങ്ങളെ തികച്ചും വ്യതിരിക്തമായി വളരെ നേരത്തെ അടയാളപ്പെടുത്തിക്കൊണ്ടാണ്. ഒറ്റപ്പെട്ടെഴുതാനും എന്നാല്‍ കവിതയിലെ കൂട്ടായ്മയുടെ പുതിയ സുവിശേഷത്തിലെ കണ്ണിയാവാനും ഈ കവിക്കു കഴിഞ്ഞു എന്നതാണ് കവിതകളുടെ വിജയങ്ങള്‍ വിളിച്ചു പറയുന്നത്.
&amp;nbsp;
<img class="alignleft" src="http://s32.postimg.org/3tdy4aq2t/RAJESH_CHITHIRA_2.jpg" width="960" height="676" />
&amp;nbsp;
മലയാളത്തിലെ നവകവിതയുടെ ആന്തരികമായ ഐക്യങ്ങള്‍, വേര്‍പിരിയലുകള്‍, വൈവിധ്യങ്ങള്‍, സാംസ്കാരിക നിര്‍ണ്ണയങ്ങള്‍, ദാര്‍ശനിക വൈജാത്യങ്ങള്‍ എന്നിവ ശ്രദ്ധിക്കപ്പെടേണ്ടവയാണ്. എണ്ണമറ്റ കവികള്‍ എഴുതിത്തെളിഞ്ഞ, സ്വന്തം വായനക്കാരെ കണ്ടെത്തിയ, സ്വന്തം നിലപാടുതറകള്‍ ലാവണ്യപരമായി തീര്‍ച്ചപ്പെടുത്തി നിര്‍മ്മിച്ച കാലങ്ങള്‍ ഇതുപോലെ അധികം ഉണ്ടായിട്ടില്ല. എന്നെ സംബന്ധിച്ചിടത്തോളം, ആധുനികതക്ക് ശേഷമുണ്ടായി എന്ന് ഞാന്‍ വിശ്വസിക്കുന്ന കവിതയുടെ പിന്‍വാങ്ങലിനു ശേഷം, മലയാളകവിത കൂടുതല്‍ കരുത്തോടെ പാരമ്പര്യങ്ങളെ കുറെയൊക്കെ കുടഞ്ഞെറിഞ്ഞ്‌ ഉയര്‍ന്നു വന്ന്‍ നവഭാവുകത്വ പരിണാമങ്ങള്‍ക്ക് സാക്ഷ്യം വഹിച്ചത് കഴിഞ്ഞ രണ്ടു ദാശാബ്ദങ്ങളിലാണ്. ആ പരിണാമത്തോടൊപ്പം സഞ്ചരിക്കുകയും അതിനെ നിര്‍‌വചിക്കുന്നതില്‍ തന്നെ ചെറുതല്ലാത്ത പങ്കുവഹിയ്ക്കുകയും ചെയ്ത കവിതകളാണ് രാജേഷിന്റേത്.

രാജേഷ് ഉപയോഗിക്കുന്ന പദങ്ങളും ബിംബങ്ങളും അവ കോര്‍ത്തിണക്കുന്ന രീതിയും നവകവിതയുടെ സവിശേഷതകള്‍ക്ക് കൂടി ഉദാഹരണമാവുന്നു. <strong>‘തൊടിയിലെ വരാല്‍ വഴുതലുകള്‍’</strong> എന്ന കവിതയില്‍ അസ്വസ്ഥതക്ക് ചിത്രഭാഷ്യം നല്‍‍കാന്‍ ശ്രമിക്കുന്നത് ഗ്രാമീണമായ ഒരു വഴുതുന്ന ഓര്‍മ്മയെ നവീകരിച്ചുകൊണ്ടാണ്. കവിതകളില്‍ ഓര്‍മ്മകളുടെ നഗരവല്‍‍ക്കരണം സംഭവിക്കുന്നു. ഭൂതാതുരത കേവലമായ ഒരു ട്രോപ് അല്ല കവിതയില്‍. അത് കവിതയെ നിര്‍‌വചിക്കുന്ന ഒരു ഗൂഡഭാഷയായി ആന്തരികഘടനകളില്‍ ലയിച്ചു ചേര്‍ന്നിരിക്കുന്നു. ഭാഷയിലെ കുറുകലുകള്‍ ഉണ്ട്. അത് നല്‍‍കുന്ന അപ്രതീക്ഷിതമായ അര്‍ത്ഥ പ്രതിസന്ധികള്‍ ഉണ്ട്. അത് നല്‍‍കുന്ന വായനയുടെ വാഗ്ദാനങ്ങള്‍ ഉണ്ട്. ഇതെല്ലാം ചേര്‍ന്ന് ഉരുവമാകുന്നതാണ് രാജേഷിന്റെ കവിത എന്നത് എടുത്തു പറയേണ്ട ഒരു വസ്തുതയാണ്.

ഈ കവിതകളിലെ ചിത്രഭാഷ അവയുടെ ഘടനാപരമായ ഒരു സവിശേഷത ആണ്. ‘രണ്ടു വയസ്സുള്ള ദൈവം’ എന്ന കവിതയില്‍ “ഭ്രൂണാവസ്ഥയുടെ ഒരു ചിത്രത്തില്‍ തന്നെ തന്നെ വരച്ചു വച്ച്” എന്ന് പറയുന്നുണ്ട്.
‘തനിക്കു മാത്രം പറയാനും
കേള്‍ക്കാനുമാകുന്ന ഭാഷയില്‍
കഥകളുടെ കാറ്റിനെ കെട്ടഴിച്ചു വിടുന്നു’
എന്ന് പറയുമ്പോള്‍ അവിടെ അസാന്നിധ്യം കൊണ്ട് സൂചിതമാകുന്നതാണ് ആ ചിത്രഭാഷ. ‘കാണാന്‍ ആകുന്ന’ ഒരു ഭാഷയാണ്‌ രാജേഷ് ഒളിപ്പിക്കുന്നതിലൂടെ സന്നിഹിതമാക്കുന്നത്. ‘പണ്ടെന്നോ കണ്ണിരുന്നൊരു ചെറുസുഷിരം വാവട്ടത്തിലെ ചരുവത്തില്‍ അലമുറിക്കും’ എന്ന് മറ്റൊരിടത്ത് കാണാം (‘തൊടിയിലെ വരാല്‍ വഴുതലുകള്‍’). ‘കണങ്കാല്‍ ഉടല്‍ വീതിയില്‍ കാഴ്ചകളുടെ അതിവേഗ പാത’ എന്നും ‘ഇരുള്‍ കാന്‍ വാസ്സില്‍ ഉടല്‍ വരഞ്ഞേക്കാമിരു കണ്ണുകള്‍ എന്നും ‘നാഗ കാമനകളില്‍’. ‘കണ്ണേറുകളുടെ മുവ്വകലം’ എന്നും കണ്ണുകള്‍ ഇടയുന്ന ആകസ്മിതകളില്‍ ഒരു വിടവിനെ ഓര്‍ക്കുന്നുവെന്നും ‘മൂന്ന് കടലിരമ്പ’ങ്ങളില്‍. കാണാതെ വിടുമോ കാറ്റിന്റെ കണ്ണുകള്‍ എന്ന് ‘മുന്‍വിധിക’ളില്‍. വീട് വയ്ക്കുന്നു എന്ന് രാജേഷിനു പറയാനാവില്ല- അത് ‘വീടു വ(ര)യ്ക്ക’ല്‍ കൂടിയാണ്.

“അന്ധനാമൊരു കുട്ടി
മിഴിത്തുമ്പാല്‍‍ തൂവിയിട്ട
പേരറിയാച്ചായത്തില്‍
കിനാക്കാഴ്ച്ചകളും നമ്മളുമലിഞ്ഞ
മുങ്ങിത്താണു പോയ നിറപ്പകര്‍ച്ച”

എന്നു കാഴ്ച്ചയുടെ ഈ ദാര്‍ശനികമാനത്തെ കൂടുതല്‍ മാന്ത്രികവല്‍ക്കരിക്കുന്നുമുണ്ട്.

“കാഴ്ച്ചയുടെ മേഘക്കണ്ണുകള്‍ പെരുക്കുമ്പോള്‍
ഒന്നാം കാഴ്ച്ചയിലൊതുങ്ങാത്ത
ജീവിതത്തിന്റെ കണ്ണുനീര്‍ നിറയുന്നു”
എന്നു ‘ഏകാന്ത ശൈത്യ’ത്തിലും

“നിര്‍ത്തലുകളില്ലാതെ ഒച്ചപ്പെടുമ്പോള്‍ ,
ആകാശചിറകടികള്‍ക്ക് കാഴ്ച്ച അമ്പരപ്പാവുന്നു”
എന്നു ‘സ്ഥല- ജല-വിഭ്രാന്ത’ത്തിലും തന്റെ ചിത്രഭാഷയുടെ ദര്‍ശനം രാജേഷ് കൂടുതല്‍ അഗാധമാക്കുന്നു.

“ഭ്രൂണാവസ്ഥയുടെ ഒരു ചിത്രത്തില്‍‍
തന്നെ‍ത്തന്നെ വരച്ചു വെച്ച്,
ഉറക്കത്തിലേക്കുള്ള ഈ ഊളിയിടലിന്,
ജലതന്ത്രികളുടെ ഇട മുറിയ്ക്കാതെ
അക്കരെയിലേക്കുള്ള നീന്തലിന്
ദൈവത്തിന്റെ വിരലൊപ്പു പതിച്ച ശാന്തത” എന്ന് ‘രണ്ടു വയസ്സുള്ള ദൈവ’ത്തിലും

“മഴ പെയ്തു തോര്‍ന്ന ഭൂമിയില്‍
ആയിരം ഇതളുകളില്‍ കാതുകളും
അതിലേറെ ഇതളുകളില്‍ കണ്ണുകളും
അതിലേറെയേറെ ഇതളുകളില്‍ നാവുകളും
ബന്ധിക്കപ്പെട്ട ഒരു മരമായ്‌ ഞാന്‍ നില്‍ക്കുന്നു”

എന്ന് ‘ധ്യാനത്തിന്റെ ഏകാത്വ, നാനാത്വ’ങ്ങളിലും എഴുതുന്നത്‌ ഇതേ ചിത്രഭാഷയുടെ അസന്ദിഗ്ദ്ധമായ മിഴിവോടെയാണ്.

<strong>ഓരോ കവിതയും ഇവിടെ അമൂര്‍ത്തമായ ആത്മഭാഷണങ്ങള്‍ കൂടിയാണ്. ഭാഷക്ക് പിടിതരാത്ത ആശയങ്ങളുണ്ടെന്നും പക്ഷേ അവയെ തീര്‍ച്ചയായും ആവിഷ്കരിക്കേണ്ടതുണ്ടെന്നുമുള്ള ഒരു കവിയുടെ തിടുക്കത്തില്‍ നിന്നാണ് ഈ കവിതകള്‍ പിറക്കുന്നത്‌. എന്നാല്‍ ഇത്തരം കവിതകളില്‍ സംഭവിക്കാവുന്ന ദുരന്തമാണ് ആശയങ്ങള്‍ വിനിമയശേഷി കുറഞ്ഞ സ്വകാര്യബിംബങ്ങളിലേക്ക് ഒതുങ്ങിപ്പോവുക എന്നത്. അത് കവിയും വായനക്കാരനും തമ്മിലുള്ള വൈരുധ്യാത്മകതയെ മുറിക്കുന്നു. എന്നാല്‍ ഈയൊരവസ്ഥക്ക് രാജേഷിന്റെ ഒരു കവിത പോലും കീഴ്പ്പെടുന്നില്ല. മറിച്ച്, സ്വന്തം ദാര്‍ശനിക നിലങ്ങള്‍ വായനക്കാരുടെ പരിചിന്തനങ്ങള്‍ക്കായി ധീരമായി തുറന്നു കൊടുക്കപ്പെടുന്നു. കവിതയുമായി ഐക്യപ്പെടാനും വിഘടിക്കാനുമുള്ള പൂര്‍ണ്ണാവകാശത്തില്‍ വായനക്കാര്‍ അര്‍ത്ഥപൂര്‍ണ്ണമായ സ്വാതന്ത്ര്യം അനുഭവിക്കുന്നു.</strong>

‘ആകാശധ്യാനം’, ‘ഒരു തരിശു കണ്ണാടിയതിന്റെ ഭാവിയെ പാരായണം ചെയ്യുന്നത്’, ‘ഒരാള്‍ തന്നെ പലരെന്ന പര്യായപ്പെടുത്തല്‍’, ‘നഗരം കാണുന്ന രണ്ടു കഴുതകള്‍’, ‘മൂന്നു കടലിരമ്പങ്ങള്‍ പോലെ നമുക്കിടയിലീ മൂന്നു മീറ്ററകലം’, ‘ഒട്ടും സിമ്പിളല്ലാത്ത ഈ ജീവിതം’, ‘മുന്‍വിധികളെ വിവര്‍ത്തനം ചെയ്യുന്ന വിധം’, ‘ആകാശ മുങ്ങാംകുഴികള്‍ക്ക് ഒരു അടിസ്ഥാനരഹിത അനുബന്ധം’, ‘പാവകളുടെ ശ്മശാനം’, ‘ക്ഷണിക താപനത്തിന്റെ അടിക്കാടെരിച്ചില്‍’, ‘ജലം, ജലത്തെപ്പറ്റി പറഞ്ഞേക്കാവുന്നത്’ തുടങ്ങിയ കവിതകള്‍ക്ക് അവയുടെ പേരുകള്‍ സൂചിപ്പിക്കുന്നത് പോലെ ജീവിതവുമായുള്ള ദാര്‍ശനിക സംവാദത്തിന്റെ സ്വഭാവമാണുള്ളത്. ഇവയിലെ ആന്തരികമായ ആഖ്യാനചടുലത ബാഹ്യമായ അവയുടെ പതിഞ്ഞ വാങ്മയത്തെ കബളിപ്പിക്കുന്നതാണ്. മാത്രവുമല്ല, ഇവയും മറ്റു പല കവിതകളും ഒറ്റ വായനയില്‍ അനായാസമായി സംവദിക്കുന്നവയല്ല. നിശ്ശബ്ദരൂപകങ്ങളുടെ ആഴങ്ങള്‍കൊണ്ടു നിര്‍മ്മിക്കുന്ന അമൂര്‍ത്ത ശില്പ്പങ്ങളായി അവ വായനയില്‍ ഉയര്‍ന്നു വരുന്നു. <strong>‘ഉളിപ്പേച്ച്’</strong> എന്നത് സമാഹാരത്തിന്റെ പേര് മാത്രമല്ല, സ്വന്തം കവിതയുടെ ശില്പ്പിതന്ത്രത്തിലെ സൂക്ഷ്മതകള്‍ക്ക് രാജേഷ് തന്നെ നല്‍കുന്ന രഹസ്യനാമം കൂടിയാണ് എന്ന് തോന്നിപ്പോകുന്നു.
&amp;nbsp;
<img class="alignleft" src="http://s32.postimg.org/6lbgji9ol/RAJESH_CHITHIRA_4.jpg" width="960" height="558" />
&amp;nbsp;
ഈ കവിതകളിലെ ലിംഗരാഷ്ട്രീയം കേവലമായ കാല്‍പ്പനികബോധമല്ല അടിസ്ഥാനമാക്കുന്നത്. ‘രണ്ടു വയസ്സുള്ള ദൈവം’, ‘മകളി,ളയവള്‍’, ‘എഞ്ചിന്‍ റൂമിലെ പെൺകുട്ടി’, ‘ഡേര്‍ട്ടി പ്യുസി’, ‘പാവകളുടെ ശ്മശാനം’, ‘നാഗ കാമനകള്‍’ ‘പ്രണയത്തെക്കുറിച്ച് ചില മാര്‍ച്ച് മാസ സ്ക്രിബ്ലുകള്‍’, ‘ഏപ്രില്‍: അടയാളപ്പെടുത്തലുകളില്ലാത്ത ചില കരകളെപ്പറ്റി’, ‘പ്രലോഭനങ്ങളുടെ പുസ്തകം:ഒന്നാം അദ്ധ്യായം’, ‘ഓര്‍മ്മയുടെ നാലാം വിരല്‍’, ‘വിഷാദത്തിന്റെ മഞ്ഞു കാലം പറയുന്നത്’, ‘തൂവലില്‍ നിന്നുമകന്ന/പക്ഷിയോളം എത്താത്ത’ തുടങ്ങിയ കവിതകളില്‍ പിതരാധിപത്യത്തിന്റെ രാഷ്ട്രീയത്തെ, അതിന്റെ കടുത്ത ആഘാതങ്ങളെ ആര്‍ദ്രമായ പ്രതീകങ്ങളിലേക്ക് വിവര്‍ത്തനം ചെയ്യുകയാണ്. ‘പെണ്മ’ എന്ന ഖണ്ഡത്തിലെ കവിതകള്‍ എല്ലാംതന്നെ ചരിത്രത്തില്‍ ഘനീഭവിച്ചുപോയ ഒരു ലിംഗാവസ്ഥയുമായി സ്വന്തം ഗൂഡഭാഷയില്‍ സംവദിക്കുന്നവയാണ്. ‘പുരുഷന്‍’ എന്ന പരിമിതിയോടുള്ള ചില കലഹങ്ങള്‍ ഇത്തരം കവിതകളില്‍ കടന്നുവരുന്നു. ‘മകളി, ളയവള്‍’ എന്ന കവിത രാഷ്ട്രീയമായി ഇത്രയും കരുത്തുറ്റതക്കാന്‍ രാജേഷിനു കഴിയുന്നത്‌ സ്വന്തം സാധ്യതയുടെ അതിരുകള്‍ തിരിച്ചറിഞ്ഞുകൊണ്ടുള്ള, അതിനുള്ളില്‍ നിന്നുകൊണ്ടുള്ള ഭാഷാപരവും ബിംബപരവുമായ പരീക്ഷണത്തിനാണ് മുതിരുന്നത് എന്നത് കൊണ്ടാണ്. ഇത് ഒരേ സമയം രചനാപരമായ കയ്യടക്കവും പ്രത്യയശാസ്ത്രപരമായ തെരഞ്ഞെടുപ്പുമാണ്.

‘ചില അധിനിവേധ ചിന്തകള്‍ അഥവാ മരം, പുഴ എന്നിങ്ങനെ അല്‍പ്പായുസികളായ ഉപമകള്‍’ എന്ന കവിത മറ്റൊരു രാഷ്ട്രീയത്തെ കവിതയിലൂടെ പ്രതിനിധാനം ചെയ്യാനുള്ള ശ്രമത്തിന്റെ ഉദാഹരണമാണ്. ഇവിടെ മരം പ്രതീകപരമായ സവിശേഷധര്‍മ്മം ഒന്നും അനുഷ്ടിക്കുന്നില്ല. പകരം സൈന്യം, രാജ്യം, വിധ്വംസകത, ഭൂപടം, അധിനിവേശകന്‍ തുടങ്ങിയ പദാവലിയിലൂടെ രാജനീതിയുടെ അനുഷ്ടാനങ്ങളെ മരത്തില്‍ തളച്ചു നിര്‍ത്തി കാണിച്ചുതരികയാണ് ചെയ്യുന്നത്:

“വേനലുകളില്‍ അലസനാവുന്ന മരം
പുഴയിലൂടെ തന്റെ സൈന്യത്തെ തിരിച്ചയക്കുന്നു.
വര്‍ഷകാലത്ത് പുഴയോട് പൊരുതി മരിച്ച സൈനികരുടെ
ഫോസിലുകള്‍ ആണ് തങ്ങള്‍ തൊട്ടു കടന്നു പോവുന്നതെന്ന്
വേനലില്‍ കാറ്റോടിക്കുന്ന വാഹനങ്ങളിലിരുന്നു
മടങ്ങിപ്പോവുന്ന സൈനികര്‍ അടക്കം പറയുന്നു.

മരം ഒരു രാജ്യമാണ്.
കുറുകെ ഒഴുകുന്ന ഓരോ പുഴയും ആക്രമിച്ചു കീഴ്‌പ്പെടുത്തേണ്ടത് തന്നെ.
തോല്‍ക്കപ്പെടുന്ന മരങ്ങളാണ് പുഴയിലൂടെ ഒഴുകി വരുന്നത്
പരാജയപ്പെടുന്ന മരങ്ങളാണ് പൂക്കാന്‍ മറന്നു പോവുന്നത്.
ഓരോ വിജയത്തിനും ഒരു പൂക്കാലത്തിന്റെ ആയുസ്സേയുള്ളൂ
എന്നാണു ഒരു മരവും പഠിപ്പിക്കുവാന്‍ ശ്രമിക്കുന്നത്.

പുഴ നീതിബോധമില്ലാത്ത ഒരു വിധ്വംസകനാണ്.
ഏതു നിമിഷവുമത് ഒരു ദേശത്തിന്റെ ഭൂപടത്തെ മാറ്റിവരച്ചേക്കാം.
പുഴ നീതിബോധമില്ലാത്ത അധിനിവേശകനാണ്.
ഏതു നിമിഷവുമത് വഴി മാറി സഞ്ചരിച്ചേക്കാം”

<strong>രാജേഷിന്റെ കവിതകള്‍ ഉപരിചിന്തകള്‍ക്കും മനനങ്ങള്‍ക്കും ഉള്ളതാണ്. അത് ധ്യാനിക്കുന്ന പോരാളിയുടെയും പോരാടുന്ന ധ്യാനിയുടെയും ഭാവങ്ങളിലേക്ക് വിഭജിക്കുകയും കൂടിച്ചേരുകയും ചെയ്യുന്നു.</strong> അതിന്റെ ധൈഷണികത വായനക്ക് കടുത്ത വെല്ലുവിളികള്‍ ഉയര്‍ത്തുന്നതാണ്. മലയാളത്തിലെ കാവ്യാനുഭൂതികളുടെ പ്രതിനിധാനങ്ങളെ നവീകരിക്കുന്നതില്‍ ഈ കവിതകള്‍ വഹിക്കുന്ന പങ്കു തന്നെയാണ്‌ അദ്ദേഹത്തെ സമകാലികനും ശ്രദ്ധേയനുമാക്കുന്നത് എന്ന് ഞാന്‍ കരുതുന്നു. ഇനിയും ഏറെ മുന്നോട്ടുപോകാന്‍ വഴിയും പോംവഴിയുമുള്ള കവിയാണ്‌ രാജേഷ്. കവിതയുടെ വിധ്വംസകതയെ ഏറ്റവും നന്നായി മനസ്സിലാക്കിയിട്ടുള്ള നവകവികളുടെ കൂട്ടത്തില്‍ ഞാന്‍ രാജേഷിനെ കാണുന്നു. ഈ സമാഹാരത്തിലെ കവിതകളെപ്പോലെ അദ്ദേഹത്തിന്റെ വരുംകാല കവിതകളും ലാവണ്യപരമായ, ദാര്‍ശനികമായ, രാഷ്ട്രീയമായ പ്രതിനിധാനങ്ങളില്‍ കൂടുതല്‍ അര്‍ത്ഥാശക്തിയോടെ വായനയുടെ തീക്ഷ്ണതകള്‍ അനുവാചകര്‍ക്കു നല്‍കുമെന്നത് എനിക്ക് തീര്‍ച്ചയാണ്.


![ധ്യാനിക്കുന്ന പോരാളിയും പോരാടുന്ന ധ്യാനിയും: കവിതയുടെ ധീരസംവാദങ്ങള്‍](https://cdn.boolokam.com/articles/2016/05/TT.jpg)&nbsp; **ന** വകവിതയുടെ ഭാവുകത്വ നിര്‍മ്മിതിയില്‍ പങ്കു വഹിച്ച യുവകവികളുടെ നിരയില്‍ നാം രാജേഷ് ചിത്തിരയെ കാണുന്നു. രാജേഷിന്റെ കവിത വളര്‍ന്നു വന്നത് ഭാഷയോട് പൊരുതിക്കൊണ്ടാണ്. അഗാധമായ ദാര്‍ശനിക ഭാവമുള്ളവയാണ് രാജേഷിന്റെ കവിതകള്‍. പുതിയ കാലത്തെക്കുറിച്ചുള്ള ആകുലതകള്‍ ആ വാക്കുകളും വരികളും പിടിച്ചെടുക്കുന്നു. മനുഷ്യാവസ്ഥയുടെ സാമൂഹികബദ്ധമായ അശാന്തികളും, ആനന്ദങ്ങളും, അനുഭൂതിപരമായ മാറ്റങ്ങള്‍ക്ക് വിധേയമാകുന്നതെങ്ങനെ എന്ന് കാണിച്ചു തരുമ്പോഴാണ് ഒരു കലാസൃഷ്ടി സാംസ്കാരികമായി, രാഷ്ട്രീയമായി പ്രസക്തമാവുന്നെതെങ്കില്‍, വിജയിക്കുന്നതെങ്കില്‍, ഈ കവി ആ വഴിയില്‍ ഏറെ മുന്നേറിയിരിക്കുന്നു എന്നത് അവഗണിക്കാന്‍ കഴിയില്ല എന്ന് ആദ്യമേ തന്നെ സൂചിപ്പിക്കേണ്ടിയിരിക്കുന്നു. ആധുനികതക്കും ഉത്തരാധുനികതക്കും ശേഷമുള്ള മലയാളകവിത രൂപത്തിലും ഉള്ളടക്കത്തിലും വ്യത്യസ്തമായ അനുഭവലോകത്തെ പ്രതിനിധാനം ചെയ്യാന്‍ സജ്ജമാവുക ആയിരുന്നു രാജേഷ് എഴുതി തുടങ്ങിയ ഘട്ടത്തില്‍. കേരളത്തിനകത്തും കേരളത്തിനു പുറത്തും മലയാളി ഭാവുകത്വത്തിന്റെ അടിസ്ഥാനമായ സാംസ്കാരിക സങ്കല്‍പ്പങ്ങള്‍ക്ക് സര്‍വ്വതലസ്പര്‍ശിയായ മാറ്റങ്ങളുണ്ടായ തൊണ്ണൂറുകളിലാണ് നവകവിതയുടെ ആദ്യ സ്ഫുലിംഗങ്ങള്‍ പ്രത്യക്ഷമായത്. പുതിയ സഹസ്രാബ്ദത്തിന്റെ ആദ്യ ദശാബ്ദമായപ്പോഴേക്ക് വലിയൊരു സാംസ്കാരിക ചലനമായി അത് സാഹിത്യലോകത്ത് വളര്‍ന്നു കഴിഞ്ഞിരുന്നു. ആ നിറവിന്റെ വലിയ ആനന്ദങ്ങളില്‍ ഒന്ന് രാജേഷിന്റെ കവിതകള്‍ ആയിരുന്നു. &nbsp; ![RAJESH CHITHIRA-1](https://cdn.boolokam.com/articles/2016/05/RAJESH-CHITHIRA-1-664x1024.jpg) &nbsp; പുതിയ ലോകവും കാലവും നമ്മുടെ ആവാസസങ്കല്‍പ്പങ്ങളെയും ഭൂതാതുരതയുടെ മാനങ്ങളെ തന്നെയും വിഘടിപ്പിക്കുകയും പുനര്‍ക്രമീകരിയ്ക്കാതിരിക്കുകയും ചെയ്തു. ആദ്യകാല മലയാളി വിശ്വമാനവീകത അമൂര്‍ത്തവും ആദര്‍ശാത്മകവും ആയിരുന്നെങ്കില്‍ ഉപജീവനത്തിന് വേണ്ടിയുള്ള ആധുനിക ദേശാടനങ്ങള്‍ അതിനെ മൂര്‍ത്തവും സംഘര്‍ഷരഭരിതവും ആക്കിത്തീര്‍ത്തു. ലോക തൊഴില്‍വിപണിയിലെ നിത്യ സാന്നിദ്ധ്യമായ മലയാളിപ്രവാസം എന്നത് ഒരു ദേശത്തിന്റെ അനുഭവലോകത്തിലെ സജീവതയാക്കി മാറ്റുക ആയിരുന്നു. ഒരു ചെറിയ പ്രദേശത്തിന്റെ രാഷ്ട്രീയ സമ്പദ്ശാസ്ത്രത്തെയും സാംസ്കാരിക ജീവിതത്തെയും അത് നിര്‍ണ്ണുയിക്കുന്ന മുഖ്യഘടകമായി ലോകാന്തര യാത്രകള്‍ മാറുക ആയിരുന്നു. തന്റെ ജീവിതാവസ്ഥയില്‍ സ്വയം നിന്ദിക്കുകയും അഭിനന്ദിക്കുകയും ചെയ്യുന്ന പുതിയ മലയാളി ഈ സാംസ്കാരിക രാഷ്ട്രീയത്തിനുള്ളില്‍ രൂപംകൊണ്ടിട്ടുണ്ട്. സ്വത്വത്തിന്റെ ഒരു പുതിയ അടരു കൂടി തുന്നി ചേര്‍ക്കപ്പെടുക ആയിരുന്നു. ഈ പുതിയ പ്രവാസ ദേശീയത സാഹിത്യത്തില്‍ വലിയ ചലനങ്ങളാണുണ്ടാക്കിയത്. **മാറുന്ന അനുഭവലോകത്തോട്‌ സക്രിയമായി, സര്‍ഗ്ഗാത്മകമായി, ആശങ്കാഭരിതമായി, അസ്വസ്ഥമായി, ദാര്‍ശനികമായി പ്രതികരിക്കുക എന്ന ദൌത്യം കവിതയ്ക്കുണ്ടായി. ആ സാമൂഹികസന്ദര്‍ഭമാണ് രാജേഷിന്റെ കവിതകളുടെ നിര്‍ണ്ണാകയകമണ്ഡലം. ആ പൊരുത്തപ്പെടലിന്റെ, പൊരുത്തക്കേടുകളുടെ, വിമര്‍ശനാത്മകമായ ഭാഷയും ദര്‍ശനവുമാണ് അദ്ദേഹത്തിന്റെ കവിതകളില്‍ കണ്ടെത്താന്‍ കഴിയുക. കവിതയില്‍ സന്നിവേശിപ്പിക്കുന്ന രാഷ്ട്രീയവും ഈ കാലത്തിനെറെ പരിണാമ രഹസ്യത്തിന്റെതാണ്.** ധാരാളം എഴുതുക, വൈവിധ്യത്തോടെ എഴുതുക, നന്നായി എഴുതുക എന്നീ വെല്ലുവിളികള്‍ കവികള്‍ക്ക് മുന്നില്‍ ഉണ്ട്. എല്ലാ എഴുത്തുകാര്‍ക്ക് മുന്നിലും ഉണ്ട്. ഒരു കവിതയും എല്ലാവരെയും തൃപ്തിപെടുത്താനുള്ളതല്ല. രാജേഷിന്റെ കവിതകള്‍ പുതിയ രാഷ്ട്രീയ സന്ദര്‍ഭത്തോട്, ചരിത്ര സന്ദര്‍ഭത്തോട് കരുത്തോടെ പ്രതികരിക്കുന്നു. കവിതയിലെ സൌന്ദര്യാത്മകത, അതിന്റെ ദാര്‍ശനികാഭിമുഖ്യം, രാഷ്ട്രീയം എല്ലാം അനുഭൂതികളിലേക്ക് പകരാന്‍ കഴിയുന്ന പ്രതീകലോകമാണ് രാജേഷ് കവിതയില്‍ സൃഷ്ടിക്കുന്നത്. കവിതയോടുള്ള അഗാധമായ ആത്മാര്‍ത്ഥതയാല്‍ തീക്ഷ്ണവും നിശിതവുമാണ് രാജേഷിന്റെ കവിതകള്‍. ഓരോ കവിതയുടെയും ഉത്ഭവം മനസ്സിന്റെ സൂക്ഷ്മതയില്‍ സംഭവിച്ച ഒരു പിടച്ചിലില്‍ നിന്നാണ് എന്ന് ഓര്‍മ്മിപ്പിക്കും വിധമാണ് കവിതയിലെ ചടുലമായ അനുഭൂതി സംക്രമണങ്ങള്‍ ഈ കവി ആവിഷ്കരിക്കുന്നത്. ഇത് കവിതകളെ ഒരേ സമയം സ്വകാര്യ വിചാരങ്ങളും അവയുടെ സൂക്ഷ്മമായ ഭാഷാവിനിമയങ്ങളുമാക്കുന്നു. ‘കേരളം’ രാജേഷിന്റെ കവിതയില്‍ കടന്നു വരുന്നത് ഒരു രാഷ്ട്രീയ സാംസ്കാരിക പ്രതിസന്ധി ആയിട്ടാണ്. പുറത്തു നിന്നും അകത്തു നിന്നും മാറി മാറി കേരളത്തെ നോക്കുന്ന പരിചിതത്വത്തിന്റെയും അപരിചിതത്വതിന്റെയും കണ്ണുകള്‍ ഈ കവിതകളില്‍ ഉണ്ട്. എന്റേത്, എന്റെതല്ലാത്തത് എന്ന് ഒരേ സമയം വൈരുധ്യങ്ങളിലേക്ക് വലിയുന്ന ആത്മഭാവത്താല്‍ കവിതകളുടെ അര്‍ത്ഥ വിന്യാസത്തെ സന്ദിഗ്ധമാക്കുന്ന സമീപനം ഒരുപോലെ ഈ കവിതകളുടെ രാഷ്ട്രീയത്തിന്റെയും പ്രതീകശക്തിയുടെയും നിദര്‍ശനനങ്ങളാവുന്നുണ്ട്. ഇവിടെ ഉണ്ടെന്നും ഇല്ലെന്നും ദ്യോതിപ്പിക്കുന്ന, ഇവിടം വേണമെന്നും വേണ്ടെന്നും വേവലാതിപ്പെടുന്ന, നില്‍ക്കുന്നുവെന്നും പോകുന്നുവെന്നും വിചാരപ്പെടുന്ന, സംഘര്‍ഷഭരിതമായ ഈ നിശ്ചയരാഹിത്യങ്ങളില്‍ അളവറ്റു അഭിരമിക്കുന്ന, എന്നാല്‍ ഇത്തരം ദ്വന്ദങ്ങള്‍ക്കപ്പുറമുള്ള തുറസ്സുകളെ തേടുന്ന, ആശയങ്ങളും രൂപകങ്ങളും കൊണ്ട് സ്വന്തം കവിതയുടെ സ്ഥല-കാല സമ്മര്‍ദ്ദങ്ങളെ രാജേഷ് കൂടുതല്‍ ദാര്‍ശനികമാക്കുന്നു. സ്വന്തമായ ഒരു കാവ്യഭാഷ രൂപപ്പെടുത്തുക എന്നത് ഓരോ കവിയുടെയും മുന്നിലുള്ള വെല്ലുവിളിയാണെങ്കില്‍ എഴുത്തിന്റെ ആദ്യഘട്ടത്തില്‍ തന്നെ അതേറ്റെടുത്ത കവിയാണ്‌ രാജേഷ്. കാവ്യഭാഷയാണ് ഒരു കവിയെ മറ്റു കവികളില്‍ നിന്ന് വേര്‍തിരിക്കുന്നത്. ഈ കവിയുടെ കവിതകള്‍ അയാളുടേത് മാത്രമാവുന്നത് ഭാഷാപരമായ തെരഞ്ഞെടുപ്പുകള്‍, പ്രതീകപരമായ നിര്‍ണ്ണയങ്ങള്‍, ദാര്‍ശനികമായ സമീപനങ്ങള്‍, രാഷ്ട്രീയ നിലപാടുകള്‍ തുടങ്ങിയ കാവ്യശില്പ്പത്തിന്റെ ചില അടിസ്ഥാനങ്ങളെ തികച്ചും വ്യതിരിക്തമായി വളരെ നേരത്തെ അടയാളപ്പെടുത്തിക്കൊണ്ടാണ്. ഒറ്റപ്പെട്ടെഴുതാനും എന്നാല്‍ കവിതയിലെ കൂട്ടായ്മയുടെ പുതിയ സുവിശേഷത്തിലെ കണ്ണിയാവാനും ഈ കവിക്കു കഴിഞ്ഞു എന്നതാണ് കവിതകളുടെ വിജയങ്ങള്‍ വിളിച്ചു പറയുന്നത്. &nbsp; ![](http://s32.postimg.org/3tdy4aq2t/RAJESH_CHITHIRA_2.jpg) &nbsp; മലയാളത്തിലെ നവകവിതയുടെ ആന്തരികമായ ഐക്യങ്ങള്‍, വേര്‍പിരിയലുകള്‍, വൈവിധ്യങ്ങള്‍, സാംസ്കാരിക നിര്‍ണ്ണയങ്ങള്‍, ദാര്‍ശനിക വൈജാത്യങ്ങള്‍ എന്നിവ ശ്രദ്ധിക്കപ്പെടേണ്ടവയാണ്. എണ്ണമറ്റ കവികള്‍ എഴുതിത്തെളിഞ്ഞ, സ്വന്തം വായനക്കാരെ കണ്ടെത്തിയ, സ്വന്തം നിലപാടുതറകള്‍ ലാവണ്യപരമായി തീര്‍ച്ചപ്പെടുത്തി നിര്‍മ്മിച്ച കാലങ്ങള്‍ ഇതുപോലെ അധികം ഉണ്ടായിട്ടില്ല. എന്നെ സംബന്ധിച്ചിടത്തോളം, ആധുനികതക്ക് ശേഷമുണ്ടായി എന്ന് ഞാന്‍ വിശ്വസിക്കുന്ന കവിതയുടെ പിന്‍വാങ്ങലിനു ശേഷം, മലയാളകവിത കൂടുതല്‍ കരുത്തോടെ പാരമ്പര്യങ്ങളെ കുറെയൊക്കെ കുടഞ്ഞെറിഞ്ഞ്‌ ഉയര്‍ന്നു വന്ന്‍ നവഭാവുകത്വ പരിണാമങ്ങള്‍ക്ക് സാക്ഷ്യം വഹിച്ചത് കഴിഞ്ഞ രണ്ടു ദാശാബ്ദങ്ങളിലാണ്. ആ പരിണാമത്തോടൊപ്പം സഞ്ചരിക്കുകയും അതിനെ നിര്‍‌വചിക്കുന്നതില്‍ തന്നെ ചെറുതല്ലാത്ത പങ്കുവഹിയ്ക്കുകയും ചെയ്ത കവിതകളാണ് രാജേഷിന്റേത്. രാജേഷ് ഉപയോഗിക്കുന്ന പദങ്ങളും ബിംബങ്ങളും അവ കോര്‍ത്തിണക്കുന്ന രീതിയും നവകവിതയുടെ സവിശേഷതകള്‍ക്ക് കൂടി ഉദാഹരണമാവുന്നു. **‘തൊടിയിലെ വരാല്‍ വഴുതലുകള്‍’** എന്ന കവിതയില്‍ അസ്വസ്ഥതക്ക് ചിത്രഭാഷ്യം നല്‍‍കാന്‍ ശ്രമിക്കുന്നത് ഗ്രാമീണമായ ഒരു വഴുതുന്ന ഓര്‍മ്മയെ നവീകരിച്ചുകൊണ്ടാണ്. കവിതകളില്‍ ഓര്‍മ്മകളുടെ നഗരവല്‍‍ക്കരണം സംഭവിക്കുന്നു. ഭൂതാതുരത കേവലമായ ഒരു ട്രോപ് അല്ല കവിതയില്‍. അത് കവിതയെ നിര്‍‌വചിക്കുന്ന ഒരു ഗൂഡഭാഷയായി ആന്തരികഘടനകളില്‍ ലയിച്ചു ചേര്‍ന്നിരിക്കുന്നു. ഭാഷയിലെ കുറുകലുകള്‍ ഉണ്ട്. അത് നല്‍‍കുന്ന അപ്രതീക്ഷിതമായ അര്‍ത്ഥ പ്രതിസന്ധികള്‍ ഉണ്ട്. അത് നല്‍‍കുന്ന വായനയുടെ വാഗ്ദാനങ്ങള്‍ ഉണ്ട്. ഇതെല്ലാം ചേര്‍ന്ന് ഉരുവമാകുന്നതാണ് രാജേഷിന്റെ കവിത എന്നത് എടുത്തു പറയേണ്ട ഒരു വസ്തുതയാണ്. ഈ കവിതകളിലെ ചിത്രഭാഷ അവയുടെ ഘടനാപരമായ ഒരു സവിശേഷത ആണ്. ‘രണ്ടു വയസ്സുള്ള ദൈവം’ എന്ന കവിതയില്‍ “ഭ്രൂണാവസ്ഥയുടെ ഒരു ചിത്രത്തില്‍ തന്നെ തന്നെ വരച്ചു വച്ച്” എന്ന് പറയുന്നുണ്ട്. ‘തനിക്കു മാത്രം പറയാനും കേള്‍ക്കാനുമാകുന്ന ഭാഷയില്‍ കഥകളുടെ കാറ്റിനെ കെട്ടഴിച്ചു വിടുന്നു’ എന്ന് പറയുമ്പോള്‍ അവിടെ അസാന്നിധ്യം കൊണ്ട് സൂചിതമാകുന്നതാണ് ആ ചിത്രഭാഷ. ‘കാണാന്‍ ആകുന്ന’ ഒരു ഭാഷയാണ്‌ രാജേഷ് ഒളിപ്പിക്കുന്നതിലൂടെ സന്നിഹിതമാക്കുന്നത്. ‘പണ്ടെന്നോ കണ്ണിരുന്നൊരു ചെറുസുഷിരം വാവട്ടത്തിലെ ചരുവത്തില്‍ അലമുറിക്കും’ എന്ന് മറ്റൊരിടത്ത് കാണാം (‘തൊടിയിലെ വരാല്‍ വഴുതലുകള്‍’). ‘കണങ്കാല്‍ ഉടല്‍ വീതിയില്‍ കാഴ്ചകളുടെ അതിവേഗ പാത’ എന്നും ‘ഇരുള്‍ കാന്‍ വാസ്സില്‍ ഉടല്‍ വരഞ്ഞേക്കാമിരു കണ്ണുകള്‍ എന്നും ‘നാഗ കാമനകളില്‍’. ‘കണ്ണേറുകളുടെ മുവ്വകലം’ എന്നും കണ്ണുകള്‍ ഇടയുന്ന ആകസ്മിതകളില്‍ ഒരു വിടവിനെ ഓര്‍ക്കുന്നുവെന്നും ‘മൂന്ന് കടലിരമ്പ’ങ്ങളില്‍. കാണാതെ വിടുമോ കാറ്റിന്റെ കണ്ണുകള്‍ എന്ന് ‘മുന്‍വിധിക’ളില്‍. വീട് വയ്ക്കുന്നു എന്ന് രാജേഷിനു പറയാനാവില്ല- അത് ‘വീടു വ(ര)യ്ക്ക’ല്‍ കൂടിയാണ്. “അന്ധനാമൊരു കുട്ടി മിഴിത്തുമ്പാല്‍‍ തൂവിയിട്ട പേരറിയാച്ചായത്തില്‍ കിനാക്കാഴ്ച്ചകളും നമ്മളുമലിഞ്ഞ മുങ്ങിത്താണു പോയ നിറപ്പകര്‍ച്ച” എന്നു കാഴ്ച്ചയുടെ ഈ ദാര്‍ശനികമാനത്തെ കൂടുതല്‍ മാന്ത്രികവല്‍ക്കരിക്കുന്നുമുണ്ട്. “കാഴ്ച്ചയുടെ മേഘക്കണ്ണുകള്‍ പെരുക്കുമ്പോള്‍ ഒന്നാം കാഴ്ച്ചയിലൊതുങ്ങാത്ത ജീവിതത്തിന്റെ കണ്ണുനീര്‍ നിറയുന്നു” എന്നു ‘ഏകാന്ത ശൈത്യ’ത്തിലും “നിര്‍ത്തലുകളില്ലാതെ ഒച്ചപ്പെടുമ്പോള്‍ , ആകാശചിറകടികള്‍ക്ക് കാഴ്ച്ച അമ്പരപ്പാവുന്നു” എന്നു ‘സ്ഥല- ജല-വിഭ്രാന്ത’ത്തിലും തന്റെ ചിത്രഭാഷയുടെ ദര്‍ശനം രാജേഷ് കൂടുതല്‍ അഗാധമാക്കുന്നു. “ഭ്രൂണാവസ്ഥയുടെ ഒരു ചിത്രത്തില്‍‍ തന്നെ‍ത്തന്നെ വരച്ചു വെച്ച്, ഉറക്കത്തിലേക്കുള്ള ഈ ഊളിയിടലിന്, ജലതന്ത്രികളുടെ ഇട മുറിയ്ക്കാതെ അക്കരെയിലേക്കുള്ള നീന്തലിന് ദൈവത്തിന്റെ വിരലൊപ്പു പതിച്ച ശാന്തത” എന്ന് ‘രണ്ടു വയസ്സുള്ള ദൈവ’ത്തിലും “മഴ പെയ്തു തോര്‍ന്ന ഭൂമിയില്‍ ആയിരം ഇതളുകളില്‍ കാതുകളും അതിലേറെ ഇതളുകളില്‍ കണ്ണുകളും അതിലേറെയേറെ ഇതളുകളില്‍ നാവുകളും ബന്ധിക്കപ്പെട്ട ഒരു മരമായ്‌ ഞാന്‍ നില്‍ക്കുന്നു” എന്ന് ‘ധ്യാനത്തിന്റെ ഏകാത്വ, നാനാത്വ’ങ്ങളിലും എഴുതുന്നത്‌ ഇതേ ചിത്രഭാഷയുടെ അസന്ദിഗ്ദ്ധമായ മിഴിവോടെയാണ്. **ഓരോ കവിതയും ഇവിടെ അമൂര്‍ത്തമായ ആത്മഭാഷണങ്ങള്‍ കൂടിയാണ്. ഭാഷക്ക് പിടിതരാത്ത ആശയങ്ങളുണ്ടെന്നും പക്ഷേ അവയെ തീര്‍ച്ചയായും ആവിഷ്കരിക്കേണ്ടതുണ്ടെന്നുമുള്ള ഒരു കവിയുടെ തിടുക്കത്തില്‍ നിന്നാണ് ഈ കവിതകള്‍ പിറക്കുന്നത്‌. എന്നാല്‍ ഇത്തരം കവിതകളില്‍ സംഭവിക്കാവുന്ന ദുരന്തമാണ് ആശയങ്ങള്‍ വിനിമയശേഷി കുറഞ്ഞ സ്വകാര്യബിംബങ്ങളിലേക്ക് ഒതുങ്ങിപ്പോവുക എന്നത്. അത് കവിയും വായനക്കാരനും തമ്മിലുള്ള വൈരുധ്യാത്മകതയെ മുറിക്കുന്നു. എന്നാല്‍ ഈയൊരവസ്ഥക്ക് രാജേഷിന്റെ ഒരു കവിത പോലും കീഴ്പ്പെടുന്നില്ല. മറിച്ച്, സ്വന്തം ദാര്‍ശനിക നിലങ്ങള്‍ വായനക്കാരുടെ പരിചിന്തനങ്ങള്‍ക്കായി ധീരമായി തുറന്നു കൊടുക്കപ്പെടുന്നു. കവിതയുമായി ഐക്യപ്പെടാനും വിഘടിക്കാനുമുള്ള പൂര്‍ണ്ണാവകാശത്തില്‍ വായനക്കാര്‍ അര്‍ത്ഥപൂര്‍ണ്ണമായ സ്വാതന്ത്ര്യം അനുഭവിക്കുന്നു.** ‘ആകാശധ്യാനം’, ‘ഒരു തരിശു കണ്ണാടിയതിന്റെ ഭാവിയെ പാരായണം ചെയ്യുന്നത്’, ‘ഒരാള്‍ തന്നെ പലരെന്ന പര്യായപ്പെടുത്തല്‍’, ‘നഗരം കാണുന്ന രണ്ടു കഴുതകള്‍’, ‘മൂന്നു കടലിരമ്പങ്ങള്‍ പോലെ നമുക്കിടയിലീ മൂന്നു മീറ്ററകലം’, ‘ഒട്ടും സിമ്പിളല്ലാത്ത ഈ ജീവിതം’, ‘മുന്‍വിധികളെ വിവര്‍ത്തനം ചെയ്യുന്ന വിധം’, ‘ആകാശ മുങ്ങാംകുഴികള്‍ക്ക് ഒരു അടിസ്ഥാനരഹിത അനുബന്ധം’, ‘പാവകളുടെ ശ്മശാനം’, ‘ക്ഷണിക താപനത്തിന്റെ അടിക്കാടെരിച്ചില്‍’, ‘ജലം, ജലത്തെപ്പറ്റി പറഞ്ഞേക്കാവുന്നത്’ തുടങ്ങിയ കവിതകള്‍ക്ക് അവയുടെ പേരുകള്‍ സൂചിപ്പിക്കുന്നത് പോലെ ജീവിതവുമായുള്ള ദാര്‍ശനിക സംവാദത്തിന്റെ സ്വഭാവമാണുള്ളത്. ഇവയിലെ ആന്തരികമായ ആഖ്യാനചടുലത ബാഹ്യമായ അവയുടെ പതിഞ്ഞ വാങ്മയത്തെ കബളിപ്പിക്കുന്നതാണ്. മാത്രവുമല്ല, ഇവയും മറ്റു പല കവിതകളും ഒറ്റ വായനയില്‍ അനായാസമായി സംവദിക്കുന്നവയല്ല. നിശ്ശബ്ദരൂപകങ്ങളുടെ ആഴങ്ങള്‍കൊണ്ടു നിര്‍മ്മിക്കുന്ന അമൂര്‍ത്ത ശില്പ്പങ്ങളായി അവ വായനയില്‍ ഉയര്‍ന്നു വരുന്നു. **‘ഉളിപ്പേച്ച്’** എന്നത് സമാഹാരത്തിന്റെ പേര് മാത്രമല്ല, സ്വന്തം കവിതയുടെ ശില്പ്പിതന്ത്രത്തിലെ സൂക്ഷ്മതകള്‍ക്ക് രാജേഷ് തന്നെ നല്‍കുന്ന രഹസ്യനാമം കൂടിയാണ് എന്ന് തോന്നിപ്പോകുന്നു. &nbsp; ![](http://s32.postimg.org/6lbgji9ol/RAJESH_CHITHIRA_4.jpg) &nbsp; ഈ കവിതകളിലെ ലിംഗരാഷ്ട്രീയം കേവലമായ കാല്‍പ്പനികബോധമല്ല അടിസ്ഥാനമാക്കുന്നത്. ‘രണ്ടു വയസ്സുള്ള ദൈവം’, ‘മകളി,ളയവള്‍’, ‘എഞ്ചിന്‍ റൂമിലെ പെൺകുട്ടി’, ‘ഡേര്‍ട്ടി പ്യുസി’, ‘പാവകളുടെ ശ്മശാനം’, ‘നാഗ കാമനകള്‍’ ‘പ്രണയത്തെക്കുറിച്ച് ചില മാര്‍ച്ച് മാസ സ്ക്രിബ്ലുകള്‍’, ‘ഏപ്രില്‍: അടയാളപ്പെടുത്തലുകളില്ലാത്ത ചില കരകളെപ്പറ്റി’, ‘പ്രലോഭനങ്ങളുടെ പുസ്തകം:ഒന്നാം അദ്ധ്യായം’, ‘ഓര്‍മ്മയുടെ നാലാം വിരല്‍’, ‘വിഷാദത്തിന്റെ മഞ്ഞു കാലം പറയുന്നത്’, ‘തൂവലില്‍ നിന്നുമകന്ന/പക്ഷിയോളം എത്താത്ത’ തുടങ്ങിയ കവിതകളില്‍ പിതരാധിപത്യത്തിന്റെ രാഷ്ട്രീയത്തെ, അതിന്റെ കടുത്ത ആഘാതങ്ങളെ ആര്‍ദ്രമായ പ്രതീകങ്ങളിലേക്ക് വിവര്‍ത്തനം ചെയ്യുകയാണ്. ‘പെണ്മ’ എന്ന ഖണ്ഡത്തിലെ കവിതകള്‍ എല്ലാംതന്നെ ചരിത്രത്തില്‍ ഘനീഭവിച്ചുപോയ ഒരു ലിംഗാവസ്ഥയുമായി സ്വന്തം ഗൂഡഭാഷയില്‍ സംവദിക്കുന്നവയാണ്. ‘പുരുഷന്‍’ എന്ന പരിമിതിയോടുള്ള ചില കലഹങ്ങള്‍ ഇത്തരം കവിതകളില്‍ കടന്നുവരുന്നു. ‘മകളി, ളയവള്‍’ എന്ന കവിത രാഷ്ട്രീയമായി ഇത്രയും കരുത്തുറ്റതക്കാന്‍ രാജേഷിനു കഴിയുന്നത്‌ സ്വന്തം സാധ്യതയുടെ അതിരുകള്‍ തിരിച്ചറിഞ്ഞുകൊണ്ടുള്ള, അതിനുള്ളില്‍ നിന്നുകൊണ്ടുള്ള ഭാഷാപരവും ബിംബപരവുമായ പരീക്ഷണത്തിനാണ് മുതിരുന്നത് എന്നത് കൊണ്ടാണ്. ഇത് ഒരേ സമയം രചനാപരമായ കയ്യടക്കവും പ്രത്യയശാസ്ത്രപരമായ തെരഞ്ഞെടുപ്പുമാണ്. ‘ചില അധിനിവേധ ചിന്തകള്‍ അഥവാ മരം, പുഴ എന്നിങ്ങനെ അല്‍പ്പായുസികളായ ഉപമകള്‍’ എന്ന കവിത മറ്റൊരു രാഷ്ട്രീയത്തെ കവിതയിലൂടെ പ്രതിനിധാനം ചെയ്യാനുള്ള ശ്രമത്തിന്റെ ഉദാഹരണമാണ്. ഇവിടെ മരം പ്രതീകപരമായ സവിശേഷധര്‍മ്മം ഒന്നും അനുഷ്ടിക്കുന്നില്ല. പകരം സൈന്യം, രാജ്യം, വിധ്വംസകത, ഭൂപടം, അധിനിവേശകന്‍ തുടങ്ങിയ പദാവലിയിലൂടെ രാജനീതിയുടെ അനുഷ്ടാനങ്ങളെ മരത്തില്‍ തളച്ചു നിര്‍ത്തി കാണിച്ചുതരികയാണ് ചെയ്യുന്നത്: “വേനലുകളില്‍ അലസനാവുന്ന മരം പുഴയിലൂടെ തന്റെ സൈന്യത്തെ തിരിച്ചയക്കുന്നു. വര്‍ഷകാലത്ത് പുഴയോട് പൊരുതി മരിച്ച സൈനികരുടെ ഫോസിലുകള്‍ ആണ് തങ്ങള്‍ തൊട്ടു കടന്നു പോവുന്നതെന്ന് വേനലില്‍ കാറ്റോടിക്കുന്ന വാഹനങ്ങളിലിരുന്നു മടങ്ങിപ്പോവുന്ന സൈനികര്‍ അടക്കം പറയുന്നു. മരം ഒരു രാജ്യമാണ്. കുറുകെ ഒഴുകുന്ന ഓരോ പുഴയും ആക്രമിച്ചു കീഴ്‌പ്പെടുത്തേണ്ടത് തന്നെ. തോല്‍ക്കപ്പെടുന്ന മരങ്ങളാണ് പുഴയിലൂടെ ഒഴുകി വരുന്നത് പരാജയപ്പെടുന്ന മരങ്ങളാണ് പൂക്കാന്‍ മറന്നു പോവുന്നത്. ഓരോ വിജയത്തിനും ഒരു പൂക്കാലത്തിന്റെ ആയുസ്സേയുള്ളൂ എന്നാണു ഒരു മരവും പഠിപ്പിക്കുവാന്‍ ശ്രമിക്കുന്നത്. പുഴ നീതിബോധമില്ലാത്ത ഒരു വിധ്വംസകനാണ്. ഏതു നിമിഷവുമത് ഒരു ദേശത്തിന്റെ ഭൂപടത്തെ മാറ്റിവരച്ചേക്കാം. പുഴ നീതിബോധമില്ലാത്ത അധിനിവേശകനാണ്. ഏതു നിമിഷവുമത് വഴി മാറി സഞ്ചരിച്ചേക്കാം” **രാജേഷിന്റെ കവിതകള്‍ ഉപരിചിന്തകള്‍ക്കും മനനങ്ങള്‍ക്കും ഉള്ളതാണ്. അത് ധ്യാനിക്കുന്ന പോരാളിയുടെയും പോരാടുന്ന ധ്യാനിയുടെയും ഭാവങ്ങളിലേക്ക് വിഭജിക്കുകയും കൂടിച്ചേരുകയും ചെയ്യുന്നു.** അതിന്റെ ധൈഷണികത വായനക്ക് കടുത്ത വെല്ലുവിളികള്‍ ഉയര്‍ത്തുന്നതാണ്. മലയാളത്തിലെ കാവ്യാനുഭൂതികളുടെ പ്രതിനിധാനങ്ങളെ നവീകരിക്കുന്നതില്‍ ഈ കവിതകള്‍ വഹിക്കുന്ന പങ്കു തന്നെയാണ്‌ അദ്ദേഹത്തെ സമകാലികനും ശ്രദ്ധേയനുമാക്കുന്നത് എന്ന് ഞാന്‍ കരുതുന്നു. ഇനിയും ഏറെ മുന്നോട്ടുപോകാന്‍ വഴിയും പോംവഴിയുമുള്ള കവിയാണ്‌ രാജേഷ്. കവിതയുടെ വിധ്വംസകതയെ ഏറ്റവും നന്നായി മനസ്സിലാക്കിയിട്ടുള്ള നവകവികളുടെ കൂട്ടത്തില്‍ ഞാന്‍ രാജേഷിനെ കാണുന്നു. ഈ സമാഹാരത്തിലെ കവിതകളെപ്പോലെ അദ്ദേഹത്തിന്റെ വരുംകാല കവിതകളും ലാവണ്യപരമായ, ദാര്‍ശനികമായ, രാഷ്ട്രീയമായ പ്രതിനിധാനങ്ങളില്‍ കൂടുതല്‍ അര്‍ത്ഥാശക്തിയോടെ വായനയുടെ തീക്ഷ്ണതകള്‍ അനുവാചകര്‍ക്കു നല്‍കുമെന്നത് എനിക്ക് തീര്‍ച്ചയാണ്.
