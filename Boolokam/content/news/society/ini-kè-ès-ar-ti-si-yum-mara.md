---
title: "ഇനി  കെ.എസ്.ആര്‍.ടി.സി യും മറ്റുള്ളവര്‍ കൊണ്ട് പോകുമോ ?"
date: 2014-11-26T12:23:04
draft: false
categories: ["Society"]
tags: ['k s r t c']
author: "boolokamtv@gmail.com"
---

<p style="text-align: center;"><a href="https://cdn.boolokam.com/articles/2014/11/jpg1"><img class="alignnone size-full wp-image-188084" src="https://cdn.boolokam.com/articles/2014/11/jpg1" alt="+" width="620" height="435" /></a></p>
&amp;nbsp;

കെ.എസ്.ആര്‍.ടി.സി. എന്ന ചുരുക്കപ്പേര് സ്വന്തമാക്കാനുള്ള കര്‍ണാടക സര്‍ക്കാരിന്റെ ട്രേഡ്മാര്‍ക്ക് രജിസ്‌ട്രേഷന്‍ നടപടികള്‍ ഏറെക്കുറെ പൂര്‍ത്തിയായ സാഹചര്യത്തില്‍ സര്‍ക്കാരിനോ അനുബന്ധ ഉദ്യോഗസ്ഥര്‍ക്കോ വിഷമം ഇല്ലെങ്കിലും സാധാരണക്കാരായ ആനവണ്ടി യാത്രക്കാര്‍ക്ക് വ്യാകുലത ഉണ്ടാകും.

കര്‍ണാടക സര്‍ക്കാര്‍ 2012ല്‍ നല്‍കിയ അപേക്ഷ ഫയലില്‍ സ്വീകരിച്ചതിനെ തുടര്‍ന്ന് പ്രാഥമിക നടപടിയായാണ് നോട്ടീസ് അയച്ചത്. ട്രേഡ്മാര്‍ക്ക് റജിസ്‌ട്രേഷന്‍ ഡിപ്പാര്‍ട്ട്‌മെന്റ് കര്‍ണാടക ഗതാഗത വകുപ്പിന് കെ.എസ്.ആര്‍.ടി.സി. എന്ന പേരു നല്‍കുന്നതുമായി ബന്ധപ്പെട്ട് നേരത്തെ  പത്രപരസ്യം പുറത്തിറക്കിയിരുന്നു. കെ.എസ്.ആര്‍.ടി.സി. എന്ന പേര് കര്‍ണാടക ഗതാഗത വകുപ്പിനു പതിച്ചു നല്‍കുന്നതില്‍ ആര്‍ക്കെങ്കിലും എതിര്‍പ്പുണ്ടോ എന്ന് അറിയാനായാണ് പത്രപരസ്യം നല്‍കിയത്. ആരും തടസവാദം ഉന്നയിച്ചില്ലെങ്കില്‍ അപേക്ഷകന് ട്രേഡ്മാര്‍ക്ക് അനുവദിക്കും.

കര്‍ണാടക സര്‍ക്കാരിന്റെ അപേക്ഷയെ തുടര്‍ന്ന് കെ.എസ്.ആര്‍.ടി.സി. എന്ന പേര് ഉപയോഗിക്കുന്ന എല്ലാവര്‍ക്കും നോട്ടീസ് നല്‍കിയിരുന്നു. പക്ഷേ കേരള സര്‍ക്കാര്‍ ഇതൊന്നും അറിഞ്ഞ മട്ടില്ല. കേരളത്തിന്റെയും കര്‍ണാടകത്തിെന്റയും ട്രാന്‍സ്‌പോര്‍ട്ട് കോര്‍പ്പറേഷനുകള്‍ പതിറ്റാണ്ടുകളായി ഒരേ പേരാണ് ഉപയോഗിക്കുന്നത്.

1937 ല്‍ തിരുവിതാംകൂര്‍ സര്‍ക്കാരാണ് സംസ്ഥാനത്ത് പൊതുഗതാഗത സംവിധാനത്തിനു തുടക്കമിട്ടത്. തിരുവിതാംകൂര്‍ സ്‌റ്റേറ്റ് ട്രാന്‍സ്‌പോര്‍ട്ട് ഡിപ്പാര്‍ട്ട്‌മെന്റ് എന്നാണ് അന്ന് അറിയപ്പെട്ടിരുന്നത്. ഇംഗ്ലണ്ടില്‍ നിന്ന് ഇറക്കുമതി ചെയ്ത 60 ഡീസല്‍ എന്‍ജിന്‍ ബസുകളുമായി ആരംഭിച്ച പൊതുഗതാഗത സംരംഭം തിരുവനന്തപുരം കന്യാകുമാരി, പാലക്കാട് കോയമ്പത്തൂര്‍ റോഡുകള്‍ ദേശസാല്‍ക്കരിച്ചതോടെ കൂടുതല്‍ വളര്‍ന്നു. 1950 ല്‍ റോഡ് ട്രാന്‍സ്‌പോര്‍ട്ട് കോര്‍പ്പറേഷന്‍ നിയമം നിലവില്‍ വന്നു. 1965 ല്‍ ഡിപ്പാര്‍ട്ട്‌മെന്റില്‍ നിന്നു കോര്‍പ്പറേഷനായി മാറിയതു മുതല്‍ കേരളാ സ്‌റ്റേറ്റ് റോഡ് ട്രാന്‍സ്‌പോര്‍ട്ട് കോര്‍പ്പറേഷന്‍ കെ.എസ്.ആര്‍.ടി.സി. എന്ന ചുരുക്കപ്പേരിലാണ് അറിയപ്പെടുന്നത്.

എന്നാല്‍ 1973 ലാണ് കര്‍ണാടക ഗതാഗത വകുപ്പ് കെ.എസ്.ആര്‍.ടി.സി. എന്ന പേര് ഉപയോഗിച്ചു തുടങ്ങിയത്. അതിനും വര്‍ഷങ്ങള്‍ മുമ്പ് ഇതേ പേര് ഉപയോഗിക്കുന്ന കേരളത്തിനു തന്നെയാണ് ഈ പേരിനുള്ള ന്യായമായ അവകാശം. 2012ലാണ് കര്‍ണാടക ഗതാഗത വകുപ്പ് കെ.എസ്.ആര്‍.ടി.സി. എന്ന പേരില്‍ ട്രേഡ്മാര്‍ക്ക് ആവശ്യപ്പെട്ട് റജിസ്‌ട്രേഷന്‍ നടപടികള്‍ക്കു തുടക്കമിട്ടത്. നാളിതുവരെ കേരള സര്‍ക്കാര്‍ ഇക്കാര്യത്തെക്കുറിച്ച് ചിന്തിച്ചിട്ട് പോലുമുണ്ടാകില്ല.

കെ.എസ്.ആര്‍.ടി.സി. എന്ന പേരിനു വേണ്ടിയുള്ള കര്‍ണാടക ഗതാഗത വകുപ്പിന്റെ നീക്കം ശ്രദ്ധയില്‍പെട്ടിട്ടുണ്ടെന്ന് കെ.എസ്.ആര്‍.ടി.സി. ചെയര്‍മാനും എം.ഡിയുമായ ആന്റണി ചാക്കോ പറഞ്ഞു. എതിര്‍പ്പ് അറിയിച്ച് ട്രേഡ്മാര്‍ക്ക് കമ്മിഷനില്‍ പോവുകയാണ് ഇനിയുള്ള ഏക വഴി.  ചെന്നൈയിലെ ട്രേഡ് മാര്‍ക്ക് കമ്മിഷനിലാണ് എതിര്‍പ്പ് അറിയിക്കേണ്ടത് എന്നും ഇതിനുള്ള നടപടികള്‍ ഉടന്‍ ആരംഭിക്കുമെന്നും അദ്ദേഹം പറഞ്ഞു.


![ഇനി  കെ.എസ്.ആര്‍.ടി.സി യും മറ്റുള്ളവര്‍ കൊണ്ട് പോകുമോ ?](https://cdn.boolokam.com/articles/2014/11/jpg1)[](https://cdn.boolokam.com/articles/2014/11/jpg1)

&nbsp; കെ.എസ്.ആര്‍.ടി.സി. എന്ന ചുരുക്കപ്പേര് സ്വന്തമാക്കാനുള്ള കര്‍ണാടക സര്‍ക്കാരിന്റെ ട്രേഡ്മാര്‍ക്ക് രജിസ്‌ട്രേഷന്‍ നടപടികള്‍ ഏറെക്കുറെ പൂര്‍ത്തിയായ സാഹചര്യത്തില്‍ സര്‍ക്കാരിനോ അനുബന്ധ ഉദ്യോഗസ്ഥര്‍ക്കോ വിഷമം ഇല്ലെങ്കിലും സാധാരണക്കാരായ ആനവണ്ടി യാത്രക്കാര്‍ക്ക് വ്യാകുലത ഉണ്ടാകും. കര്‍ണാടക സര്‍ക്കാര്‍ 2012ല്‍ നല്‍കിയ അപേക്ഷ ഫയലില്‍ സ്വീകരിച്ചതിനെ തുടര്‍ന്ന് പ്രാഥമിക നടപടിയായാണ് നോട്ടീസ് അയച്ചത്. ട്രേഡ്മാര്‍ക്ക് റജിസ്‌ട്രേഷന്‍ ഡിപ്പാര്‍ട്ട്‌മെന്റ് കര്‍ണാടക ഗതാഗത വകുപ്പിന് കെ.എസ്.ആര്‍.ടി.സി. എന്ന പേരു നല്‍കുന്നതുമായി ബന്ധപ്പെട്ട് നേരത്തെ പത്രപരസ്യം പുറത്തിറക്കിയിരുന്നു. കെ.എസ്.ആര്‍.ടി.സി. എന്ന പേര് കര്‍ണാടക ഗതാഗത വകുപ്പിനു പതിച്ചു നല്‍കുന്നതില്‍ ആര്‍ക്കെങ്കിലും എതിര്‍പ്പുണ്ടോ എന്ന് അറിയാനായാണ് പത്രപരസ്യം നല്‍കിയത്. ആരും തടസവാദം ഉന്നയിച്ചില്ലെങ്കില്‍ അപേക്ഷകന് ട്രേഡ്മാര്‍ക്ക് അനുവദിക്കും. കര്‍ണാടക സര്‍ക്കാരിന്റെ അപേക്ഷയെ തുടര്‍ന്ന് കെ.എസ്.ആര്‍.ടി.സി. എന്ന പേര് ഉപയോഗിക്കുന്ന എല്ലാവര്‍ക്കും നോട്ടീസ് നല്‍കിയിരുന്നു. പക്ഷേ കേരള സര്‍ക്കാര്‍ ഇതൊന്നും അറിഞ്ഞ മട്ടില്ല. കേരളത്തിന്റെയും കര്‍ണാടകത്തിെന്റയും ട്രാന്‍സ്‌പോര്‍ട്ട് കോര്‍പ്പറേഷനുകള്‍ പതിറ്റാണ്ടുകളായി ഒരേ പേരാണ് ഉപയോഗിക്കുന്നത്. 1937 ല്‍ തിരുവിതാംകൂര്‍ സര്‍ക്കാരാണ് സംസ്ഥാനത്ത് പൊതുഗതാഗത സംവിധാനത്തിനു തുടക്കമിട്ടത്. തിരുവിതാംകൂര്‍ സ്‌റ്റേറ്റ് ട്രാന്‍സ്‌പോര്‍ട്ട് ഡിപ്പാര്‍ട്ട്‌മെന്റ് എന്നാണ് അന്ന് അറിയപ്പെട്ടിരുന്നത്. ഇംഗ്ലണ്ടില്‍ നിന്ന് ഇറക്കുമതി ചെയ്ത 60 ഡീസല്‍ എന്‍ജിന്‍ ബസുകളുമായി ആരംഭിച്ച പൊതുഗതാഗത സംരംഭം തിരുവനന്തപുരം കന്യാകുമാരി, പാലക്കാട് കോയമ്പത്തൂര്‍ റോഡുകള്‍ ദേശസാല്‍ക്കരിച്ചതോടെ കൂടുതല്‍ വളര്‍ന്നു. 1950 ല്‍ റോഡ് ട്രാന്‍സ്‌പോര്‍ട്ട് കോര്‍പ്പറേഷന്‍ നിയമം നിലവില്‍ വന്നു. 1965 ല്‍ ഡിപ്പാര്‍ട്ട്‌മെന്റില്‍ നിന്നു കോര്‍പ്പറേഷനായി മാറിയതു മുതല്‍ കേരളാ സ്‌റ്റേറ്റ് റോഡ് ട്രാന്‍സ്‌പോര്‍ട്ട് കോര്‍പ്പറേഷന്‍ കെ.എസ്.ആര്‍.ടി.സി. എന്ന ചുരുക്കപ്പേരിലാണ് അറിയപ്പെടുന്നത്. എന്നാല്‍ 1973 ലാണ് കര്‍ണാടക ഗതാഗത വകുപ്പ് കെ.എസ്.ആര്‍.ടി.സി. എന്ന പേര് ഉപയോഗിച്ചു തുടങ്ങിയത്. അതിനും വര്‍ഷങ്ങള്‍ മുമ്പ് ഇതേ പേര് ഉപയോഗിക്കുന്ന കേരളത്തിനു തന്നെയാണ് ഈ പേരിനുള്ള ന്യായമായ അവകാശം. 2012ലാണ് കര്‍ണാടക ഗതാഗത വകുപ്പ് കെ.എസ്.ആര്‍.ടി.സി. എന്ന പേരില്‍ ട്രേഡ്മാര്‍ക്ക് ആവശ്യപ്പെട്ട് റജിസ്‌ട്രേഷന്‍ നടപടികള്‍ക്കു തുടക്കമിട്ടത്. നാളിതുവരെ കേരള സര്‍ക്കാര്‍ ഇക്കാര്യത്തെക്കുറിച്ച് ചിന്തിച്ചിട്ട് പോലുമുണ്ടാകില്ല. കെ.എസ്.ആര്‍.ടി.സി. എന്ന പേരിനു വേണ്ടിയുള്ള കര്‍ണാടക ഗതാഗത വകുപ്പിന്റെ നീക്കം ശ്രദ്ധയില്‍പെട്ടിട്ടുണ്ടെന്ന് കെ.എസ്.ആര്‍.ടി.സി. ചെയര്‍മാനും എം.ഡിയുമായ ആന്റണി ചാക്കോ പറഞ്ഞു. എതിര്‍പ്പ് അറിയിച്ച് ട്രേഡ്മാര്‍ക്ക് കമ്മിഷനില്‍ പോവുകയാണ് ഇനിയുള്ള ഏക വഴി. ചെന്നൈയിലെ ട്രേഡ് മാര്‍ക്ക് കമ്മിഷനിലാണ് എതിര്‍പ്പ് അറിയിക്കേണ്ടത് എന്നും ഇതിനുള്ള നടപടികള്‍ ഉടന്‍ ആരംഭിക്കുമെന്നും അദ്ദേഹം പറഞ്ഞു.
