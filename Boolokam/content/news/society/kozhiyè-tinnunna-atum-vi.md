---
title: "കോഴിയെ തിന്നുന്ന ആടും [വീഡിയോ]"
date: 2013-01-26T16:15:01
draft: false
categories: ["Society"]
tags: ['Baseball']
author: "boolokamtv@gmail.com"
---

<img class="aligncenter size-full wp-image-86162" alt="1" src="https://cdn.boolokam.com/articles/2013/01/1217.jpg" width="486" height="350" />

ഇത് സ്പെഷ്യല്‍ പൊരിച്ച മത്തിയും ചിക്കനും അടിക്കുന്ന പുതിയകാലത്തെ ആട്. മലപ്പുറം സ്വദേശി. പുള്ളിക്ക് പ്ലാവിലയും പുല്ലും കണ്ണെടുത്താല്‍ കണ്ടുകൂടാ. ആറുമാസത്തിനിടെ ഈ ആട് തന്റെ വയറ്റില്‍ ആക്കിയത് അമ്പതിനടുത്ത് കോഴികളെ. ഇതാണ് ശരിയായ ആട് ജീവിതം. സസ്യഭുക്കായ നാട്ടിന്‍പുറത്തെ ആടുകള്‍ക്ക് പേരുദോഷംവരുത്തി മലപ്പുറത്ത് ഇറച്ചി കഴിക്കുന്ന ആടുജീവിതം. മലപ്പുറം മേല്‍മുറിയില്‍ ആണ് സംഭവം.

മേല്‍മുറി നൂറേങ്ങല്‍ പാന്തൊടി വീട്ടില്‍ സക്കീറിന്റെ വീട്ടിലാണ് ഈ ആട് കുറെ കാലമായി സുഖകരമായ ജീവിതം നയിക്കുന്നത്. വീട്ടിലെ കോഴിക്കുഞ്ഞുങ്ങളുടെ എണ്ണം കുറെ കാലമായി കുറഞ്ഞു വരുന്നത് വീട്ടുകാരുടെ ശ്രദ്ധയില്‍ പെട്ടിരുന്നു. വല്ല നായയോ കുറുക്കനോ ആണെന്നാണ്‌ ആദ്യം കരുതിയിരുന്നത്. എന്നാല്‍ ഈ ജന്തുക്കള്‍ ഒന്നും വരാതെ തന്നെ കോഴികള്‍ കുറയുന്നത് കണ്ട വീട്ടുടമ അടുത്തുള്ള ആളുകളെ വരെ സംശയിച്ചു ആദ്യം. പിന്നീടാണ് വില്ലനെ കയ്യോടെ പിടികൂടിയത്.

http://youtu.be/RKENSU0oxMM

ഇത്രകാലം തങ്ങള്‍ പാല്‍ കറന്ന വീട്ടുകാരുടെ സ്വന്തം കൂടെപ്പിറപ്പായിരുന്നു പ്രതി. കോഴിയെ മാത്രമല്ല മീനും തിന്നും ഇവന്‍ . അസ്സല്‍ നോണ്‍ വെജിറ്റേറിയനായ 'ഇവള്‍ക്ക്' മത്തിയും അയിലയും ഉള്‍പ്പടെ ഏത് മീനും പെരുത്തിഷ്ടമാണെന്ന് വീട്ടുകാര്‍ പറഞ്ഞു. പുല്‍ക്കൊടി തിന്നുന്ന ലാഘവത്തോടെ കോഴിക്കുഞ്ഞുങ്ങളെ നക്കിയെടുത്ത് വിഴുങ്ങുന്നതാകട്ടെ മിനുട്ടുകള്‍ക്കകം. ആറുമാസംമുമ്പാണ് ഒരു കച്ചവടക്കാരനില്‍നിന്ന് സക്കീര്‍ ആടിനെ വാങ്ങിയത്. ഒരിക്കല്‍ കറിവയ്ക്കാന്‍ മീന്‍ മുറിക്കുന്നതിനിടെ പാത്രമെടുക്കാന്‍ അടുക്കളയില്‍പ്പോയ ഉമ്മ ആയിഷാബി തിരിച്ചുവരുന്നതിനിടെ കക്ഷി മുഴുവനും തിന്നുതീര്‍ത്തു. അതോടെയാണ് 'നോണ്‍വെജ് സ്വഭാവം' സ്ഥിരീകരിച്ചത്.

എന്തെങ്കിലും ജനിതക തകരാറുകള്‍ കാരണമാകാം ഇറച്ചിതിന്നുന്ന സ്വഭാവം വന്നതെന്ന് വെറ്ററിനറി സര്‍ജന്‍ ഡോ. എം പി ഗിരീഷ്ബാബു പറയുന്നു. ഇത് പ്രത്യേക രോഗമാണെന്ന് കരുതുന്നില്ലെന്നും അദ്ദേഹം പറയുന്നു.


![കോഴിയെ തിന്നുന്ന ആടും [വീഡിയോ]](https://cdn.boolokam.com/articles/2013/01/1217.jpg)ഇത് സ്പെഷ്യല്‍ പൊരിച്ച മത്തിയും ചിക്കനും അടിക്കുന്ന പുതിയകാലത്തെ ആട്. മലപ്പുറം സ്വദേശി. പുള്ളിക്ക് പ്ലാവിലയും പുല്ലും കണ്ണെടുത്താല്‍ കണ്ടുകൂടാ. ആറുമാസത്തിനിടെ ഈ ആട് തന്റെ വയറ്റില്‍ ആക്കിയത് അമ്പതിനടുത്ത് കോഴികളെ. ഇതാണ് ശരിയായ ആട് ജീവിതം. സസ്യഭുക്കായ നാട്ടിന്‍പുറത്തെ ആടുകള്‍ക്ക് പേരുദോഷംവരുത്തി മലപ്പുറത്ത് ഇറച്ചി കഴിക്കുന്ന ആടുജീവിതം. മലപ്പുറം മേല്‍മുറിയില്‍ ആണ് സംഭവം. മേല്‍മുറി നൂറേങ്ങല്‍ പാന്തൊടി വീട്ടില്‍ സക്കീറിന്റെ വീട്ടിലാണ് ഈ ആട് കുറെ കാലമായി സുഖകരമായ ജീവിതം നയിക്കുന്നത്. വീട്ടിലെ കോഴിക്കുഞ്ഞുങ്ങളുടെ എണ്ണം കുറെ കാലമായി കുറഞ്ഞു വരുന്നത് വീട്ടുകാരുടെ ശ്രദ്ധയില്‍ പെട്ടിരുന്നു. വല്ല നായയോ കുറുക്കനോ ആണെന്നാണ്‌ ആദ്യം കരുതിയിരുന്നത്. എന്നാല്‍ ഈ ജന്തുക്കള്‍ ഒന്നും വരാതെ തന്നെ കോഴികള്‍ കുറയുന്നത് കണ്ട വീട്ടുടമ അടുത്തുള്ള ആളുകളെ വരെ സംശയിച്ചു ആദ്യം. പിന്നീടാണ് വില്ലനെ കയ്യോടെ പിടികൂടിയത്. http://youtu.be/RKENSU0oxMM ഇത്രകാലം തങ്ങള്‍ പാല്‍ കറന്ന വീട്ടുകാരുടെ സ്വന്തം കൂടെപ്പിറപ്പായിരുന്നു പ്രതി. കോഴിയെ മാത്രമല്ല മീനും തിന്നും ഇവന്‍ . അസ്സല്‍ നോണ്‍ വെജിറ്റേറിയനായ 'ഇവള്‍ക്ക്' മത്തിയും അയിലയും ഉള്‍പ്പടെ ഏത് മീനും പെരുത്തിഷ്ടമാണെന്ന് വീട്ടുകാര്‍ പറഞ്ഞു. പുല്‍ക്കൊടി തിന്നുന്ന ലാഘവത്തോടെ കോഴിക്കുഞ്ഞുങ്ങളെ നക്കിയെടുത്ത് വിഴുങ്ങുന്നതാകട്ടെ മിനുട്ടുകള്‍ക്കകം. ആറുമാസംമുമ്പാണ് ഒരു കച്ചവടക്കാരനില്‍നിന്ന് സക്കീര്‍ ആടിനെ വാങ്ങിയത്. ഒരിക്കല്‍ കറിവയ്ക്കാന്‍ മീന്‍ മുറിക്കുന്നതിനിടെ പാത്രമെടുക്കാന്‍ അടുക്കളയില്‍പ്പോയ ഉമ്മ ആയിഷാബി തിരിച്ചുവരുന്നതിനിടെ കക്ഷി മുഴുവനും തിന്നുതീര്‍ത്തു. അതോടെയാണ് 'നോണ്‍വെജ് സ്വഭാവം' സ്ഥിരീകരിച്ചത്. എന്തെങ്കിലും ജനിതക തകരാറുകള്‍ കാരണമാകാം ഇറച്ചിതിന്നുന്ന സ്വഭാവം വന്നതെന്ന് വെറ്ററിനറി സര്‍ജന്‍ ഡോ. എം പി ഗിരീഷ്ബാബു പറയുന്നു. ഇത് പ്രത്യേക രോഗമാണെന്ന് കരുതുന്നില്ലെന്നും അദ്ദേഹം പറയുന്നു.
