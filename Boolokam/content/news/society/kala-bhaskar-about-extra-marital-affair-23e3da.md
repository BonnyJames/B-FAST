---
title: "അവിഹിത ബന്ധങ്ങൾ ഒരിക്കലും നിങ്ങൾക്ക് നഷ്ടപ്പെട്ടതോ കിട്ടാതെ പോയതോ ആയ ഒരു ജീവിത പങ്കാളിക്കു പകരമാവില്ല"
date: 2022-09-18T16:45:46
draft: false
categories: ["Society"]
tags: ['EXTRA MARITAL AFFAIR', 'love', 'sex']
author: "Beaumaris"
---

<strong>Kala Bhaskar</strong>

തിരക്കാണെന്നറിഞ്ഞ് ഒരാൾ തിരക്കാണോ എന്ന് ചോദിക്കുമ്പോ അത്രയ്ക്ക് അത്യാവശ്യം വല്ലതും ആയിരിക്കും എന്നാണോർക്കല് - വല്ലാത്തൊരു ചതിയായിപ്പോയി മോളേ - എന്ന് പറഞ്ഞെങ്കിലും ഫ്രീ ടൈമിൽ കുറച്ച് ചെലവാക്കി ആ കുട്ടിക്ക്_ വിശദമായി തന്നെ മറുപടി കൊടുക്കേണ്ടി വന്നു -. -
അപ്പോ അത് ഇവിടെ കൂടി പറയണം എന്നു തോന്നി . കാരണം , രാധേയം - എഴുതുന്ന സമയത്തും - കവിത എന്ന പേരിലെന്തെക്കെയോ കുറിക്കുന്ന സമയത്തും പലരും നേരിട്ടും സംശയമൊളിപ്പിച്ച സൗഹൃദാന്വേഷണങ്ങളിൽ കൂടിയും ചോദിച്ചിട്ടുണ്ട് -

<img class="wp-image-351233 alignleft" src="https://cdn.boolokam.com/articles/2022/09/fwfr3r22.jpg" alt="" width="377" height="349" />എന്താ ഈ പ്രണയം / പ്രേമം /സ്നേഹവുമായി എന്താ വ്യത്യാസം ? പ്രണയം അനുഭവിച്ചിട്ടുണ്ടോ ? അത് ജീവിതത്തിൽ ഒരിക്കൽ മാത്രമുള്ളതാണോ ?നഷ്ടപ്പെട്ടിട്ടുണ്ടോ - എങ്കിൽ മറികടക്കാനെന്താണ് വഴി ...?
ഇപ്പോഴും പ്രണയിക്കുന്നുണ്ടോ ... സാധിക്കുമോ എന്നെല്ലാം ....എന്തെല്ലാം അന്വേഷണങ്ങൾ !
മറുപടി 90% വും ഞാനൊഴിവാക്കിയിട്ടുണ്ട് - വിശദമായി പറയാൻ നേരമില്ലായ്മ നിമിത്തം ...
.ഞാനുൾപ്പെടെ എത്രയോ പേർ പല തരത്തിൽ കഥയും കവിതയും നോവലുമായി ഫിലോസഫിയും സർക്കാസവുമൊക്കെയായി പ്രണയോല്ലാസങ്ങളും വിരഹവേദനയും ഒക്കെ വിവരിക്കുന്നു ...! സ്വാഭാവികമാണ് സംശയ നിവർത്തിയുടെ ഉത്തരവാദിത്തം വരിക !

ഹ്യൂമൻ ഹാപ്പിനെസ്സിന്റെ അടിസ്ഥാനം - base layer - സ്നേഹം ... Pure love - തന്നെയാണ്.
ഐസ്ക്രീം വ്യത്യസ്ത ഫ്ലേവറുകളിൽ വ്യത്യസ്തമായിരിക്കുന്നതു പോലെ, നമ്മൾ ആ ബേസിനോട് കൂട്ടിച്ചേർക്കുന്ന വികാരത്തിന്റെ അടിസ്ഥാനത്തിൽ അത് വ്യത്യസ്തമായിരിക്കുന്നന്നേയുള്ളൂ - വാത്സല്യം / ഇഷ്ടം , ബഹുമാനം / ആദരവ് , ആരാധന / മോഹം , പ്രേമം /കാമം ,ഭക്തി /ഭയം- കൂട്ടിച്ചേർക്കാവുന്നവ പലതാണ്... പല കോമ്പിനേഷനുകളിലും അവ വരാവുന്നതാണ് താനും.

സ്നേഹം അടിസ്ഥാനമായിരിക്കുന്ന ഓരോ ബന്ധങ്ങളിലും ഇതിലോരോന്നിനൊക്കെ മുൻ തൂക്കം ഉണ്ടാവും - മാതാപിതാക്കളോട് , ഗുരുക്കൻമാരോട് , മക്കളോട് , സുഹൃത്തുക്കളോട് , സെലിബ്രിറ്റീസിനോട് , ഒക്കെ തോന്നുന്നതും , ആകർഷണത്തിൽ (മാനസികവും / ശാരീരികവും ) തുടങ്ങി, ഭ്രമം, പ്രേമം ..അങ്ങനെ പ്രണയം തോന്നുന്നതിലും എല്ലാം - ഇതിലെ പല പല അടരുകളാണുള്ളത്. ഇനി നമുക്ക് പ്രണയമെന്ന ഉള്ളി എടുത്ത് പൊളിക്കാനിരിക്കാം .????
പ്രണയത്തിൽ മാനസികതലം മാത്രമേ ഉള്ളൂ - ശരീരത്തിന് പ്രസക്തിയില്ല എന്ന കാല്പനിക സങ്കല്പത്തിന് വളരെ പ്രാധാന്യമുണ്ട് എന്നും .

എന്റെ അഭിപ്രായത്തിൽ ഇവിടെ സ്നേഹവും പ്രണയവും തമ്മിലുള്ള ബന്ധം - മനുഷ്യൻ - ദൈവം എന്ന കോംബോയിലേക്ക് സ്ഥാപിക്കേണ്ടി വരുന്നുണ്ട്.അപൂർണ്ണനായൊരു മനുഷ്യൻ സ്വന്തം പൂർണ്ണതയെ ദൈവം എന്ന സങ്കല്‌പത്തിലേക്ക് സ്ഥാപിച്ച് അകന്ന് നിന്ന് കണ്ട് തൊഴുത് സംത്യപ്തനാകുന്നത് പോലെ - സ്നേഹത്തെ സ്പർശിച്ചാൽ അതിന്റെ വിശുദ്ധി ഇല്ലാതാകുമെന്ന വിശ്വാസമായിരിക്കാം , സ്വയ ദൗർബല്യമായിരിക്കാം , ഭയമായിരിക്കാം അതിന്റെ സെറിനിറ്റിയുടെ അങ്ങേയറ്റത്തെ പ്രണയം എന്നു നമ്മെക്കൊണ്ട് വിളിപ്പിക്കുന്നത്.

അത് നിലവിലില്ലാ എന്നല്ല, ഞാനും ഒരു ദൈവ വിശ്വാസി തന്നെയാണ്!. ????
വളരെ അപൂർവ്വമായി മനുഷ്യർ തമ്മിൽ - പ്രായം /ജാതി /മതം / വിദ്യാഭ്യാസം / ഉദ്യോഗം /രാഷ്ട്രീയം/സാമ്പത്തികം/വൈവാഹികാവസ്ഥ / ഒന്നും അറിയാതെ പേരല്ലാതെ ഒന്നും ചോദിക്കാൻ താല്പര്യപ്പെടാതെ പരസ്പരം ഒന്നായി തീരുന്നത് കണ്ടിട്ടുണ്ട് ... - അകലങ്ങളിലിരുന്ന് ...മറ്റേയാളായി മാറുന്നത് അറിഞ്ഞിട്ടുണ്ട്. മാറിത്തീർന്നു കഴിഞ്ഞ ശേഷം അയാൾ പറയാത്തതെല്ലാം ,അറിയാത്തതെല്ലാം ,
അവളിലേക്ക് ഒഴുകിയെത്തുന്നത് കണ്ടിട്ടുണ്ട് - അയാളാരുടെ കിടക്കയിലാണെന്നാശങ്കപ്പെടാതെ, അവൾ അയാളുടേതായിരിക്കുന്നതെങ്ങനെ എന്ന് മനസ്സിലാക്കിയിട്ടുണ്ട് .????

ലോക പ്രശസ്ത അമേരിക്കൻ മനശാസ്ത്രജ്ഞൻ റിച്ചാർഡ് ബ്രാട്ട്ലി ... (അല്ല , വേറാരോണ്ടോ ആണ് ...???? )യോട്
ഒരു മനശാസ്ത്ര വിദ്യാർത്ഥി ചോദിച്ചു.
' what are the main difference between Love and Like.?
ഇഷ്ടം എന്നത് നമുക്ക് പലരോടും തോന്നുന്ന ഒരു മാനസീക അവസ്ഥയാണ് .ഇഷ്ടത്തിൽ മനസ് ഒരാളിൽ മാത്രം തളയ്ക്കപ്പെടില്ല.
എന്നാൽ പ്രണയം എന്നത് ഒരു സമയത്ത് ഒരാളോട് മാത്രം തോന്നുന്ന ഫീലിംഗാണ്. പ്രണയത്തിൽ ഹൃദയങ്ങൾ പരസ്പരം കൊരുക്കപ്പെടും. ഒരു വ്യക്തിയിൽ മാത്രം നിങ്ങളുടെ ജീവനും ജീവിതവും തളയ്ക്കപ്പെടും .ഒരു കൊടുങ്കാറ്റിനും കടപുഴക്കാനാവാത്ത അതിതീവ്രമായ ആത്മബന്ധത്തിൽ നിങ്ങൾ രണ്ടു മനുഷ്യർ ആണ്ടു പോകും.. നിങ്ങളുടെ സങ്കടങ്ങൾ , ഉന്മാദങ്ങൾ.., രഹസ്യങ്ങൾ ,വിജയങ്ങൾ എല്ലാം പകുക്കുന്നത് ,ഇരട്ടിപ്പിക്കുന്നത് , ശമിപ്പിക്കപ്പെടുന്നത് - അയാളിലായിരിക്കും .
എത്ര ആരവം കൂട്ടിനുണ്ടായാലും , എത്ര സൗഹൃദങ്ങളുടെ മേച്ചിൽപ്പുറങ്ങൾ നമ്മൾ താണ്ടിയാലും, എത്രയോ ഹൃദയബന്ധങ്ങളുടെ താളപ്പെരുക്കം ഒപ്പമുണ്ടങ്കിലും നമ്മിൽ ആ ഒരാൾ ഇല്ലെങ്കിൽ, ജീവിതം ശബ്ദമില്ലാതെ ആവിപെയ്യുന്ന ഒരു ഉഷ്ണമഴയിലാവും ...
അതാണ് പ്രണയം !.... ????????എന്നായിരുന്നു ഉത്തരം.

ഇത്തരം ഒരു ബന്ധം ജീവിതത്തിൽ ഉണ്ടാകുന്നതിന് - മാനസികമായ പക്വത വരിക എന്നതല്ലാതെ പ്രായത്തിന്റെയോ, വിവാഹ പൂർവ്വമെന്നോ ശേഷമെന്നോ ഉള്ള
അതിരുകളോ അതിർത്തികളോ ഉണ്ടാകണമെന്നില്ല. ആ പ്രണയബന്ധങ്ങളുടെ ആത്യന്തികമായ ലക്ഷ്യം എന്നത് ഒന്നായി ചേരുക എന്നതാണ് : ശരീരവും മനസ്സും മാത്രമല്ല; സ്ഥലവും സമയവും സാഹചര്യങ്ങളും കൊണ്ടു കൂടി പരസ്പരം ഒന്നിച്ചായിരിക്കുക എന്നതാണ് !
വിവാഹം അത് സന്തോഷാവസ്ഥയിലാണെങ്കിൽ ബോറടി നിമിത്തമോ സങ്കടാവസ്ഥയിലാണെങ്കിൽ നിരാശ /ദേഷ്യം വാശി - എന്നിവ നിമിത്തമോ - ഇനി അതൊന്നും അല്ലാതെയോ ഉണ്ടായ ഒരു ബന്ധമാണെങ്കിൽ പോലും - മേൽപ്പറഞ്ഞതിനു ഒന്നും താൽപര്യവും സാധ്യതയുമില്ലാത്ത ബന്ധങ്ങളെ പ്രണയം
എന്നു വിളിക്കാൻ പാടില്ല.

<img class="wp-image-351235 aligncenter" src="https://cdn.boolokam.com/articles/2022/09/nr2r2-1-1.jpg" alt="" width="1070" height="531" />റൊമാൻ്റിക് എന്ന വാക്കിൻ്റെ അർത്ഥം നിങ്ങൾ ഉദ്ദേശിക്കുന്ന തരത്തിൽ ഉള്ള പ്രണയം എന്നല്ല!
ഒന്നായി ചേരുക എന്നതു പോട്ടെ, ഒരു പ്രതിസന്ധി ഘട്ടത്തിൽ ഒപ്പം നിൽക്കാൻ പോലും സാധ്യമല്ലാത്ത, പരിചയക്കാരുടെയും പങ്കാളിയുടെയും മുന്നിൽ അപരിചിതരായി പെരുമാറാൻ മാൻഡേറ്റ് ഉള്ള, ഹിഡൻ ഫോൾഡറുകളിൽ പാസ് വേഡ് പ്രൊട്ടക്ടഡ് ആയി മാത്രം സൂക്ഷിക്കാൻ വിധിക്കപ്പെട്ട ഇത്തരം ബന്ധങ്ങളെ എങ്ങനെ പ്രണയം എന്നു വിളിക്കും?

എല്ലാവരും അതിനെ പ്രണയം എന്ന് ഓമനപ്പേരിട്ടാണ് വിളിക്കുന്നത്. ഞാനതിനെ ലളിതമായി യാഥാർത്ഥ്യത്തോടു ചേർത്തു നിർത്തി അവിഹിത ബന്ധം എന്നു മാത്രമാണ് വിളിക്കാൻ തയ്യാറാവുന്നത്. വിവാഹേതര പ്രണയം ഒന്നും ഇല്ല, ലൈംഗികതയുള്ള വിവാഹേതര ബന്ധം മാത്രമാണുള്ളത്.

കൺവീനിയൻ്റ് ആയ , ഇഷ്ടപ്പെട്ട ഒരു റൊമാൻ്റിക് റിലേഷൻഷിപ് മാത്രമാണത്. താൽപര്യവും കഴിവും ധൈര്യവുമുള്ളവർക്ക് അതുകൊണ്ടു നടക്കാം. അതിനെ പ്രണയമെന്നോ, പ്രേമമെന്നോ അവിഹിതമെന്നോ എന്തു പേരിട്ടും വിളിക്കാം. എന്തായാലും അതിൽ ' ബന്ധം' എന്ന ഭാഗം വരാതെ നോക്കുന്നത് നല്ലതാണ്.. നാളെ അതില്ലാതായാൽ മനസിൽ ഒരു നൊമ്പരം പോലും പാടില്ല - അതിനു മുമ്പും അതിനു ശേഷവും ആ വ്യക്തിയുമായി വൈരാഗ്യമോ ശത്രുതയാേ വെറുപ്പോ പാടില്ല - ഒരിക്കലും ആ റിലേഷനെ ഉപയോഗിക്കുകയോ ഉപയോഗിക്കപ്പെടാൻ അനുവദിക്കുകയോ അരുത്. സാമ്പത്തിക ട്രാൻസാക്ഷനുകൾ നിർബന്ധമായും നടത്തരുത്. ഒരു ഡീപ് ഫ്രണ്ട് ഷിപ് വിത് നോ റെസ്ട്രിക്ഷൻ ഓൺ സെക്സ് - ആക്കി കൊണ്ടു നടക്കുകയാണ് സമാധാനത്തിന് നല്ലത് !

അവിഹിത ബന്ധങ്ങൾ ഒരിക്കലും നിങ്ങൾക്ക് നഷ്ടപ്പെട്ടതോ കിട്ടാതെ പോയതോ ആയ
ഒരു ജീവിത പങ്കാളിക്കു പകരമാവില്ല .
നിങ്ങളുടെ ഉദാത്ത സങ്കല്‌പത്തിലെ അച്ഛൻ/ സഹോദരൻ /സുഹൃത്ത് / കാമുകൻ എന്നിവരുടെ നിഴൽ രൂപമെന്ന് കണ്ട് നിങ്ങൾ അഭിരമിക്കുന്ന മിക്കവാറും ആളുകളുടെ യഥാർത്ഥ രൂപം കാണുന്നതോടെ ആ സങ്കല്പം നിത്യമായൊരു തലവേദനയോ പേടി സ്വപ്നമോ, ആയി മാറുന്നതിനാണ് .... പിന്നീട് നിങ്ങൾ തന്നെയും സ്നേഹത്ത സംബന്ധിച്ച് ഒരവിശ്വാസിയായി തീരുന്നതിനാണ് സാധ്യത കൂടുതൽ ???? .
അതിനാൽ തന്നെ, പ്രിയപ്പെട്ട കുട്ടീ

<img class="wp-image-351236 aligncenter" src="https://cdn.boolokam.com/articles/2022/09/fwfwgg-1ggg-1g-1g-1gg-1-1.jpg" alt="" width="911" height="607" />സ്നേഹവും കരുതലും പരിഗണനയും തണലും ഒന്നും പ്രതീക്ഷിച്ച് അവിഹിതത്തിനു പോകാതിരിക്കുകയാണ് മനസമാധാനം!???? പങ്കാളിയുമായുള്ള പൊരുത്തക്കേടുകൾ കൊണ്ടു നട്ടം തിരിയുന്നവർക്ക് അതു പോരാതെ അവിഹിത ബന്ധുക്കളുമായുള്ള പ്രശ്നങ്ങൾ കൂടി സഹിക്കേണ്ട ഗതിയുണ്ടാവാതെ നോക്കുന്നത് ഒരു സ്വയം പ്രതിരോധമായി കണ്ട് ഒഴിവാക്കുന്നതാണ് എന്നും നല്ലത് -
സ്നേഹവും കരുതലും പരിഗണനയും സ്വയം സമ്പാദിക്കാനാവും വിധം , പ്രതിഫലേച്ഛയില്ലാതെ പകരാനാവും വിധം നീ നിന്നോട് ആത്മാനുരാഗത്തിലായിരിക്കുക
എന്നേ എനിക്ക് പറയാനുളളൂ ... ????

NB:- കടപ്പാട് അവിഹിതങ്ങളോട് മാത്രം.


![അവിഹിത ബന്ധങ്ങൾ ഒരിക്കലും നിങ്ങൾക്ക് നഷ്ടപ്പെട്ടതോ കിട്ടാതെ പോയതോ ആയ ഒരു ജീവിത പങ്കാളിക്കു പകരമാവില്ല](https://cdn.boolokam.com/articles/2022/09/fwfr3r22.jpg)**Kala Bhaskar** തിരക്കാണെന്നറിഞ്ഞ് ഒരാൾ തിരക്കാണോ എന്ന് ചോദിക്കുമ്പോ അത്രയ്ക്ക് അത്യാവശ്യം വല്ലതും ആയിരിക്കും എന്നാണോർക്കല് - വല്ലാത്തൊരു ചതിയായിപ്പോയി മോളേ - എന്ന് പറഞ്ഞെങ്കിലും ഫ്രീ ടൈമിൽ കുറച്ച് ചെലവാക്കി ആ കുട്ടിക്ക്_ വിശദമായി തന്നെ മറുപടി കൊടുക്കേണ്ടി വന്നു -. - അപ്പോ അത് ഇവിടെ കൂടി പറയണം എന്നു തോന്നി . കാരണം , രാധേയം - എഴുതുന്ന സമയത്തും - കവിത എന്ന പേരിലെന്തെക്കെയോ കുറിക്കുന്ന സമയത്തും പലരും നേരിട്ടും സംശയമൊളിപ്പിച്ച സൗഹൃദാന്വേഷണങ്ങളിൽ കൂടിയും ചോദിച്ചിട്ടുണ്ട് - എന്താ ഈ പ്രണയം / പ്രേമം /സ്നേഹവുമായി എന്താ വ്യത്യാസം ? പ്രണയം അനുഭവിച്ചിട്ടുണ്ടോ ? അത് ജീവിതത്തിൽ ഒരിക്കൽ മാത്രമുള്ളതാണോ ?നഷ്ടപ്പെട്ടിട്ടുണ്ടോ - എങ്കിൽ മറികടക്കാനെന്താണ് വഴി ...? ഇപ്പോഴും പ്രണയിക്കുന്നുണ്ടോ ... സാധിക്കുമോ എന്നെല്ലാം ....എന്തെല്ലാം അന്വേഷണങ്ങൾ ! മറുപടി 90% വും ഞാനൊഴിവാക്കിയിട്ടുണ്ട് - വിശദമായി പറയാൻ നേരമില്ലായ്മ നിമിത്തം ... .ഞാനുൾപ്പെടെ എത്രയോ പേർ പല തരത്തിൽ കഥയും കവിതയും നോവലുമായി ഫിലോസഫിയും സർക്കാസവുമൊക്കെയായി പ്രണയോല്ലാസങ്ങളും വിരഹവേദനയും ഒക്കെ വിവരിക്കുന്നു ...! സ്വാഭാവികമാണ് സംശയ നിവർത്തിയുടെ ഉത്തരവാദിത്തം വരിക ! ഹ്യൂമൻ ഹാപ്പിനെസ്സിന്റെ അടിസ്ഥാനം - base layer - സ്നേഹം ... Pure love - തന്നെയാണ്. ഐസ്ക്രീം വ്യത്യസ്ത ഫ്ലേവറുകളിൽ വ്യത്യസ്തമായിരിക്കുന്നതു പോലെ, നമ്മൾ ആ ബേസിനോട് കൂട്ടിച്ചേർക്കുന്ന വികാരത്തിന്റെ അടിസ്ഥാനത്തിൽ അത് വ്യത്യസ്തമായിരിക്കുന്നന്നേയുള്ളൂ - വാത്സല്യം / ഇഷ്ടം , ബഹുമാനം / ആദരവ് , ആരാധന / മോഹം , പ്രേമം /കാമം ,ഭക്തി /ഭയം- കൂട്ടിച്ചേർക്കാവുന്നവ പലതാണ്... പല കോമ്പിനേഷനുകളിലും അവ വരാവുന്നതാണ് താനും. സ്നേഹം അടിസ്ഥാനമായിരിക്കുന്ന ഓരോ ബന്ധങ്ങളിലും ഇതിലോരോന്നിനൊക്കെ മുൻ തൂക്കം ഉണ്ടാവും - മാതാപിതാക്കളോട് , ഗുരുക്കൻമാരോട് , മക്കളോട് , സുഹൃത്തുക്കളോട് , സെലിബ്രിറ്റീസിനോട് , ഒക്കെ തോന്നുന്നതും , ആകർഷണത്തിൽ (മാനസികവും / ശാരീരികവും ) തുടങ്ങി, ഭ്രമം, പ്രേമം ..അങ്ങനെ പ്രണയം തോന്നുന്നതിലും എല്ലാം - ഇതിലെ പല പല അടരുകളാണുള്ളത്. ഇനി നമുക്ക് പ്രണയമെന്ന ഉള്ളി എടുത്ത് പൊളിക്കാനിരിക്കാം .???? പ്രണയത്തിൽ മാനസികതലം മാത്രമേ ഉള്ളൂ - ശരീരത്തിന് പ്രസക്തിയില്ല എന്ന കാല്പനിക സങ്കല്പത്തിന് വളരെ പ്രാധാന്യമുണ്ട് എന്നും . എന്റെ അഭിപ്രായത്തിൽ ഇവിടെ സ്നേഹവും പ്രണയവും തമ്മിലുള്ള ബന്ധം - മനുഷ്യൻ - ദൈവം എന്ന കോംബോയിലേക്ക് സ്ഥാപിക്കേണ്ടി വരുന്നുണ്ട്.അപൂർണ്ണനായൊരു മനുഷ്യൻ സ്വന്തം പൂർണ്ണതയെ ദൈവം എന്ന സങ്കല്‌പത്തിലേക്ക് സ്ഥാപിച്ച് അകന്ന് നിന്ന് കണ്ട് തൊഴുത് സംത്യപ്തനാകുന്നത് പോലെ - സ്നേഹത്തെ സ്പർശിച്ചാൽ അതിന്റെ വിശുദ്ധി ഇല്ലാതാകുമെന്ന വിശ്വാസമായിരിക്കാം , സ്വയ ദൗർബല്യമായിരിക്കാം , ഭയമായിരിക്കാം അതിന്റെ സെറിനിറ്റിയുടെ അങ്ങേയറ്റത്തെ പ്രണയം എന്നു നമ്മെക്കൊണ്ട് വിളിപ്പിക്കുന്നത്. അത് നിലവിലില്ലാ എന്നല്ല, ഞാനും ഒരു ദൈവ വിശ്വാസി തന്നെയാണ്!. ???? വളരെ അപൂർവ്വമായി മനുഷ്യർ തമ്മിൽ - പ്രായം /ജാതി /മതം / വിദ്യാഭ്യാസം / ഉദ്യോഗം /രാഷ്ട്രീയം/സാമ്പത്തികം/വൈവാഹികാവസ്ഥ / ഒന്നും അറിയാതെ പേരല്ലാതെ ഒന്നും ചോദിക്കാൻ താല്പര്യപ്പെടാതെ പരസ്പരം ഒന്നായി തീരുന്നത് കണ്ടിട്ടുണ്ട് ... - അകലങ്ങളിലിരുന്ന് ...മറ്റേയാളായി മാറുന്നത് അറിഞ്ഞിട്ടുണ്ട്. മാറിത്തീർന്നു കഴിഞ്ഞ ശേഷം അയാൾ പറയാത്തതെല്ലാം ,അറിയാത്തതെല്ലാം , അവളിലേക്ക് ഒഴുകിയെത്തുന്നത് കണ്ടിട്ടുണ്ട് - അയാളാരുടെ കിടക്കയിലാണെന്നാശങ്കപ്പെടാതെ, അവൾ അയാളുടേതായിരിക്കുന്നതെങ്ങനെ എന്ന് മനസ്സിലാക്കിയിട്ടുണ്ട് .???? ലോക പ്രശസ്ത അമേരിക്കൻ മനശാസ്ത്രജ്ഞൻ റിച്ചാർഡ് ബ്രാട്ട്ലി ... (അല്ല , വേറാരോണ്ടോ ആണ് ...???? )യോട് ഒരു മനശാസ്ത്ര വിദ്യാർത്ഥി ചോദിച്ചു. ' what are the main difference between Love and Like.? ഇഷ്ടം എന്നത് നമുക്ക് പലരോടും തോന്നുന്ന ഒരു മാനസീക അവസ്ഥയാണ് .ഇഷ്ടത്തിൽ മനസ് ഒരാളിൽ മാത്രം തളയ്ക്കപ്പെടില്ല. എന്നാൽ പ്രണയം എന്നത് ഒരു സമയത്ത് ഒരാളോട് മാത്രം തോന്നുന്ന ഫീലിംഗാണ്. പ്രണയത്തിൽ ഹൃദയങ്ങൾ പരസ്പരം കൊരുക്കപ്പെടും. ഒരു വ്യക്തിയിൽ മാത്രം നിങ്ങളുടെ ജീവനും ജീവിതവും തളയ്ക്കപ്പെടും .ഒരു കൊടുങ്കാറ്റിനും കടപുഴക്കാനാവാത്ത അതിതീവ്രമായ ആത്മബന്ധത്തിൽ നിങ്ങൾ രണ്ടു മനുഷ്യർ ആണ്ടു പോകും.. നിങ്ങളുടെ സങ്കടങ്ങൾ , ഉന്മാദങ്ങൾ.., രഹസ്യങ്ങൾ ,വിജയങ്ങൾ എല്ലാം പകുക്കുന്നത് ,ഇരട്ടിപ്പിക്കുന്നത് , ശമിപ്പിക്കപ്പെടുന്നത് - അയാളിലായിരിക്കും . എത്ര ആരവം കൂട്ടിനുണ്ടായാലും , എത്ര സൗഹൃദങ്ങളുടെ മേച്ചിൽപ്പുറങ്ങൾ നമ്മൾ താണ്ടിയാലും, എത്രയോ ഹൃദയബന്ധങ്ങളുടെ താളപ്പെരുക്കം ഒപ്പമുണ്ടങ്കിലും നമ്മിൽ ആ ഒരാൾ ഇല്ലെങ്കിൽ, ജീവിതം ശബ്ദമില്ലാതെ ആവിപെയ്യുന്ന ഒരു ഉഷ്ണമഴയിലാവും ... അതാണ് പ്രണയം !.... ????????എന്നായിരുന്നു ഉത്തരം. ഇത്തരം ഒരു ബന്ധം ജീവിതത്തിൽ ഉണ്ടാകുന്നതിന് - മാനസികമായ പക്വത വരിക എന്നതല്ലാതെ പ്രായത്തിന്റെയോ, വിവാഹ പൂർവ്വമെന്നോ ശേഷമെന്നോ ഉള്ള അതിരുകളോ അതിർത്തികളോ ഉണ്ടാകണമെന്നില്ല. ആ പ്രണയബന്ധങ്ങളുടെ ആത്യന്തികമായ ലക്ഷ്യം എന്നത് ഒന്നായി ചേരുക എന്നതാണ് : ശരീരവും മനസ്സും മാത്രമല്ല; സ്ഥലവും സമയവും സാഹചര്യങ്ങളും കൊണ്ടു കൂടി പരസ്പരം ഒന്നിച്ചായിരിക്കുക എന്നതാണ് ! വിവാഹം അത് സന്തോഷാവസ്ഥയിലാണെങ്കിൽ ബോറടി നിമിത്തമോ സങ്കടാവസ്ഥയിലാണെങ്കിൽ നിരാശ /ദേഷ്യം വാശി - എന്നിവ നിമിത്തമോ - ഇനി അതൊന്നും അല്ലാതെയോ ഉണ്ടായ ഒരു ബന്ധമാണെങ്കിൽ പോലും - മേൽപ്പറഞ്ഞതിനു ഒന്നും താൽപര്യവും സാധ്യതയുമില്ലാത്ത ബന്ധങ്ങളെ പ്രണയം എന്നു വിളിക്കാൻ പാടില്ല. ![](https://cdn.boolokam.com/articles/2022/09/nr2r2-1-1.jpg)റൊമാൻ്റിക് എന്ന വാക്കിൻ്റെ അർത്ഥം നിങ്ങൾ ഉദ്ദേശിക്കുന്ന തരത്തിൽ ഉള്ള പ്രണയം എന്നല്ല! ഒന്നായി ചേരുക എന്നതു പോട്ടെ, ഒരു പ്രതിസന്ധി ഘട്ടത്തിൽ ഒപ്പം നിൽക്കാൻ പോലും സാധ്യമല്ലാത്ത, പരിചയക്കാരുടെയും പങ്കാളിയുടെയും മുന്നിൽ അപരിചിതരായി പെരുമാറാൻ മാൻഡേറ്റ് ഉള്ള, ഹിഡൻ ഫോൾഡറുകളിൽ പാസ് വേഡ് പ്രൊട്ടക്ടഡ് ആയി മാത്രം സൂക്ഷിക്കാൻ വിധിക്കപ്പെട്ട ഇത്തരം ബന്ധങ്ങളെ എങ്ങനെ പ്രണയം എന്നു വിളിക്കും? എല്ലാവരും അതിനെ പ്രണയം എന്ന് ഓമനപ്പേരിട്ടാണ് വിളിക്കുന്നത്. ഞാനതിനെ ലളിതമായി യാഥാർത്ഥ്യത്തോടു ചേർത്തു നിർത്തി അവിഹിത ബന്ധം എന്നു മാത്രമാണ് വിളിക്കാൻ തയ്യാറാവുന്നത്. വിവാഹേതര പ്രണയം ഒന്നും ഇല്ല, ലൈംഗികതയുള്ള വിവാഹേതര ബന്ധം മാത്രമാണുള്ളത്. കൺവീനിയൻ്റ് ആയ , ഇഷ്ടപ്പെട്ട ഒരു റൊമാൻ്റിക് റിലേഷൻഷിപ് മാത്രമാണത്. താൽപര്യവും കഴിവും ധൈര്യവുമുള്ളവർക്ക് അതുകൊണ്ടു നടക്കാം. അതിനെ പ്രണയമെന്നോ, പ്രേമമെന്നോ അവിഹിതമെന്നോ എന്തു പേരിട്ടും വിളിക്കാം. എന്തായാലും അതിൽ ' ബന്ധം' എന്ന ഭാഗം വരാതെ നോക്കുന്നത് നല്ലതാണ്.. നാളെ അതില്ലാതായാൽ മനസിൽ ഒരു നൊമ്പരം പോലും പാടില്ല - അതിനു മുമ്പും അതിനു ശേഷവും ആ വ്യക്തിയുമായി വൈരാഗ്യമോ ശത്രുതയാേ വെറുപ്പോ പാടില്ല - ഒരിക്കലും ആ റിലേഷനെ ഉപയോഗിക്കുകയോ ഉപയോഗിക്കപ്പെടാൻ അനുവദിക്കുകയോ അരുത്. സാമ്പത്തിക ട്രാൻസാക്ഷനുകൾ നിർബന്ധമായും നടത്തരുത്. ഒരു ഡീപ് ഫ്രണ്ട് ഷിപ് വിത് നോ റെസ്ട്രിക്ഷൻ ഓൺ സെക്സ് - ആക്കി കൊണ്ടു നടക്കുകയാണ് സമാധാനത്തിന് നല്ലത് ! അവിഹിത ബന്ധങ്ങൾ ഒരിക്കലും നിങ്ങൾക്ക് നഷ്ടപ്പെട്ടതോ കിട്ടാതെ പോയതോ ആയ ഒരു ജീവിത പങ്കാളിക്കു പകരമാവില്ല . നിങ്ങളുടെ ഉദാത്ത സങ്കല്‌പത്തിലെ അച്ഛൻ/ സഹോദരൻ /സുഹൃത്ത് / കാമുകൻ എന്നിവരുടെ നിഴൽ രൂപമെന്ന് കണ്ട് നിങ്ങൾ അഭിരമിക്കുന്ന മിക്കവാറും ആളുകളുടെ യഥാർത്ഥ രൂപം കാണുന്നതോടെ ആ സങ്കല്പം നിത്യമായൊരു തലവേദനയോ പേടി സ്വപ്നമോ, ആയി മാറുന്നതിനാണ് .... പിന്നീട് നിങ്ങൾ തന്നെയും സ്നേഹത്ത സംബന്ധിച്ച് ഒരവിശ്വാസിയായി തീരുന്നതിനാണ് സാധ്യത കൂടുതൽ ???? . അതിനാൽ തന്നെ, പ്രിയപ്പെട്ട കുട്ടീ ![](https://cdn.boolokam.com/articles/2022/09/fwfwgg-1ggg-1g-1g-1gg-1-1.jpg)സ്നേഹവും കരുതലും പരിഗണനയും തണലും ഒന്നും പ്രതീക്ഷിച്ച് അവിഹിതത്തിനു പോകാതിരിക്കുകയാണ് മനസമാധാനം!???? പങ്കാളിയുമായുള്ള പൊരുത്തക്കേടുകൾ കൊണ്ടു നട്ടം തിരിയുന്നവർക്ക് അതു പോരാതെ അവിഹിത ബന്ധുക്കളുമായുള്ള പ്രശ്നങ്ങൾ കൂടി സഹിക്കേണ്ട ഗതിയുണ്ടാവാതെ നോക്കുന്നത് ഒരു സ്വയം പ്രതിരോധമായി കണ്ട് ഒഴിവാക്കുന്നതാണ് എന്നും നല്ലത് - സ്നേഹവും കരുതലും പരിഗണനയും സ്വയം സമ്പാദിക്കാനാവും വിധം , പ്രതിഫലേച്ഛയില്ലാതെ പകരാനാവും വിധം നീ നിന്നോട് ആത്മാനുരാഗത്തിലായിരിക്കുക എന്നേ എനിക്ക് പറയാനുളളൂ ... ???? NB:- കടപ്പാട് അവിഹിതങ്ങളോട് മാത്രം.
