---
title: "തന്റെ സിനിമയുടെ ഊടും പാവും  നെയ്തിരുന്ന അഭിനേതാക്കളിൽ എത്ര പേരെയാണ് ആ മനുഷ്യന് കൈവിരലുകൾക്കിടയിലൂടെയൂർന്നു പോകുന്ന മണൽത്തരികൾ പോലെ നഷ്ടപ്പെട്ടുപോയിട്ടുള്ളത് !"
date: 2023-04-06T07:18:38
draft: false
categories: ["Society"]
tags: ['Featured', 'innocent', 'sathyan anthikad']
author: "Beaumaris"
---

<strong>Jithesh Mangalath</strong>

ഇന്നസെന്റിനെ അവസാനമായൊന്നു കാണാനെത്തിയ സത്യൻ അന്തിക്കാടിന്റെ വിതുമ്പൽ എന്തുകൊണ്ടോ മനസ്സിൽ നിന്നും മായുന്നേയില്ല. ഇന്നച്ചനെ, ഒടുവിലാനെ, ലളിതേച്ചിയെ, പപ്പുവേട്ടനെ, സുകുമാരിച്ചേച്ചിയെ,മീനച്ചേച്ചിയെ,ഭരതേട്ടനെ,ശങ്കരാടിച്ചേട്ടനെ,കൃഷ്ണൻകുട്ടിനായരെ, തിലകൻ ചേട്ടനെ,കരമനയെ,ഫിലോമിനച്ചേച്ചിയെ...അങ്ങനെയങ്ങനെ തന്റെ സിനിമയുടെ ഊടും ,പാവും നെയ്തിരുന്ന അഭിനേതാക്കളിൽ എത്രയെത്ര പേരെയാണ് ആ മനുഷ്യന് കൈവിരലുകൾക്കിടയിലൂടെയൂർന്നു പോകുന്ന മണൽത്തരികൾ പോലെ നഷ്ടപ്പെട്ടുപോയിട്ടുള്ളത്?!

<img class="wp-image-390423 aligncenter" src="https://cdn.boolokam.com/articles/2023/04/dqff-1.jpg" alt="" width="845" height="543" />ഞാൻ പണ്ടു കണ്ട ഒടുവിലാന്റെ ഒരഭിമുഖം ഓർക്കുകയായിരുന്നു.സത്യന്റെ പടങ്ങളെപ്പറ്റി,ആ പടങ്ങളിലെ തന്റെ വേഷങ്ങളെപ്പറ്റി ചോദ്യം വരുമ്പോൾ ഒടുവിലാൻ പറയുന്നത് ഇങ്ങനെയാണ്.സത്യൻ വിളിച്ചു പറയും ഇന്ന ദിവസം പുതിയ പടം തുടങ്ങുവാണ്,അങ്ങെത്തിക്കോണമെന്ന്.അതുമതി തനിക്ക് ആ സിനിമയിലെത്താനെന്ന് ഒടുവിലാൻ ചിരിയോടെ പറയുന്നു.വേഷമെന്താണെന്നോ,സ്ക്രീൻ പ്രസൻസ് എത്രയുണ്ടെന്നോ,എത്ര ദിവസം ഷൂട്ടിംഗുണ്ടെന്നോ ഉള്ള ഒരു ചോദ്യവുമില്ല,അത്തരമൊരു മുൻപറച്ചിലുമില്ല.ഒരു ബന്ധുവീട്ടിൽ വിശേഷത്തിനു പോകുന്നതു പോലെ നേരത്തെ പോകുന്നു.പ്രിയപ്പെട്ടവരോടൊപ്പം ആ ദിവസങ്ങൾ ആഘോഷമാക്കുന്നു.ചിലപ്പോൾ തെങ്ങുകയറ്റക്കാരനാകാം,ചിലപ്പോൾ കറവക്കാരനാകാം, ചായക്കടക്കാരനാകാം, വെളിച്ചപ്പാടാകാം, നൃത്താധ്യാപകനാകാം..അതിനൊന്നിനുമൊരു പ്രസക്തിയില്ല.മനസ്സിനങ്ങിയവരോടൊപ്പം ചേർന്ന് തീർക്കുന്ന ഉത്സവമാണ് പ്രധാനം.അതിനിടയ്ക്ക് സത്യൻ വന്ന് ആക്ഷനും,കട്ടും പറയും.ആ രണ്ടു വാക്കുകൾക്കിടയ്ക്ക് ഇവരിലോരോരുത്തരും താന്താങ്ങളുടെ കഥാപാത്രങ്ങളായി ജീവിക്കും.ബ്രേക്കുകളിൽ വീണ്ടും ഉന്മാദിയായൊരു സ്നേഹപ്പൂരത്തിൽ സന്തോഷത്തിന്റെ പൂക്കുട നിവർത്തും.റീലുകളിൽ അവർ ജീവിച്ചു തീർത്ത നിമിഷങ്ങൾ തിരശ്ശീലയിൽ നിന്നും പുറത്തു വന്ന് നമ്മുടെ കൂടെപ്പോരും.നമ്മളും അവരുടെ കൂടെ ചിരിക്കും,കരയും..

അതിശയത്തോടെ ഞാനോർക്കുന്ന മറ്റൊരു കഥയുണ്ട്.ഇവരിലോരോരുത്തർക്കും മറ്റേയാളുടെ വേഷം ചെയ്യാൻ ഒരു ബുദ്ധിമുട്ടുമുണ്ടാവില്ലെന്ന്.ഉദാഹരണത്തിന് പൊന്മുട്ടയിടുന്ന താറാവെടുത്തു നോക്കൂ.ഒടുവിലാന് 'പശു നഷ്ടപ്പെടുന്ന'പാപ്പിയുടെ വേഷമാണ്.മാമുക്കോയയ്ക്ക് ചായക്കടക്കാരന്റെയും.ഒരു കാരക്ടർ സ്വാപ്പ് വന്നാലും ഇരുവരും അത് ഭംഗിയാക്കും.അല്ലെങ്കിൽ നാടോടിക്കാറ്റിലെ ഇന്നസെന്റിന്റെ റോൾ ഒടുവിലാന്റെ ഫ്ലേവറിലൊന്ന് സങ്കല്പിച്ചു നോക്കൂ.കമ്പാഷന്റെയും,എമ്പതിയുടെയുമൊക്കെ ടോണിൽ ഒടുവിലാനും ഒപ്പത്തിനൊപ്പം നിൽക്കും.മഴവിൽക്കാവടിയിലെ മീനച്ചേച്ചിയേയും,പൊന്മുട്ടയിടുന്ന താറാവിലെ ലളിതച്ചേച്ചിയേയും എനിക്കിടയ്ക്ക് പരസ്പരം മാറിപ്പോവാറുണ്ട്.സത്യൻ അന്തിക്കാടിന്റെ ഏറ്റവും വലിയ ബലം ഈ പ്രതിഭകളുടെ വെഴ്സറ്റാലിറ്റിയായിരുന്നു.

<img class="size-full wp-image-390424 aligncenter" src="https://cdn.boolokam.com/articles/2023/04/ddqdfff.jpg" alt="" width="890" height="500" />അവരിലോരോരുത്തരായി ഊർന്നുപോകുമ്പോൾ ആ മനുഷ്യനെങ്ങനെയായിരിക്കും അതുമായി പൊരുത്തപ്പെട്ടുപോകുന്നതെന്ന് ഞാൻ വീണ്ടുമാലോചിക്കും.വെറും സഹപ്രവർത്തകരായിരുന്നില്ലല്ലോ അവരൊന്നുമയാൾക്ക്.കുടുംബമായിരുന്നല്ലോ,വലിയൊരു കുടുംബം!അതിൽ നിന്നാണ് റിപ്ലേസ്മെൻറ് പോലുമില്ലാതെ ഓരോരുത്തരായിറങ്ങിപ്പോകുന്നത്.ഓർത്തുനോക്കുമ്പോൾ അയാളുടെ കോർ ഫോഴ്സിൽ ഇനി ബാക്കിയുള്ളത് മാമുക്കോയ മാത്രമാണ്.ഒന്നു കൂടി താഴേക്കു വന്നാൽ ശ്രീനിവാസനിലും,മോഹൻലാലിലും എത്തിച്ചേരും ആ പേരുകൾ! സത്യൻ അന്തിക്കാട് സിനിമാറ്റിക് യൂണിവേഴ്സ് എന്ന് ചിലരെങ്കിലും പരിഹസിക്കുന്ന സിനിമാറ്റിക് ഗലാറ്റിക്കോസിന്റെ അവസാനനിരയും പിൻവാങ്ങുകയാണ്.കൈരളി ടി.വിയുടെ പകൽച്ചിത്രങ്ങളായും,യൂട്യൂബിലെ 4k വീഡിയോകളെ വെല്ലുവിളിക്കുന്ന പതിപ്പുകളായും അവ നമ്മെ ത്രസിപ്പിച്ചുകൊണ്ടേയിരിക്കും.ഓർമ്മകളാവുകയാണ് ഓരോന്നും,ഓർമ്മകളാവുകയാണ് നമ്മളും.


![തന്റെ സിനിമയുടെ ഊടും പാവും  നെയ്തിരുന്ന അഭിനേതാക്കളിൽ എത്ര പേരെയാണ് ആ മനുഷ്യന് കൈവിരലുകൾക്കിടയിലൂടെയൂർന്നു പോകുന്ന മണൽത്തരികൾ പോലെ നഷ്ടപ്പെട്ടുപോയിട്ടുള്ളത് !](https://cdn.boolokam.com/articles/2023/04/dqff-1.jpg)**Jithesh Mangalath** ഇന്നസെന്റിനെ അവസാനമായൊന്നു കാണാനെത്തിയ സത്യൻ അന്തിക്കാടിന്റെ വിതുമ്പൽ എന്തുകൊണ്ടോ മനസ്സിൽ നിന്നും മായുന്നേയില്ല. ഇന്നച്ചനെ, ഒടുവിലാനെ, ലളിതേച്ചിയെ, പപ്പുവേട്ടനെ, സുകുമാരിച്ചേച്ചിയെ,മീനച്ചേച്ചിയെ,ഭരതേട്ടനെ,ശങ്കരാടിച്ചേട്ടനെ,കൃഷ്ണൻകുട്ടിനായരെ, തിലകൻ ചേട്ടനെ,കരമനയെ,ഫിലോമിനച്ചേച്ചിയെ...അങ്ങനെയങ്ങനെ തന്റെ സിനിമയുടെ ഊടും ,പാവും നെയ്തിരുന്ന അഭിനേതാക്കളിൽ എത്രയെത്ര പേരെയാണ് ആ മനുഷ്യന് കൈവിരലുകൾക്കിടയിലൂടെയൂർന്നു പോകുന്ന മണൽത്തരികൾ പോലെ നഷ്ടപ്പെട്ടുപോയിട്ടുള്ളത്?! ഞാൻ പണ്ടു കണ്ട ഒടുവിലാന്റെ ഒരഭിമുഖം ഓർക്കുകയായിരുന്നു.സത്യന്റെ പടങ്ങളെപ്പറ്റി,ആ പടങ്ങളിലെ തന്റെ വേഷങ്ങളെപ്പറ്റി ചോദ്യം വരുമ്പോൾ ഒടുവിലാൻ പറയുന്നത് ഇങ്ങനെയാണ്.സത്യൻ വിളിച്ചു പറയും ഇന്ന ദിവസം പുതിയ പടം തുടങ്ങുവാണ്,അങ്ങെത്തിക്കോണമെന്ന്.അതുമതി തനിക്ക് ആ സിനിമയിലെത്താനെന്ന് ഒടുവിലാൻ ചിരിയോടെ പറയുന്നു.വേഷമെന്താണെന്നോ,സ്ക്രീൻ പ്രസൻസ് എത്രയുണ്ടെന്നോ,എത്ര ദിവസം ഷൂട്ടിംഗുണ്ടെന്നോ ഉള്ള ഒരു ചോദ്യവുമില്ല,അത്തരമൊരു മുൻപറച്ചിലുമില്ല.ഒരു ബന്ധുവീട്ടിൽ വിശേഷത്തിനു പോകുന്നതു പോലെ നേരത്തെ പോകുന്നു.പ്രിയപ്പെട്ടവരോടൊപ്പം ആ ദിവസങ്ങൾ ആഘോഷമാക്കുന്നു.ചിലപ്പോൾ തെങ്ങുകയറ്റക്കാരനാകാം,ചിലപ്പോൾ കറവക്കാരനാകാം, ചായക്കടക്കാരനാകാം, വെളിച്ചപ്പാടാകാം, നൃത്താധ്യാപകനാകാം..അതിനൊന്നിനുമൊരു പ്രസക്തിയില്ല.മനസ്സിനങ്ങിയവരോടൊപ്പം ചേർന്ന് തീർക്കുന്ന ഉത്സവമാണ് പ്രധാനം.അതിനിടയ്ക്ക് സത്യൻ വന്ന് ആക്ഷനും,കട്ടും പറയും.ആ രണ്ടു വാക്കുകൾക്കിടയ്ക്ക് ഇവരിലോരോരുത്തരും താന്താങ്ങളുടെ കഥാപാത്രങ്ങളായി ജീവിക്കും.ബ്രേക്കുകളിൽ വീണ്ടും ഉന്മാദിയായൊരു സ്നേഹപ്പൂരത്തിൽ സന്തോഷത്തിന്റെ പൂക്കുട നിവർത്തും.റീലുകളിൽ അവർ ജീവിച്ചു തീർത്ത നിമിഷങ്ങൾ തിരശ്ശീലയിൽ നിന്നും പുറത്തു വന്ന് നമ്മുടെ കൂടെപ്പോരും.നമ്മളും അവരുടെ കൂടെ ചിരിക്കും,കരയും.. അതിശയത്തോടെ ഞാനോർക്കുന്ന മറ്റൊരു കഥയുണ്ട്.ഇവരിലോരോരുത്തർക്കും മറ്റേയാളുടെ വേഷം ചെയ്യാൻ ഒരു ബുദ്ധിമുട്ടുമുണ്ടാവില്ലെന്ന്.ഉദാഹരണത്തിന് പൊന്മുട്ടയിടുന്ന താറാവെടുത്തു നോക്കൂ.ഒടുവിലാന് 'പശു നഷ്ടപ്പെടുന്ന'പാപ്പിയുടെ വേഷമാണ്.മാമുക്കോയയ്ക്ക് ചായക്കടക്കാരന്റെയും.ഒരു കാരക്ടർ സ്വാപ്പ് വന്നാലും ഇരുവരും അത് ഭംഗിയാക്കും.അല്ലെങ്കിൽ നാടോടിക്കാറ്റിലെ ഇന്നസെന്റിന്റെ റോൾ ഒടുവിലാന്റെ ഫ്ലേവറിലൊന്ന് സങ്കല്പിച്ചു നോക്കൂ.കമ്പാഷന്റെയും,എമ്പതിയുടെയുമൊക്കെ ടോണിൽ ഒടുവിലാനും ഒപ്പത്തിനൊപ്പം നിൽക്കും.മഴവിൽക്കാവടിയിലെ മീനച്ചേച്ചിയേയും,പൊന്മുട്ടയിടുന്ന താറാവിലെ ലളിതച്ചേച്ചിയേയും എനിക്കിടയ്ക്ക് പരസ്പരം മാറിപ്പോവാറുണ്ട്.സത്യൻ അന്തിക്കാടിന്റെ ഏറ്റവും വലിയ ബലം ഈ പ്രതിഭകളുടെ വെഴ്സറ്റാലിറ്റിയായിരുന്നു. ![](https://cdn.boolokam.com/articles/2023/04/ddqdfff.jpg)അവരിലോരോരുത്തരായി ഊർന്നുപോകുമ്പോൾ ആ മനുഷ്യനെങ്ങനെയായിരിക്കും അതുമായി പൊരുത്തപ്പെട്ടുപോകുന്നതെന്ന് ഞാൻ വീണ്ടുമാലോചിക്കും.വെറും സഹപ്രവർത്തകരായിരുന്നില്ലല്ലോ അവരൊന്നുമയാൾക്ക്.കുടുംബമായിരുന്നല്ലോ,വലിയൊരു കുടുംബം!അതിൽ നിന്നാണ് റിപ്ലേസ്മെൻറ് പോലുമില്ലാതെ ഓരോരുത്തരായിറങ്ങിപ്പോകുന്നത്.ഓർത്തുനോക്കുമ്പോൾ അയാളുടെ കോർ ഫോഴ്സിൽ ഇനി ബാക്കിയുള്ളത് മാമുക്കോയ മാത്രമാണ്.ഒന്നു കൂടി താഴേക്കു വന്നാൽ ശ്രീനിവാസനിലും,മോഹൻലാലിലും എത്തിച്ചേരും ആ പേരുകൾ! സത്യൻ അന്തിക്കാട് സിനിമാറ്റിക് യൂണിവേഴ്സ് എന്ന് ചിലരെങ്കിലും പരിഹസിക്കുന്ന സിനിമാറ്റിക് ഗലാറ്റിക്കോസിന്റെ അവസാനനിരയും പിൻവാങ്ങുകയാണ്.കൈരളി ടി.വിയുടെ പകൽച്ചിത്രങ്ങളായും,യൂട്യൂബിലെ 4k വീഡിയോകളെ വെല്ലുവിളിക്കുന്ന പതിപ്പുകളായും അവ നമ്മെ ത്രസിപ്പിച്ചുകൊണ്ടേയിരിക്കും.ഓർമ്മകളാവുകയാണ് ഓരോന്നും,ഓർമ്മകളാവുകയാണ് നമ്മളും.
