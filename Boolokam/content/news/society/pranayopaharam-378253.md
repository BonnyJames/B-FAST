---
title: "പ്രണയോപഹാരം"
date: 2012-10-25T19:32:01
draft: false
categories: ["Society"]
tags: ["90's"]
author: "Beaumaris"
---

<img class="alignright size-full wp-image-70958" title="img1101005062_1_1" src="https://cdn.boolokam.com/articles/2012/10/img1101005062_1_11.jpg" alt="" width="300" height="256" />

അയ്യാള്‍ ,
അതെ അങ്ങനെ മാത്രമേ ഞാന്‍ അയ്യാളെ സംബോധന ചെയ്യുന്നുള്ളൂ. പേരറിയാഞ്ഞിട്ടല്ല. പക്ഷെ ഒരു പേര് , ഒരൊറ്റ പേര് അതയ്യാള്‍ക്ക് വേണ്ട . ലോകത്തിലെ സകല മനുഷ്യരുടേയും പേരുകളുണ്ട് അയ്യാള്‍ക്കെന്നു കൂട്ടിക്കൊള്ളൂ .
ഇത് വായിക്കുന്നവര്‍ക്ക് ഒരു അവകാശം കൂടി ഞാന്‍ നല്‍കുന്നുണ്ട് . അവരവരുടെ സ്വന്തം പേര് , അതുമല്ലെങ്കില്‍ നിങ്ങള്‍ക്കിഷ്ടപ്പെട്ട പേര് അതയ്യാള്‍ക്ക് നല്‍കാം .
നഗരത്തിലെ ഒരു ചേരി പ്രദേശത്താണ് അയാള്‍ താമസിക്കുന്നത് . ഭിക്ഷക്കാരും ചവറു പെറുക്കികളും മുതല്‍ ഒരു നേരത്തെ അന്നത്തിനു വേണ്ടി മടിക്കുത്തഴിക്കുന്ന പെണ്ണുങ്ങളും , മാംസ കച്ചവടം തൊഴിലാക്കിയ തെരുവ് വേശ്യകളും വരെ തിങ്ങി പാര്‍ക്കുന്ന ഒരു ചേരി .
ചേരി എന്ന വാക്കിനു സമൂഹം കല്‍പ്പിച്ചു നല്‍കിയിട്ടുള്ള അര്‍ഥങ്ങള്‍ ഇങ്ങനെയാണല്ലോ . ഇതൊക്കെയാണെങ്കിലും നല്ലവരായിരുന്നു ആ ചേരിയിലെ ആളുകള്‍ .
അവിടെയാണ് അയാള്‍ താമസിക്കുന്നത് .
ഒറ്റക്കല്ല കൂടെ അയാളുടെ ഭാര്യയും ഉണ്ട് .അയ്യാള്‍ സ്നേഹിക്കുന്ന , അയ്യാളുടെ സ്നേഹം മാത്രം ആഗ്രഹിക്കുന്ന അയ്യാളുടെ ഭാര്യ . ആ ഒറ്റ മുറി കുടിലില്‍ ഒരു കട്ടിലില്‍ ശരീരം തളര്‍ന്നു കിടക്കുന്ന അയ്യാളുടെ ഭാര്യ . ഉത്തരത്തിലെ ഓല കീറിനിടയിലൂടെ ആകാശം നോക്കി അവള്‍ അങ്ങനെ കിടക്കും .
തന്റെ ഭര്‍ത്താവിന്റെ കാലൊച്ചക്കായി.
പണ്ട് തൊട്ടേ ചവറു പെറുക്കുക എന്നുള്ളതായിരുന്നു അയാളുടെ ജോലി . അയാളുടെ അച്ഛനും ഒരു ചവറു പെറുക്കി ആയിരുന്നു . അച്ഛന്‍ മരിച്ചപ്പോള്‍ അയ്യാള്‍ക്കും ആ ജോലി പിന്‍ തുടരേണ്ടി വന്നു .ഒരു ജന്മാവകാശം പോലെ
അതിനിടയില്‍ നഗരത്തിലെ ഏതോ അഴുക്കു ചാലില്‍ വെച്ചാണ് അയാള്‍ ആ പെണ്‍കുട്ടിയെ ഒപ്പം കൂട്ടുന്നത്‌. പിന്നീട് എപ്പോഴോ അവള്‍ അയ്യാളുടെ ഭാര്യയായി . അത് എന്നാണെന്നോ എപ്പോഴാണെന്നോ ഇപ്പോള്‍ ചോദിച്ചാല്‍ അയ്യാള്‍ കൈമലര്‍ത്തും . ജീവിതത്തിന്റെ യഥാര്‍ത്ഥ സുഖം അറിഞ്ഞത് എന്നാണോ അന്ന് മുതല്‍ അവള്‍ തന്നോടൊപ്പം ഉണ്ടായിരുന്നു എന്ന് വിശ്വസിക്കാനാണ് അയ്യാള്‍ക്കിഷ്ടം. അരവയര്‍ നിറച്ചു ഉണ്ണാന്‍ വകയില്ലാത്ത ആ കാലത്തും സന്തോഷം നിറഞ്ഞ ജീവിതമായിരുന്നു അവരുടേത് . അക്കാലത്തും അവര്‍ ഒരുമിച്ചായിരുന്നു ചവറു പെറുക്കാന്‍ പോയിരുന്നത് .
ഒരിക്കല്‍ ചവറു പെറുക്കാന്‍ പോയ അവളെ ഏതോ വാഹനം ഇടിച്ചിടുകയായിരുന്നു . ജീവന്‍ തിരിച്ചു കിട്ടിയെങ്കിലും ശരീരത്തിന്റെ ചലന ശേഷി നഷ്ടപ്പെട്ടിരുന്നു .
പിന്നീട് ഒരിക്കലും ചവറു പെറുക്കാന്‍ അയ്യാള്‍ ആ തെരുവിലേക്ക് പോയിട്ടില്ല .

ഇന്ന് നഗരത്തിലെ ഒരു പാര്‍ക്കിലെ തൂപ്പുകാരന്‍ ആണയ്യാള്‍. ദിവസവും നിരവധി ആളുകള്‍ വന്നു പോകുന്ന മനോഹരമായ ഒരു പാര്‍ക്ക്. എല്ലാ ദിവസവും രാവിലെ അയ്യാള്‍ പാര്‍ക്കിലേക്ക് പോകും . തലേ ദിവസം അവിടെ വന്നു പോയവര്‍ ഉപേക്ഷിക്കുന്ന ചവറുകള്‍ അയ്യാള്‍ തൂത്തു കൂട്ടും . മാസാവസാനം ഒരു ചെറിയ തുക കോര്‍പ്പറേഷന്‍കാര്‍ അയ്യാള്‍ക്ക് നല്‍കും . അതും വാങ്ങി ഭാര്യക്കുള്ള മരുന്നുമായി അയ്യാള്‍ വീട്ടിലേക്കു മടങ്ങും.
പിന്നീട് ഭാര്യയുമായി ചിലവഴിക്കുന്ന ആ നിമിഷങ്ങള്‍. അവളെ കുളിപ്പിക്കുന്നതും , വസ്ത്രങ്ങള്‍ ഇടീപ്പിക്കുന്നതും , മരുന്ന് കൊടുക്കുന്നതും എല്ലാം അയ്യാളാണ്. അത് മാത്രമായിരുന്നു അയ്യാളുടെ ലോകം .
ഒരിക്കല്‍ പാര്‍ക്ക് വൃത്തിയാക്കുമ്പോള്‍ ഒരു വിശ്രമ ബെഞ്ചില്‍ നിന്നും അയാള്‍ക്കൊരു വാടിയ പനിനീര്‍ പൂവ് കിട്ടി . ഒരൂ ചുവന്ന പനിനീര്‍ പൂവ് .
തലേ ദിവസം ഈ ബെഞ്ചില്‍ ഏതെങ്കിലും കമിതാക്കള്‍ കണ്ടു മുട്ടിയിരിക്കാം . ഒന്നുകില്‍ കാമുകന്‍ കാമുകിക്ക് അല്ലെങ്കില്‍ കാമുകി കാമുകന് സമ്മാനിച്ചതായിരിക്കാം ഈ പൂവ് .
ആ പനിനീര്‍ പൂവ് കയ്യിലെടുത്തു അയാള്‍ പുറത്തേക്കോടി അയ്യാളുടെ ഭാര്യയുടെ അടുത്തേക്ക് . അവളുടെ അടുത്തെത്തി പ്രണയപൂര്‍വ്വം ആ പൂവ് അയ്യാള്‍ അവള്‍ക്കു സമ്മാനിച്ചു.
പിന്നീടുള്ള ഓരോ പ്രഭാതങ്ങളിലും ഇത് തന്നെ സംഭവിച്ചു . ആ ബെഞ്ചില്‍ നിന്നു കിട്ടുന്ന ഓരോ പൂക്കളും അയാള്‍ അടുത്ത നിമിഷം തന്റെ ഭാര്യക്ക്‌ സമ്മാനിച്ചിരുന്നു .
അയാളുടെ ഭാര്യയുടെ കണ്ണുകളില്‍ അപ്പോഴൊക്കെ പ്രണയത്തിന്റെ നിലാവ് ഉദിക്കുമായിരുന്നു . ആ നിലാവില്‍ അയാള്‍ മുങ്ങി കുളിക്കുമായിരുന്നു
ഒരിക്കല്‍ പോലും ആ പ്രണയികള്‍ ആരാണെന്നു അറിയാന്‍ അയാള്‍ ശ്രമിച്ചില്ല .
സുന്ദരമായ പ്രണയത്തില്‍ അലിഞ്ഞിരിക്കുന്ന ആ പ്രണയികള്‍ അവര്‍ കൈ മാറുന്ന ആ പ്രണയോപഹാരം തന്റെ ജീവിതത്തിലും സന്തോഷത്തിന്റെ അലയൊലികള്‍ തീര്‍ക്കുന്നത് അയാള്‍ അറിഞ്ഞു .

ഒരു ദിവസം ,
ആ പ്രണയോപഹാരത്തിന്റെ ബാക്കിപത്രം ഏറ്റു വാങ്ങാന്‍ പാര്‍ക്കില്‍ എത്തിയ അയ്യാള്‍ക്ക് ആ പൂക്കള്‍ കാണാന്‍ കഴിഞ്ഞില്ല . അവിടെയുള്ള മുഴുവന്‍ ബെഞ്ചുകളിലും അയ്യാള്‍ ആ പൂക്കള്‍ക്കായി അലഞ്ഞു . പക്ഷെ അത് അവിടെയെങ്ങും ഉണ്ടായിരുന്നില്ല . നിരാശനായി വീട്ടിലേക്കു മടങ്ങിയ അയ്യാള്‍ പെട്ടെന്ന് ഒരു കാഴ്ച കണ്ടു . ചേരിയുടെ അടുത്തുള്ള ആ റെയില്‍വേ ട്രാക്കില്‍ ചതഞ്ഞരഞ്ഞ നിലയില്‍ ഒരു പെണ്‍കുട്ടിയുടെയും ആണ്‍കുട്ടിയുടെയും ശവ ശരീരം . അതൊരു കാമുകനും, കാമുകിയും ആയിരുന്നുവെന്നു ആള്‍ക്കൂട്ടത്തില്‍ നിന്നും അയാള്‍ വേദനയോടെ മനസ്സിലാക്കുന്നു .
ഉള്ളില്‍ എരിയുന്ന വേദനയോടെ അയാള്‍ തിരിഞ്ഞു നടന്നു , താന്‍ കൊണ്ട് വരുന്ന ആ പ്രണയോപഹാരത്തിനായി കൊതിയോടെ കാത്തിരിക്കുന്ന ഭാര്യയുടെ അടുത്തേക്ക് ...............


![പ്രണയോപഹാരം](https://cdn.boolokam.com/articles/2012/10/img1101005062_1_11.jpg)അയ്യാള്‍ , അതെ അങ്ങനെ മാത്രമേ ഞാന്‍ അയ്യാളെ സംബോധന ചെയ്യുന്നുള്ളൂ. പേരറിയാഞ്ഞിട്ടല്ല. പക്ഷെ ഒരു പേര് , ഒരൊറ്റ പേര് അതയ്യാള്‍ക്ക് വേണ്ട . ലോകത്തിലെ സകല മനുഷ്യരുടേയും പേരുകളുണ്ട് അയ്യാള്‍ക്കെന്നു കൂട്ടിക്കൊള്ളൂ . ഇത് വായിക്കുന്നവര്‍ക്ക് ഒരു അവകാശം കൂടി ഞാന്‍ നല്‍കുന്നുണ്ട് . അവരവരുടെ സ്വന്തം പേര് , അതുമല്ലെങ്കില്‍ നിങ്ങള്‍ക്കിഷ്ടപ്പെട്ട പേര് അതയ്യാള്‍ക്ക് നല്‍കാം . നഗരത്തിലെ ഒരു ചേരി പ്രദേശത്താണ് അയാള്‍ താമസിക്കുന്നത് . ഭിക്ഷക്കാരും ചവറു പെറുക്കികളും മുതല്‍ ഒരു നേരത്തെ അന്നത്തിനു വേണ്ടി മടിക്കുത്തഴിക്കുന്ന പെണ്ണുങ്ങളും , മാംസ കച്ചവടം തൊഴിലാക്കിയ തെരുവ് വേശ്യകളും വരെ തിങ്ങി പാര്‍ക്കുന്ന ഒരു ചേരി . ചേരി എന്ന വാക്കിനു സമൂഹം കല്‍പ്പിച്ചു നല്‍കിയിട്ടുള്ള അര്‍ഥങ്ങള്‍ ഇങ്ങനെയാണല്ലോ . ഇതൊക്കെയാണെങ്കിലും നല്ലവരായിരുന്നു ആ ചേരിയിലെ ആളുകള്‍ . അവിടെയാണ് അയാള്‍ താമസിക്കുന്നത് . ഒറ്റക്കല്ല കൂടെ അയാളുടെ ഭാര്യയും ഉണ്ട് .അയ്യാള്‍ സ്നേഹിക്കുന്ന , അയ്യാളുടെ സ്നേഹം മാത്രം ആഗ്രഹിക്കുന്ന അയ്യാളുടെ ഭാര്യ . ആ ഒറ്റ മുറി കുടിലില്‍ ഒരു കട്ടിലില്‍ ശരീരം തളര്‍ന്നു കിടക്കുന്ന അയ്യാളുടെ ഭാര്യ . ഉത്തരത്തിലെ ഓല കീറിനിടയിലൂടെ ആകാശം നോക്കി അവള്‍ അങ്ങനെ കിടക്കും . തന്റെ ഭര്‍ത്താവിന്റെ കാലൊച്ചക്കായി. പണ്ട് തൊട്ടേ ചവറു പെറുക്കുക എന്നുള്ളതായിരുന്നു അയാളുടെ ജോലി . അയാളുടെ അച്ഛനും ഒരു ചവറു പെറുക്കി ആയിരുന്നു . അച്ഛന്‍ മരിച്ചപ്പോള്‍ അയ്യാള്‍ക്കും ആ ജോലി പിന്‍ തുടരേണ്ടി വന്നു .ഒരു ജന്മാവകാശം പോലെ അതിനിടയില്‍ നഗരത്തിലെ ഏതോ അഴുക്കു ചാലില്‍ വെച്ചാണ് അയാള്‍ ആ പെണ്‍കുട്ടിയെ ഒപ്പം കൂട്ടുന്നത്‌. പിന്നീട് എപ്പോഴോ അവള്‍ അയ്യാളുടെ ഭാര്യയായി . അത് എന്നാണെന്നോ എപ്പോഴാണെന്നോ ഇപ്പോള്‍ ചോദിച്ചാല്‍ അയ്യാള്‍ കൈമലര്‍ത്തും . ജീവിതത്തിന്റെ യഥാര്‍ത്ഥ സുഖം അറിഞ്ഞത് എന്നാണോ അന്ന് മുതല്‍ അവള്‍ തന്നോടൊപ്പം ഉണ്ടായിരുന്നു എന്ന് വിശ്വസിക്കാനാണ് അയ്യാള്‍ക്കിഷ്ടം. അരവയര്‍ നിറച്ചു ഉണ്ണാന്‍ വകയില്ലാത്ത ആ കാലത്തും സന്തോഷം നിറഞ്ഞ ജീവിതമായിരുന്നു അവരുടേത് . അക്കാലത്തും അവര്‍ ഒരുമിച്ചായിരുന്നു ചവറു പെറുക്കാന്‍ പോയിരുന്നത് . ഒരിക്കല്‍ ചവറു പെറുക്കാന്‍ പോയ അവളെ ഏതോ വാഹനം ഇടിച്ചിടുകയായിരുന്നു . ജീവന്‍ തിരിച്ചു കിട്ടിയെങ്കിലും ശരീരത്തിന്റെ ചലന ശേഷി നഷ്ടപ്പെട്ടിരുന്നു . പിന്നീട് ഒരിക്കലും ചവറു പെറുക്കാന്‍ അയ്യാള്‍ ആ തെരുവിലേക്ക് പോയിട്ടില്ല . ഇന്ന് നഗരത്തിലെ ഒരു പാര്‍ക്കിലെ തൂപ്പുകാരന്‍ ആണയ്യാള്‍. ദിവസവും നിരവധി ആളുകള്‍ വന്നു പോകുന്ന മനോഹരമായ ഒരു പാര്‍ക്ക്. എല്ലാ ദിവസവും രാവിലെ അയ്യാള്‍ പാര്‍ക്കിലേക്ക് പോകും . തലേ ദിവസം അവിടെ വന്നു പോയവര്‍ ഉപേക്ഷിക്കുന്ന ചവറുകള്‍ അയ്യാള്‍ തൂത്തു കൂട്ടും . മാസാവസാനം ഒരു ചെറിയ തുക കോര്‍പ്പറേഷന്‍കാര്‍ അയ്യാള്‍ക്ക് നല്‍കും . അതും വാങ്ങി ഭാര്യക്കുള്ള മരുന്നുമായി അയ്യാള്‍ വീട്ടിലേക്കു മടങ്ങും. പിന്നീട് ഭാര്യയുമായി ചിലവഴിക്കുന്ന ആ നിമിഷങ്ങള്‍. അവളെ കുളിപ്പിക്കുന്നതും , വസ്ത്രങ്ങള്‍ ഇടീപ്പിക്കുന്നതും , മരുന്ന് കൊടുക്കുന്നതും എല്ലാം അയ്യാളാണ്. അത് മാത്രമായിരുന്നു അയ്യാളുടെ ലോകം . ഒരിക്കല്‍ പാര്‍ക്ക് വൃത്തിയാക്കുമ്പോള്‍ ഒരു വിശ്രമ ബെഞ്ചില്‍ നിന്നും അയാള്‍ക്കൊരു വാടിയ പനിനീര്‍ പൂവ് കിട്ടി . ഒരൂ ചുവന്ന പനിനീര്‍ പൂവ് . തലേ ദിവസം ഈ ബെഞ്ചില്‍ ഏതെങ്കിലും കമിതാക്കള്‍ കണ്ടു മുട്ടിയിരിക്കാം . ഒന്നുകില്‍ കാമുകന്‍ കാമുകിക്ക് അല്ലെങ്കില്‍ കാമുകി കാമുകന് സമ്മാനിച്ചതായിരിക്കാം ഈ പൂവ് . ആ പനിനീര്‍ പൂവ് കയ്യിലെടുത്തു അയാള്‍ പുറത്തേക്കോടി അയ്യാളുടെ ഭാര്യയുടെ അടുത്തേക്ക് . അവളുടെ അടുത്തെത്തി പ്രണയപൂര്‍വ്വം ആ പൂവ് അയ്യാള്‍ അവള്‍ക്കു സമ്മാനിച്ചു. പിന്നീടുള്ള ഓരോ പ്രഭാതങ്ങളിലും ഇത് തന്നെ സംഭവിച്ചു . ആ ബെഞ്ചില്‍ നിന്നു കിട്ടുന്ന ഓരോ പൂക്കളും അയാള്‍ അടുത്ത നിമിഷം തന്റെ ഭാര്യക്ക്‌ സമ്മാനിച്ചിരുന്നു . അയാളുടെ ഭാര്യയുടെ കണ്ണുകളില്‍ അപ്പോഴൊക്കെ പ്രണയത്തിന്റെ നിലാവ് ഉദിക്കുമായിരുന്നു . ആ നിലാവില്‍ അയാള്‍ മുങ്ങി കുളിക്കുമായിരുന്നു ഒരിക്കല്‍ പോലും ആ പ്രണയികള്‍ ആരാണെന്നു അറിയാന്‍ അയാള്‍ ശ്രമിച്ചില്ല . സുന്ദരമായ പ്രണയത്തില്‍ അലിഞ്ഞിരിക്കുന്ന ആ പ്രണയികള്‍ അവര്‍ കൈ മാറുന്ന ആ പ്രണയോപഹാരം തന്റെ ജീവിതത്തിലും സന്തോഷത്തിന്റെ അലയൊലികള്‍ തീര്‍ക്കുന്നത് അയാള്‍ അറിഞ്ഞു . ഒരു ദിവസം , ആ പ്രണയോപഹാരത്തിന്റെ ബാക്കിപത്രം ഏറ്റു വാങ്ങാന്‍ പാര്‍ക്കില്‍ എത്തിയ അയ്യാള്‍ക്ക് ആ പൂക്കള്‍ കാണാന്‍ കഴിഞ്ഞില്ല . അവിടെയുള്ള മുഴുവന്‍ ബെഞ്ചുകളിലും അയ്യാള്‍ ആ പൂക്കള്‍ക്കായി അലഞ്ഞു . പക്ഷെ അത് അവിടെയെങ്ങും ഉണ്ടായിരുന്നില്ല . നിരാശനായി വീട്ടിലേക്കു മടങ്ങിയ അയ്യാള്‍ പെട്ടെന്ന് ഒരു കാഴ്ച കണ്ടു . ചേരിയുടെ അടുത്തുള്ള ആ റെയില്‍വേ ട്രാക്കില്‍ ചതഞ്ഞരഞ്ഞ നിലയില്‍ ഒരു പെണ്‍കുട്ടിയുടെയും ആണ്‍കുട്ടിയുടെയും ശവ ശരീരം . അതൊരു കാമുകനും, കാമുകിയും ആയിരുന്നുവെന്നു ആള്‍ക്കൂട്ടത്തില്‍ നിന്നും അയാള്‍ വേദനയോടെ മനസ്സിലാക്കുന്നു . ഉള്ളില്‍ എരിയുന്ന വേദനയോടെ അയാള്‍ തിരിഞ്ഞു നടന്നു , താന്‍ കൊണ്ട് വരുന്ന ആ പ്രണയോപഹാരത്തിനായി കൊതിയോടെ കാത്തിരിക്കുന്ന ഭാര്യയുടെ അടുത്തേക്ക് ...............
