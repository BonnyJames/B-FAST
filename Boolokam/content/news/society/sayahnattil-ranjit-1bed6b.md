---
title: "സായാഹ്നത്തില്‍ - രഞ്ജിത്ത് തവനൂര്‍"
date: 2014-08-03T17:11:57
draft: false
categories: ["Society"]
tags: ["90's", 'malayalam story']
author: "Beaumaris"
---

<img class="aligncenter size-full wp-image-167504" src="https://cdn.boolokam.com/articles/2014/08/Untitled-112.jpg" alt="Untitled-1" width="650" height="340" />

ഇളം ചൂടാര്‍ന്ന മാര്‍ദ്ദവമേറിയ അവളുടെ വലതുകൈ ഏറെ നേരമായി പരുപരുത്ത എന്റെ വലതു കൈക്കുള്ളിലായിരുന്നു. ചെറിയൊരു നെടുനിശ്വാസത്തോടെ എന്റെ ഇടതുതോളില്‍ പതിയെ തലചായ്ച്ചുകൊണ്ട് അവള്‍ ചോദിച്ചു...

'ഏട്ടനോര്‍മ്മയുണ്ടോ, എന്നാണ് നമ്മള്‍ ആദ്യമായി കണ്ടതെന്ന്..? '

ആ ചോദ്യം എന്റെ മനസ്സില്‍ ഒരു വലിയ വിടവുണ്ടാക്കി, ആ വിടവിലൂടെ മറുപടിയായി പുറത്തേക്ക് വന്ന ഞെരുക്കം അവള്‍ കേട്ടിരുന്നില്ല... സായാഹ്നസൂര്യന്റെ ഇളംചൂടാര്‍ന്ന പോക്കുവെയിലിന്റെ അകമ്പടിയോടുകൂടെ വന്ന നനുത്തതെന്നലിനാല്‍ കടല്‍ അവളെ ചെറിയൊരു മയക്കത്തിലേക്ക് കൈപിടിച്ച് കൂട്ടിക്കൊണ്ട് പോയിരുന്നു.

'ഇനിയെന്നാ നമ്മള്‍ ആദ്യമായി കണ്ടുമുട്ടിയ ആ കടല്‍തീരത്ത് ഒരിക്കല്‍ക്കൂടി ഒരുമിച്ചിരിക്കാന്‍ പോവ്വാ..., ഈ നെഞ്ചില്‍ തലചായ്ച്ച്... ഈ കയ്യില്‍ മുറുകെ പിടിച്ച്... കണ്ണുകള്‍ മെല്ലെയടച്ച് നിന്നിലേക്ക് അലിഞ്ഞ് ചേര്‍ന്ന് ആ കടല്‍ക്കാറ്റിന്റെ ആലസ്യത്തില്‍ എല്ലാം മറന്നിങ്ങനെയിരിക്കാന്‍ ഇനിയെന്നാ നമ്മള്‍ പോവ്വാ...'

ഞങ്ങള്‍ രണ്ടുപേരും മാത്രമുള്ള ഞങ്ങളുടെ സ്വകാര്യനിമിഷങ്ങളില്‍ അവളുടെ ആ ആഗ്രഹം അവള്‍ വീണ്ടും വീണ്ടും എന്നെ ഓര്‍മ്മിപ്പിക്കുമായിരുന്നു.

വര്‍ഷങ്ങള്‍ക്കു മുമ്പ് ഇതേ തീരത്തുവച്ച് ആദ്യമായി അവളെ കണ്ടത് ഇന്നും മനസ്സില്‍ നിറം മങ്ങാതെ തങ്ങിനില്‍ക്കുന്നുണ്ട്... കൈകള്‍ നിറയെ വളകളിട്ട്..., വെള്ളയില്‍ ചാരനിറമുള്ള ചെറിയപൂക്കള്‍ വിതറിയിട്ട ചുരിദാറണിഞ്ഞ്..., കിലുകിലുന്നനെ ചിരിക്കുന്ന അവളെ ഞാന്‍ ശ്രദ്ധിക്കുന്നത് അവളും ശ്രദ്ധിച്ചിരുന്നു. പത്തിലേഴ് പൊരുത്തവുമായി എന്റെ ജീവിതസഖിയായി ദൈവം എനിക്കായി കരുതി വച്ചതും അവളെത്തന്നെയായിരുന്നു. വിവാഹം കഴിഞ്ഞ് ഇന്നേവരെ ഒരിക്കല്‍പോലും ഒരുനിമിഷത്തില്‍ കൂടുതല്‍ നേരത്തേക്ക് എന്നോട് പിണങ്ങാന്‍ അവള്‍ക്ക് കഴിഞ്ഞിരുന്നില്ല. കലങ്ങിയ കണ്ണുകളുമായി മുന്നില്‍ വന്ന് തലകുനിച്ചു നിന്ന് വിതുമ്പുമ്പോള്‍ മനസ്സിലെ ഒരായിരം കൈകള്‍ ചേര്‍ത്ത് നെഞ്ചിലേക്ക് ചേര്‍ത്തുപിടിച്ച് 'സാരമില്ല പോട്ടെ' എന്നു ഞാന്‍ പറയുമ്പോള്‍ അവളുടെ മനസ്സില്‍ നിറയുന്ന സന്തോഷം ശബ്ദശകലങ്ങളായി എന്റെ കാതില്‍ വന്നു പതിയാറുണ്ടായിരുന്നു.

ഒരമ്മയാകാനുള്ള അവളുടെ പ്രാര്‍ത്ഥന ദൈവത്തിന്റെ മുന്നില്‍ പലതവണ മാറ്റി വയ്ക്കപ്പെട്ടു. വഴിപാടുകളും പ്രാര്‍ത്ഥനകളും ഫലം കാണാതെ പോയ്‌ക്കൊണ്ടേയിരുന്നു. പിറക്കാനിരിക്കുന്ന ഞങ്ങളുടെ കുഞ്ഞാവയെ കുറിച്ച് അവള്‍ നെയ്തിരുന്ന സ്വപ്‌നങ്ങള്‍ക്ക് മുന്നില്‍ കുഞ്ഞികൃഷ്ണന്‍ പോലും കണ്ണടച്ചു നിന്ന് പുല്ലാങ്കുഴലിന്റെ മറവില്‍ ചുണ്ടുകള്‍ മറച്ചു പിടിച്ച് കള്ളച്ചിരി ചിരിച്ചു.

'നമുക്കാദ്യം ഒരു മോളുണ്ടായാല്‍ മതിയല്ലേ ഏട്ടാ...,'
എന്നു പറഞ്ഞുകൊണ്ടാണ് എല്ലാ പ്രഭാതത്തിലും ബെഡ്‌കോഫിയുമായി വന്ന് അവളെന്നെ വിളിച്ചുണര്‍ത്തുന്നത്, കുഞ്ഞിനിടാനായി ഒരു പേരും വിളിക്കാന്‍ അതിനു ചേര്‍ന്ന ഒരു നല്ലവിളിപ്പേരും അവള്‍ കണ്ടെത്തിയിട്ടുണ്ടായിരിക്കും, അടുത്ത പ്രഭാതത്തില്‍ അതിനേക്കാള്‍ നല്ല പേരിതാണ് എന്നു പറഞ്ഞ് നല്ല നല്ല പേരുകള്‍ ഓരോ ദിവസവും അവള്‍ കണ്ടെത്തിക്കൊണ്ടേയിരിക്കും., ചില ദിവസങ്ങളില്‍ ഇതെല്ലാം കേട്ടുകഴിയുമ്പോള്‍ വെറുതെ എന്റെ മുഖത്തു വിരിയുന്ന ചിരിയില്‍ ഒരു നിമിഷനേരത്തേക്ക് അവളുടെ മുഖം ചുവന്നുതുടുക്കുന്നത് കാണാന്‍ എനിക്കിഷ്ടമായിരുന്നു....

'എന്തിനാ ചിരിക്കണെ..., ഏട്ടനു വേണ്ടേ പെണ്‍കുഞ്ഞിനെ...,
ഏട്ടനൊന്നാലോചിച്ചു നോക്കിക്കേ..., കുഞ്ഞുടുപ്പിട്ട്..., കുഞ്ഞിക്കാലിലെ കുഞ്ഞിപാദസരം കിലുക്കി..., പാല്‍പല്ലുകള്‍ കാണിച്ച് പുഞ്ചിരിക്കുന്ന നമ്മുടെ മോള്‍ടെ മുഖം....,

അവളെ നമുക്ക് ഒരു രാജകുമാരിയെ പോലെ വളര്‍ത്തണം'
എന്നില്‍ വീണലിഞ്ഞുകൊണ്ടവള്‍ പറയും.....

കടലിന്റെ ആഴങ്ങളിലേക്ക് സൂര്യന്‍ അണഞ്ഞിറങ്ങാന്‍ തുടങ്ങുമ്പോഴാണ് ഞാന്‍ ചിന്തകളില്‍ നിന്നുണര്‍ന്നത്, അവളപ്പോഴും എന്റെ കൈകളില്‍ മുറുകെ പിടിച്ച് ഏതോ സ്വപ്‌നലോകത്തിലൂടെ സഞ്ചരിച്ചുകൊണ്ടേയിരുന്നു, അസ്തമയസൂര്യന്റെ പൊന്‍കിരണങ്ങള്‍ അവളുടെ മുഖത്തെ കൂടുതല്‍ സൗന്ദര്യമുള്ളതാക്കിയിരുന്നു.

കഴിഞ്ഞുപോയ മാസങ്ങളില്‍ അവളിലുണ്ടായ മാറ്റങ്ങള്‍ അവള്‍ ശ്രദ്ധിച്ചിരുന്നു. വീണ്ടും ഒരമ്മയാകാനുള്ള തയ്യാറെടുപ്പ് ശരീരത്തില്‍ പ്രതിഫലിച്ചു തുടങ്ങിയിരിക്കുന്നു, അതിയായ സന്തോഷത്തോടെ എന്റെ കാതില്‍ അവളാ രഹസ്യം പറഞ്ഞു..,

'ഏട്ടന്‍ ഒരച്ഛനാകാന്‍ തയ്യാറായിക്കോളൂ..., എനിക്കൊരു സംശയം തോന്നുന്നുണ്ട്...'

പിന്നെയവള്‍ വളരെ ശ്രദ്ധിച്ചേ എല്ലാകാര്യങ്ങളും ചെയ്തിരുന്നുളളൂ... കൃത്യസമയത്ത് ഭക്ഷണം കഴിക്കാന്‍ അവള്‍ പ്രത്യേകം ശ്രദ്ധിച്ചു. ഗര്‍ഭിണികള്‍ അറിഞ്ഞിരിക്കേണ്ട കാര്യങ്ങള്‍ വളരെ താല്പര്യത്തോടെ വായിക്കുന്നത് ഞാന്‍ പലപ്പോഴും നോക്കിനിന്നിട്ടുണ്ട്. പുസ്തകങ്ങളിലെ കുഞ്ഞുടുപ്പുകള്‍ നോക്കി ഒരു ചെറിയകുട്ടിയെ പോലെ അവള്‍ മകള്‍ക്ക് വേണ്ടി ഉടുപ്പുകള്‍ തിരഞ്ഞെടുത്ത് വെക്കാറുണ്ടായിരുന്നു.

ഇതിനെല്ലാമിടയില്‍ എപ്പോഴാണ് അവളുടെ കണ്ണുകളിലെ തിളക്കം മങ്ങിയതെന്ന് ഞാന്‍ കണ്ടിരുന്നില്ല, ഭക്ഷണത്തിനോടുള്ള അവളുടെ വിരക്തിയും ക്ഷീണവുമെല്ലാം ഗര്‍ഭധാരണകാലത്തിലുണ്ടായേക്കാവുന്ന ഒരു സാധാരണ സംഭവമായേ എനിക്കു തോന്നിയിട്ടുണ്ടായിരുന്നൊളളൂ...

ഇന്നവള്‍ സാധാരണയില്‍ കൂടുതല്‍ ക്ഷീണിതയായിരുന്നു, ശരീരത്തിലേക്ക് ഇരച്ചുകയറിക്കൊണ്ടിരുന്ന ഗ്ലൂക്കോസ് തുള്ളികളെ അവള്‍ മനനസ്സില്‍ എണ്ണിക്കൊണ്ടിരുന്നു... 'ഏട്ടാ, ഇപ്പോള്‍ ഇരുന്നൂറ്റി മുപ്പത്തൊമ്പത് തുള്ളികള്‍ കയറിയിട്ടുണ്ടാകും'...

'ഡോക്ടര്‍ വിളിക്കുന്നു' ഒരു നെഴ്‌സ് വന്നു പറഞ്ഞു, ഡോക്ടറുടെ ആ ചെറിയ കണ്‍സട്ടിംഗ് റൂമിലേക്ക് ഞാന്‍ തനിയെ കയറിച്ചെന്നു,
'വര്‍ഷയുടെ ഭര്‍ത്താവ് അല്ലേ.., പേര് അജയന്‍... ഇരിക്കൂ...' മാന്യമായി ഡോക്ടര്‍ പറഞ്ഞു

ജീവിതത്തെ കുറിച്ച് ഡോക്ടര്‍ കുറേയധികം ആധികാരികമായി സംസാരിച്ചു, അവസാനം ഡോക്ടര്‍ പറഞ്ഞു.

'തളരരുത്... എല്ലാം കേട്ടു മനസ്സിലാക്കണം, നിങ്ങളുടെ ഭാര്യ പ്രഗ്‌നന്‍സി സ്റ്റേജിലല്ല ഉള്ളത്, അവരുടെ യൂട്ട്രസ്റ്റില്‍ ബ്ലഡ് ക്ലോട്ട് ചെയ്തിരിക്കുന്നതായാണ് ഞങ്ങള്‍ക്ക് മനസ്സിലാക്കാന്‍ കഴിഞ്ഞത്... ഒരു ഇരുപത്തഞ്ചു ശതമാനം ക്യാന്‍സറിനുള്ള സാധ്യത കാണുന്നുണ്ട് ഇനി വരുന്ന ടെസ്റ്റുകളുടെ റിസല്‍ട്ട് കിട്ടിയാലെ നമുക്കത് ഉറപ്പിക്കാനാകൂ... അജയന്‍ തല്കാലം ഭാര്യയേയും കൂട്ടി പോയിട്ട് നാളെ കഴിഞ്ഞ് മറ്റന്നാള്‍ വരൂ നമുക്ക് നോക്കാം എന്താണ് റിസല്‍ട്ടെന്ന്... പിന്നെ, തല്‍ക്കാലം വര്‍ഷയോട് ഇപ്പോള്‍ തന്നെ ഇതൊന്നും പറയണ്ട, ഓക്കെ.. ശരിയെന്നാല്‍ പൊയ്‌ക്കോളൂ...'

ചിന്തകള്‍ ഞങ്ങള്‍ ഇരിക്കുന്ന ഈ കടല്‍തീരത്തിന്റെ മണല്‍ പരപ്പില്‍ ഞങ്ങള്‍ക്കു പിറകില്‍ വന്നു മാഞ്ഞുപോയി,

സായാഹ്നത്തിന്റെ അവസാന അവകാശിയും കടലാഴങ്ങളിലേക്ക് മുങ്ങിതാഴ്ന്നുപ്പോയപ്പോഴും... നക്ഷത്രങ്ങള്‍ കണ്‍മിഴിച്ച് പുഞ്ചിരിതൂകിത്തുടങ്ങിയപ്പോഴും... ഒന്നുമറിയാതെ അവള്‍ മയങ്ങുകയായിരുന്നു, എന്റെ ചുമലില്‍.

ഒന്നുമറിയാതെ....

&amp;nbsp;

&amp;nbsp;


![സായാഹ്നത്തില്‍ - രഞ്ജിത്ത് തവനൂര്‍](https://cdn.boolokam.com/articles/2014/08/Untitled-112.jpg)ഇളം ചൂടാര്‍ന്ന മാര്‍ദ്ദവമേറിയ അവളുടെ വലതുകൈ ഏറെ നേരമായി പരുപരുത്ത എന്റെ വലതു കൈക്കുള്ളിലായിരുന്നു. ചെറിയൊരു നെടുനിശ്വാസത്തോടെ എന്റെ ഇടതുതോളില്‍ പതിയെ തലചായ്ച്ചുകൊണ്ട് അവള്‍ ചോദിച്ചു... 'ഏട്ടനോര്‍മ്മയുണ്ടോ, എന്നാണ് നമ്മള്‍ ആദ്യമായി കണ്ടതെന്ന്..? ' ആ ചോദ്യം എന്റെ മനസ്സില്‍ ഒരു വലിയ വിടവുണ്ടാക്കി, ആ വിടവിലൂടെ മറുപടിയായി പുറത്തേക്ക് വന്ന ഞെരുക്കം അവള്‍ കേട്ടിരുന്നില്ല... സായാഹ്നസൂര്യന്റെ ഇളംചൂടാര്‍ന്ന പോക്കുവെയിലിന്റെ അകമ്പടിയോടുകൂടെ വന്ന നനുത്തതെന്നലിനാല്‍ കടല്‍ അവളെ ചെറിയൊരു മയക്കത്തിലേക്ക് കൈപിടിച്ച് കൂട്ടിക്കൊണ്ട് പോയിരുന്നു. 'ഇനിയെന്നാ നമ്മള്‍ ആദ്യമായി കണ്ടുമുട്ടിയ ആ കടല്‍തീരത്ത് ഒരിക്കല്‍ക്കൂടി ഒരുമിച്ചിരിക്കാന്‍ പോവ്വാ..., ഈ നെഞ്ചില്‍ തലചായ്ച്ച്... ഈ കയ്യില്‍ മുറുകെ പിടിച്ച്... കണ്ണുകള്‍ മെല്ലെയടച്ച് നിന്നിലേക്ക് അലിഞ്ഞ് ചേര്‍ന്ന് ആ കടല്‍ക്കാറ്റിന്റെ ആലസ്യത്തില്‍ എല്ലാം മറന്നിങ്ങനെയിരിക്കാന്‍ ഇനിയെന്നാ നമ്മള്‍ പോവ്വാ...' ഞങ്ങള്‍ രണ്ടുപേരും മാത്രമുള്ള ഞങ്ങളുടെ സ്വകാര്യനിമിഷങ്ങളില്‍ അവളുടെ ആ ആഗ്രഹം അവള്‍ വീണ്ടും വീണ്ടും എന്നെ ഓര്‍മ്മിപ്പിക്കുമായിരുന്നു. വര്‍ഷങ്ങള്‍ക്കു മുമ്പ് ഇതേ തീരത്തുവച്ച് ആദ്യമായി അവളെ കണ്ടത് ഇന്നും മനസ്സില്‍ നിറം മങ്ങാതെ തങ്ങിനില്‍ക്കുന്നുണ്ട്... കൈകള്‍ നിറയെ വളകളിട്ട്..., വെള്ളയില്‍ ചാരനിറമുള്ള ചെറിയപൂക്കള്‍ വിതറിയിട്ട ചുരിദാറണിഞ്ഞ്..., കിലുകിലുന്നനെ ചിരിക്കുന്ന അവളെ ഞാന്‍ ശ്രദ്ധിക്കുന്നത് അവളും ശ്രദ്ധിച്ചിരുന്നു. പത്തിലേഴ് പൊരുത്തവുമായി എന്റെ ജീവിതസഖിയായി ദൈവം എനിക്കായി കരുതി വച്ചതും അവളെത്തന്നെയായിരുന്നു. വിവാഹം കഴിഞ്ഞ് ഇന്നേവരെ ഒരിക്കല്‍പോലും ഒരുനിമിഷത്തില്‍ കൂടുതല്‍ നേരത്തേക്ക് എന്നോട് പിണങ്ങാന്‍ അവള്‍ക്ക് കഴിഞ്ഞിരുന്നില്ല. കലങ്ങിയ കണ്ണുകളുമായി മുന്നില്‍ വന്ന് തലകുനിച്ചു നിന്ന് വിതുമ്പുമ്പോള്‍ മനസ്സിലെ ഒരായിരം കൈകള്‍ ചേര്‍ത്ത് നെഞ്ചിലേക്ക് ചേര്‍ത്തുപിടിച്ച് 'സാരമില്ല പോട്ടെ' എന്നു ഞാന്‍ പറയുമ്പോള്‍ അവളുടെ മനസ്സില്‍ നിറയുന്ന സന്തോഷം ശബ്ദശകലങ്ങളായി എന്റെ കാതില്‍ വന്നു പതിയാറുണ്ടായിരുന്നു. ഒരമ്മയാകാനുള്ള അവളുടെ പ്രാര്‍ത്ഥന ദൈവത്തിന്റെ മുന്നില്‍ പലതവണ മാറ്റി വയ്ക്കപ്പെട്ടു. വഴിപാടുകളും പ്രാര്‍ത്ഥനകളും ഫലം കാണാതെ പോയ്‌ക്കൊണ്ടേയിരുന്നു. പിറക്കാനിരിക്കുന്ന ഞങ്ങളുടെ കുഞ്ഞാവയെ കുറിച്ച് അവള്‍ നെയ്തിരുന്ന സ്വപ്‌നങ്ങള്‍ക്ക് മുന്നില്‍ കുഞ്ഞികൃഷ്ണന്‍ പോലും കണ്ണടച്ചു നിന്ന് പുല്ലാങ്കുഴലിന്റെ മറവില്‍ ചുണ്ടുകള്‍ മറച്ചു പിടിച്ച് കള്ളച്ചിരി ചിരിച്ചു. 'നമുക്കാദ്യം ഒരു മോളുണ്ടായാല്‍ മതിയല്ലേ ഏട്ടാ...,' എന്നു പറഞ്ഞുകൊണ്ടാണ് എല്ലാ പ്രഭാതത്തിലും ബെഡ്‌കോഫിയുമായി വന്ന് അവളെന്നെ വിളിച്ചുണര്‍ത്തുന്നത്, കുഞ്ഞിനിടാനായി ഒരു പേരും വിളിക്കാന്‍ അതിനു ചേര്‍ന്ന ഒരു നല്ലവിളിപ്പേരും അവള്‍ കണ്ടെത്തിയിട്ടുണ്ടായിരിക്കും, അടുത്ത പ്രഭാതത്തില്‍ അതിനേക്കാള്‍ നല്ല പേരിതാണ് എന്നു പറഞ്ഞ് നല്ല നല്ല പേരുകള്‍ ഓരോ ദിവസവും അവള്‍ കണ്ടെത്തിക്കൊണ്ടേയിരിക്കും., ചില ദിവസങ്ങളില്‍ ഇതെല്ലാം കേട്ടുകഴിയുമ്പോള്‍ വെറുതെ എന്റെ മുഖത്തു വിരിയുന്ന ചിരിയില്‍ ഒരു നിമിഷനേരത്തേക്ക് അവളുടെ മുഖം ചുവന്നുതുടുക്കുന്നത് കാണാന്‍ എനിക്കിഷ്ടമായിരുന്നു.... 'എന്തിനാ ചിരിക്കണെ..., ഏട്ടനു വേണ്ടേ പെണ്‍കുഞ്ഞിനെ..., ഏട്ടനൊന്നാലോചിച്ചു നോക്കിക്കേ..., കുഞ്ഞുടുപ്പിട്ട്..., കുഞ്ഞിക്കാലിലെ കുഞ്ഞിപാദസരം കിലുക്കി..., പാല്‍പല്ലുകള്‍ കാണിച്ച് പുഞ്ചിരിക്കുന്ന നമ്മുടെ മോള്‍ടെ മുഖം...., അവളെ നമുക്ക് ഒരു രാജകുമാരിയെ പോലെ വളര്‍ത്തണം' എന്നില്‍ വീണലിഞ്ഞുകൊണ്ടവള്‍ പറയും..... കടലിന്റെ ആഴങ്ങളിലേക്ക് സൂര്യന്‍ അണഞ്ഞിറങ്ങാന്‍ തുടങ്ങുമ്പോഴാണ് ഞാന്‍ ചിന്തകളില്‍ നിന്നുണര്‍ന്നത്, അവളപ്പോഴും എന്റെ കൈകളില്‍ മുറുകെ പിടിച്ച് ഏതോ സ്വപ്‌നലോകത്തിലൂടെ സഞ്ചരിച്ചുകൊണ്ടേയിരുന്നു, അസ്തമയസൂര്യന്റെ പൊന്‍കിരണങ്ങള്‍ അവളുടെ മുഖത്തെ കൂടുതല്‍ സൗന്ദര്യമുള്ളതാക്കിയിരുന്നു. കഴിഞ്ഞുപോയ മാസങ്ങളില്‍ അവളിലുണ്ടായ മാറ്റങ്ങള്‍ അവള്‍ ശ്രദ്ധിച്ചിരുന്നു. വീണ്ടും ഒരമ്മയാകാനുള്ള തയ്യാറെടുപ്പ് ശരീരത്തില്‍ പ്രതിഫലിച്ചു തുടങ്ങിയിരിക്കുന്നു, അതിയായ സന്തോഷത്തോടെ എന്റെ കാതില്‍ അവളാ രഹസ്യം പറഞ്ഞു.., 'ഏട്ടന്‍ ഒരച്ഛനാകാന്‍ തയ്യാറായിക്കോളൂ..., എനിക്കൊരു സംശയം തോന്നുന്നുണ്ട്...' പിന്നെയവള്‍ വളരെ ശ്രദ്ധിച്ചേ എല്ലാകാര്യങ്ങളും ചെയ്തിരുന്നുളളൂ... കൃത്യസമയത്ത് ഭക്ഷണം കഴിക്കാന്‍ അവള്‍ പ്രത്യേകം ശ്രദ്ധിച്ചു. ഗര്‍ഭിണികള്‍ അറിഞ്ഞിരിക്കേണ്ട കാര്യങ്ങള്‍ വളരെ താല്പര്യത്തോടെ വായിക്കുന്നത് ഞാന്‍ പലപ്പോഴും നോക്കിനിന്നിട്ടുണ്ട്. പുസ്തകങ്ങളിലെ കുഞ്ഞുടുപ്പുകള്‍ നോക്കി ഒരു ചെറിയകുട്ടിയെ പോലെ അവള്‍ മകള്‍ക്ക് വേണ്ടി ഉടുപ്പുകള്‍ തിരഞ്ഞെടുത്ത് വെക്കാറുണ്ടായിരുന്നു. ഇതിനെല്ലാമിടയില്‍ എപ്പോഴാണ് അവളുടെ കണ്ണുകളിലെ തിളക്കം മങ്ങിയതെന്ന് ഞാന്‍ കണ്ടിരുന്നില്ല, ഭക്ഷണത്തിനോടുള്ള അവളുടെ വിരക്തിയും ക്ഷീണവുമെല്ലാം ഗര്‍ഭധാരണകാലത്തിലുണ്ടായേക്കാവുന്ന ഒരു സാധാരണ സംഭവമായേ എനിക്കു തോന്നിയിട്ടുണ്ടായിരുന്നൊളളൂ... ഇന്നവള്‍ സാധാരണയില്‍ കൂടുതല്‍ ക്ഷീണിതയായിരുന്നു, ശരീരത്തിലേക്ക് ഇരച്ചുകയറിക്കൊണ്ടിരുന്ന ഗ്ലൂക്കോസ് തുള്ളികളെ അവള്‍ മനനസ്സില്‍ എണ്ണിക്കൊണ്ടിരുന്നു... 'ഏട്ടാ, ഇപ്പോള്‍ ഇരുന്നൂറ്റി മുപ്പത്തൊമ്പത് തുള്ളികള്‍ കയറിയിട്ടുണ്ടാകും'... 'ഡോക്ടര്‍ വിളിക്കുന്നു' ഒരു നെഴ്‌സ് വന്നു പറഞ്ഞു, ഡോക്ടറുടെ ആ ചെറിയ കണ്‍സട്ടിംഗ് റൂമിലേക്ക് ഞാന്‍ തനിയെ കയറിച്ചെന്നു, 'വര്‍ഷയുടെ ഭര്‍ത്താവ് അല്ലേ.., പേര് അജയന്‍... ഇരിക്കൂ...' മാന്യമായി ഡോക്ടര്‍ പറഞ്ഞു ജീവിതത്തെ കുറിച്ച് ഡോക്ടര്‍ കുറേയധികം ആധികാരികമായി സംസാരിച്ചു, അവസാനം ഡോക്ടര്‍ പറഞ്ഞു. 'തളരരുത്... എല്ലാം കേട്ടു മനസ്സിലാക്കണം, നിങ്ങളുടെ ഭാര്യ പ്രഗ്‌നന്‍സി സ്റ്റേജിലല്ല ഉള്ളത്, അവരുടെ യൂട്ട്രസ്റ്റില്‍ ബ്ലഡ് ക്ലോട്ട് ചെയ്തിരിക്കുന്നതായാണ് ഞങ്ങള്‍ക്ക് മനസ്സിലാക്കാന്‍ കഴിഞ്ഞത്... ഒരു ഇരുപത്തഞ്ചു ശതമാനം ക്യാന്‍സറിനുള്ള സാധ്യത കാണുന്നുണ്ട് ഇനി വരുന്ന ടെസ്റ്റുകളുടെ റിസല്‍ട്ട് കിട്ടിയാലെ നമുക്കത് ഉറപ്പിക്കാനാകൂ... അജയന്‍ തല്കാലം ഭാര്യയേയും കൂട്ടി പോയിട്ട് നാളെ കഴിഞ്ഞ് മറ്റന്നാള്‍ വരൂ നമുക്ക് നോക്കാം എന്താണ് റിസല്‍ട്ടെന്ന്... പിന്നെ, തല്‍ക്കാലം വര്‍ഷയോട് ഇപ്പോള്‍ തന്നെ ഇതൊന്നും പറയണ്ട, ഓക്കെ.. ശരിയെന്നാല്‍ പൊയ്‌ക്കോളൂ...' ചിന്തകള്‍ ഞങ്ങള്‍ ഇരിക്കുന്ന ഈ കടല്‍തീരത്തിന്റെ മണല്‍ പരപ്പില്‍ ഞങ്ങള്‍ക്കു പിറകില്‍ വന്നു മാഞ്ഞുപോയി, സായാഹ്നത്തിന്റെ അവസാന അവകാശിയും കടലാഴങ്ങളിലേക്ക് മുങ്ങിതാഴ്ന്നുപ്പോയപ്പോഴും... നക്ഷത്രങ്ങള്‍ കണ്‍മിഴിച്ച് പുഞ്ചിരിതൂകിത്തുടങ്ങിയപ്പോഴും... ഒന്നുമറിയാതെ അവള്‍ മയങ്ങുകയായിരുന്നു, എന്റെ ചുമലില്‍. ഒന്നുമറിയാതെ.... &nbsp; &nbsp;
