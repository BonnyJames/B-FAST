---
title: "ലോക് ഡൗണും ട്രാവൽ ബാനും നീങ്ങിയാൽ ഏത് വണ്ടിയിലാണ് രണ്ടാംഘട്ട ദുരന്തം ഇങ്ങോട്ട് കയറിവരുന്നത് ?"
date: 2020-04-19T15:15:08
draft: false
categories: ["Society"]
tags: ['COVID - 19', 'sprinklr controversy', 'vaisakhan thampi']
author: "Beaumaris"
---

<a href="https://wordpress-972788-3403151.cloudwaysapps.com/vaisakhan-thampi-post-about-sprinklr-controversy/269562/ppo-2944" rel="attachment wp-att-269563"><img class="alignleft size-full wp-image-269563" src="https://cdn.boolokam.com/articles/2020/04/ppo-530.jpg" alt="" width="784" height="410" /></a><strong>Vaisakhan Thampi</strong>

കഴിഞ്ഞ കുറേ ദിവസങ്ങളായി ചർച്ചകളിൽ നിന്ന് കൊറോണയും കോവിഡും പോയി, പകരം സ്പ്രിങ്ക്ലർ ആണ് നിറഞ്ഞുനിൽക്കുന്നത്. കുറേപേര് മെസ്സെജയച്ച് അതിനെപ്പറ്റി എന്താണഭിപ്രായം എന്ന് ചോദിക്കുകയും ചെയ്തു. ഈ വിഷയത്തിൽ അഭിപ്രായം പറയാത്തത് അഭിപ്രായം ഇല്ലാത്തതുകൊണ്ട് തന്നെയാണ്. അഭിപ്രായം, നിലപാട് എന്നതൊക്കെ വളരെ ഗൗരവകരമായി കാണുന്ന ഒരാളാണ് ഞാൻ. ഇതിന് രണ്ടിനും അടിസ്ഥാനം വേണം, അനുകൂലിച്ചായാലും എതിർത്തായാലും.

ഐ.റ്റി. എനിക്ക് വൈദഗ്ദ്ധ്യമോ, കാര്യമായ അറിവോ ഇല്ലാത്ത മേഖലയാണ്. കുറേയൊക്കെ വായിക്കാൻ ശ്രമിച്ചിട്ടും ആശയക്കുഴപ്പങ്ങളല്ലാതെ, വ്യക്തമായി ഒന്നും കിട്ടിയതുമില്ല. അതുകൊണ്ട് തന്നെ ആ മേഖലയിൽ വൈദഗ്ദ്ധ്യമുള്ളവർ എന്ത് പറയുന്നു എന്ന് ശ്രദ്ധിക്കുക മാത്രമേ ചെയ്യാറുള്ളൂ. അപ്പോൾ പോലും യഥാർത്ഥ വൈദഗ്ദ്ധ്യമുള്ള ആളിനെ തിരിച്ചറിയാൻ തന്നെ ഒരു മിനിമം അറിവ് അക്കാര്യത്തിൽ വേണ്ടതുമുണ്ട്. അതായത് ആ വിലയിരുത്തൽ പോലും വിശ്വാസ്യമല്ല. സ്പ്രിങ്ക്ലർ വിഷയത്തിലാണെങ്കിൽ വിദഗ്ദ്ധർ പോലും രണ്ട് തട്ടിലാണ്. അനുകൂലിക്കുന്നവരും പ്രതികൂലിക്കുന്നവരും ഉണ്ട്. അത് കാണുമ്പോൾ മനസിലാക്കുന്നത് ഇതത്ര എളുപ്പത്തിൽ നെല്ലും പതിരും വേർതിരിക്കാവുന്ന വിഷയമല്ല എന്നാണ്. ചുരുക്കിപ്പറഞ്ഞാൽ ഇതിൽ ഒന്നും പറയാൻ എനിക്കറിയില്ല. എന്തുകാര്യത്തിലും കൺസൾട്ടേഷൻ ഓഫർ ചെയ്യുന്ന ആളുകളുണ്ടാകും. ഞാൻ അതിൽ പെടില്ല.

പക്ഷേ വിഷയത്തെക്കുറിച്ച് അറിയില്ലെങ്കിലും, അതിന്മേലുള്ള ചർച്ചകളെക്കുറിച്ച് ഒരു നിരീക്ഷണം പറയാം (ജീരകത്തിന്റെ കുരു പെറുക്കാൻ വരുന്നവരോട്: നിരീക്ഷണമാണ്, സിദ്ധാന്തമല്ല. ഒന്നും ചെയ്യരുത്!). രണ്ട് തരം ദുരന്തങ്ങളാണ് ആദ്യം കണ്ണിൽപെടുന്നത്. ഒന്ന്, കുറേ കാലമായി കൺവെട്ടത്ത് തന്നെയുള്ള കോവിഡ്. രണ്ട്, ഇരുട്ടിവെളുക്കുമ്പോൾ കുമിൾ പോലെ പൊന്തുന്ന വിദഗ്ദ്ധരാണ്. സത്യത്തിൽ വിവരക്കേട് സ്പോട്ട് ചെയ്യുക എന്നത് വലിയ പണ്ഡിതർക്ക് മാത്രം പറ്റുന്ന കാര്യമൊന്നുമല്ല. അടിസ്ഥാനധാരണ മതി അതിന്. ഇവർക്കൊക്കെ ഇതിന് മാത്രം കോൺഫിഡൻസ് എവിടന്ന് കിട്ടുന്നു എന്നാണ് മനസിലാവാത്തത്. നമുക്കൊന്നുമില്ലല്ലോ! ഈ വിദഗ്ദ്ധരിലും രണ്ട് തട്ടുണ്ട്. ഒരുവിഭാഗത്തിന് ഡേറ്റ ആരെടുത്താൽ നമുക്കെന്താ എന്നതാണ് മട്ട്, നിസ്സാരം! മറുവിഭാഗത്തിനാണെങ്കിൽ, ഡേറ്റ പരിപാവനമാണ്, അതിൽ തൊടരുത്. ഡേറ്റാ സെക്യൂരിറ്റി ഇന്നത്തെ ലോകം വളരെ പ്രധാനമായി കാണുന്ന, ചൂടുപിടിച്ച ചർച്ചകളും നിയമനിർമാണങ്ങളും ആഗോളതലത്തിൽ നടക്കുന്ന വിഷയമാണെന്ന് ഈ രണ്ടുകൂട്ടർക്കും അറിയില്ല (കണ്ടിട്ടെന്തായാലും അങ്ങനെ തോന്നുന്നില്ല). പക്ഷേ എന്തുചെയ്യാം, നിലപാട് ആദ്യമേ ഉറപ്പിച്ചുപോയി. ഇനി അതിന് അനുകൂലമായ വാദങ്ങൾ എങ്ങനെയെങ്കിലും പെറുക്കിക്കൊണ്ടുവന്ന് നിരത്തുക എന്നതാണ് കർമ്മപദ്ധതി.

മേൽപ്പറഞ്ഞ രണ്ട് ദുരന്തങ്ങളിൽ ഞാൻ പ്രയോറിറ്റിയായിട്ട് കാണുന്നത്, ആദ്യത്തേതാണ്. നമ്മുടെ പൊതുവായ മനോഭാവം കണ്ടാൽ കോവിഡൊക്കെ പോയി, നമുക്കിനി ഒന്നും നോക്കാനില്ല എന്ന മട്ടാണ്. ഞാനാ കൂട്ടത്തിലല്ല, ഞാനിപ്പോഴും ഈ ദുരന്തം ഏത് നിമിഷവും കൈവിട്ടുപോകാമെന്ന ഭീതിയുള്ള ആളാണ്. കേരളത്തിന് ഒറ്റപ്പെട്ട ഒരു നിലനില്പില്ല. ഏത് രാജ്യവും, സംസ്ഥാനവും മണിക്കൂറുകൾ മാത്രം അകലെയാണ് നമുക്ക്. ലോക് ഡൗണും ട്രാവൽ ബാനും നീങ്ങിയാൽ ഏത് വണ്ടിയിലാണ് രണ്ടാംഘട്ട ദുരന്തം ഇങ്ങോട്ട് കയറിവരുന്നത് എന്നൊന്നും ആർക്കും പറയാനാകില്ല. ആയിരത്തിന്റേയും പതിനായിരത്തിന്റേം കണക്കൊക്കെ ലക്ഷങ്ങളുടേതേകാൻ ദിവസങ്ങൾ മതി. അത് കൈകാര്യം ചെയ്യുന്നതിന്റെ ലോജിസ്റ്റിക്സ് ചിന്തിക്കാവുന്നതിനും അപ്പുറമാണ്. ഐ.റ്റി. സെക്യൂരിറ്റിയിൽ എത്ര വൈദഗ്ദ്ധ്യം ഉള്ള ആളിന്റെ എത്ര നീളമുള്ള വിശദീകരണമായാലും, ഈ ഒരു കൺസേൺ പരിഗണിച്ചിട്ടേയില്ല എന്ന് തോന്നിയാൽ ഞാനത് സീരിയസ്സായി എടുക്കാനുദ്ദേശിക്കുന്നില്ല. കാരണം, ഇതിന് മുന്നേ രണ്ട് ലേഖനങ്ങളിലായി വിശദീകരിച്ചത് തന്നെയാണ്. കുതിരയ്ക്ക് കൺമറ കെട്ടിയപോലെ, വൺ-ഡയമെൻഷണലായി ചിന്തിയ്ക്കുന്ന വൈദഗ്ദ്ധ്യം കൊണ്ട് ആർക്കും പ്രയോജനമൊന്നും ഉണ്ടാകാൻ സാധ്യതയില്ല.


![ലോക് ഡൗണും ട്രാവൽ ബാനും നീങ്ങിയാൽ ഏത് വണ്ടിയിലാണ് രണ്ടാംഘട്ട ദുരന്തം ഇങ്ങോട്ട് കയറിവരുന്നത് ?](https://cdn.boolokam.com/articles/2020/04/ppo-530.jpg)[](https://wordpress-972788-3403151.cloudwaysapps.com/vaisakhan-thampi-post-about-sprinklr-controversy/269562/ppo-2944)**Vaisakhan Thampi** കഴിഞ്ഞ കുറേ ദിവസങ്ങളായി ചർച്ചകളിൽ നിന്ന് കൊറോണയും കോവിഡും പോയി, പകരം സ്പ്രിങ്ക്ലർ ആണ് നിറഞ്ഞുനിൽക്കുന്നത്. കുറേപേര് മെസ്സെജയച്ച് അതിനെപ്പറ്റി എന്താണഭിപ്രായം എന്ന് ചോദിക്കുകയും ചെയ്തു. ഈ വിഷയത്തിൽ അഭിപ്രായം പറയാത്തത് അഭിപ്രായം ഇല്ലാത്തതുകൊണ്ട് തന്നെയാണ്. അഭിപ്രായം, നിലപാട് എന്നതൊക്കെ വളരെ ഗൗരവകരമായി കാണുന്ന ഒരാളാണ് ഞാൻ. ഇതിന് രണ്ടിനും അടിസ്ഥാനം വേണം, അനുകൂലിച്ചായാലും എതിർത്തായാലും. ഐ.റ്റി. എനിക്ക് വൈദഗ്ദ്ധ്യമോ, കാര്യമായ അറിവോ ഇല്ലാത്ത മേഖലയാണ്. കുറേയൊക്കെ വായിക്കാൻ ശ്രമിച്ചിട്ടും ആശയക്കുഴപ്പങ്ങളല്ലാതെ, വ്യക്തമായി ഒന്നും കിട്ടിയതുമില്ല. അതുകൊണ്ട് തന്നെ ആ മേഖലയിൽ വൈദഗ്ദ്ധ്യമുള്ളവർ എന്ത് പറയുന്നു എന്ന് ശ്രദ്ധിക്കുക മാത്രമേ ചെയ്യാറുള്ളൂ. അപ്പോൾ പോലും യഥാർത്ഥ വൈദഗ്ദ്ധ്യമുള്ള ആളിനെ തിരിച്ചറിയാൻ തന്നെ ഒരു മിനിമം അറിവ് അക്കാര്യത്തിൽ വേണ്ടതുമുണ്ട്. അതായത് ആ വിലയിരുത്തൽ പോലും വിശ്വാസ്യമല്ല. സ്പ്രിങ്ക്ലർ വിഷയത്തിലാണെങ്കിൽ വിദഗ്ദ്ധർ പോലും രണ്ട് തട്ടിലാണ്. അനുകൂലിക്കുന്നവരും പ്രതികൂലിക്കുന്നവരും ഉണ്ട്. അത് കാണുമ്പോൾ മനസിലാക്കുന്നത് ഇതത്ര എളുപ്പത്തിൽ നെല്ലും പതിരും വേർതിരിക്കാവുന്ന വിഷയമല്ല എന്നാണ്. ചുരുക്കിപ്പറഞ്ഞാൽ ഇതിൽ ഒന്നും പറയാൻ എനിക്കറിയില്ല. എന്തുകാര്യത്തിലും കൺസൾട്ടേഷൻ ഓഫർ ചെയ്യുന്ന ആളുകളുണ്ടാകും. ഞാൻ അതിൽ പെടില്ല. പക്ഷേ വിഷയത്തെക്കുറിച്ച് അറിയില്ലെങ്കിലും, അതിന്മേലുള്ള ചർച്ചകളെക്കുറിച്ച് ഒരു നിരീക്ഷണം പറയാം (ജീരകത്തിന്റെ കുരു പെറുക്കാൻ വരുന്നവരോട്: നിരീക്ഷണമാണ്, സിദ്ധാന്തമല്ല. ഒന്നും ചെയ്യരുത്!). രണ്ട് തരം ദുരന്തങ്ങളാണ് ആദ്യം കണ്ണിൽപെടുന്നത്. ഒന്ന്, കുറേ കാലമായി കൺവെട്ടത്ത് തന്നെയുള്ള കോവിഡ്. രണ്ട്, ഇരുട്ടിവെളുക്കുമ്പോൾ കുമിൾ പോലെ പൊന്തുന്ന വിദഗ്ദ്ധരാണ്. സത്യത്തിൽ വിവരക്കേട് സ്പോട്ട് ചെയ്യുക എന്നത് വലിയ പണ്ഡിതർക്ക് മാത്രം പറ്റുന്ന കാര്യമൊന്നുമല്ല. അടിസ്ഥാനധാരണ മതി അതിന്. ഇവർക്കൊക്കെ ഇതിന് മാത്രം കോൺഫിഡൻസ് എവിടന്ന് കിട്ടുന്നു എന്നാണ് മനസിലാവാത്തത്. നമുക്കൊന്നുമില്ലല്ലോ! ഈ വിദഗ്ദ്ധരിലും രണ്ട് തട്ടുണ്ട്. ഒരുവിഭാഗത്തിന് ഡേറ്റ ആരെടുത്താൽ നമുക്കെന്താ എന്നതാണ് മട്ട്, നിസ്സാരം! മറുവിഭാഗത്തിനാണെങ്കിൽ, ഡേറ്റ പരിപാവനമാണ്, അതിൽ തൊടരുത്. ഡേറ്റാ സെക്യൂരിറ്റി ഇന്നത്തെ ലോകം വളരെ പ്രധാനമായി കാണുന്ന, ചൂടുപിടിച്ച ചർച്ചകളും നിയമനിർമാണങ്ങളും ആഗോളതലത്തിൽ നടക്കുന്ന വിഷയമാണെന്ന് ഈ രണ്ടുകൂട്ടർക്കും അറിയില്ല (കണ്ടിട്ടെന്തായാലും അങ്ങനെ തോന്നുന്നില്ല). പക്ഷേ എന്തുചെയ്യാം, നിലപാട് ആദ്യമേ ഉറപ്പിച്ചുപോയി. ഇനി അതിന് അനുകൂലമായ വാദങ്ങൾ എങ്ങനെയെങ്കിലും പെറുക്കിക്കൊണ്ടുവന്ന് നിരത്തുക എന്നതാണ് കർമ്മപദ്ധതി. മേൽപ്പറഞ്ഞ രണ്ട് ദുരന്തങ്ങളിൽ ഞാൻ പ്രയോറിറ്റിയായിട്ട് കാണുന്നത്, ആദ്യത്തേതാണ്. നമ്മുടെ പൊതുവായ മനോഭാവം കണ്ടാൽ കോവിഡൊക്കെ പോയി, നമുക്കിനി ഒന്നും നോക്കാനില്ല എന്ന മട്ടാണ്. ഞാനാ കൂട്ടത്തിലല്ല, ഞാനിപ്പോഴും ഈ ദുരന്തം ഏത് നിമിഷവും കൈവിട്ടുപോകാമെന്ന ഭീതിയുള്ള ആളാണ്. കേരളത്തിന് ഒറ്റപ്പെട്ട ഒരു നിലനില്പില്ല. ഏത് രാജ്യവും, സംസ്ഥാനവും മണിക്കൂറുകൾ മാത്രം അകലെയാണ് നമുക്ക്. ലോക് ഡൗണും ട്രാവൽ ബാനും നീങ്ങിയാൽ ഏത് വണ്ടിയിലാണ് രണ്ടാംഘട്ട ദുരന്തം ഇങ്ങോട്ട് കയറിവരുന്നത് എന്നൊന്നും ആർക്കും പറയാനാകില്ല. ആയിരത്തിന്റേയും പതിനായിരത്തിന്റേം കണക്കൊക്കെ ലക്ഷങ്ങളുടേതേകാൻ ദിവസങ്ങൾ മതി. അത് കൈകാര്യം ചെയ്യുന്നതിന്റെ ലോജിസ്റ്റിക്സ് ചിന്തിക്കാവുന്നതിനും അപ്പുറമാണ്. ഐ.റ്റി. സെക്യൂരിറ്റിയിൽ എത്ര വൈദഗ്ദ്ധ്യം ഉള്ള ആളിന്റെ എത്ര നീളമുള്ള വിശദീകരണമായാലും, ഈ ഒരു കൺസേൺ പരിഗണിച്ചിട്ടേയില്ല എന്ന് തോന്നിയാൽ ഞാനത് സീരിയസ്സായി എടുക്കാനുദ്ദേശിക്കുന്നില്ല. കാരണം, ഇതിന് മുന്നേ രണ്ട് ലേഖനങ്ങളിലായി വിശദീകരിച്ചത് തന്നെയാണ്. കുതിരയ്ക്ക് കൺമറ കെട്ടിയപോലെ, വൺ-ഡയമെൻഷണലായി ചിന്തിയ്ക്കുന്ന വൈദഗ്ദ്ധ്യം കൊണ്ട് ആർക്കും പ്രയോജനമൊന്നും ഉണ്ടാകാൻ സാധ്യതയില്ല.
