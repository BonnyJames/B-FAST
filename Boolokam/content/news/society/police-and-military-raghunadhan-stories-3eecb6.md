---
title: "പോലീസും പട്ടാളവും"
date: 2010-06-11T04:19:59
draft: false
categories: ["Society"]
tags: ['Aladdin', 'army', 'navy', 'police', 'raghunathan', 'Response', 'story']
author: "boolokamtv@gmail.com"
---

പണ്ട്  ഒരു ചൊല്ലുണ്ടായിരുന്നു.   പാണ്ടില്ലെങ്കില്‍ പട്ടാളത്തില്‍ പോകാം.   പോക്കില്ലെങ്കില്‍ പോലീസ്സില്‍ ചേരാം. പക്ഷെ ഇന്ന് അങ്ങിനെയാണോ?

പാണ്ടു രോഗം,അര്‍ശസ്, കൂട്ടി മുട്ടിയ കാല്‍മുട്ടുകള്‍, കൂടിയ രക്തസമ്മര്‍ദ്ദം   എന്നിവയുണ്ടെങ്കില്‍    പട്ടാളത്തില്‍ സെലക്ഷന്‍ കിട്ടാന്‍ ബുദ്ധിമുട്ടാണ്.  ഈ രോഗങ്ങള്‍ ഒന്നുമില്ലാത്തവര്‍ക്ക്  സെലക്ഷന്‍ കിട്ടുമെന്ന്  യാതൊരു  ഉറപ്പുമില്ല. കാരണം   ഓട്ടം, ചാട്ടം, പുഷ് അപ്പ്‌ , ചിന്‍ അപ്പ്‌  എന്നീ അഭ്യാസ മുറകളില്‍ കൂടി മികവു തെളിയിച്ചാല്‍ മാത്രമേ പട്ടാളത്തില്‍ ചേരാനാവൂ. അതിലൊക്കെ മികവു തെളിയിച്ചിട്ടും അവസാനമുള്ള  "എഴുത്ത് പരീക്ഷ" എന്ന കടമ്പയില്‍ തട്ടി വീണതിന്റെ പേരില്‍  പൊടിയും തട്ടി വീട്ടില്‍ പോകുന്നവരും കുറവല്ല.

ഇങ്ങനെ പലവിധ  പരീക്ഷണങ്ങളില്‍  വിജയിച്ചു   സെലക്ഷന്‍ നേടി മിലിട്ടറി ട്രെയിനിംഗ്  സെന്ററില്‍  എത്തുന്ന യുവാക്കളെ  ആറു മാസത്തിലധികം നീളുന്ന അതികഠിനമായ പരിശീലന മുറകളിലൂടെയാണ്  ഒരു യോദ്ധാവായി മാറ്റിയെടുക്കുന്നത്. ഏതു പ്രതികൂല കാലാവസ്ഥകളിലും  കഴിയാനും എത്ര ഭീകരമായ സന്ദര്‍ഭങ്ങളേയും നേരിടാനുമുള്ള മനക്കരുത്തും തന്റേടവും ഈ പരിശീലനം കൊണ്ട് അവര്‍ നേടിയെടുക്കുന്നു. തരികിടകളും തല്ലിപ്പൊളികളുമായി നടന്നിരുന്ന പലരും പട്ടാളത്തില്‍  ചേര്‍ന്ന് ആറു മാസത്തെ ട്രെയിനിംഗ് കഴിഞ്ഞു മര്യാദരാമന്മാരായി പുറത്തു വന്നിട്ടുണ്ട്.

ഒരു പട്ടാളക്കാരന് ഏറ്റവും അത്യാവശ്യമായ ഒന്നാണ്  "ഡിസിപ്ലിന്‍" അഥവാ അച്ചടക്കം. ചിട്ടയോടെയുള്ള ജീവിതം, മാന്യമായ പെരുമാറ്റം, പ്രവൃത്തി, സംസാരം  എന്നിവയാണ്  ഈ ഡിസിപ്ലിന്‍  കൊണ്ട്  അര്‍ഥമാക്കുന്നത്. ആറു മാസത്തെ പരിശീലന കാലത്ത്  ശാരീരിക പരിശീലനങ്ങക്ക് പുറമേ മേല്‍പ്പറഞ്ഞ ഗുണങ്ങള്‍ വളര്‍ത്തി എടുക്കുന്നതിനാവശ്യമായ  സാഹചര്യങ്ങളും  മിലിട്ടറി  ട്രെയിനിങ്ങിന്റെ  ഒപ്പം  അവനു ലഭിക്കുന്നുണ്ട്.     യൂണിഫോം  ഇട്ടിട്ടില്ലെങ്കിലും  ഒരു പട്ടാളക്കാരനെ ഏതു തിരക്കിനിടയില്‍ നിന്നും തിരിച്ചറിയാന്‍  സാധിക്കുന്നതും അതുകൊണ്ടാണ്.

പട്ടാളക്കാരെല്ലാം സര്‍വ്വഗുണ സമ്പന്നരും   സത് സ്വഭാവികളും ആണെന്നല്ല ഇതിന്റെ അര്‍ഥം. ഏതു ജോലി ചെയ്യുന്നവരിലും ചെയ്യുന്ന ജോലിയുടെ പ്രാധാന്യം മനസ്സിലാക്കാതെ  പ്രവര്‍ത്തിക്കുന്നവര്‍ ഉണ്ടാകുമെന്നുള്ളത്  ഒരു   സത്യമാണ്.  പക്ഷെ യൂണിഫോം ധരിച്ചു കഴിഞ്ഞാല്‍   അത് അഴിച്ചു വയ്ക്കുന്നതുവരെയെങ്കിലും  അച്ചടക്ക ബോധത്തോടെ പെരുമാറാനും പ്രവര്‍ത്തിക്കാനും സംസാരിക്കാനും പട്ടാളക്കാര്‍  ബദ്ധശ്രദ്ധരാണ്. എന്തെന്നാല്‍ ലീവില്‍ ആയിരുന്നാല്‍ പോലും ഒരു പട്ടാളക്കാരനെതിരെ    ആരെങ്കിലും പരാതി ഉന്നയിച്ചാല്‍   അതിനെ ഗൌരമായുടുത്തു മതിയായ അന്വേഷണം   നടത്തുകയും കുറ്റക്കാരനെങ്കില്‍  അയാള്‍ക്ക്‌  കടുത്ത ശിക്ഷ   കൊടുക്കാനും പട്ടാളത്തില്‍ വ്യവസ്ഥയുണ്ട്.

ഇവിടെയാണ്‌ പോലീസും പട്ടാളവും  വ്യത്യസ്തരാകുന്നത്‌.    ബെല്‍ട്ടും ബൂട്ടും   ക്യാപ്പുമടങ്ങിയ  യൂണിഫോം   ധരിക്കുന്ന   ഒരു പട്ടാളക്കാരന്റെ  ഉള്ളില്‍ താന്‍ ഒരു  "ഡിസിപ്ലിന്‍ഡ്  സോള്‍ജിയര്‍" ആണെന്ന ബോധം നിറയുന്നു. ഒരു ഡിസിപ്ലിന്‍ഡ്  സോള്‍ജിയറുടെ  പെരുമാറ്റത്തിലും പ്രവൃത്തിയിലും സംസാരത്തിലും രാജ്യത്തോടും ജനങ്ങളോടുമുള്ള ബഹുമാനം സ്പുരിക്കണമെന്നുള്ള പാഠം അയാള്‍ക്ക്‌  ഓര്‍മ്മ  വരുന്നു. ആ ഓര്‍മ്മയെ  മുന്‍ നിര്‍ത്തിയാണ്  അയാളുടെ പിന്നീടുള്ള പ്രവര്‍ത്തങ്ങള്‍.  കാരണം ഒരു ചെറിയ അച്ചടക്ക ലംഘനത്തിനു  പോലും  കനത്ത  ശിക്ഷ  തനിക്കു ലഭിക്കും എന്ന ബോധം അയാളെ  കുറ്റമറ്റ കര്‍ത്തവ്യ നിര്‍വ്വഹണത്തിനു  പ്രേരിപ്പിക്കുന്നു.

ഇനി ഒരു  പോലീസ്സുകാരനെ  ശ്രദ്ധിക്കൂ. യൂണിഫോം ഇട്ടു    തൊപ്പി തലയില്‍ കയറുന്നതോടെ  അയാളുടെ മുഖംമാറുന്നു.   മീശ പിരിയുന്നു. കൈകള്‍ തരിക്കുന്നു.  അച്ചടക്കം എന്ന  വാക്ക്  മറന്നു പോകുന്നു. പിന്നെ അബദ്ധത്തില്‍ പോലീസ് സ്റ്റേഷനില്‍ വന്നു പെട്ടവര്‍ പോലും   പ്രതികളായി മാറുന്നു.  ട്രാഫിക്കില്‍ അറിയാതെ കുടുങ്ങിപ്പോയ  വയോവൃദ്ധരെ  അവരുടെ കൊച്ചുമക്കള്‍ പോലുമാകാന്‍ ‍പ്രായമില്ലാത്ത   പോലീസ്സുകാരന്‍  തെറി കൊണ്ടഭിഷേകം   ചെയ്യുന്നു. വീടിനടുത്തുള്ള കടയില്‍ സാധനം വാങ്ങാന്‍  വേണ്ടി ബൈക്കില്‍ ഹെല്‍മെറ്റ്‌ ഇല്ലാതെ വന്നവരെപ്പോലും ഓടിച്ചിട്ട്‌  പിടിച്ചു  പിഴയടപ്പിക്കുന്നു.

പോലീസ്സുകാര്‍ അവരുടെ കൃത്യ നിര്‍വ്വഹണം  നടത്തുന്ന  രീതിയെ വിമര്‍ശിക്കാന്‍ ഞാന്‍ ആളല്ല. ഇന്ത്യയിലെ തന്നെ ഏറ്റവും കാര്യ ക്ഷമമായ കുറ്റാന്വേഷണ സംവിധാനങ്ങളുള്ള കേരളാ പോലീസ്സില്‍  കുറ്റാന്വേഷണ ചാതുര്യമുള്ള  ഉദ്ധ്യോഗസ്ഥരും  കുറവല്ല. പക്ഷെ പോലീസ്സ്  സേനയെ കൂടുതല്‍ ജനകീയമാക്കിക്കൊണ്ടിരിക്കുന്ന ഇക്കാലത്തും സേനയുടെ   സല്‍പ്പേരിനെ കളങ്കപ്പെടുത്തുന്ന രീതിയിലുള്ള പ്രവൃത്തികള്‍ ചില പോലീസ് ഉദ്ധ്യോഗസ്ഥരില്‍ നിന്നും  ഉണ്ടാകുന്നുണ്ട് എന്നുള്ളത് വസ്തുതയാണ്.  പോലീസ് സേന
ജനകീയവത്കരിക്കപ്പെടുമ്പോള്‍ അവരുടെ പ്രവര്‍ത്തനങ്ങളില്‍   ജനങ്ങള്‍ക്കുള്ള അതൃപ്തി പ്രകടിപ്പിക്കാനും അങ്ങിനെയുള്ള പരാതികളില്‍ ഉള്‍പ്പെടുന്ന പോലീസ്സുകാര്‍ക്കെതിരെ  കൃത്യവും  മൃദുവല്ലാത്തതും സുതാര്യവുമായ നടപടികള്‍ സ്വീകരിക്കുകയും ചെയ്യേണ്ടതുണ്ട്.

(എറണാകുളം നഗരത്തിലെ ഒരു ട്രാഫിക്  ഐലണ്ടിനടുത്തു  വഴി അറിയാതെ വന്നു പെട്ടപ്പോള്‍ അവിടെ ഇരുന്ന  ചെറുപ്പക്കാരനായ   പോലീസ്സുകാരന്‍   പറഞ്ഞു തന്നത്   "വഴി"  ആയിരുന്നില്ല.  പകരം   നല്ല  എമണ്ടന്‍ "തെറി"  ആയിരുന്നു.  അപ്പോള്‍  അതേ പ്രായത്തിലുള്ള മറ്റൊരു  പോലീസ്സുകാരനായ  എന്റെ സ്വന്തം  അനുജനെ  ഓര്‍ത്തു കണ്ണ് നിറഞ്ഞു  പോയി.)
പണ്ട് ഒരു ചൊല്ലുണ്ടായിരുന്നു. പാണ്ടില്ലെങ്കില്‍ പട്ടാളത്തില്‍ പോകാം. പോക്കില്ലെങ്കില്‍ പോലീസ്സില്‍ ചേരാം. പക്ഷെ ഇന്ന് അങ്ങിനെയാണോ? പാണ്ടു രോഗം,അര്‍ശസ്, കൂട്ടി മുട്ടിയ കാല്‍മുട്ടുകള്‍, കൂടിയ രക്തസമ്മര്‍ദ്ദം എന്നിവയുണ്ടെങ്കില്‍ പട്ടാളത്തില്‍ സെലക്ഷന്‍ കിട്ടാന്‍ ബുദ്ധിമുട്ടാണ്. ഈ രോഗങ്ങള്‍ ഒന്നുമില്ലാത്തവര്‍ക്ക് സെലക്ഷന്‍ കിട്ടുമെന്ന് യാതൊരു ഉറപ്പുമില്ല. കാരണം ഓട്ടം, ചാട്ടം, പുഷ് അപ്പ്‌ , ചിന്‍ അപ്പ്‌ എന്നീ അഭ്യാസ മുറകളില്‍ കൂടി മികവു തെളിയിച്ചാല്‍ മാത്രമേ പട്ടാളത്തില്‍ ചേരാനാവൂ. അതിലൊക്കെ മികവു തെളിയിച്ചിട്ടും അവസാനമുള്ള "എഴുത്ത് പരീക്ഷ" എന്ന കടമ്പയില്‍ തട്ടി വീണതിന്റെ പേരില്‍ പൊടിയും തട്ടി വീട്ടില്‍ പോകുന്നവരും കുറവല്ല. ഇങ്ങനെ പലവിധ പരീക്ഷണങ്ങളില്‍ വിജയിച്ചു സെലക്ഷന്‍ നേടി മിലിട്ടറി ട്രെയിനിംഗ് സെന്ററില്‍ എത്തുന്ന യുവാക്കളെ ആറു മാസത്തിലധികം നീളുന്ന അതികഠിനമായ പരിശീലന മുറകളിലൂടെയാണ് ഒരു യോദ്ധാവായി മാറ്റിയെടുക്കുന്നത്. ഏതു പ്രതികൂല കാലാവസ്ഥകളിലും കഴിയാനും എത്ര ഭീകരമായ സന്ദര്‍ഭങ്ങളേയും നേരിടാനുമുള്ള മനക്കരുത്തും തന്റേടവും ഈ പരിശീലനം കൊണ്ട് അവര്‍ നേടിയെടുക്കുന്നു. തരികിടകളും തല്ലിപ്പൊളികളുമായി നടന്നിരുന്ന പലരും പട്ടാളത്തില്‍ ചേര്‍ന്ന് ആറു മാസത്തെ ട്രെയിനിംഗ് കഴിഞ്ഞു മര്യാദരാമന്മാരായി പുറത്തു വന്നിട്ടുണ്ട്. ഒരു പട്ടാളക്കാരന് ഏറ്റവും അത്യാവശ്യമായ ഒന്നാണ് "ഡിസിപ്ലിന്‍" അഥവാ അച്ചടക്കം. ചിട്ടയോടെയുള്ള ജീവിതം, മാന്യമായ പെരുമാറ്റം, പ്രവൃത്തി, സംസാരം എന്നിവയാണ് ഈ ഡിസിപ്ലിന്‍ കൊണ്ട് അര്‍ഥമാക്കുന്നത്. ആറു മാസത്തെ പരിശീലന കാലത്ത് ശാരീരിക പരിശീലനങ്ങക്ക് പുറമേ മേല്‍പ്പറഞ്ഞ ഗുണങ്ങള്‍ വളര്‍ത്തി എടുക്കുന്നതിനാവശ്യമായ സാഹചര്യങ്ങളും മിലിട്ടറി ട്രെയിനിങ്ങിന്റെ ഒപ്പം അവനു ലഭിക്കുന്നുണ്ട്. യൂണിഫോം ഇട്ടിട്ടില്ലെങ്കിലും ഒരു പട്ടാളക്കാരനെ ഏതു തിരക്കിനിടയില്‍ നിന്നും തിരിച്ചറിയാന്‍ സാധിക്കുന്നതും അതുകൊണ്ടാണ്. പട്ടാളക്കാരെല്ലാം സര്‍വ്വഗുണ സമ്പന്നരും സത് സ്വഭാവികളും ആണെന്നല്ല ഇതിന്റെ അര്‍ഥം. ഏതു ജോലി ചെയ്യുന്നവരിലും ചെയ്യുന്ന ജോലിയുടെ പ്രാധാന്യം മനസ്സിലാക്കാതെ പ്രവര്‍ത്തിക്കുന്നവര്‍ ഉണ്ടാകുമെന്നുള്ളത് ഒരു സത്യമാണ്. പക്ഷെ യൂണിഫോം ധരിച്ചു കഴിഞ്ഞാല്‍ അത് അഴിച്ചു വയ്ക്കുന്നതുവരെയെങ്കിലും അച്ചടക്ക ബോധത്തോടെ പെരുമാറാനും പ്രവര്‍ത്തിക്കാനും സംസാരിക്കാനും പട്ടാളക്കാര്‍ ബദ്ധശ്രദ്ധരാണ്. എന്തെന്നാല്‍ ലീവില്‍ ആയിരുന്നാല്‍ പോലും ഒരു പട്ടാളക്കാരനെതിരെ ആരെങ്കിലും പരാതി ഉന്നയിച്ചാല്‍ അതിനെ ഗൌരമായുടുത്തു മതിയായ അന്വേഷണം നടത്തുകയും കുറ്റക്കാരനെങ്കില്‍ അയാള്‍ക്ക്‌ കടുത്ത ശിക്ഷ കൊടുക്കാനും പട്ടാളത്തില്‍ വ്യവസ്ഥയുണ്ട്. ഇവിടെയാണ്‌ പോലീസും പട്ടാളവും വ്യത്യസ്തരാകുന്നത്‌. ബെല്‍ട്ടും ബൂട്ടും ക്യാപ്പുമടങ്ങിയ യൂണിഫോം ധരിക്കുന്ന ഒരു പട്ടാളക്കാരന്റെ ഉള്ളില്‍ താന്‍ ഒരു "ഡിസിപ്ലിന്‍ഡ് സോള്‍ജിയര്‍" ആണെന്ന ബോധം നിറയുന്നു. ഒരു ഡിസിപ്ലിന്‍ഡ് സോള്‍ജിയറുടെ പെരുമാറ്റത്തിലും പ്രവൃത്തിയിലും സംസാരത്തിലും രാജ്യത്തോടും ജനങ്ങളോടുമുള്ള ബഹുമാനം സ്പുരിക്കണമെന്നുള്ള പാഠം അയാള്‍ക്ക്‌ ഓര്‍മ്മ വരുന്നു. ആ ഓര്‍മ്മയെ മുന്‍ നിര്‍ത്തിയാണ് അയാളുടെ പിന്നീടുള്ള പ്രവര്‍ത്തങ്ങള്‍. കാരണം ഒരു ചെറിയ അച്ചടക്ക ലംഘനത്തിനു പോലും കനത്ത ശിക്ഷ തനിക്കു ലഭിക്കും എന്ന ബോധം അയാളെ കുറ്റമറ്റ കര്‍ത്തവ്യ നിര്‍വ്വഹണത്തിനു പ്രേരിപ്പിക്കുന്നു. ഇനി ഒരു പോലീസ്സുകാരനെ ശ്രദ്ധിക്കൂ. യൂണിഫോം ഇട്ടു തൊപ്പി തലയില്‍ കയറുന്നതോടെ അയാളുടെ മുഖംമാറുന്നു. മീശ പിരിയുന്നു. കൈകള്‍ തരിക്കുന്നു. അച്ചടക്കം എന്ന വാക്ക് മറന്നു പോകുന്നു. പിന്നെ അബദ്ധത്തില്‍ പോലീസ് സ്റ്റേഷനില്‍ വന്നു പെട്ടവര്‍ പോലും പ്രതികളായി മാറുന്നു. ട്രാഫിക്കില്‍ അറിയാതെ കുടുങ്ങിപ്പോയ വയോവൃദ്ധരെ അവരുടെ കൊച്ചുമക്കള്‍ പോലുമാകാന്‍ ‍പ്രായമില്ലാത്ത പോലീസ്സുകാരന്‍ തെറി കൊണ്ടഭിഷേകം ചെയ്യുന്നു. വീടിനടുത്തുള്ള കടയില്‍ സാധനം വാങ്ങാന്‍ വേണ്ടി ബൈക്കില്‍ ഹെല്‍മെറ്റ്‌ ഇല്ലാതെ വന്നവരെപ്പോലും ഓടിച്ചിട്ട്‌ പിടിച്ചു പിഴയടപ്പിക്കുന്നു. പോലീസ്സുകാര്‍ അവരുടെ കൃത്യ നിര്‍വ്വഹണം നടത്തുന്ന രീതിയെ വിമര്‍ശിക്കാന്‍ ഞാന്‍ ആളല്ല. ഇന്ത്യയിലെ തന്നെ ഏറ്റവും കാര്യ ക്ഷമമായ കുറ്റാന്വേഷണ സംവിധാനങ്ങളുള്ള കേരളാ പോലീസ്സില്‍ കുറ്റാന്വേഷണ ചാതുര്യമുള്ള ഉദ്ധ്യോഗസ്ഥരും കുറവല്ല. പക്ഷെ പോലീസ്സ് സേനയെ കൂടുതല്‍ ജനകീയമാക്കിക്കൊണ്ടിരിക്കുന്ന ഇക്കാലത്തും സേനയുടെ സല്‍പ്പേരിനെ കളങ്കപ്പെടുത്തുന്ന രീതിയിലുള്ള പ്രവൃത്തികള്‍ ചില പോലീസ് ഉദ്ധ്യോഗസ്ഥരില്‍ നിന്നും ഉണ്ടാകുന്നുണ്ട് എന്നുള്ളത് വസ്തുതയാണ്. പോലീസ് സേന ജനകീയവത്കരിക്കപ്പെടുമ്പോള്‍ അവരുടെ പ്രവര്‍ത്തനങ്ങളില്‍ ജനങ്ങള്‍ക്കുള്ള അതൃപ്തി പ്രകടിപ്പിക്കാനും അങ്ങിനെയുള്ള പരാതികളില്‍ ഉള്‍പ്പെടുന്ന പോലീസ്സുകാര്‍ക്കെതിരെ കൃത്യവും മൃദുവല്ലാത്തതും സുതാര്യവുമായ നടപടികള്‍ സ്വീകരിക്കുകയും ചെയ്യേണ്ടതുണ്ട്. (എറണാകുളം നഗരത്തിലെ ഒരു ട്രാഫിക് ഐലണ്ടിനടുത്തു വഴി അറിയാതെ വന്നു പെട്ടപ്പോള്‍ അവിടെ ഇരുന്ന ചെറുപ്പക്കാരനായ പോലീസ്സുകാരന്‍ പറഞ്ഞു തന്നത് "വഴി" ആയിരുന്നില്ല. പകരം നല്ല എമണ്ടന്‍ "തെറി" ആയിരുന്നു. അപ്പോള്‍ അതേ പ്രായത്തിലുള്ള മറ്റൊരു പോലീസ്സുകാരനായ എന്റെ സ്വന്തം അനുജനെ ഓര്‍ത്തു കണ്ണ് നിറഞ്ഞു പോയി.)
