---
title: "തമിഴ്നാട്ടിലെ തൂത്തുക്കുടിയിൽ ജനിച്ച യുവാവ് ബോംബെ മഹാനഗരത്തെ വിറപ്പിച്ച അധോലോക രാജാവായി മാറുമെന്ന് പലർക്കും വിശ്വസിക്കാൻ കഴിയുന്നതല്ല"
date: 2020-11-04T04:54:20
draft: false
categories: ["Society"]
tags: ['mumbai under world', 'varadarajan mudaliar', 'സിദ്ദീഖ് പടപ്പിൽ']
author: "Beaumaris"
---

<strong><a href="http://13.126.68.249/post-about-varadarajan-mudaliar/291075/ggg-1310" rel="attachment wp-att-291076"><img class="alignleft size-full wp-image-291076" src="https://cdn.boolokam.com/articles/2020/11/ggg-60.jpg" alt="" width="845" height="440" /></a>സിദ്ദീഖ് പടപ്പിൽ ????</strong>

<strong>വർധ ഭായ് എന്ന വരദരാജൻ മുതലിയാർ</strong>

ഒരാളും കുറ്റവാളിയായി ജനിക്കുന്നില്ല, സമൂഹ വ്യവസ്ഥിതിയാണ് ഒരാളെ കള്ളനും കൊള്ളക്കാരനുമായി മാറ്റുന്നത്. തമിഴ്നാട്ടിലെ തൂത്തുക്കുടിയിൽ ജനിച്ച യുവാവ് ബോംബെ മഹാനഗരത്തെ വിറപ്പിച്ച അധോലോക രാജാവായി മാറുമെന്ന് പലർക്കും വിശ്വസിക്കാൻ കഴിയുന്നതല്ല. നല്ലൊരു വിദ്യാഭ്യാസ യോഗ്യതയോ തമിഴിനപ്പുറം മറ്റൊരു ഭാഷാ പരിജ്ഞാനമോയില്ലാത്ത യുവാവ് ബോംബെയിലേക്ക് വണ്ടി കയറുമ്പോൾ ആഗ്രഹിച്ചതും പട്ടിണിയിൽ നിന്നൊരു മോചനം മാത്രമായിരുന്നു. പക്ഷേ, സാഹചര്യം ചെന്നെത്തിച്ചത് മറ്റൊരു ലോകത്തേക്കും. തൂത്തുക്കുടിയിലെ തൊഴിലാളി നേതാവ് മുനിസാമിയുടെ മകനായി 1926 ലാണ് വരദരാജന്റെ ജനനം. തൊഴിലാളി സമരത്തിന്റെ പേരിൽ പോലീസ്, പിതാവിനെ വേട്ടയാടി കൊല ചെയ്തപ്പോൾ അനാഥമായത് കൗമാരക്കാരനായ വരദനായിരുന്നു. സമൂഹത്തിൽ ഒറ്റപ്പെട്ടുപ്പോയ വരദൻ ബോംബെയിലേക്ക് കുടിയേറുന്നത് തന്റെ പത്തൊമ്പതാം വയസ്സിലാണ്. വർഷം 1945, നേരെ ചെന്നിറങ്ങിയ വി ടി റെയിൽവേ സ്റ്റേഷനിൽ തന്നെ കൂലിയുടെ വേഷമണിഞ്ഞു വയറിന്റെ വിശപ്പ് മാറ്റാനുള്ള യുദ്ധമാരംഭിച്ചു.

<img src="https://www.youngisthan.in/hindi/wp-content/uploads/2015/07/feature78-1280x720.jpg" alt="मुंबई माफिया: वरदराजन मुदालियर कुली से तमिलों के मसीहा" />കർക്കിട ഞാറ്റിൽ പട്ടിണി കിടന്നത് പുത്തരി കഴിഞ്ഞാലും മറക്കാത്ത ചിലരുണ്ട്, അത്തരത്തിലൊരാളായിരുന്നു വരദൻ. പട്ടിണി മാറിത്തുടങ്ങിയതോടെ വരദനിലെ നന്മ പ്രകാശിക്കുകയായി. റെയിൽവേ സ്റ്റേഷൻ പരിസരങ്ങളിൽ പട്ടിണി കിടക്കുന്ന കുട്ടികൾക്ക് ആഹാരം നൽകുക, തൊട്ടടുത്ത മുസ്ലിം ദർഗ്ഗയിൽ ചെന്ന് പ്രാർത്ഥിക്കുക, അവിടെ കാണുന്ന ഭിക്ഷക്കാർക്ക് ഭക്ഷണം നൽകലൊക്കെയായി ശീലങ്ങൾ. തല ചായ്ക്കാൻ ഒരു കൂട് പോലുമില്ലാത്തപ്പോഴായിരുന്നു ഈ നന്മയും സേവനവും വരദൻ ചെയ്തിരുന്നത്. നന്മ നിറഞ്ഞ ആ മനസ്സിനുടമ തെറ്റിലേക്ക് വ്യതിചലിച്ചു പോകാൻ അധികം സമയമെടുത്തില്ല. റെയിൽവേ സ്റ്റേഷനിൽ വരുന്ന ചരക്കുകൾ മോഷ്ടിച്ച് പുറത്ത് വിറ്റ് കാശുണ്ടാക്കി അതും പാവങ്ങളിൽ ചിലവിടുന്നതിൽ വരദൻ ആനന്ദം കണ്ടെത്തി. തെറ്റുകളിൽ നിന്ന് പിടിക്കപ്പെടാതെ രക്ഷപ്പെടുമ്പോഴാണ് കൂടുതൽ കൂടുതൽ തെറ്റുകളിലേക്ക് പോകാൻ പ്രചോദനമാവുന്നത്.

ജിസ് കാം പേ ചാർ ആദ്മി കാ ബലാ ഹോ ഉസ്സെ ബുരാ നഹി സമജ്തെ. ഏതെങ്കിലും ചെറിയ തെറ്റുകൾ ചെയ്യുന്നത് കൊണ്ട് നാല് പേരുടെ പട്ടിണി മാറ്റാൻ കഴിയുന്നുണ്ടെങ്കിൽ ആ തെറ്റിനെ ഒരു കുറ്റമായി കാണാൻ കഴിയില്ല എന്നായിരുന്നു വരദൻ വിശ്വസിച്ചിരുന്നത്. തെറ്റുകളിൽ നിന്ന് തെറ്റുകളിലേക്ക് ചലിച്ചു കൊണ്ടിരിക്കുന്ന വേളയിൽ ഒരിക്കൽ ഒരു ഇലക്ട്രോണിക്സ് സാധനം മോഷ്ടിച്ച കേസിൽ വരദൻ ജയിലിലായി. ഇതിനകം വരദരാജൻ എന്നൊരു മദ്രാസിയുടെ വീരകഥകൾ അക്കാലത്തെ ഡോൺ ഹാജി മസ്താന്റെ ചെവിയിലുമെത്തിയിരുന്നു. വരദന് പക്ഷേ ഹാജി മസ്താനെ കണ്ട പരിചയവും ഇല്ല. വരദനെ കസ്റ്റഡിയിലെടുത്ത ജയിലിൽ എത്തിയ ഹാജി മസ്താൻ തനി നാടൻ തമിഴിൽ 'വണക്കം തലൈവരെ, സൗഖ്യമാ?' ചോദിച്ചപ്പോൾ ഇരുമ്പഴിക്ക് പിറകിൽ നിന്ന വരദൻ ആദ്യം ഒന്ന് പകച്ചു. വെളുത്ത സ്യൂട്ടണിഞ്ഞ ഒരു സേട്ടിനെ പോലെ തോന്നിക്കുന്ന വ്യക്തി തമിഴിൽ ആശയ വിനിമയം നടത്തി വരദന്റെ രക്ഷകനായി മാറുന്ന കാഴ്ചയാണ് അവിടെ കണ്ടത്. ജയിലിൽ നിന്ന് മോചിതനായതോടെ ഹാജി മസ്താനുമായുള്ള വരദന്റെ സൗഹൃദം ആരംഭിക്കുകയായി.

ഇതിനകം വി ടി സ്റ്റേഷനിൽ നിന്ന് മാറി സെൻട്രൽ മുംബൈയിലെ തമിഴ് ജനങ്ങൾ താമസിക്കുന്ന ജോപട് പട്ടികളിൽ വരദൻ താമസമാരംഭിച്ചിരുന്നു. അല്ലറ ചില്ലറ മോഷണവും കള്ള് കച്ചവടവും നടത്തിയിരുന്ന ആ കാലത്തായിരുന്നു മഹാരാഷ്ട്രാ മുഖ്യമന്ത്രിയായി അധികാരത്തിലേറിയ സാക്ഷാൽ മൊറാർജി ദേശായി സംസ്ഥാനത്ത് മദ്യനിരോധനം കൊണ്ട് വരുന്നത്. ഇത് വരദനെന്ന സാധാ ക്രിമിനലിൽ നിന്ന് വർധാ ഭായ് എന്ന അധോലോക രാജാവിലേക്കെത്തിച്ചു. മദ്യനിരോധനം വന്നതോടെ സ്വന്തമായി ചാരായം നിർമ്മിക്കുകയും ബോംബെ നഗരത്തിലെ മുക്കിലും മൂലയിലും വിതരണം ചെയ്യുന്ന വലിയ സാമ്രാജ്യമായി വരദനും സംഘവും വളർന്നു. മദ്യ നിരോധനത്തിന്റെ മറവിൽ ചാരായ കച്ചവടം പച്ച പിടിച്ചു. തെരുവുകളിൽ നിന്ന് തെരുവുകളിലേക്ക് വരദന്റെ ടാങ്കർ ലോറികൾ ചീറിപ്പാഞ്ഞു.

തെക്കൻ ബോംബെയിൽ കരീം ലാലയും കടൽ വഴിയുള്ള കള്ളക്കടത്ത് ചരക്കുകളുടെ മേധാവിത്വം ഹാജി മസ്താനും സ്ഥാപിച്ചപ്പോൾ വടക്കൻ ബോംബെയിലെയും ഔട്ടർ ബോംബെയിലെയും ഡോണായി വരദരാജൻ മുതലിയാർ എന്ന വർധ ഭായ് ഉയർന്ന് വന്നു. ചെറിയ ചെറിയ മോഷണങ്ങളിലും പിടിച്ചു പറിയിലും തുടങ്ങി കള്ള് കച്ചവടത്തിലൂടെ ബോംബെ നഗരം വിറപ്പിച്ച അധോലോക രാജാവായി വാഴുമ്പോഴും വർധാ ഭായുടെ കാരുണ്യത്തിൽ ലക്ഷങ്ങൾ മാട്ടുംഗ, വഡാല, ചെമ്പൂർ ഭാഗങ്ങളിൽ കഴിഞ്ഞിരുന്നു. സയൺ റെയിൽവേ സ്റ്റേഷന് പുറത്ത് പാവപ്പെട്ടവർക്ക് സ്ഥിരം ഭക്ഷണം നൽകാനായി ഒരു പന്തൽ സ്ഥാപിച്ചിരുന്നു. വർധയുടെ നേതൃത്ത്വത്തിൽ എല്ലാ വർഷവും മാട്ടുംഗയിൽ ഗണേശോത്സവം നടത്തിയിരുന്നു. രാഷ്ട്രീയത്തിലെ പല പ്രമുഖരും ഈ ആഘോഷങ്ങളിൽ വർധയോടൊപ്പം പങ്കെടുത്തിരുന്നുവത്രെ.

ആന്ധ്രാ, കർണ്ണാടക, കേരള, തമിഴ് നാട് സംസ്ഥാനങ്ങളിൽ നിന്ന് കുടിയേറി ചെറുകിട തൊഴിലുകൾ ചെയിതിരുന്നവർക്ക് അത്താണിയായിരുന്നു വർധാ ഭായ്. ചെറിയൊരു ചേരിപ്രദേശമായിരുന്ന ധാരാവിയെ ഏഷ്യയിലെ ഏറ്റവും വലിയ ചേരിപ്രദേശമാക്കിയതിൽ വർധാ ഭായുടെ പങ്ക് വലുതാണ്. ഇത്തരം ചേരികളിലായിരുന്നു അയാൾ ഒളിച്ചു കഴിഞ്ഞിരുന്നത്. പോലീസ് റൈഡ് വരുന്ന സമയങ്ങളിൽ തങ്ങളുടെ ജീവൻ കൊടുത്തും ഭായിയെ ചേരിക്കാർ സംരക്ഷിച്ചിരുന്നു. ചുരുക്കത്തിൽ ഇവിടങ്ങളിലെ തെന്നിന്ത്യക്കാരുടെ കാണപ്പെട്ട ദൈവമായിരുന്നു വർധാ ഭായ്. അക്കാലയളവിൽ തെന്നിന്ത്യക്കാർക്കിടയിൽ നടന്നിരുന്ന വ്യവഹാര തർക്കൾക്കൊക്കെ പരിഹാരം നടന്നിരുന്നത് വർധാ ഭായുടെ നേതൃത്വത്തിൽ നടന്നിരുന്ന സമാന്തര കോടതികളിൽ വെച്ചായിരുന്നുവത്രെ. രാജ്യത്തിന്റെ നീതിപാലകരെയും കോടതിയെക്കാളും അവർക്ക് വിശ്വാസം വർധാ ഭായ്യുടെ അവസാന വാക്കിലായിരുന്നു.
1960 മുതൽ 80 വരെ നഗരത്തിൽ നടക്കുന്ന മിക്ക കുറ്റകൃത്യങ്ങൾക്ക് പിറകിൽ വർധായുടെ ആളുകൾ ഉണ്ടായിരുന്നു. തോക്കെടുക്കാത്ത ഡോൺ ഹാജി മസ്താൻ, ക്രിമിനൽ കുറ്റകൃത്യങ്ങൾ ഏല്പിച്ചിരുന്നത് വർധയുടെ ആളുകളെയായിരുന്നു. കൊടുത്തും സഹായിച്ചും രണ്ട് മദ്രാസി ഡോണുകൾ ബോംബെ അധോലോകം ഭരിച്ചു വരികയായിരുന്നു. 1977 ൽ ജയിൽ മോചിതനായ ശേഷം ഹാജി മസ്താൻ സ്മഗ്ലിങ് ഉപേക്ഷിച്ചതോട് കൂടി വർധാ ഭായിക്കും ക്ഷീണം അനുഭപ്പെട്ടു. എൺപതുകളുടെ തുടക്കത്തിൽ ബോംബെ നഗരത്തിലെ ഗുണ്ടാ സംഘങ്ങളെ ഉന്മൂലനം ചെയ്യാൻ കച്ചക്കെട്ടിയിറങ്ങിയ പോലീസ് ഓഫീസർ വൈ. സി. പവാർ ആദ്യം ലക്‌ഷ്യം വെച്ചതും വർധയെയായിരുന്നു. എൻകൗണ്ടർ വഴി വർധയുടെ കീഴിൽ ജോലി ചെയ്യുന്ന നിരവധി ക്രിമിനലുകളെ ഇല്ലാതാക്കുകയും പലരെയും പൂട്ടി അകത്തിടുകയും ചെയ്തതോടെ വർധയുടെ അധോലോക സാമ്രാജ്യം ചീട്ടുകൊട്ടാരം പോലെ തകർന്നടിയാൻ തുടങ്ങി. അവസാനം പിടിക്കപ്പെടുമെന്ന് ഉറപ്പായതോടെ ബോംബെയിൽ നിന്ന് മദ്രാസിലേക്ക് വരദരാജന് ഒളിച്ചോടി പോവേണ്ടി വന്നു. ശിഷ്ട കാലം മദ്രാസിൽ വിശ്രമ ജീവിതം നയിച്ച വരദരാജന് സംസ്ഥാനത്തെ ഉന്നത രാഷ്ട്രീയക്കാരുടെയും നിയമപാലകരുടെയും സഹായം ലഭിച്ചിരുന്നു. വരദരാജൻ മദ്രാസിൽ നടത്തിയ വിരുന്ന് സൽക്കാരങ്ങളിൽ സാക്ഷാൽ എം ജി ആറ് പോലും പങ്കെടുത്തതായി അന്ന് വാർത്തകൾ വന്നിരുന്നു.

അവസാനം ഏതൊരു മനുഷ്യനും നേരിടേണ്ട അവസാന ദിവസം വരദരാജനിലുമെത്തി. 1988 ജനുവരി 2 ഹാർട്ട് അറ്റാക്കിന്റെ രൂപത്തില് മരണമെത്തിയപ്പോൾ വരദരാജൻ മുതലിയാർ എന്ന ബോംബെ വിറപ്പിച്ച ഡോണിന്റെ പ്രായം അറുപത്തിയൊന്ന് വയസ്സ് മാത്രമായിരുന്നു. വളർന്ന് വലുതായ ബോംബെയിലെ ആശ്രിതരും കൂട്ടുകാരും വർധ ഭായിയുടെ ശരീരം കാണാൻ ആഗ്രഹിക്കുന്നു എന്ന് മനസ്സിലാക്കിയ ഹാജി മസ്താൻ, ഇന്ത്യൻ എയർ ലൈൻസ് വിമാനം ചാർട്ടർ ചെയ്ത് മൃതദേഹം മദ്രാസിൽ നിന്ന് ബോംബെയിലേക്കെത്തിച്ചു. അശ്രുപുഷ്പങ്ങൾ ചൊരിഞ്ഞു ആദരാഞ്ജലികൾ അർപ്പിക്കാൻ ജനലക്ഷങ്ങൾ ഒത്ത് കൂടി. ബോംബെയുടെ മണ്ണിലലിയണമെന്ന വർധയുടെ ആഗ്രഹം സഫലീകരിക്കാനായതിൽ ഹാജി മസ്താന്റെ നെടുവീർപ്പ് ശബ്ദം, ധാരാവിയിൽ നിന്നുയർന്നു വന്ന കിഴക്കൻ കാറ്റിലലിഞ്ഞു ഇല്ലാതായ നിമിഷം.

വരദരാജൻ മുതലിയാരുടെ ജീവിത കഥയിൽ നിന്ന് പകർത്തിയ നിരവധി ഹിന്ദി തമിഴ് ചിത്രങ്ങൾ ഇറങ്ങിയിട്ടുണ്ടെങ്കിലും 87 ല് ഇറങ്ങിയ കമലഹാസൻ ചിത്രമായ 'നായകൻ' ഏറെ ശ്രദ്ധിക്കപ്പെട്ടു. മണിരത്നം സംവിധാനം ചെയിത സിനിമയുടെ ഹിന്ദി റീമേക്ക് ആയ 'ദയവാൻ' ഒരു ഹിറ്റ് സിനിമയായിരുന്നു. ഹിന്ദിയിൽ വിനോദ് ഖന്നയായിരുന്നു ഡോണിന്റെ വേഷത്തിലെത്തിയത്. 'നായകൻ' സിനിമയിൽ നിന്ന് പ്രചോദനമുൾക്കൊണ്ട് മലയാളത്തിൽ നിർമ്മിച്ച അഭിമന്യു എന്ന മോഹൻലാൽ ചിത്രമായ 'അഭിമന്യു'വും ബോംബെ അധോലോക കാഴ്ചകൾ സമ്മാനിക്കുന്ന സിനിമയാണ്. വരദരാജ്‌ മുതലിയാരുടെ ഒരേയൊരു മകൾ മഹാലക്ഷ്മിയും ഭർത്താവും 2010 ല് ചെന്നൈയിലെ വീട്ടിൽ വെച്ചുണ്ടായ ഒരപകടത്തിൽ മരണപ്പെട്ടു.


![തമിഴ്നാട്ടിലെ തൂത്തുക്കുടിയിൽ ജനിച്ച യുവാവ് ബോംബെ മഹാനഗരത്തെ വിറപ്പിച്ച അധോലോക രാജാവായി മാറുമെന്ന് പലർക്കും വിശ്വസിക്കാൻ കഴിയുന്നതല്ല](https://cdn.boolokam.com/articles/2020/11/ggg-60.jpg)**[](http://13.126.68.249/post-about-varadarajan-mudaliar/291075/ggg-1310)സിദ്ദീഖ് പടപ്പിൽ ????** **വർധ ഭായ് എന്ന വരദരാജൻ മുതലിയാർ** ഒരാളും കുറ്റവാളിയായി ജനിക്കുന്നില്ല, സമൂഹ വ്യവസ്ഥിതിയാണ് ഒരാളെ കള്ളനും കൊള്ളക്കാരനുമായി മാറ്റുന്നത്. തമിഴ്നാട്ടിലെ തൂത്തുക്കുടിയിൽ ജനിച്ച യുവാവ് ബോംബെ മഹാനഗരത്തെ വിറപ്പിച്ച അധോലോക രാജാവായി മാറുമെന്ന് പലർക്കും വിശ്വസിക്കാൻ കഴിയുന്നതല്ല. നല്ലൊരു വിദ്യാഭ്യാസ യോഗ്യതയോ തമിഴിനപ്പുറം മറ്റൊരു ഭാഷാ പരിജ്ഞാനമോയില്ലാത്ത യുവാവ് ബോംബെയിലേക്ക് വണ്ടി കയറുമ്പോൾ ആഗ്രഹിച്ചതും പട്ടിണിയിൽ നിന്നൊരു മോചനം മാത്രമായിരുന്നു. പക്ഷേ, സാഹചര്യം ചെന്നെത്തിച്ചത് മറ്റൊരു ലോകത്തേക്കും. തൂത്തുക്കുടിയിലെ തൊഴിലാളി നേതാവ് മുനിസാമിയുടെ മകനായി 1926 ലാണ് വരദരാജന്റെ ജനനം. തൊഴിലാളി സമരത്തിന്റെ പേരിൽ പോലീസ്, പിതാവിനെ വേട്ടയാടി കൊല ചെയ്തപ്പോൾ അനാഥമായത് കൗമാരക്കാരനായ വരദനായിരുന്നു. സമൂഹത്തിൽ ഒറ്റപ്പെട്ടുപ്പോയ വരദൻ ബോംബെയിലേക്ക് കുടിയേറുന്നത് തന്റെ പത്തൊമ്പതാം വയസ്സിലാണ്. വർഷം 1945, നേരെ ചെന്നിറങ്ങിയ വി ടി റെയിൽവേ സ്റ്റേഷനിൽ തന്നെ കൂലിയുടെ വേഷമണിഞ്ഞു വയറിന്റെ വിശപ്പ് മാറ്റാനുള്ള യുദ്ധമാരംഭിച്ചു. ![मुंबई माफिया: वरदराजन मुदालियर कुली से तमिलों के मसीहा](https://www.youngisthan.in/hindi/wp-content/uploads/2015/07/feature78-1280x720.jpg)കർക്കിട ഞാറ്റിൽ പട്ടിണി കിടന്നത് പുത്തരി കഴിഞ്ഞാലും മറക്കാത്ത ചിലരുണ്ട്, അത്തരത്തിലൊരാളായിരുന്നു വരദൻ. പട്ടിണി മാറിത്തുടങ്ങിയതോടെ വരദനിലെ നന്മ പ്രകാശിക്കുകയായി. റെയിൽവേ സ്റ്റേഷൻ പരിസരങ്ങളിൽ പട്ടിണി കിടക്കുന്ന കുട്ടികൾക്ക് ആഹാരം നൽകുക, തൊട്ടടുത്ത മുസ്ലിം ദർഗ്ഗയിൽ ചെന്ന് പ്രാർത്ഥിക്കുക, അവിടെ കാണുന്ന ഭിക്ഷക്കാർക്ക് ഭക്ഷണം നൽകലൊക്കെയായി ശീലങ്ങൾ. തല ചായ്ക്കാൻ ഒരു കൂട് പോലുമില്ലാത്തപ്പോഴായിരുന്നു ഈ നന്മയും സേവനവും വരദൻ ചെയ്തിരുന്നത്. നന്മ നിറഞ്ഞ ആ മനസ്സിനുടമ തെറ്റിലേക്ക് വ്യതിചലിച്ചു പോകാൻ അധികം സമയമെടുത്തില്ല. റെയിൽവേ സ്റ്റേഷനിൽ വരുന്ന ചരക്കുകൾ മോഷ്ടിച്ച് പുറത്ത് വിറ്റ് കാശുണ്ടാക്കി അതും പാവങ്ങളിൽ ചിലവിടുന്നതിൽ വരദൻ ആനന്ദം കണ്ടെത്തി. തെറ്റുകളിൽ നിന്ന് പിടിക്കപ്പെടാതെ രക്ഷപ്പെടുമ്പോഴാണ് കൂടുതൽ കൂടുതൽ തെറ്റുകളിലേക്ക് പോകാൻ പ്രചോദനമാവുന്നത്. ജിസ് കാം പേ ചാർ ആദ്മി കാ ബലാ ഹോ ഉസ്സെ ബുരാ നഹി സമജ്തെ. ഏതെങ്കിലും ചെറിയ തെറ്റുകൾ ചെയ്യുന്നത് കൊണ്ട് നാല് പേരുടെ പട്ടിണി മാറ്റാൻ കഴിയുന്നുണ്ടെങ്കിൽ ആ തെറ്റിനെ ഒരു കുറ്റമായി കാണാൻ കഴിയില്ല എന്നായിരുന്നു വരദൻ വിശ്വസിച്ചിരുന്നത്. തെറ്റുകളിൽ നിന്ന് തെറ്റുകളിലേക്ക് ചലിച്ചു കൊണ്ടിരിക്കുന്ന വേളയിൽ ഒരിക്കൽ ഒരു ഇലക്ട്രോണിക്സ് സാധനം മോഷ്ടിച്ച കേസിൽ വരദൻ ജയിലിലായി. ഇതിനകം വരദരാജൻ എന്നൊരു മദ്രാസിയുടെ വീരകഥകൾ അക്കാലത്തെ ഡോൺ ഹാജി മസ്താന്റെ ചെവിയിലുമെത്തിയിരുന്നു. വരദന് പക്ഷേ ഹാജി മസ്താനെ കണ്ട പരിചയവും ഇല്ല. വരദനെ കസ്റ്റഡിയിലെടുത്ത ജയിലിൽ എത്തിയ ഹാജി മസ്താൻ തനി നാടൻ തമിഴിൽ 'വണക്കം തലൈവരെ, സൗഖ്യമാ?' ചോദിച്ചപ്പോൾ ഇരുമ്പഴിക്ക് പിറകിൽ നിന്ന വരദൻ ആദ്യം ഒന്ന് പകച്ചു. വെളുത്ത സ്യൂട്ടണിഞ്ഞ ഒരു സേട്ടിനെ പോലെ തോന്നിക്കുന്ന വ്യക്തി തമിഴിൽ ആശയ വിനിമയം നടത്തി വരദന്റെ രക്ഷകനായി മാറുന്ന കാഴ്ചയാണ് അവിടെ കണ്ടത്. ജയിലിൽ നിന്ന് മോചിതനായതോടെ ഹാജി മസ്താനുമായുള്ള വരദന്റെ സൗഹൃദം ആരംഭിക്കുകയായി. ഇതിനകം വി ടി സ്റ്റേഷനിൽ നിന്ന് മാറി സെൻട്രൽ മുംബൈയിലെ തമിഴ് ജനങ്ങൾ താമസിക്കുന്ന ജോപട് പട്ടികളിൽ വരദൻ താമസമാരംഭിച്ചിരുന്നു. അല്ലറ ചില്ലറ മോഷണവും കള്ള് കച്ചവടവും നടത്തിയിരുന്ന ആ കാലത്തായിരുന്നു മഹാരാഷ്ട്രാ മുഖ്യമന്ത്രിയായി അധികാരത്തിലേറിയ സാക്ഷാൽ മൊറാർജി ദേശായി സംസ്ഥാനത്ത് മദ്യനിരോധനം കൊണ്ട് വരുന്നത്. ഇത് വരദനെന്ന സാധാ ക്രിമിനലിൽ നിന്ന് വർധാ ഭായ് എന്ന അധോലോക രാജാവിലേക്കെത്തിച്ചു. മദ്യനിരോധനം വന്നതോടെ സ്വന്തമായി ചാരായം നിർമ്മിക്കുകയും ബോംബെ നഗരത്തിലെ മുക്കിലും മൂലയിലും വിതരണം ചെയ്യുന്ന വലിയ സാമ്രാജ്യമായി വരദനും സംഘവും വളർന്നു. മദ്യ നിരോധനത്തിന്റെ മറവിൽ ചാരായ കച്ചവടം പച്ച പിടിച്ചു. തെരുവുകളിൽ നിന്ന് തെരുവുകളിലേക്ക് വരദന്റെ ടാങ്കർ ലോറികൾ ചീറിപ്പാഞ്ഞു. തെക്കൻ ബോംബെയിൽ കരീം ലാലയും കടൽ വഴിയുള്ള കള്ളക്കടത്ത് ചരക്കുകളുടെ മേധാവിത്വം ഹാജി മസ്താനും സ്ഥാപിച്ചപ്പോൾ വടക്കൻ ബോംബെയിലെയും ഔട്ടർ ബോംബെയിലെയും ഡോണായി വരദരാജൻ മുതലിയാർ എന്ന വർധ ഭായ് ഉയർന്ന് വന്നു. ചെറിയ ചെറിയ മോഷണങ്ങളിലും പിടിച്ചു പറിയിലും തുടങ്ങി കള്ള് കച്ചവടത്തിലൂടെ ബോംബെ നഗരം വിറപ്പിച്ച അധോലോക രാജാവായി വാഴുമ്പോഴും വർധാ ഭായുടെ കാരുണ്യത്തിൽ ലക്ഷങ്ങൾ മാട്ടുംഗ, വഡാല, ചെമ്പൂർ ഭാഗങ്ങളിൽ കഴിഞ്ഞിരുന്നു. സയൺ റെയിൽവേ സ്റ്റേഷന് പുറത്ത് പാവപ്പെട്ടവർക്ക് സ്ഥിരം ഭക്ഷണം നൽകാനായി ഒരു പന്തൽ സ്ഥാപിച്ചിരുന്നു. വർധയുടെ നേതൃത്ത്വത്തിൽ എല്ലാ വർഷവും മാട്ടുംഗയിൽ ഗണേശോത്സവം നടത്തിയിരുന്നു. രാഷ്ട്രീയത്തിലെ പല പ്രമുഖരും ഈ ആഘോഷങ്ങളിൽ വർധയോടൊപ്പം പങ്കെടുത്തിരുന്നുവത്രെ. ആന്ധ്രാ, കർണ്ണാടക, കേരള, തമിഴ് നാട് സംസ്ഥാനങ്ങളിൽ നിന്ന് കുടിയേറി ചെറുകിട തൊഴിലുകൾ ചെയിതിരുന്നവർക്ക് അത്താണിയായിരുന്നു വർധാ ഭായ്. ചെറിയൊരു ചേരിപ്രദേശമായിരുന്ന ധാരാവിയെ ഏഷ്യയിലെ ഏറ്റവും വലിയ ചേരിപ്രദേശമാക്കിയതിൽ വർധാ ഭായുടെ പങ്ക് വലുതാണ്. ഇത്തരം ചേരികളിലായിരുന്നു അയാൾ ഒളിച്ചു കഴിഞ്ഞിരുന്നത്. പോലീസ് റൈഡ് വരുന്ന സമയങ്ങളിൽ തങ്ങളുടെ ജീവൻ കൊടുത്തും ഭായിയെ ചേരിക്കാർ സംരക്ഷിച്ചിരുന്നു. ചുരുക്കത്തിൽ ഇവിടങ്ങളിലെ തെന്നിന്ത്യക്കാരുടെ കാണപ്പെട്ട ദൈവമായിരുന്നു വർധാ ഭായ്. അക്കാലയളവിൽ തെന്നിന്ത്യക്കാർക്കിടയിൽ നടന്നിരുന്ന വ്യവഹാര തർക്കൾക്കൊക്കെ പരിഹാരം നടന്നിരുന്നത് വർധാ ഭായുടെ നേതൃത്വത്തിൽ നടന്നിരുന്ന സമാന്തര കോടതികളിൽ വെച്ചായിരുന്നുവത്രെ. രാജ്യത്തിന്റെ നീതിപാലകരെയും കോടതിയെക്കാളും അവർക്ക് വിശ്വാസം വർധാ ഭായ്യുടെ അവസാന വാക്കിലായിരുന്നു. 1960 മുതൽ 80 വരെ നഗരത്തിൽ നടക്കുന്ന മിക്ക കുറ്റകൃത്യങ്ങൾക്ക് പിറകിൽ വർധായുടെ ആളുകൾ ഉണ്ടായിരുന്നു. തോക്കെടുക്കാത്ത ഡോൺ ഹാജി മസ്താൻ, ക്രിമിനൽ കുറ്റകൃത്യങ്ങൾ ഏല്പിച്ചിരുന്നത് വർധയുടെ ആളുകളെയായിരുന്നു. കൊടുത്തും സഹായിച്ചും രണ്ട് മദ്രാസി ഡോണുകൾ ബോംബെ അധോലോകം ഭരിച്ചു വരികയായിരുന്നു. 1977 ൽ ജയിൽ മോചിതനായ ശേഷം ഹാജി മസ്താൻ സ്മഗ്ലിങ് ഉപേക്ഷിച്ചതോട് കൂടി വർധാ ഭായിക്കും ക്ഷീണം അനുഭപ്പെട്ടു. എൺപതുകളുടെ തുടക്കത്തിൽ ബോംബെ നഗരത്തിലെ ഗുണ്ടാ സംഘങ്ങളെ ഉന്മൂലനം ചെയ്യാൻ കച്ചക്കെട്ടിയിറങ്ങിയ പോലീസ് ഓഫീസർ വൈ. സി. പവാർ ആദ്യം ലക്‌ഷ്യം വെച്ചതും വർധയെയായിരുന്നു. എൻകൗണ്ടർ വഴി വർധയുടെ കീഴിൽ ജോലി ചെയ്യുന്ന നിരവധി ക്രിമിനലുകളെ ഇല്ലാതാക്കുകയും പലരെയും പൂട്ടി അകത്തിടുകയും ചെയ്തതോടെ വർധയുടെ അധോലോക സാമ്രാജ്യം ചീട്ടുകൊട്ടാരം പോലെ തകർന്നടിയാൻ തുടങ്ങി. അവസാനം പിടിക്കപ്പെടുമെന്ന് ഉറപ്പായതോടെ ബോംബെയിൽ നിന്ന് മദ്രാസിലേക്ക് വരദരാജന് ഒളിച്ചോടി പോവേണ്ടി വന്നു. ശിഷ്ട കാലം മദ്രാസിൽ വിശ്രമ ജീവിതം നയിച്ച വരദരാജന് സംസ്ഥാനത്തെ ഉന്നത രാഷ്ട്രീയക്കാരുടെയും നിയമപാലകരുടെയും സഹായം ലഭിച്ചിരുന്നു. വരദരാജൻ മദ്രാസിൽ നടത്തിയ വിരുന്ന് സൽക്കാരങ്ങളിൽ സാക്ഷാൽ എം ജി ആറ് പോലും പങ്കെടുത്തതായി അന്ന് വാർത്തകൾ വന്നിരുന്നു. അവസാനം ഏതൊരു മനുഷ്യനും നേരിടേണ്ട അവസാന ദിവസം വരദരാജനിലുമെത്തി. 1988 ജനുവരി 2 ഹാർട്ട് അറ്റാക്കിന്റെ രൂപത്തില് മരണമെത്തിയപ്പോൾ വരദരാജൻ മുതലിയാർ എന്ന ബോംബെ വിറപ്പിച്ച ഡോണിന്റെ പ്രായം അറുപത്തിയൊന്ന് വയസ്സ് മാത്രമായിരുന്നു. വളർന്ന് വലുതായ ബോംബെയിലെ ആശ്രിതരും കൂട്ടുകാരും വർധ ഭായിയുടെ ശരീരം കാണാൻ ആഗ്രഹിക്കുന്നു എന്ന് മനസ്സിലാക്കിയ ഹാജി മസ്താൻ, ഇന്ത്യൻ എയർ ലൈൻസ് വിമാനം ചാർട്ടർ ചെയ്ത് മൃതദേഹം മദ്രാസിൽ നിന്ന് ബോംബെയിലേക്കെത്തിച്ചു. അശ്രുപുഷ്പങ്ങൾ ചൊരിഞ്ഞു ആദരാഞ്ജലികൾ അർപ്പിക്കാൻ ജനലക്ഷങ്ങൾ ഒത്ത് കൂടി. ബോംബെയുടെ മണ്ണിലലിയണമെന്ന വർധയുടെ ആഗ്രഹം സഫലീകരിക്കാനായതിൽ ഹാജി മസ്താന്റെ നെടുവീർപ്പ് ശബ്ദം, ധാരാവിയിൽ നിന്നുയർന്നു വന്ന കിഴക്കൻ കാറ്റിലലിഞ്ഞു ഇല്ലാതായ നിമിഷം. വരദരാജൻ മുതലിയാരുടെ ജീവിത കഥയിൽ നിന്ന് പകർത്തിയ നിരവധി ഹിന്ദി തമിഴ് ചിത്രങ്ങൾ ഇറങ്ങിയിട്ടുണ്ടെങ്കിലും 87 ല് ഇറങ്ങിയ കമലഹാസൻ ചിത്രമായ 'നായകൻ' ഏറെ ശ്രദ്ധിക്കപ്പെട്ടു. മണിരത്നം സംവിധാനം ചെയിത സിനിമയുടെ ഹിന്ദി റീമേക്ക് ആയ 'ദയവാൻ' ഒരു ഹിറ്റ് സിനിമയായിരുന്നു. ഹിന്ദിയിൽ വിനോദ് ഖന്നയായിരുന്നു ഡോണിന്റെ വേഷത്തിലെത്തിയത്. 'നായകൻ' സിനിമയിൽ നിന്ന് പ്രചോദനമുൾക്കൊണ്ട് മലയാളത്തിൽ നിർമ്മിച്ച അഭിമന്യു എന്ന മോഹൻലാൽ ചിത്രമായ 'അഭിമന്യു'വും ബോംബെ അധോലോക കാഴ്ചകൾ സമ്മാനിക്കുന്ന സിനിമയാണ്. വരദരാജ്‌ മുതലിയാരുടെ ഒരേയൊരു മകൾ മഹാലക്ഷ്മിയും ഭർത്താവും 2010 ല് ചെന്നൈയിലെ വീട്ടിൽ വെച്ചുണ്ടായ ഒരപകടത്തിൽ മരണപ്പെട്ടു.
