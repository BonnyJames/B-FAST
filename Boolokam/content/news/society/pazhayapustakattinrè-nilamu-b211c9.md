---
title: "പഴയപുസ്തകത്തിന്റെ നീലമുഖം - കൃഷ്ണ പ്രിയ"
date: 2012-06-03T10:13:29
draft: false
categories: ["Society"]
tags: []
author: "Beaumaris"
---

<p style="text-align: center;"></p>
ആമീ,
നിന്റെ വാക്കുകളുടെ
അക്ഷാംശത്തിലെ മൂന്നാം
ബിന്ദുവില്‍ മരണമെന്ന് എഴുതി ചേര്‍ത്തിടത്തു
ഞാന്‍ എന്റെ മൌനവും ചേര്‍ത്ത് വെയ്ക്കുന്നു.
ഒരു വരിയില്‍ വെച്ച് അക്ഷരം മറന്ന് ,
ഭാഷ മറന്ന്, നിന്നെ മുറിവേല്‍പ്പിച്ചു
പിന്തിരിഞ്ഞവരൊക്കെ
ഗുഹകളില്‍ ശിലാലിഖിതങ്ങള്‍ കോറുന്നു.
പൂര്‍ത്തിയാക്കപ്പെടാതെ പോവുന്ന
അനേകം കവിതകളിലെ അക്ഷരങ്ങളും
ബിംബങ്ങളും പിന്‍വലിഞ്ഞ്
നീ മരണമെന്നെന്നു എഴുതിയവസാനിപ്പിച്ച
ബിന്ദുവിലേക്ക് ഉറ്റുനോക്കുന്നു ...

അവിടെ നിന്നും
കാലത്തിന്റെ മഞ്ഞ മാറ്റി പിറകിലേക്ക് ...

നമ്മള്‍ കണ്ടുമുട്ടുമ്പോള്‍ ഞാന്‍ പന്ത്രണ്ടു പ്രായക്കാരി .
നിനക്കെത്രയെന്നു എന്നെപ്പോലെ നിനക്കും
നിശ്ചയമുണ്ടാവില്ല...
കാറ്റില്‍ പറക്കുന്ന മുടിയിഴകള്‍
കറുത്ത കുപ്പായമിട്ട നീ...
പലരും വായിച്ചു കൈമാറിയ
പഴയ പുസ്തകത്തിന്റെ മുഖമായി നീ .
നിന്റെ കഥ ...
അതിന്റെ തുടക്കത്തില്‍ ആരോ നീല മഷിയില്‍ എഴുതി ചേര്‍ത്തിരുന്നു...
'എനിക്കറിയാമെന്ന് നിനക്കറിയാം...
നിനക്കറിയാമെന്ന് എനിക്കറിയാം ..'
എത്രയൊക്കെ അറിഞ്ഞിട്ടും
വീണ്ടും നീ മാത്രം ബാക്കിയാവുന്നു ..
കോതിയൊതുക്കാതെ നിരത്തിയ വരികളില്‍
എല്ലാം തുറന്നു പറഞ്ഞുകൊണ്ട് ,
നീ
തെളിച്ച വഴിയില്‍ നിന്നെ
ജീവിക്കാനിവര്‍ അനുവദിച്ചുവോ ?
മരണത്തില്‍ വാഴ്ത്തിയോ ,
അതോ പുതപ്പിച്ച
കോടിയില്‍ നിന്നും ഇഴകള്‍ കീറിയെടുത്തു
വീണ്ടും നഗ്‌നയാക്കിയോ...?
നിന്റെ പ്രണയം കൊണ്ട് നീ വാഴ്ത്തപ്പെട്ടു
പ്രണയത്തിന്റെ ശതവേരുകള്‍ പടര്‍ത്തി ,
പന്തലിച്ചു പൂവിട്ടു കൊഴിഞ്ഞ
മരത്തിന്റെ നിഴലായി നീ....
ആ നിഴലിനും നേര്‍ത്ത പരിമളം...

ഒരിക്കല്‍ എങ്കിലും ഒന്ന് കാണുവാന്‍
പാളയത്തെ പള്ളിപ്പറമ്പിന് വെളിയില്‍
നോക്കി നിന്നു സന്ധ്യയാവുമ്പോള്‍,
ഉറവകള്‍ തേടി ഉണങ്ങിയപ്പോയ
നിന്റെ വേരുകളില്‍ നിന്നും
ഒരുപിടി മണ്ണെടുത്ത് പിന്തിരിയുന്നു
ഞാനും ...
<p style="text-align: center;"></p>
<p style="text-align: right;"><strong>എഴുതിയത്: കൃഷ്ണപ്രിയ</strong></p>
ആമീ, നിന്റെ വാക്കുകളുടെ അക്ഷാംശത്തിലെ മൂന്നാം ബിന്ദുവില്‍ മരണമെന്ന് എഴുതി ചേര്‍ത്തിടത്തു ഞാന്‍ എന്റെ മൌനവും ചേര്‍ത്ത് വെയ്ക്കുന്നു. ഒരു വരിയില്‍ വെച്ച് അക്ഷരം മറന്ന് , ഭാഷ മറന്ന്, നിന്നെ മുറിവേല്‍പ്പിച്ചു പിന്തിരിഞ്ഞവരൊക്കെ ഗുഹകളില്‍ ശിലാലിഖിതങ്ങള്‍ കോറുന്നു. പൂര്‍ത്തിയാക്കപ്പെടാതെ പോവുന്ന അനേകം കവിതകളിലെ അക്ഷരങ്ങളും ബിംബങ്ങളും പിന്‍വലിഞ്ഞ് നീ മരണമെന്നെന്നു എഴുതിയവസാനിപ്പിച്ച ബിന്ദുവിലേക്ക് ഉറ്റുനോക്കുന്നു ... അവിടെ നിന്നും കാലത്തിന്റെ മഞ്ഞ മാറ്റി പിറകിലേക്ക് ... നമ്മള്‍ കണ്ടുമുട്ടുമ്പോള്‍ ഞാന്‍ പന്ത്രണ്ടു പ്രായക്കാരി . നിനക്കെത്രയെന്നു എന്നെപ്പോലെ നിനക്കും നിശ്ചയമുണ്ടാവില്ല... കാറ്റില്‍ പറക്കുന്ന മുടിയിഴകള്‍ കറുത്ത കുപ്പായമിട്ട നീ... പലരും വായിച്ചു കൈമാറിയ പഴയ പുസ്തകത്തിന്റെ മുഖമായി നീ . നിന്റെ കഥ ... അതിന്റെ തുടക്കത്തില്‍ ആരോ നീല മഷിയില്‍ എഴുതി ചേര്‍ത്തിരുന്നു... 'എനിക്കറിയാമെന്ന് നിനക്കറിയാം... നിനക്കറിയാമെന്ന് എനിക്കറിയാം ..' എത്രയൊക്കെ അറിഞ്ഞിട്ടും വീണ്ടും നീ മാത്രം ബാക്കിയാവുന്നു .. കോതിയൊതുക്കാതെ നിരത്തിയ വരികളില്‍ എല്ലാം തുറന്നു പറഞ്ഞുകൊണ്ട് , നീ തെളിച്ച വഴിയില്‍ നിന്നെ ജീവിക്കാനിവര്‍ അനുവദിച്ചുവോ ? മരണത്തില്‍ വാഴ്ത്തിയോ , അതോ പുതപ്പിച്ച കോടിയില്‍ നിന്നും ഇഴകള്‍ കീറിയെടുത്തു വീണ്ടും നഗ്‌നയാക്കിയോ...? നിന്റെ പ്രണയം കൊണ്ട് നീ വാഴ്ത്തപ്പെട്ടു പ്രണയത്തിന്റെ ശതവേരുകള്‍ പടര്‍ത്തി , പന്തലിച്ചു പൂവിട്ടു കൊഴിഞ്ഞ മരത്തിന്റെ നിഴലായി നീ.... ആ നിഴലിനും നേര്‍ത്ത പരിമളം... ഒരിക്കല്‍ എങ്കിലും ഒന്ന് കാണുവാന്‍ പാളയത്തെ പള്ളിപ്പറമ്പിന് വെളിയില്‍ നോക്കി നിന്നു സന്ധ്യയാവുമ്പോള്‍, ഉറവകള്‍ തേടി ഉണങ്ങിയപ്പോയ നിന്റെ വേരുകളില്‍ നിന്നും ഒരുപിടി മണ്ണെടുത്ത് പിന്തിരിയുന്നു ഞാനും ... 

**എഴുതിയത്: കൃഷ്ണപ്രിയ**
