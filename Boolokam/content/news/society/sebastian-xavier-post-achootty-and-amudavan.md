---
title: "അച്ചൂട്ടിയും അമുദവനും"
date: 2021-02-01T07:57:32
draft: false
categories: ["Society"]
tags: ['Aaron Judge', 'amaram', 'mammootty', 'peranbu movie']
author: "Beaumaris"
---

<a href="https://wordpress-972788-3403151.cloudwaysapps.com/sebastian-xavier-post-achootty-and-amudavan/298240/bdd-382" rel="attachment wp-att-298241"><img class="alignleft size-full wp-image-298241" src="https://cdn.boolokam.com/articles/2021/02/bdd-11.jpg" alt="" width="739" height="360" /></a><strong>Sebastian Xavier</strong>

<strong>അമരം മുപ്പത് വർഷവും പേരൻപ് രണ്ടുവർഷവും തികയ്ക്കുന്ന ഇന്നേദിവസം ഇരുചിത്രങ്ങളിലെയും കേന്ദ്രകഥാപാത്രങ്ങളെ സംബന്ധിച്ച ചില താരതമ്യചിന്തകൾ..</strong>

<strong>അച്ചൂട്ടിയും അമുദവനും..</strong>

ഒരേ നടൻ വേഷമിട്ട ഈ രണ്ടു കഥാപാത്രങ്ങൾ തമ്മിൽ പ്രത്യക്ഷത്തിൽ സാമ്യതകളേറെയുണ്ടെങ്കിലും വൈരുദ്ധ്യങ്ങളും അത്രത്തോളം തന്നെയുണ്ട്.. ഇരുവരെയും വ്യത്യസ്തരാക്കുന്ന പ്രധാന ഘടകമെന്നത് 'മുത്തും ' പാപ്പയും' തമ്മിലുള്ള ഭൗതീകവും ബൗദ്ധീകവുമായ ആ വലിയ അന്തരമാണ്.രണ്ടു വിധത്തിലാണെങ്കിൽപ്പോലും ജീവിതത്തിൻ്റെ നിർണ്ണായക ഘട്ടത്തിൽ ഭാര്യയെ നഷ്ടപ്പെടുകയെന്ന ദുര്യോഗം അനുഭവിക്കേണ്ടി വന്നതിനാൽത്തന്നെ ഇവരിരുവരുടെയും തുടർജീവിതത്തിൻ്റെ ലക്ഷ്യവും പൊരുളും മകൾ മാത്രമാണ്.. പിതൃവാത്സല്യത്തിൻ്റെ കാര്യത്തിൽ ഏറെക്കുറെ സമന്മാരാണെങ്കിലും, അച്ചൂട്ടിയെ സംബന്ധിച്ചിടത്തോളം മകളെന്നത് ജീവിതത്തിൻ്റെ സ്വപ്നവും പ്രതീക്ഷയുമാവുമ്പോൾ അമുദവന് അവൾ ആശങ്കയുണർത്തുന്ന ഒരു ഉത്തരവാദിത്തമാണ്.

ജനിച്ചനാൾ മുതൽ 'മുത്തി'നെ താലോലിച്ച് വളർത്തിയ അച്ചൂട്ടിയിൽ നിന്ന് വ്യത്യസ്തനാണ് അമുദവൻ.. ശൈശവവും ബാല്യവും പിന്നിട്ട് കൗമാരത്തിലേക്കെത്തിയ മകളുടെ രക്ഷാകർതൃത്വം ഒരു ഘട്ടത്തിൽ അയാളിൽ നിർബന്ധപൂർവ്വം ഭരമേൽപ്പിക്കപ്പെടുകയാണ്.. അതിനാൽത്തന്നെ അതുവരെയുള്ള ദുർഘടങ്ങൾ അമുദവനെന്ന അച്ഛന് അറിയേണ്ടി വന്നിട്ടില്ല.എന്നാൽ തുടർന്നുള്ള ജീവിതത്തിൽ അയാൾ കടന്നു പോവുന്നത് അതിതീക്ഷണവും അസഹ്യവുമായ ദൈനംദിന ജീവിതാനുഭവങ്ങളിലൂടെയാണ്.. അതുമായി താരതമ്യപ്പെടുത്തുമ്പോൾ അച്ചൂട്ടിയുടെ ജീവിതം കുറെക്കൂടി സ്വച്ഛന്ദമായാണ് ഒഴുകുന്നത്, മകളുടെ തിരസ്കരണത്തിൻ്റെ ഘട്ടമെത്തുന്നത് വരെയെങ്കിലും.

തൻ്റെ തണലിൽ നിന്ന് മകൾ മറ്റൊരിടത്തേക്ക് ചേക്കേറിയത് അച്ചൂട്ടിയെ ദുഃഖിപ്പിക്കുമ്പോൾ, ജിവിതാന്ത്യം വരെ മകൾക്ക് തൻ്റെ തണൽ വേണ്ടിവരുമല്ലോയെന്നോർത്താണ് അമുദവൻ ദുഃഖിക്കുന്നത്.സ്വന്തം ഇഷ്ടങ്ങളും തീരുമാനങ്ങളുമുള്ള ഒരു പെണ്ണായി തൻ്റെ മകൾ വളർന്നിരിക്കുന്നു എന്ന സത്യം അച്ചൂട്ടിയെ തളർത്തുമ്പോൾ, ഒരു പെണ്ണിൻ്റെ നൈസർഗ്ഗിക വികാരങ്ങൾ തൻ്റെ മകൾക്കും അന്യമല്ല എന്ന യാഥാർത്ഥ്യം അമുദവനെയും ആശങ്കാകുലനാക്കുന്നുണ്ട്.തനിക്കും മകൾക്കും തുണയായി വന്ന വിജിയെ ഇണയാക്കി സ്വന്തമാക്കാൻ മോഹിച്ച അമുദവനെപ്പോലെ തന്നെ അച്ചൂട്ടിയും തൻ്റെ പെണ്ണും മുത്തിൻ്റെ അമ്മയുമായി ചന്ദ്രികയെ മനസ്സിൽ കുടിയിരുത്തിയിരുന്നല്ലോ.. മോഹിച്ച പെണ്ണ് മറ്റൊരുത്തൻ്റെ കൈപിടിച്ച് നടന്നകന്നു പോവുന്നതിന് സാക്ഷിയാവുകയെന്ന നിർഭാഗ്യവും വിധി ഇവരിരുവരുടെയും ജീവിതത്തിൽ എഴുതിച്ചേർത്തു.

<img class="alignleft" src="https://encrypted-tbn0.gstatic.com/images?q=tbn:ANd9GcSFOCxObP4BCaRoFKZR7u5klunHzZcCxAppLA&amp;usqp=CAU" alt="Download Plain Memes In Amaram [Movie]" />മിടുക്കിയായ മകളെക്കുറിച്ചോർത്ത് അഭിമാനിക്കാനും അഹങ്കരിക്കാനും അച്ചൂട്ടിക്ക് പലപ്പോഴും അവസരം കൈവരുവോൾ, വൈകല്യം ബാധിച്ച മകളുടെ പരിപാലനമെന്നത് അമുദവൻ്റെ ജീവിതത്തെ തന്നെ പലപ്പോഴും പ്രതിസന്ധിയിലാക്കുന്നുണ്ട്.അതിനാൽത്തന്നെ അമരത്തിലെ അച്ചുട്ടിയെന്ന കഥാപാത്രം വൈകാരികമായ സംഘർഷങ്ങളിലൂടെ മാത്രം കടന്നുപോകുമ്പോൾ പേരൻപിലെ അമുദവന് ഒരേ സമയം വൈകാരികവും പ്രായോഗികവുമായ വെല്ലുവിളികൾ നേരിടേണ്ടതായി വരുന്നുണ്ട്.ഒടുവിലൊരു ഘട്ടമെത്തുമ്പോൾ, ദുഃഖങ്ങളും നൊമ്പരങ്ങളുമെല്ലാം ഇറക്കിവയ്ക്കാൻ ഇവരിരുവരും കണ്ടെത്തുന്ന ഇടവും കടലിൻ്റെ വിശാലമായ മടിത്തട്ട് തന്നെ..

<img src="https://data1.ibtimes.co.in/en/full/707779/peranbu.jpg" alt="Peranbu movie review and rating by audience: Live updates - IBTimes India" />പക്ഷേ, അമുദവൻ തിരയിലേക്കിറങ്ങുന്നത് മകളുടെ കൈപിടിച്ചാണെങ്കിൽ, തീരത്ത് മകളെ സാക്ഷിനിർത്തിയാണ് അച്ചൂട്ടി തിരമാലകളിലേക്ക് വളളമിറക്കുന്നത് തിരനുരയുന്ന കൈകൾ നീട്ടി കടലമ്മ അച്ചൂട്ടിയെ തൊട്ടുവിളിച്ചപ്പോൾ, അമുദവൻ കേട്ടത് ഒരു പിൻവിളിയാണ്... ജിവിതമെന്ന വിസ്മയത്തിലേക്കുള്ള ഒരു പിൻവിളി..!!!


![അച്ചൂട്ടിയും അമുദവനും](https://cdn.boolokam.com/articles/2021/02/bdd-11.jpg)[](https://wordpress-972788-3403151.cloudwaysapps.com/sebastian-xavier-post-achootty-and-amudavan/298240/bdd-382)**Sebastian Xavier** **അമരം മുപ്പത് വർഷവും പേരൻപ് രണ്ടുവർഷവും തികയ്ക്കുന്ന ഇന്നേദിവസം ഇരുചിത്രങ്ങളിലെയും കേന്ദ്രകഥാപാത്രങ്ങളെ സംബന്ധിച്ച ചില താരതമ്യചിന്തകൾ..** **അച്ചൂട്ടിയും അമുദവനും..** ഒരേ നടൻ വേഷമിട്ട ഈ രണ്ടു കഥാപാത്രങ്ങൾ തമ്മിൽ പ്രത്യക്ഷത്തിൽ സാമ്യതകളേറെയുണ്ടെങ്കിലും വൈരുദ്ധ്യങ്ങളും അത്രത്തോളം തന്നെയുണ്ട്.. ഇരുവരെയും വ്യത്യസ്തരാക്കുന്ന പ്രധാന ഘടകമെന്നത് 'മുത്തും ' പാപ്പയും' തമ്മിലുള്ള ഭൗതീകവും ബൗദ്ധീകവുമായ ആ വലിയ അന്തരമാണ്.രണ്ടു വിധത്തിലാണെങ്കിൽപ്പോലും ജീവിതത്തിൻ്റെ നിർണ്ണായക ഘട്ടത്തിൽ ഭാര്യയെ നഷ്ടപ്പെടുകയെന്ന ദുര്യോഗം അനുഭവിക്കേണ്ടി വന്നതിനാൽത്തന്നെ ഇവരിരുവരുടെയും തുടർജീവിതത്തിൻ്റെ ലക്ഷ്യവും പൊരുളും മകൾ മാത്രമാണ്.. പിതൃവാത്സല്യത്തിൻ്റെ കാര്യത്തിൽ ഏറെക്കുറെ സമന്മാരാണെങ്കിലും, അച്ചൂട്ടിയെ സംബന്ധിച്ചിടത്തോളം മകളെന്നത് ജീവിതത്തിൻ്റെ സ്വപ്നവും പ്രതീക്ഷയുമാവുമ്പോൾ അമുദവന് അവൾ ആശങ്കയുണർത്തുന്ന ഒരു ഉത്തരവാദിത്തമാണ്. ജനിച്ചനാൾ മുതൽ 'മുത്തി'നെ താലോലിച്ച് വളർത്തിയ അച്ചൂട്ടിയിൽ നിന്ന് വ്യത്യസ്തനാണ് അമുദവൻ.. ശൈശവവും ബാല്യവും പിന്നിട്ട് കൗമാരത്തിലേക്കെത്തിയ മകളുടെ രക്ഷാകർതൃത്വം ഒരു ഘട്ടത്തിൽ അയാളിൽ നിർബന്ധപൂർവ്വം ഭരമേൽപ്പിക്കപ്പെടുകയാണ്.. അതിനാൽത്തന്നെ അതുവരെയുള്ള ദുർഘടങ്ങൾ അമുദവനെന്ന അച്ഛന് അറിയേണ്ടി വന്നിട്ടില്ല.എന്നാൽ തുടർന്നുള്ള ജീവിതത്തിൽ അയാൾ കടന്നു പോവുന്നത് അതിതീക്ഷണവും അസഹ്യവുമായ ദൈനംദിന ജീവിതാനുഭവങ്ങളിലൂടെയാണ്.. അതുമായി താരതമ്യപ്പെടുത്തുമ്പോൾ അച്ചൂട്ടിയുടെ ജീവിതം കുറെക്കൂടി സ്വച്ഛന്ദമായാണ് ഒഴുകുന്നത്, മകളുടെ തിരസ്കരണത്തിൻ്റെ ഘട്ടമെത്തുന്നത് വരെയെങ്കിലും. തൻ്റെ തണലിൽ നിന്ന് മകൾ മറ്റൊരിടത്തേക്ക് ചേക്കേറിയത് അച്ചൂട്ടിയെ ദുഃഖിപ്പിക്കുമ്പോൾ, ജിവിതാന്ത്യം വരെ മകൾക്ക് തൻ്റെ തണൽ വേണ്ടിവരുമല്ലോയെന്നോർത്താണ് അമുദവൻ ദുഃഖിക്കുന്നത്.സ്വന്തം ഇഷ്ടങ്ങളും തീരുമാനങ്ങളുമുള്ള ഒരു പെണ്ണായി തൻ്റെ മകൾ വളർന്നിരിക്കുന്നു എന്ന സത്യം അച്ചൂട്ടിയെ തളർത്തുമ്പോൾ, ഒരു പെണ്ണിൻ്റെ നൈസർഗ്ഗിക വികാരങ്ങൾ തൻ്റെ മകൾക്കും അന്യമല്ല എന്ന യാഥാർത്ഥ്യം അമുദവനെയും ആശങ്കാകുലനാക്കുന്നുണ്ട്.തനിക്കും മകൾക്കും തുണയായി വന്ന വിജിയെ ഇണയാക്കി സ്വന്തമാക്കാൻ മോഹിച്ച അമുദവനെപ്പോലെ തന്നെ അച്ചൂട്ടിയും തൻ്റെ പെണ്ണും മുത്തിൻ്റെ അമ്മയുമായി ചന്ദ്രികയെ മനസ്സിൽ കുടിയിരുത്തിയിരുന്നല്ലോ.. മോഹിച്ച പെണ്ണ് മറ്റൊരുത്തൻ്റെ കൈപിടിച്ച് നടന്നകന്നു പോവുന്നതിന് സാക്ഷിയാവുകയെന്ന നിർഭാഗ്യവും വിധി ഇവരിരുവരുടെയും ജീവിതത്തിൽ എഴുതിച്ചേർത്തു. ![Download Plain Memes In Amaram \[Movie\]](https://encrypted-tbn0.gstatic.com/images?q=tbn:ANd9GcSFOCxObP4BCaRoFKZR7u5klunHzZcCxAppLA&usqp=CAU)മിടുക്കിയായ മകളെക്കുറിച്ചോർത്ത് അഭിമാനിക്കാനും അഹങ്കരിക്കാനും അച്ചൂട്ടിക്ക് പലപ്പോഴും അവസരം കൈവരുവോൾ, വൈകല്യം ബാധിച്ച മകളുടെ പരിപാലനമെന്നത് അമുദവൻ്റെ ജീവിതത്തെ തന്നെ പലപ്പോഴും പ്രതിസന്ധിയിലാക്കുന്നുണ്ട്.അതിനാൽത്തന്നെ അമരത്തിലെ അച്ചുട്ടിയെന്ന കഥാപാത്രം വൈകാരികമായ സംഘർഷങ്ങളിലൂടെ മാത്രം കടന്നുപോകുമ്പോൾ പേരൻപിലെ അമുദവന് ഒരേ സമയം വൈകാരികവും പ്രായോഗികവുമായ വെല്ലുവിളികൾ നേരിടേണ്ടതായി വരുന്നുണ്ട്.ഒടുവിലൊരു ഘട്ടമെത്തുമ്പോൾ, ദുഃഖങ്ങളും നൊമ്പരങ്ങളുമെല്ലാം ഇറക്കിവയ്ക്കാൻ ഇവരിരുവരും കണ്ടെത്തുന്ന ഇടവും കടലിൻ്റെ വിശാലമായ മടിത്തട്ട് തന്നെ.. ![Peranbu movie review and rating by audience: Live updates - IBTimes India](https://data1.ibtimes.co.in/en/full/707779/peranbu.jpg)പക്ഷേ, അമുദവൻ തിരയിലേക്കിറങ്ങുന്നത് മകളുടെ കൈപിടിച്ചാണെങ്കിൽ, തീരത്ത് മകളെ സാക്ഷിനിർത്തിയാണ് അച്ചൂട്ടി തിരമാലകളിലേക്ക് വളളമിറക്കുന്നത് തിരനുരയുന്ന കൈകൾ നീട്ടി കടലമ്മ അച്ചൂട്ടിയെ തൊട്ടുവിളിച്ചപ്പോൾ, അമുദവൻ കേട്ടത് ഒരു പിൻവിളിയാണ്... ജിവിതമെന്ന വിസ്മയത്തിലേക്കുള്ള ഒരു പിൻവിളി..!!!
