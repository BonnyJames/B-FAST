---
title: "ബഹിരാകാശ യാത്രകളെയും, ചാന്ദ്രപര്യവേക്ഷണത്തെയും മറ്റും പോലെ ബഹിരാകാശനിലയവും ഒരുകാലത്തെ കഥകളിലെ സങ്കൽപ്പങ്ങളായിരുന്നു"
date: 2023-05-07T16:48:14
draft: false
categories: ["Society"]
tags: ['international space station', 'knowledge', 'space', 'space station']
author: "Beaumaris"
---

<strong>ബഹിരാകാശ നിലയങ്ങൾ</strong>

<strong>Basheer Pengattiri </strong>

ഭാരമില്ലാത്ത അവസ്ഥയിൽ മനുഷ്യന്റെ രക്തചംക്രമണ വ്യവസ്ഥ എങ്ങനെ പ്രവര്‍ത്തിക്കും എന്നറിയണമെങ്കിൽ ഭൂമിയിൽവച്ച് പരീക്ഷിക്കാനാവുകയില്ല. പക്ഷേ ബഹിരാകാശ വാഹനത്തിൽ ഒരാഴ്ച നീണ്ടുനില്‍ക്കുന്ന യാത്രയിൽ ഇത് സാധ്യമാണ്. എന്നാൽ ഭാരമില്ലാത്ത അവസ്ഥയിൽ ഒരു വിത്തിൽ നിന്നും ചെടിയുണ്ടായി വളരുന്നതെങ്ങനെയെന്നും അത്തരം ചെടികളുടെ വിത്തിന്റെ സ്വഭാവമോ സ്വഭാവ മാറ്റമോ എന്തൊക്കെയാണെന്നും പഠിക്കണമെങ്കിൽ ഒരാഴ്ചത്തെ ബഹിരാകാശ യാത്രയൊന്നും മതിയാവില്ല; നാലഞ്ചു മാസമെങ്കിലും ബഹിരാകാശത്ത് കഴിയേണ്ടിവരും. ബഹിരാകാശ നിലയങ്ങളെക്കുറിച്ചുള്ള ആശയങ്ങൾ ഉടലെടുത്തത് അങ്ങനെയാണ്.

ബഹിരാകാശ യാത്രകളെയും, ചാന്ദ്രപര്യവേക്ഷണത്തെയും മറ്റും പോലെ ബഹിരാകാശനിലയവും ഒരുകാലത്തെ കഥകളിലെ സങ്കൽപ്പങ്ങളായിരുന്നു. മനുഷ്യൻ ഭ്രമണപഥത്തിൽ പോലും എത്താത്ത 1940കളിൽ, ഭൂമിയെ ചുറ്റുന്ന ഒരു നിലയം ചിലരുടെ ഭാവനയിൽ വിരിഞ്ഞു. 1950കളിൽ ബഹിരാകാശ യുഗം പിറന്നപ്പോൾ പലതരം ബഹിരാകാശ വാഹനങ്ങളും ബഹിരാകാശ സ്റ്റേഷനുകളും അവയുടെ രൂപകൽപ്പനയും മാധ്യമങ്ങൾ കൊണ്ടാടി.

<a href="https://cdn.boolokam.com/articles/2023/05/hrhr.jpg"><img class="size-full wp-image-394771 aligncenter" src="https://cdn.boolokam.com/articles/2023/05/hrhr.jpg" alt="" width="828" height="465" /></a>1969ൽ USSRന്റെ രണ്ട് സോയൂസ് വാഹനങ്ങൾ ബഹിരാകാശത്ത് പരസ്പരം ബന്ധിപ്പിച്ചപ്പോൾ അതൊരു പ്രാഥമിക നിലയമായി. USSR വിക്ഷേപിച്ച ഒന്നാം പരമ്പര ബഹിരാകാശ നിലയങ്ങളിലെ സാല്യൃട്ട് 1 ആണ് ആദ്യമായി വിക്ഷേപിക്കപ്പെട്ട ബഹിരാകാശ നിലയം. ഒരു ദുരന്തത്തിൽ നിന്ന് തുടങ്ങുകയും പിന്നീട് അവിസ്മരണീയമായ നേട്ടങ്ങളുടെ കഥയായി മാറുന്നതായിരുന്നു സാല്യൂട്ടുകളുടെ ചരിത്രം. ഈ പരമ്പരയിൽ ഏഴു നിലയങ്ങൾ ഉണ്ടായി.

അമേരിക്കയുടെ ആദ്യത്തെ ബഹിരാകാശ നിലയമായിരുന്നു സ്കൈലാബ്. 75ടൺ ഭാരമുള്ള ഈ നിലയം 1973മുതൽ 1979വരെ പ്രവർത്തനസജ്ജമായിരുന്നു. 1973-ലും 74-ലുമായി ബഹിരാകാശസഞ്ചാരികൾ ഇതു സന്ദർശിച്ചിട്ടുണ്ട്. എന്നാൽ ഇതിനെ വേണ്ടപോലെ സംരക്ഷിക്കുവാൻ കഴിഞ്ഞില്ല എന്നതിനാൽ1979ൽ ഭൗമാന്തരീക്ഷത്തിൽ പ്രവേശിച്ച സ്കൈലാബ് കത്തിത്തകർന്നു. USSR ന്റെ മിർ എന്ന ബഹിരാകാശനിലയം 86 - 2001 കാലത്തെ ആകാശ വിസ്മയമായി. പ്രതീക്ഷിച്ചതിന്റെ മൂന്നിരട്ടി കാലം മിർ ഭ്രമണപഥത്തിൽ സജീവമായി നിന്നു. 137 യാത്രകളിലായി 104 പേർ മിർ ബഹിരാകാശ നിലയം സന്ദർശിച്ചു. മോഡുലാർ മാതൃകയിൽ ഭാഗങ്ങൾ ബഹിരാകാശത്ത് കൊണ്ടുപോയി അവിടെ അസംബിൾ ചെയ്തുണ്ടാക്കിയ ആദ്യത്തെ നിലയവുമായിരുന്നു മിർ. ഒരു തരത്തിൽ പറഞ്ഞാൽ പിന്നീട് വന്ന ഇന്റർനാഷണൽ സ്പേസ് സ്റ്റേഷന്റെ ഒരു ഡ്രെസ് റിഹേഴ്സൽ തന്നെയായിരുന്നു മിർ.

2001 ൽ സാമ്പത്തിക പ്രയാസങ്ങളെത്തുടർന്ന് മിർ പധതി അവസാനിപ്പിച്ചു. 84 മുതലാണ്‌ പൂർണ്ണ ബഹിരാകാശ നിലയത്തിനുള്ള ചർച്ചകൾ അമേരിക്കയും നാസയും തുടക്കമിട്ടത്‌. പദ്ധതിയിൽ ചേരാൻ അമേരിക്ക 1988 ൽ തന്നെ കാനഡ, ജപ്പാൻ, യൂറോപ്യൻ ബഹിരാകാശ ഏജൻസി എന്നിവരെ ക്ഷണിച്ചു. അഞ്ച് വർഷത്തിന് ശേഷം റഷ്യയുടെ പങ്കാളിത്തവും അഭ്യർഥിച്ചു. മാനവ ബഹിരാകാശ ദൗത്യങ്ങളിലും മിർ ബഹിരാകാശ നിലയത്തിലുമുള്ള സോവിയറ്റ് യൂണിയന്റെ ദീർഘകാലത്തെ പരിചയവും അനുഭവജ്ഞാനവും ഇന്റർനാഷണൽ സ്പേസ് സ്റ്റേഷന്റെ നിർമാണത്തിൽ സഹായകമായി.

അപൂര്‍വ്വതകളുടെ ആകാശ പരീക്ഷണ ശാല- ISS എന്ന ചുരുക്കപ്പേരിൽ അറിയപ്പെടുന്ന ഇന്റർനാഷണൽ സ്പേസ് സ്റ്റേഷൻ മനുഷ്യൻ ഇന്നേവരെ നിർമ്മിച്ചതിൽ ഏറ്റവും ചെലവേറിയ ആകാശ നിർമിതിയാണ്. ഇതിന്റെ നിർമ്മാണത്തിന് 11 വർഷവും 42 ദൗത്യങ്ങളുമാണ് വേണ്ടിവന്നത്. 1998 ലാണ് ഈ നിലയത്തിന്റെ നിര്‍മ്മാണ പ്രവര്‍ത്തനങ്ങള്‍ തുടങ്ങുന്നത്. നടുക്കടലിൽ കപ്പൽ നിർമിക്കുന്നതുപോലെ ബഹിരാകാശത്ത് വെച്ചു തന്നെ ISS ന്റെ ഓരോ ഭാഗങ്ങളും കൂട്ടിച്ചേർത്ത് നിര്‍മ്മാണം പൂർത്തീകരിക്കുകയായിരുന്നു. റഷ്യയുടെ പ്രോട്ടോൺ, സോയുസ് റോക്കറ്റുകളും അമേരിക്കയുടെ സ്പേസ് ഷട്ടിലുകളും ചേർന്നാണ് ഇതിന്റെ ഭാഗങ്ങൾ ബഹിരാകാശത്ത് എത്തിച്ചത്. 'സരിയ’ എന്ന കാർഗോ ബ്ലോക്കാണ് ISS ന്റെ ആദ്യ മൊഡ്യൂൾ. റഷ്യൻ സാല്യൂട്ട് പ്രോഗ്രാമിനുവേണ്ടി രൂപകൽപ്പന ചെയ്ത പേടകത്തിന്റെ പിൻഗാമിയായ സരിയ, മിർ ബഹിരാകാശ നിലയത്തിന്റെ മൊഡ്യൂൾ എന്ന നിലയിൽ ആയിരുന്നു ആദ്യം ഉദ്ദേശിച്ചിരുന്നത്. മിർ പദ്ധതി അവസാനിച്ചതോടെ അതിന്റെ രൂപകൽപന ISSന് വേണ്ടി ഉപയോഗിക്കുകയായിരുന്നു.

<a href="https://cdn.boolokam.com/articles/2023/05/geghh.jpg"><img class="size-full wp-image-394772 aligncenter" src="https://cdn.boolokam.com/articles/2023/05/geghh.jpg" alt="" width="845" height="440" /></a>1998 നവംബർ 20ന് സോവിയറ്റ് യുണിയന്റെ പ്രോട്ടോൺ റോക്കറ്റിൽ ബൈക്കനൂർ കോസ്മോഡ്രോമിൽ നിന്നും ‘സരിയ’യെ 400 കിലോമീറ്റർ ഉയരത്തിലുള്ള ഭ്രമണപഥത്തിൽ എത്തിച്ചു. ഇലക്ട്രിക്കൽ പവർ, സ്റ്റോറേജ്, പ്രൊപ്പൽഷൻ, ഗതി നിർണയം, മാർഗനിർദേശം തുടങ്ങി ഒരു ഉപഗ്രഹത്തിനു വേണ്ടുന്ന അടിസ്ഥാന സൗകര്യങ്ങളെല്ലാം സരിയയിൽ ഉണ്ടായിരുന്നു. ഇന്റർനാഷണൽ സ്പേസ് സ്റ്റേഷന് രണ്ട് ഭാഗങ്ങളുണ്ട്. റഷ്യൻ ഓർബിറ്റർ സെഗ്മെന്റും (ROS) , US ഓർബിറ്റർ സെഗ്മെന്റും(USOB). റഷ്യൻ സെഗ്മെന്റ് മിർ നിലയത്തെ പോലെ മോഡുലർ ആണ്. ദീർഘകാലത്തെ ബഹിരാകാശനിലയ നിർമ്മാണത്തിന്റെ അനുഭവങ്ങളുടെ ഉത്തമ ദൃഷ്ടാന്തമാണ് റഷ്യൻ ഭാഗം . മോഡുലർ ആയി നിർമ്മിച്ച ഇതിന്റെ ഏതുഭാഗവും അഴിക്കാനും കൂട്ടിച്ചേർക്കാനും സാധിക്കും. ഒരേസമയം അഞ്ച് ബഹിരാകാശവാഹനങ്ങൾക്ക് ഒരേ സമയം ഡോക്ക് ചെയ്യാൻ വേണ്ട തരത്തിൽ 5 ഡോക്കുകൾ , നാല് വലിയ സൗരപാനലുകൾ, 3 എയർലോക്കുകൾ- അതായത് സ്പേസ് വാക്കിന് തയ്യാറാവാൻ സഹായിക്കുന്ന സംവിധാനം, മൂന്ന് ലാബുകൾ, സാരിയ, സ്വേസ്ഡ എന്നീ പ്രധാന മൊഡ്യൂളുകൾ, യൂറോപ്യൻ സ്പേസ് ഏജന്‍സി(ESA) യുടെ ലിയണാർദോ എന്ന ചരക്ക് കേന്ദ്രം, ക്വസ്റ്റ് , ട്രാൻക്വലിറ്റി എന്ന നാസയുടെ രണ്ട് സംവിധാനങ്ങൾ എന്നിവയൊക്കെ ഈ ഭാഗത്താണ്.

അമേരിക്കൻ ഭാഗത്ത്- നാസയുടെ ഡസ്റ്റിനി , യൂറോപ്പിന്റെ കൊളംബസ് , ജപ്പാന്റെ കിബോ എന്നീ ലബോറട്ടറികളും , സ്പേസ് ഷട്ടിലിന് ഡോക്ക് ചെയ്യാൻ വേണ്ട ഒരു ഡോക്കും ജപ്പാൾ HTV, അമേരിക്കൻ പ്രൈവറ്റ് കമ്പനികളുടെ സിഗ്നസ്സ് , ഡ്രാഗൺ എന്നീ യാനങ്ങളെ ഘടിപ്പിച്ച് നിർത്താനുള്ള രണ്ടു ഡോക്കുകളും ഉണ്ട്. ഏഴു മനുഷ്യരെക്കൂടാതെ റോബോനോട്ട്-2 എന്ന റോബോട്ട് നിലയത്തിനകത്തും, ഡക്സ്റ്റർ എന്ന റോബോട്ട് നിലയത്തിന് പുറത്തും ജോലിചെയ്യാനുമുണ്ട്. ചെറിയ അസ്ട്രോനോട്ട് മുതൽ വലിയ യാനങ്ങൾ വരെയുള്ള ഭാരവും വലുപ്പവുമുള്ള മൊഡ്യൂളുകളെ എടുത്ത് നീക്കാനും ഘടിപ്പിക്കാനും സഹായിക്കുന്ന കയ്യിന്റെ രൂപത്തിലുള്ള വലിയ റോബോട്ട് - കനേഡിയൻ ആം -2 ഉം ISSലുണ്ട്. സ്വയം ബന്ധിക്കാൻ കഴിവില്ലാത്ത ബഹിരാകാശവാഹനങ്ങളെ പിടിച്ച് ബർത്തിൽ ഘടിപ്പിക്കുന്നത് കനേഡിയൻ ആം ആണ്.

ഇന്റർനാഷണൽ സ്പേസ് സ്റ്റേഷൻ അതിന്റെ ഗവേഷണ പ്രവര്‍ത്തനങ്ങളുടെ രണ്ടു പതിറ്റാണ്ട് പിന്നിട്ടു. ശാസ്ത്ര ഗവേഷണ മേഖലയിലെ അന്താരാഷ്‌ട്ര സഹകരണത്തിന്റെ ഉത്തമ മാതൃകയാണ് ISS. നാസയുടെ നേതൃത്വത്തിൽ അഞ്ച് ബഹിരാകാശ ഏജൻസികൾ ചേർന്നാണ് ഈ നിലയം പരിപാലിച്ചു പോരുന്നത്. അമേരിക്കയുടെ നാസ (NASA), ജപ്പാൻ്റെ ജാക്സ (JAXA), റഷ്യയുടെ റോസ്കോസ്മോസ്, കാനഡയുടെ സിഎസ്എ (CSA) എന്നിവയ്ക്ക് പുറമേ യൂറോപ്യൻ രാജ്യങ്ങളുടെ ബഹിരാകാശ ഏജൻസിയായ ഈസ (ESA). ഒരുകാലത്ത് ശീതസമരത്തിന്റെ കരിനിഴലിലായിരുന്ന ബഹിരാകാശ ഗവേഷണ രംഗം ഒരപൂർവ സഹകരണത്തിന് കൂടി അങ്ങനെ മാതൃകയുമായി.

അന്തർദേശീയ ബഹിരാകാശ നിലയത്തിൽ പങ്കാളികൾ ആയ ആർക്കും തന്നെ അതിന്റെ മുഴുവൻ അവകാശമില്ല. ഓരോ ഏജൻസിയുടെയും ഭാഗം അവരവർക്ക് അവകാശപ്പെട്ടതാണെന്നു മാത്രം. ഉദാഹരണത്തിന് റഷ്യൻ ഓർബിറ്റർ ഭാഗത്ത്‌ സരിയ ഒഴിച്ച് ബാക്കിയെല്ലാം റഷ്യക്ക്‌ അവകാശപ്പെട്ടതാണ്. അവരുടെ പ്രവൃത്തികേന്ദ്രവും, താമസസ്ഥലവും ഭൂമിയിൽനിന്നും വരുന്ന വാഹനങ്ങളെ ബന്ധിപ്പിക്കാനുള്ള സ്ഥലവുമെല്ലാം അതിൽപ്പെടും. അമേരിക്കയുടെ ഓർബിറ്റർ ഭാഗത്ത്‌ ഡെസ്ടിനിയുടെ 97.7 ശതമാനവും അമേരിക്കയ്ക്ക് അവകാശപ്പെട്ടതാണ്. കൊളംബസിന്റെയും കിബോയുടെയും 46.7 ശതമാനവും അമേരിക്കയുടേതാണ്. 51 ശതമാനം അതത് രാജ്യങ്ങൾക്കും അവകാശപ്പെട്ടതാണ്. മറ്റു രാജ്യങ്ങളുടെയും പരീക്ഷണങ്ങൾ നടത്താമെങ്കിലും അന്താരാഷ്‌ട്രം പേരിൽ മാത്രമേയുള്ളൂ!

<a href="https://cdn.boolokam.com/articles/2023/05/hrjjjj.jpg"><img class=" wp-image-394773 aligncenter" src="https://cdn.boolokam.com/articles/2023/05/hrjjjj-1024x533.jpg" alt="" width="913" height="475" /></a>ഭൂമിയിൽ ലഭ്യമായ അന്തരീക്ഷ വായുവോ അന്തരീക്ഷ മർദ്ദമോ നിലയത്തിൽ ഉണ്ടായിരിക്കില്ല. അതുകൊണ്ട് അവിടെ കൃത്രിമമായി മർദ്ദം ക്രമീകരിച്ചിരിക്കുന്നു. ശ്വസിക്കാനുള്ള വായുവും അവിടെ സജ്ജീകരിച്ചിരിക്കുന്നു. അതുകൊണ്ട് ശീതീകരിച്ച ബഹിരാകാശ നിലയത്തിനകത്ത് കഴിയാൻ പ്രത്യേക വേഷമൊന്നും ആവശ്യമില്ല. പക്ഷേ ഭൂമിയിലെ ഗുരുത്വബലം അവിടെയില്ല. ഭ്രമണപഥത്തിൽ ഭൂമിയെ പരിക്രമണം ചെയ്യുക എന്നു പറഞ്ഞാൽ അനുനിമിഷം ഭൂമിയിലേക്ക് ‘വീണുകൊണ്ടിരിക്കുക’ എന്നാണർഥം. അങ്ങനെ വീണുകൊണ്ടിരിക്കുന്ന നിലയത്തിൽ ഗുരുത്വബലം അനുഭവപ്പെടുന്നില്ല. അതുകൊണ്ട് അവിടെ ജീവിക്കാൻ എളുപ്പവുമല്ല. ഗുരുത്വാകർഷണം അനുഭവപ്പെടാത്ത ആവാസവ്യവസ്ഥയിൽ ജീവിക്കാൻ പ്രത്യേക പരിശീലനം തന്നെ വേണം.

2000 ഒക്ടോബര്‍ 31 നായിരുന്നു ISS ലേക്കുള്ള ആദ്യ ഗവേഷണ സംഘം പുറപ്പെട്ടത്‌. യൂറി ഗഗാറിനെ ഭ്രമണപഥത്തിലെത്തിച്ച വസ്തോക് റോക്കറ്റ് പറന്നുയർന്ന കസാക്കിസ്ഥാനിലെ ബൈക്കനൂർ കോസ്മോഡ്രോമിൽനിന്നും എക്സ്പെഡിഷൻ- 1 എന്ന് വിളിക്കുന്ന ദൗത്യം. വിക്ഷേപണ കേന്ദ്രത്തില്‍ നിന്നും കുതിച്ചുയര്‍ന്ന ഇവര്‍ രണ്ടു ദിവസത്തിനു ശേഷം നവംബര്‍ 2ന് നിലയത്തിലെത്തി. ബിൽ ഷെപ്പേർഡ്‌ എന്ന അമേരിക്കൻ സഞ്ചാരിയായിരുന്നു കമാൻഡർ. റഷ്യൻ സഞ്ചാരികളായ യൂറി കിറ്റ്സിംഗോയും സെർജി ക്രിക്ലേവുമായിരുന്നു സഹയാത്രികർ. ഇതോടെ ബഹിരാകാശ പര്യവേക്ഷണത്തിൽ മറ്റൊരു നവയുഗം പിറക്കുകയായിരുന്നു. 136 ദിവസം അവിടെ താമസിച്ചതിനുശേഷം മൂന്നു പേരും അമേരിക്കയുടെ സ്പേസ് ഷട്ടിലിൽ കയറി ഭൂമിയിലേക്ക് തന്നെ തിരിച്ചുവന്നു. തുടര്‍ന്ന് പല സംഘങ്ങളും ഇവിടെയെത്തി. പിന്നിട് ഒരിക്കല്‍ പോലും ആളില്ലാത്ത അവസ്ഥ ISSൽ ഉണ്ടായിട്ടില്ല.

ജീവശാസ്ത്രം, ഭൌതിക ശാസ്ത്രം, മെഡിസിന്‍, കംമ്യുനിക്കേഷന്‍, ബഹിരാകാശ ശാസ്ത്രം തുടങ്ങി ഒട്ടേറെ മേഖലകളിലായി 3000 ലേറെ ശാസ്ത്ര ഗവേഷണങ്ങളാണ് ഈ നിലയത്തില്‍ നടന്നിട്ടുള്ളത്. 2015 വരെയാണ് ISS ന്റെ പ്രവര്‍ത്തന കാലാവധി നിശ്ചയിച്ചിരുന്നതെങ്കിലും നിലയത്തിന്റെ പ്രവർത്തനം 2030 വരെ തുടരും. അതിന് ശേഷം 2031 ജനുവരി 31 ന് പ്രവർത്തനം അവസാനിപ്പിച്ച് ഭ്രമണ പഥത്തിൽ നിന്ന് ഒഴിവാക്കാനാണ് നാസയുടെ പദ്ധതി. ഭ്രമണ പഥത്തിൽ നിന്ന് മാറുന്ന ബഹിരാകാശ നിലയം ക്രമേണ ഭൂമിയിലേക്ക് കുതിക്കുകയും പസഫിക് സമുദ്രത്തിലെ ബഹിരാകാശ ശ്മശാനം എന്നറിയപ്പെടുന്ന പോയിന്റ് നെമോ (Point Nemo) എന്നറിയപ്പെടുന്ന സ്ഥലത്ത് വന്ന് വീഴുകയും ചെയ്യും. ബഹിരാകാശ നിലയം പ്രവർത്തനം അവസാനിപ്പിക്കുന്നതോടെ പുതിയ ബഹിരാകാശ നിലയത്തിനുള്ള ശ്രമങ്ങളും നാസ ആരംഭിച്ചുകഴിഞ്ഞു. ബഹിരാകാശ നിലയം നിർമിക്കുന്നതിന് മൂന്ന് സ്വകാര്യ കമ്പനികളുമായി ഇതിനകം നാസ കരാറൊപ്പിട്ടും കഴിഞ്ഞു.

(ഐ.എസ്.എസിനെ കുറിച്ച് കൂടുതൽ അറിയാൻ താഴെയുള്ള വീഡിയോ കൂടി കാണൂ..)

<strong>ടിയാൻഗോങ് ബഹിരാകാശ നിലയം:</strong>
ചൈനയുടെ ആദ്യത്തെ ദീർഘകാല ബഹിരാകാശ നിലയം എന്ന നിലയിൽ, ഇത് ചൈനയുടെ മനുഷ്യ ബഹിരാകാശ പരിപാടിയുടെ "മൂന്നാം ഘട്ടം" ആണ്. പൂർത്തിയായിക്കഴിഞ്ഞാൽ, ടിയാൻഗോങിന് ISS ന്റെ ഏകദേശം അഞ്ചിലൊന്ന് പിണ്ഡവും ഡീകമ്മീഷൻ ചെയ്ത റഷ്യൻ മിർ സ്‌പേസ് സ്റ്റേഷന്റെ വലിപ്പവുമുണ്ടാകും. സ്റ്റേഷന്റെ നിർമ്മാണം അതിന്റെ മുൻഗാമികളായ ടിയാൻഗോങ്-1 , ടിയാൻഗോങ്-2 എന്നിവയിൽ നിന്ന് നേടിയ അനുഭവത്തെ അടിസ്ഥാനമാക്കിയുള്ളതാണ്. ആദ്യത്തെ മൊഡ്യൂൾ, ടിയാൻഹെ ("ഹാർമണി ഓഫ് ദി ഹെവൻസ്") കോർ മൊഡ്യൂൾ, 2021 ഏപ്രിൽ 29-ന് വിക്ഷേപിച്ചു.
(ISS ഒരു ആകാശ വിപ്ലവം-

[embed]https://youtu.be/dWgoDk4YrL4[/embed]

)


![ബഹിരാകാശ യാത്രകളെയും, ചാന്ദ്രപര്യവേക്ഷണത്തെയും മറ്റും പോലെ ബഹിരാകാശനിലയവും ഒരുകാലത്തെ കഥകളിലെ സങ്കൽപ്പങ്ങളായിരുന്നു](https://cdn.boolokam.com/articles/2023/05/hrhr.jpg)**ബഹിരാകാശ നിലയങ്ങൾ** **Basheer Pengattiri** ഭാരമില്ലാത്ത അവസ്ഥയിൽ മനുഷ്യന്റെ രക്തചംക്രമണ വ്യവസ്ഥ എങ്ങനെ പ്രവര്‍ത്തിക്കും എന്നറിയണമെങ്കിൽ ഭൂമിയിൽവച്ച് പരീക്ഷിക്കാനാവുകയില്ല. പക്ഷേ ബഹിരാകാശ വാഹനത്തിൽ ഒരാഴ്ച നീണ്ടുനില്‍ക്കുന്ന യാത്രയിൽ ഇത് സാധ്യമാണ്. എന്നാൽ ഭാരമില്ലാത്ത അവസ്ഥയിൽ ഒരു വിത്തിൽ നിന്നും ചെടിയുണ്ടായി വളരുന്നതെങ്ങനെയെന്നും അത്തരം ചെടികളുടെ വിത്തിന്റെ സ്വഭാവമോ സ്വഭാവ മാറ്റമോ എന്തൊക്കെയാണെന്നും പഠിക്കണമെങ്കിൽ ഒരാഴ്ചത്തെ ബഹിരാകാശ യാത്രയൊന്നും മതിയാവില്ല; നാലഞ്ചു മാസമെങ്കിലും ബഹിരാകാശത്ത് കഴിയേണ്ടിവരും. ബഹിരാകാശ നിലയങ്ങളെക്കുറിച്ചുള്ള ആശയങ്ങൾ ഉടലെടുത്തത് അങ്ങനെയാണ്. ബഹിരാകാശ യാത്രകളെയും, ചാന്ദ്രപര്യവേക്ഷണത്തെയും മറ്റും പോലെ ബഹിരാകാശനിലയവും ഒരുകാലത്തെ കഥകളിലെ സങ്കൽപ്പങ്ങളായിരുന്നു. മനുഷ്യൻ ഭ്രമണപഥത്തിൽ പോലും എത്താത്ത 1940കളിൽ, ഭൂമിയെ ചുറ്റുന്ന ഒരു നിലയം ചിലരുടെ ഭാവനയിൽ വിരിഞ്ഞു. 1950കളിൽ ബഹിരാകാശ യുഗം പിറന്നപ്പോൾ പലതരം ബഹിരാകാശ വാഹനങ്ങളും ബഹിരാകാശ സ്റ്റേഷനുകളും അവയുടെ രൂപകൽപ്പനയും മാധ്യമങ്ങൾ കൊണ്ടാടി. [](https://cdn.boolokam.com/articles/2023/05/hrhr.jpg)1969ൽ USSRന്റെ രണ്ട് സോയൂസ് വാഹനങ്ങൾ ബഹിരാകാശത്ത് പരസ്പരം ബന്ധിപ്പിച്ചപ്പോൾ അതൊരു പ്രാഥമിക നിലയമായി. USSR വിക്ഷേപിച്ച ഒന്നാം പരമ്പര ബഹിരാകാശ നിലയങ്ങളിലെ സാല്യൃട്ട് 1 ആണ് ആദ്യമായി വിക്ഷേപിക്കപ്പെട്ട ബഹിരാകാശ നിലയം. ഒരു ദുരന്തത്തിൽ നിന്ന് തുടങ്ങുകയും പിന്നീട് അവിസ്മരണീയമായ നേട്ടങ്ങളുടെ കഥയായി മാറുന്നതായിരുന്നു സാല്യൂട്ടുകളുടെ ചരിത്രം. ഈ പരമ്പരയിൽ ഏഴു നിലയങ്ങൾ ഉണ്ടായി. അമേരിക്കയുടെ ആദ്യത്തെ ബഹിരാകാശ നിലയമായിരുന്നു സ്കൈലാബ്. 75ടൺ ഭാരമുള്ള ഈ നിലയം 1973മുതൽ 1979വരെ പ്രവർത്തനസജ്ജമായിരുന്നു. 1973-ലും 74-ലുമായി ബഹിരാകാശസഞ്ചാരികൾ ഇതു സന്ദർശിച്ചിട്ടുണ്ട്. എന്നാൽ ഇതിനെ വേണ്ടപോലെ സംരക്ഷിക്കുവാൻ കഴിഞ്ഞില്ല എന്നതിനാൽ1979ൽ ഭൗമാന്തരീക്ഷത്തിൽ പ്രവേശിച്ച സ്കൈലാബ് കത്തിത്തകർന്നു. USSR ന്റെ മിർ എന്ന ബഹിരാകാശനിലയം 86 - 2001 കാലത്തെ ആകാശ വിസ്മയമായി. പ്രതീക്ഷിച്ചതിന്റെ മൂന്നിരട്ടി കാലം മിർ ഭ്രമണപഥത്തിൽ സജീവമായി നിന്നു. 137 യാത്രകളിലായി 104 പേർ മിർ ബഹിരാകാശ നിലയം സന്ദർശിച്ചു. മോഡുലാർ മാതൃകയിൽ ഭാഗങ്ങൾ ബഹിരാകാശത്ത് കൊണ്ടുപോയി അവിടെ അസംബിൾ ചെയ്തുണ്ടാക്കിയ ആദ്യത്തെ നിലയവുമായിരുന്നു മിർ. ഒരു തരത്തിൽ പറഞ്ഞാൽ പിന്നീട് വന്ന ഇന്റർനാഷണൽ സ്പേസ് സ്റ്റേഷന്റെ ഒരു ഡ്രെസ് റിഹേഴ്സൽ തന്നെയായിരുന്നു മിർ. 2001 ൽ സാമ്പത്തിക പ്രയാസങ്ങളെത്തുടർന്ന് മിർ പധതി അവസാനിപ്പിച്ചു. 84 മുതലാണ്‌ പൂർണ്ണ ബഹിരാകാശ നിലയത്തിനുള്ള ചർച്ചകൾ അമേരിക്കയും നാസയും തുടക്കമിട്ടത്‌. പദ്ധതിയിൽ ചേരാൻ അമേരിക്ക 1988 ൽ തന്നെ കാനഡ, ജപ്പാൻ, യൂറോപ്യൻ ബഹിരാകാശ ഏജൻസി എന്നിവരെ ക്ഷണിച്ചു. അഞ്ച് വർഷത്തിന് ശേഷം റഷ്യയുടെ പങ്കാളിത്തവും അഭ്യർഥിച്ചു. മാനവ ബഹിരാകാശ ദൗത്യങ്ങളിലും മിർ ബഹിരാകാശ നിലയത്തിലുമുള്ള സോവിയറ്റ് യൂണിയന്റെ ദീർഘകാലത്തെ പരിചയവും അനുഭവജ്ഞാനവും ഇന്റർനാഷണൽ സ്പേസ് സ്റ്റേഷന്റെ നിർമാണത്തിൽ സഹായകമായി. അപൂര്‍വ്വതകളുടെ ആകാശ പരീക്ഷണ ശാല- ISS എന്ന ചുരുക്കപ്പേരിൽ അറിയപ്പെടുന്ന ഇന്റർനാഷണൽ സ്പേസ് സ്റ്റേഷൻ മനുഷ്യൻ ഇന്നേവരെ നിർമ്മിച്ചതിൽ ഏറ്റവും ചെലവേറിയ ആകാശ നിർമിതിയാണ്. ഇതിന്റെ നിർമ്മാണത്തിന് 11 വർഷവും 42 ദൗത്യങ്ങളുമാണ് വേണ്ടിവന്നത്. 1998 ലാണ് ഈ നിലയത്തിന്റെ നിര്‍മ്മാണ പ്രവര്‍ത്തനങ്ങള്‍ തുടങ്ങുന്നത്. നടുക്കടലിൽ കപ്പൽ നിർമിക്കുന്നതുപോലെ ബഹിരാകാശത്ത് വെച്ചു തന്നെ ISS ന്റെ ഓരോ ഭാഗങ്ങളും കൂട്ടിച്ചേർത്ത് നിര്‍മ്മാണം പൂർത്തീകരിക്കുകയായിരുന്നു. റഷ്യയുടെ പ്രോട്ടോൺ, സോയുസ് റോക്കറ്റുകളും അമേരിക്കയുടെ സ്പേസ് ഷട്ടിലുകളും ചേർന്നാണ് ഇതിന്റെ ഭാഗങ്ങൾ ബഹിരാകാശത്ത് എത്തിച്ചത്. 'സരിയ’ എന്ന കാർഗോ ബ്ലോക്കാണ് ISS ന്റെ ആദ്യ മൊഡ്യൂൾ. റഷ്യൻ സാല്യൂട്ട് പ്രോഗ്രാമിനുവേണ്ടി രൂപകൽപ്പന ചെയ്ത പേടകത്തിന്റെ പിൻഗാമിയായ സരിയ, മിർ ബഹിരാകാശ നിലയത്തിന്റെ മൊഡ്യൂൾ എന്ന നിലയിൽ ആയിരുന്നു ആദ്യം ഉദ്ദേശിച്ചിരുന്നത്. മിർ പദ്ധതി അവസാനിച്ചതോടെ അതിന്റെ രൂപകൽപന ISSന് വേണ്ടി ഉപയോഗിക്കുകയായിരുന്നു. [![](https://cdn.boolokam.com/articles/2023/05/geghh.jpg)](https://cdn.boolokam.com/articles/2023/05/geghh.jpg)1998 നവംബർ 20ന് സോവിയറ്റ് യുണിയന്റെ പ്രോട്ടോൺ റോക്കറ്റിൽ ബൈക്കനൂർ കോസ്മോഡ്രോമിൽ നിന്നും ‘സരിയ’യെ 400 കിലോമീറ്റർ ഉയരത്തിലുള്ള ഭ്രമണപഥത്തിൽ എത്തിച്ചു. ഇലക്ട്രിക്കൽ പവർ, സ്റ്റോറേജ്, പ്രൊപ്പൽഷൻ, ഗതി നിർണയം, മാർഗനിർദേശം തുടങ്ങി ഒരു ഉപഗ്രഹത്തിനു വേണ്ടുന്ന അടിസ്ഥാന സൗകര്യങ്ങളെല്ലാം സരിയയിൽ ഉണ്ടായിരുന്നു. ഇന്റർനാഷണൽ സ്പേസ് സ്റ്റേഷന് രണ്ട് ഭാഗങ്ങളുണ്ട്. റഷ്യൻ ഓർബിറ്റർ സെഗ്മെന്റും (ROS) , US ഓർബിറ്റർ സെഗ്മെന്റും(USOB). റഷ്യൻ സെഗ്മെന്റ് മിർ നിലയത്തെ പോലെ മോഡുലർ ആണ്. ദീർഘകാലത്തെ ബഹിരാകാശനിലയ നിർമ്മാണത്തിന്റെ അനുഭവങ്ങളുടെ ഉത്തമ ദൃഷ്ടാന്തമാണ് റഷ്യൻ ഭാഗം . മോഡുലർ ആയി നിർമ്മിച്ച ഇതിന്റെ ഏതുഭാഗവും അഴിക്കാനും കൂട്ടിച്ചേർക്കാനും സാധിക്കും. ഒരേസമയം അഞ്ച് ബഹിരാകാശവാഹനങ്ങൾക്ക് ഒരേ സമയം ഡോക്ക് ചെയ്യാൻ വേണ്ട തരത്തിൽ 5 ഡോക്കുകൾ , നാല് വലിയ സൗരപാനലുകൾ, 3 എയർലോക്കുകൾ- അതായത് സ്പേസ് വാക്കിന് തയ്യാറാവാൻ സഹായിക്കുന്ന സംവിധാനം, മൂന്ന് ലാബുകൾ, സാരിയ, സ്വേസ്ഡ എന്നീ പ്രധാന മൊഡ്യൂളുകൾ, യൂറോപ്യൻ സ്പേസ് ഏജന്‍സി(ESA) യുടെ ലിയണാർദോ എന്ന ചരക്ക് കേന്ദ്രം, ക്വസ്റ്റ് , ട്രാൻക്വലിറ്റി എന്ന നാസയുടെ രണ്ട് സംവിധാനങ്ങൾ എന്നിവയൊക്കെ ഈ ഭാഗത്താണ്. അമേരിക്കൻ ഭാഗത്ത്- നാസയുടെ ഡസ്റ്റിനി , യൂറോപ്പിന്റെ കൊളംബസ് , ജപ്പാന്റെ കിബോ എന്നീ ലബോറട്ടറികളും , സ്പേസ് ഷട്ടിലിന് ഡോക്ക് ചെയ്യാൻ വേണ്ട ഒരു ഡോക്കും ജപ്പാൾ HTV, അമേരിക്കൻ പ്രൈവറ്റ് കമ്പനികളുടെ സിഗ്നസ്സ് , ഡ്രാഗൺ എന്നീ യാനങ്ങളെ ഘടിപ്പിച്ച് നിർത്താനുള്ള രണ്ടു ഡോക്കുകളും ഉണ്ട്. ഏഴു മനുഷ്യരെക്കൂടാതെ റോബോനോട്ട്-2 എന്ന റോബോട്ട് നിലയത്തിനകത്തും, ഡക്സ്റ്റർ എന്ന റോബോട്ട് നിലയത്തിന് പുറത്തും ജോലിചെയ്യാനുമുണ്ട്. ചെറിയ അസ്ട്രോനോട്ട് മുതൽ വലിയ യാനങ്ങൾ വരെയുള്ള ഭാരവും വലുപ്പവുമുള്ള മൊഡ്യൂളുകളെ എടുത്ത് നീക്കാനും ഘടിപ്പിക്കാനും സഹായിക്കുന്ന കയ്യിന്റെ രൂപത്തിലുള്ള വലിയ റോബോട്ട് - കനേഡിയൻ ആം -2 ഉം ISSലുണ്ട്. സ്വയം ബന്ധിക്കാൻ കഴിവില്ലാത്ത ബഹിരാകാശവാഹനങ്ങളെ പിടിച്ച് ബർത്തിൽ ഘടിപ്പിക്കുന്നത് കനേഡിയൻ ആം ആണ്. ഇന്റർനാഷണൽ സ്പേസ് സ്റ്റേഷൻ അതിന്റെ ഗവേഷണ പ്രവര്‍ത്തനങ്ങളുടെ രണ്ടു പതിറ്റാണ്ട് പിന്നിട്ടു. ശാസ്ത്ര ഗവേഷണ മേഖലയിലെ അന്താരാഷ്‌ട്ര സഹകരണത്തിന്റെ ഉത്തമ മാതൃകയാണ് ISS. നാസയുടെ നേതൃത്വത്തിൽ അഞ്ച് ബഹിരാകാശ ഏജൻസികൾ ചേർന്നാണ് ഈ നിലയം പരിപാലിച്ചു പോരുന്നത്. അമേരിക്കയുടെ നാസ (NASA), ജപ്പാൻ്റെ ജാക്സ (JAXA), റഷ്യയുടെ റോസ്കോസ്മോസ്, കാനഡയുടെ സിഎസ്എ (CSA) എന്നിവയ്ക്ക് പുറമേ യൂറോപ്യൻ രാജ്യങ്ങളുടെ ബഹിരാകാശ ഏജൻസിയായ ഈസ (ESA). ഒരുകാലത്ത് ശീതസമരത്തിന്റെ കരിനിഴലിലായിരുന്ന ബഹിരാകാശ ഗവേഷണ രംഗം ഒരപൂർവ സഹകരണത്തിന് കൂടി അങ്ങനെ മാതൃകയുമായി. അന്തർദേശീയ ബഹിരാകാശ നിലയത്തിൽ പങ്കാളികൾ ആയ ആർക്കും തന്നെ അതിന്റെ മുഴുവൻ അവകാശമില്ല. ഓരോ ഏജൻസിയുടെയും ഭാഗം അവരവർക്ക് അവകാശപ്പെട്ടതാണെന്നു മാത്രം. ഉദാഹരണത്തിന് റഷ്യൻ ഓർബിറ്റർ ഭാഗത്ത്‌ സരിയ ഒഴിച്ച് ബാക്കിയെല്ലാം റഷ്യക്ക്‌ അവകാശപ്പെട്ടതാണ്. അവരുടെ പ്രവൃത്തികേന്ദ്രവും, താമസസ്ഥലവും ഭൂമിയിൽനിന്നും വരുന്ന വാഹനങ്ങളെ ബന്ധിപ്പിക്കാനുള്ള സ്ഥലവുമെല്ലാം അതിൽപ്പെടും. അമേരിക്കയുടെ ഓർബിറ്റർ ഭാഗത്ത്‌ ഡെസ്ടിനിയുടെ 97.7 ശതമാനവും അമേരിക്കയ്ക്ക് അവകാശപ്പെട്ടതാണ്. കൊളംബസിന്റെയും കിബോയുടെയും 46.7 ശതമാനവും അമേരിക്കയുടേതാണ്. 51 ശതമാനം അതത് രാജ്യങ്ങൾക്കും അവകാശപ്പെട്ടതാണ്. മറ്റു രാജ്യങ്ങളുടെയും പരീക്ഷണങ്ങൾ നടത്താമെങ്കിലും അന്താരാഷ്‌ട്രം പേരിൽ മാത്രമേയുള്ളൂ! [![](https://cdn.boolokam.com/articles/2023/05/hrjjjj-1024x533.jpg)](https://cdn.boolokam.com/articles/2023/05/hrjjjj.jpg)ഭൂമിയിൽ ലഭ്യമായ അന്തരീക്ഷ വായുവോ അന്തരീക്ഷ മർദ്ദമോ നിലയത്തിൽ ഉണ്ടായിരിക്കില്ല. അതുകൊണ്ട് അവിടെ കൃത്രിമമായി മർദ്ദം ക്രമീകരിച്ചിരിക്കുന്നു. ശ്വസിക്കാനുള്ള വായുവും അവിടെ സജ്ജീകരിച്ചിരിക്കുന്നു. അതുകൊണ്ട് ശീതീകരിച്ച ബഹിരാകാശ നിലയത്തിനകത്ത് കഴിയാൻ പ്രത്യേക വേഷമൊന്നും ആവശ്യമില്ല. പക്ഷേ ഭൂമിയിലെ ഗുരുത്വബലം അവിടെയില്ല. ഭ്രമണപഥത്തിൽ ഭൂമിയെ പരിക്രമണം ചെയ്യുക എന്നു പറഞ്ഞാൽ അനുനിമിഷം ഭൂമിയിലേക്ക് ‘വീണുകൊണ്ടിരിക്കുക’ എന്നാണർഥം. അങ്ങനെ വീണുകൊണ്ടിരിക്കുന്ന നിലയത്തിൽ ഗുരുത്വബലം അനുഭവപ്പെടുന്നില്ല. അതുകൊണ്ട് അവിടെ ജീവിക്കാൻ എളുപ്പവുമല്ല. ഗുരുത്വാകർഷണം അനുഭവപ്പെടാത്ത ആവാസവ്യവസ്ഥയിൽ ജീവിക്കാൻ പ്രത്യേക പരിശീലനം തന്നെ വേണം. 2000 ഒക്ടോബര്‍ 31 നായിരുന്നു ISS ലേക്കുള്ള ആദ്യ ഗവേഷണ സംഘം പുറപ്പെട്ടത്‌. യൂറി ഗഗാറിനെ ഭ്രമണപഥത്തിലെത്തിച്ച വസ്തോക് റോക്കറ്റ് പറന്നുയർന്ന കസാക്കിസ്ഥാനിലെ ബൈക്കനൂർ കോസ്മോഡ്രോമിൽനിന്നും എക്സ്പെഡിഷൻ- 1 എന്ന് വിളിക്കുന്ന ദൗത്യം. വിക്ഷേപണ കേന്ദ്രത്തില്‍ നിന്നും കുതിച്ചുയര്‍ന്ന ഇവര്‍ രണ്ടു ദിവസത്തിനു ശേഷം നവംബര്‍ 2ന് നിലയത്തിലെത്തി. ബിൽ ഷെപ്പേർഡ്‌ എന്ന അമേരിക്കൻ സഞ്ചാരിയായിരുന്നു കമാൻഡർ. റഷ്യൻ സഞ്ചാരികളായ യൂറി കിറ്റ്സിംഗോയും സെർജി ക്രിക്ലേവുമായിരുന്നു സഹയാത്രികർ. ഇതോടെ ബഹിരാകാശ പര്യവേക്ഷണത്തിൽ മറ്റൊരു നവയുഗം പിറക്കുകയായിരുന്നു. 136 ദിവസം അവിടെ താമസിച്ചതിനുശേഷം മൂന്നു പേരും അമേരിക്കയുടെ സ്പേസ് ഷട്ടിലിൽ കയറി ഭൂമിയിലേക്ക് തന്നെ തിരിച്ചുവന്നു. തുടര്‍ന്ന് പല സംഘങ്ങളും ഇവിടെയെത്തി. പിന്നിട് ഒരിക്കല്‍ പോലും ആളില്ലാത്ത അവസ്ഥ ISSൽ ഉണ്ടായിട്ടില്ല. ജീവശാസ്ത്രം, ഭൌതിക ശാസ്ത്രം, മെഡിസിന്‍, കംമ്യുനിക്കേഷന്‍, ബഹിരാകാശ ശാസ്ത്രം തുടങ്ങി ഒട്ടേറെ മേഖലകളിലായി 3000 ലേറെ ശാസ്ത്ര ഗവേഷണങ്ങളാണ് ഈ നിലയത്തില്‍ നടന്നിട്ടുള്ളത്. 2015 വരെയാണ് ISS ന്റെ പ്രവര്‍ത്തന കാലാവധി നിശ്ചയിച്ചിരുന്നതെങ്കിലും നിലയത്തിന്റെ പ്രവർത്തനം 2030 വരെ തുടരും. അതിന് ശേഷം 2031 ജനുവരി 31 ന് പ്രവർത്തനം അവസാനിപ്പിച്ച് ഭ്രമണ പഥത്തിൽ നിന്ന് ഒഴിവാക്കാനാണ് നാസയുടെ പദ്ധതി. ഭ്രമണ പഥത്തിൽ നിന്ന് മാറുന്ന ബഹിരാകാശ നിലയം ക്രമേണ ഭൂമിയിലേക്ക് കുതിക്കുകയും പസഫിക് സമുദ്രത്തിലെ ബഹിരാകാശ ശ്മശാനം എന്നറിയപ്പെടുന്ന പോയിന്റ് നെമോ (Point Nemo) എന്നറിയപ്പെടുന്ന സ്ഥലത്ത് വന്ന് വീഴുകയും ചെയ്യും. ബഹിരാകാശ നിലയം പ്രവർത്തനം അവസാനിപ്പിക്കുന്നതോടെ പുതിയ ബഹിരാകാശ നിലയത്തിനുള്ള ശ്രമങ്ങളും നാസ ആരംഭിച്ചുകഴിഞ്ഞു. ബഹിരാകാശ നിലയം നിർമിക്കുന്നതിന് മൂന്ന് സ്വകാര്യ കമ്പനികളുമായി ഇതിനകം നാസ കരാറൊപ്പിട്ടും കഴിഞ്ഞു. (ഐ.എസ്.എസിനെ കുറിച്ച് കൂടുതൽ അറിയാൻ താഴെയുള്ള വീഡിയോ കൂടി കാണൂ..) **ടിയാൻഗോങ് ബഹിരാകാശ നിലയം:** ചൈനയുടെ ആദ്യത്തെ ദീർഘകാല ബഹിരാകാശ നിലയം എന്ന നിലയിൽ, ഇത് ചൈനയുടെ മനുഷ്യ ബഹിരാകാശ പരിപാടിയുടെ "മൂന്നാം ഘട്ടം" ആണ്. പൂർത്തിയായിക്കഴിഞ്ഞാൽ, ടിയാൻഗോങിന് ISS ന്റെ ഏകദേശം അഞ്ചിലൊന്ന് പിണ്ഡവും ഡീകമ്മീഷൻ ചെയ്ത റഷ്യൻ മിർ സ്‌പേസ് സ്റ്റേഷന്റെ വലിപ്പവുമുണ്ടാകും. സ്റ്റേഷന്റെ നിർമ്മാണം അതിന്റെ മുൻഗാമികളായ ടിയാൻഗോങ്-1 , ടിയാൻഗോങ്-2 എന്നിവയിൽ നിന്ന് നേടിയ അനുഭവത്തെ അടിസ്ഥാനമാക്കിയുള്ളതാണ്. ആദ്യത്തെ മൊഡ്യൂൾ, ടിയാൻഹെ ("ഹാർമണി ഓഫ് ദി ഹെവൻസ്") കോർ മൊഡ്യൂൾ, 2021 ഏപ്രിൽ 29-ന് വിക്ഷേപിച്ചു. (ISS ഒരു ആകാശ വിപ്ലവം- [embed]https://youtu.be/dWgoDk4YrL4[/embed] )
