---
title: "സഹികെട്ടിട്ടാണ്.. ക്ഷമിക്കണം.."
date: 2014-04-01T13:39:32
draft: false
categories: ["Society"]
tags: ['malayalam serial']
author: "Beaumaris"
---

<a href="https://cdn.boolokam.com/articles/2014/04/newpostb.jpg"><img src="https://cdn.boolokam.com/articles/2014/04/newpostb.jpg" alt="newpostb" width="650" height="650" class="alignnone size-full wp-image-143795" /></a>


സിനിമകളില്‍ കാണിക്കുന്ന പല രംഗങ്ങളും കുട്ടികളില്‍ കുറ്റകൃത്യം ചെയ്യാനുള്ള പ്രവണത വര്‍ദ്ധിപ്പിക്കുന്നതായി പറഞ്ഞു അവ നീക്കം ചെയ്യാന്‍ പല മുറവിളികളും കേള്‍ക്കുന്ന കാലമാണ്. ഇതെല്ലാം നടക്കുമ്പോള്‍ തന്നെ മലയാളിയുടെ സ്വീകരണ മുറിയിലും അടുക്കളയിലും എന്നു മാത്രമല്ല വീട്ടില്‍ ഉള്ള എല്ലാ ഭാഗത്തും ചെന്നെത്തുന്ന സീരിയലുകളില്‍ നടക്കുന്നത് എന്താണെന്ന് കണ്ടിട്ടുണ്ടോ?

സാധാരണയായി വീട്ടില്‍ പ്രായമായ സ്ത്രീകളും പുരുഷന്മാരും ഇതിന്റെ ആരാധകരാണ്. കൊച്ചു കുട്ടികള്‍ ചെറുപ്പക്കാര്‍ ഇവരൊന്നും ഇതിനു തല വെക്കാറില്ല എന്നാണ് ഞാന്‍ മനസിലാക്കിയിട്ടുള്ളത്. പബ്ലിസിറ്റി കൂട്ടാനും റേറ്റിംഗ് ഉയര്‍ത്താനും വേണ്ടി എന്തു നെറികേടും കാണിക്കും എന്ന നിലയിലേക്ക് എത്തിയിരിക്കുകയാണ് ഇത്തരം സീരിയലുകള്‍. ഇതെഴുതാന്‍ കാരണവും അത് തന്നെയാണ്.

കാലങ്ങളായി വൈകുന്നേരം ഏതൊരു വീട്ടില്‍ കയറിചെന്നാലും അവിടെ കാണുക ഏതെങ്കിലും കരയുന്ന സീരിയല്‍ നടിയുടെ വിവിധ പോസുകള്‍ ആവും. പുരാണ സീരിയലുകളില്‍ പോലും ലവ് സ്റ്റോറി തിരുകിക്കയറ്റി പുരാണ കഥകളെ വികൃതമാക്കുന്നതും കാണാം. ഇതിനെല്ലാം പുറമെയാണ് ദിവസേനയുള്ള ഈ കരച്ചില്‍ കാഴ്ചകള്‍. ചായയില്‍ പഞ്ചസാര കുറഞ്ഞു പോയി എന്ന കാരണം പറഞ്ഞു വരെ വിതുമ്പുന്ന സീരിയല്‍ മാലാഖമാരെ കാണാം. സീരിയലുകള്‍ നിര്‍മ്മിക്കാനോ കാണിക്കാനോ പാടില്ല എന്നൊന്നുമല്ല ഞാന്‍ പറയുന്നത്. ഇവര്‍ക്കെല്ലാം അല്പം കൂടി മനസാക്ഷിക്കു നിരക്കുന്ന രീതിയല്‍ അവതരിപ്പിക്കാം എന്നതാണ്.

ഒന്ന് രണ്ടു സീരിയലുകളുടെ കാര്യം മാത്രമേ പറയുന്നുള്ളൂ. ബാക്കിയുള്ളതും ഇങ്ങനെ ഒക്കെ തന്നെ. 

പറയാന്‍ കൊള്ളില്ല എന്നു ചിലപ്പോള്‍ നിങ്ങള്‍ക്ക് തോന്നിയേക്കാം എങ്കിലും കുത്തഴിഞ്ഞ ജീവിതവും അവിഹിത ബന്ധങ്ങളും അല്ലാതെ വേറെ ഒരു പ്രമേയം സീരിയലുകളില്‍ കാണാറില്ല. ഇതെന്താ ഇത് മാത്രമാണോ വിഷയം? ഈ സീരിയലുകള്‍ എഴുതുന്നവര്‍ക്ക് ചിലപ്പോള്‍ ഇത് മാത്രമായിരിക്കാം നന്നായി അറിയുന്നത്, അതുകൊണ്ടാവം ചിലപ്പോള്‍ ഇങ്ങനെ..

രണ്ടു മൂന്നു ദിവസമായി ഒരു പ്രശസ്ത ചാനല്‍ തുറക്കുമ്പോള്‍ എല്ലാം കാണുന്നത് വളരെയതികം റേറ്റിംഗ് ഉള്ള ഒരു സീരിയലിന്‍റെ പരസ്യം ആണ്. " മനുഷ്യ മനസാക്ഷിയെ ഞെട്ടിച്ച ആ സംഭവം ഇനി നിങ്ങളുടെ (ഡാഷ് ) സീരിയലിലും. " 
നമ്മുടെ രാജ്യ തലസ്ഥാനത്ത് കുറച്ചു മാസങ്ങള്‍ക്ക് മുന്‍പ് ഉണ്ടായ ഏവരുടെയും ഹൃദയം തകര്‍ത്ത ഒരു പീഡനം പത്രവാര്‍ത്ത കൂടി കൊടുത്തുകൊണ്ടാണ് ഈ പരസ്യം വരുന്നത്. ഇനി ചാനലും സീരിയലും മനസിലായില്ലെങ്കില്‍ പറയാം. എഷ്യാനെറ്റ് ചാനലില്‍ തകര്‍ത്തു കളിക്കുന്ന സ്ത്രീധനം എന്ന സീരിയല്‍. " മനുഷ്യ മനസാക്ഷിയെ ഞെട്ടിച്ച ആ സംഭവം ഇനി നിങ്ങളുടെ സ്ത്രീധനത്തിലും. "

ഈ സീരിയല്‍ വിദ്വാന്മാര്‍ എല്ലാം കൂടി കരയിച്ചു കരയിച്ചു സ്ത്രീകളുടെ കണ്ണിലെ വെള്ളം എല്ലാം വറ്റി എന്ന അവസ്ഥയായി. നിരന്തരം ആവര്‍ത്തിക്കുന്ന അമ്മായിയമ്മ മരുമകള്‍ പോരും രണ്ടും മൂന്നും ഭര്‍ത്താക്കന്മാര്‍ ഉള്ള ഭാര്യയുടെ കഥയും (നേരെ തിരിച്ചും ഉണ്ട് ) അമ്മയെ കണ്ടിട്ടും മിണ്ടാതിരിക്കുന്ന മകളുടെ കഥയും മകളെ തിരഞ്ഞു നടക്കുന്ന അമ്മയുടെ കഥകളും കൊണ്ടൊന്നും ഇനി സീരിയല്‍ ഫീല്‍ഡില്‍ പിടിച്ചു നില്‍ക്കാന്‍ പറ്റില്ലെന്നും കാണികളുടെ കണ്ണു നനയിക്കാന്‍ പറ്റില്ലെന്നും മനസിലായത് കൊണ്ടാകണം ഇത്തരം ഒരു തെണ്ടിത്തരം ചെയ്യാന്‍ തുനിഞ്ഞത് . വളരെയധികം മനുഷ്യ മനസുകളെ വേദനിപ്പിച്ച ഒരു വാര്‍ത്ത‍ വച്ചു തന്നെ വേണമോ റേറ്റിംഗ് കൂട്ടാന്‍.. ഇതിലും നല്ലത് മറ്റു വല്ല ......... പണിക്കും പോകുന്നതായിരിക്കും. ഇതും ഒരു പീഡനം തന്നെയാണ്..


![സഹികെട്ടിട്ടാണ്.. ക്ഷമിക്കണം..](https://cdn.boolokam.com/articles/2014/04/newpostb.jpg)[](https://cdn.boolokam.com/articles/2014/04/newpostb.jpg) സിനിമകളില്‍ കാണിക്കുന്ന പല രംഗങ്ങളും കുട്ടികളില്‍ കുറ്റകൃത്യം ചെയ്യാനുള്ള പ്രവണത വര്‍ദ്ധിപ്പിക്കുന്നതായി പറഞ്ഞു അവ നീക്കം ചെയ്യാന്‍ പല മുറവിളികളും കേള്‍ക്കുന്ന കാലമാണ്. ഇതെല്ലാം നടക്കുമ്പോള്‍ തന്നെ മലയാളിയുടെ സ്വീകരണ മുറിയിലും അടുക്കളയിലും എന്നു മാത്രമല്ല വീട്ടില്‍ ഉള്ള എല്ലാ ഭാഗത്തും ചെന്നെത്തുന്ന സീരിയലുകളില്‍ നടക്കുന്നത് എന്താണെന്ന് കണ്ടിട്ടുണ്ടോ? സാധാരണയായി വീട്ടില്‍ പ്രായമായ സ്ത്രീകളും പുരുഷന്മാരും ഇതിന്റെ ആരാധകരാണ്. കൊച്ചു കുട്ടികള്‍ ചെറുപ്പക്കാര്‍ ഇവരൊന്നും ഇതിനു തല വെക്കാറില്ല എന്നാണ് ഞാന്‍ മനസിലാക്കിയിട്ടുള്ളത്. പബ്ലിസിറ്റി കൂട്ടാനും റേറ്റിംഗ് ഉയര്‍ത്താനും വേണ്ടി എന്തു നെറികേടും കാണിക്കും എന്ന നിലയിലേക്ക് എത്തിയിരിക്കുകയാണ് ഇത്തരം സീരിയലുകള്‍. ഇതെഴുതാന്‍ കാരണവും അത് തന്നെയാണ്. കാലങ്ങളായി വൈകുന്നേരം ഏതൊരു വീട്ടില്‍ കയറിചെന്നാലും അവിടെ കാണുക ഏതെങ്കിലും കരയുന്ന സീരിയല്‍ നടിയുടെ വിവിധ പോസുകള്‍ ആവും. പുരാണ സീരിയലുകളില്‍ പോലും ലവ് സ്റ്റോറി തിരുകിക്കയറ്റി പുരാണ കഥകളെ വികൃതമാക്കുന്നതും കാണാം. ഇതിനെല്ലാം പുറമെയാണ് ദിവസേനയുള്ള ഈ കരച്ചില്‍ കാഴ്ചകള്‍. ചായയില്‍ പഞ്ചസാര കുറഞ്ഞു പോയി എന്ന കാരണം പറഞ്ഞു വരെ വിതുമ്പുന്ന സീരിയല്‍ മാലാഖമാരെ കാണാം. സീരിയലുകള്‍ നിര്‍മ്മിക്കാനോ കാണിക്കാനോ പാടില്ല എന്നൊന്നുമല്ല ഞാന്‍ പറയുന്നത്. ഇവര്‍ക്കെല്ലാം അല്പം കൂടി മനസാക്ഷിക്കു നിരക്കുന്ന രീതിയല്‍ അവതരിപ്പിക്കാം എന്നതാണ്. ഒന്ന് രണ്ടു സീരിയലുകളുടെ കാര്യം മാത്രമേ പറയുന്നുള്ളൂ. ബാക്കിയുള്ളതും ഇങ്ങനെ ഒക്കെ തന്നെ. പറയാന്‍ കൊള്ളില്ല എന്നു ചിലപ്പോള്‍ നിങ്ങള്‍ക്ക് തോന്നിയേക്കാം എങ്കിലും കുത്തഴിഞ്ഞ ജീവിതവും അവിഹിത ബന്ധങ്ങളും അല്ലാതെ വേറെ ഒരു പ്രമേയം സീരിയലുകളില്‍ കാണാറില്ല. ഇതെന്താ ഇത് മാത്രമാണോ വിഷയം? ഈ സീരിയലുകള്‍ എഴുതുന്നവര്‍ക്ക് ചിലപ്പോള്‍ ഇത് മാത്രമായിരിക്കാം നന്നായി അറിയുന്നത്, അതുകൊണ്ടാവം ചിലപ്പോള്‍ ഇങ്ങനെ.. രണ്ടു മൂന്നു ദിവസമായി ഒരു പ്രശസ്ത ചാനല്‍ തുറക്കുമ്പോള്‍ എല്ലാം കാണുന്നത് വളരെയതികം റേറ്റിംഗ് ഉള്ള ഒരു സീരിയലിന്‍റെ പരസ്യം ആണ്. " മനുഷ്യ മനസാക്ഷിയെ ഞെട്ടിച്ച ആ സംഭവം ഇനി നിങ്ങളുടെ (ഡാഷ് ) സീരിയലിലും. " നമ്മുടെ രാജ്യ തലസ്ഥാനത്ത് കുറച്ചു മാസങ്ങള്‍ക്ക് മുന്‍പ് ഉണ്ടായ ഏവരുടെയും ഹൃദയം തകര്‍ത്ത ഒരു പീഡനം പത്രവാര്‍ത്ത കൂടി കൊടുത്തുകൊണ്ടാണ് ഈ പരസ്യം വരുന്നത്. ഇനി ചാനലും സീരിയലും മനസിലായില്ലെങ്കില്‍ പറയാം. എഷ്യാനെറ്റ് ചാനലില്‍ തകര്‍ത്തു കളിക്കുന്ന സ്ത്രീധനം എന്ന സീരിയല്‍. " മനുഷ്യ മനസാക്ഷിയെ ഞെട്ടിച്ച ആ സംഭവം ഇനി നിങ്ങളുടെ സ്ത്രീധനത്തിലും. " ഈ സീരിയല്‍ വിദ്വാന്മാര്‍ എല്ലാം കൂടി കരയിച്ചു കരയിച്ചു സ്ത്രീകളുടെ കണ്ണിലെ വെള്ളം എല്ലാം വറ്റി എന്ന അവസ്ഥയായി. നിരന്തരം ആവര്‍ത്തിക്കുന്ന അമ്മായിയമ്മ മരുമകള്‍ പോരും രണ്ടും മൂന്നും ഭര്‍ത്താക്കന്മാര്‍ ഉള്ള ഭാര്യയുടെ കഥയും (നേരെ തിരിച്ചും ഉണ്ട് ) അമ്മയെ കണ്ടിട്ടും മിണ്ടാതിരിക്കുന്ന മകളുടെ കഥയും മകളെ തിരഞ്ഞു നടക്കുന്ന അമ്മയുടെ കഥകളും കൊണ്ടൊന്നും ഇനി സീരിയല്‍ ഫീല്‍ഡില്‍ പിടിച്ചു നില്‍ക്കാന്‍ പറ്റില്ലെന്നും കാണികളുടെ കണ്ണു നനയിക്കാന്‍ പറ്റില്ലെന്നും മനസിലായത് കൊണ്ടാകണം ഇത്തരം ഒരു തെണ്ടിത്തരം ചെയ്യാന്‍ തുനിഞ്ഞത് . വളരെയധികം മനുഷ്യ മനസുകളെ വേദനിപ്പിച്ച ഒരു വാര്‍ത്ത‍ വച്ചു തന്നെ വേണമോ റേറ്റിംഗ് കൂട്ടാന്‍.. ഇതിലും നല്ലത് മറ്റു വല്ല ......... പണിക്കും പോകുന്നതായിരിക്കും. ഇതും ഒരു പീഡനം തന്നെയാണ്..
