---
title: "PK -ആത്മീയ വ്യവസായത്തിന്റെ അകക്കാഴ്ചകൾ"
date: 2021-06-29T12:32:36
draft: false
categories: ["Society"]
tags: ['Aamir Khan', 'Aaron Judge', 'Mahamood Moodadi', 'PK MOVIE']
author: "Beaumaris"
---

<strong>മഹമൂദ് മൂടാടി</strong>

<strong>PK -</strong><strong>ആത്മീയ വ്യവസായത്തിന്റെ അകക്കാഴ്ചകൾ</strong>
<strong>❤️</strong>

കരൺ ജോഹറും, ഷാരൂഖ് ഖാനും ഒന്നിക്കുമ്പോൾ ബോളിവുഡിൽ നല്ല സിനിമയുണ്ടാകുന്നത് പോലെ രാജ്കുമാർ ഹിരാനിയും അമീർഖാനും കൂട്ടുകൂടുമ്പോൾ അതിലും മികച്ച സിനിമയുണ്ടാകുന്നു.
നമ്മുടെ എഡുക്കേഷൻ സിസ്സ്റ്റത്തെ പ്രതിക്കൂട്ടിലാക്കിയ ത്രീ ഇഡിയറ്റ്സിനുശേഷം പി.കെ സംഭവിക്കുന്നത്പോലെ!

<img class="" src="https://constantscribbles.files.wordpress.com/2014/12/pk.jpg" alt="Movie Review – PK | constantscribbles" width="702" height="426" />ത്രീഇഡിയറ്റ്സിനും മുമ്പ് മുന്നാഭായ് സീരിസിലൂടെ വൈദ്യശാസ്ത്ര രംഗത്തെ മാൾ‐പ്രാക്ടീസിനെ അടപടലം പരിഹസിച്ചും വിമർശിച്ചും തന്റെ മാധ്യമത്തിലൂടെ സോഷ്യൽ കമ്മിറ്റ്മെന്റ് തെളിയിച്ച അപൂർവ്വം സംവിധായകരിലൊരാളാണ് രാജ്കുമാർ ഹിരാനി.വർഷങ്ങൾക്കുശേഷം,പികെ എന്ന ചിത്രത്തിലൂടെ നമ്മുടെ കാലത്തെ കപട ആത്മീയ-വ്യവസായത്തെ കണക്കിനു പ്രഹരിക്കുന്ന ബ്ലാക്ക്ഹ്യൂമറുപയോഗിച്ചു കൊണ്ട് സമീപകാലത്തെ ഏറ്റവും മികച്ച ചിത്രമായി പി.കെ ഒരു വേറിട്ട ദൃശ്യാനുഭവമാകുന്നു.
മാസ് ഓഡിയൻസിനെ എന്റർടെയിമെന്റ് ചെയ്യിച്ചുകൊണ്ടു തന്നെ കലാമൂല്യവും,സദുദ്ദേശപരമായ സാമൂഹികാഖ്യന ചിത്രമായും പികെ അളവറ്റ കൈയ്യടിനേടുന്നുണ്ട്!

<img src="https://images.indianexpress.com/2015/01/aamirkhan-pk.jpg" alt="Aamir Khan&amp;#39;s &amp;#39;PK&amp;#39; releases in Germany, Austria, Switzerland | Entertainment  News,The Indian Express" />എൽ.കെ.അദ്വാനിയ്ക്കും,ശ്രീശ്രീ രവിശങ്കറിനും കൂട്ടത്തിൽ നന്ദി രേഖപ്പെടുത്തിക്കൊണ്ടാരംഭിക്കുന്ന പി.കെ എന്ന ചിത്രം പക്ഷേ, പ്രത്യക്ഷ്യമായും പരോക്ഷമായും മേൽച്ചൊന്ന "പ്രമുഖ"രുൾപ്പെടുന്ന മതരാഷ്ട്രീയത്തിന്റെയും,ആൾദൈവ ബിസിനസ്സിന്റെയും ദന്തഗോപുരങ്ങളെ പൊളിച്ചടുക്കുന്നുവെന്നതാണ് നമ്മെ അമ്പരിപ്പിക്കുന്ന ഈ ചിത്രത്തിന്റെ പുരോഗമന വാല്യുവെന്ന് പറയാം.
മതം, വിശ്വാസം, അന്ധവിശ്വാസം എന്നിവയുടെ സങ്കീർണ്ണമായ ഒരു സംവിധാനത്തിൽ ശരാശരി മനുഷ്യജീവിതത്തെ ചൂഷണാധിഷ്ഠിതമായി അട്ടിമറിക്കുന്നവരുടെ പിന്നാമ്പുറ കഥയാണ് ഈ ചിത്രത്തിന്റെ ക്രക്സ് പോയന്റ് ഊന്നുന്നത്.

<img src="https://www.unnatisilks.com/blog/wp-content/uploads/2014/12/Funny-Aamir-Khan-In-PK-Movie-Images-1024x576.jpg" alt="Bollywood Barfi,PK,Aamir Khan,movies,Unnati Silks" />ഒരന്യഗ്രഹത്തിൽ നിന്നും ഭൂമിയിൽ എത്തിപ്പെടുന്ന പി.കെ എന്ന അമീർഖാൻ അഭിനയിക്കുന്ന കേന്ദ്രകഥാപാത്രം രാജസ്ഥാൻ മരുഭൂമിയിൽ കാലുകുത്തുന്ന വേളയിൽ നേരിൽ കാണുന്ന ആദ്യ മനുഷ്യൻ പികെ യുടെ കഴുത്തിലണിഞ്ഞ അമൂല്യമായ രത്നം തട്ടിപ്പറിച്ചുകടന്നുകളയുന്നതും,
ആ പിടിച്ചുപറിക്കാരൻ കൊണ്ടുപോയ തന്റെ പ്രാണനേക്കാൾ വിലപ്പെട്ടതും,തന്റെ മാതൃഗ്രഹത്തിലേക്ക് തിരിച്ചുപോകാൻ നിർബന്ധമായും കരുതേണ്ടതുമായ അമൂല്യവസ്തു തിരികെ ലഭിക്കാൻ രാജസ്ഥാനിലും,
തുടർന്ന്(നാടോടി ബാൻഡ്വാദ്യക്കാരനായ ബൈരോൺ സിംഗ് എന്ന സൻജയ്ദത്തിന്റെ ഉപദേശപ്രകാരം) ഡൽഹിയിലും നടത്തുന്ന കൗതുകകരമായ അന്വേഷണവും,അലച്ചിലുമാണ് പികെയുടെ കാതൽ.
ബ്ലാക്ക് ഹ്യൂമറും,സറ്റയറും സമഞ്ജസമായി ലയിപ്പിച്ച ലാഫിങ് സിറപ്പ് പോലെ പ്രേക്ഷകരെ ഒരുപാട് പൊട്ടിച്ചിരിപ്പിക്കുകയും, അതിലേറെ ആഴത്തിൽ ചിന്തിപ്പിക്കുകയും ചെയ്യുന്ന പികെ നമ്മുടെ കാലത്തെ വിശ്വാസങ്ങൾക്കും,അന്ധവിശ്വാസങ്ങൾക്കും ഏൽപ്പിക്കുന്ന പ്രഹരം ചില്ലറയല്ല!!

രാജ്കുമാർ ഹിരാനിയും,അഭിജിത് ജോഷിയും ചേർന്നെഴുതിയ തിരക്കഥ ഐറണിയുടെ സമ്പന്നതകൊണ്ട് പ്രേക്ഷകരെ നർമ്മത്തിന്റെ സൗന്ദര്യാനുഭൂതിയിലേക്ക് ആദ്യന്തം പിടിച്ചിരുത്തുന്നുണ്ട്.
തട്ടിപ്പിന്റെയും,വെട്ടിപ്പിന്റെയും പറുദീസയായി നരകപ്പെട്ടുകഴിഞ്ഞ നമ്മുടെ നാട്ടിലെ കപടമായ ആത്മീയമണ്ഡലത്തെ നിർദ്ദയം വിചാരണചെയ്യുന്ന പി.കെ കൃത്യമായും സൂക്ഷ്മമായും ബ്ലാക്ക് മാജിക്കും,ഹോളിഫെയ്ത്തും ആത്മരതിയും ബിസിനസ്സുമാക്കിയ ദൈവങ്ങളുടെയും, ആൾദൈവങ്ങളുടെയും അധോലോകത്തെ നഖശിഖാന്തം നഗ്നതപ്പെടുത്തുന്നുമുണ്ട്!

ഗാന്ധിയുടെ ചിത്രം വെട്ടിയെടുത്ത് ആഹാരസാധനങ്ങൾ വാങ്ങാൻ കടയിൽ കൊണ്ടുപോയി രൂപയ്ക്ക് പകരം കൊടുക്കുന്നത് /അമ്പലത്തിലെ പൂജാതളികയുമായി ചർച്ചിൽ പ്രാർത്ഥനക്കെത്തുന്നത് /വൈൻ ബോട്ടിലുമായി മുസ്ലിം പളളിയിൽ പ്രാർത്ഥനക്ക് പുറപ്പെടുന്നത് / പരമശിവന്റെ നൃത്തരൂപം കെട്ടിയ യുവാവിനെ സാക്ഷാൽ ശിവനെന്ന് കരുതി ഓടിച്ചിട്ട് പിടിച്ച് തന്റെ മോഷണവസ്തു തിരിച്ചുതരാൻ സഹായം ചോദിക്കുന്നത് / ആൾദൈവത്തെ തന്റെ നിഷ്കളങ്ക വാദം കൊണ്ട് ഉത്തരം മുട്ടിക്കുന്നത് /അമ്പലമുറ്റത്ത് അഴിച്ചുവെച്ചാൽ ഭക്തർ മോഷ്ടിക്കുമെന്ന അനുഭവബോധ്യത്താൽ സ്വന്തം ചെരുപ്പ് അമ്പലമുറ്റത്തെ കമ്പിമതിലിനോട് ചേർത്ത് താഴിട്ട്പൂട്ടുന്നതുൾപ്പെടെ പി.കെ യുടെ ഓരോ ഇടപെടലും ഉല്പാദിപ്പിക്കുന്ന രാഷ്ട്രീയാന്തരാർത്ഥങ്ങൾ ഈ സിനിമയുടെ പൊളിറ്റിക്കൽ മാനിഫെസ്റ്റോ ആയി തീരുന്നുണ്ട്.
ബ്ലാക്ക് ഹ്യൂമറിന്റെയും,സോഷ്യൽ സറ്റയറിന്റെയും അനന്തസാധ്യതകളെ ഈ വിധം ചിരിയിലൂടെയും ,ചിന്തയിലൂടെയും പികെ അകക്കാഴ്ചയുടെ ആശയ സവിശേഷതയാക്കുന്നുണ്ട്.

പുറത്തേക്ക് തുറന്ന് വെച്ച നിഷ്കളങ്കതമുറ്റിയ,ഇടയ്ക്ക് മാത്രം ഇമപൂട്ടുന്ന കണ്ണുകളും,കൂർപ്പിച്ച ചെവിയും,ശൈശവ സഹജമായ വിസ്മയഭാവവും,ഭൊജ്പൂരി സംസാരഭാഷയും,ചാർളിചാപ്ലിന്റെ ബോഡിലാംഗേജും ഉടലിലാവാഹിച്ച പി.കെ എന്ന നായകപാത്രം അമീർഖാൻ എന്ന മഹാനടന്റെ അളവറ്റ നാട്യമികവിന് അടിവരയിടുന്നുണ്ട്.ജഗത് ജനനി ഏലിയാസ് ജഗ്ഗുവായി വേഷമിടുന്ന അനുഷ്ക ശർമ്മയും,സൻജയ്ദത്തും, ബോമൻ ഇറാനിയും, സുശാന്ത് സിംഗും , സൗരബ് ശുക്ളയും ഉൾപ്പെടെ അഭിനേതാക്കൾ എല്ലാം സ്വാഭാവികമായ അഭിനയത്തിലൂടെ ഈ മികച്ച ചിത്രത്തെ സ്റ്റാൻഡേർഡൈസ് ചെയ്യുന്നുണ്ട്.അതെ,മോഡിയുടെ കാലത്ത് ബോളിവുഡ് സിനിമ ഇങ്ങനെയൊക്കെയാണ് മതേതര രാഷ്ട്രീയത്തെ ബൗദ്ധികമായി തന്റേടപ്പെടുത്തുന്നത്.

പി.കെയുടെ താക്കോൽ വാചകം കടമെടുത്ത് പറഞ്ഞാൽ ഒരു റോങ്നമ്പർ ആക്ടിവിറ്റിസം തന്നെയാണിത്.
തീർച്ചയായും,അമ്പലവും,ചർച്ചും,മോസ്കും മാത്രമല്ല മഠവും,മഠാധിപതികളും,അമ്മദൈവങ്ങളും,ബാബമാരും, തബ്ലീഗ് ജമാഅത്തും ,ടെലി‐ഇവാഞ്ചലിസ്റ്റുകളും അനുദിനം വിശ്വാസികളെ ചൂഷണം ചെയ്ത് പെറ്റുപെരുകുന്ന നടപ്പുകാല വ്യാജ ആത്മീയ മാർക്കറ്റിനെ അഭിസംബോധനചെയ്യാൻ ധൈര്യപ്പെട്ട രാജ്കുമാർ ഹിരാനിയും അമീർഖാനും അഭിനന്ദനമർഹിക്കുന്നുണ്ട്!
❤️


![PK -ആത്മീയ വ്യവസായത്തിന്റെ അകക്കാഴ്ചകൾ](https://constantscribbles.files.wordpress.com/2014/12/pk.jpg)**മഹമൂദ് മൂടാടി** **PK -****ആത്മീയ വ്യവസായത്തിന്റെ അകക്കാഴ്ചകൾ** **❤️** കരൺ ജോഹറും, ഷാരൂഖ് ഖാനും ഒന്നിക്കുമ്പോൾ ബോളിവുഡിൽ നല്ല സിനിമയുണ്ടാകുന്നത് പോലെ രാജ്കുമാർ ഹിരാനിയും അമീർഖാനും കൂട്ടുകൂടുമ്പോൾ അതിലും മികച്ച സിനിമയുണ്ടാകുന്നു. നമ്മുടെ എഡുക്കേഷൻ സിസ്സ്റ്റത്തെ പ്രതിക്കൂട്ടിലാക്കിയ ത്രീ ഇഡിയറ്റ്സിനുശേഷം പി.കെ സംഭവിക്കുന്നത്പോലെ! ത്രീഇഡിയറ്റ്സിനും മുമ്പ് മുന്നാഭായ് സീരിസിലൂടെ വൈദ്യശാസ്ത്ര രംഗത്തെ മാൾ‐പ്രാക്ടീസിനെ അടപടലം പരിഹസിച്ചും വിമർശിച്ചും തന്റെ മാധ്യമത്തിലൂടെ സോഷ്യൽ കമ്മിറ്റ്മെന്റ് തെളിയിച്ച അപൂർവ്വം സംവിധായകരിലൊരാളാണ് രാജ്കുമാർ ഹിരാനി.വർഷങ്ങൾക്കുശേഷം,പികെ എന്ന ചിത്രത്തിലൂടെ നമ്മുടെ കാലത്തെ കപട ആത്മീയ-വ്യവസായത്തെ കണക്കിനു പ്രഹരിക്കുന്ന ബ്ലാക്ക്ഹ്യൂമറുപയോഗിച്ചു കൊണ്ട് സമീപകാലത്തെ ഏറ്റവും മികച്ച ചിത്രമായി പി.കെ ഒരു വേറിട്ട ദൃശ്യാനുഭവമാകുന്നു. മാസ് ഓഡിയൻസിനെ എന്റർടെയിമെന്റ് ചെയ്യിച്ചുകൊണ്ടു തന്നെ കലാമൂല്യവും,സദുദ്ദേശപരമായ സാമൂഹികാഖ്യന ചിത്രമായും പികെ അളവറ്റ കൈയ്യടിനേടുന്നുണ്ട്! ![Aamir Khan&#39;s &#39;PK&#39; releases in Germany, Austria, Switzerland | Entertainment  News,The Indian Express](https://images.indianexpress.com/2015/01/aamirkhan-pk.jpg)എൽ.കെ.അദ്വാനിയ്ക്കും,ശ്രീശ്രീ രവിശങ്കറിനും കൂട്ടത്തിൽ നന്ദി രേഖപ്പെടുത്തിക്കൊണ്ടാരംഭിക്കുന്ന പി.കെ എന്ന ചിത്രം പക്ഷേ, പ്രത്യക്ഷ്യമായും പരോക്ഷമായും മേൽച്ചൊന്ന "പ്രമുഖ"രുൾപ്പെടുന്ന മതരാഷ്ട്രീയത്തിന്റെയും,ആൾദൈവ ബിസിനസ്സിന്റെയും ദന്തഗോപുരങ്ങളെ പൊളിച്ചടുക്കുന്നുവെന്നതാണ് നമ്മെ അമ്പരിപ്പിക്കുന്ന ഈ ചിത്രത്തിന്റെ പുരോഗമന വാല്യുവെന്ന് പറയാം. മതം, വിശ്വാസം, അന്ധവിശ്വാസം എന്നിവയുടെ സങ്കീർണ്ണമായ ഒരു സംവിധാനത്തിൽ ശരാശരി മനുഷ്യജീവിതത്തെ ചൂഷണാധിഷ്ഠിതമായി അട്ടിമറിക്കുന്നവരുടെ പിന്നാമ്പുറ കഥയാണ് ഈ ചിത്രത്തിന്റെ ക്രക്സ് പോയന്റ് ഊന്നുന്നത്. ![Bollywood Barfi,PK,Aamir Khan,movies,Unnati Silks](https://www.unnatisilks.com/blog/wp-content/uploads/2014/12/Funny-Aamir-Khan-In-PK-Movie-Images-1024x576.jpg)ഒരന്യഗ്രഹത്തിൽ നിന്നും ഭൂമിയിൽ എത്തിപ്പെടുന്ന പി.കെ എന്ന അമീർഖാൻ അഭിനയിക്കുന്ന കേന്ദ്രകഥാപാത്രം രാജസ്ഥാൻ മരുഭൂമിയിൽ കാലുകുത്തുന്ന വേളയിൽ നേരിൽ കാണുന്ന ആദ്യ മനുഷ്യൻ പികെ യുടെ കഴുത്തിലണിഞ്ഞ അമൂല്യമായ രത്നം തട്ടിപ്പറിച്ചുകടന്നുകളയുന്നതും, ആ പിടിച്ചുപറിക്കാരൻ കൊണ്ടുപോയ തന്റെ പ്രാണനേക്കാൾ വിലപ്പെട്ടതും,തന്റെ മാതൃഗ്രഹത്തിലേക്ക് തിരിച്ചുപോകാൻ നിർബന്ധമായും കരുതേണ്ടതുമായ അമൂല്യവസ്തു തിരികെ ലഭിക്കാൻ രാജസ്ഥാനിലും, തുടർന്ന്(നാടോടി ബാൻഡ്വാദ്യക്കാരനായ ബൈരോൺ സിംഗ് എന്ന സൻജയ്ദത്തിന്റെ ഉപദേശപ്രകാരം) ഡൽഹിയിലും നടത്തുന്ന കൗതുകകരമായ അന്വേഷണവും,അലച്ചിലുമാണ് പികെയുടെ കാതൽ. ബ്ലാക്ക് ഹ്യൂമറും,സറ്റയറും സമഞ്ജസമായി ലയിപ്പിച്ച ലാഫിങ് സിറപ്പ് പോലെ പ്രേക്ഷകരെ ഒരുപാട് പൊട്ടിച്ചിരിപ്പിക്കുകയും, അതിലേറെ ആഴത്തിൽ ചിന്തിപ്പിക്കുകയും ചെയ്യുന്ന പികെ നമ്മുടെ കാലത്തെ വിശ്വാസങ്ങൾക്കും,അന്ധവിശ്വാസങ്ങൾക്കും ഏൽപ്പിക്കുന്ന പ്രഹരം ചില്ലറയല്ല!! രാജ്കുമാർ ഹിരാനിയും,അഭിജിത് ജോഷിയും ചേർന്നെഴുതിയ തിരക്കഥ ഐറണിയുടെ സമ്പന്നതകൊണ്ട് പ്രേക്ഷകരെ നർമ്മത്തിന്റെ സൗന്ദര്യാനുഭൂതിയിലേക്ക് ആദ്യന്തം പിടിച്ചിരുത്തുന്നുണ്ട്. തട്ടിപ്പിന്റെയും,വെട്ടിപ്പിന്റെയും പറുദീസയായി നരകപ്പെട്ടുകഴിഞ്ഞ നമ്മുടെ നാട്ടിലെ കപടമായ ആത്മീയമണ്ഡലത്തെ നിർദ്ദയം വിചാരണചെയ്യുന്ന പി.കെ കൃത്യമായും സൂക്ഷ്മമായും ബ്ലാക്ക് മാജിക്കും,ഹോളിഫെയ്ത്തും ആത്മരതിയും ബിസിനസ്സുമാക്കിയ ദൈവങ്ങളുടെയും, ആൾദൈവങ്ങളുടെയും അധോലോകത്തെ നഖശിഖാന്തം നഗ്നതപ്പെടുത്തുന്നുമുണ്ട്! ഗാന്ധിയുടെ ചിത്രം വെട്ടിയെടുത്ത് ആഹാരസാധനങ്ങൾ വാങ്ങാൻ കടയിൽ കൊണ്ടുപോയി രൂപയ്ക്ക് പകരം കൊടുക്കുന്നത് /അമ്പലത്തിലെ പൂജാതളികയുമായി ചർച്ചിൽ പ്രാർത്ഥനക്കെത്തുന്നത് /വൈൻ ബോട്ടിലുമായി മുസ്ലിം പളളിയിൽ പ്രാർത്ഥനക്ക് പുറപ്പെടുന്നത് / പരമശിവന്റെ നൃത്തരൂപം കെട്ടിയ യുവാവിനെ സാക്ഷാൽ ശിവനെന്ന് കരുതി ഓടിച്ചിട്ട് പിടിച്ച് തന്റെ മോഷണവസ്തു തിരിച്ചുതരാൻ സഹായം ചോദിക്കുന്നത് / ആൾദൈവത്തെ തന്റെ നിഷ്കളങ്ക വാദം കൊണ്ട് ഉത്തരം മുട്ടിക്കുന്നത് /അമ്പലമുറ്റത്ത് അഴിച്ചുവെച്ചാൽ ഭക്തർ മോഷ്ടിക്കുമെന്ന അനുഭവബോധ്യത്താൽ സ്വന്തം ചെരുപ്പ് അമ്പലമുറ്റത്തെ കമ്പിമതിലിനോട് ചേർത്ത് താഴിട്ട്പൂട്ടുന്നതുൾപ്പെടെ പി.കെ യുടെ ഓരോ ഇടപെടലും ഉല്പാദിപ്പിക്കുന്ന രാഷ്ട്രീയാന്തരാർത്ഥങ്ങൾ ഈ സിനിമയുടെ പൊളിറ്റിക്കൽ മാനിഫെസ്റ്റോ ആയി തീരുന്നുണ്ട്. ബ്ലാക്ക് ഹ്യൂമറിന്റെയും,സോഷ്യൽ സറ്റയറിന്റെയും അനന്തസാധ്യതകളെ ഈ വിധം ചിരിയിലൂടെയും ,ചിന്തയിലൂടെയും പികെ അകക്കാഴ്ചയുടെ ആശയ സവിശേഷതയാക്കുന്നുണ്ട്. പുറത്തേക്ക് തുറന്ന് വെച്ച നിഷ്കളങ്കതമുറ്റിയ,ഇടയ്ക്ക് മാത്രം ഇമപൂട്ടുന്ന കണ്ണുകളും,കൂർപ്പിച്ച ചെവിയും,ശൈശവ സഹജമായ വിസ്മയഭാവവും,ഭൊജ്പൂരി സംസാരഭാഷയും,ചാർളിചാപ്ലിന്റെ ബോഡിലാംഗേജും ഉടലിലാവാഹിച്ച പി.കെ എന്ന നായകപാത്രം അമീർഖാൻ എന്ന മഹാനടന്റെ അളവറ്റ നാട്യമികവിന് അടിവരയിടുന്നുണ്ട്.ജഗത് ജനനി ഏലിയാസ് ജഗ്ഗുവായി വേഷമിടുന്ന അനുഷ്ക ശർമ്മയും,സൻജയ്ദത്തും, ബോമൻ ഇറാനിയും, സുശാന്ത് സിംഗും , സൗരബ് ശുക്ളയും ഉൾപ്പെടെ അഭിനേതാക്കൾ എല്ലാം സ്വാഭാവികമായ അഭിനയത്തിലൂടെ ഈ മികച്ച ചിത്രത്തെ സ്റ്റാൻഡേർഡൈസ് ചെയ്യുന്നുണ്ട്.അതെ,മോഡിയുടെ കാലത്ത് ബോളിവുഡ് സിനിമ ഇങ്ങനെയൊക്കെയാണ് മതേതര രാഷ്ട്രീയത്തെ ബൗദ്ധികമായി തന്റേടപ്പെടുത്തുന്നത്. പി.കെയുടെ താക്കോൽ വാചകം കടമെടുത്ത് പറഞ്ഞാൽ ഒരു റോങ്നമ്പർ ആക്ടിവിറ്റിസം തന്നെയാണിത്. തീർച്ചയായും,അമ്പലവും,ചർച്ചും,മോസ്കും മാത്രമല്ല മഠവും,മഠാധിപതികളും,അമ്മദൈവങ്ങളും,ബാബമാരും, തബ്ലീഗ് ജമാഅത്തും ,ടെലി‐ഇവാഞ്ചലിസ്റ്റുകളും അനുദിനം വിശ്വാസികളെ ചൂഷണം ചെയ്ത് പെറ്റുപെരുകുന്ന നടപ്പുകാല വ്യാജ ആത്മീയ മാർക്കറ്റിനെ അഭിസംബോധനചെയ്യാൻ ധൈര്യപ്പെട്ട രാജ്കുമാർ ഹിരാനിയും അമീർഖാനും അഭിനന്ദനമർഹിക്കുന്നുണ്ട്! ❤️
