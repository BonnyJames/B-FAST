---
title: "ആൾക്കൂട്ടഞെരുക്കങ്ങൾ എങ്ങനെയാണ് ദുരന്തമായി മാറുന്നത് ?"
date: 2023-11-26T06:10:41
draft: false
categories: ["Society"]
tags: ['cusat tragedy', 'kerala', 'keralam', 'vaisakhan thampi']
author: "Beaumaris"
---

കൊച്ചിൻ യൂണിവേഴ്സിറ്റിയിൽ (കുസാറ്റ്) നടക്കുന്ന കുസാറ്റ് ഫെസ്റ്റിൽ തിക്കിലും തിരക്കിലും പെട്ട് കഴിഞ്ഞദിവസം നാല് വിദ്യാ‍ർത്ഥികൾക്ക് ​ദാരുണാന്ത്യം സംഭവിച്ചിരുന്നു . സ്കൂൾ ഓഫ് എഞ്ചിനീയറിംഗ് സംഘടിപ്പിച്ച ഫെസ്റ്റിനിടെയാണ് അപകടമുണ്ടായത്. ബോളിവുഡ് ഗായിക നികിത ഗാന്ധിയുടെ ഗാനസന്ധ്യയ്ക്കായാണ് വിദ്യാർത്ഥികൾ ഒത്തുകൂടിയത്. മഴ പെയ്തതോടെ കൂടുതൽ പേർ ഓഡിറ്റോറിയത്തിലേക്ക് തള്ളിക്കയറിയത് തിരക്കിനിടയാക്കുകയും ഇതോടെ മുന്നിലുണ്ടായിരുന്ന വിദ്യാർത്ഥികൾ വീഴുകയുമായിരുന്നു. ഇത് അപകടത്തിന് കാരണമായെന്നുമാണ് ലഭിക്കുന്ന പ്രാഥമിക വിവരം. ഈ വിഷയത്തെ കുറിച്ച് വൈശാഖൻ തമ്പി സോഷ്യൽ മീഡിയയിൽ ഷെയർ ചെയ്ത കുറിപ്പ് വായിക്കാം.

<strong><img class=" wp-image-431268 aligncenter" src="https://cdn.boolokam.com/articles/2023/11/wwff.webp" alt="" width="612" height="319" />ആൾക്കൂട്ടഞെരുക്കങ്ങൾ എങ്ങനെയാണ് ദുരന്തമായി മാറുന്നത് ?</strong>

<strong>Vaisakhan Thampi</strong>

ഒരുപക്ഷേ ഏറ്റവും അപകടകരമായ ആൾക്കൂട്ടങ്ങൾ ഉണ്ടാകുന്നത് കലാപങ്ങളിലാണ്. മുൻപിൻനോക്കാത്ത, വൈകാരികമായി പ്രതികരിക്കുന്ന, അക്രമാസക്തരായ മനുഷ്യരാകും അവിടെ. ആയുധങ്ങളും ഉണ്ടാകും. പക്ഷേ ഒട്ടുമേ ഓർഗനൈസ്ഡല്ലാത്ത സംഭവങ്ങളായിട്ടുപോലും, കലാപങ്ങളിൽ ആൾക്കൂട്ടമരണങ്ങൾ വളരെ അപൂർവമാണ്. അത്തരം ദുരന്തങ്ങൾ മിക്കപ്പോഴും, മുൻകൂട്ടി പ്ലാൻ ചെയ്ത് ഓർഗനൈസ് ചെയ്യുന്ന തീർത്ഥാടനം, ആഘോഷം, ഉത്സവം തുടങ്ങിയ സാഹചര്യങ്ങളിലാണ് ഉണ്ടായിട്ടുള്ളത്.

ഒരു വലിയ ആൾക്കൂട്ടത്തിൽ, ആളുകളുടെ പൊതുവായ മോട്ടിവേഷനുകളാണ് പലപ്പോഴും അപകടകാരണമാകുന്നത്. എന്തിന്റെയെങ്കിലും നേരെ നീങ്ങാനോ എന്തിൽ നിന്നെങ്കിലും അകന്നുമാറാനോ എല്ലാവരും ശ്രമിക്കുമ്പോൾ, അവിടെയുള്ള ആളുകളുടെ എണ്ണത്തിന് ആനുപാതികമായി അപകടസാധ്യതയും കൂടും. ഉദാഹരണത്തിന്, ഒരു മാളിലെ ഒരു ഷോപ്പിൽ എന്തെങ്കിലും ആകർഷകമായ ഉല്പന്നം വളരെ കുറഞ്ഞ വിലയ്ക്ക് വിൽക്കുന്നു എന്ന് കരുതുക. ഷോപ്പിന് മുന്നിലെ ഇടുങ്ങിയ സ്ഥലത്ത്, അവിടെ ഉൾക്കൊള്ളാനാവുന്നതിലും കൂടുതൽ ആളുകൾ വന്ന് നിറയുന്നു. എല്ലാവർക്കും ഒരേ മോട്ടിവേഷൻ; ഷോപ്പിലേയ്ക്ക് കയറി അത് വാങ്ങുക. ഇടുങ്ങിയ വാതിലിലൂടെ ഒരേ സമയം കയറാവുന്നവർക്ക് പരിധിയുണ്ട്, ഷോപ്പിനകത്ത് ഒരു സമയം നിൽക്കാവുന്നർക്കും പരിധിയുണ്ട്. ആൾക്കൂട്ടത്തിൽ ഷോപ്പിന് മുന്നിൽ നിന്നും പിന്നിലേയ്ക്ക് പോകുന്തോറും, സാധനം കിട്ടാതെ പോകുമോ എന്ന ടെൻഷൻ എല്ലാവർക്കും ഉണ്ട്. എല്ലാവരും ഒരേപോലെ ഷോപ്പിന്റെ ദിശയിലേയ്ക്ക് തള്ളാൻ നോക്കും. ഏറ്റവും പിന്നിൽ നിൽക്കുന്ന ആൾ, തനിക്ക് മുന്നിൽ നിൽക്കുന്നവരെ ചെറുതായിട്ടൊന്ന് തള്ളുകയേ ഉള്ളൂ. മിക്കവരും മാന്യത വിട്ട് ഒരാളെ ഞെരുക്കാൻ ശ്രമിച്ചേക്കില്ല. പക്ഷേ ഓരോരുത്തരും ചെലുത്തുന്ന ഈ ചെറിയ തള്ളൽ മുന്നിലേയ്ക്ക് മുന്നിലേയ്ക്ക് അടിഞ്ഞുകൂടാൻ തുടങ്ങും. പിന്നിൽ നിന്ന് തള്ളുന്നവർക്ക്, തങ്ങൾ കൂടി ചേർന്ന് ഏറ്റവും മുന്നിലേയ്ക്ക് ചെലുത്തുന്ന മർദ്ദത്തെക്കുറിച്ച് ധാരണയുണ്ടാവില്ല. ഷോപ്പിന്റെ വാതിലിന് മുന്നിൽ, നീങ്ങാൻ കഴിയാതെ നിൽക്കുന്ന കുറച്ചുപേർക്ക് ഈ തള്ളലുകൾ പല മടങ്ങ് ഗുണിക്കപ്പെട്ടാണ് അനുഭവപ്പെടുക. പലതുള്ളി, പെരുവെള്ളം! അവർ ഞെരിക്കപ്പെടും. ശ്വാസമെടുക്കാൻ കഴിയാതെയോ, അസ്ഥികൾ നുറുങ്ങിയോ ഒക്കെ ദുരന്തം വിളിക്കപ്പെടാതെ വന്നുകയറും.

<img class="alignnone size-full wp-image-431269" src="https://cdn.boolokam.com/articles/2023/11/sssddd.jpg" alt="" width="670" height="392" />ഒഴുകുന്ന വെള്ളത്തിൽ ജലതന്മാത്രകൾക്ക് പ്രസക്തിയില്ലാത്തതുപോലെ, ഒരു പരിധിയ്ക്കപ്പുറം സാന്ദ്രതയുള്ള ജനക്കൂട്ടത്തിൽ മനുഷ്യർക്ക് വ്യക്തിഗത ഐഡന്റിറ്റികൾ നഷ്ടപ്പെടും. ജനക്കൂട്ടം മൊത്തം ഒരൊറ്റ വസ്തുവായി പെരുമാറാൻ തുടങ്ങും. ഞെരുക്കത്തിൽ ഒരാൾ ബാലൻസ് തെറ്റി വീണാൽ ആൾക്കൂട്ടം അയാൾക്ക് മുകളിലൂടെ ഒഴുകും. ആളുകളുടെ പ്രായം, മെന്റാലിറ്റി, എന്നിങ്ങനെ പല കാരണങ്ങൾ ചൂണ്ടിക്കാണിക്കാനുണ്ടാവും. പക്ഷേ മിക്ക ആൾക്കൂട്ട അപകടങ്ങളുടേയും പിന്നിൽ മോശമായ ഒരു ഡിസൈൻ ഉണ്ടാവും. അവിടെ വരാൻ പോകുന്ന ആളുകളുടെ എണ്ണമെത്ര, അവരെ ഉൾക്കൊള്ളാനുള്ള സ്ഥലം അവിടുണ്ടോ, ഒരുസമയം ഒരു വാതിലിലൂടെ കടക്കാവുന്ന ആളുകളുടെ എണ്ണമെത്ര, അങ്ങനെയെങ്കിൽ എത്ര വാതിലുകൾ വേണം, വരുന്നവരുടെ വാഹനങ്ങൾ ഏത് വഴിയിലൂടെ വരും, അവ എവിടെ പാർക്ക് ചെയ്യും, പാർക്കിങ് സ്പെയ്സ് മതിയായത്ര ഉണ്ടോ, അത്രയും പേരുടെ ഒഴുക്ക് നിയന്ത്രിക്കാൻ എത്ര സ്റ്റാഫ് വേണം, എൻട്രി ഏതുവഴി, എക്സിറ്റ് ഏതുവഴി, പടിക്കെട്ട് എവിടെ, സ്വിച്ച് ബോർഡ് എവിടെ, ജൂസ് പാർലർ എവിടെ, ടിക്കറ്റ് കൗണ്ടർ എവിടെ, എന്നിങ്ങനെ നൂറായിരം കാര്യങ്ങൾ അവിടെ പരിഗണിക്കേണ്ടതുണ്ട്. ലോകത്തെ വലിയ ആൾക്കൂട്ടദുരന്തങ്ങളിൽ ഏതാണ്ടെല്ലാം തന്നെ ഈ ഡിസൈൻ പോരായ്മയിലൂടെയാണ് സംഭവിച്ചത്. ഹജ്ജ് തീർത്ഥാടനത്തിനിടെ നടന്നിട്ടുള്ള അപകടങ്ങൾ കുറയ്ക്കാൻ വേണ്ടി നടത്തിയ സയന്റിഫിക് പഠനങ്ങൾ തന്നെ ഒരുപാടുണ്ട്. അവയുടെയൊക്കെ ഫലമായിട്ട് അവിടത്തെ ക്രൗഡ് മാനേജുമെന്റ് കാര്യമായി മെച്ചപ്പെട്ടിട്ടുമുണ്ട്.

<img class="size-full wp-image-431270 aligncenter" src="https://cdn.boolokam.com/articles/2023/11/ssssd.png" alt="" width="1119" height="583" />നമ്മുടേത് പോലെ ജനസാന്ദ്രതയുള്ള സ്ഥലങ്ങളിൽ ആളുകൾ തടിച്ചുകൂടുന്ന ഏതാണ്ട് എല്ലായിടത്തും ഇത്തരമൊരു അപകടം പതിയിരിപ്പുണ്ട്. പലയിടത്തും ഡിസൈൻ പോരായ്മയല്ല, ഡിസൈനേ ഇല്ലാത്ത അവസ്ഥയാണ് കണ്ടിട്ടുള്ളത്. അതുകൊണ്ട് തന്നെ എനിക്ക് പൊതുവേ ആൾക്കൂട്ടങ്ങളെ ഇത്തിരി പേടിയാണ്. ചില ആഘോഷസാഹചര്യങ്ങളിൽ ചെന്നിട്ട്, "ഇവിടെ ഒരു സ്റ്റാംപീഡ് ഉണ്ടായാൽ എന്തുചെയ്യും" എന്ന് അറിയാതെ ചോദിച്ചുപോയിട്ട്, ചുറ്റുമുള്ളവർ കളിയാക്കിയിട്ടുമുണ്ട്. ശരിയാണ്, നോക്കുമ്പോൾ ഇത്തിരി ഞെരുക്കമുണ്ടെങ്കിലും എല്ലാവരും കൂൾ ആയിട്ട് അങ്ങോട്ടുമിങ്ങോട്ടും നീങ്ങുന്നുണ്ട്. പേടിക്കാനൊന്നുമില്ല. പക്ഷേ കാര്യങ്ങൾ മാറിമറിയാൻ അധികം സമയം വേണ്ട. ഒരു ഷോർട് സർക്യൂട്ട് തീപിടുത്തമുണ്ടായാലോ, തുറന്ന സ്ഥലമാണെങ്കിൽ പെട്ടെന്നൊരു മഴ പെയ്താലോ അങ്ങോട്ടുമിങ്ങോട്ടും ഒഴുകിയിരുന്നവർ പെട്ടെന്ന് ഒരേ ദിശയിലേയ്ക്ക് ഓടാൻ തുടങ്ങും.

[caption id="attachment_431271" align="aligncenter" width="1200"]<img class="size-full wp-image-431271" src="https://cdn.boolokam.com/articles/2023/11/ssvvvv.jpg" alt="കുസാറ്റ്" width="1200" height="675" /> കുസാറ്റ്[/caption]

അപ്പോൾ അതുവരെ പ്രസക്തമല്ലാതിരുന്ന പലതും പ്രസക്തമായിത്തുടങ്ങും. കയറിനിൽക്കാൻ ആവശ്യത്തിന് ഷെൽട്ടർ സ്പെയ്സ് ഉണ്ടോ, അവിടെ എക്സിറ്റ് വാതിലുണ്ടോ, ഉണ്ടെങ്കിൽ തന്നെ എത്ര പേർക്ക് ഒരേ സമയം പോകാം, എല്ലാവരും കൂടി ചെലുത്തുന്ന മർദ്ദം താങ്ങാൻ ആ സ്ട്രക്ചറിന് കഴിയുമോ അതോ അത് പൊളിയാനുള്ള സാധ്യതയുണ്ടോ, ഇങ്ങനെ പലതും പ്രസക്തമാകും. അതുവരെ ഒരോരോ വ്യക്തികൾ ആയിരുന്നവർ എല്ലാംകൂടി ഒഴുകുന്ന ഒറ്റയൊരു ജനക്കൂട്ടമായി മാറും. പിന്നെ ഒന്നും പ്രവചിക്കാൻ കഴിഞ്ഞേക്കില്ല. പിന്നെ ചിലപ്പോ വാർത്തയായി, സീരിയൽ ഡയലോഗ് പോലുള്ള തലക്കെട്ടുകളായി, കരയുന്നവരുടെ വിഷ്വലുകളായി, രണ്ടുദിവസത്തെ ചർച്ചയായി, പിന്നേം എല്ലാം പഴയപടി. കുസാറ്റ് ദുരന്തത്തിലെ ഇരകൾക്ക് അനുശോചനങ്ങൾ. ഇനിയെങ്ങും ഇത് ആവർത്തിക്കപ്പെടാതിരിക്കട്ടെ.


![ആൾക്കൂട്ടഞെരുക്കങ്ങൾ എങ്ങനെയാണ് ദുരന്തമായി മാറുന്നത് ?](https://cdn.boolokam.com/articles/2023/11/wwff.webp)കൊച്ചിൻ യൂണിവേഴ്സിറ്റിയിൽ (കുസാറ്റ്) നടക്കുന്ന കുസാറ്റ് ഫെസ്റ്റിൽ തിക്കിലും തിരക്കിലും പെട്ട് കഴിഞ്ഞദിവസം നാല് വിദ്യാ‍ർത്ഥികൾക്ക് ​ദാരുണാന്ത്യം സംഭവിച്ചിരുന്നു . സ്കൂൾ ഓഫ് എഞ്ചിനീയറിംഗ് സംഘടിപ്പിച്ച ഫെസ്റ്റിനിടെയാണ് അപകടമുണ്ടായത്. ബോളിവുഡ് ഗായിക നികിത ഗാന്ധിയുടെ ഗാനസന്ധ്യയ്ക്കായാണ് വിദ്യാർത്ഥികൾ ഒത്തുകൂടിയത്. മഴ പെയ്തതോടെ കൂടുതൽ പേർ ഓഡിറ്റോറിയത്തിലേക്ക് തള്ളിക്കയറിയത് തിരക്കിനിടയാക്കുകയും ഇതോടെ മുന്നിലുണ്ടായിരുന്ന വിദ്യാർത്ഥികൾ വീഴുകയുമായിരുന്നു. ഇത് അപകടത്തിന് കാരണമായെന്നുമാണ് ലഭിക്കുന്ന പ്രാഥമിക വിവരം. ഈ വിഷയത്തെ കുറിച്ച് വൈശാഖൻ തമ്പി സോഷ്യൽ മീഡിയയിൽ ഷെയർ ചെയ്ത കുറിപ്പ് വായിക്കാം. **ആൾക്കൂട്ടഞെരുക്കങ്ങൾ എങ്ങനെയാണ് ദുരന്തമായി മാറുന്നത് ?** **Vaisakhan Thampi** ഒരുപക്ഷേ ഏറ്റവും അപകടകരമായ ആൾക്കൂട്ടങ്ങൾ ഉണ്ടാകുന്നത് കലാപങ്ങളിലാണ്. മുൻപിൻനോക്കാത്ത, വൈകാരികമായി പ്രതികരിക്കുന്ന, അക്രമാസക്തരായ മനുഷ്യരാകും അവിടെ. ആയുധങ്ങളും ഉണ്ടാകും. പക്ഷേ ഒട്ടുമേ ഓർഗനൈസ്ഡല്ലാത്ത സംഭവങ്ങളായിട്ടുപോലും, കലാപങ്ങളിൽ ആൾക്കൂട്ടമരണങ്ങൾ വളരെ അപൂർവമാണ്. അത്തരം ദുരന്തങ്ങൾ മിക്കപ്പോഴും, മുൻകൂട്ടി പ്ലാൻ ചെയ്ത് ഓർഗനൈസ് ചെയ്യുന്ന തീർത്ഥാടനം, ആഘോഷം, ഉത്സവം തുടങ്ങിയ സാഹചര്യങ്ങളിലാണ് ഉണ്ടായിട്ടുള്ളത്. ഒരു വലിയ ആൾക്കൂട്ടത്തിൽ, ആളുകളുടെ പൊതുവായ മോട്ടിവേഷനുകളാണ് പലപ്പോഴും അപകടകാരണമാകുന്നത്. എന്തിന്റെയെങ്കിലും നേരെ നീങ്ങാനോ എന്തിൽ നിന്നെങ്കിലും അകന്നുമാറാനോ എല്ലാവരും ശ്രമിക്കുമ്പോൾ, അവിടെയുള്ള ആളുകളുടെ എണ്ണത്തിന് ആനുപാതികമായി അപകടസാധ്യതയും കൂടും. ഉദാഹരണത്തിന്, ഒരു മാളിലെ ഒരു ഷോപ്പിൽ എന്തെങ്കിലും ആകർഷകമായ ഉല്പന്നം വളരെ കുറഞ്ഞ വിലയ്ക്ക് വിൽക്കുന്നു എന്ന് കരുതുക. ഷോപ്പിന് മുന്നിലെ ഇടുങ്ങിയ സ്ഥലത്ത്, അവിടെ ഉൾക്കൊള്ളാനാവുന്നതിലും കൂടുതൽ ആളുകൾ വന്ന് നിറയുന്നു. എല്ലാവർക്കും ഒരേ മോട്ടിവേഷൻ; ഷോപ്പിലേയ്ക്ക് കയറി അത് വാങ്ങുക. ഇടുങ്ങിയ വാതിലിലൂടെ ഒരേ സമയം കയറാവുന്നവർക്ക് പരിധിയുണ്ട്, ഷോപ്പിനകത്ത് ഒരു സമയം നിൽക്കാവുന്നർക്കും പരിധിയുണ്ട്. ആൾക്കൂട്ടത്തിൽ ഷോപ്പിന് മുന്നിൽ നിന്നും പിന്നിലേയ്ക്ക് പോകുന്തോറും, സാധനം കിട്ടാതെ പോകുമോ എന്ന ടെൻഷൻ എല്ലാവർക്കും ഉണ്ട്. എല്ലാവരും ഒരേപോലെ ഷോപ്പിന്റെ ദിശയിലേയ്ക്ക് തള്ളാൻ നോക്കും. ഏറ്റവും പിന്നിൽ നിൽക്കുന്ന ആൾ, തനിക്ക് മുന്നിൽ നിൽക്കുന്നവരെ ചെറുതായിട്ടൊന്ന് തള്ളുകയേ ഉള്ളൂ. മിക്കവരും മാന്യത വിട്ട് ഒരാളെ ഞെരുക്കാൻ ശ്രമിച്ചേക്കില്ല. പക്ഷേ ഓരോരുത്തരും ചെലുത്തുന്ന ഈ ചെറിയ തള്ളൽ മുന്നിലേയ്ക്ക് മുന്നിലേയ്ക്ക് അടിഞ്ഞുകൂടാൻ തുടങ്ങും. പിന്നിൽ നിന്ന് തള്ളുന്നവർക്ക്, തങ്ങൾ കൂടി ചേർന്ന് ഏറ്റവും മുന്നിലേയ്ക്ക് ചെലുത്തുന്ന മർദ്ദത്തെക്കുറിച്ച് ധാരണയുണ്ടാവില്ല. ഷോപ്പിന്റെ വാതിലിന് മുന്നിൽ, നീങ്ങാൻ കഴിയാതെ നിൽക്കുന്ന കുറച്ചുപേർക്ക് ഈ തള്ളലുകൾ പല മടങ്ങ് ഗുണിക്കപ്പെട്ടാണ് അനുഭവപ്പെടുക. പലതുള്ളി, പെരുവെള്ളം! അവർ ഞെരിക്കപ്പെടും. ശ്വാസമെടുക്കാൻ കഴിയാതെയോ, അസ്ഥികൾ നുറുങ്ങിയോ ഒക്കെ ദുരന്തം വിളിക്കപ്പെടാതെ വന്നുകയറും. ![](https://cdn.boolokam.com/articles/2023/11/sssddd.jpg)ഒഴുകുന്ന വെള്ളത്തിൽ ജലതന്മാത്രകൾക്ക് പ്രസക്തിയില്ലാത്തതുപോലെ, ഒരു പരിധിയ്ക്കപ്പുറം സാന്ദ്രതയുള്ള ജനക്കൂട്ടത്തിൽ മനുഷ്യർക്ക് വ്യക്തിഗത ഐഡന്റിറ്റികൾ നഷ്ടപ്പെടും. ജനക്കൂട്ടം മൊത്തം ഒരൊറ്റ വസ്തുവായി പെരുമാറാൻ തുടങ്ങും. ഞെരുക്കത്തിൽ ഒരാൾ ബാലൻസ് തെറ്റി വീണാൽ ആൾക്കൂട്ടം അയാൾക്ക് മുകളിലൂടെ ഒഴുകും. ആളുകളുടെ പ്രായം, മെന്റാലിറ്റി, എന്നിങ്ങനെ പല കാരണങ്ങൾ ചൂണ്ടിക്കാണിക്കാനുണ്ടാവും. പക്ഷേ മിക്ക ആൾക്കൂട്ട അപകടങ്ങളുടേയും പിന്നിൽ മോശമായ ഒരു ഡിസൈൻ ഉണ്ടാവും. അവിടെ വരാൻ പോകുന്ന ആളുകളുടെ എണ്ണമെത്ര, അവരെ ഉൾക്കൊള്ളാനുള്ള സ്ഥലം അവിടുണ്ടോ, ഒരുസമയം ഒരു വാതിലിലൂടെ കടക്കാവുന്ന ആളുകളുടെ എണ്ണമെത്ര, അങ്ങനെയെങ്കിൽ എത്ര വാതിലുകൾ വേണം, വരുന്നവരുടെ വാഹനങ്ങൾ ഏത് വഴിയിലൂടെ വരും, അവ എവിടെ പാർക്ക് ചെയ്യും, പാർക്കിങ് സ്പെയ്സ് മതിയായത്ര ഉണ്ടോ, അത്രയും പേരുടെ ഒഴുക്ക് നിയന്ത്രിക്കാൻ എത്ര സ്റ്റാഫ് വേണം, എൻട്രി ഏതുവഴി, എക്സിറ്റ് ഏതുവഴി, പടിക്കെട്ട് എവിടെ, സ്വിച്ച് ബോർഡ് എവിടെ, ജൂസ് പാർലർ എവിടെ, ടിക്കറ്റ് കൗണ്ടർ എവിടെ, എന്നിങ്ങനെ നൂറായിരം കാര്യങ്ങൾ അവിടെ പരിഗണിക്കേണ്ടതുണ്ട്. ലോകത്തെ വലിയ ആൾക്കൂട്ടദുരന്തങ്ങളിൽ ഏതാണ്ടെല്ലാം തന്നെ ഈ ഡിസൈൻ പോരായ്മയിലൂടെയാണ് സംഭവിച്ചത്. ഹജ്ജ് തീർത്ഥാടനത്തിനിടെ നടന്നിട്ടുള്ള അപകടങ്ങൾ കുറയ്ക്കാൻ വേണ്ടി നടത്തിയ സയന്റിഫിക് പഠനങ്ങൾ തന്നെ ഒരുപാടുണ്ട്. അവയുടെയൊക്കെ ഫലമായിട്ട് അവിടത്തെ ക്രൗഡ് മാനേജുമെന്റ് കാര്യമായി മെച്ചപ്പെട്ടിട്ടുമുണ്ട്. ![](https://cdn.boolokam.com/articles/2023/11/ssssd.png)നമ്മുടേത് പോലെ ജനസാന്ദ്രതയുള്ള സ്ഥലങ്ങളിൽ ആളുകൾ തടിച്ചുകൂടുന്ന ഏതാണ്ട് എല്ലായിടത്തും ഇത്തരമൊരു അപകടം പതിയിരിപ്പുണ്ട്. പലയിടത്തും ഡിസൈൻ പോരായ്മയല്ല, ഡിസൈനേ ഇല്ലാത്ത അവസ്ഥയാണ് കണ്ടിട്ടുള്ളത്. അതുകൊണ്ട് തന്നെ എനിക്ക് പൊതുവേ ആൾക്കൂട്ടങ്ങളെ ഇത്തിരി പേടിയാണ്. ചില ആഘോഷസാഹചര്യങ്ങളിൽ ചെന്നിട്ട്, "ഇവിടെ ഒരു സ്റ്റാംപീഡ് ഉണ്ടായാൽ എന്തുചെയ്യും" എന്ന് അറിയാതെ ചോദിച്ചുപോയിട്ട്, ചുറ്റുമുള്ളവർ കളിയാക്കിയിട്ടുമുണ്ട്. ശരിയാണ്, നോക്കുമ്പോൾ ഇത്തിരി ഞെരുക്കമുണ്ടെങ്കിലും എല്ലാവരും കൂൾ ആയിട്ട് അങ്ങോട്ടുമിങ്ങോട്ടും നീങ്ങുന്നുണ്ട്. പേടിക്കാനൊന്നുമില്ല. പക്ഷേ കാര്യങ്ങൾ മാറിമറിയാൻ അധികം സമയം വേണ്ട. ഒരു ഷോർട് സർക്യൂട്ട് തീപിടുത്തമുണ്ടായാലോ, തുറന്ന സ്ഥലമാണെങ്കിൽ പെട്ടെന്നൊരു മഴ പെയ്താലോ അങ്ങോട്ടുമിങ്ങോട്ടും ഒഴുകിയിരുന്നവർ പെട്ടെന്ന് ഒരേ ദിശയിലേയ്ക്ക് ഓടാൻ തുടങ്ങും. [caption id="attachment_431271" align="aligncenter" width="1200"]![കുസാറ്റ്](https://cdn.boolokam.com/articles/2023/11/ssvvvv.jpg) കുസാറ്റ്[/caption] അപ്പോൾ അതുവരെ പ്രസക്തമല്ലാതിരുന്ന പലതും പ്രസക്തമായിത്തുടങ്ങും. കയറിനിൽക്കാൻ ആവശ്യത്തിന് ഷെൽട്ടർ സ്പെയ്സ് ഉണ്ടോ, അവിടെ എക്സിറ്റ് വാതിലുണ്ടോ, ഉണ്ടെങ്കിൽ തന്നെ എത്ര പേർക്ക് ഒരേ സമയം പോകാം, എല്ലാവരും കൂടി ചെലുത്തുന്ന മർദ്ദം താങ്ങാൻ ആ സ്ട്രക്ചറിന് കഴിയുമോ അതോ അത് പൊളിയാനുള്ള സാധ്യതയുണ്ടോ, ഇങ്ങനെ പലതും പ്രസക്തമാകും. അതുവരെ ഒരോരോ വ്യക്തികൾ ആയിരുന്നവർ എല്ലാംകൂടി ഒഴുകുന്ന ഒറ്റയൊരു ജനക്കൂട്ടമായി മാറും. പിന്നെ ഒന്നും പ്രവചിക്കാൻ കഴിഞ്ഞേക്കില്ല. പിന്നെ ചിലപ്പോ വാർത്തയായി, സീരിയൽ ഡയലോഗ് പോലുള്ള തലക്കെട്ടുകളായി, കരയുന്നവരുടെ വിഷ്വലുകളായി, രണ്ടുദിവസത്തെ ചർച്ചയായി, പിന്നേം എല്ലാം പഴയപടി. കുസാറ്റ് ദുരന്തത്തിലെ ഇരകൾക്ക് അനുശോചനങ്ങൾ. ഇനിയെങ്ങും ഇത് ആവർത്തിക്കപ്പെടാതിരിക്കട്ടെ.
