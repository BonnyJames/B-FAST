---
title: "കോവിഡ് വെറുമൊരു സൂക്ഷ്മാണു അല്ല, ഒരു തത്വചിന്തകൻ എന്ന് തോന്നിപ്പോകുന്നു"
date: 2020-04-29T13:38:33
draft: false
categories: ["Society"]
tags: ['covid', 'Shanthini Tom']
author: "Beaumaris"
---

<a href="https://wordpress-972788-3403151.cloudwaysapps.com/shanthini-tom-post/271274/ppo-3246" rel="attachment wp-att-271275"><img class="alignleft size-full wp-image-271275" src="https://cdn.boolokam.com/articles/2020/04/ppo-832.jpg" alt="" width="784" height="410" /></a><strong>Shanthini Tom</strong>

<strong>മേരെ പ്യാരേ ദേശവാസിയോ, ധ്യാൻ സേ സുനോ</strong>

അതിപ്രധാനമായൊരു തീരുമാനവുമായി അദ്ദേഹം എത്തുന്നതും കാത്താണ് നമ്മളിൽ പലരും കണ്ണിലെണ്ണയൊഴിച്ച് കാത്തിരിക്കുന്നത്. രാജ്യവ്യാപകമായ അടച്ചുപൂട്ടലിന്റെ മുപ്പത്തിയാറാം ദിവസം പിന്നിടുമ്പോൾ ഇന്നോളം പരിചയിക്കാത്ത ജീവിതരീതികളിലൂടെയാണ് നമ്മൾ കടന്നുപോവുന്നത്. എല്ലാത്തിനും നല്ലതും ചീത്തയുമായ വശങ്ങളുണ്ടെന്ന വസ്തുതയെ ഓർമിപ്പിച്ച്‌, അതിജീവനവും പ്രതിരോധവും ഒക്കെ ജീവിതത്തിന്റെതന്നെ ഒരു ഭാഗമാണെന്ന് നമ്മളെ പഠിപ്പിക്കുകയാണ് ഈ കോവിഡ് കാലഘട്ടം. ഇനിയെന്ത് എന്ന് ചിന്തിച്ചിട്ടുണ്ടോ? രാജ്യത്തിന്റെ സാമ്പത്തികസ്ഥിതി കണക്കിലെടുത്ത് ലോക്ക്ഡൗൺ നിർത്തലാക്കാൻ സർക്കാർ തീരുമാനിച്ചേക്കാം, എന്നിരുന്നാലും ആറടി അകലമുൾപ്പടെ ഇപ്പോൾ പാലിക്കുന്ന മാനദണ്ഠങ്ങൾ എല്ലാം അച്ചടക്കത്തോടെ പരിപാലിക്കണം. നിയന്ത്രണത്തിലാണെന്ന് നാം കരുതുന്നുവെങ്കിലും വൈറസിനെ പൂർണമായും നിർമ്മാർജ്ജനം ചെയ്യാൻ നമുക്ക് സാധിച്ചിട്ടില്ലെന്ന സത്യം ഓർമയിലുണ്ടാവണം. ആറടി ദൂരം പാലിക്കാനും ആൾക്കൂട്ടം രൂപപ്പെടുന്നത് തടയാനും നമുക്ക് കഴിയണം. കഴിഞ്ഞ ഒന്നൊന്നര മാസമായി അമ്പലങ്ങളിലും പള്ളികളിലും പോകാനാവാതെ വീർപ്പുമുട്ടിക്കഴിയുന്നവരാണ് നമ്മൾ. അതുപോലെതന്നെ വളരെയേറെ ആഗ്രഹിച്ചു പ്ലാൻ ചെയ്ത ചില യാത്രകൾ നടത്താൻ കഴിയാതെ ഇച്ഛാഭംഗം വന്നവർ. ലോക്ക്ഡൗൺ മാറ്റിയാലുടനെ ഷോപ്പിംഗ് ചെയ്തു കെട്ടിക്കിടക്കുന്ന പണം ചിലവഴിച്ച് പോക്കറ്റിനെ ഫ്രീ ആക്കാമെന്ന് കരുതുന്നവരുമുണ്ട്.

അതുകൊണ്ട്, ഇത് മനസിലാക്കണം. സർക്കാർ നമുക്കുമേൽ നിർദ്ദേശിച്ച നിയന്ത്രണങ്ങൾ മാത്രമേ മാറുന്നുള്ളു. മറ്റൊന്നിനും മാറ്റമില്ല. കോവിഡ് എവിടെയുമുണ്ട്, നാം സ്പർശിക്കുന്ന ഇടങ്ങളിലെല്ലാം നമ്മളെയും കാത്ത്‌ കോവിഡുണ്ട്‌. നമ്മളെ നമുക്ക് മാത്രമേ സൂക്ഷിക്കാനാവൂ, കോവിഡ് നമ്മെ പരിശീലിപ്പിച്ച ശുചിത്വപാലനം നാമിനിയും തുടരണം. സാധാരണനിലയിലേക്ക് ലോകം മടങ്ങിവരണമെങ്കിൽ സമയമെടുക്കും. ഏറ്റവും കുറഞ്ഞത് ഫലപ്രദമായ ഒരു വാക്സിൻ ലഭ്യമാവുന്നതുവരെയെങ്കിലും. അങ്ങനെയെങ്കിൽ ഒരു വാക്സിൻ വിജയകരമായി കണ്ടുപിടിച്ച്, വാണിജ്യാടിസ്ഥാനത്തിൽ ഉല്പാദിപ്പിച്ച് ലോകം മുഴുവൻ ലഭ്യമാക്കിവരുമ്പോൾ ഏകദേശം ഒന്നൊന്നര വർഷമെങ്കിലും എടുക്കും. ആയിരക്കണക്കിന് ആളെ വിളിച്ചുകൂട്ടി കെങ്കേമമായി നടത്തിപ്പോന്ന വിവാഹങ്ങളും മറ്റെല്ലാ ചടങ്ങുകളും നമുക്കിനിയും ഒഴിവാക്കേണ്ടി വരും. ആൾക്കൂട്ടങ്ങളിലല്ല കാര്യമെന്ന് നമ്മുടെയൊക്കെ തലച്ചോറിനുൾക്കൊള്ളേണ്ടി വരും. ഒന്നും ഉടനെതന്നെ പഴയരീതിയിലേക്കാവുമെന്നും ആരും കരുതണ്ട. അതുകൊണ്ടുതന്നെ കുറഞ്ഞത് ഒന്നര വർഷത്തേക്ക് വളരെക്കാലമായി ആലോചിച്ചുപോന്ന ആ വിനോദസഞ്ചാരത്തെക്കുറിച്ച് ആലോചിക്കേണ്ടതില്ല.

കേൾക്കുമ്പോൾ വിചിത്രമെന്ന് തോന്നുന്നുണ്ടല്ലേ... അതിൽ കാര്യമില്ല. മിക്ക രാജ്യങ്ങളും ഇപ്പോൾ തന്നെ ഈ വർഷാന്ത്യം വരെ വിദേശയാത്രകൾ ചെയ്യുന്നതിൽ നിന്നും സ്വന്തം പൗരന്മാർക്ക് വിലക്കേർപ്പെടുത്തിക്കഴിഞ്ഞു. നമ്മുടെ ലോകത്തിന്‌ മാറ്റം വന്നുകഴിഞ്ഞു, അതിനെ നമ്മൾ ഉൾക്കൊള്ളുക എന്നതുമാത്രമേ ഇനി ബാക്കിയുള്ളു. "കരുതലാണ് പങ്കിടൽ" എന്ന് പഠിച്ചുവളർന്ന നമുക്കിനി "പങ്കിടാതിരിക്കലാണ് കരുതൽ" എന്ന് ചിന്തിക്കേണ്ടി വരും. അസുഖം വന്ന വ്യക്തി സ്വയംരക്ഷ തേടുന്നതിനൊപ്പം അസുഖവ്യാപനം വരുത്താതെ സ്വയം ഒതുങ്ങിക്കൂടാൻ ശ്രദ്ധിക്കണം, അതിലാണ് കരുതൽ. ഓർക്കുക, അസുഖം ഭേദമായവരിലും വീണ്ടും അസുഖം വരാൻ സാധ്യതയുള്ളതുകൊണ്ടുതന്നെ അസുഖം പടരാൻ അനുവദിക്കരുത്.
ശ്രീ നാരായണ ഗുരു പറഞ്ഞതുപോലെ:
"അവനവനാത്മ സുഖത്തിനാചരിക്കുന്നവ
അപരന് സുഖത്തിനായി വരേണം"
തന്റെയും അന്യന്റെയും ആത്മസുഖമെന്നത് പാരസ്‌പര്യത്തിലധിഷ്ഠിതമാണെന്ന ചിന്താഗതി നാമോരോരുത്തർക്കും ഉണ്ടാവണം. ഇന്ന് നാം ചെയ്യുന്നത്തിന്റെ ഫലം നമ്മിലേക്ക് മടങ്ങിവന്നേക്കാം. കോവിഡ് വെറുമൊരു സൂക്ഷ്മാണു അല്ല, ഈ ലോകത്തിനുമുഴുവൻ ജ്ഞാനം പകരാൻ അവതരിച്ച തത്ത്വചിന്തകന്‍ ആണെന്ന് തോന്നിപ്പോകുന്നു.


![കോവിഡ് വെറുമൊരു സൂക്ഷ്മാണു അല്ല, ഒരു തത്വചിന്തകൻ എന്ന് തോന്നിപ്പോകുന്നു](https://cdn.boolokam.com/articles/2020/04/ppo-832.jpg)[](https://wordpress-972788-3403151.cloudwaysapps.com/shanthini-tom-post/271274/ppo-3246)**Shanthini Tom** **മേരെ പ്യാരേ ദേശവാസിയോ, ധ്യാൻ സേ സുനോ** അതിപ്രധാനമായൊരു തീരുമാനവുമായി അദ്ദേഹം എത്തുന്നതും കാത്താണ് നമ്മളിൽ പലരും കണ്ണിലെണ്ണയൊഴിച്ച് കാത്തിരിക്കുന്നത്. രാജ്യവ്യാപകമായ അടച്ചുപൂട്ടലിന്റെ മുപ്പത്തിയാറാം ദിവസം പിന്നിടുമ്പോൾ ഇന്നോളം പരിചയിക്കാത്ത ജീവിതരീതികളിലൂടെയാണ് നമ്മൾ കടന്നുപോവുന്നത്. എല്ലാത്തിനും നല്ലതും ചീത്തയുമായ വശങ്ങളുണ്ടെന്ന വസ്തുതയെ ഓർമിപ്പിച്ച്‌, അതിജീവനവും പ്രതിരോധവും ഒക്കെ ജീവിതത്തിന്റെതന്നെ ഒരു ഭാഗമാണെന്ന് നമ്മളെ പഠിപ്പിക്കുകയാണ് ഈ കോവിഡ് കാലഘട്ടം. ഇനിയെന്ത് എന്ന് ചിന്തിച്ചിട്ടുണ്ടോ? രാജ്യത്തിന്റെ സാമ്പത്തികസ്ഥിതി കണക്കിലെടുത്ത് ലോക്ക്ഡൗൺ നിർത്തലാക്കാൻ സർക്കാർ തീരുമാനിച്ചേക്കാം, എന്നിരുന്നാലും ആറടി അകലമുൾപ്പടെ ഇപ്പോൾ പാലിക്കുന്ന മാനദണ്ഠങ്ങൾ എല്ലാം അച്ചടക്കത്തോടെ പരിപാലിക്കണം. നിയന്ത്രണത്തിലാണെന്ന് നാം കരുതുന്നുവെങ്കിലും വൈറസിനെ പൂർണമായും നിർമ്മാർജ്ജനം ചെയ്യാൻ നമുക്ക് സാധിച്ചിട്ടില്ലെന്ന സത്യം ഓർമയിലുണ്ടാവണം. ആറടി ദൂരം പാലിക്കാനും ആൾക്കൂട്ടം രൂപപ്പെടുന്നത് തടയാനും നമുക്ക് കഴിയണം. കഴിഞ്ഞ ഒന്നൊന്നര മാസമായി അമ്പലങ്ങളിലും പള്ളികളിലും പോകാനാവാതെ വീർപ്പുമുട്ടിക്കഴിയുന്നവരാണ് നമ്മൾ. അതുപോലെതന്നെ വളരെയേറെ ആഗ്രഹിച്ചു പ്ലാൻ ചെയ്ത ചില യാത്രകൾ നടത്താൻ കഴിയാതെ ഇച്ഛാഭംഗം വന്നവർ. ലോക്ക്ഡൗൺ മാറ്റിയാലുടനെ ഷോപ്പിംഗ് ചെയ്തു കെട്ടിക്കിടക്കുന്ന പണം ചിലവഴിച്ച് പോക്കറ്റിനെ ഫ്രീ ആക്കാമെന്ന് കരുതുന്നവരുമുണ്ട്. അതുകൊണ്ട്, ഇത് മനസിലാക്കണം. സർക്കാർ നമുക്കുമേൽ നിർദ്ദേശിച്ച നിയന്ത്രണങ്ങൾ മാത്രമേ മാറുന്നുള്ളു. മറ്റൊന്നിനും മാറ്റമില്ല. കോവിഡ് എവിടെയുമുണ്ട്, നാം സ്പർശിക്കുന്ന ഇടങ്ങളിലെല്ലാം നമ്മളെയും കാത്ത്‌ കോവിഡുണ്ട്‌. നമ്മളെ നമുക്ക് മാത്രമേ സൂക്ഷിക്കാനാവൂ, കോവിഡ് നമ്മെ പരിശീലിപ്പിച്ച ശുചിത്വപാലനം നാമിനിയും തുടരണം. സാധാരണനിലയിലേക്ക് ലോകം മടങ്ങിവരണമെങ്കിൽ സമയമെടുക്കും. ഏറ്റവും കുറഞ്ഞത് ഫലപ്രദമായ ഒരു വാക്സിൻ ലഭ്യമാവുന്നതുവരെയെങ്കിലും. അങ്ങനെയെങ്കിൽ ഒരു വാക്സിൻ വിജയകരമായി കണ്ടുപിടിച്ച്, വാണിജ്യാടിസ്ഥാനത്തിൽ ഉല്പാദിപ്പിച്ച് ലോകം മുഴുവൻ ലഭ്യമാക്കിവരുമ്പോൾ ഏകദേശം ഒന്നൊന്നര വർഷമെങ്കിലും എടുക്കും. ആയിരക്കണക്കിന് ആളെ വിളിച്ചുകൂട്ടി കെങ്കേമമായി നടത്തിപ്പോന്ന വിവാഹങ്ങളും മറ്റെല്ലാ ചടങ്ങുകളും നമുക്കിനിയും ഒഴിവാക്കേണ്ടി വരും. ആൾക്കൂട്ടങ്ങളിലല്ല കാര്യമെന്ന് നമ്മുടെയൊക്കെ തലച്ചോറിനുൾക്കൊള്ളേണ്ടി വരും. ഒന്നും ഉടനെതന്നെ പഴയരീതിയിലേക്കാവുമെന്നും ആരും കരുതണ്ട. അതുകൊണ്ടുതന്നെ കുറഞ്ഞത് ഒന്നര വർഷത്തേക്ക് വളരെക്കാലമായി ആലോചിച്ചുപോന്ന ആ വിനോദസഞ്ചാരത്തെക്കുറിച്ച് ആലോചിക്കേണ്ടതില്ല. കേൾക്കുമ്പോൾ വിചിത്രമെന്ന് തോന്നുന്നുണ്ടല്ലേ... അതിൽ കാര്യമില്ല. മിക്ക രാജ്യങ്ങളും ഇപ്പോൾ തന്നെ ഈ വർഷാന്ത്യം വരെ വിദേശയാത്രകൾ ചെയ്യുന്നതിൽ നിന്നും സ്വന്തം പൗരന്മാർക്ക് വിലക്കേർപ്പെടുത്തിക്കഴിഞ്ഞു. നമ്മുടെ ലോകത്തിന്‌ മാറ്റം വന്നുകഴിഞ്ഞു, അതിനെ നമ്മൾ ഉൾക്കൊള്ളുക എന്നതുമാത്രമേ ഇനി ബാക്കിയുള്ളു. "കരുതലാണ് പങ്കിടൽ" എന്ന് പഠിച്ചുവളർന്ന നമുക്കിനി "പങ്കിടാതിരിക്കലാണ് കരുതൽ" എന്ന് ചിന്തിക്കേണ്ടി വരും. അസുഖം വന്ന വ്യക്തി സ്വയംരക്ഷ തേടുന്നതിനൊപ്പം അസുഖവ്യാപനം വരുത്താതെ സ്വയം ഒതുങ്ങിക്കൂടാൻ ശ്രദ്ധിക്കണം, അതിലാണ് കരുതൽ. ഓർക്കുക, അസുഖം ഭേദമായവരിലും വീണ്ടും അസുഖം വരാൻ സാധ്യതയുള്ളതുകൊണ്ടുതന്നെ അസുഖം പടരാൻ അനുവദിക്കരുത്. ശ്രീ നാരായണ ഗുരു പറഞ്ഞതുപോലെ: "അവനവനാത്മ സുഖത്തിനാചരിക്കുന്നവ അപരന് സുഖത്തിനായി വരേണം" തന്റെയും അന്യന്റെയും ആത്മസുഖമെന്നത് പാരസ്‌പര്യത്തിലധിഷ്ഠിതമാണെന്ന ചിന്താഗതി നാമോരോരുത്തർക്കും ഉണ്ടാവണം. ഇന്ന് നാം ചെയ്യുന്നത്തിന്റെ ഫലം നമ്മിലേക്ക് മടങ്ങിവന്നേക്കാം. കോവിഡ് വെറുമൊരു സൂക്ഷ്മാണു അല്ല, ഈ ലോകത്തിനുമുഴുവൻ ജ്ഞാനം പകരാൻ അവതരിച്ച തത്ത്വചിന്തകന്‍ ആണെന്ന് തോന്നിപ്പോകുന്നു.
