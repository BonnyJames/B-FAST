---
title: "ഒരേ രാജ്യം (ചെറു കഥ)"
date: 2013-11-23T15:14:17
draft: false
categories: ["Society"]
tags: ["90's", 'story']
author: "boolokamtv@gmail.com"
---

<img class="alignright size-full wp-image-126468" alt="945141_347369768723627_736366009_n" src="https://cdn.boolokam.com/articles/2013/11/945141_347369768723627_736366009_n12.jpg" width="400" height="574" />ആ വെളുത്ത സോഫയില്‍ ചാരിയിരിക്കവേ മൊബൈലില്‍ WhatsApp മെസേജ് വന്ന ശബ്ദം. മെല്ലെ എടുത്തു നോക്കി. നാട്ടില്‍ നിന്നും അമ്മാവന്‍ മൂന്നു സുന്ദരികളുടെ ഫോട്ടോ അയച്ചിരിക്കുന്നു. സെലെക്റ്റ് ചെയ്താല്‍ ഉടന്‍ പെണ്ണ് കാണല്‍.

'Dude , Any news ?'
സില്‍വിയ ചോദിച്ചു.

'No baby , new girls  photos..., see ''

''ok , he loves you ... ''

തുര്‍ക്കി വംശജയായ സില്‍വിയയുടെ ഇംഗ്ലീഷ് കേള്‍ക്കാന്‍ നല്ല രസമാണ്.

ആ നീലക്കണ്ണുകള്‍ അതീവ സുന്ദരമാണ്.

ഷവറിനു കീഴെ നിശ്ചലമായി നില്‍ക്കവേ, സില്‍വിയയെ കുറിച്ചായിരുന്നു ചിന്ത.

അവളെന്തിനാണ് ഇങ്ങനെ സ്‌നേഹിക്കുന്നത് ?

എന്റെ ഇഷ്ടങ്ങള്‍ അന്വേഷിച്ചു അത് സാധിപ്പിച്ചു തരുന്നത് ?

ഒരു വിദേശിയോട് എല്ലാം തുറന്നു പറയണമെങ്കില്‍ അവളെത്രമാത്രം തന്നെ വിശ്വസിക്കുന്നുണ്ടാകും ?

ഇത്ര പെട്ടെന്ന്, വേറൊരു പെണ്‍ കുട്ടിയും തന്നോട് അടുത്തിട്ടില്ല.

ദുബായിലേയ്ക്കുള്ള ഫ്‌ലൈറ്റിലെ ബിസിനസ് ക്ലാസ്സില്‍ അന്ന് വേറെ ആരുമുണ്ടായിരുന്നില്ല.

ജസ്റ്റ് ലൈക് ഹെവന്‍ സിനിമ കാണവേ ആണ് സില്‍വിയ വന്നത്

'' സര്‍ ഇക്കോണമി ക്ലാസ്സിലെ ഒരു സ്ത്രീയ്ക്ക് കാലിനു സുഖമില്ല, സൊ, ബിസിനസ് ക്ലാസ്സിലേയ്ക്ക്

കൊണ്ട് വരുന്നതില്‍ എതിര്‍പ്പുണ്ടോ ?''

''അവര്‍ കപ്ള്‍സ് ആണോ ?''

''അതെ''

''എങ്കില്‍ രണ്ടു പേരും വന്നോട്ടെ.''
സില്‍വിയ സന്തോഷത്തോടെ സമ്മതം കൊടുത്തു .

ഇയര്‍ ഫോണ്‍ തിരുകവേ ആണ് ആ ദമ്പതികള്‍ വന്നത്.

നന്ദി സൂചകമായി അവര്‍ തന്ന ചിരി സ്വീകരിച്ചു. സിനിമയില്‍ മുഴുകി.

ഇടയ്‌ക്കൊരു ജ്യൂസ് ചോദിച്ചു.

ജ്യൂസ് നല്‍കവെ സില്‍വിയ പറഞ്ഞു

'' പലരും ഇങ്ങനെ സമ്മതിക്കാറില്ല. അത്രേം പൈസ കൊടുത്തല്ലെ ബിസിനസ് ക്ലാസ് ടിക്കറ്റ്

എടുക്കുന്നത്. ''

'' ഇക്കണമിയിലെ മുഴുവന്‍ പേരും ഇവിടെ വന്നിരുന്നാലും ഐ ഡോണ്ട് കെയര്‍ ''

ആ ഒറ്റ യാത്രയില്‍ തന്നെ സില്‍വിയ ഏറെ അടുത്തു.

'' ഈ ദുബായില്‍ ഒരു പെണ്ണിന് ആണിനെ കിട്ടാന്‍ പ്രയാസമൊന്നുമില്ല, പക്ഷെ നല്ലൊരു

കൂട്ടുകാരനെ കിട്ടാന്‍ ഏറെ ബുദ്ധിമുട്ടാണ്. നിന്നെ കണ്ടപ്പോള്‍ തേടിയ ഒരാളെ

കണ്ട അനുഭവം ആയിരുന്നു. നാട്യങ്ങളുടെ ഈ അറബ് നാട്ടില്‍ അതില്ലാത്ത

ഒരാളെ കണ്ടത് പോലെ.. ഇവിടെ ദുബായില്‍ ഞങ്ങള്‍ തുര്‍ക്കികള്‍ കുറവാണ്.. ''

അവള്‍ക്കു തന്നെ തീരെ പേടിയുണ്ടായിരുന്നില്ല.അതാണ് വല്ലാതെ ആകര്‍ഷിച്ച ഒന്ന്.

''മനസ്സില്‍ ഒരു ഭയമുള്ളിടത്തോളം കാലം എല്ലാ ബന്ധങ്ങളും കള്ളമാണ്. ''

അവളുടെ സ്ഥിരം വാചകം.

ഈ അടുപ്പം തുടങ്ങിയിട്ട് ഇന്നേയ്ക്ക് ഒരു വര്‍ഷം കഴിയുന്നു. ഇടയ്ക്ക് നാട്ടില്‍ പോകുമ്പോള്‍ മാത്രം

അവള്‍ക്കു സങ്കടമാകും. ഒന്നും ഇതുവരെ വാങ്ങിച്ചു നല്‍കാന്‍ അവള്‍ സമ്മതിച്ചിട്ടില്ല. മറിച്ച്

ഇങ്ങോട്ടായിരുന്നു പലതും തന്നത്.

''വിവേക്, എനിക്കൊന്നും വേണ്ട, എനിക്ക് സങ്കടം വരുമ്പോ അത് കേള്‍ക്കാനും, ഒന്ന് വഴക്ക്

കൂടാനും നീ നിന്ന് തന്നാല്‍ മതി ''

തുര്‍ക്കിയില്‍ ജനിച്ചു വളര്‍ന്നിട്ടും രണ്ടാം കിട പൗരന്മാരായി കഴിയേണ്ടി വരുന്ന

കുര്‍ദു വംശത്തെ പറ്റി അവള്‍ എന്നും സങ്കടപ്പെടും.

കുളിച്ചിറങ്ങിയതും സില്‍വിയ എന്തോ ചിലത് ഉണ്ടാക്കിക്കഴിഞ്ഞിരുന്നു.

ഗ്ലാസ്സിലെ ചുവന്ന പാനീയം കാണിച്ചു അവള്‍ പറഞ്ഞു

''ഇത് സല്‍ഗം, തുര്‍ക്കിയിലെ പാനീയം, ഇത് അദന കെബാബി , വേഗം കഴിക്കു, എനിക്ക്

ഏഴുമണിക്ക് ഡ്യൂട്ടിക്ക് കയറണം. ''

അവളുടെ മൊബൈല്‍ ഒന്ന് തിളങ്ങി.

''ബ്ലാക്ക് ലിസ്റ്റിലെ കോള്‍ വന്നതാ. അറബി പയ്യനാ . മഹാ അഹങ്കാരി...

പണം കൊണ്ട് മാത്രം എല്ലാം നേടാമെന്ന് കരുതുന്ന ശവം. കുര്‍ദുകള്‍

എന്നാല്‍ യാചകര്‍ എന്നാ ഇവരുടെ വിചാരം ! പണമല്ല

സ്‌നേഹവും, വിശ്വാസവുമാണ് ഞങ്ങള്‍ക്ക് വലുത്.''

പുളിയും മധുരവും കലര്‍ന്ന ആ പാനീയം ഒരു കവിള്‍ എടുത്തു അവളുടെ ചുണ്ടിലേയ്ക്ക് പകര്‍ന്നു

നല്കി. അവളതു സന്തോഷത്തോടെ സ്വീകരിച്ചു.

''നിന്നെ ആദ്യം കണ്ടപ്പോള്‍ ആ കൂള്‍ ഭാവം, ഒരു യാങ്കീ പയ്യന്‍സിനെ പോലെ തോന്നി.

പിന്നെ തോന്നി ഒരു തൊട്ടാവാടിയെന്ന്''

''ഇപ്പൊ എന്ത് തോന്നുന്നു സില്‍വിയാ ?''

ഒരു കുസൃതിയോടെ അവള്‍ പറഞ്ഞു

''യാമു യായഇയോര്‍''

''മീന്‍സ് ?''

''അയ്യേ, തുര്‍ക്കിഷ് അറിയില്ല അല്ലെ ? മഴ പെയ്യുന്നു എന്നാ യാമു യഇയോര്‍ ന്റെ അര്‍ത്ഥം...

നീ അടുത്ത് വരുമ്പോള്‍ എനിക്ക് മഴയത്ത് നില്‍ക്കുന്ന ഒരു സുഖം ''

''ഇതാണോ സില്‍വിയാ പ്രണയം?''

''ഇതിലും ഏറെ വലുതാണ് പ്രണയം.. അപ്പോള്‍ മഴ പെയ്യും, പാട്ട് കേള്‍ക്കും,

ചുറ്റും എന്തൊക്കെയോ മാറ്റങ്ങള്‍ ''

അദന കബാബ് കഴിക്കവെ സില്‍വിയ ചോദിച്ചു

'' മൊബൈലില്‍ ഫോട്ടോസ് കണ്ടു, ആരെയാ നിനക്ക് ഇഷ്ടായെ ?

അവനൊന്നും മിണ്ടിയില്ല.

''എന്തേ മിണ്ടാത്തത് ? സെന്‍ യൊരുല്‍ദുന്‍ മു ? നിനക്ക് ക്ഷീണമുണ്ടോ ? ''

''ഇല്ല, എന്തിനാ ഇപ്പൊ വിവാഹം എന്നൊരു ചിന്ത...''

''അതൊക്കെ ഇപ്പൊ തോന്നും വിവേക് , പക്ഷെ അത് വേണം... ജീവിതം പങ്കിടാന്‍ ഒരു പങ്കാളി..''

അവളുടെ ശബ്ദത്തില്‍ ചെറിയൊരു ദു:ഖം ഉണ്ടായിരുന്നു.

''സില്‍വിയ , നിന്നോടൊരു കാര്യം പറയാനുണ്ട് ''

അവന്‍ നേരെ ചെന്ന് ബേഗില്‍ നിന്നും കുറച്ച് കത്തുകള്‍ എടുത്തു.

'' രണ്ടു വര്‍ഷം മുന്പ് ഒരു വീട് വാങ്ങിച്ചിരുന്നു, ഇന്‍ ഇന്ത്യ,എന്റെ കേരളത്തില്‍ ''

'' ഐ നോ ദാറ്റ്, നീ അതെന്നോട് പറഞ്ഞിട്ടുണ്ട്''

''അവിടെ മുന്‍പ് താമസിച്ചിരുന്ന ഒരുത്തനു വന്ന കത്താണിത്..

ഒരു ഉള്‍നാടന്‍ ഗ്രാമത്തിലെ തയ്യല്‍ ജോലിക്കാരിയായ പെണ്‍കുട്ടി

എഴുതിയത്. ഇതില്‍ നിന്നും മനസ്സിലായത് അവള്‍ അരക്കു താഴെ

തളര്‍ന്ന ഒരു പെണ്‍ കുട്ടിയാണെന്ന് അറിഞ്ഞ ശേഷം അവന്‍ അവളുമായുള്ള

ബന്ധം നിര്‍ത്തി എന്നാണ്. അവര്‍ക്കിടയില്‍ എഴുത്ത് ബന്ധം മാത്രമേ ഉള്ളൂ..

ഒരു വര്‍ഷം മുന്‍പ് വന്ന അവസാനത്തെ കത്ത് ഞാന്‍ തര്‍ജ്ജിമ ചെയ്തു വായിക്കാം.''

'' വിനോദേട്ടന് ,ദയവു ചെയ്തു ഇതിനെങ്കിലും എനിക്ക് മറുപടി തരണം.

അമ്മയ്ക്ക് തീരെ സുഖമില്ല, അമ്മ കൂടി പോയാല്‍ എനിക്കാരുമില്ല...

ഏട്ടന്റെ കത്തുകള്‍ ആയിരുന്നു എന്റെ എക ആശ്വാസം.

ഞാന്‍ വികലാംഗ യാണെന്ന് പറഞ്ഞുള്ള ആ കത്തിന് ശേഷം ഏട്ടന്‍ മറുപടി

തരാത്തത് എന്താണെന്ന് എനിക്കൂഹിക്കാന്‍ കഴിയും.., ഒരു പുരുഷനും

അത്തരം ഒരു പെണ്ണിനെ ആഗ്രഹിക്കില്ല... അതിനാല്‍ എനിക്കത്ത രം മോഹങ്ങള്‍ ഒന്നുമില്ല...

പക്ഷെ ഏട്ടന്‍ എനിക്കെഴുതാതിരിക്കരുത്. ആ കത്തുകള്‍

വായിക്കുമ്പോള്‍ എനിക്കാരോ ഉള്ളത് പോലെ ഒരു സമാധാനമാണ്.

ഞാനൊരിക്കലും എട്ടന് ഭാരമായി വരില്ല, പക്ഷെ എന്നെ കൈ ഒഴിയരുത് ഏട്ടാ .

ഒരു നുള്ള് സ്‌നേഹം മാത്രം മതി എനിക്ക്.

അതുകൊണ്ട് ഞാനീ ജന്മം കഴിഞ്ഞോളാം ...''

&amp;nbsp;

&amp;nbsp;

''പ്രിയ നന്ദിനിക്ക് , ഞാന്‍ ഒരു വിസ കിട്ടി ഗള്‍ഫിലേയ്ക്കു വന്നു.

പക്ഷെ ഒരു ചതിയില്‍ പെട്ട് കുറച്ചു നാള്‍ ജയിലില്‍ ആയി.

അതാണ് നിനക്കെഴുതാന്‍ സാധിക്കാതിരുന്നത്.ഇപ്പൊ ചെറിയൊരു ജോലി

കിട്ടിയിട്ടുണ്ട്. നീ വിഷമിക്കരുത്, നിന്റെ വൈകല്യമൊന്നും എനിക്ക് പ്രശ്‌നമല്ല,

നിന്നെ ഞാന്‍ സ്‌നേഹിക്കുന്നു. ആരില്ലെങ്കിലും നിനക്ക് ഞാനുണ്ട്...

ഇനി നിന്റെ കണ്ണു നിറയില്ലെന്ന് നീയെനിക്കു സത്യം ചെയ്യണം.

കുറച്ചു പൈസ അയക്കുന്നുണ്ട്. മറുപടി പ്രതീക്ഷിച്ചു കൊണ്ട്. നിന്റെ വിനോദ്''

കെയര്‍ ഓഫ് വിവേക്

റിവോളി ഗാര്‍ഡന്‍ , ദുബൈ

പോസ്റ്റ് ബോക്‌സ് നമ്പര്‍ ......

കത്തെഴുതി വെച്ചതും മൊബൈലില്‍ മെസേജ് വന്നു

''ഐ മിസ്സ് യു''

സില്‍വിയ ആണ്. അല്പം കഴിഞ്ഞതും തൊട്ടു മുകളിലൂടെ അവളുടെ വിമാനം കടന്നു പോയി.

''നീ ആ പെണ്‍കുട്ടിക്ക് കത്തെഴുതണം, അതിനു വലിയൊരു ആശ്വാസമായിരിക്കും.

കാത്തിരിക്കാന്‍ ആരും ഇല്ലാത്തതിന്റെ വേദന ഞങ്ങള്‍ കുര്‍ദുകള്‍ക്ക് നന്നായി

അറിയാം. തുര്‍ക്കിയില്‍ ഞങ്ങളെ വിളിക്കുന്നത് തന്നെ കാത്തിരിപ്പുകാര്‍

എന്നാണ്. തുര്‍ക്കി സൈന്യം പിടിച്ചു കൊണ്ട് പോയ എന്റെ ഒരു സഹോദരന്‍

എവിടെയാണെന്ന് പോലും എനിക്കറിയില്ല. ഞങ്ങള്‍ ഇന്നും അവനെ

കാത്തിരിപ്പാണ്..''

കത്തിന് മറുപടി വന്നത് ഒരു മാസം കഴിഞ്ഞാണ്. അപ്പൊ സില്‍വിയ

ഫ്‌ലാറ്റില്‍ ഉണ്ടായിരുന്നു. അവള്‍ നിര്‍ബ്ബന്ധിച്ചത് കാരണം വീണ്ടും മറുപടി

എഴുതി അയച്ചു.

അന്ന് അവന്റെ നെഞ്ചിലെ നനുത്ത രോമത്തിലൂടെ വിരലോടിക്കവേ, അവള്‍ പറഞ്ഞു

'' ഫ്‌ലൈറ്റ് കമ്പനി കുറച്ചു പ്രതിസന്ധിയിലാണ് , ചിലപ്പോ ഈ ജോലി തെറിച്ചേക്കും.. ''

''വേറെ ജോലി നോക്കാം''

''വേണ്ട, നാട്ടില്‍ ഇപ്പൊ കുറെ അവസരങ്ങളുണ്ട്. ഇത്രനാളും ഇവിടെ സുഹൃത്തിനൊപ്പമായിരുന്നു

നിന്നത്, അവളും തുര്‍ക്കിയിലെയ്ക്കു പോകുവാണ്. ഞാനും മടങ്ങാമെന്ന് കരുതി. എത്ര നാളെന്നു

വെച്ചാ ദുബായില്‍ തന്നെ നില്‍ക്കുക ''

അവനൊന്നും മിണ്ടിയില്ല. ഏതോ ഫ്‌ലൈറ്റ് പോകുന്ന ശബ്ദം . സ്വയം പറയും പോലെ അവള്‍ പറഞ്ഞു

''ഈ ലോകം ഇത്ര വലുത് വേണ്ടായിരുന്നു.. ഒരു രാജ്യം മാത്രം.. കുറച്ചു മനുഷ്യരും . എങ്കില്‍

ഇഷ്ടമുള്ളവര്‍ക്കൊപ്പം എന്നും ജീവിക്കാമായിരുന്നു. ''

അവന്‍ ഒന്നും മിണ്ടിയില്ല . അവളുടെ പുറം മെല്ലെ തടവി

''വിവേക്, നിനക്കാ നന്ദിനിക്കൊരു ജീവിതം കൊടുത്തൂടെ ? രഹസ്യമായിട്ടെങ്കിലും ?

സ്‌നേഹം കിട്ടിയാല്‍ പൂക്കാത്ത പെണ്ണില്ലെന്ന് ഒരു ഓപെറയില്‍ ഞാന്‍ കേട്ടിട്ടുണ്ട്..

മനസ്സ് കൊണ്ട് ഞാനും അവളും ഒരേ പോലെയാണ്. ''

അവന്‍ അവളുടെ മുടി ചെവിക്കു പുറകിലേയ്ക്ക് തിരുകി വെച്ചു.

സില്‍വിയ അവളുടെ നാട്ടിലേയ്ക്ക് പോകാനൊരുങ്ങിയപ്പോള്‍ നന്ദിനിയുടെ കാര്യം

അവള്‍ വീണ്ടും ഉണര്‍ത്തി. എതിര്‍ത്തില്ല, എഴുത്തിലൂടെ നന്ദിനിയെ അവന്‍

ഇഷ്ടപ്പെടാന്‍ തുടങ്ങിയിരുന്നു.

സില്‍വിയ പോയ അന്നാണ് നന്ദിനിയുടെ കത്ത് വന്നത്. ഒരേ ഒരു ആവശ്യമേ അവള്‍

എഴുതിയിരുന്നുള്ളൂ ഒന്ന് കാണണം.

അവന്‍ ഫോണ്‍ എടുത്തു.

''അമ്മാവാ,എന്റെ പെണ്ണ് റെഡിയാണ്. ഞാന്‍ നാട്ടില്‍ വന്നിട്ട് പറയാം.''

കാറില്‍ പോകുമ്പോള്‍ മനസ്സിലൊരുപാട് ചിന്തകള്‍. വികലാംഗയാണ്. എല്ലാം ആലോചിച്ചു

തന്നെയാണോ ?

അവളുടെ എഴുത്താണ് അവളുടെ മനസ്സെങ്കില്‍ വൈകല്യം ഒരു പ്രശ്‌നമല്ല , ആ സ്‌നേഹം ഒരു

അപൂര്‍വ്വ സ്‌നേഹമാണ്. എങ്കിലും താനല്ല വിനോദ് എന്നറിയുമ്പോള്‍ അവള്‍ എങ്ങനെ

പ്രതികരിക്കും ? തല്ക്കാലം ഇപ്പൊ പറയേണ്ട, പിന്നെ എന്നെങ്കിലും എന്റെ മനസ്സിലെ

നന്മ അവള്‍ തിരിച്ചറിയുമ്പോള്‍ പറയാം.

ഒരു കുഗ്രാമമായിരുന്നു ആ സ്ഥലം. അന്വേഷിച്ചെത്തിയത് സാമാന്യം ഭേദപ്പെട്ട ഒരു വീട്ടില്‍. ഒരു

കുലീനയായ വൃദ്ധ വാതില്‍ തുറന്നു.
'' നന്ദിനി ?''
'' വിളിക്കാം''
അവരകത്തേയ്ക്കു പോയി. അല്പം കഴിഞ്ഞതും മെലിഞ്ഞ ഒരു ഇരു നിറക്കാരി നടന്നു വന്നു. ആ

കാലുകള്‍ക്കൊരു കുഴപ്പവുമുണ്ടായിരുന്നില്ല !
''നന്ദിനി ?''
''അതെ''
''ഞാന്‍ വിനോദ്... ''
അവളുടെ കണ്ണുകളില്‍ സന്തോഷത്തോടൊപ്പം ഒരു ഭയം.
''നന്ദിനീടെ കാലുകള്‍ .. സുഖമായോ ? ''
''നിങ്ങള്‍ ഉദ്ദേശിക്കുന്ന നന്ദിനി... അതു ഞാനല്ല ''
''പിന്നെ ?''
''എന്റെ പേരും നന്ദിനി എന്നാണ് ..ഞങ്ങള്‍ ഈ വീടും സ്ഥലോം വാങ്ങിച്ചതാ, വീട് പുതുക്കി

പണിതു. അപ്പഴാണ് നിങ്ങളുടെ കത്ത് വന്നത്. അത് വായിച്ചപ്പോ... എന്റെ മനസ്സ്...

എന്തോ.. വല്യ സങ്കടമായി.. മറുപടി കിട്ടിയില്ലെങ്കില്‍ നിങ്ങള്‍ക്ക് വിഷമാകുമെന്നു

കരുതിയാ മറുപടി അയച്ചത്... പക്ഷെ ഇപ്പൊ..''

''അപ്പൊ, ആ നന്ദിനി ?''

''അമ്മ മരിച്ചതിന്റെ ദു:ഖത്തില്‍ അവര് സൂയിസൈഡ് ചെയ്തു. ''

വിവേക് വല്ലാതായി. ഒന്നും മിണ്ടാതെ തിരിഞ്ഞു നടന്നു. വരമ്പ് കഴിഞ്ഞതും

ചാറ്റല്‍ മഴ പെയ്യാന്‍ തുടങ്ങി.

ഇസ്താംബൂള്‍ എയര്‍പ്പൊര്‍ട്ടില്‍ വെച്ച് സില്‍വിയയെ കണ്ട ഒരു കുര്‍ദു പ്രമാണിയുടെ

വിവാഹാലോചന അവളെ തേടി അവളുടെ ഗ്രാമത്തിലെത്തി.

'' സില്‍വിയ, അയാള്‍ക്കിഷ്ടം പോലെ പണമുണ്ട്, നമ്മളുടെ കുടുംബം രക്ഷപ്പെടും.. നിനക്ക്

സമ്മതമല്ലേ..നിന്റെ മനസ്സില്‍ വേറെ ആരെങ്കിലും ?''

നെറ്റിയില്‍ നിന്നും മൂക്കിലൂടെ വന്നു ചുണ്ട് തലോടുന്ന ഒരു വിരല്‍ അവളുടെ

മനസ്സില്‍ വന്നെങ്കിലും അതടക്കി അവള്‍ പറഞ്ഞു

''സമ്മതം''

കാറ് ലക്ഷ്യമാക്കി നടക്കവേ പുറകില്‍ നിന്നും നന്ദിനി വിളിക്കുന്നു.

'' ഒന്ന് നില്ക്കൂ.''
തിരിഞ്ഞു നോക്കിയപ്പോള്‍ പാട വരമ്പത്തൂടെ ഓടി വരുന്ന നന്ദിനി.

അവള്‍ കുറച്ചകലെ നിന്ന് കിതച്ചു. ആ മഴയത്ത് അവളുടെ ചൂരിദാര്‍ നനഞ്ഞിരുന്നു.

വിങ്ങലടക്കി അവള്‍ ചോദിച്ചു.

'' ദയവു ചെയ്തു പോകരുത്, വെറുക്കരുത്, ഞാന്‍ നിങ്ങളെ ചതിച്ചതല്ല, ആ കത്തിലെ

സ്‌നേഹം ഏതു പെണ്ണാ കൊതിക്കാത്തത്.! ഞാനും... ഞാനും കൊതിച്ചു പോയി...

സത്യായിട്ടും...നിങ്ങളെ ഞാന്‍ അത്രയ്ക്കും സ്‌നേഹിച്ചു പോയി, ''

എവിടെയോ വിമാനത്തിന്റെ ഇരമ്പല്‍...അവന്‍ ഒന്ന് നിന്നു. അവളെ തന്നെ നോക്കി.. എവിടെയോ

ഒരു ഓപറ ശബ്ദം... അകമ്പടിയായി നേര്‍ത്ത വയലിന്‍ നാദം

''വഞ്ചനയുടെ ലോകത്ത് നീയെന്നെ പ്രതിഷ്ടിക്കരുത് , നീയറിയാതെ നിന്നെ സ്‌നേഹിക്കുന്നതൊരു

കുറ്റമാണെന്ന് ഞാന്‍ കരുതുന്നില്ല. നിന്നെ മോഹിപ്പിക്കുന്നൊരു ശരീരവും എനിക്കില്ല, പക്ഷെ...

എന്റെ ഈ ഹൃദയം നിറച്ചും നിന്നോടുള്ള പ്രണയമാണ്. ''

മഴത്തുള്ളികള്‍ അവന്റെ മുഖത്ത് പതിച്ചു കൊണ്ടിരുന്നു..

കരയുന്ന മുഖവുമായി നന്ദിനി അവന്റെ അടുത്തേയ്ക്ക് വന്നു.

വരനൊപ്പം പോകുന്ന സില്‍വിയ ആരെയോ തിരിഞ്ഞു നോക്കുന്നു..

''ഇനി എന്നെ അറിയില്ലെന്ന് നീ പറയരുത്, ഇപ്പൊ എന്നേക്കാള്‍ കൂടുതല്‍

നീയെന്നെ അറിയുന്നു. നിനക്ക് വേണ്ടി എന്റെ ഹൃദയം പൊഴിക്കുന്ന

രാഗത്തെ തോല്പ്പിക്കുന്ന ഒരു സംഗീതവും ഇന്നീ ലോകത്തില്ല എന്ന്

സ്‌നേഹമേ നീ അറിയുക , അത് മാത്രം നീ അറിയുക ''

വിവേക് നന്ദിനിയെ തന്നെ നോക്കി. മഴവെള്ളം അവന്റെ ചുണ്ടിലൂടെ ഒഴുകിയിറങ്ങി. അവന്റെ

ചുണ്ടുകള്‍ ചലിച്ചു.

''യാമുയായഇയോര്‍''

അവള്‍ മനസ്സിലാകാതെ നോക്കി.

''മഴ... മഴ പെയ്യുന്നു...''


![ഒരേ രാജ്യം (ചെറു കഥ)](https://cdn.boolokam.com/articles/2013/11/945141_347369768723627_736366009_n12.jpg)ആ വെളുത്ത സോഫയില്‍ ചാരിയിരിക്കവേ മൊബൈലില്‍ WhatsApp മെസേജ് വന്ന ശബ്ദം. മെല്ലെ എടുത്തു നോക്കി. നാട്ടില്‍ നിന്നും അമ്മാവന്‍ മൂന്നു സുന്ദരികളുടെ ഫോട്ടോ അയച്ചിരിക്കുന്നു. സെലെക്റ്റ് ചെയ്താല്‍ ഉടന്‍ പെണ്ണ് കാണല്‍. 'Dude , Any news ?' സില്‍വിയ ചോദിച്ചു. 'No baby , new girls photos..., see '' ''ok , he loves you ... '' തുര്‍ക്കി വംശജയായ സില്‍വിയയുടെ ഇംഗ്ലീഷ് കേള്‍ക്കാന്‍ നല്ല രസമാണ്. ആ നീലക്കണ്ണുകള്‍ അതീവ സുന്ദരമാണ്. ഷവറിനു കീഴെ നിശ്ചലമായി നില്‍ക്കവേ, സില്‍വിയയെ കുറിച്ചായിരുന്നു ചിന്ത. അവളെന്തിനാണ് ഇങ്ങനെ സ്‌നേഹിക്കുന്നത് ? എന്റെ ഇഷ്ടങ്ങള്‍ അന്വേഷിച്ചു അത് സാധിപ്പിച്ചു തരുന്നത് ? ഒരു വിദേശിയോട് എല്ലാം തുറന്നു പറയണമെങ്കില്‍ അവളെത്രമാത്രം തന്നെ വിശ്വസിക്കുന്നുണ്ടാകും ? ഇത്ര പെട്ടെന്ന്, വേറൊരു പെണ്‍ കുട്ടിയും തന്നോട് അടുത്തിട്ടില്ല. ദുബായിലേയ്ക്കുള്ള ഫ്‌ലൈറ്റിലെ ബിസിനസ് ക്ലാസ്സില്‍ അന്ന് വേറെ ആരുമുണ്ടായിരുന്നില്ല. ജസ്റ്റ് ലൈക് ഹെവന്‍ സിനിമ കാണവേ ആണ് സില്‍വിയ വന്നത് '' സര്‍ ഇക്കോണമി ക്ലാസ്സിലെ ഒരു സ്ത്രീയ്ക്ക് കാലിനു സുഖമില്ല, സൊ, ബിസിനസ് ക്ലാസ്സിലേയ്ക്ക് കൊണ്ട് വരുന്നതില്‍ എതിര്‍പ്പുണ്ടോ ?'' ''അവര്‍ കപ്ള്‍സ് ആണോ ?'' ''അതെ'' ''എങ്കില്‍ രണ്ടു പേരും വന്നോട്ടെ.'' സില്‍വിയ സന്തോഷത്തോടെ സമ്മതം കൊടുത്തു . ഇയര്‍ ഫോണ്‍ തിരുകവേ ആണ് ആ ദമ്പതികള്‍ വന്നത്. നന്ദി സൂചകമായി അവര്‍ തന്ന ചിരി സ്വീകരിച്ചു. സിനിമയില്‍ മുഴുകി. ഇടയ്‌ക്കൊരു ജ്യൂസ് ചോദിച്ചു. ജ്യൂസ് നല്‍കവെ സില്‍വിയ പറഞ്ഞു '' പലരും ഇങ്ങനെ സമ്മതിക്കാറില്ല. അത്രേം പൈസ കൊടുത്തല്ലെ ബിസിനസ് ക്ലാസ് ടിക്കറ്റ് എടുക്കുന്നത്. '' '' ഇക്കണമിയിലെ മുഴുവന്‍ പേരും ഇവിടെ വന്നിരുന്നാലും ഐ ഡോണ്ട് കെയര്‍ '' ആ ഒറ്റ യാത്രയില്‍ തന്നെ സില്‍വിയ ഏറെ അടുത്തു. '' ഈ ദുബായില്‍ ഒരു പെണ്ണിന് ആണിനെ കിട്ടാന്‍ പ്രയാസമൊന്നുമില്ല, പക്ഷെ നല്ലൊരു കൂട്ടുകാരനെ കിട്ടാന്‍ ഏറെ ബുദ്ധിമുട്ടാണ്. നിന്നെ കണ്ടപ്പോള്‍ തേടിയ ഒരാളെ കണ്ട അനുഭവം ആയിരുന്നു. നാട്യങ്ങളുടെ ഈ അറബ് നാട്ടില്‍ അതില്ലാത്ത ഒരാളെ കണ്ടത് പോലെ.. ഇവിടെ ദുബായില്‍ ഞങ്ങള്‍ തുര്‍ക്കികള്‍ കുറവാണ്.. '' അവള്‍ക്കു തന്നെ തീരെ പേടിയുണ്ടായിരുന്നില്ല.അതാണ് വല്ലാതെ ആകര്‍ഷിച്ച ഒന്ന്. ''മനസ്സില്‍ ഒരു ഭയമുള്ളിടത്തോളം കാലം എല്ലാ ബന്ധങ്ങളും കള്ളമാണ്. '' അവളുടെ സ്ഥിരം വാചകം. ഈ അടുപ്പം തുടങ്ങിയിട്ട് ഇന്നേയ്ക്ക് ഒരു വര്‍ഷം കഴിയുന്നു. ഇടയ്ക്ക് നാട്ടില്‍ പോകുമ്പോള്‍ മാത്രം അവള്‍ക്കു സങ്കടമാകും. ഒന്നും ഇതുവരെ വാങ്ങിച്ചു നല്‍കാന്‍ അവള്‍ സമ്മതിച്ചിട്ടില്ല. മറിച്ച് ഇങ്ങോട്ടായിരുന്നു പലതും തന്നത്. ''വിവേക്, എനിക്കൊന്നും വേണ്ട, എനിക്ക് സങ്കടം വരുമ്പോ അത് കേള്‍ക്കാനും, ഒന്ന് വഴക്ക് കൂടാനും നീ നിന്ന് തന്നാല്‍ മതി '' തുര്‍ക്കിയില്‍ ജനിച്ചു വളര്‍ന്നിട്ടും രണ്ടാം കിട പൗരന്മാരായി കഴിയേണ്ടി വരുന്ന കുര്‍ദു വംശത്തെ പറ്റി അവള്‍ എന്നും സങ്കടപ്പെടും. കുളിച്ചിറങ്ങിയതും സില്‍വിയ എന്തോ ചിലത് ഉണ്ടാക്കിക്കഴിഞ്ഞിരുന്നു. ഗ്ലാസ്സിലെ ചുവന്ന പാനീയം കാണിച്ചു അവള്‍ പറഞ്ഞു ''ഇത് സല്‍ഗം, തുര്‍ക്കിയിലെ പാനീയം, ഇത് അദന കെബാബി , വേഗം കഴിക്കു, എനിക്ക് ഏഴുമണിക്ക് ഡ്യൂട്ടിക്ക് കയറണം. '' അവളുടെ മൊബൈല്‍ ഒന്ന് തിളങ്ങി. ''ബ്ലാക്ക് ലിസ്റ്റിലെ കോള്‍ വന്നതാ. അറബി പയ്യനാ . മഹാ അഹങ്കാരി... പണം കൊണ്ട് മാത്രം എല്ലാം നേടാമെന്ന് കരുതുന്ന ശവം. കുര്‍ദുകള്‍ എന്നാല്‍ യാചകര്‍ എന്നാ ഇവരുടെ വിചാരം ! പണമല്ല സ്‌നേഹവും, വിശ്വാസവുമാണ് ഞങ്ങള്‍ക്ക് വലുത്.'' പുളിയും മധുരവും കലര്‍ന്ന ആ പാനീയം ഒരു കവിള്‍ എടുത്തു അവളുടെ ചുണ്ടിലേയ്ക്ക് പകര്‍ന്നു നല്കി. അവളതു സന്തോഷത്തോടെ സ്വീകരിച്ചു. ''നിന്നെ ആദ്യം കണ്ടപ്പോള്‍ ആ കൂള്‍ ഭാവം, ഒരു യാങ്കീ പയ്യന്‍സിനെ പോലെ തോന്നി. പിന്നെ തോന്നി ഒരു തൊട്ടാവാടിയെന്ന്'' ''ഇപ്പൊ എന്ത് തോന്നുന്നു സില്‍വിയാ ?'' ഒരു കുസൃതിയോടെ അവള്‍ പറഞ്ഞു ''യാമു യായഇയോര്‍'' ''മീന്‍സ് ?'' ''അയ്യേ, തുര്‍ക്കിഷ് അറിയില്ല അല്ലെ ? മഴ പെയ്യുന്നു എന്നാ യാമു യഇയോര്‍ ന്റെ അര്‍ത്ഥം... നീ അടുത്ത് വരുമ്പോള്‍ എനിക്ക് മഴയത്ത് നില്‍ക്കുന്ന ഒരു സുഖം '' ''ഇതാണോ സില്‍വിയാ പ്രണയം?'' ''ഇതിലും ഏറെ വലുതാണ് പ്രണയം.. അപ്പോള്‍ മഴ പെയ്യും, പാട്ട് കേള്‍ക്കും, ചുറ്റും എന്തൊക്കെയോ മാറ്റങ്ങള്‍ '' അദന കബാബ് കഴിക്കവെ സില്‍വിയ ചോദിച്ചു '' മൊബൈലില്‍ ഫോട്ടോസ് കണ്ടു, ആരെയാ നിനക്ക് ഇഷ്ടായെ ? അവനൊന്നും മിണ്ടിയില്ല. ''എന്തേ മിണ്ടാത്തത് ? സെന്‍ യൊരുല്‍ദുന്‍ മു ? നിനക്ക് ക്ഷീണമുണ്ടോ ? '' ''ഇല്ല, എന്തിനാ ഇപ്പൊ വിവാഹം എന്നൊരു ചിന്ത...'' ''അതൊക്കെ ഇപ്പൊ തോന്നും വിവേക് , പക്ഷെ അത് വേണം... ജീവിതം പങ്കിടാന്‍ ഒരു പങ്കാളി..'' അവളുടെ ശബ്ദത്തില്‍ ചെറിയൊരു ദു:ഖം ഉണ്ടായിരുന്നു. ''സില്‍വിയ , നിന്നോടൊരു കാര്യം പറയാനുണ്ട് '' അവന്‍ നേരെ ചെന്ന് ബേഗില്‍ നിന്നും കുറച്ച് കത്തുകള്‍ എടുത്തു. '' രണ്ടു വര്‍ഷം മുന്പ് ഒരു വീട് വാങ്ങിച്ചിരുന്നു, ഇന്‍ ഇന്ത്യ,എന്റെ കേരളത്തില്‍ '' '' ഐ നോ ദാറ്റ്, നീ അതെന്നോട് പറഞ്ഞിട്ടുണ്ട്'' ''അവിടെ മുന്‍പ് താമസിച്ചിരുന്ന ഒരുത്തനു വന്ന കത്താണിത്.. ഒരു ഉള്‍നാടന്‍ ഗ്രാമത്തിലെ തയ്യല്‍ ജോലിക്കാരിയായ പെണ്‍കുട്ടി എഴുതിയത്. ഇതില്‍ നിന്നും മനസ്സിലായത് അവള്‍ അരക്കു താഴെ തളര്‍ന്ന ഒരു പെണ്‍ കുട്ടിയാണെന്ന് അറിഞ്ഞ ശേഷം അവന്‍ അവളുമായുള്ള ബന്ധം നിര്‍ത്തി എന്നാണ്. അവര്‍ക്കിടയില്‍ എഴുത്ത് ബന്ധം മാത്രമേ ഉള്ളൂ.. ഒരു വര്‍ഷം മുന്‍പ് വന്ന അവസാനത്തെ കത്ത് ഞാന്‍ തര്‍ജ്ജിമ ചെയ്തു വായിക്കാം.'' '' വിനോദേട്ടന് ,ദയവു ചെയ്തു ഇതിനെങ്കിലും എനിക്ക് മറുപടി തരണം. അമ്മയ്ക്ക് തീരെ സുഖമില്ല, അമ്മ കൂടി പോയാല്‍ എനിക്കാരുമില്ല... ഏട്ടന്റെ കത്തുകള്‍ ആയിരുന്നു എന്റെ എക ആശ്വാസം. ഞാന്‍ വികലാംഗ യാണെന്ന് പറഞ്ഞുള്ള ആ കത്തിന് ശേഷം ഏട്ടന്‍ മറുപടി തരാത്തത് എന്താണെന്ന് എനിക്കൂഹിക്കാന്‍ കഴിയും.., ഒരു പുരുഷനും അത്തരം ഒരു പെണ്ണിനെ ആഗ്രഹിക്കില്ല... അതിനാല്‍ എനിക്കത്ത രം മോഹങ്ങള്‍ ഒന്നുമില്ല... പക്ഷെ ഏട്ടന്‍ എനിക്കെഴുതാതിരിക്കരുത്. ആ കത്തുകള്‍ വായിക്കുമ്പോള്‍ എനിക്കാരോ ഉള്ളത് പോലെ ഒരു സമാധാനമാണ്. ഞാനൊരിക്കലും എട്ടന് ഭാരമായി വരില്ല, പക്ഷെ എന്നെ കൈ ഒഴിയരുത് ഏട്ടാ . ഒരു നുള്ള് സ്‌നേഹം മാത്രം മതി എനിക്ക്. അതുകൊണ്ട് ഞാനീ ജന്മം കഴിഞ്ഞോളാം ...'' &nbsp; &nbsp; ''പ്രിയ നന്ദിനിക്ക് , ഞാന്‍ ഒരു വിസ കിട്ടി ഗള്‍ഫിലേയ്ക്കു വന്നു. പക്ഷെ ഒരു ചതിയില്‍ പെട്ട് കുറച്ചു നാള്‍ ജയിലില്‍ ആയി. അതാണ് നിനക്കെഴുതാന്‍ സാധിക്കാതിരുന്നത്.ഇപ്പൊ ചെറിയൊരു ജോലി കിട്ടിയിട്ടുണ്ട്. നീ വിഷമിക്കരുത്, നിന്റെ വൈകല്യമൊന്നും എനിക്ക് പ്രശ്‌നമല്ല, നിന്നെ ഞാന്‍ സ്‌നേഹിക്കുന്നു. ആരില്ലെങ്കിലും നിനക്ക് ഞാനുണ്ട്... ഇനി നിന്റെ കണ്ണു നിറയില്ലെന്ന് നീയെനിക്കു സത്യം ചെയ്യണം. കുറച്ചു പൈസ അയക്കുന്നുണ്ട്. മറുപടി പ്രതീക്ഷിച്ചു കൊണ്ട്. നിന്റെ വിനോദ്'' കെയര്‍ ഓഫ് വിവേക് റിവോളി ഗാര്‍ഡന്‍ , ദുബൈ പോസ്റ്റ് ബോക്‌സ് നമ്പര്‍ ...... കത്തെഴുതി വെച്ചതും മൊബൈലില്‍ മെസേജ് വന്നു ''ഐ മിസ്സ് യു'' സില്‍വിയ ആണ്. അല്പം കഴിഞ്ഞതും തൊട്ടു മുകളിലൂടെ അവളുടെ വിമാനം കടന്നു പോയി. ''നീ ആ പെണ്‍കുട്ടിക്ക് കത്തെഴുതണം, അതിനു വലിയൊരു ആശ്വാസമായിരിക്കും. കാത്തിരിക്കാന്‍ ആരും ഇല്ലാത്തതിന്റെ വേദന ഞങ്ങള്‍ കുര്‍ദുകള്‍ക്ക് നന്നായി അറിയാം. തുര്‍ക്കിയില്‍ ഞങ്ങളെ വിളിക്കുന്നത് തന്നെ കാത്തിരിപ്പുകാര്‍ എന്നാണ്. തുര്‍ക്കി സൈന്യം പിടിച്ചു കൊണ്ട് പോയ എന്റെ ഒരു സഹോദരന്‍ എവിടെയാണെന്ന് പോലും എനിക്കറിയില്ല. ഞങ്ങള്‍ ഇന്നും അവനെ കാത്തിരിപ്പാണ്..'' കത്തിന് മറുപടി വന്നത് ഒരു മാസം കഴിഞ്ഞാണ്. അപ്പൊ സില്‍വിയ ഫ്‌ലാറ്റില്‍ ഉണ്ടായിരുന്നു. അവള്‍ നിര്‍ബ്ബന്ധിച്ചത് കാരണം വീണ്ടും മറുപടി എഴുതി അയച്ചു. അന്ന് അവന്റെ നെഞ്ചിലെ നനുത്ത രോമത്തിലൂടെ വിരലോടിക്കവേ, അവള്‍ പറഞ്ഞു '' ഫ്‌ലൈറ്റ് കമ്പനി കുറച്ചു പ്രതിസന്ധിയിലാണ് , ചിലപ്പോ ഈ ജോലി തെറിച്ചേക്കും.. '' ''വേറെ ജോലി നോക്കാം'' ''വേണ്ട, നാട്ടില്‍ ഇപ്പൊ കുറെ അവസരങ്ങളുണ്ട്. ഇത്രനാളും ഇവിടെ സുഹൃത്തിനൊപ്പമായിരുന്നു നിന്നത്, അവളും തുര്‍ക്കിയിലെയ്ക്കു പോകുവാണ്. ഞാനും മടങ്ങാമെന്ന് കരുതി. എത്ര നാളെന്നു വെച്ചാ ദുബായില്‍ തന്നെ നില്‍ക്കുക '' അവനൊന്നും മിണ്ടിയില്ല. ഏതോ ഫ്‌ലൈറ്റ് പോകുന്ന ശബ്ദം . സ്വയം പറയും പോലെ അവള്‍ പറഞ്ഞു ''ഈ ലോകം ഇത്ര വലുത് വേണ്ടായിരുന്നു.. ഒരു രാജ്യം മാത്രം.. കുറച്ചു മനുഷ്യരും . എങ്കില്‍ ഇഷ്ടമുള്ളവര്‍ക്കൊപ്പം എന്നും ജീവിക്കാമായിരുന്നു. '' അവന്‍ ഒന്നും മിണ്ടിയില്ല . അവളുടെ പുറം മെല്ലെ തടവി ''വിവേക്, നിനക്കാ നന്ദിനിക്കൊരു ജീവിതം കൊടുത്തൂടെ ? രഹസ്യമായിട്ടെങ്കിലും ? സ്‌നേഹം കിട്ടിയാല്‍ പൂക്കാത്ത പെണ്ണില്ലെന്ന് ഒരു ഓപെറയില്‍ ഞാന്‍ കേട്ടിട്ടുണ്ട്.. മനസ്സ് കൊണ്ട് ഞാനും അവളും ഒരേ പോലെയാണ്. '' അവന്‍ അവളുടെ മുടി ചെവിക്കു പുറകിലേയ്ക്ക് തിരുകി വെച്ചു. സില്‍വിയ അവളുടെ നാട്ടിലേയ്ക്ക് പോകാനൊരുങ്ങിയപ്പോള്‍ നന്ദിനിയുടെ കാര്യം അവള്‍ വീണ്ടും ഉണര്‍ത്തി. എതിര്‍ത്തില്ല, എഴുത്തിലൂടെ നന്ദിനിയെ അവന്‍ ഇഷ്ടപ്പെടാന്‍ തുടങ്ങിയിരുന്നു. സില്‍വിയ പോയ അന്നാണ് നന്ദിനിയുടെ കത്ത് വന്നത്. ഒരേ ഒരു ആവശ്യമേ അവള്‍ എഴുതിയിരുന്നുള്ളൂ ഒന്ന് കാണണം. അവന്‍ ഫോണ്‍ എടുത്തു. ''അമ്മാവാ,എന്റെ പെണ്ണ് റെഡിയാണ്. ഞാന്‍ നാട്ടില്‍ വന്നിട്ട് പറയാം.'' കാറില്‍ പോകുമ്പോള്‍ മനസ്സിലൊരുപാട് ചിന്തകള്‍. വികലാംഗയാണ്. എല്ലാം ആലോചിച്ചു തന്നെയാണോ ? അവളുടെ എഴുത്താണ് അവളുടെ മനസ്സെങ്കില്‍ വൈകല്യം ഒരു പ്രശ്‌നമല്ല , ആ സ്‌നേഹം ഒരു അപൂര്‍വ്വ സ്‌നേഹമാണ്. എങ്കിലും താനല്ല വിനോദ് എന്നറിയുമ്പോള്‍ അവള്‍ എങ്ങനെ പ്രതികരിക്കും ? തല്ക്കാലം ഇപ്പൊ പറയേണ്ട, പിന്നെ എന്നെങ്കിലും എന്റെ മനസ്സിലെ നന്മ അവള്‍ തിരിച്ചറിയുമ്പോള്‍ പറയാം. ഒരു കുഗ്രാമമായിരുന്നു ആ സ്ഥലം. അന്വേഷിച്ചെത്തിയത് സാമാന്യം ഭേദപ്പെട്ട ഒരു വീട്ടില്‍. ഒരു കുലീനയായ വൃദ്ധ വാതില്‍ തുറന്നു. '' നന്ദിനി ?'' '' വിളിക്കാം'' അവരകത്തേയ്ക്കു പോയി. അല്പം കഴിഞ്ഞതും മെലിഞ്ഞ ഒരു ഇരു നിറക്കാരി നടന്നു വന്നു. ആ കാലുകള്‍ക്കൊരു കുഴപ്പവുമുണ്ടായിരുന്നില്ല ! ''നന്ദിനി ?'' ''അതെ'' ''ഞാന്‍ വിനോദ്... '' അവളുടെ കണ്ണുകളില്‍ സന്തോഷത്തോടൊപ്പം ഒരു ഭയം. ''നന്ദിനീടെ കാലുകള്‍ .. സുഖമായോ ? '' ''നിങ്ങള്‍ ഉദ്ദേശിക്കുന്ന നന്ദിനി... അതു ഞാനല്ല '' ''പിന്നെ ?'' ''എന്റെ പേരും നന്ദിനി എന്നാണ് ..ഞങ്ങള്‍ ഈ വീടും സ്ഥലോം വാങ്ങിച്ചതാ, വീട് പുതുക്കി പണിതു. അപ്പഴാണ് നിങ്ങളുടെ കത്ത് വന്നത്. അത് വായിച്ചപ്പോ... എന്റെ മനസ്സ്... എന്തോ.. വല്യ സങ്കടമായി.. മറുപടി കിട്ടിയില്ലെങ്കില്‍ നിങ്ങള്‍ക്ക് വിഷമാകുമെന്നു കരുതിയാ മറുപടി അയച്ചത്... പക്ഷെ ഇപ്പൊ..'' ''അപ്പൊ, ആ നന്ദിനി ?'' ''അമ്മ മരിച്ചതിന്റെ ദു:ഖത്തില്‍ അവര് സൂയിസൈഡ് ചെയ്തു. '' വിവേക് വല്ലാതായി. ഒന്നും മിണ്ടാതെ തിരിഞ്ഞു നടന്നു. വരമ്പ് കഴിഞ്ഞതും ചാറ്റല്‍ മഴ പെയ്യാന്‍ തുടങ്ങി. ഇസ്താംബൂള്‍ എയര്‍പ്പൊര്‍ട്ടില്‍ വെച്ച് സില്‍വിയയെ കണ്ട ഒരു കുര്‍ദു പ്രമാണിയുടെ വിവാഹാലോചന അവളെ തേടി അവളുടെ ഗ്രാമത്തിലെത്തി. '' സില്‍വിയ, അയാള്‍ക്കിഷ്ടം പോലെ പണമുണ്ട്, നമ്മളുടെ കുടുംബം രക്ഷപ്പെടും.. നിനക്ക് സമ്മതമല്ലേ..നിന്റെ മനസ്സില്‍ വേറെ ആരെങ്കിലും ?'' നെറ്റിയില്‍ നിന്നും മൂക്കിലൂടെ വന്നു ചുണ്ട് തലോടുന്ന ഒരു വിരല്‍ അവളുടെ മനസ്സില്‍ വന്നെങ്കിലും അതടക്കി അവള്‍ പറഞ്ഞു ''സമ്മതം'' കാറ് ലക്ഷ്യമാക്കി നടക്കവേ പുറകില്‍ നിന്നും നന്ദിനി വിളിക്കുന്നു. '' ഒന്ന് നില്ക്കൂ.'' തിരിഞ്ഞു നോക്കിയപ്പോള്‍ പാട വരമ്പത്തൂടെ ഓടി വരുന്ന നന്ദിനി. അവള്‍ കുറച്ചകലെ നിന്ന് കിതച്ചു. ആ മഴയത്ത് അവളുടെ ചൂരിദാര്‍ നനഞ്ഞിരുന്നു. വിങ്ങലടക്കി അവള്‍ ചോദിച്ചു. '' ദയവു ചെയ്തു പോകരുത്, വെറുക്കരുത്, ഞാന്‍ നിങ്ങളെ ചതിച്ചതല്ല, ആ കത്തിലെ സ്‌നേഹം ഏതു പെണ്ണാ കൊതിക്കാത്തത്.! ഞാനും... ഞാനും കൊതിച്ചു പോയി... സത്യായിട്ടും...നിങ്ങളെ ഞാന്‍ അത്രയ്ക്കും സ്‌നേഹിച്ചു പോയി, '' എവിടെയോ വിമാനത്തിന്റെ ഇരമ്പല്‍...അവന്‍ ഒന്ന് നിന്നു. അവളെ തന്നെ നോക്കി.. എവിടെയോ ഒരു ഓപറ ശബ്ദം... അകമ്പടിയായി നേര്‍ത്ത വയലിന്‍ നാദം ''വഞ്ചനയുടെ ലോകത്ത് നീയെന്നെ പ്രതിഷ്ടിക്കരുത് , നീയറിയാതെ നിന്നെ സ്‌നേഹിക്കുന്നതൊരു കുറ്റമാണെന്ന് ഞാന്‍ കരുതുന്നില്ല. നിന്നെ മോഹിപ്പിക്കുന്നൊരു ശരീരവും എനിക്കില്ല, പക്ഷെ... എന്റെ ഈ ഹൃദയം നിറച്ചും നിന്നോടുള്ള പ്രണയമാണ്. '' മഴത്തുള്ളികള്‍ അവന്റെ മുഖത്ത് പതിച്ചു കൊണ്ടിരുന്നു.. കരയുന്ന മുഖവുമായി നന്ദിനി അവന്റെ അടുത്തേയ്ക്ക് വന്നു. വരനൊപ്പം പോകുന്ന സില്‍വിയ ആരെയോ തിരിഞ്ഞു നോക്കുന്നു.. ''ഇനി എന്നെ അറിയില്ലെന്ന് നീ പറയരുത്, ഇപ്പൊ എന്നേക്കാള്‍ കൂടുതല്‍ നീയെന്നെ അറിയുന്നു. നിനക്ക് വേണ്ടി എന്റെ ഹൃദയം പൊഴിക്കുന്ന രാഗത്തെ തോല്പ്പിക്കുന്ന ഒരു സംഗീതവും ഇന്നീ ലോകത്തില്ല എന്ന് സ്‌നേഹമേ നീ അറിയുക , അത് മാത്രം നീ അറിയുക '' വിവേക് നന്ദിനിയെ തന്നെ നോക്കി. മഴവെള്ളം അവന്റെ ചുണ്ടിലൂടെ ഒഴുകിയിറങ്ങി. അവന്റെ ചുണ്ടുകള്‍ ചലിച്ചു. ''യാമുയായഇയോര്‍'' അവള്‍ മനസ്സിലാകാതെ നോക്കി. ''മഴ... മഴ പെയ്യുന്നു...''
