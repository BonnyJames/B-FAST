---
title: "മമ്മൂട്ടി കൈപിടിച്ചുയർത്തിയ മാർത്താണ്ഡൻ നാട്ടുകാരുടെയും കുടുംബക്കാരുടേയും അവഗണനയും പരിഹാസവും അത്രമാത്രം അനുഭവിച്ചിരുന്നു"
date: 2021-09-11T12:59:51
draft: false
categories: ["Society"]
tags: ['Aaron Judge', 'Daivathinte Swantham Cleetus', 'director marthandan', 'marthandan']
author: "Beaumaris"
---

<div dir="auto"><strong>Jijeesh Renjan</strong></div>

<div dir="auto"></div>

<div dir="auto">മമ്മൂട്ടിയുടെ ജന്മ ദിനത്തിൽ അദ്ദേഹം കൈപിടിച്ചുയർത്തിയ സംവിധായകരുമായുള്ള അഭിമുഖം കണ്ടിരുന്നു. അതിൽ സംവിധായകൻ ജി മാർത്താണ്ഡൻ പറഞ്ഞ വാക്കുകളിൽ അദ്ദേഹം നാട്ടുകാരുടെയും കുടുംബക്കാരുടേയുമെല്ലാം എത്രമാത്രം പരിഹാസവും അവഗണനയും നേരിട്ടാണ് മുന്നോട്ട് വന്നിട്ടുള്ളത് എന്ന് വ്യക്തമായിരുന്നു.സംവിധായകനാകുവാൻ സഹായിച്ച മമ്മൂട്ടിയെ മാർത്താണ്ഡൻ നന്ദിയോടെ സ്മരിക്കുന്നുണ്ട്.എല്ലാ സിനിമാക്കാർക്കും കലാകാരന്മാർക്കും തുടക്കകാലത്തിൽ അഭിമുഖീകരിക്കേണ്ടി വരുന്ന പ്രശ്നങ്ങൾ സമാനമായിരിക്കും.വേറെ പണിക്ക് പൊയ്ക്കൂടെടാ, വല്ലതുമൊക്കെ കിട്ടുമോ?</div>

<div dir="auto"></div>

<div dir="auto">ഇങ്ങനെയൊക്കെ ജീവിച്ചിട്ട് എന്ത് കാര്യം എന്നൊക്കെ കുത്തുവാക്കുകൾ ഇഷ്ടങ്ങൾക്ക് പിറകെ സഞ്ചരിക്കുന്നവർക്ക് നേരെ പലരും തൊടുത്ത് വിടുന്ന ചോദ്യ ശരങ്ങളാണ്.അറിയപ്പെടുന്ന താരങ്ങൾക്കും സംവിധായകർക്കും അല്ലാതെ പലർക്കും പൊതു സമൂഹത്തിൽ നിന്നും യാതൊരു ബഹുമാനവും ലഭിക്കുന്നുണ്ടാകില്ല.ഒരുപാട് പേർ ജോലി ചെയ്യുന്ന മേഖലയാണ് സിനിമ.എന്നാൽ അസോസിയേറ്റായി നിൽക്കുന്ന ടെക്‌നീഷ്യനായി പ്രവർത്തിക്കുന്നവരോടൊക്കെ പലർക്കും പുച്ഛമായിരിക്കും. ജീവിക്കാനുള്ള വരുമാനം ലഭിക്കുന്നുണ്ട് എന്ന് പറഞ്ഞാൽ പോലും ആരും വിശ്വസിക്കില്ല എന്നാണ് മാർത്താണ്ഡൻ പറഞ്ഞത്.അങ്ങനെ പരിഹാസ്യനായി ജീവിക്കുമ്പോൾ അയാളും സിനിമയിൽ ഉള്ളതാണ് എന്ന് നാട്ടുകാരും മറ്റുള്ളവരും മനസിലാക്കിയത് സ്വതന്ത്ര സംവിധായപ്പോഴാണത്രെ.മാർത്താണ്ഡൻ ചെയ്ത സിനിമളുടെ ഗുണ ദോഷങ്ങളെ പറ്റിയുള്ള വിലയിരുത്തലല്ല.മറിച്ച് പതിനേഴ് വർഷം അയാൾ നേരിട്ട ചോദ്യങ്ങൾക്കുള്ള ഉത്തരം പറയാൻ അവസരം ലഭിച്ചു എന്നതാണ് കണക്കിലെടുക്കുന്നത്</div>

<div dir="auto"></div>

<div dir="auto">നമ്മളെ അവഗണിച്ച് വിട്ട വിലകുറച്ച് കണ്ട കയ്യൊഴിഞ്ഞ അപമാനിച്ചു വിട്ട ഒരുപാട് പേരുടെ മുന്നിൽ വിജയിച്ചു കാണുന്ന ഒരു ദിവസത്തിന് വേണ്ടിയാകും പലരും ജീവിക്കുന്നത്.ഒപ്പം നമ്മളെ സ്നേഹിക്കുന്നവരുടെ ചിരി കാണാനും.ഒരുപാട് പ്രയത്നിച്ചിട്ടും ഒന്നും ആകാൻ കഴിയാത്ത പോയ ഒരുപാട് പേരുണ്ടാകും.എങ്കിലും തിക്തമായ അനുഭവങ്ങളിലൂടെ കടന്ന് വന്ന് എന്തെങ്കിലുമൊക്കെ ആയി തീരുന്നവരെ കാണുമ്പോൾ ഒരു പ്രചോദനവും ആവേശവും ഉണ്ടാകും.നമ്മളെ നാലാൾ അറിയുമ്പോൾ,പേര് വെള്ളിത്തിരയിൽ തെളിയുമ്പോൾ എല്ലാം ഉണ്ടാകുന്ന ഒരു ആശ്വാസം വലുതാണ്.ഏതൊരു മേഖലയിൽ ആണെകിലും അറിയപ്പെടുന്ന നിലയിൽ എത്തുക എന്നത് വലിയ കടമ്പയാണ്.ചിലയിടങ്ങളിൽ വിജയത്തിൽ കുറഞ്ഞ ഒന്നുമേ ഉണ്ടാകില്ല.എല്ലാ പ്രതിസന്ധികളും മാറി കടന്ന് സിനിമാ മേഖല കൂടുതൽ സജീവമാകട്ടെ തീയറ്ററുകൾ തുറക്കട്ടെ കൂടുതൽ കൂടുതൽ ആളുകൾക്ക് കടന്ന് വരാൻ അവസരം ഉണ്ടാകട്ടെ എന്ന് ആഗ്രഹിക്കുന്നു</div>
**Jijeesh Renjan**

മമ്മൂട്ടിയുടെ ജന്മ ദിനത്തിൽ അദ്ദേഹം കൈപിടിച്ചുയർത്തിയ സംവിധായകരുമായുള്ള അഭിമുഖം കണ്ടിരുന്നു. അതിൽ സംവിധായകൻ ജി മാർത്താണ്ഡൻ പറഞ്ഞ വാക്കുകളിൽ അദ്ദേഹം നാട്ടുകാരുടെയും കുടുംബക്കാരുടേയുമെല്ലാം എത്രമാത്രം പരിഹാസവും അവഗണനയും നേരിട്ടാണ് മുന്നോട്ട് വന്നിട്ടുള്ളത് എന്ന് വ്യക്തമായിരുന്നു.സംവിധായകനാകുവാൻ സഹായിച്ച മമ്മൂട്ടിയെ മാർത്താണ്ഡൻ നന്ദിയോടെ സ്മരിക്കുന്നുണ്ട്.എല്ലാ സിനിമാക്കാർക്കും കലാകാരന്മാർക്കും തുടക്കകാലത്തിൽ അഭിമുഖീകരിക്കേണ്ടി വരുന്ന പ്രശ്നങ്ങൾ സമാനമായിരിക്കും.വേറെ പണിക്ക് പൊയ്ക്കൂടെടാ, വല്ലതുമൊക്കെ കിട്ടുമോ?

ഇങ്ങനെയൊക്കെ ജീവിച്ചിട്ട് എന്ത് കാര്യം എന്നൊക്കെ കുത്തുവാക്കുകൾ ഇഷ്ടങ്ങൾക്ക് പിറകെ സഞ്ചരിക്കുന്നവർക്ക് നേരെ പലരും തൊടുത്ത് വിടുന്ന ചോദ്യ ശരങ്ങളാണ്.അറിയപ്പെടുന്ന താരങ്ങൾക്കും സംവിധായകർക്കും അല്ലാതെ പലർക്കും പൊതു സമൂഹത്തിൽ നിന്നും യാതൊരു ബഹുമാനവും ലഭിക്കുന്നുണ്ടാകില്ല.ഒരുപാട് പേർ ജോലി ചെയ്യുന്ന മേഖലയാണ് സിനിമ.എന്നാൽ അസോസിയേറ്റായി നിൽക്കുന്ന ടെക്‌നീഷ്യനായി പ്രവർത്തിക്കുന്നവരോടൊക്കെ പലർക്കും പുച്ഛമായിരിക്കും. ജീവിക്കാനുള്ള വരുമാനം ലഭിക്കുന്നുണ്ട് എന്ന് പറഞ്ഞാൽ പോലും ആരും വിശ്വസിക്കില്ല എന്നാണ് മാർത്താണ്ഡൻ പറഞ്ഞത്.അങ്ങനെ പരിഹാസ്യനായി ജീവിക്കുമ്പോൾ അയാളും സിനിമയിൽ ഉള്ളതാണ് എന്ന് നാട്ടുകാരും മറ്റുള്ളവരും മനസിലാക്കിയത് സ്വതന്ത്ര സംവിധായപ്പോഴാണത്രെ.മാർത്താണ്ഡൻ ചെയ്ത സിനിമളുടെ ഗുണ ദോഷങ്ങളെ പറ്റിയുള്ള വിലയിരുത്തലല്ല.മറിച്ച് പതിനേഴ് വർഷം അയാൾ നേരിട്ട ചോദ്യങ്ങൾക്കുള്ള ഉത്തരം പറയാൻ അവസരം ലഭിച്ചു എന്നതാണ് കണക്കിലെടുക്കുന്നത്

നമ്മളെ അവഗണിച്ച് വിട്ട വിലകുറച്ച് കണ്ട കയ്യൊഴിഞ്ഞ അപമാനിച്ചു വിട്ട ഒരുപാട് പേരുടെ മുന്നിൽ വിജയിച്ചു കാണുന്ന ഒരു ദിവസത്തിന് വേണ്ടിയാകും പലരും ജീവിക്കുന്നത്.ഒപ്പം നമ്മളെ സ്നേഹിക്കുന്നവരുടെ ചിരി കാണാനും.ഒരുപാട് പ്രയത്നിച്ചിട്ടും ഒന്നും ആകാൻ കഴിയാത്ത പോയ ഒരുപാട് പേരുണ്ടാകും.എങ്കിലും തിക്തമായ അനുഭവങ്ങളിലൂടെ കടന്ന് വന്ന് എന്തെങ്കിലുമൊക്കെ ആയി തീരുന്നവരെ കാണുമ്പോൾ ഒരു പ്രചോദനവും ആവേശവും ഉണ്ടാകും.നമ്മളെ നാലാൾ അറിയുമ്പോൾ,പേര് വെള്ളിത്തിരയിൽ തെളിയുമ്പോൾ എല്ലാം ഉണ്ടാകുന്ന ഒരു ആശ്വാസം വലുതാണ്.ഏതൊരു മേഖലയിൽ ആണെകിലും അറിയപ്പെടുന്ന നിലയിൽ എത്തുക എന്നത് വലിയ കടമ്പയാണ്.ചിലയിടങ്ങളിൽ വിജയത്തിൽ കുറഞ്ഞ ഒന്നുമേ ഉണ്ടാകില്ല.എല്ലാ പ്രതിസന്ധികളും മാറി കടന്ന് സിനിമാ മേഖല കൂടുതൽ സജീവമാകട്ടെ തീയറ്ററുകൾ തുറക്കട്ടെ കൂടുതൽ കൂടുതൽ ആളുകൾക്ക് കടന്ന് വരാൻ അവസരം ഉണ്ടാകട്ടെ എന്ന് ആഗ്രഹിക്കുന്നു
