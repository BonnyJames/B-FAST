---
title: "ഏറ്റവും കൂടുതൽ ബയോപിക് ഇറങ്ങിയിട്ടുള്ള, \"ഭഗത് സിംഗ്\" സിനിമകൾ"
date: 2021-03-23T11:27:16
draft: false
categories: ["Society"]
tags: ['Aaron Judge', 'Bhagat Singh', 'biopic', 'Movies']
author: "Beaumaris"
---

<strong><a href="https://wordpress-972788-3403151.cloudwaysapps.com/gopalakrishnan-about-bhagat-singh-movies/302114/bdd-1292" rel="attachment wp-att-302115"><img class="alignleft size-full wp-image-302115" src="https://cdn.boolokam.com/articles/2021/03/bdd-404.jpg" alt="" width="739" height="360" /></a>written by Gopalakrishnan</strong>

<strong>അഭ്രപാളിയിൽ ഭഗത് സിംഗ്</strong>

ഇന്ന്, മാർച്ച് 23, ഭഗത് സിംഗിന്റെ തൊണ്ണൂറാം രക്തസാക്ഷിത്വ ദിനത്തിൽ, ആ പോരാളിയുടെ ജീവിതത്തെ കുറിച്ച് അങ്ങേയറ്റം സത്യസന്ധമായി അവതരിപ്പിച്ച "SHAHEED" എന്ന ക്ലാസിക് സിനിമയുടെ 56ആം റിലീസ് വാർഷികം കൂടി ആയതിനാൽ, ഒരു കുറിപ്പ് പങ്കുവെയ്ക്കണം എന്ന തോന്നി.. പ്രത്യേകിച്ചും ഒന്നിനുപിറകെ മറ്റൊന്നായി Biopic സിനിമകൾ ഇറങ്ങുന്ന ഇക്കാലത്ത്, ഇന്ത്യൻ സിനിമയുടെ ചരിത്രത്തിൽ ഒരുപക്ഷെ ഏറ്റവും കൂടുതൽ Biopic ഇറങ്ങിയിട്ടുള്ള, "ഭഗത് സിംഗ്" സിനിമകളെ കുറിച്ച് ഓർക്കുന്നതും നല്ലതാണെന്ന് കരുതുന്നു..

<img class="alignleft" src="https://upload.wikimedia.org/wikipedia/commons/5/54/Bhagat_Singh_1929.jpg" alt="Bhagat Singh - Wikipedia" width="188" height="241" />ഏകദേശം പത്തോളം സിനിമകളിൽ "ഭഗത് സിംഗ്" പ്രത്യക്ഷപ്പെട്ടിട്ടുണ്ട്. 1930കളിൽ തന്നെ ഭഗത് സിംഗിന്റെ കഥ സിനിമയാക്കിയ ചരിത്രമുണ്ട്. എങ്കിലും അമ്പതുകളിൽ റിലീസായ Shaheed-e-Azam Bhagat Singh (1954) മുതലുള്ള ഏഴു ഭഗത് സിംഗ് സിനിമകളുടെ പ്രിന്റുകൾ മാത്രമേ ഇന്ന് ലഭ്യമായിട്ടുള്ളൂ! ഇക്കൂട്ടത്തിൽ ഏറ്റവും മികച്ചതും ഗംഭീര പ്രദർശന വിജയം നേടിയതുമായ ഒരു ചിത്രമേയുള്ളൂ. 1965ൽ മനോജ് കുമാർ നായകനായ Shaheed. ഈ ചിത്രം റിലീസാകുന്നതിനു ഒരു വർഷം മുമ്പ്, ഷമ്മി കപൂർ നായകനായ Shaheed Bhagat Singh (1963) തിയറ്ററുകളിൽ എത്തിയിരുന്നു. അമ്പതുകളുടെ മധ്യത്തിൽ ചിത്രീകരണം പൂർത്തിയ ഈ ചിത്രം അന്ന് വിതരണക്കാരെ കിട്ടാതെ പെട്ടിയിൽ കിടന്നുപോയതായിരുന്നു. പിന്നീട് ഷമ്മി കപൂർ ഹിന്ദി സിനിമയുടെ rebel star ആയി മാറിയപ്പോൾ ഈ ചിത്രം അതിന്റെ ആനുകൂല്യം മുതലാക്കാൻ വേണ്ടി പൊടിതട്ടിയെടുത്ത് തിയറ്ററിൽ എത്തിച്ചതായിരുന്നു. ഷമ്മി കപൂർ പോലും കാണാൻ ഇഷ്ടപ്പെടാത്ത ചിത്രമായിരുന്നു ഇത്!

ഭഗത് സിംഗിന്റെ ജീവിതത്തെ കുറിച്ച് അന്ന് റിലീസായതിൽ രണ്ടു സിനിമകൾ കണ്ടിട്ടുള്ള മനോജ് കുമാറിന്, ആ ചിത്രങ്ങളിലെ പോരായ്മകൾ എല്ലാം ഒഴിവാക്കിക്കൊണ്ട് ഭഗത് സിംഗ് ചരിത്രം വീണ്ടും സിനിമയാക്കണമെന്നു ആഗ്രഹം തോന്നി.. ആ സമയത്ത് മനോജ് കുമാർ അത്ര താരപരിവേഷമുള്ള നായകനായിരുന്നില്ല. മനോജ് അഭിനയിച്ച ഹിറ്റായ പല സിനിമകളും നായികാ പ്രാധാന്യമുള്ളവയും ആയിരുന്നു. അതിനാൽ ഭഗത് സിംഗിനെ കുറിച്ചുള്ള ചിത്രത്തിന് കാശ് മുടക്കാൻ മനോജ് കുമാർ സ്വയം മുന്നിട്ടിറങ്ങി. കൂടെ അദ്ദേഹത്തിന്റെ ചില സുഹൃത്തുക്കളും. മനോജ് കുമാറിന്റെ തന്നെ മറ്റൊരു സുഹൃത്തായിരുന്ന എസ് രാം ശർമ്മയായിരുന്നു സംവിധാന ചുമതല. പക്ഷെ ശരിയ്ക്കും സംവിധാനം നിർവഹിച്ചത് മനോജ് കുമാർ തന്നെയായിരുന്നു എന്ന് സിനിമ കാണുമ്പോൾ മനസ്സിലാകും.
ഭഗത് സിങ്ങായി മനോജ് കുമാർ പ്രത്യക്ഷപ്പെട്ടപ്പോൾ, അന്ന് താരതമെന്യേ പുതിയ നടനായിരുന്ന പ്രേം ചോപ്ര സുഖ്ദേവിനെ അവതരിപ്പിച്ചു., ഹിന്ദി സിനിമയിലെ പിൽക്കാലത്തെ അറിയപ്പെടുന്ന വില്ലനായി മാറിയ മക്മോഹനായിരുന്നു ചന്ദ്രശേഖർ ആസാദിന്റെ റോൾ ചെയ്തത്. പ്രശസ്ത മറാത്തി നടൻ ആനന്ദ് മറാത്തെ ആയിരുന്നു രാജ് ഗുരുവിനെ അവതരിപ്പിച്ചത്. ഭഗത് സിംഗിന്റെ അമ്മയുടെ റോളിൽ, പിൽക്കാലത്ത് മനോജ് കുമാറിന്റെ സിനിമയിലെ "അമ്മ"യെന്ന പേര് ചാർത്തപ്പെട്ട, ആദ്യകാല നായിക, കാമിനി കൗശലായിരുന്നു. എട്ടു മാസങ്ങളെടുത്തായിരുന്നു ചിത്രം പൂർത്തിയാക്കിയത്.

മനോജ് കുമാറിന്റെ ഭഗത് സിങ്ങിൻെറ ഏറ്റവും വലിയ പ്രത്യേകത, ആ ചിത്രത്തിന്റെ തിരക്കഥ എഴുതുന്നതിനു മുമ്പ്, യഥാർത്ഥ ഭഗത് സിംഗിന്റെ അമ്മയുമായി ഏറെനാൾ മനോജ് കുമാർ ആശയവിനിമയം നടത്തി എന്നുള്ളതായിരുന്നു. ഭഗത് സിങ്ങും അമ്മയും തമ്മിലുള്ള ബന്ധം മനോജ് കുമാറിന്റെ ചിത്രത്തിലെ മാത്രം പ്രത്യേകതയായിരുന്നു. അതുപോലെ ഭഗത് സിംഗിന്റെ സന്തത സഹചാരിയായിരുന്ന Batukeshwar Dutt എന്ന, ഇന്നധികമാരും ഓർക്കാത്ത, സ്വാതന്ത്യസമര പോരാളിയുടെ അനുഭവങ്ങളും മനോജ് കുമാർ തന്റെ ചിത്രത്തിൽ ഉൾപ്പെടുത്തി. ബട്ടുകേശവർ ദത്തിനെയും നേരിൽ കണ്ട് മനോജ് കുമാർ കുറെ വിവരങ്ങൾ ശേഖരിച്ചിരുന്നു. ഭഗത് സിംഗിനും സംഘത്തിനും മരണ ദണ്ഡനയ്ക്ക് വിധിച്ചപ്പോൾ, ദത്തിനെ ജീവപരന്ത്യം തടവിനായിരുന്നു ബ്രിട്ടീഷ് കോടതി ശിക്ഷിച്ചത്. ദത്ത് പിന്നീട് ജയിൽ മോചിതനായെങ്കിലും, ക്വിറ്റ് ഇന്ത്യ സമര സമയത്ത് അദ്ദേഹത്തെ വീണ്ടും ജയിലിലടച്ചു. ദത്ത് നൽകിയ വിവരങ്ങൾ കൂടി ഉൾപ്പെടുത്തിയ ശഹീദിന്റെ തിരക്കഥയിൽ ഉടനീളം, അക്കാലത്തെ പഞ്ചാബിന്റെ യഥാർത്ഥ ചിത്രം വ്യക്തമായി ചിത്രീകരിയ്ക്കാൻ മനോജ് കുമാറിന് സാധിച്ചു. ഭഗത് സിങ് എന്ന ചിത്രം തിയറ്ററിൽ എത്തിയപ്പോൾ അത് കാണാനുള്ള ഭാഗ്യം ദത്തിന് ലഭിച്ചു. എങ്കിലും ചിത്രം റിലീസായ അതേ വർഷം ജൂലായിൽ ഡൽഹിയിലെ ആശുപത്രിയിൽ ദത്ത് അന്ത്യശ്വാസം വലിച്ചു എന്നാണ് രേഖകളിൽ സൂചിപ്പിക്കുന്നത്..

അറിയപ്പെടുന്ന നടനായി മാറിവരുന്ന സമയത്ത് സംവിധാനം എന്ന സാഹസം, അതും ഭഗത് സിങ് പോലെ, ചിലപ്പോൾ പാളിപ്പോകാവുന്ന പരീക്ഷണ ചിത്രം, ഈ ഒരു ഭയം കാരണമാണ് സംവിധായകന്റെ സ്ഥാനത്ത് തന്റെ സഹായിയുടെ പേര് വയ്ക്കാൻ മനോജ് കുമാറിനെ പ്രേരിപ്പിച്ചത്. വലിയ തുക ചിലവിട്ടുകൊണ്ടു ഭഗത് സിംഗ് ചരിതം സിനിമയാക്കാൻ മനോജിന് കഴിയുമായിരുന്നില്ല. സിനിമയുടെ ക്ലാരിറ്റിയിൽ കുറവ് വരാത്ത നോക്കിയ അദ്ദേഹം, നടീനടന്മാരുടെ കാര്യത്തിൽ ചെലവ് ചുരുക്കൽ നടത്തി. ജയിലിൽ വച്ച് ഭഗത് സിങ്ങും സംഘവും കണ്ടുമുട്ടുന്ന കൊടുംകുറ്റവാളി കേഹാർ സിംഗിന്റെ റോളിൽ പ്രാണിനെയായിരുന്നു മനോജ് കുമാർ സമീപിച്ചു. പ്രാൺ അന്ന് ഏറ്റവും തിരക്കുള്ള വില്ലനാണ്. പക്ഷെ മനസ്സിൽ ഒരു തരി നന്മ ബാക്കിയുള്ള കേഹാർ സിംഗിന്റെ കഥാപാത്രം ചെയ്യാൻ, അതും പ്രതിഫലം വാങ്ങാതെയും, അവശ്യ ഘട്ടത്തിൽ മൂന്നു ലക്ഷം രൂപ മനോജ് കുമാറിന് സഹായമായി നൽകികൊണ്ട് ചിത്രം തീർക്കാനും, പ്രാൺ സന്മനസ്സു കാണിച്ചു. ജയിലറുടെ വേഷത്തിൽ മനോജ് കുമാറിന്റെ മറ്റൊരു സ്ഥിരം നടനായിരുന്ന മദൻ പുരിയും ഭഗത് സിംഗിന്റെ ചേട്ടത്തിയായി നിരൂപ റോയിയും വേഷമിട്ടു. സാമ്പത്തികമായ പ്രശ്നങ്ങൾ കാരണം, സ്റ്റുഡിയോ പരമാവധി ഒഴിവാക്കി, തെരുവുകളിലും മറ്റും യഥാർത്ഥ വെളിച്ചത്തിൽ തന്നെയായിരുന്നു ചിത്രത്തിന്റെ ഒട്ടുമിക്ക പുറംവാതിൽ ഭാഗങ്ങളും റാഞ്ചോട് താക്കൂർ എന്ന പുതുമുഖം ക്യാമറാമാൻ അന്ന് ചിത്രീകരിച്ചത്..

ചെലവുചുരുക്കലിന്റെ ഭാഗമായി അറിയപ്പെടുന്ന സംഗീത സംവിധായകരെ തന്റെ ചിത്രത്തിൽ വേണ്ടെന്നും മനോജ് കുമാർ തീരുമാനിച്ചിരുന്നു. പ്രമുഖ സംഗീത സംവിധായകർ സഹകരിയ്ക്കാത്ത സിനിമകൾ ഏറ്റെടുക്കാൻ വിതരണക്കാരോ സംഗീത കമ്പനിയോ വലിയ താല്പര്യം കാണിയ്ക്കാത്ത ഒരു കാലമായിരുന്നു അത്. അതിനാൽ, ഈ ചിത്രത്തിലെ രണ്ടു ഗാനരംഗങ്ങൾ, മനോജ് കുമാർ ആദ്യം ചിത്രീകരിച്ചു. പ്രേം ധവാൻ എന്ന, അന്നധികമാരും അറിയാത്ത, ഒരു യുവാവായിരുന്നു ചിത്രത്തിന്റെ ഗാനങ്ങളും സംഗീതവും ഒരുക്കിയത്. ഈ ഭാഗങ്ങൾ വിതരണക്കാരെ ആദ്യം കാണിച്ചു കൊടുത്തു. ഭഗത് സിങ്ങിനെയും സംഘത്തെയും തൂക്കി കൊല്ലാൻ കൊണ്ടുപോകുന്ന വേളയിൽ, മഹേന്ദ്ര കപൂറും മുകേഷും സംഘവും പാടിയ "O Mera Rang De Basanti Chola.." എന്ന ഗാനവും പിൽക്കാലത്ത് Cult song പരിവേഷം ലഭിച്ച, "Ae watan ae watan humko teri Kasam.." എന്ന മുഹമ്മദ് റഫി ഗാനവും വിതരണക്കാരുടെ മനസ്സ് കുളിർപ്പിച്ചു. റഫിയുടെ ഗാനത്തിന് ദൈർഘ്യം വേണമെന്ന് സംഗീത കമ്പനിക്കാരും ആവശ്യപ്പെട്ടതോടെ ആ ഗാനം ചിത്രത്തിൽ പല ഭാഗങ്ങളിലായി വരത്തക്ക രീതിയിൽ ഗാനത്തിന്റെ ദൈർഘ്യം കൂട്ടുകയായിരുന്നു. ഈ ഗാനം ഏറെ ഇഷ്‌ടപ്പെട്ട റഫി സാബ്, സാമ്പത്തികമായി ബുദ്ധിമുട്ടുകൾ അനുഭവിയ്ക്കുന്ന സംഗീത സംവിധായകരെ സഹായിയ്ക്കാനായി, ഒരു രൂപ മാത്രം പ്രതിഫലം വാങ്ങി പിന്നണി പാടുക എന്ന പതിവ് ആവർത്തിച്ച ചിത്രമായിരുന്നു Shaheed. ഈ ഗാനം 1965ലെ ഇന്ത്യ - പാകിസ്ഥാൻ യുദ്ധകാലത്ത്, ഇന്ത്യയൊട്ടുക്കും മുഴങ്ങിയിരുന്നതായി അന്നത്തെ ശ്രോതാക്കൾ ഓർക്കുന്നു.

കുറിയ്ക്കു കൊള്ളുന്ന ഡയലോഗുകൾ മനോജ് കുമാറിന്റെ സിനിമയുടെ പ്രത്യേകതയായിരുന്നു. അത് ആദ്യം പരീക്ഷിച്ച ചിത്രമായിരുന്നു Shaheed. ജയിലിൽ വച്ച് ഭഗത് സിങ്ങും സംഘവും പരസ്പരം കാണുന്ന രംഗവും തുടർന്ന് അവർ ജയിലറുമായി സംസാരിക്കുന്ന സീനുകളിലും, അവരെ തൂക്കിലേറ്റാൻ കൊണ്ടുപോകുന്ന വേളയിൽ പ്രാണിന്റെ കഥാപാത്രവുമായുള്ള രംഗങ്ങളും തിരക്കഥയുടെ ബലത്തെ എടുത്തു കാണിക്കുന്നു. ഭഗത് സിംഗിനെ തൂക്കി കൊല്ലുന്ന വേളയിൽ, റഫിയുടെ വിതുമ്പുന്ന ശബ്ദത്തിൽ, "तू न रोना तू है भगत सींग की माँ.." എന്ന ഭാഗത്ത് കരയാത്തവരായി അന്ന് ആരുമുണ്ടായിരുന്നില്ല.. പിൽക്കാലത്ത് വന്ന ഭഗത് സിംഗിന്റെ മറ്റുള്ള വേർഷനുകളിൽ ഇല്ലാതെ പോയതും ഇത്രയും ശക്തമായ സന്ദർഭങ്ങളും സംഭാഷണങ്ങളും സംഗീതവുമായിരുന്നു. ദീൻ ദയാൽ ശർമ്മയും മനോജ് കുമാറും ചേർന്നൊരുക്കിയ തിരക്കഥയിൽ ആദ്യന്തം ബട്ടുകേശവർ ദത്തും കൂടെയുണ്ടായിരുന്നു. മുഹമ്മദ് റഫിയും മന്നാഡെയും ചേർന്ന് പാടിയ "Sarfaroshi ki Tamanna" എന്ന ഗാനം കേൾവിക്ക് മാത്രമല്ല, അതിന്റെ ചിത്രീകരണ മികവുകൊണ്ടും എന്നെന്നും ഓർക്കുന്ന ഒരു ഗാനമായി മാറി.

Shaheed എന്ന ചിത്രം തിയറ്ററിൽ വലിയ വിജയം തന്നെ നേടി. ആ വർഷത്തെ ദേശിയ പുരസ്‌കാരങ്ങൾ മൂന്നെണ്ണം കരസ്ഥമാക്കിയ ഈ ചിത്രത്തിന്റെ ഒരു പ്രത്യേക പ്രദർശനം, അന്നത്തെ പ്രധാന മന്ത്രി ലാൽ ബഹദൂർ ശാസ്ത്രിയ്ക്കും വാർത്താവിനിമയ മന്ത്രി ഇന്ദിരാഗാന്ധിയ്ക്കും വേണ്ടി സംഘടിപ്പിച്ചു. ആ അവസരത്തിൽ മനോജ് കുമാറിന്റെ അച്ഛന്റെ പ്രത്യേക അഭ്യർത്ഥനപ്രകാരം, ഭഗത് സിംഗിന്റെ അമ്മ വിദ്യാദേവിയും ചടങ്ങിൽ സംബന്ധിച്ചു. അവരുടെ ജീവിതത്തിൽ അവർ കണ്ടിട്ടുള്ള ഏക സിനിമയും ഇതായിരുന്നു. ഏകദേശം പതിനഞ്ചു മിനിറ്റോളം കരഘോഷം മുഴക്കി സദസ്യർ അമ്മയെ സ്വീകരിച്ചു. ഇന്ദിരാഗാന്ധി അവരുടെ കാൽതൊട്ടു അനുഗ്രഹം വാങ്ങി. സ്‌ക്രീനിൽ തന്റെ മകനെ മനോജ് കുമാറിന്റെ രൂപത്തിൽ കണ്ട അവർ പൊട്ടിക്കരഞ്ഞു. ചിത്രം കഴിഞ്ഞ ശേഷം മനോജ് കുമാറിനെ ചേർത്ത് നിർത്തി അവർ കുറെ അനുഗ്രഹിച്ചു. "15 നിമിഷത്തേക്ക് മാത്രം ചിത്രം കാണാൻ ഇരിയ്ക്കാം, തിരക്കുണ്ട്.." എന്ന് പറഞ്ഞുകൊണ്ട് സിനിമ കാണാനെത്തിയ ലാൽ ബഹദൂർ ശാസ്ത്രി രണ്ടേമുക്കാൽ മണിക്കൂർ നേരം നീളമുണ്ടായിരുന്ന ആ ചിത്രം മുഴുവനും ഇമവെട്ടാതെ നോക്കിയിരുന്നു. അദ്ദേഹത്തിന്റെ ആസ്വാദനത്തിനു ഭംഗം വരുത്തരുത് എന്ന് കരുതിയ മനോജ് കുമാർ "ഇന്റർവെൽ" ഇല്ലാതെ പ്രദർശനം തുടരാൻ ഓപ്പറേറ്ററോട് പ്രത്യേകം നിർദ്ദേശിച്ചു.. ചിത്രം കണ്ട ശേഷം മനോജ് കുമാറിനെ അഭിനന്ദിച്ച ശാസ്ത്രിജി, "ജയ് ജവാൻ ജയ് കിസാൻ" എന്ന മുദ്രാവാക്യത്തെ ആസ്പദമാക്കി ഒരു ചിത്രം ഒരുക്കണമെന്നും അതിനുള്ള സഹായങ്ങളും താൻ ചെയ്യാമെന്നും മനോജിനോട് പറഞ്ഞു. അങ്ങനെ മനോജ് കുമാർ സംവിധാനം ചെയ്ത ചിത്രമായിരുന്നു 1967ൽ റിലീസായ "UPKAR". പക്ഷെ ഈ ചിത്രം കാണാൻ ശാസ്ത്രിജിയ്ക്ക് യോഗമുണ്ടായില്ല!

എന്തിലും ഏതിലും കുറ്റം കണ്ടെത്തുന്ന നിരൂപകർക്ക് ഈ ചിത്രത്തിൽ കുറ്റങ്ങൾ അധികം കണ്ടുപിടിക്കാനായില്ല. ചിത്രത്തിലെ ജയിൽ രംഗങ്ങൾക്ക് മിഴിവ് കുറവാണെന്നും അത് സെറ്റിട്ടതാണെന്നു മനസ്സിലാകുമെന്നും അവർ വിധിച്ചപ്പോൾ, യഥാർത്ഥ ജയിലും CONDEMNED സെല്ലുകളിലും പോയി ചിത്രീകരിച്ച ഭാഗങ്ങളാണ് അതൊക്കെയെന്നു മനോജ് കുമാർ മറുപടിയോടെ നിരൂപകരുടെ നാവടഞ്ഞു.. ഉത്തർ പ്രദേശ് എന്ന സംസ്ഥാനം രൂപംകൊണ്ടത് 1937ൽ മാത്രമാണെന്നും, 1931ൽ ഭഗത് സിംഗ് മരിയ്ക്കുന്ന കാലഘട്ടത്തിലെ സിനിമയിലെ ഒരു ഗാനരംഗത്ത്, ഉത്തർ പ്രദേശ് എന്ന പരാമർശം വന്നത് മഹാ അപരാധമായി പോയെന്നായിരുന്നു നിരൂപകരുടെ മറ്റൊരു കണ്ടെത്തൽ. അങ്ങനെയൊരു തെറ്റ് താൻ മനഃപൂർവം സൃഷ്‌ടിച്ചതാണെന്നും, നിങ്ങൾ (നിരൂപകർ) കുറ്റം കണ്ടെത്താനാവാതെ വിഷമിക്കുന്നത് കാണാൻ തനിയ്ക്ക് സാധിക്കില്ലെന്നും തമാശരൂപേണ മനോജ് കുമാർ നൽകിയ മറുപടി അന്ന് വലിയ വാർത്തയായി.. പിൽക്കാലത്ത് "Bharat Ke Shaheed" എന്ന പേരിൽ ദൂരദർശന് വേണ്ടി ഒരു സീരിയലും മനോജ് കുമാർ നിർമ്മിച്ചപ്പോൾ, അതിലും ഭഗത് സിംഗ് ഒരു പ്രധാന കഥാപാത്രമായിരുന്നു..!

ഇന്ത്യൻ ചലച്ചിത്ര പ്രേമികളുടെ മനസ്സിൽ ഭഗത് സിങ്ങിന് രണ്ടു മുഖമുണ്ട്. ഒന്ന് യഥാർത്ഥ ഭഗത് സിംഗിന്റെ രൂപം. മറ്റൊന്ന് മനോജ് കുമാറിലൂടെ അനശ്വരമായ ഭഗത് സിംഗിന്റെ രൂപവും ഭാവവും ചലനങ്ങളും സംഭാഷണങ്ങളും.. ഇന്ന് ഭഗത് സിംഗിന്റെ രക്തസാക്ഷിത്വ ദിനത്തിൽ ഈ ചിത്രത്തെ കുറിച്ച് ഇത്രയും കാര്യങ്ങൾ പങ്കുവെയ്ക്കാനായതിൽ സന്തോഷമുണ്ട്. ഈ കുറിപ്പ് നിങ്ങളെ മുഷിപ്പിച്ചില്ല എന്ന് വിശ്വസിച്ച് കൊണ്ട്.. ഭഗത് സിംഗിന്റെ ശൈലിയിൽ നിർത്തുന്നു.. "ഇൻക്വിലാബ് സിന്ദാബാദ്"!!


![ഏറ്റവും കൂടുതൽ ബയോപിക് ഇറങ്ങിയിട്ടുള്ള, "ഭഗത് സിംഗ്" സിനിമകൾ](https://cdn.boolokam.com/articles/2021/03/bdd-404.jpg)**[](https://wordpress-972788-3403151.cloudwaysapps.com/gopalakrishnan-about-bhagat-singh-movies/302114/bdd-1292)written by Gopalakrishnan** **അഭ്രപാളിയിൽ ഭഗത് സിംഗ്** ഇന്ന്, മാർച്ച് 23, ഭഗത് സിംഗിന്റെ തൊണ്ണൂറാം രക്തസാക്ഷിത്വ ദിനത്തിൽ, ആ പോരാളിയുടെ ജീവിതത്തെ കുറിച്ച് അങ്ങേയറ്റം സത്യസന്ധമായി അവതരിപ്പിച്ച "SHAHEED" എന്ന ക്ലാസിക് സിനിമയുടെ 56ആം റിലീസ് വാർഷികം കൂടി ആയതിനാൽ, ഒരു കുറിപ്പ് പങ്കുവെയ്ക്കണം എന്ന തോന്നി.. പ്രത്യേകിച്ചും ഒന്നിനുപിറകെ മറ്റൊന്നായി Biopic സിനിമകൾ ഇറങ്ങുന്ന ഇക്കാലത്ത്, ഇന്ത്യൻ സിനിമയുടെ ചരിത്രത്തിൽ ഒരുപക്ഷെ ഏറ്റവും കൂടുതൽ Biopic ഇറങ്ങിയിട്ടുള്ള, "ഭഗത് സിംഗ്" സിനിമകളെ കുറിച്ച് ഓർക്കുന്നതും നല്ലതാണെന്ന് കരുതുന്നു.. ![Bhagat Singh - Wikipedia](https://upload.wikimedia.org/wikipedia/commons/5/54/Bhagat_Singh_1929.jpg)ഏകദേശം പത്തോളം സിനിമകളിൽ "ഭഗത് സിംഗ്" പ്രത്യക്ഷപ്പെട്ടിട്ടുണ്ട്. 1930കളിൽ തന്നെ ഭഗത് സിംഗിന്റെ കഥ സിനിമയാക്കിയ ചരിത്രമുണ്ട്. എങ്കിലും അമ്പതുകളിൽ റിലീസായ Shaheed-e-Azam Bhagat Singh (1954) മുതലുള്ള ഏഴു ഭഗത് സിംഗ് സിനിമകളുടെ പ്രിന്റുകൾ മാത്രമേ ഇന്ന് ലഭ്യമായിട്ടുള്ളൂ! ഇക്കൂട്ടത്തിൽ ഏറ്റവും മികച്ചതും ഗംഭീര പ്രദർശന വിജയം നേടിയതുമായ ഒരു ചിത്രമേയുള്ളൂ. 1965ൽ മനോജ് കുമാർ നായകനായ Shaheed. ഈ ചിത്രം റിലീസാകുന്നതിനു ഒരു വർഷം മുമ്പ്, ഷമ്മി കപൂർ നായകനായ Shaheed Bhagat Singh (1963) തിയറ്ററുകളിൽ എത്തിയിരുന്നു. അമ്പതുകളുടെ മധ്യത്തിൽ ചിത്രീകരണം പൂർത്തിയ ഈ ചിത്രം അന്ന് വിതരണക്കാരെ കിട്ടാതെ പെട്ടിയിൽ കിടന്നുപോയതായിരുന്നു. പിന്നീട് ഷമ്മി കപൂർ ഹിന്ദി സിനിമയുടെ rebel star ആയി മാറിയപ്പോൾ ഈ ചിത്രം അതിന്റെ ആനുകൂല്യം മുതലാക്കാൻ വേണ്ടി പൊടിതട്ടിയെടുത്ത് തിയറ്ററിൽ എത്തിച്ചതായിരുന്നു. ഷമ്മി കപൂർ പോലും കാണാൻ ഇഷ്ടപ്പെടാത്ത ചിത്രമായിരുന്നു ഇത്! ഭഗത് സിംഗിന്റെ ജീവിതത്തെ കുറിച്ച് അന്ന് റിലീസായതിൽ രണ്ടു സിനിമകൾ കണ്ടിട്ടുള്ള മനോജ് കുമാറിന്, ആ ചിത്രങ്ങളിലെ പോരായ്മകൾ എല്ലാം ഒഴിവാക്കിക്കൊണ്ട് ഭഗത് സിംഗ് ചരിത്രം വീണ്ടും സിനിമയാക്കണമെന്നു ആഗ്രഹം തോന്നി.. ആ സമയത്ത് മനോജ് കുമാർ അത്ര താരപരിവേഷമുള്ള നായകനായിരുന്നില്ല. മനോജ് അഭിനയിച്ച ഹിറ്റായ പല സിനിമകളും നായികാ പ്രാധാന്യമുള്ളവയും ആയിരുന്നു. അതിനാൽ ഭഗത് സിംഗിനെ കുറിച്ചുള്ള ചിത്രത്തിന് കാശ് മുടക്കാൻ മനോജ് കുമാർ സ്വയം മുന്നിട്ടിറങ്ങി. കൂടെ അദ്ദേഹത്തിന്റെ ചില സുഹൃത്തുക്കളും. മനോജ് കുമാറിന്റെ തന്നെ മറ്റൊരു സുഹൃത്തായിരുന്ന എസ് രാം ശർമ്മയായിരുന്നു സംവിധാന ചുമതല. പക്ഷെ ശരിയ്ക്കും സംവിധാനം നിർവഹിച്ചത് മനോജ് കുമാർ തന്നെയായിരുന്നു എന്ന് സിനിമ കാണുമ്പോൾ മനസ്സിലാകും. ഭഗത് സിങ്ങായി മനോജ് കുമാർ പ്രത്യക്ഷപ്പെട്ടപ്പോൾ, അന്ന് താരതമെന്യേ പുതിയ നടനായിരുന്ന പ്രേം ചോപ്ര സുഖ്ദേവിനെ അവതരിപ്പിച്ചു., ഹിന്ദി സിനിമയിലെ പിൽക്കാലത്തെ അറിയപ്പെടുന്ന വില്ലനായി മാറിയ മക്മോഹനായിരുന്നു ചന്ദ്രശേഖർ ആസാദിന്റെ റോൾ ചെയ്തത്. പ്രശസ്ത മറാത്തി നടൻ ആനന്ദ് മറാത്തെ ആയിരുന്നു രാജ് ഗുരുവിനെ അവതരിപ്പിച്ചത്. ഭഗത് സിംഗിന്റെ അമ്മയുടെ റോളിൽ, പിൽക്കാലത്ത് മനോജ് കുമാറിന്റെ സിനിമയിലെ "അമ്മ"യെന്ന പേര് ചാർത്തപ്പെട്ട, ആദ്യകാല നായിക, കാമിനി കൗശലായിരുന്നു. എട്ടു മാസങ്ങളെടുത്തായിരുന്നു ചിത്രം പൂർത്തിയാക്കിയത്. മനോജ് കുമാറിന്റെ ഭഗത് സിങ്ങിൻെറ ഏറ്റവും വലിയ പ്രത്യേകത, ആ ചിത്രത്തിന്റെ തിരക്കഥ എഴുതുന്നതിനു മുമ്പ്, യഥാർത്ഥ ഭഗത് സിംഗിന്റെ അമ്മയുമായി ഏറെനാൾ മനോജ് കുമാർ ആശയവിനിമയം നടത്തി എന്നുള്ളതായിരുന്നു. ഭഗത് സിങ്ങും അമ്മയും തമ്മിലുള്ള ബന്ധം മനോജ് കുമാറിന്റെ ചിത്രത്തിലെ മാത്രം പ്രത്യേകതയായിരുന്നു. അതുപോലെ ഭഗത് സിംഗിന്റെ സന്തത സഹചാരിയായിരുന്ന Batukeshwar Dutt എന്ന, ഇന്നധികമാരും ഓർക്കാത്ത, സ്വാതന്ത്യസമര പോരാളിയുടെ അനുഭവങ്ങളും മനോജ് കുമാർ തന്റെ ചിത്രത്തിൽ ഉൾപ്പെടുത്തി. ബട്ടുകേശവർ ദത്തിനെയും നേരിൽ കണ്ട് മനോജ് കുമാർ കുറെ വിവരങ്ങൾ ശേഖരിച്ചിരുന്നു. ഭഗത് സിംഗിനും സംഘത്തിനും മരണ ദണ്ഡനയ്ക്ക് വിധിച്ചപ്പോൾ, ദത്തിനെ ജീവപരന്ത്യം തടവിനായിരുന്നു ബ്രിട്ടീഷ് കോടതി ശിക്ഷിച്ചത്. ദത്ത് പിന്നീട് ജയിൽ മോചിതനായെങ്കിലും, ക്വിറ്റ് ഇന്ത്യ സമര സമയത്ത് അദ്ദേഹത്തെ വീണ്ടും ജയിലിലടച്ചു. ദത്ത് നൽകിയ വിവരങ്ങൾ കൂടി ഉൾപ്പെടുത്തിയ ശഹീദിന്റെ തിരക്കഥയിൽ ഉടനീളം, അക്കാലത്തെ പഞ്ചാബിന്റെ യഥാർത്ഥ ചിത്രം വ്യക്തമായി ചിത്രീകരിയ്ക്കാൻ മനോജ് കുമാറിന് സാധിച്ചു. ഭഗത് സിങ് എന്ന ചിത്രം തിയറ്ററിൽ എത്തിയപ്പോൾ അത് കാണാനുള്ള ഭാഗ്യം ദത്തിന് ലഭിച്ചു. എങ്കിലും ചിത്രം റിലീസായ അതേ വർഷം ജൂലായിൽ ഡൽഹിയിലെ ആശുപത്രിയിൽ ദത്ത് അന്ത്യശ്വാസം വലിച്ചു എന്നാണ് രേഖകളിൽ സൂചിപ്പിക്കുന്നത്.. അറിയപ്പെടുന്ന നടനായി മാറിവരുന്ന സമയത്ത് സംവിധാനം എന്ന സാഹസം, അതും ഭഗത് സിങ് പോലെ, ചിലപ്പോൾ പാളിപ്പോകാവുന്ന പരീക്ഷണ ചിത്രം, ഈ ഒരു ഭയം കാരണമാണ് സംവിധായകന്റെ സ്ഥാനത്ത് തന്റെ സഹായിയുടെ പേര് വയ്ക്കാൻ മനോജ് കുമാറിനെ പ്രേരിപ്പിച്ചത്. വലിയ തുക ചിലവിട്ടുകൊണ്ടു ഭഗത് സിംഗ് ചരിതം സിനിമയാക്കാൻ മനോജിന് കഴിയുമായിരുന്നില്ല. സിനിമയുടെ ക്ലാരിറ്റിയിൽ കുറവ് വരാത്ത നോക്കിയ അദ്ദേഹം, നടീനടന്മാരുടെ കാര്യത്തിൽ ചെലവ് ചുരുക്കൽ നടത്തി. ജയിലിൽ വച്ച് ഭഗത് സിങ്ങും സംഘവും കണ്ടുമുട്ടുന്ന കൊടുംകുറ്റവാളി കേഹാർ സിംഗിന്റെ റോളിൽ പ്രാണിനെയായിരുന്നു മനോജ് കുമാർ സമീപിച്ചു. പ്രാൺ അന്ന് ഏറ്റവും തിരക്കുള്ള വില്ലനാണ്. പക്ഷെ മനസ്സിൽ ഒരു തരി നന്മ ബാക്കിയുള്ള കേഹാർ സിംഗിന്റെ കഥാപാത്രം ചെയ്യാൻ, അതും പ്രതിഫലം വാങ്ങാതെയും, അവശ്യ ഘട്ടത്തിൽ മൂന്നു ലക്ഷം രൂപ മനോജ് കുമാറിന് സഹായമായി നൽകികൊണ്ട് ചിത്രം തീർക്കാനും, പ്രാൺ സന്മനസ്സു കാണിച്ചു. ജയിലറുടെ വേഷത്തിൽ മനോജ് കുമാറിന്റെ മറ്റൊരു സ്ഥിരം നടനായിരുന്ന മദൻ പുരിയും ഭഗത് സിംഗിന്റെ ചേട്ടത്തിയായി നിരൂപ റോയിയും വേഷമിട്ടു. സാമ്പത്തികമായ പ്രശ്നങ്ങൾ കാരണം, സ്റ്റുഡിയോ പരമാവധി ഒഴിവാക്കി, തെരുവുകളിലും മറ്റും യഥാർത്ഥ വെളിച്ചത്തിൽ തന്നെയായിരുന്നു ചിത്രത്തിന്റെ ഒട്ടുമിക്ക പുറംവാതിൽ ഭാഗങ്ങളും റാഞ്ചോട് താക്കൂർ എന്ന പുതുമുഖം ക്യാമറാമാൻ അന്ന് ചിത്രീകരിച്ചത്.. ചെലവുചുരുക്കലിന്റെ ഭാഗമായി അറിയപ്പെടുന്ന സംഗീത സംവിധായകരെ തന്റെ ചിത്രത്തിൽ വേണ്ടെന്നും മനോജ് കുമാർ തീരുമാനിച്ചിരുന്നു. പ്രമുഖ സംഗീത സംവിധായകർ സഹകരിയ്ക്കാത്ത സിനിമകൾ ഏറ്റെടുക്കാൻ വിതരണക്കാരോ സംഗീത കമ്പനിയോ വലിയ താല്പര്യം കാണിയ്ക്കാത്ത ഒരു കാലമായിരുന്നു അത്. അതിനാൽ, ഈ ചിത്രത്തിലെ രണ്ടു ഗാനരംഗങ്ങൾ, മനോജ് കുമാർ ആദ്യം ചിത്രീകരിച്ചു. പ്രേം ധവാൻ എന്ന, അന്നധികമാരും അറിയാത്ത, ഒരു യുവാവായിരുന്നു ചിത്രത്തിന്റെ ഗാനങ്ങളും സംഗീതവും ഒരുക്കിയത്. ഈ ഭാഗങ്ങൾ വിതരണക്കാരെ ആദ്യം കാണിച്ചു കൊടുത്തു. ഭഗത് സിങ്ങിനെയും സംഘത്തെയും തൂക്കി കൊല്ലാൻ കൊണ്ടുപോകുന്ന വേളയിൽ, മഹേന്ദ്ര കപൂറും മുകേഷും സംഘവും പാടിയ "O Mera Rang De Basanti Chola.." എന്ന ഗാനവും പിൽക്കാലത്ത് Cult song പരിവേഷം ലഭിച്ച, "Ae watan ae watan humko teri Kasam.." എന്ന മുഹമ്മദ് റഫി ഗാനവും വിതരണക്കാരുടെ മനസ്സ് കുളിർപ്പിച്ചു. റഫിയുടെ ഗാനത്തിന് ദൈർഘ്യം വേണമെന്ന് സംഗീത കമ്പനിക്കാരും ആവശ്യപ്പെട്ടതോടെ ആ ഗാനം ചിത്രത്തിൽ പല ഭാഗങ്ങളിലായി വരത്തക്ക രീതിയിൽ ഗാനത്തിന്റെ ദൈർഘ്യം കൂട്ടുകയായിരുന്നു. ഈ ഗാനം ഏറെ ഇഷ്‌ടപ്പെട്ട റഫി സാബ്, സാമ്പത്തികമായി ബുദ്ധിമുട്ടുകൾ അനുഭവിയ്ക്കുന്ന സംഗീത സംവിധായകരെ സഹായിയ്ക്കാനായി, ഒരു രൂപ മാത്രം പ്രതിഫലം വാങ്ങി പിന്നണി പാടുക എന്ന പതിവ് ആവർത്തിച്ച ചിത്രമായിരുന്നു Shaheed. ഈ ഗാനം 1965ലെ ഇന്ത്യ - പാകിസ്ഥാൻ യുദ്ധകാലത്ത്, ഇന്ത്യയൊട്ടുക്കും മുഴങ്ങിയിരുന്നതായി അന്നത്തെ ശ്രോതാക്കൾ ഓർക്കുന്നു. കുറിയ്ക്കു കൊള്ളുന്ന ഡയലോഗുകൾ മനോജ് കുമാറിന്റെ സിനിമയുടെ പ്രത്യേകതയായിരുന്നു. അത് ആദ്യം പരീക്ഷിച്ച ചിത്രമായിരുന്നു Shaheed. ജയിലിൽ വച്ച് ഭഗത് സിങ്ങും സംഘവും പരസ്പരം കാണുന്ന രംഗവും തുടർന്ന് അവർ ജയിലറുമായി സംസാരിക്കുന്ന സീനുകളിലും, അവരെ തൂക്കിലേറ്റാൻ കൊണ്ടുപോകുന്ന വേളയിൽ പ്രാണിന്റെ കഥാപാത്രവുമായുള്ള രംഗങ്ങളും തിരക്കഥയുടെ ബലത്തെ എടുത്തു കാണിക്കുന്നു. ഭഗത് സിംഗിനെ തൂക്കി കൊല്ലുന്ന വേളയിൽ, റഫിയുടെ വിതുമ്പുന്ന ശബ്ദത്തിൽ, "तू न रोना तू है भगत सींग की माँ.." എന്ന ഭാഗത്ത് കരയാത്തവരായി അന്ന് ആരുമുണ്ടായിരുന്നില്ല.. പിൽക്കാലത്ത് വന്ന ഭഗത് സിംഗിന്റെ മറ്റുള്ള വേർഷനുകളിൽ ഇല്ലാതെ പോയതും ഇത്രയും ശക്തമായ സന്ദർഭങ്ങളും സംഭാഷണങ്ങളും സംഗീതവുമായിരുന്നു. ദീൻ ദയാൽ ശർമ്മയും മനോജ് കുമാറും ചേർന്നൊരുക്കിയ തിരക്കഥയിൽ ആദ്യന്തം ബട്ടുകേശവർ ദത്തും കൂടെയുണ്ടായിരുന്നു. മുഹമ്മദ് റഫിയും മന്നാഡെയും ചേർന്ന് പാടിയ "Sarfaroshi ki Tamanna" എന്ന ഗാനം കേൾവിക്ക് മാത്രമല്ല, അതിന്റെ ചിത്രീകരണ മികവുകൊണ്ടും എന്നെന്നും ഓർക്കുന്ന ഒരു ഗാനമായി മാറി. Shaheed എന്ന ചിത്രം തിയറ്ററിൽ വലിയ വിജയം തന്നെ നേടി. ആ വർഷത്തെ ദേശിയ പുരസ്‌കാരങ്ങൾ മൂന്നെണ്ണം കരസ്ഥമാക്കിയ ഈ ചിത്രത്തിന്റെ ഒരു പ്രത്യേക പ്രദർശനം, അന്നത്തെ പ്രധാന മന്ത്രി ലാൽ ബഹദൂർ ശാസ്ത്രിയ്ക്കും വാർത്താവിനിമയ മന്ത്രി ഇന്ദിരാഗാന്ധിയ്ക്കും വേണ്ടി സംഘടിപ്പിച്ചു. ആ അവസരത്തിൽ മനോജ് കുമാറിന്റെ അച്ഛന്റെ പ്രത്യേക അഭ്യർത്ഥനപ്രകാരം, ഭഗത് സിംഗിന്റെ അമ്മ വിദ്യാദേവിയും ചടങ്ങിൽ സംബന്ധിച്ചു. അവരുടെ ജീവിതത്തിൽ അവർ കണ്ടിട്ടുള്ള ഏക സിനിമയും ഇതായിരുന്നു. ഏകദേശം പതിനഞ്ചു മിനിറ്റോളം കരഘോഷം മുഴക്കി സദസ്യർ അമ്മയെ സ്വീകരിച്ചു. ഇന്ദിരാഗാന്ധി അവരുടെ കാൽതൊട്ടു അനുഗ്രഹം വാങ്ങി. സ്‌ക്രീനിൽ തന്റെ മകനെ മനോജ് കുമാറിന്റെ രൂപത്തിൽ കണ്ട അവർ പൊട്ടിക്കരഞ്ഞു. ചിത്രം കഴിഞ്ഞ ശേഷം മനോജ് കുമാറിനെ ചേർത്ത് നിർത്തി അവർ കുറെ അനുഗ്രഹിച്ചു. "15 നിമിഷത്തേക്ക് മാത്രം ചിത്രം കാണാൻ ഇരിയ്ക്കാം, തിരക്കുണ്ട്.." എന്ന് പറഞ്ഞുകൊണ്ട് സിനിമ കാണാനെത്തിയ ലാൽ ബഹദൂർ ശാസ്ത്രി രണ്ടേമുക്കാൽ മണിക്കൂർ നേരം നീളമുണ്ടായിരുന്ന ആ ചിത്രം മുഴുവനും ഇമവെട്ടാതെ നോക്കിയിരുന്നു. അദ്ദേഹത്തിന്റെ ആസ്വാദനത്തിനു ഭംഗം വരുത്തരുത് എന്ന് കരുതിയ മനോജ് കുമാർ "ഇന്റർവെൽ" ഇല്ലാതെ പ്രദർശനം തുടരാൻ ഓപ്പറേറ്ററോട് പ്രത്യേകം നിർദ്ദേശിച്ചു.. ചിത്രം കണ്ട ശേഷം മനോജ് കുമാറിനെ അഭിനന്ദിച്ച ശാസ്ത്രിജി, "ജയ് ജവാൻ ജയ് കിസാൻ" എന്ന മുദ്രാവാക്യത്തെ ആസ്പദമാക്കി ഒരു ചിത്രം ഒരുക്കണമെന്നും അതിനുള്ള സഹായങ്ങളും താൻ ചെയ്യാമെന്നും മനോജിനോട് പറഞ്ഞു. അങ്ങനെ മനോജ് കുമാർ സംവിധാനം ചെയ്ത ചിത്രമായിരുന്നു 1967ൽ റിലീസായ "UPKAR". പക്ഷെ ഈ ചിത്രം കാണാൻ ശാസ്ത്രിജിയ്ക്ക് യോഗമുണ്ടായില്ല! എന്തിലും ഏതിലും കുറ്റം കണ്ടെത്തുന്ന നിരൂപകർക്ക് ഈ ചിത്രത്തിൽ കുറ്റങ്ങൾ അധികം കണ്ടുപിടിക്കാനായില്ല. ചിത്രത്തിലെ ജയിൽ രംഗങ്ങൾക്ക് മിഴിവ് കുറവാണെന്നും അത് സെറ്റിട്ടതാണെന്നു മനസ്സിലാകുമെന്നും അവർ വിധിച്ചപ്പോൾ, യഥാർത്ഥ ജയിലും CONDEMNED സെല്ലുകളിലും പോയി ചിത്രീകരിച്ച ഭാഗങ്ങളാണ് അതൊക്കെയെന്നു മനോജ് കുമാർ മറുപടിയോടെ നിരൂപകരുടെ നാവടഞ്ഞു.. ഉത്തർ പ്രദേശ് എന്ന സംസ്ഥാനം രൂപംകൊണ്ടത് 1937ൽ മാത്രമാണെന്നും, 1931ൽ ഭഗത് സിംഗ് മരിയ്ക്കുന്ന കാലഘട്ടത്തിലെ സിനിമയിലെ ഒരു ഗാനരംഗത്ത്, ഉത്തർ പ്രദേശ് എന്ന പരാമർശം വന്നത് മഹാ അപരാധമായി പോയെന്നായിരുന്നു നിരൂപകരുടെ മറ്റൊരു കണ്ടെത്തൽ. അങ്ങനെയൊരു തെറ്റ് താൻ മനഃപൂർവം സൃഷ്‌ടിച്ചതാണെന്നും, നിങ്ങൾ (നിരൂപകർ) കുറ്റം കണ്ടെത്താനാവാതെ വിഷമിക്കുന്നത് കാണാൻ തനിയ്ക്ക് സാധിക്കില്ലെന്നും തമാശരൂപേണ മനോജ് കുമാർ നൽകിയ മറുപടി അന്ന് വലിയ വാർത്തയായി.. പിൽക്കാലത്ത് "Bharat Ke Shaheed" എന്ന പേരിൽ ദൂരദർശന് വേണ്ടി ഒരു സീരിയലും മനോജ് കുമാർ നിർമ്മിച്ചപ്പോൾ, അതിലും ഭഗത് സിംഗ് ഒരു പ്രധാന കഥാപാത്രമായിരുന്നു..! ഇന്ത്യൻ ചലച്ചിത്ര പ്രേമികളുടെ മനസ്സിൽ ഭഗത് സിങ്ങിന് രണ്ടു മുഖമുണ്ട്. ഒന്ന് യഥാർത്ഥ ഭഗത് സിംഗിന്റെ രൂപം. മറ്റൊന്ന് മനോജ് കുമാറിലൂടെ അനശ്വരമായ ഭഗത് സിംഗിന്റെ രൂപവും ഭാവവും ചലനങ്ങളും സംഭാഷണങ്ങളും.. ഇന്ന് ഭഗത് സിംഗിന്റെ രക്തസാക്ഷിത്വ ദിനത്തിൽ ഈ ചിത്രത്തെ കുറിച്ച് ഇത്രയും കാര്യങ്ങൾ പങ്കുവെയ്ക്കാനായതിൽ സന്തോഷമുണ്ട്. ഈ കുറിപ്പ് നിങ്ങളെ മുഷിപ്പിച്ചില്ല എന്ന് വിശ്വസിച്ച് കൊണ്ട്.. ഭഗത് സിംഗിന്റെ ശൈലിയിൽ നിർത്തുന്നു.. "ഇൻക്വിലാബ് സിന്ദാബാദ്"!!
