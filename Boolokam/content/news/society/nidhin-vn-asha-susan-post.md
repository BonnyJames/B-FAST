---
title: "സംവരണത്തെ അട്ടിമറിക്കുന്നതാണ് സാമ്പത്തിക സംവരണം എന്ന ഈ ആശയം"
date: 2020-08-27T12:48:15
draft: false
categories: ["Society"]
tags: ['Asha Susan', 'Nidhin VN', 'reservation', 'upper caste reservation']
author: "Beaumaris"
---

<strong><a href="http://13.126.68.249/nidhin-vn-asha-susan-post/286956/ggg-448" rel="attachment wp-att-286957"><img class="alignleft size-full wp-image-286957" src="https://cdn.boolokam.com/articles/2020/08/ggg-419.jpg" alt="" width="845" height="440" /></a>സവർണ്ണ സംവരണം</strong>

ഭരണഘടന മുന്നോട്ടുവെച്ച സംവരണത്തെ ജാതി സംവരണം എന്നു തന്നെയാണ് പറഞ്ഞു കേട്ടിട്ടുള്ളത്. സാമൂഹിക സംവരണം എന്നാരും പറഞ്ഞതായി അറിവില്ല. വർമ്മ, പിള്ള, നായർ, മേനോൻ തുടങ്ങിയ സവർണ്ണ വിഭാഗത്തിന് നൽകുന്ന സംവരണം ഏർപ്പെടുത്തുമ്പോൾ അതെങ്ങനെ ജാതി സംവരണമാകാതിരിക്കും? സാമ്പത്തിക സംവരണം എന്നു പേരിട്ടിരിക്കുന്ന ഈ സംവരണം സവർണ്ണരിൽ സാമ്പത്തികമായി പിന്നാക്കം നിൽക്കുന്നവർക്കു വേണ്ടി ഏർപ്പെടുത്തിയിരിക്കുന്നതാണ്. 33,333 രൂപ 33 പൈസ മാസ വരുമാനം ഉള്ളവർക്ക് അതായത് 4,00,000 രൂപ വാർഷിക വരുമാനമുള്ളവർക്ക് സവർണ്ണ സംവരണത്തിനുള്ള അർഹതയുണ്ട്. സംവരണത്തെ അട്ടിമറിക്കുന്നതാണ് സാമ്പത്തിക സംവരണം എന്ന ഈ ആശയം. (Nidhin VN)

<img src="https://scontent.ftrv1-1.fna.fbcdn.net/v/t1.0-9/118468073_1687989434697401_2095356778086578100_n.jpg?_nc_cat=102&amp;_nc_sid=8bfeb9&amp;_nc_ohc=Yf5mHpCCE10AX-Z5D5M&amp;_nc_ht=scontent.ftrv1-1.fna&amp;oh=890f5f2f838b326c24ddab46d22ac0ed&amp;oe=5F6B645D" />

<strong>Asha Susan എഴുതുന്നു </strong>

ജാതി എന്നത് ഇന്ത്യയിലെ സവർണ്ണനെ സംബന്ധിച്ചിടത്തോളം ഒരു കനത്ത മൂലധനമാണ്. (ഇതൊരു കാപിറ്റലാണെന്നും അതിനൊരു പ്രിവിലേജുണ്ടെന്നും അറിയുന്നതു കൊണ്ടാണ് 2020ലും ജാതിവാലുകൾ ഫേസ്‌ബുക്കിൽ പോലും പ്രത്യക്ഷ്യപ്പെടുന്നത്) സവർണ്ണനു ജാതി പോസിറ്റിവ് കാപ്പിറ്റലായപ്പോ ദളിതർക്ക് അതൊരു നെഗറ്റീവായി മാറി. ഈ സോഷ്യൽ കാപ്പിറ്റൽ ഉള്ളവർ ഭരണത്തിന്റെ ഭാഗമായപ്പോൾ നൂറ്റാണ്ടുകളായി സമൂഹത്തിന്റെ പോലും ഭാഗമല്ലാത്ത ഒരു ജനത അധികാര ശ്രേണിയുടെ അരികിൽ പോലും വരാത്ത വിധത്തിൽ പിന്തള്ളപ്പെട്ടു. പിന്നീട് ഭരണഘടനയും ജാധിപത്യം നിലവിൽ വന്നപ്പോ അവർക്ക് നഷ്ടമായ പ്രാധിനിത്യവും പങ്കാളിത്തവും നേടിയെടുക്കുന്നതിനാണ് സംവരണം ഭരണഘടനാ അവകാശമായി കൊണ്ടുവന്നത്.ഇനി ഇങ്ങനെ സംവരണത്തിലൂടെ അവർക്ക് നിശ്ചിത സീറ്റ് മാറ്റി വെച്ചില്ലായിരുന്നുവെങ്കിലോ? എങ്കിൽ അധികാരമുള്ള ജനതയുടെ അംഗങ്ങൾ ആ ഇടവും കൈവശമാക്കും. കാര്യക്ഷമത തെളിയിക്കാനുള്ള അധികബാധ്യത ദളിതർക്കു നിലനിൽക്കുന്നതു തന്നെ സംവരണം ഇല്ലായിരുന്നെങ്കിൽ അതവർക്ക് കിട്ടില്ലായിരുന്നു എന്നതിന്റെ വ്യക്തമായ തെളിവാണ്. ഓപ്പൺ സീറ്റിൽ നിന്നും എടുക്കുന്ന പത്തു ശതമാനത്തിൽ ദളിതനു നഷ്ടപ്പെടാനെന്തിരിക്കുന്നു എന്ന ചിന്ത ഉണ്ടാവാൻ കാരണം "എല്ലാവർക്കും അവകാശപ്പെട്ട" എന്നുള്ളതിൽ ദളിതർക്കും അവകാശമുണ്ടെന്ന തോന്നൽ പോലും ഉണ്ടാവുന്നില്ലത്ത കൊണ്ടാണ്. അപ്പോ സംവരണത്തിന്റെ ആവശ്യകത ഇതെല്ലാം ആണെന്നിരിക്കെ അതിനെ അപ്രസക്തമാക്കുന്ന ഒന്നാണ് ഇപ്പോൾ നടപ്പിലാക്കിയ സവർണസംവരണം.

<hr />

<strong>Sreejith Divakaran</strong>

ഇല്ലാത്തവരും ഉള്ളവരും തമ്മിലുള്ള അകലത്തേക്കാള്‍, അത് സൃഷ്ടിക്കുന്ന അനീതിയേക്കാള്‍ വലിയ അകലവും അനീതിയുമാണ് ജാതി ഇന്ത്യയില്‍ ഉണ്ടാക്കിയിട്ടുള്ളത്. സമൂഹം എത്ര പുരോഗമിച്ചിട്ടും പുതിയ സ്‌ക്കൂകളുകളും കോളേജുകളും ഗവേഷണ സ്ഥാപനങ്ങളും ശാസ്ത്ര പുരോഗതികളും എല്ലാം നമ്മുടെ കെട്ടിലും മട്ടിലും വലിയ മാറ്റങ്ങള്‍ ഉണ്ടായിട്ടും കടല്‍വെള്ളത്തിലെ ഉപ്പുരുചി പോലെ മറ്റെല്ലാത്തിലും മുകളിലായി ജാതി സ്ഥാപിതമായ രാജ്യമാണിത്. വിവേചനത്തിന്റെ പേര്, ഇന്നാട്ടില്‍ ജാതി എന്നാണ്.
അതിനെതിരായുണ്ടായിട്ടുള്ള അസംഖ്യം മുന്നേറ്റങ്ങളുടെ, പോരാട്ടങ്ങളുടെ, ത്യാഗങ്ങളുടെ ഫലമായാണ് സംവരണം എന്ന ആശയം ഉണ്ടാകുന്നത്. അസന്തുലിതമായ ഒരു സമൂഹത്തില്‍ നിന്ന് നീതി നേടാന്‍ തലമുറകള്‍ പോരാടി നേടിയെടുത്തതാണ്. ആരുടെയും ദാനവും ഔദാര്യവുമല്ല. ഇന്നാട്ടിലെ ദളിതരുടെ, പിന്നാക്കവിഭാഗങ്ങളുടെ അവകാശമാണ്.

സാമ്പത്തിക സംവരണമെന്ന പേരില്‍ സവര്‍ണ്ണര്‍ക്ക് സംവരണമനുവദിക്കുന്ന നീക്കം ഭരണഘടനയെ അട്ടിമറിക്കലാണ്. സംവരണം എന്ന ആശയത്തിന്റെ നിരാകരണമാണ്. അത് മുതലാളിത്തത്തിന് രാജ്യത്തെ ദരിദ്രജനകോടികളുടെ അവസാന അത്താഴം വരെ കൊള്ളയടിക്കാന്‍ അവസരം നല്‍കുന്നതിനേക്കാള്‍ നീചമായ രാഷ്ട്രീയമാണ്. അതാണ് എതിര്‍ക്കപ്പെടേണ്ടത്. ബ്രാഹ്മണിക്കല്‍ ഹിന്ദുത്വം ഒരോ അടിയും മുന്നേറുന്ന കാലത്ത്, സംവരണം എന്ന ആശയത്തെ മറികടക്കാനുള്ള അവരുടെ ദീര്‍ഘമായ പദ്ധതിക്ക് ചൂട്ടുകത്തിച്ച് കൊടുക്കുന്നതാണ് ഏറ്റവും വലിയ ഭരണപരാജയം. ഒരു പ്രതിപക്ഷവും പക്ഷേ അതേ കുറിച്ച് ചോദിക്കാന്‍ വരില്ല. ഒരു മീഡിയയും അതിലൊരു തെറ്റും കാണില്ല. എയ്ഡഡ് സ്‌ക്കൂളുകളിലെ നിയമനം പി.എസ്.സിക്ക് വിടുകയും സംവരണം സ്ഥാപിക്കുകയും വേണം. സ്വകാര്യമേഖലയിലും സംവരണം കൊണ്ടുവരണം എന്നതാണ് നീതി. ആ നീതിക്ക് വേണ്ടി ചെറുവിരല്‍ അനക്കാത്തവരാണ് ഇപ്പോള്‍ സംവരണം അട്ടിമറിക്കുന്നതിന് കൂട്ട് നില്‍ക്കുന്നത്. അനീതിയാണ്. അതിക്രൂരമായ അനീതി.


![സംവരണത്തെ അട്ടിമറിക്കുന്നതാണ് സാമ്പത്തിക സംവരണം എന്ന ഈ ആശയം](https://cdn.boolokam.com/articles/2020/08/ggg-419.jpg)**[](http://13.126.68.249/nidhin-vn-asha-susan-post/286956/ggg-448)സവർണ്ണ സംവരണം** ഭരണഘടന മുന്നോട്ടുവെച്ച സംവരണത്തെ ജാതി സംവരണം എന്നു തന്നെയാണ് പറഞ്ഞു കേട്ടിട്ടുള്ളത്. സാമൂഹിക സംവരണം എന്നാരും പറഞ്ഞതായി അറിവില്ല. വർമ്മ, പിള്ള, നായർ, മേനോൻ തുടങ്ങിയ സവർണ്ണ വിഭാഗത്തിന് നൽകുന്ന സംവരണം ഏർപ്പെടുത്തുമ്പോൾ അതെങ്ങനെ ജാതി സംവരണമാകാതിരിക്കും? സാമ്പത്തിക സംവരണം എന്നു പേരിട്ടിരിക്കുന്ന ഈ സംവരണം സവർണ്ണരിൽ സാമ്പത്തികമായി പിന്നാക്കം നിൽക്കുന്നവർക്കു വേണ്ടി ഏർപ്പെടുത്തിയിരിക്കുന്നതാണ്. 33,333 രൂപ 33 പൈസ മാസ വരുമാനം ഉള്ളവർക്ക് അതായത് 4,00,000 രൂപ വാർഷിക വരുമാനമുള്ളവർക്ക് സവർണ്ണ സംവരണത്തിനുള്ള അർഹതയുണ്ട്. സംവരണത്തെ അട്ടിമറിക്കുന്നതാണ് സാമ്പത്തിക സംവരണം എന്ന ഈ ആശയം. (Nidhin VN) ![](https://scontent.ftrv1-1.fna.fbcdn.net/v/t1.0-9/118468073_1687989434697401_2095356778086578100_n.jpg?_nc_cat=102&_nc_sid=8bfeb9&_nc_ohc=Yf5mHpCCE10AX-Z5D5M&_nc_ht=scontent.ftrv1-1.fna&oh=890f5f2f838b326c24ddab46d22ac0ed&oe=5F6B645D) **Asha Susan എഴുതുന്നു** ജാതി എന്നത് ഇന്ത്യയിലെ സവർണ്ണനെ സംബന്ധിച്ചിടത്തോളം ഒരു കനത്ത മൂലധനമാണ്. (ഇതൊരു കാപിറ്റലാണെന്നും അതിനൊരു പ്രിവിലേജുണ്ടെന്നും അറിയുന്നതു കൊണ്ടാണ് 2020ലും ജാതിവാലുകൾ ഫേസ്‌ബുക്കിൽ പോലും പ്രത്യക്ഷ്യപ്പെടുന്നത്) സവർണ്ണനു ജാതി പോസിറ്റിവ് കാപ്പിറ്റലായപ്പോ ദളിതർക്ക് അതൊരു നെഗറ്റീവായി മാറി. ഈ സോഷ്യൽ കാപ്പിറ്റൽ ഉള്ളവർ ഭരണത്തിന്റെ ഭാഗമായപ്പോൾ നൂറ്റാണ്ടുകളായി സമൂഹത്തിന്റെ പോലും ഭാഗമല്ലാത്ത ഒരു ജനത അധികാര ശ്രേണിയുടെ അരികിൽ പോലും വരാത്ത വിധത്തിൽ പിന്തള്ളപ്പെട്ടു. പിന്നീട് ഭരണഘടനയും ജാധിപത്യം നിലവിൽ വന്നപ്പോ അവർക്ക് നഷ്ടമായ പ്രാധിനിത്യവും പങ്കാളിത്തവും നേടിയെടുക്കുന്നതിനാണ് സംവരണം ഭരണഘടനാ അവകാശമായി കൊണ്ടുവന്നത്.ഇനി ഇങ്ങനെ സംവരണത്തിലൂടെ അവർക്ക് നിശ്ചിത സീറ്റ് മാറ്റി വെച്ചില്ലായിരുന്നുവെങ്കിലോ? എങ്കിൽ അധികാരമുള്ള ജനതയുടെ അംഗങ്ങൾ ആ ഇടവും കൈവശമാക്കും. കാര്യക്ഷമത തെളിയിക്കാനുള്ള അധികബാധ്യത ദളിതർക്കു നിലനിൽക്കുന്നതു തന്നെ സംവരണം ഇല്ലായിരുന്നെങ്കിൽ അതവർക്ക് കിട്ടില്ലായിരുന്നു എന്നതിന്റെ വ്യക്തമായ തെളിവാണ്. ഓപ്പൺ സീറ്റിൽ നിന്നും എടുക്കുന്ന പത്തു ശതമാനത്തിൽ ദളിതനു നഷ്ടപ്പെടാനെന്തിരിക്കുന്നു എന്ന ചിന്ത ഉണ്ടാവാൻ കാരണം "എല്ലാവർക്കും അവകാശപ്പെട്ട" എന്നുള്ളതിൽ ദളിതർക്കും അവകാശമുണ്ടെന്ന തോന്നൽ പോലും ഉണ്ടാവുന്നില്ലത്ത കൊണ്ടാണ്. അപ്പോ സംവരണത്തിന്റെ ആവശ്യകത ഇതെല്ലാം ആണെന്നിരിക്കെ അതിനെ അപ്രസക്തമാക്കുന്ന ഒന്നാണ് ഇപ്പോൾ നടപ്പിലാക്കിയ സവർണസംവരണം. 

* * *

**Sreejith Divakaran** ഇല്ലാത്തവരും ഉള്ളവരും തമ്മിലുള്ള അകലത്തേക്കാള്‍, അത് സൃഷ്ടിക്കുന്ന അനീതിയേക്കാള്‍ വലിയ അകലവും അനീതിയുമാണ് ജാതി ഇന്ത്യയില്‍ ഉണ്ടാക്കിയിട്ടുള്ളത്. സമൂഹം എത്ര പുരോഗമിച്ചിട്ടും പുതിയ സ്‌ക്കൂകളുകളും കോളേജുകളും ഗവേഷണ സ്ഥാപനങ്ങളും ശാസ്ത്ര പുരോഗതികളും എല്ലാം നമ്മുടെ കെട്ടിലും മട്ടിലും വലിയ മാറ്റങ്ങള്‍ ഉണ്ടായിട്ടും കടല്‍വെള്ളത്തിലെ ഉപ്പുരുചി പോലെ മറ്റെല്ലാത്തിലും മുകളിലായി ജാതി സ്ഥാപിതമായ രാജ്യമാണിത്. വിവേചനത്തിന്റെ പേര്, ഇന്നാട്ടില്‍ ജാതി എന്നാണ്. അതിനെതിരായുണ്ടായിട്ടുള്ള അസംഖ്യം മുന്നേറ്റങ്ങളുടെ, പോരാട്ടങ്ങളുടെ, ത്യാഗങ്ങളുടെ ഫലമായാണ് സംവരണം എന്ന ആശയം ഉണ്ടാകുന്നത്. അസന്തുലിതമായ ഒരു സമൂഹത്തില്‍ നിന്ന് നീതി നേടാന്‍ തലമുറകള്‍ പോരാടി നേടിയെടുത്തതാണ്. ആരുടെയും ദാനവും ഔദാര്യവുമല്ല. ഇന്നാട്ടിലെ ദളിതരുടെ, പിന്നാക്കവിഭാഗങ്ങളുടെ അവകാശമാണ്. സാമ്പത്തിക സംവരണമെന്ന പേരില്‍ സവര്‍ണ്ണര്‍ക്ക് സംവരണമനുവദിക്കുന്ന നീക്കം ഭരണഘടനയെ അട്ടിമറിക്കലാണ്. സംവരണം എന്ന ആശയത്തിന്റെ നിരാകരണമാണ്. അത് മുതലാളിത്തത്തിന് രാജ്യത്തെ ദരിദ്രജനകോടികളുടെ അവസാന അത്താഴം വരെ കൊള്ളയടിക്കാന്‍ അവസരം നല്‍കുന്നതിനേക്കാള്‍ നീചമായ രാഷ്ട്രീയമാണ്. അതാണ് എതിര്‍ക്കപ്പെടേണ്ടത്. ബ്രാഹ്മണിക്കല്‍ ഹിന്ദുത്വം ഒരോ അടിയും മുന്നേറുന്ന കാലത്ത്, സംവരണം എന്ന ആശയത്തെ മറികടക്കാനുള്ള അവരുടെ ദീര്‍ഘമായ പദ്ധതിക്ക് ചൂട്ടുകത്തിച്ച് കൊടുക്കുന്നതാണ് ഏറ്റവും വലിയ ഭരണപരാജയം. ഒരു പ്രതിപക്ഷവും പക്ഷേ അതേ കുറിച്ച് ചോദിക്കാന്‍ വരില്ല. ഒരു മീഡിയയും അതിലൊരു തെറ്റും കാണില്ല. എയ്ഡഡ് സ്‌ക്കൂളുകളിലെ നിയമനം പി.എസ്.സിക്ക് വിടുകയും സംവരണം സ്ഥാപിക്കുകയും വേണം. സ്വകാര്യമേഖലയിലും സംവരണം കൊണ്ടുവരണം എന്നതാണ് നീതി. ആ നീതിക്ക് വേണ്ടി ചെറുവിരല്‍ അനക്കാത്തവരാണ് ഇപ്പോള്‍ സംവരണം അട്ടിമറിക്കുന്നതിന് കൂട്ട് നില്‍ക്കുന്നത്. അനീതിയാണ്. അതിക്രൂരമായ അനീതി.
