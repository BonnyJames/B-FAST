---
title: "CBI എന്നാൽ സെന്ററൽ ബ്യൂറോ ഓഫ് ഇൻവെസ്റ്റിഗേഷൻ എന്ന് പറഞ്ഞു പഠിപ്പിച്ച വിക്രത്തെ ആർക്കാണ് മറക്കാൻ കഴിയുക ?"
date: 2022-05-04T06:48:30
draft: false
categories: ["Society"]
tags: ['jagathy sreekumar', 'mammootty', 'oru cbi diary kurippu']
author: "Beaumaris"
---

<strong>വെള്ളിത്തിരയിൽ പൊന്നമ്പിളി വിടർന്നപ്പോൾ !</strong>

<strong>ബിജു തങ്കച്ചൻ</strong>
<strong>ഷാർജ</strong>

മലയാള സിനിമയിൽ ജഗതിയുടെ സാന്നിധ്യമില്ലാത്ത ചിത്രങ്ങൾ വിരളമായ ഒരു കാലഘട്ടത്തിൽ നിന്നും ജഗതി ഇല്ലാത്ത സിനിമകളിലൂടെ മലയാള സിനിമ ഒരു പതിറ്റാണ്ട് പിന്നിടുന്നു. ഹാസ്യ സാമ്രാട്ട് ജഗതിയുടെ അഭാവം മലയാളികളുടെ മനസ്സിലെ എന്നത്തെയും നൊമ്പരമായി അവശേഷിക്കുന്നു എന്നത് അടിവരയിട്ട് തെളിയിക്കുന്നതാണ് സിബിഐ- 5ൽ ജഗതിയെ കാണിക്കുമ്പോൾ ഉള്ള തീയേറ്ററിലെ ആരവം.

<img class="wp-image-332684 aligncenter" src="https://cdn.boolokam.com/articles/2022/05/CSS.jpg" alt="" width="672" height="350" />മലയാളിയെ കുടുകുടാ ചിരിപ്പിച്ചു രസിപ്പിച്ച ഈ അതുല്യ കലാകാരന്റെ മടങ്ങിവരവിനായി മലയാള ചലച്ചിത്ര ലോകം നിറമിഴികളോടെ കാത്തിരിക്കുകയായിരുന്നു. വർഷങ്ങൾക്കു ശേഷമുള്ള ജഗതിയുടെ മടങ്ങിവരവിന് കാരണമായ സി.ബി.ഐ - 5 ലെ രംഗം ഇമ ചിമ്മാതെയായിരിക്കും ഏതൊരു പ്രേക്ഷകനും കണ്ടിരിക്കുക.

<img class="size-full wp-image-332685 aligncenter" src="https://cdn.boolokam.com/articles/2022/05/DWDWDDD.jpeg" alt="" width="339" height="318" />ഒപ്പം തന്നെ ഈ ചിത്രത്തിലെ അദ്ദേഹത്തിന്റെ സാന്നിധ്യം സന്തോഷത്തോടെയും സങ്കടത്തോടെയും കാണേണ്ട അവസ്ഥയിലും. മമ്മുക്കയുടെ സേതുരാമയ്യർ സി.ബി.ഐ എന്ന ബുദ്ധി കേന്ദ്രത്തിനൊപ്പം സ്വതസിദ്ധമായ നർമ്മ സംഭാഷണങ്ങളിലൂടെ ജഗതി ശ്രീകുമാറിന്റെ വിക്രം കുറ്റാന്വേഷണ കഥയുടെ കഴിഞ്ഞ എല്ലാ ഭാഗങ്ങളുടെയും അവിഭാജ്യ ഘടകമായി.

<img class="size-full wp-image-332686 aligncenter" src="https://cdn.boolokam.com/articles/2022/05/BRRRRR.jpg" alt="" width="600" height="450" />സി.ബി.ഐ എന്നാൽ സെന്ററൽ ബ്യൂറോ ഓഫ് ഇൻവെസ്റ്റിഗേഷൻ എന്ന് മലയാളിയെ പറഞ്ഞു പഠിപ്പിച്ച വിക്രത്തെ ആർക്കാണ് മറക്കാൻ കഴിയുക. കഥ ആവശ്യപ്പെടുന്ന പോലെ വിക്രം എന്ന കഥാപാത്രത്തെ അതി ഭംഗിയായി തന്നെ കൈകാര്യം ചെയ്തിരിക്കുന്നു. മലയാളികളുടെ മുന്നിലേക്ക് ശ്രീ.ജഗതി ശ്രീകുമാറിനെ കൊണ്ടു ചെയ്യിക്കാൻ കഴിയുന്ന കഥാസന്ദർഭമൊരുക്കി മലയാളികളുടെ സ്വന്തം പൊന്നമ്പിളിച്ചേട്ടനെ ഒരിക്കൽ കൂടി വെള്ളിത്തിരയിലെത്തിച്ച "ബ്രെയിൻ" ശ്രീ.എസ് എൻ സ്വാമി ക്കും, ശ്രീ. കെ മധുവിനും ഒരായിരം നന്ദി. സി.ബി.ഐ- 5 ന് വിജയാശംസകൾ.


![CBI എന്നാൽ സെന്ററൽ ബ്യൂറോ ഓഫ് ഇൻവെസ്റ്റിഗേഷൻ എന്ന് പറഞ്ഞു പഠിപ്പിച്ച വിക്രത്തെ ആർക്കാണ് മറക്കാൻ കഴിയുക ?](https://cdn.boolokam.com/articles/2022/05/CSS.jpg)**വെള്ളിത്തിരയിൽ പൊന്നമ്പിളി വിടർന്നപ്പോൾ !** **ബിജു തങ്കച്ചൻ** **ഷാർജ** മലയാള സിനിമയിൽ ജഗതിയുടെ സാന്നിധ്യമില്ലാത്ത ചിത്രങ്ങൾ വിരളമായ ഒരു കാലഘട്ടത്തിൽ നിന്നും ജഗതി ഇല്ലാത്ത സിനിമകളിലൂടെ മലയാള സിനിമ ഒരു പതിറ്റാണ്ട് പിന്നിടുന്നു. ഹാസ്യ സാമ്രാട്ട് ജഗതിയുടെ അഭാവം മലയാളികളുടെ മനസ്സിലെ എന്നത്തെയും നൊമ്പരമായി അവശേഷിക്കുന്നു എന്നത് അടിവരയിട്ട് തെളിയിക്കുന്നതാണ് സിബിഐ- 5ൽ ജഗതിയെ കാണിക്കുമ്പോൾ ഉള്ള തീയേറ്ററിലെ ആരവം. മലയാളിയെ കുടുകുടാ ചിരിപ്പിച്ചു രസിപ്പിച്ച ഈ അതുല്യ കലാകാരന്റെ മടങ്ങിവരവിനായി മലയാള ചലച്ചിത്ര ലോകം നിറമിഴികളോടെ കാത്തിരിക്കുകയായിരുന്നു. വർഷങ്ങൾക്കു ശേഷമുള്ള ജഗതിയുടെ മടങ്ങിവരവിന് കാരണമായ സി.ബി.ഐ - 5 ലെ രംഗം ഇമ ചിമ്മാതെയായിരിക്കും ഏതൊരു പ്രേക്ഷകനും കണ്ടിരിക്കുക. ![](https://cdn.boolokam.com/articles/2022/05/DWDWDDD.jpeg)ഒപ്പം തന്നെ ഈ ചിത്രത്തിലെ അദ്ദേഹത്തിന്റെ സാന്നിധ്യം സന്തോഷത്തോടെയും സങ്കടത്തോടെയും കാണേണ്ട അവസ്ഥയിലും. മമ്മുക്കയുടെ സേതുരാമയ്യർ സി.ബി.ഐ എന്ന ബുദ്ധി കേന്ദ്രത്തിനൊപ്പം സ്വതസിദ്ധമായ നർമ്മ സംഭാഷണങ്ങളിലൂടെ ജഗതി ശ്രീകുമാറിന്റെ വിക്രം കുറ്റാന്വേഷണ കഥയുടെ കഴിഞ്ഞ എല്ലാ ഭാഗങ്ങളുടെയും അവിഭാജ്യ ഘടകമായി. ![](https://cdn.boolokam.com/articles/2022/05/BRRRRR.jpg)സി.ബി.ഐ എന്നാൽ സെന്ററൽ ബ്യൂറോ ഓഫ് ഇൻവെസ്റ്റിഗേഷൻ എന്ന് മലയാളിയെ പറഞ്ഞു പഠിപ്പിച്ച വിക്രത്തെ ആർക്കാണ് മറക്കാൻ കഴിയുക. കഥ ആവശ്യപ്പെടുന്ന പോലെ വിക്രം എന്ന കഥാപാത്രത്തെ അതി ഭംഗിയായി തന്നെ കൈകാര്യം ചെയ്തിരിക്കുന്നു. മലയാളികളുടെ മുന്നിലേക്ക് ശ്രീ.ജഗതി ശ്രീകുമാറിനെ കൊണ്ടു ചെയ്യിക്കാൻ കഴിയുന്ന കഥാസന്ദർഭമൊരുക്കി മലയാളികളുടെ സ്വന്തം പൊന്നമ്പിളിച്ചേട്ടനെ ഒരിക്കൽ കൂടി വെള്ളിത്തിരയിലെത്തിച്ച "ബ്രെയിൻ" ശ്രീ.എസ് എൻ സ്വാമി ക്കും, ശ്രീ. കെ മധുവിനും ഒരായിരം നന്ദി. സി.ബി.ഐ- 5 ന് വിജയാശംസകൾ.
