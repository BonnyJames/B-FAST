---
title: "ഒരു നടൻ എന്നതിനൊപ്പം നേതൃപാടവമുള്ള മികച്ചൊരു സംഘാടകൻ കൂടിയായിരുന്നു ഇന്നസെന്റ്"
date: 2023-03-27T05:16:05
draft: false
categories: ["Society"]
tags: ['ACTOR', 'Featured', 'innocent']
author: "Beaumaris"
---

<strong>Roy VT </strong>

മലയാള ചലച്ചിത്രരംഗത്ത് ആർട്ട് - കൊമേഴ്സ്യൽ വേർതിരിവ് ഏറ്റവും രൂക്ഷമായിരുന്ന കാലഘട്ടത്തിൽ ആ വേർതിരിവിന്റെ കാഠിന്യം കുറച്ചുകൊണ്ട് കലാമൂല്യമുള്ള സിനിമകൾക്ക് വാണിജ്യവിജയവും കച്ചവട ചേരുവകളിൽ അധിഷ്ഠിതമായ സിനിമകളിൽ കലാമൂല്യവും സമന്വയിപ്പിച്ചു കൊണ്ട് രംഗത്ത് ചുവടുറപ്പിച്ച മധ്യവർത്തി സിനിമയുടെ വക്താക്കളായ K.G.ജോർജ്ജ്, ഭരതൻ, പത്മരാജൻ, മോഹൻ, ജോൺപോൾ തുടങ്ങിയവരുടെ പരീക്ഷണങ്ങൾക്ക് കരുത്തു പകരാൻ തക്ക പിൻബലമായി നിലകൊണ്ട നിർമ്മാതാക്കളിൽ ഒരാൾ എന്ന നിലയിലാണ് ഇന്നസെന്റ് എന്ന പേര് ഞാൻ ശ്രദ്ധിച്ചു തുടങ്ങുന്നത്.

<img class=" wp-image-389189 aligncenter" src="https://cdn.boolokam.com/articles/2023/03/ddf-711x1024.jpg" alt="" width="492" height="709" />80 - കളുടെ തുടക്കത്തിൽ ഡേവിഡ് കാച്ചപ്പിള്ളിയോടൊപ്പം ചേർന്നുകൊണ്ട് താൻ നിർമ്മിച്ച ചിത്രങ്ങളിലും അവയുടെ സംവിധായകരുടെയും രചയിതാക്കളുടെയുമൊക്കെ മറ്റു ചിത്രങ്ങളിലും ചെറുതെങ്കിലും ശ്രദ്ധേയ വേഷങ്ങൾ അവതരിപ്പിച്ചുകൊണ്ട് അഭിനയരംഗത്ത് ചുവടുറപ്പിച്ച ഇന്നസെന്റ് അതിനും ഏറെക്കാലം മുമ്പേ അഭിനയ രംഗത്തുണ്ടായിരുന്നു എന്ന് ഞാൻ മനസ്സിലാക്കിയത് 1974 - ൽ രാമു കാര്യാട്ട് സംവിധാനം ചെയ്ത നെല്ല് എന്ന ചിത്രം 1995 - ൽ വീഡിയോ കാസറ്റിലൂടെ കണ്ടപ്പോഴാണ്.

<img class="size-large wp-image-389190 aligncenter" src="https://cdn.boolokam.com/articles/2023/03/dqqqq-3-1024x538.jpg" alt="" width="800" height="420" />നെല്ലിനും മുമ്പ് നൃത്തശാല ഉൾപ്പെടെയുള്ള ചില ചിത്രങ്ങളിലും അദ്ദേഹം അഭിനയിച്ചിരുന്നു എന്ന് ഞാനറിഞ്ഞത് സോഷ്യൽ മീഡിയയുടെ കാലഘട്ടത്തിലാണ്. മോഹൻ, ജോൺ പോൾ തുടങ്ങിയവരുടെ ഒട്ടുമിക്ക ചിത്രങ്ങളുടെയും ഭാഗമായ ഇന്നസെന്റ് 80 - കളുടെ മധ്യത്തിൽ സാജൻ സംവിധാനം ചെയ്ത കുടുംബ ചിത്രങ്ങളിലൂടെയാണ് ഒരു ഹാസ്യനടൻ എന്ന നിലയിൽ തിരക്കിലേക്കുയരുന്നത്. ഇന്നസെന്റ് എന്ന നടനെ ഞാൻ കാര്യമായി ഗൗനിച്ചു തുടങ്ങിയത് 1985 - ലെ ഇരകൾ, കാതോടുകാതോരം എന്നീ ചിത്രങ്ങളിലൂടെയാണ്. 86 മുതൽ സത്യൻ അന്തിക്കാട് ചിത്രങ്ങളിലൂടെ കരിയറിലെ മുന്നോട്ടുള്ള കുതിപ്പിന് വേഗത കൂടുന്നതും നാം കണ്ടു.

80 - കളുടെ അവസാനമായപ്പോഴേക്കും പൊന്മുട്ടയിടുന്ന താറാവ്, റാംജിറാവ് സ്പീക്കിംഗ്, വടക്കുനോക്കിയന്ത്രം, മഴവിൽക്കാവടി തുടങ്ങിയ ചിത്രങ്ങളിലൂടെ മലയാളത്തിന്റെ ഹാസ്യസാമ്രാട്ടുകളിൽ ഒരാളായി ഇന്നസെന്റ് വാഴ്ത്തപ്പെട്ടു. പിന്നീടിങ്ങോട്ട് ഗജകേസരിയോഗം, തലയണമന്ത്രം, കിലുക്കം, ഗോഡ്ഫാദർ തുടങ്ങിയ നൂറുകണക്കിന് ചിത്രങ്ങളിലെ പ്രകടനത്തെപ്പറ്റി ഞാനിവിടെ പ്രത്യേകം പരാമർശിക്കേണ്ട കാര്യമില്ല. അല്ലാതെ തന്നെ അവയെപ്പറ്റിയൊക്കെ നിരവധി പരാമർശങ്ങൾ ഈ ദിവസം പലരുടേയും പോസ്റ്റുകളിലൂടെ വെളിച്ചം കണ്ടിട്ടുണ്ടാകും. ഒരു നടൻ എന്നതിനൊപ്പം നേതൃപാടവമുള്ള മികച്ചൊരു സംഘാടകൻ കൂടിയാണ് താനെന്ന് സകല ഭൂത പ്രേത പിശാച് വേതാള വ്യാളി കാളി കരിങ്കാളികളെയും കൂട്ടിയോജിപ്പിച്ച് A.M.M.A എന്ന സംഘടനയുടെ പ്രസിഡന്റ് പദവിയിൽ ദീർഘകാലം സ്തുത്യർഹമായ സേവനം കാഴ്ചവച്ചതിലൂടെ അദ്ദേഹം തെളിയിച്ചു.

<img class=" wp-image-389192 aligncenter" src="https://cdn.boolokam.com/articles/2023/03/ddfffg.jpg" alt="" width="702" height="506" />ഒന്നിലേറെത്തവണ പാർലമെന്റിലേക്ക് തെരഞ്ഞെടുക്കപ്പെട്ടതിലൂടെ പൊതുപ്രവർത്തനത്തിലും ഇന്നസെന്റ് തന്റെ ജനസമ്മതി തെളിയിച്ചു. സ്വയം സന്തോഷിക്കുക എന്നതിനൊപ്പം മറ്റുള്ളവരെ സന്തോഷിപ്പിക്കുക എന്ന സമീപനം ജീവിതചര്യയായി പുലർത്തിയ ഇന്നസെന്റ് എന്ന മനുഷ്യസ്നേഹിക്ക്
ആദരാഞ്ജലികൾ ????????????.


![ഒരു നടൻ എന്നതിനൊപ്പം നേതൃപാടവമുള്ള മികച്ചൊരു സംഘാടകൻ കൂടിയായിരുന്നു ഇന്നസെന്റ്](https://cdn.boolokam.com/articles/2023/03/ddf-711x1024.jpg)**Roy VT** മലയാള ചലച്ചിത്രരംഗത്ത് ആർട്ട് - കൊമേഴ്സ്യൽ വേർതിരിവ് ഏറ്റവും രൂക്ഷമായിരുന്ന കാലഘട്ടത്തിൽ ആ വേർതിരിവിന്റെ കാഠിന്യം കുറച്ചുകൊണ്ട് കലാമൂല്യമുള്ള സിനിമകൾക്ക് വാണിജ്യവിജയവും കച്ചവട ചേരുവകളിൽ അധിഷ്ഠിതമായ സിനിമകളിൽ കലാമൂല്യവും സമന്വയിപ്പിച്ചു കൊണ്ട് രംഗത്ത് ചുവടുറപ്പിച്ച മധ്യവർത്തി സിനിമയുടെ വക്താക്കളായ K.G.ജോർജ്ജ്, ഭരതൻ, പത്മരാജൻ, മോഹൻ, ജോൺപോൾ തുടങ്ങിയവരുടെ പരീക്ഷണങ്ങൾക്ക് കരുത്തു പകരാൻ തക്ക പിൻബലമായി നിലകൊണ്ട നിർമ്മാതാക്കളിൽ ഒരാൾ എന്ന നിലയിലാണ് ഇന്നസെന്റ് എന്ന പേര് ഞാൻ ശ്രദ്ധിച്ചു തുടങ്ങുന്നത്. 80 - കളുടെ തുടക്കത്തിൽ ഡേവിഡ് കാച്ചപ്പിള്ളിയോടൊപ്പം ചേർന്നുകൊണ്ട് താൻ നിർമ്മിച്ച ചിത്രങ്ങളിലും അവയുടെ സംവിധായകരുടെയും രചയിതാക്കളുടെയുമൊക്കെ മറ്റു ചിത്രങ്ങളിലും ചെറുതെങ്കിലും ശ്രദ്ധേയ വേഷങ്ങൾ അവതരിപ്പിച്ചുകൊണ്ട് അഭിനയരംഗത്ത് ചുവടുറപ്പിച്ച ഇന്നസെന്റ് അതിനും ഏറെക്കാലം മുമ്പേ അഭിനയ രംഗത്തുണ്ടായിരുന്നു എന്ന് ഞാൻ മനസ്സിലാക്കിയത് 1974 - ൽ രാമു കാര്യാട്ട് സംവിധാനം ചെയ്ത നെല്ല് എന്ന ചിത്രം 1995 - ൽ വീഡിയോ കാസറ്റിലൂടെ കണ്ടപ്പോഴാണ്. ![](https://cdn.boolokam.com/articles/2023/03/dqqqq-3-1024x538.jpg)നെല്ലിനും മുമ്പ് നൃത്തശാല ഉൾപ്പെടെയുള്ള ചില ചിത്രങ്ങളിലും അദ്ദേഹം അഭിനയിച്ചിരുന്നു എന്ന് ഞാനറിഞ്ഞത് സോഷ്യൽ മീഡിയയുടെ കാലഘട്ടത്തിലാണ്. മോഹൻ, ജോൺ പോൾ തുടങ്ങിയവരുടെ ഒട്ടുമിക്ക ചിത്രങ്ങളുടെയും ഭാഗമായ ഇന്നസെന്റ് 80 - കളുടെ മധ്യത്തിൽ സാജൻ സംവിധാനം ചെയ്ത കുടുംബ ചിത്രങ്ങളിലൂടെയാണ് ഒരു ഹാസ്യനടൻ എന്ന നിലയിൽ തിരക്കിലേക്കുയരുന്നത്. ഇന്നസെന്റ് എന്ന നടനെ ഞാൻ കാര്യമായി ഗൗനിച്ചു തുടങ്ങിയത് 1985 - ലെ ഇരകൾ, കാതോടുകാതോരം എന്നീ ചിത്രങ്ങളിലൂടെയാണ്. 86 മുതൽ സത്യൻ അന്തിക്കാട് ചിത്രങ്ങളിലൂടെ കരിയറിലെ മുന്നോട്ടുള്ള കുതിപ്പിന് വേഗത കൂടുന്നതും നാം കണ്ടു. 80 - കളുടെ അവസാനമായപ്പോഴേക്കും പൊന്മുട്ടയിടുന്ന താറാവ്, റാംജിറാവ് സ്പീക്കിംഗ്, വടക്കുനോക്കിയന്ത്രം, മഴവിൽക്കാവടി തുടങ്ങിയ ചിത്രങ്ങളിലൂടെ മലയാളത്തിന്റെ ഹാസ്യസാമ്രാട്ടുകളിൽ ഒരാളായി ഇന്നസെന്റ് വാഴ്ത്തപ്പെട്ടു. പിന്നീടിങ്ങോട്ട് ഗജകേസരിയോഗം, തലയണമന്ത്രം, കിലുക്കം, ഗോഡ്ഫാദർ തുടങ്ങിയ നൂറുകണക്കിന് ചിത്രങ്ങളിലെ പ്രകടനത്തെപ്പറ്റി ഞാനിവിടെ പ്രത്യേകം പരാമർശിക്കേണ്ട കാര്യമില്ല. അല്ലാതെ തന്നെ അവയെപ്പറ്റിയൊക്കെ നിരവധി പരാമർശങ്ങൾ ഈ ദിവസം പലരുടേയും പോസ്റ്റുകളിലൂടെ വെളിച്ചം കണ്ടിട്ടുണ്ടാകും. ഒരു നടൻ എന്നതിനൊപ്പം നേതൃപാടവമുള്ള മികച്ചൊരു സംഘാടകൻ കൂടിയാണ് താനെന്ന് സകല ഭൂത പ്രേത പിശാച് വേതാള വ്യാളി കാളി കരിങ്കാളികളെയും കൂട്ടിയോജിപ്പിച്ച് A.M.M.A എന്ന സംഘടനയുടെ പ്രസിഡന്റ് പദവിയിൽ ദീർഘകാലം സ്തുത്യർഹമായ സേവനം കാഴ്ചവച്ചതിലൂടെ അദ്ദേഹം തെളിയിച്ചു. ![](https://cdn.boolokam.com/articles/2023/03/ddfffg.jpg)ഒന്നിലേറെത്തവണ പാർലമെന്റിലേക്ക് തെരഞ്ഞെടുക്കപ്പെട്ടതിലൂടെ പൊതുപ്രവർത്തനത്തിലും ഇന്നസെന്റ് തന്റെ ജനസമ്മതി തെളിയിച്ചു. സ്വയം സന്തോഷിക്കുക എന്നതിനൊപ്പം മറ്റുള്ളവരെ സന്തോഷിപ്പിക്കുക എന്ന സമീപനം ജീവിതചര്യയായി പുലർത്തിയ ഇന്നസെന്റ് എന്ന മനുഷ്യസ്നേഹിക്ക് ആദരാഞ്ജലികൾ ????????????.
