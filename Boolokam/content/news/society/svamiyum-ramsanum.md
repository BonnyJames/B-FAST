---
title: "സ്വാമിയും റംസാനും"
date: 2012-07-23T12:56:04
draft: false
categories: ["Society"]
tags: ['Aladdin']
author: "Beaumaris"
---

<img class="alignright" src="http://3.bp.blogspot.com/-ohDEhXaMbHI/TircyIfWkUI/AAAAAAAAAmw/Z-v2H3ejbT0/s220/v-4791.jpg" alt="" width="179" height="220" />(ഈ അനുഭവം മൂന്ന് വര്‍ഷങ്ങള്‍ക്ക് മുമ്പ് എന്റെ ബ്ലോഗ്ജീവിതത്തിന്റെ ആരംഭകാലത്ത് പ്രസിദ്ധീകരിച്ചതാണ്. അന്ന് ഞാന്‍ ബ്ലോഗ് ലോകത്ത് പുതിയ ആളായതിനാല്‍ ഈ പോസ്റ്റ് കൂടുതല്‍ ആള്‍ക്കാര്‍ക്ക് എത്തിച്ച് കൊടുക്കാന്‍ സാധിച്ചില്ല. ഇതിലെ പ്രതിപാദ്യ വിഷയം ഇപ്പോഴും പ്രസക്തമായതിനാല്‍ അന്ന് വായിക്കാത്തവര്‍ക്കായി വീണ്ടും പോസ്റ്റ് ചെയ്യുന്നു.)

ബാല്യകാലത്തു എത്ര വയസ്സിലായിരുന്നു ആദ്യ നോമ്പ് എന്നത് മറന്നു പോയെങ്കിലും ആദ്യ കാലത്തെ നോമ്പിനോടൊപ്പം ഓര്‍മ്മയില്‍ തെളിയുന്നതു സ്വാമിയുടെ മുഖമാണു.സ്വാമിയുടെ ശരിയായ പേരു ശ്രീധരന്‍ എന്നാണു. അദ്ദേഹം ആലപ്പുഴയിലെ വട്ടപ്പള്ളിയില്‍ ഒരു കുടിപ്പള്ളിക്കൂടം നടത്തിയിരുന്നു.

നോമ്പു കാലത്തോടൊപ്പം സ്വാമിയും മറക്കാനാവാത്ത ഓര്‍മകളുമായി ഇപ്പോഴും മനസ്സില്‍ കടന്നു വരുന്നു.

സക്കര്യാ ബസ്സാറിലും വട്ടപ്പള്ളിയിലും വൃത കാലത്തു തുറന്ന് പ്രവര്‍ത്തിച്ചിരുന്ന ചായക്കടകളുടെ മുമ്പില്‍ ചാക്കു വിരികള്‍ കെട്ടി കച്ചവടം അകത്ത് ഒളിച്ച് നടത്തുമായിരുന്നു . ആരും ഭീഷണിപ്പെടുത്താന്‍ വന്നിരുന്നില്ലാ എങ്കിലും റംസാന്‍ കാലത്തോടുള്ള ബഹുമാനം കൊണ്ടാണ് അങ്ങിനെ ഒരു മറക്കല്‍ നടത്തിയിരുന്നത്.പകല്‍ ആഹാരം കഴിക്കുന്നതു നാണക്കേടായി കരുതിയിരുന്ന അന്നു പരസ്യമായി പുക വലിക്കുന്നതു പോലും നിഷിദ്ധമായിരുന്നു. ഇതര സമുദായത്തില്‍പ്പെട്ടവരും സ്വമനസ്സാലെ ഇതെല്ലാം അംഗീകരിച്ചിരുന്നു. 'ഇന്നു നോമ്പു എത്ര ആയി' എന്നു ചോദിച്ചാല്‍ കൃത്യമായി മറുപടി പറയാന്‍ സഹോദര സമുദായത്തില്‍പ്പെട്ടവര്‍ക്കും കഴിഞ്ഞിരുന്ന സുവര്‍ണ്ണദിനങ്ങള്‍ ആയിരുന്നു അന്നുണ്ടായിരുന്നത്.

ഞങ്ങള്‍ ചെറിയ കുട്ടികള്‍ സെയ്തു പൂക്കോയാ തങ്ങളുടെ മഖാമില്‍ നിന്നും നോമ്പു തുറ സൂചിപ്പിക്കുന്ന വെടിയൊച്ചകള്‍ക്കായി കാതോര്‍ത്തു നിമിഷങ്ങള്‍ തള്ളി നീക്കും. ഒരു വേനല്ക്കാലത്തായിരുന്നു അന്ന് നോമ്പു.കഠിനമായ വെയിലില്‍ വട്ടപ്പള്ളിയിലെ മണല്‍ പരപ്പ് കത്തിജ്വലിച്ചു നിന്നപ്പോള്‍ അതിയായ ദാഹത്താല്‍ ഞങ്ങള്‍ കുട്ടികള്‍ വലഞ്ഞു. റോഡില്‍ പലസ്ഥലങ്ങളിലായി സ്ഥാപിച്ചിരുന്ന മുനിസിപ്പാലിറ്റി വക പൈപ്പുകളില്‍ നിന്നായിരുന്നു വട്ടപ്പള്ളിയില്‍ കുടിവെള്ളം ലഭിച്ചിരുന്നത്. നോമ്പു മൂന്നാം ദിവസം പകല്‍ രണ്ടു മണി കഴിഞ്ഞപ്പോള്‍ എന്റെ തൊണ്ട വരണ്ടു. ചുണ്ടുകള്‍ ഉണങ്ങി. വീട്ടില്‍ സൂക്ഷിച്ചിരുന്ന വെള്ളം കട്ടു കുടിക്കുന്നതു കണ്ടാല്‍ അടി ഉറപ്പു. എന്റെ കൂട്ടുകാരന്‍ ഗഫൂറിനും ഈ അവസ്ഥ തന്നെ ആയിരുന്നു. ഞങ്ങള്‍ പരസ്പരം നോക്കി.രണ്ടു പേരുടെയും ആഗ്രഹം ഒന്നായിരുന്നെന്നു ഞങ്ങള്‍ തിരിച്ചറിഞ്ഞു.

വട്ടപ്പള്ളിയിലെ പൈപ്പുകളില്‍ നിന്നും പകല്‍ പരസ്യമായി വെള്ളം കുടിക്കുന്നതു കണ്ടാല്‍ ആള്‍ക്കാര്‍ പരിഹസിക്കും. അവസാനം ഞങ്ങള്‍ തീരുമാനിച്ചു. ആലിശ്ശേരിയില്‍ പോകാം. സഖാവു സുഗതന്റെ കുടുംബ വീടു സ്ഥിതി ചെയ്യുന്ന ആലിശ്ശേരിയില്‍ അധികവും ഹിന്ദുക്കളായിരുന്നു താമസിച്ചിരുന്നതു.
ഞങ്ങളെ തിരിച്ചറിയാത്ത ആലിശ്ശേരി വാര്‍ഡിലെ ഏതെങ്കിലും പൈപ്പില്‍ നിന്നും വെള്ളം കുടിക്കാന്‍ ചുട്ടു പഴുത്ത മണല്‍ പരപ്പ് താണ്ടി ഞങ്ങള്‍ പാഞ്ഞു. ആലിശ്ശേരി അമ്പലത്തിലേക്കു തിരിയുന്ന റോഡില്‍ സ്ഥാപിച്ചിരുന്ന പൈപ്പിനു സമീപമെത്തി ഗഫൂര്‍ വെള്ളം കുടിക്കാനായി കുനിഞ്ഞു.
പെട്ടെന്നു പുറകില്‍ നിന്നും 'എടാ' എന്നൊരു വിളി. ഞെട്ടി തിരിഞ്ഞു നോക്കിയപ്പോള്‍ സ്വാമി! ഞങ്ങളുടെ കുടിപ്പള്ളിക്കൂടം വാദ്ധ്യാര്‍!
അരികില്‍ നിന്ന വേലിയില്‍ നിന്നും സ്വാമി വടി ഒടിച്ചെടുത്തു ഞങ്ങളുടെ ചന്തിയില്‍ രണ്ടു അടി വീതം തന്നു.

'ദൈവ ദോഷം കാണിക്കുന്നോ' സ്വാമി കയര്‍ത്തു.
'ഞങ്ങള്‍ മുഖം കഴുകാന്‍ പോകുവായിരുന്നു'. ഗഫൂര്‍ തടി തപ്പാന്‍ നോക്കി.
'നോമ്പും പിടിച്ചു കള്ളവും പറയുന്നോ' എന്നായി സ്വാമി.
അടിയുടെ വേദനയേക്കാള്‍ കുറ്റബോധം എന്നെ കരയിച്ചു.
എന്റെ കണ്ണീര്‍ കണ്ടതു കൊണ്ടാവാം അദ്ദേഹം ശാന്തനായി. എന്റെ തലയില്‍ തലോടി.
'കുഞ്ഞുങ്ങളേ! ....നോമ്പു നോമ്പായി തന്നെ പിടിക്കണം; നോമ്പു പിടിക്കുമ്പോള്‍ തെറ്റു ചെയ്യരുതു കള്ളം പറയരുതു' സ്വാമി പറഞ്ഞു.
പില്‍ക്കാലത്തു വായിച്ചും പ്രഭാഷണങ്ങള്‍ ശ്രവിച്ചും ഞാന്‍ അറിവു നേടി. പക്ഷേ ആ അറിവിനേക്കാളും സ്വാമി തന്ന ഉപദേശം വൃതം അനുഷ്ഠിക്കുമ്പോള്‍ എന്റെ മനസ്സില്‍ മായാതെ നില നില്‍ക്കുന്നു.


![സ്വാമിയും റംസാനും](http://3.bp.blogspot.com/-ohDEhXaMbHI/TircyIfWkUI/AAAAAAAAAmw/Z-v2H3ejbT0/s220/v-4791.jpg)(ഈ അനുഭവം മൂന്ന് വര്‍ഷങ്ങള്‍ക്ക് മുമ്പ് എന്റെ ബ്ലോഗ്ജീവിതത്തിന്റെ ആരംഭകാലത്ത് പ്രസിദ്ധീകരിച്ചതാണ്. അന്ന് ഞാന്‍ ബ്ലോഗ് ലോകത്ത് പുതിയ ആളായതിനാല്‍ ഈ പോസ്റ്റ് കൂടുതല്‍ ആള്‍ക്കാര്‍ക്ക് എത്തിച്ച് കൊടുക്കാന്‍ സാധിച്ചില്ല. ഇതിലെ പ്രതിപാദ്യ വിഷയം ഇപ്പോഴും പ്രസക്തമായതിനാല്‍ അന്ന് വായിക്കാത്തവര്‍ക്കായി വീണ്ടും പോസ്റ്റ് ചെയ്യുന്നു.) ബാല്യകാലത്തു എത്ര വയസ്സിലായിരുന്നു ആദ്യ നോമ്പ് എന്നത് മറന്നു പോയെങ്കിലും ആദ്യ കാലത്തെ നോമ്പിനോടൊപ്പം ഓര്‍മ്മയില്‍ തെളിയുന്നതു സ്വാമിയുടെ മുഖമാണു.സ്വാമിയുടെ ശരിയായ പേരു ശ്രീധരന്‍ എന്നാണു. അദ്ദേഹം ആലപ്പുഴയിലെ വട്ടപ്പള്ളിയില്‍ ഒരു കുടിപ്പള്ളിക്കൂടം നടത്തിയിരുന്നു. നോമ്പു കാലത്തോടൊപ്പം സ്വാമിയും മറക്കാനാവാത്ത ഓര്‍മകളുമായി ഇപ്പോഴും മനസ്സില്‍ കടന്നു വരുന്നു. സക്കര്യാ ബസ്സാറിലും വട്ടപ്പള്ളിയിലും വൃത കാലത്തു തുറന്ന് പ്രവര്‍ത്തിച്ചിരുന്ന ചായക്കടകളുടെ മുമ്പില്‍ ചാക്കു വിരികള്‍ കെട്ടി കച്ചവടം അകത്ത് ഒളിച്ച് നടത്തുമായിരുന്നു . ആരും ഭീഷണിപ്പെടുത്താന്‍ വന്നിരുന്നില്ലാ എങ്കിലും റംസാന്‍ കാലത്തോടുള്ള ബഹുമാനം കൊണ്ടാണ് അങ്ങിനെ ഒരു മറക്കല്‍ നടത്തിയിരുന്നത്.പകല്‍ ആഹാരം കഴിക്കുന്നതു നാണക്കേടായി കരുതിയിരുന്ന അന്നു പരസ്യമായി പുക വലിക്കുന്നതു പോലും നിഷിദ്ധമായിരുന്നു. ഇതര സമുദായത്തില്‍പ്പെട്ടവരും സ്വമനസ്സാലെ ഇതെല്ലാം അംഗീകരിച്ചിരുന്നു. 'ഇന്നു നോമ്പു എത്ര ആയി' എന്നു ചോദിച്ചാല്‍ കൃത്യമായി മറുപടി പറയാന്‍ സഹോദര സമുദായത്തില്‍പ്പെട്ടവര്‍ക്കും കഴിഞ്ഞിരുന്ന സുവര്‍ണ്ണദിനങ്ങള്‍ ആയിരുന്നു അന്നുണ്ടായിരുന്നത്. ഞങ്ങള്‍ ചെറിയ കുട്ടികള്‍ സെയ്തു പൂക്കോയാ തങ്ങളുടെ മഖാമില്‍ നിന്നും നോമ്പു തുറ സൂചിപ്പിക്കുന്ന വെടിയൊച്ചകള്‍ക്കായി കാതോര്‍ത്തു നിമിഷങ്ങള്‍ തള്ളി നീക്കും. ഒരു വേനല്ക്കാലത്തായിരുന്നു അന്ന് നോമ്പു.കഠിനമായ വെയിലില്‍ വട്ടപ്പള്ളിയിലെ മണല്‍ പരപ്പ് കത്തിജ്വലിച്ചു നിന്നപ്പോള്‍ അതിയായ ദാഹത്താല്‍ ഞങ്ങള്‍ കുട്ടികള്‍ വലഞ്ഞു. റോഡില്‍ പലസ്ഥലങ്ങളിലായി സ്ഥാപിച്ചിരുന്ന മുനിസിപ്പാലിറ്റി വക പൈപ്പുകളില്‍ നിന്നായിരുന്നു വട്ടപ്പള്ളിയില്‍ കുടിവെള്ളം ലഭിച്ചിരുന്നത്. നോമ്പു മൂന്നാം ദിവസം പകല്‍ രണ്ടു മണി കഴിഞ്ഞപ്പോള്‍ എന്റെ തൊണ്ട വരണ്ടു. ചുണ്ടുകള്‍ ഉണങ്ങി. വീട്ടില്‍ സൂക്ഷിച്ചിരുന്ന വെള്ളം കട്ടു കുടിക്കുന്നതു കണ്ടാല്‍ അടി ഉറപ്പു. എന്റെ കൂട്ടുകാരന്‍ ഗഫൂറിനും ഈ അവസ്ഥ തന്നെ ആയിരുന്നു. ഞങ്ങള്‍ പരസ്പരം നോക്കി.രണ്ടു പേരുടെയും ആഗ്രഹം ഒന്നായിരുന്നെന്നു ഞങ്ങള്‍ തിരിച്ചറിഞ്ഞു. വട്ടപ്പള്ളിയിലെ പൈപ്പുകളില്‍ നിന്നും പകല്‍ പരസ്യമായി വെള്ളം കുടിക്കുന്നതു കണ്ടാല്‍ ആള്‍ക്കാര്‍ പരിഹസിക്കും. അവസാനം ഞങ്ങള്‍ തീരുമാനിച്ചു. ആലിശ്ശേരിയില്‍ പോകാം. സഖാവു സുഗതന്റെ കുടുംബ വീടു സ്ഥിതി ചെയ്യുന്ന ആലിശ്ശേരിയില്‍ അധികവും ഹിന്ദുക്കളായിരുന്നു താമസിച്ചിരുന്നതു. ഞങ്ങളെ തിരിച്ചറിയാത്ത ആലിശ്ശേരി വാര്‍ഡിലെ ഏതെങ്കിലും പൈപ്പില്‍ നിന്നും വെള്ളം കുടിക്കാന്‍ ചുട്ടു പഴുത്ത മണല്‍ പരപ്പ് താണ്ടി ഞങ്ങള്‍ പാഞ്ഞു. ആലിശ്ശേരി അമ്പലത്തിലേക്കു തിരിയുന്ന റോഡില്‍ സ്ഥാപിച്ചിരുന്ന പൈപ്പിനു സമീപമെത്തി ഗഫൂര്‍ വെള്ളം കുടിക്കാനായി കുനിഞ്ഞു. പെട്ടെന്നു പുറകില്‍ നിന്നും 'എടാ' എന്നൊരു വിളി. ഞെട്ടി തിരിഞ്ഞു നോക്കിയപ്പോള്‍ സ്വാമി! ഞങ്ങളുടെ കുടിപ്പള്ളിക്കൂടം വാദ്ധ്യാര്‍! അരികില്‍ നിന്ന വേലിയില്‍ നിന്നും സ്വാമി വടി ഒടിച്ചെടുത്തു ഞങ്ങളുടെ ചന്തിയില്‍ രണ്ടു അടി വീതം തന്നു. 'ദൈവ ദോഷം കാണിക്കുന്നോ' സ്വാമി കയര്‍ത്തു. 'ഞങ്ങള്‍ മുഖം കഴുകാന്‍ പോകുവായിരുന്നു'. ഗഫൂര്‍ തടി തപ്പാന്‍ നോക്കി. 'നോമ്പും പിടിച്ചു കള്ളവും പറയുന്നോ' എന്നായി സ്വാമി. അടിയുടെ വേദനയേക്കാള്‍ കുറ്റബോധം എന്നെ കരയിച്ചു. എന്റെ കണ്ണീര്‍ കണ്ടതു കൊണ്ടാവാം അദ്ദേഹം ശാന്തനായി. എന്റെ തലയില്‍ തലോടി. 'കുഞ്ഞുങ്ങളേ! ....നോമ്പു നോമ്പായി തന്നെ പിടിക്കണം; നോമ്പു പിടിക്കുമ്പോള്‍ തെറ്റു ചെയ്യരുതു കള്ളം പറയരുതു' സ്വാമി പറഞ്ഞു. പില്‍ക്കാലത്തു വായിച്ചും പ്രഭാഷണങ്ങള്‍ ശ്രവിച്ചും ഞാന്‍ അറിവു നേടി. പക്ഷേ ആ അറിവിനേക്കാളും സ്വാമി തന്ന ഉപദേശം വൃതം അനുഷ്ഠിക്കുമ്പോള്‍ എന്റെ മനസ്സില്‍ മായാതെ നില നില്‍ക്കുന്നു.
