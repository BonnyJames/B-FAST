---
title: "ഇളനീർ വെട്ടാൻ പോയപ്പോ കിട്ടിയ പണി ...!"
date: 2015-06-17T10:08:48
draft: false
categories: ["Society"]
tags: ["90's", 'kerala', 'malayalam story', 'road work', 'story', 'കഥ', 'ചെറുകഥ', 'മലയാളം കഥ']
author: "boolokamtv@gmail.com"
---

<a href="https://cdn.boolokam.com/articles/2015/06/Animatedd-Coconut-Tree-Latest-Images.jpg"><img class="aligncenter size-full wp-image-207524" src="https://cdn.boolokam.com/articles/2015/06/Animatedd-Coconut-Tree-Latest-Images.jpg" alt="Animatedd-Coconut-Tree-Latest-Images" width="620" height="349" /></a>

അന്ന് ഞങ്ങള്‍ കുട്ടികള്‍ക്ക്. ഭയങ്കര സന്തോഷമാണ്. കാരണം ഞങ്ങളുടെ ഗ്രാമത്തിലെ റോഡിന് വീതി കൂട്ടുകയാണ്.

അതിനായി വഴിയോരത്തുള്ള തെങ്ങുകളെല്ലാം മുറിച്ചു മാറ്റി കൊണ്ടിരിക്കുകയാണ് . ഓരോ തെങ്ങ് വെട്ടുമ്പോഴും ധാരാളം ഇളനീര്‍ കിട്ടും.

പിന്നെ തെങ്ങിന്റെ പൊങ്ങ് എന്ന് പറയുന്ന ഒരു സാധനമുണ്ട് ..., നല്ല വെളുത്ത നിറത്തില്‍ ..,നല്ല ടേസ്റ്റ് ആണ് അത് തിന്നാന്‍ ..!

ഓരോ തെങ്ങ് വീഴുമ്പോഴും .., ഞങ്ങള്‍ ആര്‍ത്തുല്ലസിച്ച് .., അതിന്റെ ഇളനീരെല്ലാം പെറുക്കി കൂട്ടും ..!

ഈ പിള്ളേര്‍ സംഘത്തില്‍ അല്പം മുതിര്‍ന്ന ഒരുത്തനുണ്ടായിരുന്നു .., ശിവന്‍ ...!അവനാണ് ഇളനീരെല്ലാം വെട്ടി എല്ലാവര്‍ക്കും കുടിക്കാന്‍ കൊടുക്കുന്നത് ..!

നല്ല തഴക്കം വന്ന തേങ്ങാ വെട്ടുകാരനെപ്പോലെയാണവന്‍ ഇളനീര്‍ ചെത്തുന്നത് ..!

ആദ്യം അതിന്റെ മൂന്നു വശങ്ങളും നൈസായിട്ട് ചെത്തും .., അതിനു ശേഷം അതിന്റെ കൂര്‍ത്ത വശം മുകളിലേക്ക് പിടിച്ച് വെട്ടു കത്തികൊണ്ട് ഒറ്റ ചെത്ത് .., കറക്ടായിട്ട് തേങ്ങയുടെ ചിരട്ട മാത്രം ഒരു രൂപാ കോയിന്‍ വട്ടത്തില്‍ തെറിച്ചു പോകും ..!

അവസാനം ഇളനീര്‍ കുടിച്ചതിനു ശേഷം ..,വെട്ടു കത്തി കൊണ്ട് ആഞ്ഞൊരു വെട്ടാണ് .., ഇളനീര്‍ രണ്ടു കഷ്ണമായി കിടക്കും ..!

ഞങ്ങളെല്ലാം അത് സ്പൂണ്‍ കൊണ്ട് മാന്തിക്കോരി തിന്നും ...!, ഇത് നല്ല രസകരമായി ഇങ്ങനെ മുന്നോട്ട് പോകുമ്പോഴാണ് എനിക്കൊരു അതിമോഹം ..
ഒന്ന് തേങ്ങാ വെട്ടണം ..!

വിനാശകാലേ വിപരീത ബുദ്ധി ...!

ഞാനത് തുറന്നു പറഞ്ഞു ..!

''ഡാ .., എനിക്കൊരു ഇളനീര് വെട്ടണം ...''!

അവനാണെങ്കി ഒരു പൊടിക്കും സമ്മതിക്കണില്ല .., എനിക്കാണേങ്കി വെട്ടിയെ തീരു എന്ന പിടിവാശി ...!

അവനോട് ദേക്ഷ്യപ്പെടാനുള്ള ചങ്കൂറ്റം എനിക്കില്ല ..., ആള് ഒമ്പതില്‍ മൂന്ന് പ്രാവശ്യം തോറ്റ് .. ട്രിപ്പിള്‍ അടിച്ചു നില്‍ക്കുന്നവനാ.., ഇനിയും അവന്‍ തോല്‍ക്കാന്‍ തയ്യാറാണെങ്കിലും .., , എങ്ങിനെയെങ്കിലും .., അവനെ പത്താം ക്ലാസ്സിന്ന് കടത്തി വിട്ടിട്ടു വേണം സ്‌കൂളിന്റെ മാനം രക്ഷിക്കാന്‍ എന്ന് വ്രതം എടുത്തിരിക്കാണ് .., ഹെഡ് മാഷും .., ടീച്ചര്‍ മാരും ...!

കാരണം സ്‌കൂളിന്റെ നൂറു ശതമാനം .., ഇവനില്‍ തട്ടിയാണ് പൊട്ടാറ് ..!
എങ്ങിനെയെങ്കിലും ഈ പൊല്ലാപ്പ് തലേന്ന് ഒഴിവാക്കാന്‍ വേണ്ടിയാണ് സ്‌കൂള്‍കാര് നെട്ടോട്ടമോടുന്നത് ..!

അപ്പൊ അവന്‍ ശരീരം കൊണ്ട് ആളൊരു ഡിഗ്രീക്കാരനാ .., പിന്നെ ഒരു ഒരു പോക്കനും .., ഞാനാണെങ്കി ...എട്ടിലാണെങ്കിലും .., ശരീരം കൊണ്ട് നാലിലാണ് ...!

അതുകൊണ്ട് അവനോടു ദേക്ഷ്യപ്പെടാന്‍ പോയാല് .., ഞാന്‍ വിവരമറിയും .., ചിലപ്പോ അവന്‍ എന്നെ ചുരുട്ടി കൂട്ടി റബ്ബര്‍ പന്താക്കും .. പിന്നെ പോരാത്തതിന് അവന്റെ കൈയ്യില്‍ വെട്ടുകത്തിയും ഉണ്ട് ..!

ഒരു അന്തോം .., കുന്തോം .., ഇല്ലാത്തോനാണ് .., അത് വെച്ച് ഒരു കീറ് കീറ്യാ നമ്മടെ പണിക്കുറ്റം തീര്‍ന്നു കിട്ടും ..!

അത് കൊണ്ട് സൂക്ഷിച്ചു ഇടപെടുന്നതാണ് ബുദ്ധി എന്ന് .., എന്റെ എട്ടാം ക്ലാസ്സു കാരനിലെ കുബുദ്ധി എനിക്ക് വാണിങ്ങ് തന്നു ..!

ഞാന്‍ സഹതാപത്തിന്റെ ഒരു തരംഗം സൃഷ്ട്ടിക്കാന്‍ ശ്രമിച്ചു ..!
ഞാന്‍ നിന്ന് ചിണുങ്ങി .., പക്ഷേ .., അവന്റെ മനസ്സ് അലിയുന്നില്ല ...!

ഞാന്‍ ഇളനീര്‍ ബഹിഷ്‌ക്കരിച്ച് .., അവന്റെ സിമ്പതി നേടാന്‍ നോക്കി .., എന്നിട്ടും രക്ഷയില്ല ...!

പിള്ളേരാണെങ്കില്‍ ..,ഇളനീര്‍ കുടിച്ച് കഴിക്കുകയാണ് ..,ഇളനീര്‍ കഴിയും തോറും എന്റെ മനസ്സില്‍ ആദി കയറിത്തുടങ്ങി .., കൊതിയാണെങ്കില്‍ അതുക്കും മേലേ ...!

ഇനിയും വൈകിയാ ഇളനീര്‍ മുഴുവനും അവന്മാര്‍ കുടിച്ചു തീര്‍ക്കും .., എനിക്കാണെങ്കി ..,സങ്കടും ..,ദേഷ്യം .., ഒക്കെ വന്നുതുടങ്ങി ..!

ഞാന്‍ വീണ്ടും അവനോട് കെഞ്ചി ...!

''ഡാ വെട്ടുകത്തി താടാ .., ഞാനൊരു ഇളനീര്‍ വെട്ടിട്ട് തരാടാ ...''

അവനാണെങ്കി .., പുച്ഛം .., വേണെങ്ങി കുടിച്ചോടാ ..,പക്ഷേ വെട്ടാന്‍ തരില്ല എന്ന മട്ട് ...!

ഇളനീരാണെങ്കി കഴിഞ്ഞു കൊണ്ടിരിക്കുന്നു ...!

''വെട്ടു കത്തി താടാ പട്ടി ..'' ഞാന്‍ ഒറ്റ അലര്‍ച്ച .....!

ഒരു നിമിഷം എല്ലാവരും പകച്ചു ...!

പറഞ്ഞു കഴിഞ്ഞതിനു ശേഷം ..അവന്റെ മുഖ ഭാവം കണ്ടപ്പോ വേണ്ടായിരുന്നുന്ന് എനിക്ക് തോന്നി ...!

ഇറച്ചി തിന്നുന്ന നായേടെ പാത്രത്തില്‍ തലിടാന്‍ പോയ പൂച്ചേനെ കണ്ട ഭാവം ..1
എനിക്കാണേങ്കെ .., ഓടണന്നൂണ്ട് ..., പക്ഷേ .., ശരീരം ഒരിഞ്ചു പോലും അനങ്ങുന്നില്ല ...!

ഏതോ .., ഒരു ആവേശത്തില്‍ .., ഇളനീര്‍ കഴിയുലോ .., എന്ന കൊതി കൊണ്ട് ഞാന്‍ പറഞ്ഞു പോയതാ ...!

അവന്റെ മുഖ ഭാവം കണ്ടപ്പോള്‍ .., എനിക്ക് എങ്ങിനെയെങ്കിലും അവിടന്ന് ഓടി ഒളിക്കണമെന്നുണ്ട് ...!

പക്ഷേ കാലുകള്‍ അനങ്ങുന്നില്ല ...!, കൂച്ചു വിലങ്ങിട്ട മാതിരി.., പിന്നെ ഓടിയാല്‍ മറ്റുള്ളവരുടെ മുന്നില്‍ എന്റെ ആത്മാഭിമാനത്തിന് അത് വലിയൊരു ക്ഷീണമാകും ...!

പക്ഷേ നിക്കാനും പേടി ...!, അവന്റെ മുഖഭാവം മാറിക്കൊണ്ടിരുന്നു .,
ഓടാന്‍ മനസ്സു മന്ത്രിക്കുന്നു .., ,പക്ഷേ ദുരഭിമാനം എന്നെ തല്ല് കൊള്ളിച്ചേ അടങ്ങൂ എന്ന മട്ടില്‍ പിടിവാശി കാണിക്കുന്നു ...!

''നിന്നെ ഇന്ന് കൊല്ലുടാ ..'' എന്നാക്രോശിച്ചോണ്ട് .., വെട്ടുകത്തിയുമായി അവന്‍ എന്റെ നേര്‍ക്ക് ചാടിയത് മാത്രം എനിക്കോര്‍മ്മയുണ്ട് ..!

ഞാന്‍ നിന്ന നില്‍പ്പില്‍ ഒരു പൂഴിക്കടകന്‍ അടിച്ചു .., രണ്ടു നിമിഷം കൊണ്ട് ഞാന്‍ എന്റെ വീടിന്റെ ഉമ്മറത്ത് എത്തി ..! അത്രയും സ്പീഡില് ഞാന്‍ എന്റെ ജീവിതത്തില്‍ ഓടിയിട്ടില്ല ..!

എങ്ങിനെ .., അങ്ങിനെ ഓടാന്‍ പറ്റീന്ന് .., ഇനിക്ക് ഇപ്പഴും ഓര്‍മ്മയില്ല ..
ഏത് ജീവിക്കും സ്വന്തം ജീവനല്ലേ വലുത് ..?, സത്യത്തില്‍ ജീവനും കൊണ്ട് ഞാന്‍ ഓടിയില്ലെങ്കില്‍ .., ജീവന്‍ എന്നെ വിട്ട് ഓടിയേനേ ...!

എന്നിട്ടും പേടി മാറിണില്ല .., അവന്‍ പിന്നാലെങ്ങാനും വരുന്നുണ്ടോ ..?

കുറച്ചു കഴിഞ്ഞ് വാതിലില്‍ ഒരു മുട്ട് ...!, അപ്പോഴേക്കും ഞാനതെല്ലാം മറന്നു കഴിഞ്ഞിരുന്നു ...!

വാതില്‍ തുറന്ന ഞാന്‍ ഞെട്ടി... മുന്നില്‍ വെട്ടുകത്തിയുമായി ശിവന്‍ .., കൂടെ കുറച്ചു പിള്ളേരും ...!, വീട്ടിലാണെങ്കി ആരുമില്ല ..,

ഇവരെന്നെ ഇവിടെയിട്ട് ചവിട്ടിക്കൂട്ടും എന്നെനിക്കൊറപ്പായി ..

ഇനി ഓടാന്‍ യാതൊരു വഴിയുമില്ല .., ,ശരീരത്തിനുള്ളില്‍ നിന്നും അടി കൊണ്ട പോലെ പല തരത്തിലുള്ള കരച്ചിലുകള്‍ ...!

ഹൃദയമാണെങ്കി ഡ്രംസ് അടിക്കണ പോല്യാ പെരുമ്പറ മുഴക്കിക്കൊണ്ടിരിക്കുന്നത് ...!

ഏതായാലും അടി ഉറപ്പായി .., ഞാന്‍ കണ്ണടച്ചു നിന്നു ...!

അടുത്ത നിമിഷം ശിവന്റെ ഉരുക്കു മുഷ്ടി എന്റെ കൂമ്പില്‍ ...
''അമ്മേ ...'', ഞാന്‍ ഞെരങ്ങി ...!

''ഡാ .., ഇന്നാടാ .., തേങ്ങ വെട്ടിക്കോ ...'', ശിവന്റെ ശബ്ദം ..!

ആയ് അപ്പൊ ശിവന്‍ എന്നെ അടിച്ചില്ലേ ...?

ഞാന്‍ കണ്ണു തുറന്നു .., അപ്പോഴാണ് ഞാന്‍ ശ്രദ്ധിച്ചത് .., ശിവന്റെ മറുകൈയ്യില്‍ ഒരു ഇളനീര്‍ ..!

അവന്‍ അത് എന്റെ നേര്‍ക്ക് നീട്ടിപ്പിടിച്ചിരിക്കുന്നു ...!

''ഇന്നാടാ .., വെട്ടിക്കോ ...''

ദൈവമേ .., ഇത്രയും നല്ല ശിവനോ ..?, എനിക്ക് കണ്ണീന്ന് വെള്ളം വന്നു ....!

ഇവനെയല്ലേ ..,ഞാന്‍ ചീത്ത പറഞ്ഞത് ...

അങ്ങിനെ ഞാന്‍ ശിവനെ അനുകരിച്ച് ഇളനീര്‍ വെട്ടാന്‍ തുടങ്ങി ..., ആദ്യ കടമ്പ ഒരു വിധത്തില്‍ സുഖമമായി കടന്നു ...!

പിന്നെ ഇളനീര്‍ രണ്ടായി വെട്ടാനായി ഞാന്‍ വെട്ടുകത്തി ആഞ്ഞ് മുകളിലേക്ക് ഉയര്‍ത്തി ..!, അത് മാത്രം എനിക്കോര്‍മ്മയുണ്ട് ...!

അയ്യോ പത്തോ എന്നും പറഞ്ഞ് ..., ദാ .., കിടക്കണൂ ..., ഞാന്‍ മലര്‍ന്നടിച്ച് താഴെ ...!

ആര്‍ക്കും ഒന്നും മനസ്സിലായില്ല ..., എല്ലാവരും പകച്ചു നില്‍ക്കുകയാണ് ...!,

ഒരു വിധത്തില്‍ എല്ലാവരും ചേര്‍ന്ന് എന്നെ എടുത്തു പൊക്കി ...!, എനിക്കാണേങ്കീ മിണ്ടാനും പറ്റുന്നില്ല ..!, പേടികൊണ്ട് എന്റെ കൈയ്യും .., കാലും കിടന്ന് വിറക്കുകയാണ് ...!

സംഗതി ആദ്യമൊന്നും ആര്‍ക്കും മനസ്സിലായില്ല .., , എനിക്കും കാര്യം മനസ്സിലാകുന്നില്ല ...!

ഞാനാണെങ്കീ ..,ഈ ഡാകിനിനെ കണ്ട മായാവി കണക്കെ പേടിച്ചിരണ്ട് ഒരു മൂലക്ക് വെട്ടു കത്തിം പിടിച്ച് ഇരിക്കണിണ്ട് ...!

എന്റെ മുഖത്തേക്ക് നോക്കിയവര്‍ക്ക് .., അവസാനം കാര്യം പിടികിട്ടി .., എന്റെ നെറ്റിയുടെ കൃത്യം നടുക്കു തന്നെ നെല്ലിക്കാ വലുപ്പത്തില്‍ ഒരുഗ്രന്‍ മുഴ ...!

തേങ്ങാ വെട്ടാനായി .., വെട്ടുകത്തി രണ്ടു കൈയ്യോണ്ടും ചേര്‍ത്തു പിടിച്ച് .., ആഞ്ഞ് ഒറ്റ പൊക്കലായിരുന്നു ഞാന്‍ ..!
സാധാരണ പതുക്കെ വെട്ടുകത്തി മുകളിലേക്ക് ഉയര്‍ത്തി .., ആഞ്ഞാണ് വെട്ടുക .., എന്നാല്‍ ഞാനത് തിരിച്ചാണ് ചെയ്തത് ..!

കൃത്യം വെട്ടുകത്തിയുടെ പിറകു ഭാഗം എന്റെ നെറ്റിയുടെ മധ്യത്തില്‍.., ഇളനീരിനു പകരം .., എന്റെ തല ഞാന്‍ തന്നെ പൊളിച്ചേനെ ..!

മൂന്നു ദിവസാ .., ഞാനാ മുഴയും തിരുമ്മിക്കൊണ്ട് നടന്നത് ...!, തേങ്ങാ വെട്ടാനുള്ള എന്റെ ആശ അതോടെ തീര്‍ന്നു ....!, എന്തിനാണ് ശിവന്‍ എനിക്ക് തേങ്ങാ വെട്ടാന്‍ തരാതെ ഇരുന്നതിനുള്ള കാരണം എനിക്ക് ബോധ്യമായി ..!

അതല്ലെങ്കിലും കൊണ്ടേ പഠിക്കൂ എന്നൊരു ചൊല്ലില്ലേ ...!

ഇതിനോട് അനുബന്ധമായി .., മറ്റൊരു കാര്യം കൂടി ഓര്‍മ്മ വരുന്നു .., ഞങ്ങളുടെ വീടിനടുത്ത് ഒരു അവറാന്‍ ചേട്ടനുണ്ടായിരുന്നു ..!, ആള് ഫുള്‍ ടൈം തണ്ണിയാ ...!

തെങ്ങ് ചെത്തലാണ് ആളുടെ പരിപാടി ..!

ഒരു ദിവസം അവറാന്‍ ചേട്ടന്‍ നല്ല ഫോമിലായിട്ട് സൈക്കിളില്‍ ഇങ്ങനെ ലെഫ്റ്റ് .., റൈറ്റ് ..,അടിച്ച് പോവാ ..!, ആളടെ പോക്ക് കണ്ടാല്‍ റോഡ് മൊത്തം ആളുടെ സ്വന്തം പോലെയാണ് ...!

നേരെ ചവിട്ടാന്‍ അവറാന്‍ ചേട്ടന്‍ ശ്രമിക്കണിണ്ട് ..!, , പക്ഷെ ആളടെ ഉള്ളില് കിടക്കണ കള്ള് സമ്മതിക്കണില്ല ..!

പക്ഷേ അവറാന്‍ ചേട്ടന്റെ വിചാരം .., മറ്റുള്ളവരാണ് റോങ്ങ് സൈഡ് വരുന്നതെന്നാണ് .., , അതിനൊക്കെ ആള് എല്ലാവരേം തെറിം വിളിക്കണിണ്ട്

അവറാന്‍ ഇങ്ങനെ ആടി ..,ആടി ..., പോവുമ്പഴാ .., ലോഡ് കയറ്റി പോണ ഒരു പാണ്ടി ലോറിമേ ഒരു തട്ട് ...!

അവറാന്റെ ഭാഗ്യം .., ഇല്ലെങ്കി അന്ന് അവറാന്‍ അന്ന് പടം ആയി ചിരിച്ച് ചുമരില്‍ ഇരിക്കേണ്ടി വന്നേനേ ...!

ഒന്നും പറ്റില്ല്യാ .., അന്നാ പിന്നെ മിണ്ടാണ്ട് പോവെണ്ടേ ....!, പക്ഷേ .., അവറാന്‍ കലിതുള്ളി ...!

ഇന്ന് നിന്നെ ശര്യാക്കിത്തരാടാ പട്ടീടെ മോനേ ..., ന്നും പറഞ്ഞ് ..., കള്ള് ചെത്തണ ആ വെട്ടു കത്തികൊണ്ട് .., പാണ്ടി ലോറിടെ .., മത്തങ്ങ പോലിരിക്കണ ടയറുമ്മേ .., ആഞ്ഞൊരു വെട്ടാ ...!

കീ .., ന്നൊരു സൌണ്ട് നാട്ടുകാര് മൊത്തം കേട്ടു ...!, എല്ലാവരും ഓടിച്ചെന്ന് നോക്കുമ്പോ ...അവറാന്‍ ചേട്ടന്‍ ഒരു കൈയ്യില് വെട്ടുകത്തിം .., മറു കൈയ്യോണ്ട് തല്യേം പൊത്തിപ്പിടിച്ച് താഴെ ഇരിക്കണിണ്ട് ...!

കാറ്റ് നിറഞ്ഞിരിക്കണ .., , നല്ല മുത്തന്‍ പാണ്ടി ലോറിടെ ടയറുമ്മേ .., വെട്ടുകത്തി കൊണ്ട് ആഞ്ഞ് വെട്ടിയാ എന്താ സംഭവിക്കാന്ന് .., നാട്ട്കാര്‍ക്ക് മൊത്തം അറിയാമെങ്കിലും ..., അവറാന്‍ ചേട്ടന് മാത്രം അത് മനസ്സിലാക്കാന്‍ പറ്റാണ്ടായി ....!

&amp;nbsp;


![ഇളനീർ വെട്ടാൻ പോയപ്പോ കിട്ടിയ പണി ...!](https://cdn.boolokam.com/articles/2015/06/Animatedd-Coconut-Tree-Latest-Images.jpg)[](https://cdn.boolokam.com/articles/2015/06/Animatedd-Coconut-Tree-Latest-Images.jpg) അന്ന് ഞങ്ങള്‍ കുട്ടികള്‍ക്ക്. ഭയങ്കര സന്തോഷമാണ്. കാരണം ഞങ്ങളുടെ ഗ്രാമത്തിലെ റോഡിന് വീതി കൂട്ടുകയാണ്. അതിനായി വഴിയോരത്തുള്ള തെങ്ങുകളെല്ലാം മുറിച്ചു മാറ്റി കൊണ്ടിരിക്കുകയാണ് . ഓരോ തെങ്ങ് വെട്ടുമ്പോഴും ധാരാളം ഇളനീര്‍ കിട്ടും. പിന്നെ തെങ്ങിന്റെ പൊങ്ങ് എന്ന് പറയുന്ന ഒരു സാധനമുണ്ട് ..., നല്ല വെളുത്ത നിറത്തില്‍ ..,നല്ല ടേസ്റ്റ് ആണ് അത് തിന്നാന്‍ ..! ഓരോ തെങ്ങ് വീഴുമ്പോഴും .., ഞങ്ങള്‍ ആര്‍ത്തുല്ലസിച്ച് .., അതിന്റെ ഇളനീരെല്ലാം പെറുക്കി കൂട്ടും ..! ഈ പിള്ളേര്‍ സംഘത്തില്‍ അല്പം മുതിര്‍ന്ന ഒരുത്തനുണ്ടായിരുന്നു .., ശിവന്‍ ...!അവനാണ് ഇളനീരെല്ലാം വെട്ടി എല്ലാവര്‍ക്കും കുടിക്കാന്‍ കൊടുക്കുന്നത് ..! നല്ല തഴക്കം വന്ന തേങ്ങാ വെട്ടുകാരനെപ്പോലെയാണവന്‍ ഇളനീര്‍ ചെത്തുന്നത് ..! ആദ്യം അതിന്റെ മൂന്നു വശങ്ങളും നൈസായിട്ട് ചെത്തും .., അതിനു ശേഷം അതിന്റെ കൂര്‍ത്ത വശം മുകളിലേക്ക് പിടിച്ച് വെട്ടു കത്തികൊണ്ട് ഒറ്റ ചെത്ത് .., കറക്ടായിട്ട് തേങ്ങയുടെ ചിരട്ട മാത്രം ഒരു രൂപാ കോയിന്‍ വട്ടത്തില്‍ തെറിച്ചു പോകും ..! അവസാനം ഇളനീര്‍ കുടിച്ചതിനു ശേഷം ..,വെട്ടു കത്തി കൊണ്ട് ആഞ്ഞൊരു വെട്ടാണ് .., ഇളനീര്‍ രണ്ടു കഷ്ണമായി കിടക്കും ..! ഞങ്ങളെല്ലാം അത് സ്പൂണ്‍ കൊണ്ട് മാന്തിക്കോരി തിന്നും ...!, ഇത് നല്ല രസകരമായി ഇങ്ങനെ മുന്നോട്ട് പോകുമ്പോഴാണ് എനിക്കൊരു അതിമോഹം .. ഒന്ന് തേങ്ങാ വെട്ടണം ..! വിനാശകാലേ വിപരീത ബുദ്ധി ...! ഞാനത് തുറന്നു പറഞ്ഞു ..! ''ഡാ .., എനിക്കൊരു ഇളനീര് വെട്ടണം ...''! അവനാണെങ്കി ഒരു പൊടിക്കും സമ്മതിക്കണില്ല .., എനിക്കാണേങ്കി വെട്ടിയെ തീരു എന്ന പിടിവാശി ...! അവനോട് ദേക്ഷ്യപ്പെടാനുള്ള ചങ്കൂറ്റം എനിക്കില്ല ..., ആള് ഒമ്പതില്‍ മൂന്ന് പ്രാവശ്യം തോറ്റ് .. ട്രിപ്പിള്‍ അടിച്ചു നില്‍ക്കുന്നവനാ.., ഇനിയും അവന്‍ തോല്‍ക്കാന്‍ തയ്യാറാണെങ്കിലും .., , എങ്ങിനെയെങ്കിലും .., അവനെ പത്താം ക്ലാസ്സിന്ന് കടത്തി വിട്ടിട്ടു വേണം സ്‌കൂളിന്റെ മാനം രക്ഷിക്കാന്‍ എന്ന് വ്രതം എടുത്തിരിക്കാണ് .., ഹെഡ് മാഷും .., ടീച്ചര്‍ മാരും ...! കാരണം സ്‌കൂളിന്റെ നൂറു ശതമാനം .., ഇവനില്‍ തട്ടിയാണ് പൊട്ടാറ് ..! എങ്ങിനെയെങ്കിലും ഈ പൊല്ലാപ്പ് തലേന്ന് ഒഴിവാക്കാന്‍ വേണ്ടിയാണ് സ്‌കൂള്‍കാര് നെട്ടോട്ടമോടുന്നത് ..! അപ്പൊ അവന്‍ ശരീരം കൊണ്ട് ആളൊരു ഡിഗ്രീക്കാരനാ .., പിന്നെ ഒരു ഒരു പോക്കനും .., ഞാനാണെങ്കി ...എട്ടിലാണെങ്കിലും .., ശരീരം കൊണ്ട് നാലിലാണ് ...! അതുകൊണ്ട് അവനോടു ദേക്ഷ്യപ്പെടാന്‍ പോയാല് .., ഞാന്‍ വിവരമറിയും .., ചിലപ്പോ അവന്‍ എന്നെ ചുരുട്ടി കൂട്ടി റബ്ബര്‍ പന്താക്കും .. പിന്നെ പോരാത്തതിന് അവന്റെ കൈയ്യില്‍ വെട്ടുകത്തിയും ഉണ്ട് ..! ഒരു അന്തോം .., കുന്തോം .., ഇല്ലാത്തോനാണ് .., അത് വെച്ച് ഒരു കീറ് കീറ്യാ നമ്മടെ പണിക്കുറ്റം തീര്‍ന്നു കിട്ടും ..! അത് കൊണ്ട് സൂക്ഷിച്ചു ഇടപെടുന്നതാണ് ബുദ്ധി എന്ന് .., എന്റെ എട്ടാം ക്ലാസ്സു കാരനിലെ കുബുദ്ധി എനിക്ക് വാണിങ്ങ് തന്നു ..! ഞാന്‍ സഹതാപത്തിന്റെ ഒരു തരംഗം സൃഷ്ട്ടിക്കാന്‍ ശ്രമിച്ചു ..! ഞാന്‍ നിന്ന് ചിണുങ്ങി .., പക്ഷേ .., അവന്റെ മനസ്സ് അലിയുന്നില്ല ...! ഞാന്‍ ഇളനീര്‍ ബഹിഷ്‌ക്കരിച്ച് .., അവന്റെ സിമ്പതി നേടാന്‍ നോക്കി .., എന്നിട്ടും രക്ഷയില്ല ...! പിള്ളേരാണെങ്കില്‍ ..,ഇളനീര്‍ കുടിച്ച് കഴിക്കുകയാണ് ..,ഇളനീര്‍ കഴിയും തോറും എന്റെ മനസ്സില്‍ ആദി കയറിത്തുടങ്ങി .., കൊതിയാണെങ്കില്‍ അതുക്കും മേലേ ...! ഇനിയും വൈകിയാ ഇളനീര്‍ മുഴുവനും അവന്മാര്‍ കുടിച്ചു തീര്‍ക്കും .., എനിക്കാണെങ്കി ..,സങ്കടും ..,ദേഷ്യം .., ഒക്കെ വന്നുതുടങ്ങി ..! ഞാന്‍ വീണ്ടും അവനോട് കെഞ്ചി ...! ''ഡാ വെട്ടുകത്തി താടാ .., ഞാനൊരു ഇളനീര്‍ വെട്ടിട്ട് തരാടാ ...'' അവനാണെങ്കി .., പുച്ഛം .., വേണെങ്ങി കുടിച്ചോടാ ..,പക്ഷേ വെട്ടാന്‍ തരില്ല എന്ന മട്ട് ...! ഇളനീരാണെങ്കി കഴിഞ്ഞു കൊണ്ടിരിക്കുന്നു ...! ''വെട്ടു കത്തി താടാ പട്ടി ..'' ഞാന്‍ ഒറ്റ അലര്‍ച്ച .....! ഒരു നിമിഷം എല്ലാവരും പകച്ചു ...! പറഞ്ഞു കഴിഞ്ഞതിനു ശേഷം ..അവന്റെ മുഖ ഭാവം കണ്ടപ്പോ വേണ്ടായിരുന്നുന്ന് എനിക്ക് തോന്നി ...! ഇറച്ചി തിന്നുന്ന നായേടെ പാത്രത്തില്‍ തലിടാന്‍ പോയ പൂച്ചേനെ കണ്ട ഭാവം ..1 എനിക്കാണേങ്കെ .., ഓടണന്നൂണ്ട് ..., പക്ഷേ .., ശരീരം ഒരിഞ്ചു പോലും അനങ്ങുന്നില്ല ...! ഏതോ .., ഒരു ആവേശത്തില്‍ .., ഇളനീര്‍ കഴിയുലോ .., എന്ന കൊതി കൊണ്ട് ഞാന്‍ പറഞ്ഞു പോയതാ ...! അവന്റെ മുഖ ഭാവം കണ്ടപ്പോള്‍ .., എനിക്ക് എങ്ങിനെയെങ്കിലും അവിടന്ന് ഓടി ഒളിക്കണമെന്നുണ്ട് ...! പക്ഷേ കാലുകള്‍ അനങ്ങുന്നില്ല ...!, കൂച്ചു വിലങ്ങിട്ട മാതിരി.., പിന്നെ ഓടിയാല്‍ മറ്റുള്ളവരുടെ മുന്നില്‍ എന്റെ ആത്മാഭിമാനത്തിന് അത് വലിയൊരു ക്ഷീണമാകും ...! പക്ഷേ നിക്കാനും പേടി ...!, അവന്റെ മുഖഭാവം മാറിക്കൊണ്ടിരുന്നു ., ഓടാന്‍ മനസ്സു മന്ത്രിക്കുന്നു .., ,പക്ഷേ ദുരഭിമാനം എന്നെ തല്ല് കൊള്ളിച്ചേ അടങ്ങൂ എന്ന മട്ടില്‍ പിടിവാശി കാണിക്കുന്നു ...! ''നിന്നെ ഇന്ന് കൊല്ലുടാ ..'' എന്നാക്രോശിച്ചോണ്ട് .., വെട്ടുകത്തിയുമായി അവന്‍ എന്റെ നേര്‍ക്ക് ചാടിയത് മാത്രം എനിക്കോര്‍മ്മയുണ്ട് ..! ഞാന്‍ നിന്ന നില്‍പ്പില്‍ ഒരു പൂഴിക്കടകന്‍ അടിച്ചു .., രണ്ടു നിമിഷം കൊണ്ട് ഞാന്‍ എന്റെ വീടിന്റെ ഉമ്മറത്ത് എത്തി ..! അത്രയും സ്പീഡില് ഞാന്‍ എന്റെ ജീവിതത്തില്‍ ഓടിയിട്ടില്ല ..! എങ്ങിനെ .., അങ്ങിനെ ഓടാന്‍ പറ്റീന്ന് .., ഇനിക്ക് ഇപ്പഴും ഓര്‍മ്മയില്ല .. ഏത് ജീവിക്കും സ്വന്തം ജീവനല്ലേ വലുത് ..?, സത്യത്തില്‍ ജീവനും കൊണ്ട് ഞാന്‍ ഓടിയില്ലെങ്കില്‍ .., ജീവന്‍ എന്നെ വിട്ട് ഓടിയേനേ ...! എന്നിട്ടും പേടി മാറിണില്ല .., അവന്‍ പിന്നാലെങ്ങാനും വരുന്നുണ്ടോ ..? കുറച്ചു കഴിഞ്ഞ് വാതിലില്‍ ഒരു മുട്ട് ...!, അപ്പോഴേക്കും ഞാനതെല്ലാം മറന്നു കഴിഞ്ഞിരുന്നു ...! വാതില്‍ തുറന്ന ഞാന്‍ ഞെട്ടി... മുന്നില്‍ വെട്ടുകത്തിയുമായി ശിവന്‍ .., കൂടെ കുറച്ചു പിള്ളേരും ...!, വീട്ടിലാണെങ്കി ആരുമില്ല .., ഇവരെന്നെ ഇവിടെയിട്ട് ചവിട്ടിക്കൂട്ടും എന്നെനിക്കൊറപ്പായി .. ഇനി ഓടാന്‍ യാതൊരു വഴിയുമില്ല .., ,ശരീരത്തിനുള്ളില്‍ നിന്നും അടി കൊണ്ട പോലെ പല തരത്തിലുള്ള കരച്ചിലുകള്‍ ...! ഹൃദയമാണെങ്കി ഡ്രംസ് അടിക്കണ പോല്യാ പെരുമ്പറ മുഴക്കിക്കൊണ്ടിരിക്കുന്നത് ...! ഏതായാലും അടി ഉറപ്പായി .., ഞാന്‍ കണ്ണടച്ചു നിന്നു ...! അടുത്ത നിമിഷം ശിവന്റെ ഉരുക്കു മുഷ്ടി എന്റെ കൂമ്പില്‍ ... ''അമ്മേ ...'', ഞാന്‍ ഞെരങ്ങി ...! ''ഡാ .., ഇന്നാടാ .., തേങ്ങ വെട്ടിക്കോ ...'', ശിവന്റെ ശബ്ദം ..! ആയ് അപ്പൊ ശിവന്‍ എന്നെ അടിച്ചില്ലേ ...? ഞാന്‍ കണ്ണു തുറന്നു .., അപ്പോഴാണ് ഞാന്‍ ശ്രദ്ധിച്ചത് .., ശിവന്റെ മറുകൈയ്യില്‍ ഒരു ഇളനീര്‍ ..! അവന്‍ അത് എന്റെ നേര്‍ക്ക് നീട്ടിപ്പിടിച്ചിരിക്കുന്നു ...! ''ഇന്നാടാ .., വെട്ടിക്കോ ...'' ദൈവമേ .., ഇത്രയും നല്ല ശിവനോ ..?, എനിക്ക് കണ്ണീന്ന് വെള്ളം വന്നു ....! ഇവനെയല്ലേ ..,ഞാന്‍ ചീത്ത പറഞ്ഞത് ... അങ്ങിനെ ഞാന്‍ ശിവനെ അനുകരിച്ച് ഇളനീര്‍ വെട്ടാന്‍ തുടങ്ങി ..., ആദ്യ കടമ്പ ഒരു വിധത്തില്‍ സുഖമമായി കടന്നു ...! പിന്നെ ഇളനീര്‍ രണ്ടായി വെട്ടാനായി ഞാന്‍ വെട്ടുകത്തി ആഞ്ഞ് മുകളിലേക്ക് ഉയര്‍ത്തി ..!, അത് മാത്രം എനിക്കോര്‍മ്മയുണ്ട് ...! അയ്യോ പത്തോ എന്നും പറഞ്ഞ് ..., ദാ .., കിടക്കണൂ ..., ഞാന്‍ മലര്‍ന്നടിച്ച് താഴെ ...! ആര്‍ക്കും ഒന്നും മനസ്സിലായില്ല ..., എല്ലാവരും പകച്ചു നില്‍ക്കുകയാണ് ...!, ഒരു വിധത്തില്‍ എല്ലാവരും ചേര്‍ന്ന് എന്നെ എടുത്തു പൊക്കി ...!, എനിക്കാണേങ്കീ മിണ്ടാനും പറ്റുന്നില്ല ..!, പേടികൊണ്ട് എന്റെ കൈയ്യും .., കാലും കിടന്ന് വിറക്കുകയാണ് ...! സംഗതി ആദ്യമൊന്നും ആര്‍ക്കും മനസ്സിലായില്ല .., , എനിക്കും കാര്യം മനസ്സിലാകുന്നില്ല ...! ഞാനാണെങ്കീ ..,ഈ ഡാകിനിനെ കണ്ട മായാവി കണക്കെ പേടിച്ചിരണ്ട് ഒരു മൂലക്ക് വെട്ടു കത്തിം പിടിച്ച് ഇരിക്കണിണ്ട് ...! എന്റെ മുഖത്തേക്ക് നോക്കിയവര്‍ക്ക് .., അവസാനം കാര്യം പിടികിട്ടി .., എന്റെ നെറ്റിയുടെ കൃത്യം നടുക്കു തന്നെ നെല്ലിക്കാ വലുപ്പത്തില്‍ ഒരുഗ്രന്‍ മുഴ ...! തേങ്ങാ വെട്ടാനായി .., വെട്ടുകത്തി രണ്ടു കൈയ്യോണ്ടും ചേര്‍ത്തു പിടിച്ച് .., ആഞ്ഞ് ഒറ്റ പൊക്കലായിരുന്നു ഞാന്‍ ..! സാധാരണ പതുക്കെ വെട്ടുകത്തി മുകളിലേക്ക് ഉയര്‍ത്തി .., ആഞ്ഞാണ് വെട്ടുക .., എന്നാല്‍ ഞാനത് തിരിച്ചാണ് ചെയ്തത് ..! കൃത്യം വെട്ടുകത്തിയുടെ പിറകു ഭാഗം എന്റെ നെറ്റിയുടെ മധ്യത്തില്‍.., ഇളനീരിനു പകരം .., എന്റെ തല ഞാന്‍ തന്നെ പൊളിച്ചേനെ ..! മൂന്നു ദിവസാ .., ഞാനാ മുഴയും തിരുമ്മിക്കൊണ്ട് നടന്നത് ...!, തേങ്ങാ വെട്ടാനുള്ള എന്റെ ആശ അതോടെ തീര്‍ന്നു ....!, എന്തിനാണ് ശിവന്‍ എനിക്ക് തേങ്ങാ വെട്ടാന്‍ തരാതെ ഇരുന്നതിനുള്ള കാരണം എനിക്ക് ബോധ്യമായി ..! അതല്ലെങ്കിലും കൊണ്ടേ പഠിക്കൂ എന്നൊരു ചൊല്ലില്ലേ ...! ഇതിനോട് അനുബന്ധമായി .., മറ്റൊരു കാര്യം കൂടി ഓര്‍മ്മ വരുന്നു .., ഞങ്ങളുടെ വീടിനടുത്ത് ഒരു അവറാന്‍ ചേട്ടനുണ്ടായിരുന്നു ..!, ആള് ഫുള്‍ ടൈം തണ്ണിയാ ...! തെങ്ങ് ചെത്തലാണ് ആളുടെ പരിപാടി ..! ഒരു ദിവസം അവറാന്‍ ചേട്ടന്‍ നല്ല ഫോമിലായിട്ട് സൈക്കിളില്‍ ഇങ്ങനെ ലെഫ്റ്റ് .., റൈറ്റ് ..,അടിച്ച് പോവാ ..!, ആളടെ പോക്ക് കണ്ടാല്‍ റോഡ് മൊത്തം ആളുടെ സ്വന്തം പോലെയാണ് ...! നേരെ ചവിട്ടാന്‍ അവറാന്‍ ചേട്ടന്‍ ശ്രമിക്കണിണ്ട് ..!, , പക്ഷെ ആളടെ ഉള്ളില് കിടക്കണ കള്ള് സമ്മതിക്കണില്ല ..! പക്ഷേ അവറാന്‍ ചേട്ടന്റെ വിചാരം .., മറ്റുള്ളവരാണ് റോങ്ങ് സൈഡ് വരുന്നതെന്നാണ് .., , അതിനൊക്കെ ആള് എല്ലാവരേം തെറിം വിളിക്കണിണ്ട് അവറാന്‍ ഇങ്ങനെ ആടി ..,ആടി ..., പോവുമ്പഴാ .., ലോഡ് കയറ്റി പോണ ഒരു പാണ്ടി ലോറിമേ ഒരു തട്ട് ...! അവറാന്റെ ഭാഗ്യം .., ഇല്ലെങ്കി അന്ന് അവറാന്‍ അന്ന് പടം ആയി ചിരിച്ച് ചുമരില്‍ ഇരിക്കേണ്ടി വന്നേനേ ...! ഒന്നും പറ്റില്ല്യാ .., അന്നാ പിന്നെ മിണ്ടാണ്ട് പോവെണ്ടേ ....!, പക്ഷേ .., അവറാന്‍ കലിതുള്ളി ...! ഇന്ന് നിന്നെ ശര്യാക്കിത്തരാടാ പട്ടീടെ മോനേ ..., ന്നും പറഞ്ഞ് ..., കള്ള് ചെത്തണ ആ വെട്ടു കത്തികൊണ്ട് .., പാണ്ടി ലോറിടെ .., മത്തങ്ങ പോലിരിക്കണ ടയറുമ്മേ .., ആഞ്ഞൊരു വെട്ടാ ...! കീ .., ന്നൊരു സൌണ്ട് നാട്ടുകാര് മൊത്തം കേട്ടു ...!, എല്ലാവരും ഓടിച്ചെന്ന് നോക്കുമ്പോ ...അവറാന്‍ ചേട്ടന്‍ ഒരു കൈയ്യില് വെട്ടുകത്തിം .., മറു കൈയ്യോണ്ട് തല്യേം പൊത്തിപ്പിടിച്ച് താഴെ ഇരിക്കണിണ്ട് ...! കാറ്റ് നിറഞ്ഞിരിക്കണ .., , നല്ല മുത്തന്‍ പാണ്ടി ലോറിടെ ടയറുമ്മേ .., വെട്ടുകത്തി കൊണ്ട് ആഞ്ഞ് വെട്ടിയാ എന്താ സംഭവിക്കാന്ന് .., നാട്ട്കാര്‍ക്ക് മൊത്തം അറിയാമെങ്കിലും ..., അവറാന്‍ ചേട്ടന് മാത്രം അത് മനസ്സിലാക്കാന്‍ പറ്റാണ്ടായി ....! &nbsp;
