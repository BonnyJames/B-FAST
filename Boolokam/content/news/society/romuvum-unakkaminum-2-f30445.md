---
title: "റോമുവും ഉണക്കമീനും .....!"
date: 2016-01-30T18:44:26
draft: false
categories: ["Society"]
tags: ["90's", 'malayalam story', 'കഥ', 'ചെറുകഥ', 'മലയാളം കഥ']
author: "boolokamtv@gmail.com"
---

<img class="aligncenter size-full wp-image-215225" src="https://cdn.boolokam.com/articles/2016/01/fat-funny-looking-cartoon-fish-with-its-funny-face.jpg" alt="fat-funny-looking-cartoon-fish-with-its-funny-face" width="620" height="392" />

അര്‍ദ്ധരാത്രി .., എങ്ങും കട്ടപിടിച്ച ഇരുട്ട് ...!, അതാ ഇരുട്ടില്‍ നിന്നും രണ്ടു കൈകള്‍ നീണ്ടു വരുന്നു ...! ദ്രംഷ്ടങ്ങള്‍ നീണ്ട ഒരു മുഖം അതാ തന്റെ കഴുത്തിനോട് ചേരുന്നു ...!.., നീണ്ട നാക്കുകളില്‍ നിന്നും രക്തം ഇറ്റിറ്റു വീഴുന്നു ...!

അത് കാണാന്‍ കരുത്തില്ലാതെ അവറാന്‍ ചേട്ടന്‍ കട്ടിലില്‍ കിടന്ന് വിറച്ചു ...!

ഡ്രാക്കുള കൊട്ടാരത്തില്‍ എത്തിയ ജോനാഥാന്‍ ഹാക്കറെപ്പോലെ .., യക്ഷികളുടെ കൊട്ടാരത്തില്‍ .., എത്തിയ അപരിചിതനെപ്പോലെ ആയിരുന്നു ആ സ്വപ്നത്തില്‍ അവറാന്‍ ചേട്ടന്‍ ...!

ആ ഭീകര സ്വപ്നം കാണാന്‍ കരുത്തില്ലാതെ .., അവറാന്‍ ചേട്ടന്റെ കൊച്ചു കണ്ണുകള്‍ .. സത്യത്തിലേക്ക് ഓടിവന്നു ...!

സത്യത്തില്‍ അവറാന്‍ ചേട്ടനെ കാത്തിരുന്നത് .., അതിനേക്കാള്‍ ഭീകരമായ ഒന്നായിരുന്നു ....!അത് കണ്ട് അവറാന്‍ ചേട്ടന്‍ ഞെട്ടി ...!

മുണ്ടും ചട്ടയുമണിഞ്ഞ..., ഒരു സ്ത്രീ രൂപം .., കട്ടിലിനോട് ചേര്‍ന്നു നില്‍ക്കുന്നു ...!

അരണ്ട വെളിച്ചത്തില്‍ ഈ രൂപം കണ്ടപ്പോള്‍ ...അവറാന്‍ ചേട്ടന്റെ ഉള്ളില്‍ ഒരു വെള്ളിടി വെട്ടി ...., തുടര്‍ന്ന് ഇടിവെട്ടുകളുടെ ഒരു നീണ്ട നിര ...!

''ക്രിസ്ത്യാനി പ്രേതം ....'' അവറാന്‍ ചേട്ടന്‍ വിക്കി ....!

''ആര് ...''?

അന്നമ്മയുടെ ഛായയുണ്ട് ...., പക്ഷേ .., ഉറപ്പിക്കാനാകുന്നില്ല

രാത്രി കുടിച്ച കള്ളിന്റെ കിക്കിലും .. കണ്ട സ്വപ്നത്തിന്റെ പേടിയിലും ..., കാണുന്നത് സ്വപ്നമോ അതോ .. യാഥാര്‍ത്യമോ എന്ന് തിരിച്ചറിയാനാകാതെ .., അവറാന്‍ ചേട്ടന്റെ കൊച്ചു തലക്കുള്ളില്‍ ..., ഭാവനയും .., യാഥാര്‍ത്യവും തമ്മില്‍ ഒരു പൊരിഞ്ഞ മല്ലയുദ്ധം തന്നെ നടക്കുകയാണ് ....!

പ്രേതങ്ങളുടെ ലോകത്തുനിന്നും അന്നമ്മ ഇറങ്ങി വന്നത് പോലെ തോന്നി അവറാന്‍ ചേട്ടന് ...!

ഇവളെപ്പോളാണ് പ്രേതമായി മാറിയത് ...?

സംഗതി ഭാര്യയാണെങ്കിലും .., പ്രേതം .. പ്രേതമല്ലാണ്ടിരിക്കോ ...?.., മനുഷ്യഭാര്യയുടെ സ്‌നേഹമൊന്നും പ്രേത ഭാര്യ കാണിക്കണമെന്നില്ലല്ലൊ ...?

അതാ .., ആ രൂപം പതുക്കെ അടുത്തേക്ക് വന്നു കൊണ്ടിരിക്കുന്നു .., !

അവറാന്‍ ചേട്ടന് അലറണമെന്നുണ്ട് ..., പക്ഷേ ..., തൊണ്ടയില്‍ നിന്നും ശബ്ദം പുറത്തേക്ക് വരുന്നില്ല ...!

തല തിരിച്ച് .. അവസാന ആശ്രയത്തിനായി .., കര്‍ത്താവിനെ നോക്കണമെന്നുണ്ട് ...!

പക്ഷേ .., കര്‍ത്താവിന്റെ രൂപം തലക്കു പുറകിലാണ് ....!, തല തിരിയുന്നില്ല ....!

അതാ ആ രൂപം തൊട്ടടുത്തെത്തി ....!, അതിന്റെ കൈകള്‍ അവറാന്‍ ചേട്ടന്റെ കഴുത്തിനു നേര്‍ക്ക് നീളുന്നു ...!

അവറാന്‍ ചേട്ടന്‍ .., അരുതേയെന്ന് .., ആ രൂപത്തോട് മൂളി ...!, അന്നമ്മേ .., എന്തിനാണ് എന്നെ കൊല്ലുന്നത് എന്ന് കെഞ്ചി ....?

പക്ഷേ .., ആ രൂപത്തിന്റെ കൈകള്‍ അവറാന്‍ ചേട്ടനെ തൊട്ടു ...!

അതേ .., നിമിഷത്തില്‍ .., അവറാന്‍ ചേട്ടന്റെ ജീവന്‍ ..., ''എന്റെ കര്‍ത്താവേ ..,'' എന്നലറി വിളിച്ചു കൊണ്ട് ജീവനും കൊണ്ട് പുറത്തേക്ക് ഓടി ...!

അവറാന്‍ ചേട്ടന്റെ വായില്‍ നിന്നും വന്ന ആ അപ്രതീക്ഷിത അലര്‍ച്ചയില്‍ .., പ്രേതം ഞെട്ടി ..,, ഇത് ഞാനാന്ന് അലറിക്കൊണ്ട് ....! അവറാന്‍ ചേട്ടന്റെ മേത്തേക്ക് ഒറ്റ ചാട്ടം ...!

''ഞാനോ ...''?അങ്ങിനേയും ഒരു പ്രേതമുണ്ടോ ....? അവറാന്‍ ചേട്ടന്റെ ബുദ്ധിക്ക് ഭ്രമം സംഭവിച്ചു ...!

''ഇത് ഞാനാ മനുഷ്യാ .., അന്നമ്മ ..!., നിങ്ങള് കിടന്ന് കൂവാതെ ...!

അന്നമ്മ എന്ന് കേട്ടതോടെ ...., പാതി വഴി ഓടിപ്പോയ ജീവന്‍ തിരികെ വന്നു .., എന്നാലും ഒരു സംശയം .., തിരിച്ചു കേറണോന്ന് ...?

കാരണം .., അന്നമ്മയും .., യക്ഷിയും തമ്മില്‍ വലിയ വ്യത്യാസമൊന്നുമില്ല ...?

''അന്നമ്മേ .., നീയെങ്ങിനെയാ .., യക്ഷിയായത് ...?, അവറാന്‍ ചേട്ടന്‍ നിഷ്‌കളങ്കമായാണ് ചോദിച്ചത് ....?

യക്ഷി ..,നിങ്ങടെ ...., പിന്നെ അന്നമ്മാചേടത്തീടെ വായീന്ന് വന്നത് .., അമ്മായമ്മക്കെതിരെയുള്ള ക്രൂര സൂക്തങ്ങളായിരുന്നു ...!

ആ അമ്പുകള്‍ കൊണ്ട് .., പരലോകത്തായിരുന്ന .., അവറാന്‍ ചേട്ടന്റെ അമ്മ ത്രേസ്യക്കുട്ടിചേടത്തി ..., പല്ലുറുമ്മി ...!

''നീയിങ്ങോട്ട് ..,വാടി ..., നിനക്കുള്ളത് ഞാന്‍ തരാം ....., എന്നിട്ടും കോപം തീരാഞ്ഞ് ....പരലോകത്തുള്ള .., മറ്റൊരു പരലോകവാസിയുടെ .. കഴുത്തിനു പിടിച്ച് ...അന്നമ്മയാണെന്നുള്ള വിചാരത്തില്‍ ഞെക്കി ..!

ആ പരേതാത്മാവ് .. അവിടെ നിന്നും ജീവനും കൊണ്ടോടി ....!, ഇനിയും ചാവാന്‍ അതിനു വയ്യായിരുന്നു ...!

അന്നമ്മ ചേടത്തിയുടേയും ..., അമ്മായിമ്മയായ ത്രേസ്യക്കുട്ടിയുടേയും .., അമ്മായമ്മ .., മരുമകള്‍ പോര് .., ഞങ്ങളുടെ നാട്ടില്‍ പ്രസിദ്ധമായിരുന്നു ...!

രണ്ട് പേരും മുട്ട്യാ .., കട്ടക്ക് .., കട്ടക്ക് നിക്കും ....! ഇത് കാണാന്‍ ത്രാണിയില്ലാതെ .., അവറാന്‍ ചേട്ടന്റെ അപ്പന്‍ കുഞ്ഞു വറീത് .., വേഗം തന്നെ മേലോട്ട് പോയി ....!

രണ്ടു പേരും പറയണതും .., ചെയ്യണതും .. രണ്ടു പേര്‍ക്കും പിടിക്കില്ല ..!

ത്രേസ്യചേടത്തി .., തേങ്ങ ചമ്മന്തി ..., ഉണ്ടാക്കാന്‍ പറഞ്ഞാല്‍ ....., അന്നമ്മ ചേടത്തി മുളക് ചമ്മന്തി ഉണ്ടാക്കും ...!

സാമ്പാറ് വെക്കാന്‍ പറഞ്ഞാ .. രസം വെക്കും ...!, ഓലന്‍ ഉണ്ടാക്കാന്‍ പറഞ്ഞാല്‍ കാളന്‍ ഉണ്ടാക്കും ...!

അപ്പോ ത്രേസ്യ ചേടത്തി അതില്‍ കുറെ ഉപ്പ് കൊണ്ടിടും ...!, അല്ലെങ്കില്‍ വെള്ളം ഒഴിക്കും ...!

ഇതിന്റെയെല്ലാം ഇര അവറാന്‍ ചേട്ടനായിരിക്കും ...!

പാവം ഒന്നും മിണ്ടാണ്ട് .., കണ്ണുരുട്ടി കഴിച്ചിട്ട് ഏറ്റു പോവും ..!

ഇത് കാണുമ്പോ .. ത്രേസ്യ ചേടത്തി പ്ര്യാവും ....!

''പെണ്ണു കുഞ്ഞായി .., കാക്കാശിനു കൊള്ളാത്തവന്‍ ...ഒരു ചൂടും ചുരണയും ഇല്ലാത്തവന്‍ ..!, ഇതെന്റെ വയറ്റില്‍ തന്നെയാണല്ലോ പിറന്നത് ...?
എന്നലറിക്കൊണ്ട് വയറ്റില്‍ ആഞ്ഞാഞ്ഞിടിക്കും ...!

ആ ഇടീടെ ശബ്ദം കേട്ട് .., ആ പഞ്ചായത്ത് മുഴുവന്‍ ഞെട്ടും ...!

ഇത് കാണുമ്പോ .., അന്നമ്മ ചേടത്തി .., അലമുറയിടും ....!

ഇങ്ങനെ ഗതി കെട്ട് .., അവറാന്‍ ചേട്ടന്‍ നില്‍ക്കുമ്പോഴാണ് ....!, കര്‍ത്താവിനും ഇരിക്കപ്പൊറുതി മുട്ടി ...., ത്രേസ്യക്കുട്ടിയെ .., പരലോകത്തേക്ക് ട്രാന്‍സ്‌ഫെര്‍ ചെയ്യിച്ചത് ...!

എന്തിനാ അത് ചെയ്യിച്ചതെന്ന് ..., , കര്‍ത്താവും ഇപ്പോള്‍ വിചാരിക്കുന്നുണ്ടാവും ...! കാരണം കര്‍ത്താവിനും കൂടി ഇരിക്കപ്പൊറുതിയില്ലാതായിരിക്കുന്നു ....!

ത്രേസ്യചേടത്തി .., പരലോകത്തെ .., മൂന്ന് പരലോകമാക്കി മാറ്റിക്കഴിഞ്ഞിരിക്കുന്നു ...!

വഴിയേപോയ വയ്യാവേലിയെ ക്ഷണിച്ചു വരുത്തിയത് പോലെയായി കര്‍ത്താവിന് ....!

ആദ്യ ഷോക്ക് മാറിയതോടെ ..., അവറാന്‍ ചേട്ടന്‍ അന്നമ്മ ചേടത്തിയോട് ചോദിച്ചു ....!

''നീയെന്തിനാ പ്രേതമായിട്ട് വന്ന് എന്നെ പേടിപ്പിക്കണേ ...?

''ശൂ .., ശൂ .., മിണ്ടാതിരിക്ക് മനുഷ്യാ ....!, നമ്മടെ വീട്ടില് കള്ളന്‍ കേറീന്നാ തോന്നണേ ...?, അടുക്കളേന്ന് ശബ്ദം കേള്‍ക്കുന്നുണ്ട് ,....''!

കള്ളന്‍ന്ന് കേട്ടതോടെ .., തിരികെ വന്ന ജീവന്‍ .., വീണ്ടും ഓടാന്‍ ...സ്റ്റാര്‍ട്ടിങ്ങ് പോയിന്റില്‍ .., വെടി ശബ്ദം കേള്‍ക്കാന്‍ കാത്തു നില്‍ക്കണ ഓട്ടക്കാരനെപ്പോലെ റെഡിയായി ..!

''എടീ നമ്മുടെ വീട്ടീന്ന് എന്തൂട്ട് കിട്ടാനാ ....?''

''എന്റെ മനുഷ്യാ .., അവന്‍ അടുക്കളെലാണ് .., പാത്രങ്ങളുടെ ശബ്ദം കേള്‍ക്കാനുണ്ട് ...!

എടീ അത് വിശന്നിട്ടു വന്ന വല്ല കള്ളനുമായിരിക്കും ......, വല്ലതും തിന്നിട്ട് പോയിക്കോട്ടെ ....''!

''മനുഷ്യാ ഞാന്‍ ഉണക്കമീന്‍ വറ്റിച്ചു വെച്ച കറിയാണ് ....!''

''അത് കഴിച്ചാപ്പിന്നെ .., അവന്‍ ജീവിതത്തില്‍ കട്ടുതിന്നാന്‍ പോവില്ലാ ....''!

പറഞ്ഞ് കഴിഞ്ഞ അപ്പൊത്തന്നെ അവറാന്‍ ചേട്ടന്‍ വാ പൊത്തി .., വായീന്ന് അറിയാതെ വന്ന അബ്ദം ....!

അന്നമ്മ ചേടത്തി .., ആ ഇരുട്ടിലും .., അവറാന്‍ ചേട്ടനെ രൂക്ഷമായൊന്ന് നോക്കി .., ഞാന്‍ വെച്ചിട്ടുണ്ട് ..!

''നിങ്ങള് ആ ഒലക്ക എടുത്തോണ്ട് വാ മനുഷ്യാ ..., നമുക്കൊന്ന് നോക്കാം ...''!

അടുക്കളയില്‍ പാത്രങ്ങളുടെ ശബ്ദം ....!.. ഒന്നും വ്യക്തമല്ല .., ഒരു രൂപം കുമ്പിട്ടിരിക്കുന്നു ...!

അന്നമ്മ ചേടത്തി ഒലക്കയെടുത്ത് ആഞ്ഞൊരടി ....!

അലര്‍ച്ചയ്ക്ക് പകരം വലിയൊരു കുര ...!പിന്നെ ഓ .., ഓ ...ന്ന് കരച്ചില്‍ ..!

അവറാന്‍ ചേട്ടനും .. അന്നമ്മ ചേടത്തിയും ഒരുമിച്ച് .., ഞെട്ടി ....!

ലൈറ്റിട്ടപ്പോള്‍ .., റോമു .., അവന്‍ ഉണക്കമീന്‍ കട്ടു തിന്നാന്‍ വന്നതായിരുന്നു ....!

പാതികടിച്ച ഉണക്കമീനോടെ .., അവന്‍ അവറാന്‍ ചേട്ടനെ നോക്കി ഒന്ന് ചിരിച്ചു .., പക്ഷേ .., അത് ചിരിയായിരുന്നില്ല ...,!, അടിയുടെ ശക്തിയില്‍ വായ കോടിപ്പോയതായിരുന്നു ....!

ഒന്ന് മൂളിക്കൊണ്ട് ദാ കിടക്കുന്നു .., റോമു വെട്ടിയിട്ട പോലെ താഴേ ...!

''എന്നാലും എന്റെ റോമു ....!, എന്തിനാടാ നീ കട്ടെടുക്കാന്‍ വന്നേ ....?''

അവറാന്‍ ചേട്ടന്‍ വിതുമ്പിക്കൊണ്ടാണ് ചോദിച്ചത് ...., പക്ഷേ ..,അത് കേള്‍ക്കാന്‍ റോമുന്റെ ബോധം ഉണ്ടായിരുന്നില്ല .., അത് ഉണക്കമീനുകള്‍ ഇല്ലാത്ത ലോകത്തേക്ക് എപ്പോഴേ പറന്നു പോയിരുന്നു ....!

''ഈ കള്ള നായേനെ ഇന്ന് ഞാന്‍ കൊല്ലും ..!'' എന്നലറിക്കൊണ്ട് അന്നമ്മ ചേടത്തി വീണ്ടും ഉരല്‍ ഓങ്ങിയതാണ് ....!, പക്ഷേ .., അവറാന്‍ ചേട്ടന്‍ പൂണ്ടടക്കം പിടിച്ചു ...!

ഇല്ലെങ്കില്‍ റോമുന്റെ അവസാന കക്കലായേനെ അത് ....!.., ഉണക്കമീനു വേണ്ടി രക്ത സാക്ഷിത്വം വരിച്ച റോമു ആയി മാറിയേനെ അവന്‍ ...!


![റോമുവും ഉണക്കമീനും .....!](https://cdn.boolokam.com/articles/2016/01/fat-funny-looking-cartoon-fish-with-its-funny-face.jpg)അര്‍ദ്ധരാത്രി .., എങ്ങും കട്ടപിടിച്ച ഇരുട്ട് ...!, അതാ ഇരുട്ടില്‍ നിന്നും രണ്ടു കൈകള്‍ നീണ്ടു വരുന്നു ...! ദ്രംഷ്ടങ്ങള്‍ നീണ്ട ഒരു മുഖം അതാ തന്റെ കഴുത്തിനോട് ചേരുന്നു ...!.., നീണ്ട നാക്കുകളില്‍ നിന്നും രക്തം ഇറ്റിറ്റു വീഴുന്നു ...! അത് കാണാന്‍ കരുത്തില്ലാതെ അവറാന്‍ ചേട്ടന്‍ കട്ടിലില്‍ കിടന്ന് വിറച്ചു ...! ഡ്രാക്കുള കൊട്ടാരത്തില്‍ എത്തിയ ജോനാഥാന്‍ ഹാക്കറെപ്പോലെ .., യക്ഷികളുടെ കൊട്ടാരത്തില്‍ .., എത്തിയ അപരിചിതനെപ്പോലെ ആയിരുന്നു ആ സ്വപ്നത്തില്‍ അവറാന്‍ ചേട്ടന്‍ ...! ആ ഭീകര സ്വപ്നം കാണാന്‍ കരുത്തില്ലാതെ .., അവറാന്‍ ചേട്ടന്റെ കൊച്ചു കണ്ണുകള്‍ .. സത്യത്തിലേക്ക് ഓടിവന്നു ...! സത്യത്തില്‍ അവറാന്‍ ചേട്ടനെ കാത്തിരുന്നത് .., അതിനേക്കാള്‍ ഭീകരമായ ഒന്നായിരുന്നു ....!അത് കണ്ട് അവറാന്‍ ചേട്ടന്‍ ഞെട്ടി ...! മുണ്ടും ചട്ടയുമണിഞ്ഞ..., ഒരു സ്ത്രീ രൂപം .., കട്ടിലിനോട് ചേര്‍ന്നു നില്‍ക്കുന്നു ...! അരണ്ട വെളിച്ചത്തില്‍ ഈ രൂപം കണ്ടപ്പോള്‍ ...അവറാന്‍ ചേട്ടന്റെ ഉള്ളില്‍ ഒരു വെള്ളിടി വെട്ടി ...., തുടര്‍ന്ന് ഇടിവെട്ടുകളുടെ ഒരു നീണ്ട നിര ...! ''ക്രിസ്ത്യാനി പ്രേതം ....'' അവറാന്‍ ചേട്ടന്‍ വിക്കി ....! ''ആര് ...''? അന്നമ്മയുടെ ഛായയുണ്ട് ...., പക്ഷേ .., ഉറപ്പിക്കാനാകുന്നില്ല രാത്രി കുടിച്ച കള്ളിന്റെ കിക്കിലും .. കണ്ട സ്വപ്നത്തിന്റെ പേടിയിലും ..., കാണുന്നത് സ്വപ്നമോ അതോ .. യാഥാര്‍ത്യമോ എന്ന് തിരിച്ചറിയാനാകാതെ .., അവറാന്‍ ചേട്ടന്റെ കൊച്ചു തലക്കുള്ളില്‍ ..., ഭാവനയും .., യാഥാര്‍ത്യവും തമ്മില്‍ ഒരു പൊരിഞ്ഞ മല്ലയുദ്ധം തന്നെ നടക്കുകയാണ് ....! പ്രേതങ്ങളുടെ ലോകത്തുനിന്നും അന്നമ്മ ഇറങ്ങി വന്നത് പോലെ തോന്നി അവറാന്‍ ചേട്ടന് ...! ഇവളെപ്പോളാണ് പ്രേതമായി മാറിയത് ...? സംഗതി ഭാര്യയാണെങ്കിലും .., പ്രേതം .. പ്രേതമല്ലാണ്ടിരിക്കോ ...?.., മനുഷ്യഭാര്യയുടെ സ്‌നേഹമൊന്നും പ്രേത ഭാര്യ കാണിക്കണമെന്നില്ലല്ലൊ ...? അതാ .., ആ രൂപം പതുക്കെ അടുത്തേക്ക് വന്നു കൊണ്ടിരിക്കുന്നു .., ! അവറാന്‍ ചേട്ടന് അലറണമെന്നുണ്ട് ..., പക്ഷേ ..., തൊണ്ടയില്‍ നിന്നും ശബ്ദം പുറത്തേക്ക് വരുന്നില്ല ...! തല തിരിച്ച് .. അവസാന ആശ്രയത്തിനായി .., കര്‍ത്താവിനെ നോക്കണമെന്നുണ്ട് ...! പക്ഷേ .., കര്‍ത്താവിന്റെ രൂപം തലക്കു പുറകിലാണ് ....!, തല തിരിയുന്നില്ല ....! അതാ ആ രൂപം തൊട്ടടുത്തെത്തി ....!, അതിന്റെ കൈകള്‍ അവറാന്‍ ചേട്ടന്റെ കഴുത്തിനു നേര്‍ക്ക് നീളുന്നു ...! അവറാന്‍ ചേട്ടന്‍ .., അരുതേയെന്ന് .., ആ രൂപത്തോട് മൂളി ...!, അന്നമ്മേ .., എന്തിനാണ് എന്നെ കൊല്ലുന്നത് എന്ന് കെഞ്ചി ....? പക്ഷേ .., ആ രൂപത്തിന്റെ കൈകള്‍ അവറാന്‍ ചേട്ടനെ തൊട്ടു ...! അതേ .., നിമിഷത്തില്‍ .., അവറാന്‍ ചേട്ടന്റെ ജീവന്‍ ..., ''എന്റെ കര്‍ത്താവേ ..,'' എന്നലറി വിളിച്ചു കൊണ്ട് ജീവനും കൊണ്ട് പുറത്തേക്ക് ഓടി ...! അവറാന്‍ ചേട്ടന്റെ വായില്‍ നിന്നും വന്ന ആ അപ്രതീക്ഷിത അലര്‍ച്ചയില്‍ .., പ്രേതം ഞെട്ടി ..,, ഇത് ഞാനാന്ന് അലറിക്കൊണ്ട് ....! അവറാന്‍ ചേട്ടന്റെ മേത്തേക്ക് ഒറ്റ ചാട്ടം ...! ''ഞാനോ ...''?അങ്ങിനേയും ഒരു പ്രേതമുണ്ടോ ....? അവറാന്‍ ചേട്ടന്റെ ബുദ്ധിക്ക് ഭ്രമം സംഭവിച്ചു ...! ''ഇത് ഞാനാ മനുഷ്യാ .., അന്നമ്മ ..!., നിങ്ങള് കിടന്ന് കൂവാതെ ...! അന്നമ്മ എന്ന് കേട്ടതോടെ ...., പാതി വഴി ഓടിപ്പോയ ജീവന്‍ തിരികെ വന്നു .., എന്നാലും ഒരു സംശയം .., തിരിച്ചു കേറണോന്ന് ...? കാരണം .., അന്നമ്മയും .., യക്ഷിയും തമ്മില്‍ വലിയ വ്യത്യാസമൊന്നുമില്ല ...? ''അന്നമ്മേ .., നീയെങ്ങിനെയാ .., യക്ഷിയായത് ...?, അവറാന്‍ ചേട്ടന്‍ നിഷ്‌കളങ്കമായാണ് ചോദിച്ചത് ....? യക്ഷി ..,നിങ്ങടെ ...., പിന്നെ അന്നമ്മാചേടത്തീടെ വായീന്ന് വന്നത് .., അമ്മായമ്മക്കെതിരെയുള്ള ക്രൂര സൂക്തങ്ങളായിരുന്നു ...! ആ അമ്പുകള്‍ കൊണ്ട് .., പരലോകത്തായിരുന്ന .., അവറാന്‍ ചേട്ടന്റെ അമ്മ ത്രേസ്യക്കുട്ടിചേടത്തി ..., പല്ലുറുമ്മി ...! ''നീയിങ്ങോട്ട് ..,വാടി ..., നിനക്കുള്ളത് ഞാന്‍ തരാം ....., എന്നിട്ടും കോപം തീരാഞ്ഞ് ....പരലോകത്തുള്ള .., മറ്റൊരു പരലോകവാസിയുടെ .. കഴുത്തിനു പിടിച്ച് ...അന്നമ്മയാണെന്നുള്ള വിചാരത്തില്‍ ഞെക്കി ..! ആ പരേതാത്മാവ് .. അവിടെ നിന്നും ജീവനും കൊണ്ടോടി ....!, ഇനിയും ചാവാന്‍ അതിനു വയ്യായിരുന്നു ...! അന്നമ്മ ചേടത്തിയുടേയും ..., അമ്മായിമ്മയായ ത്രേസ്യക്കുട്ടിയുടേയും .., അമ്മായമ്മ .., മരുമകള്‍ പോര് .., ഞങ്ങളുടെ നാട്ടില്‍ പ്രസിദ്ധമായിരുന്നു ...! രണ്ട് പേരും മുട്ട്യാ .., കട്ടക്ക് .., കട്ടക്ക് നിക്കും ....! ഇത് കാണാന്‍ ത്രാണിയില്ലാതെ .., അവറാന്‍ ചേട്ടന്റെ അപ്പന്‍ കുഞ്ഞു വറീത് .., വേഗം തന്നെ മേലോട്ട് പോയി ....! രണ്ടു പേരും പറയണതും .., ചെയ്യണതും .. രണ്ടു പേര്‍ക്കും പിടിക്കില്ല ..! ത്രേസ്യചേടത്തി .., തേങ്ങ ചമ്മന്തി ..., ഉണ്ടാക്കാന്‍ പറഞ്ഞാല്‍ ....., അന്നമ്മ ചേടത്തി മുളക് ചമ്മന്തി ഉണ്ടാക്കും ...! സാമ്പാറ് വെക്കാന്‍ പറഞ്ഞാ .. രസം വെക്കും ...!, ഓലന്‍ ഉണ്ടാക്കാന്‍ പറഞ്ഞാല്‍ കാളന്‍ ഉണ്ടാക്കും ...! അപ്പോ ത്രേസ്യ ചേടത്തി അതില്‍ കുറെ ഉപ്പ് കൊണ്ടിടും ...!, അല്ലെങ്കില്‍ വെള്ളം ഒഴിക്കും ...! ഇതിന്റെയെല്ലാം ഇര അവറാന്‍ ചേട്ടനായിരിക്കും ...! പാവം ഒന്നും മിണ്ടാണ്ട് .., കണ്ണുരുട്ടി കഴിച്ചിട്ട് ഏറ്റു പോവും ..! ഇത് കാണുമ്പോ .. ത്രേസ്യ ചേടത്തി പ്ര്യാവും ....! ''പെണ്ണു കുഞ്ഞായി .., കാക്കാശിനു കൊള്ളാത്തവന്‍ ...ഒരു ചൂടും ചുരണയും ഇല്ലാത്തവന്‍ ..!, ഇതെന്റെ വയറ്റില്‍ തന്നെയാണല്ലോ പിറന്നത് ...? എന്നലറിക്കൊണ്ട് വയറ്റില്‍ ആഞ്ഞാഞ്ഞിടിക്കും ...! ആ ഇടീടെ ശബ്ദം കേട്ട് .., ആ പഞ്ചായത്ത് മുഴുവന്‍ ഞെട്ടും ...! ഇത് കാണുമ്പോ .., അന്നമ്മ ചേടത്തി .., അലമുറയിടും ....! ഇങ്ങനെ ഗതി കെട്ട് .., അവറാന്‍ ചേട്ടന്‍ നില്‍ക്കുമ്പോഴാണ് ....!, കര്‍ത്താവിനും ഇരിക്കപ്പൊറുതി മുട്ടി ...., ത്രേസ്യക്കുട്ടിയെ .., പരലോകത്തേക്ക് ട്രാന്‍സ്‌ഫെര്‍ ചെയ്യിച്ചത് ...! എന്തിനാ അത് ചെയ്യിച്ചതെന്ന് ..., , കര്‍ത്താവും ഇപ്പോള്‍ വിചാരിക്കുന്നുണ്ടാവും ...! കാരണം കര്‍ത്താവിനും കൂടി ഇരിക്കപ്പൊറുതിയില്ലാതായിരിക്കുന്നു ....! ത്രേസ്യചേടത്തി .., പരലോകത്തെ .., മൂന്ന് പരലോകമാക്കി മാറ്റിക്കഴിഞ്ഞിരിക്കുന്നു ...! വഴിയേപോയ വയ്യാവേലിയെ ക്ഷണിച്ചു വരുത്തിയത് പോലെയായി കര്‍ത്താവിന് ....! ആദ്യ ഷോക്ക് മാറിയതോടെ ..., അവറാന്‍ ചേട്ടന്‍ അന്നമ്മ ചേടത്തിയോട് ചോദിച്ചു ....! ''നീയെന്തിനാ പ്രേതമായിട്ട് വന്ന് എന്നെ പേടിപ്പിക്കണേ ...? ''ശൂ .., ശൂ .., മിണ്ടാതിരിക്ക് മനുഷ്യാ ....!, നമ്മടെ വീട്ടില് കള്ളന്‍ കേറീന്നാ തോന്നണേ ...?, അടുക്കളേന്ന് ശബ്ദം കേള്‍ക്കുന്നുണ്ട് ,....''! കള്ളന്‍ന്ന് കേട്ടതോടെ .., തിരികെ വന്ന ജീവന്‍ .., വീണ്ടും ഓടാന്‍ ...സ്റ്റാര്‍ട്ടിങ്ങ് പോയിന്റില്‍ .., വെടി ശബ്ദം കേള്‍ക്കാന്‍ കാത്തു നില്‍ക്കണ ഓട്ടക്കാരനെപ്പോലെ റെഡിയായി ..! ''എടീ നമ്മുടെ വീട്ടീന്ന് എന്തൂട്ട് കിട്ടാനാ ....?'' ''എന്റെ മനുഷ്യാ .., അവന്‍ അടുക്കളെലാണ് .., പാത്രങ്ങളുടെ ശബ്ദം കേള്‍ക്കാനുണ്ട് ...! എടീ അത് വിശന്നിട്ടു വന്ന വല്ല കള്ളനുമായിരിക്കും ......, വല്ലതും തിന്നിട്ട് പോയിക്കോട്ടെ ....''! ''മനുഷ്യാ ഞാന്‍ ഉണക്കമീന്‍ വറ്റിച്ചു വെച്ച കറിയാണ് ....!'' ''അത് കഴിച്ചാപ്പിന്നെ .., അവന്‍ ജീവിതത്തില്‍ കട്ടുതിന്നാന്‍ പോവില്ലാ ....''! പറഞ്ഞ് കഴിഞ്ഞ അപ്പൊത്തന്നെ അവറാന്‍ ചേട്ടന്‍ വാ പൊത്തി .., വായീന്ന് അറിയാതെ വന്ന അബ്ദം ....! അന്നമ്മ ചേടത്തി .., ആ ഇരുട്ടിലും .., അവറാന്‍ ചേട്ടനെ രൂക്ഷമായൊന്ന് നോക്കി .., ഞാന്‍ വെച്ചിട്ടുണ്ട് ..! ''നിങ്ങള് ആ ഒലക്ക എടുത്തോണ്ട് വാ മനുഷ്യാ ..., നമുക്കൊന്ന് നോക്കാം ...''! അടുക്കളയില്‍ പാത്രങ്ങളുടെ ശബ്ദം ....!.. ഒന്നും വ്യക്തമല്ല .., ഒരു രൂപം കുമ്പിട്ടിരിക്കുന്നു ...! അന്നമ്മ ചേടത്തി ഒലക്കയെടുത്ത് ആഞ്ഞൊരടി ....! അലര്‍ച്ചയ്ക്ക് പകരം വലിയൊരു കുര ...!പിന്നെ ഓ .., ഓ ...ന്ന് കരച്ചില്‍ ..! അവറാന്‍ ചേട്ടനും .. അന്നമ്മ ചേടത്തിയും ഒരുമിച്ച് .., ഞെട്ടി ....! ലൈറ്റിട്ടപ്പോള്‍ .., റോമു .., അവന്‍ ഉണക്കമീന്‍ കട്ടു തിന്നാന്‍ വന്നതായിരുന്നു ....! പാതികടിച്ച ഉണക്കമീനോടെ .., അവന്‍ അവറാന്‍ ചേട്ടനെ നോക്കി ഒന്ന് ചിരിച്ചു .., പക്ഷേ .., അത് ചിരിയായിരുന്നില്ല ...,!, അടിയുടെ ശക്തിയില്‍ വായ കോടിപ്പോയതായിരുന്നു ....! ഒന്ന് മൂളിക്കൊണ്ട് ദാ കിടക്കുന്നു .., റോമു വെട്ടിയിട്ട പോലെ താഴേ ...! ''എന്നാലും എന്റെ റോമു ....!, എന്തിനാടാ നീ കട്ടെടുക്കാന്‍ വന്നേ ....?'' അവറാന്‍ ചേട്ടന്‍ വിതുമ്പിക്കൊണ്ടാണ് ചോദിച്ചത് ...., പക്ഷേ ..,അത് കേള്‍ക്കാന്‍ റോമുന്റെ ബോധം ഉണ്ടായിരുന്നില്ല .., അത് ഉണക്കമീനുകള്‍ ഇല്ലാത്ത ലോകത്തേക്ക് എപ്പോഴേ പറന്നു പോയിരുന്നു ....! ''ഈ കള്ള നായേനെ ഇന്ന് ഞാന്‍ കൊല്ലും ..!'' എന്നലറിക്കൊണ്ട് അന്നമ്മ ചേടത്തി വീണ്ടും ഉരല്‍ ഓങ്ങിയതാണ് ....!, പക്ഷേ .., അവറാന്‍ ചേട്ടന്‍ പൂണ്ടടക്കം പിടിച്ചു ...! ഇല്ലെങ്കില്‍ റോമുന്റെ അവസാന കക്കലായേനെ അത് ....!.., ഉണക്കമീനു വേണ്ടി രക്ത സാക്ഷിത്വം വരിച്ച റോമു ആയി മാറിയേനെ അവന്‍ ...!
