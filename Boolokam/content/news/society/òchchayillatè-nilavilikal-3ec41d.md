---
title: "ഒച്ചയില്ലാതെ നിലവിളികള്‍"
date: 2014-01-16T08:29:46
draft: false
categories: ["Society"]
tags: ["90's", 'story']
author: "boolokamtv@gmail.com"
---

<img class="alignright size-full wp-image-134021" alt="01" src="https://cdn.boolokam.com/articles/2014/01/01199.jpg" width="361" height="394" />ഇറങ്ങേണ്ട സ്‌റ്റേഷന്‍ എത്താറായെന്ന് സഹയാത്രിക ഓര്‍മ്മപ്പെടുത്തിയപ്പോള്‍ ട്രയിനിന്റെ കാതടുപ്പിക്കുന്ന ഇരമ്പലുക്കുകള്‍പ്പുറത്തുനിന്ന് ചിന്തയിലേക്ക് കടന്നുവരുന്നുണ്ട് ഭാസുരചന്ദ്രന്റെ വാക്കുകള്‍.

'എനിക്ക് കഴിയില്ല നിന്നെയിങ്ങനെ പ്രണയിച്ചുകൊണ്ടിരിക്കാന്‍. എന്താണ് നിനക്ക് പ്രണയം? എപ്പോഴും നിന്റെ അടുത്തിരിക്കുന്ന എപ്പോഴും നിന്നെ നോക്കിയിരിക്കുന്ന ഒരാളാകാന്‍ എനിക്കുവയ്യ'

അറ്റമില്ലാത്ത ചിന്തകളുടെ പുകമഞ്ഞിനുള്ളില്‍ നിന്നുകൊണ്ടാണ് സാറ ആ വാക്കുകള്‍ കേട്ടത്. ദൂരങ്ങളിലേക്ക് തിരികെവരാതെ പുറപ്പെട്ടുപോയ അപ്പൂപ്പന്‍താടികളാകുന്നു കാതില്‍ വന്നലക്കുന്ന വാക്കുകളോരോന്നും. ദുരന്തങ്ങളില്‍ നിന്ന് ദുരന്തങ്ങളിലേക്ക് കയറിവരുന്ന ജീവിതത്തെ ചേര്‍ത്തുപിടിക്കാന്‍ നടത്തുന്ന വിഫലശ്രമങ്ങള്‍. സ്‌നേഹത്തിന്റെ ചില വെള്ളിവെളിച്ചത്തില്‍ ആദ്രമായ് പോകുന്ന മനോവിചാരങ്ങള്‍.

കയ്യില്‍ നിന്നൂര്‍ന്നുപോയ തൂവാലയാകുന്നു ജീവിതം. തിരിച്ചെടുക്കുമ്പോള്‍ അറിയുന്നു മുഷിഞ്ഞ അതിന്റെ മടുപ്പിക്കുന്ന ഗന്ധം. പക്ഷെ പിന്നെയുമത് എന്തിന് ചേര്‍ത്തുപിടിക്കുന്നു...!?

'ഞാനോരു വിഢ്ഢിയാണോ സുരന്‍?
അപ്പനെയും അമ്മയെയും നഷ്ടമായിട്ടും സ്വന്തമായി ഒന്നും ഇല്ലാതിരുന്നിട്ടും. വര്‍ക്കിംഗ് വിമന്‍സ് ഹോസ്റ്റല്‍ സ്വന്തം വീടാക്കിയിട്ട് എത്രയോ കാലമായിരിക്കുന്നു. പ്രതീക്ഷ കത്തിച്ചുവച്ച പലമുഖങ്ങളും കടന്നുവന്നിരിക്കുന്നു. പക്ഷെ എല്ലായിടത്തും വിഡ്ഢിയാകാന്‍ മാത്രം കഴിഞ്ഞ ഒരു പെണ്ണിന് നിന്റേത് ആത്മാര്‍ത്ഥസ്‌നേഹത്തിന്റെ വെള്ളിവെളിച്ചമാണെന്ന് വെറുതെ നിനക്കുകയായിരുന്നോ?

കോണ്‍വെന്റിന്റെ മുഷിഞ്ഞ ജനാലയ്ക്കല്‍നിന്ന് തന്നെ കണ്ടിട്ട് തിരിച്ചുപോയി മറയുന്ന അപ്പന്റെയും അമ്മയുടെയും ചിത്രം ബാല്യം മുതല്‍ ഉള്ളില്‍ കൊണ്ടുനടക്കുന്നുണ്ട്. ഏതോ വാടകവീടിന്റെ വരാന്തയില്‍ അവര്‍ വിഷം കഴിച്ച് എന്നെ തനിച്ചാക്കിപോയതു മുതലല്ലല്ലോ ജീവിതം ശൂന്യവും വിരസവുമായി മാറാന്‍ തുടങ്ങിയത്....
തേടുകയായിരുന്നു മുഖങ്ങളില്‍ നിന്ന് മുഖങ്ങളിലേക്ക് ഇഴയടുപ്പത്തിന്റെ പുഞ്ചിരികള്‍. വിഢ്ഢിയാവുകയായിരുന്നു എന്ന തിരിച്ചറിവ് ചുരത്തികളഞ്ഞ ജീവന്റെ ആവേശങ്ങള്‍.

ഒടുവിലൊരു ഭാസുരചന്ദ്രന്‍. പ്രത്യയശാസ്ത്രങ്ങളിലൂടെ ജീവിക്കുന്ന സ്‌നേഹത്തിന്റെ നക്ഷത്രവെട്ടമൊളിപ്പിച്ച ചിരിയുമായി ഒടുവില്‍ നീ കടന്നു വരുമ്പോഴാണ് ആദ്യമായി എന്റെ പ്രണയത്തിന്റെ വേനല്‍മരങ്ങള്‍ പൂക്കാന്‍ തുടങ്ങിയത്..

ഞാനറിഞ്ഞു നിന്നെ പ്രണയക്കുന്നതിലൂടെ ഞാന്‍ മാറുകയായിരുന്നുവെന്ന്. വിവാഹിതനും രണ്ടു കുട്ടികളുടെ അച്ഛനുമായിരുന്നിട്ടും എന്നോടുള്ള എന്റെ പ്രണയത്തിന് മറകളൊന്നുമേയുണ്ടായിരുന്നില്ലല്ലോ.

'സാറ , ഒരുപാടു സ്ത്രീസൂഹൃത്തുക്കളെനിക്കുണ്ട്. പക്ഷെ നീ എന്തോ എന്റേതെന്ന് തോന്നിപോകുന്നു....

സുരന്‍...! നിന്റെ സ്‌നേഹത്തിന്റെ അലകടലില്‍ ആടിയുലഞ്ഞുപോയിരുന്നു ഞാന്‍. എന്റെ ഓരോ നിമിഷങ്ങളെ നിന്നോടൊപ്പം ചേര്‍ത്തുവെച്ച ലോകത്തിലെ ഏറ്റവും ഭാഗ്യവതിയായ പെണ്‍കുട്ടിയാവുകയായിരുന്നു ഞാന്‍.

വിവാഹിതനായ നിന്നെ പ്രണയിക്കുന്നതില്‍ യാതൊരു ഉള്‍ശങ്കകളുടെയും ചോദ്യങ്ങളില്ലാതെ ഒരിക്കലും നിന്റെ ദാമ്പത്യത്തിലേക്ക് അതിന്റെ തെളിമയുടെ അകലങ്ങളില്‍പോലും വരാന്‍ ആശിക്കാതെ നിന്നെ വല്ലാതെ പ്രണയിക്കുകയായിരുന്നു ഞാന്‍.

'സൂരന്‍ എന്റെ ലോകം നിന്നിലേക്ക് ചുരുങ്ങിയനിമിഷങ്ങൾക്ക് എന്ത് ഭംഗിയായിരുന്നു ...

ഒരൂപാട് സ്ത്രീസൂഹൃത്തുകളുടെ പരിഗണനയില്‍ മുങ്ങിപോയ നിന്റെ ജീവിതത്തില്‍ പക്ഷെ ഞാന്‍ ഒരു ബാധ്യതയാകുകയായിരുന്നോ? അവരോട് കൂട്ടുച്ചേരാന്‍ ആവാതെ വരുമ്പോള്‍ അവരുടെ സാമീപ്യമില്ലാതെ വരുമ്പോള്‍ എന്നോടു വഴക്കിടുകയും തള്ളിപ്പറയുകയും ഇടക്കെപ്പോഴോ കുറ്റബോധത്താല്‍ പിടയുകയും ചെയ്യുന്നത് ഞാന്‍ നിശബ്ദം നോക്കിയിരുന്നിട്ടുണ്ട്.

"വേണ്ട സാറ ഇങ്ങനെയുള്ള സ്‌നേഹമല്ല എനിക്ക് വേണ്ടത് നിന്നില്‍ നിന്ന് ഒരു നല്ല ചങ്ങാതി മാത്രം മതിയെനിക്ക്.... "

സുരന്‍ നിന്റെ വാക്കുകളിലെ വേദനയുടെ സൂചി മുനകള്‍ പറന്ന്കയറി ഹൃദയത്തെ പിളര്‍ത്തുമ്പോഴും നിന്നെ ഭ്രാന്തമായി സ്‌നേഹിക്കാന്‍ എനിക്കല്ലാതെ മറ്റാര്‍ക്കാവും. !!?

എന്റെ ജീവിതത്തിലെ എല്ലാ രഹസ്യങ്ങളും നിന്റെ മുന്നില്‍ തുറന്ന് വെച്ച് പൂര്‍ണ്ണനഗ്നയായി ഞാന്‍ നിന്നിട്ടും നീ എന്തേ പതറിപോകുന്നു...!!?
എനിക്കു നിന്റെ ജീവിതം ആഗ്രഹിക്കാന്‍ ആവില്ലെന്ന സത്യം എന്നേ തിരിച്ചറിഞ്ഞതാണ്. പക്ഷെ എന്റെ സ്‌നേഹത്തെ നീ നിഷേധിക്കുമ്പോള്‍ ജീവിതം എന്നെ പിന്നെയും വിഢ്ഢിയാക്കുന്നല്ലോ.!!

ട്രയിന്‍ വല്ലാത്ത ശബ്ദത്തോടെ വന്നു നില്‍ക്കുമ്പോള്‍ സ്‌റ്റേഷനിലെ കറുത്ത ബോര്‍ഡിലേക്ക് അവള്‍ മിഴികള്‍ തുറന്നു.

'ഫരീദാബാദ്''

ഇനിയെന്റെ ജീവിതം ഇവിടെയാണ്. ബാഗില്‍ നിന്ന് ജോലിക്കുള്ള നിയമന കത്തെടുത്ത് ഒരു വട്ടം കൂടിവായിച്ചു. ഇവിടെയീ അപരിചിത നാട്ടില്‍ കണക്കധ്യാപികയായി ഇനി തന്റെ ഒടുവിലത്തെ വേഷം കെട്ടല്‍.

എല്ലാത്തിനെയും ഒരുപാടകലത്തിലാക്കി എല്ലാവരില്‍ നിന്ന് വേര്‍പെട്ട് ആരെയും അറിയിക്കാതെ ഇനിയുള്ള ജീവിതം ഇവിടെ തുടങ്ങുകയായി.

ഹിന്ദിയും പഞ്ചാബിയും കൂടികലര്‍ന്ന ശബ്ദങ്ങളുടെ ദിക്കുമുട്ടലുകള്‍ക്കിടയിലൂടെ ലഗേജുമായി സ്‌റ്റേഷനിലിറങ്ങി,വിശ്രമമുറിയില്‍ അഭയം തേടി. രണ്ടു രൂപ കൊടുത്തു വിശ്രമമുറിയിലെ ബാത്ത് റൂമില്‍ കയറി വാതില്‍ അടക്കുമ്പോള്‍ അവള്‍ വല്ലാതെ കിതക്കുന്നുണ്ടായിരുന്നു.
കയ്യിലെ ഫോണില്‍ നിന്നും വിറയലോടെ സിം കാര്‍ഡ് ഊരി പുറത്തെടുത്തു.

സുരന്‍...
ഇത്രയും കാലം നമ്മുടെ ജീവിതത്തിന്റെ അനുഭസാക്ഷ്യമായ സിംകാര്‍ഡ്.
അവള്‍ കുറേനേരം അതിലേക്ക് നോക്കിനിന്നു.

പിന്നെ തൊണ്ടയില്‍ നിന്നും തടുക്കാനാവാതെ ഉയര്‍ന്നു വന്ന ഒരേങ്ങലോടെ ആ സിം കാര്‍ഡ് ഒടിച്ചു പൊട്ടിച്ച്, ഭിത്തിയില്‍ ചാരി ഒച്ചയില്ലാതെ ഉറക്കെ ഉറക്കെ നിലവിളിച്ചുകൊണ്ടിരുന്നു.....


![ഒച്ചയില്ലാതെ നിലവിളികള്‍](https://cdn.boolokam.com/articles/2014/01/01199.jpg)ഇറങ്ങേണ്ട സ്‌റ്റേഷന്‍ എത്താറായെന്ന് സഹയാത്രിക ഓര്‍മ്മപ്പെടുത്തിയപ്പോള്‍ ട്രയിനിന്റെ കാതടുപ്പിക്കുന്ന ഇരമ്പലുക്കുകള്‍പ്പുറത്തുനിന്ന് ചിന്തയിലേക്ക് കടന്നുവരുന്നുണ്ട് ഭാസുരചന്ദ്രന്റെ വാക്കുകള്‍. 'എനിക്ക് കഴിയില്ല നിന്നെയിങ്ങനെ പ്രണയിച്ചുകൊണ്ടിരിക്കാന്‍. എന്താണ് നിനക്ക് പ്രണയം? എപ്പോഴും നിന്റെ അടുത്തിരിക്കുന്ന എപ്പോഴും നിന്നെ നോക്കിയിരിക്കുന്ന ഒരാളാകാന്‍ എനിക്കുവയ്യ' അറ്റമില്ലാത്ത ചിന്തകളുടെ പുകമഞ്ഞിനുള്ളില്‍ നിന്നുകൊണ്ടാണ് സാറ ആ വാക്കുകള്‍ കേട്ടത്. ദൂരങ്ങളിലേക്ക് തിരികെവരാതെ പുറപ്പെട്ടുപോയ അപ്പൂപ്പന്‍താടികളാകുന്നു കാതില്‍ വന്നലക്കുന്ന വാക്കുകളോരോന്നും. ദുരന്തങ്ങളില്‍ നിന്ന് ദുരന്തങ്ങളിലേക്ക് കയറിവരുന്ന ജീവിതത്തെ ചേര്‍ത്തുപിടിക്കാന്‍ നടത്തുന്ന വിഫലശ്രമങ്ങള്‍. സ്‌നേഹത്തിന്റെ ചില വെള്ളിവെളിച്ചത്തില്‍ ആദ്രമായ് പോകുന്ന മനോവിചാരങ്ങള്‍. കയ്യില്‍ നിന്നൂര്‍ന്നുപോയ തൂവാലയാകുന്നു ജീവിതം. തിരിച്ചെടുക്കുമ്പോള്‍ അറിയുന്നു മുഷിഞ്ഞ അതിന്റെ മടുപ്പിക്കുന്ന ഗന്ധം. പക്ഷെ പിന്നെയുമത് എന്തിന് ചേര്‍ത്തുപിടിക്കുന്നു...!? 'ഞാനോരു വിഢ്ഢിയാണോ സുരന്‍? അപ്പനെയും അമ്മയെയും നഷ്ടമായിട്ടും സ്വന്തമായി ഒന്നും ഇല്ലാതിരുന്നിട്ടും. വര്‍ക്കിംഗ് വിമന്‍സ് ഹോസ്റ്റല്‍ സ്വന്തം വീടാക്കിയിട്ട് എത്രയോ കാലമായിരിക്കുന്നു. പ്രതീക്ഷ കത്തിച്ചുവച്ച പലമുഖങ്ങളും കടന്നുവന്നിരിക്കുന്നു. പക്ഷെ എല്ലായിടത്തും വിഡ്ഢിയാകാന്‍ മാത്രം കഴിഞ്ഞ ഒരു പെണ്ണിന് നിന്റേത് ആത്മാര്‍ത്ഥസ്‌നേഹത്തിന്റെ വെള്ളിവെളിച്ചമാണെന്ന് വെറുതെ നിനക്കുകയായിരുന്നോ? കോണ്‍വെന്റിന്റെ മുഷിഞ്ഞ ജനാലയ്ക്കല്‍നിന്ന് തന്നെ കണ്ടിട്ട് തിരിച്ചുപോയി മറയുന്ന അപ്പന്റെയും അമ്മയുടെയും ചിത്രം ബാല്യം മുതല്‍ ഉള്ളില്‍ കൊണ്ടുനടക്കുന്നുണ്ട്. ഏതോ വാടകവീടിന്റെ വരാന്തയില്‍ അവര്‍ വിഷം കഴിച്ച് എന്നെ തനിച്ചാക്കിപോയതു മുതലല്ലല്ലോ ജീവിതം ശൂന്യവും വിരസവുമായി മാറാന്‍ തുടങ്ങിയത്.... തേടുകയായിരുന്നു മുഖങ്ങളില്‍ നിന്ന് മുഖങ്ങളിലേക്ക് ഇഴയടുപ്പത്തിന്റെ പുഞ്ചിരികള്‍. വിഢ്ഢിയാവുകയായിരുന്നു എന്ന തിരിച്ചറിവ് ചുരത്തികളഞ്ഞ ജീവന്റെ ആവേശങ്ങള്‍. ഒടുവിലൊരു ഭാസുരചന്ദ്രന്‍. പ്രത്യയശാസ്ത്രങ്ങളിലൂടെ ജീവിക്കുന്ന സ്‌നേഹത്തിന്റെ നക്ഷത്രവെട്ടമൊളിപ്പിച്ച ചിരിയുമായി ഒടുവില്‍ നീ കടന്നു വരുമ്പോഴാണ് ആദ്യമായി എന്റെ പ്രണയത്തിന്റെ വേനല്‍മരങ്ങള്‍ പൂക്കാന്‍ തുടങ്ങിയത്.. ഞാനറിഞ്ഞു നിന്നെ പ്രണയക്കുന്നതിലൂടെ ഞാന്‍ മാറുകയായിരുന്നുവെന്ന്. വിവാഹിതനും രണ്ടു കുട്ടികളുടെ അച്ഛനുമായിരുന്നിട്ടും എന്നോടുള്ള എന്റെ പ്രണയത്തിന് മറകളൊന്നുമേയുണ്ടായിരുന്നില്ലല്ലോ. 'സാറ , ഒരുപാടു സ്ത്രീസൂഹൃത്തുക്കളെനിക്കുണ്ട്. പക്ഷെ നീ എന്തോ എന്റേതെന്ന് തോന്നിപോകുന്നു.... സുരന്‍...! നിന്റെ സ്‌നേഹത്തിന്റെ അലകടലില്‍ ആടിയുലഞ്ഞുപോയിരുന്നു ഞാന്‍. എന്റെ ഓരോ നിമിഷങ്ങളെ നിന്നോടൊപ്പം ചേര്‍ത്തുവെച്ച ലോകത്തിലെ ഏറ്റവും ഭാഗ്യവതിയായ പെണ്‍കുട്ടിയാവുകയായിരുന്നു ഞാന്‍. വിവാഹിതനായ നിന്നെ പ്രണയിക്കുന്നതില്‍ യാതൊരു ഉള്‍ശങ്കകളുടെയും ചോദ്യങ്ങളില്ലാതെ ഒരിക്കലും നിന്റെ ദാമ്പത്യത്തിലേക്ക് അതിന്റെ തെളിമയുടെ അകലങ്ങളില്‍പോലും വരാന്‍ ആശിക്കാതെ നിന്നെ വല്ലാതെ പ്രണയിക്കുകയായിരുന്നു ഞാന്‍. 'സൂരന്‍ എന്റെ ലോകം നിന്നിലേക്ക് ചുരുങ്ങിയനിമിഷങ്ങൾക്ക് എന്ത് ഭംഗിയായിരുന്നു ... ഒരൂപാട് സ്ത്രീസൂഹൃത്തുകളുടെ പരിഗണനയില്‍ മുങ്ങിപോയ നിന്റെ ജീവിതത്തില്‍ പക്ഷെ ഞാന്‍ ഒരു ബാധ്യതയാകുകയായിരുന്നോ? അവരോട് കൂട്ടുച്ചേരാന്‍ ആവാതെ വരുമ്പോള്‍ അവരുടെ സാമീപ്യമില്ലാതെ വരുമ്പോള്‍ എന്നോടു വഴക്കിടുകയും തള്ളിപ്പറയുകയും ഇടക്കെപ്പോഴോ കുറ്റബോധത്താല്‍ പിടയുകയും ചെയ്യുന്നത് ഞാന്‍ നിശബ്ദം നോക്കിയിരുന്നിട്ടുണ്ട്. "വേണ്ട സാറ ഇങ്ങനെയുള്ള സ്‌നേഹമല്ല എനിക്ക് വേണ്ടത് നിന്നില്‍ നിന്ന് ഒരു നല്ല ചങ്ങാതി മാത്രം മതിയെനിക്ക്.... " സുരന്‍ നിന്റെ വാക്കുകളിലെ വേദനയുടെ സൂചി മുനകള്‍ പറന്ന്കയറി ഹൃദയത്തെ പിളര്‍ത്തുമ്പോഴും നിന്നെ ഭ്രാന്തമായി സ്‌നേഹിക്കാന്‍ എനിക്കല്ലാതെ മറ്റാര്‍ക്കാവും. !!? എന്റെ ജീവിതത്തിലെ എല്ലാ രഹസ്യങ്ങളും നിന്റെ മുന്നില്‍ തുറന്ന് വെച്ച് പൂര്‍ണ്ണനഗ്നയായി ഞാന്‍ നിന്നിട്ടും നീ എന്തേ പതറിപോകുന്നു...!!? എനിക്കു നിന്റെ ജീവിതം ആഗ്രഹിക്കാന്‍ ആവില്ലെന്ന സത്യം എന്നേ തിരിച്ചറിഞ്ഞതാണ്. പക്ഷെ എന്റെ സ്‌നേഹത്തെ നീ നിഷേധിക്കുമ്പോള്‍ ജീവിതം എന്നെ പിന്നെയും വിഢ്ഢിയാക്കുന്നല്ലോ.!! ട്രയിന്‍ വല്ലാത്ത ശബ്ദത്തോടെ വന്നു നില്‍ക്കുമ്പോള്‍ സ്‌റ്റേഷനിലെ കറുത്ത ബോര്‍ഡിലേക്ക് അവള്‍ മിഴികള്‍ തുറന്നു. 'ഫരീദാബാദ്'' ഇനിയെന്റെ ജീവിതം ഇവിടെയാണ്. ബാഗില്‍ നിന്ന് ജോലിക്കുള്ള നിയമന കത്തെടുത്ത് ഒരു വട്ടം കൂടിവായിച്ചു. ഇവിടെയീ അപരിചിത നാട്ടില്‍ കണക്കധ്യാപികയായി ഇനി തന്റെ ഒടുവിലത്തെ വേഷം കെട്ടല്‍. എല്ലാത്തിനെയും ഒരുപാടകലത്തിലാക്കി എല്ലാവരില്‍ നിന്ന് വേര്‍പെട്ട് ആരെയും അറിയിക്കാതെ ഇനിയുള്ള ജീവിതം ഇവിടെ തുടങ്ങുകയായി. ഹിന്ദിയും പഞ്ചാബിയും കൂടികലര്‍ന്ന ശബ്ദങ്ങളുടെ ദിക്കുമുട്ടലുകള്‍ക്കിടയിലൂടെ ലഗേജുമായി സ്‌റ്റേഷനിലിറങ്ങി,വിശ്രമമുറിയില്‍ അഭയം തേടി. രണ്ടു രൂപ കൊടുത്തു വിശ്രമമുറിയിലെ ബാത്ത് റൂമില്‍ കയറി വാതില്‍ അടക്കുമ്പോള്‍ അവള്‍ വല്ലാതെ കിതക്കുന്നുണ്ടായിരുന്നു. കയ്യിലെ ഫോണില്‍ നിന്നും വിറയലോടെ സിം കാര്‍ഡ് ഊരി പുറത്തെടുത്തു. സുരന്‍... ഇത്രയും കാലം നമ്മുടെ ജീവിതത്തിന്റെ അനുഭസാക്ഷ്യമായ സിംകാര്‍ഡ്. അവള്‍ കുറേനേരം അതിലേക്ക് നോക്കിനിന്നു. പിന്നെ തൊണ്ടയില്‍ നിന്നും തടുക്കാനാവാതെ ഉയര്‍ന്നു വന്ന ഒരേങ്ങലോടെ ആ സിം കാര്‍ഡ് ഒടിച്ചു പൊട്ടിച്ച്, ഭിത്തിയില്‍ ചാരി ഒച്ചയില്ലാതെ ഉറക്കെ ഉറക്കെ നിലവിളിച്ചുകൊണ്ടിരുന്നു.....
