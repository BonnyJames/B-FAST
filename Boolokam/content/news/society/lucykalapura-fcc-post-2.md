---
title: "തിരിച്ചൊന്നും പ്രതീക്ഷിക്കാത്ത സ്നേഹപുഴയുടെ ഒഴുക്കിൽ ലോകം മുഴുവനും കീഴടക്കുന്ന ആത്മനിർവൃതിയുണ്ട്"
date: 2020-04-18T09:53:41
draft: false
categories: ["Society"]
tags: ['COVID - 19', 'Lucy kalapura Fcc']
author: "Beaumaris"
---

<strong><em><a href="https://wordpress-972788-3403151.cloudwaysapps.com/lucykalapura-fcc-post-2/269344/ppo-2897" rel="attachment wp-att-269348"><img class="alignleft size-full wp-image-269348" src="https://cdn.boolokam.com/articles/2020/04/ppo-483.jpg" alt="" width="784" height="410" /></a>Lucy kalapura Fcc</em></strong>

<strong>സിസ്റ്റർ ലൂസി കളപ്പുരയുടെ ഫെയ്‌സ്‌ബുക്ക് പോസ്റ്റ്:</strong>

നാടു മുഴുവൻ ഒരേമനസോടെ ഈ മഹാമാരിയോട് പൊരുതുന്ന ഈ കാലത്ത് എന്നെക്കൊണ്ട് കഴിയുന്ന ഏതു രീതിയിലും സന്നദ്ധ സേവനം ചെയ്യാൻ തയ്യാറാണെന്ന് കാണിച്ച് മുഖ്യമന്ത്രി, ജില്ലാ കളക്ടർ, ജില്ലാ വിദ്യാഭ്യാസ മേധാവി എന്നിവർക്ക് ഒരു ചെറിയ കുറിപ്പെഴുതി അയച്ചിരുന്നു. മറുപടിയൊന്നും കാണാതായപ്പോൾ ഇതുപോലൊരു പകർച്ചവ്യാധിയോട് പൊരുതാനാവശ്യമായ യാതൊരു ശാസ്ത്രീയ പരിശീലനവും ലഭിച്ചിട്ടില്ലാത്ത എന്നെപ്പോലൊരാളുടെ സേവനം ആവശ്യമില്ലാത്തതുകൊണ്ടായിരിക്കും എന്നെനിക്ക് തോന്നി. ഇപ്പോഴത്തെ നിലയിൽ സ്വന്തം മുറിക്കുള്ളിൽ അടച്ചിരിക്കുന്നതായിരിക്കും എനിക്ക് ചെയ്യാൻ കഴിയുന്ന ഏറ്റവും മികച്ച കാര്യം എന്ന് മനസിലാക്കി വെറുതെയിരിക്കുന്ന ഈ സമയം എങ്ങനെ ഉപയോഗപ്രദമായ രീതിയിൽ ചിലവഴിക്കാം എന്ന വിഷയത്തിൽ ‘ഗവേഷണം’ നടത്തിക്കൊണ്ടിരിക്കുകയായിരുന്നു ഞാൻ. അതിനിടയിലാണ് ജില്ലാ മെഡിക്കൽ സൂപ്രണ്ടിന്റെ ഓഫീസിൽ നിന്നുള്ള ആ ലെറ്റർ എന്നെ തേടിയെത്തിയത്. ഏപ്രിൽ 15ന് തൊണ്ടർനാട് ചെക്ക് പോസ്റ്റിൽ രാവിലെ 9 മണി മുതൽ വൈകുന്നേരം 6മണി വരെ പരിശോധനാ ഡ്യൂട്ടി ചെയ്യാൻ ആവശ്യപ്പെട്ടുകൊണ്ടുള്ള ലെറ്ററായിരുന്നു അത് . ഇങ്ങനെയൊരു അവസരം ലഭിച്ചതിൽ വലിയ സന്തോഷം തോന്നി ഉള്ളിൽ.

<img class="alignleft" src="https://scontent.ftrv1-1.fna.fbcdn.net/v/t1.0-9/93476984_2724408871018571_3141770307895820288_o.jpg?_nc_cat=111&amp;_nc_sid=730e14&amp;_nc_ohc=z1hyBdcMkCcAX_Xi1Yr&amp;_nc_ht=scontent.ftrv1-1.fna&amp;oh=b0e663cbb70d0dfc60bdfe6ecbce8138&amp;oe=5EC08121" width="342" height="256" />ഈ സമയത്ത് പുറത്തിറങ്ങാൻ ആവശ്യമായ PPE (Personal Protective Equipment) ഒന്നും എന്റെ കൈയ്യിൽ ഇല്ല. ഒരു മാസ്‌കെങ്കിലും ഉണ്ടായിരുന്നെങ്കിൽ എന്നാഗ്രഹിച്ചു പോയി. എവിടെ നിന്നെങ്കിലും വാങ്ങാമെന്ന് വച്ചാൽ ഇപ്പോൾ ഇതൊന്നും എവിടെയും കിട്ടാനില്ലാത്ത അവസ്ഥയാണല്ലോ. കൂടെ ജോലി ചെയ്യുന്ന ആനി ടീച്ചറിനെ വിളിച്ചു, ഒരു മാസ്‌ക് തരാനുണ്ടാകുമോ എന്നു ചോദിച്ചു, അവർ സന്തോഷത്തോടെ തരാമെന്ന് സമ്മതിച്ചു. അങ്ങനെ ആനി ടീച്ചർ തന്ന മാസ്‌കോക്കെ ധരിച്ച് ഏപ്രിൽ 15ന് രാവിലെ തന്നെ ഞങ്ങൾ തൊണ്ടർനാട് ചെക്ക് പോസ്റ്റ് ലക്ഷ്യമാക്കി യാത്ര തിരിച്ചു. റോഡിലെങ്ങും ആരുമില്ല. എന്നും വാഹനങ്ങളും ആളുകളും നിറഞ്ഞൊഴുകുന്ന റോഡുകളൊക്കെ വിജനമായി കിടക്കുകയാണ്. മനുഷ്യരൊഴിഞ്ഞുപോയ നിരത്തുകൾ ഇപ്പോൾ അലഞ്ഞു തിരിയുന്ന നായ്ക്കളും കുരങ്ങന്മാരും മറ്റു നാൽക്കാലികളുമൊക്കെ യഥേഷ്‌ടം വിഹരിക്കുകയാണ്. എല്ലാത്തിന്റെയും അധിപന്മാരായ മനുഷ്യർ എന്നൊക്കെ നമ്മൾ സ്വയം അഹങ്കരിക്കുമെങ്കിലും യഥാർത്ഥത്തിൽ ഈ ലോകം ഇവർക്കെല്ലാം കൂടി അവകാശപ്പെട്ടതല്ലേ. അവർക്കു കൂടി ജീവിക്കാനുള്ള സ്ഥലങ്ങളല്ലേ നമ്മൾ കയ്യേറി വീടുകൾ വച്ച് താമസിക്കുന്നത് എന്നൊക്കെ ചിന്തിച്ച് സ്ഥലമെത്തിയതുപോലും അറിഞ്ഞില്ല.

ഞങ്ങളെത്തുന്നതും കാത്ത് രാത്രി ഡ്യൂട്ടിയിൽ ഉണ്ടായിരുന്നവർ നിൽപ്പുണ്ടായിരുന്നു. അവർ ഔദ്യോഗികമായി ഞങ്ങൾക്ക് ഡ്യൂട്ടി കൈമാറി. ഒപ്പം എന്തൊക്കെയാണ് ഞങ്ങളുടെ ചുമതകൾ എന്നൊക്കെ വിശദീകരിച്ചു തന്നു. നാല് പോലീസുകാർ, രണ്ട് നഴ്‌സുമാർ, ഒരു വില്ലേജ് ഓഫീസ് ഉദ്യോഗസ്ഥൻ, ഞാനുൾപ്പെടെ രണ്ട് അധ്യാപകർ, കൂടാതെ മാവോയിസ് ഭീഷണിയൊക്കെയുള്ള സ്ഥലമായതിനാൽ ഞങ്ങളുടെയെല്ലാം സുരക്ഷക്കായി ഒരു ഗൺമാൻ എന്നിങ്ങനെ പത്തുപേരാണ് അന്നവിടെ ജോലി ചെയ്യുന്നത്. ചെക്ക് പോസ്റ്റിലൂടെ കടന്നു പോകുന്ന ഓരോ വാഹനവും എന്തിനാണ് പോകുന്നത്, ആരൊക്കെയാണ് വാഹനത്തിലുള്ളത് എന്നൊക്കെയുള്ള വിവരങ്ങൾ രജിസ്റ്ററിൽ കൃത്യമായി രേഖപ്പെടുത്തുക എന്നതാണ് എനിക്ക് കിട്ടിയ ചുമതല. അപ്പോഴേക്കും വെയിൽ കനത്തു തുടങ്ങിയിരുന്നു. പൊരിവെയിലിൽ വിയർത്ത് ഉരുകുകയായിരുന്നെങ്കിലും സന്തോഷത്തോടെ ഞങ്ങളെല്ലാം ഞങ്ങളെ ഏൽപ്പിച്ച ഉത്തരവാദിത്തങ്ങൾ ചെയ്‌തു തുടങ്ങി.

വിദഗ്ദ്ധ ചികിത്സക്കായി മറ്റു ജില്ലകളിലേക്ക് പോകുന്ന രോഗികൾ, ചരക്കു വാഹനങ്ങൾ, അത്യാസന്ന നിലയിലുള്ളവരെയും കൊണ്ട് പായുന്ന ആംബുലൻസുകൾ, വിദേശത്തുനിന്നെത്തി ആഴ്‌ചകൾ നീളുന്ന ക്വാറന്റൈൻ കഴിഞ്ഞ് സ്വന്തം വീടുകളിലേക്ക് തിരികെ പോകുന്നവർ തുടങ്ങി ഏതെല്ലാം ആവശ്യങ്ങളുള്ള ആളുകൾ…. അതിനിടയിൽ നുണപറഞ്ഞ് ജില്ല കടക്കാൻ ശ്രമിക്കുന്നവരെയും വെറുതെ ബന്ധുവീട്ടിൽ സന്ദർശനത്തിന് പോകുന്നവരെയുമെല്ലാം അവിടെ കണ്ടു. ഓരോ വാഹനവും നിർത്തി അവരോട് ചുരുങ്ങിയ സമയം കൊണ്ട് പരമാവധി വിവരങ്ങൾ ചോദിച്ചറിയണം, അവർ പറയുന്ന കാര്യങ്ങൾ സത്യമാണോ എന്നുറപ്പുവരുത്തണം, ചിലരോട് മനഃശാസ്ത്രപരമായ സമീപനം നടത്തണം, ചിലർക്ക് മണിക്കൂറുകൾ ക്ലാസ്സ്‌ എടുക്കണം, ചിലരെ പേടിപ്പെടുത്തണം, ചിലരെ ശിക്ഷിക്കണം ഇതൊക്കെയാണ് പോലീസുകാരുടെ ചുമതലകൾ. ചിലപ്പോൾ ചെക്ക് പോസ്റ്റ് കടന്നു പോയ ആളുകളുടെ എണ്ണം തിരികെ വരുമ്പോൾ കുറവായിരിക്കും, അതെന്തുകൊണ്ടാണെന്ന് അന്വേഷിക്കണം, മറ്റു ചിലപ്പോൾ പോയ ആളാവില്ല തിരികെ വരുന്നത്, അത് ശ്രദ്ധിക്കണം, ആംബുലൻസിൽ രോഗി തന്നെയാണോ എന്നുറപ്പു വരുത്തണം. എത്ര ബുദ്ധിമുട്ടേറിയ ജോലിയാണ് പോലീസുകാരുടേത് എന്ന് ഞങ്ങളൊക്കെ കണ്ടറിയുകയായിരുന്നു. തുടർച്ചയായി 24 മണിക്കൂറാണ് അവരുടെ ഡ്യൂട്ടി സമയം.

ആവശ്യത്തിന് PPE കിട്ടാനില്ലാത്തതിനാൽ ആറുമണിക്കൂർ മാത്രം ധരിക്കാൻ പാടുള്ള മാസ്‌ക് 24 മണിക്കൂർ കഴിഞ്ഞാലും മാറ്റാൻ സാധിക്കാറില്ല. പലപ്പോഴും ഭക്ഷണം പോലും കിട്ടാറില്ലത്രെ. പക്ഷേ എത്ര തളർന്നാലും തങ്ങളോട് കയർക്കുന്നവരോടു പോലും സംയമനം കൈവിടാതെയുള്ള അവരുടെ സംസാരം കണ്ട് ഞാൻ അതിശയിച്ചു. ഇടക്കെപ്പോഴോ കമ്മ്യുണിറ്റി കിച്ചണിൽ നിന്ന് കിട്ടിയ ഒരു ചായ കുടിക്കുന്നതിനിടയിൽ അവർ തങ്ങളുടെ വീടിനെയും വീട്ടുകാരെയുമൊക്കെപ്പറ്റി പറഞ്ഞു. അതിലൊരാളുടെ വിവാഹം കഴിഞ്ഞ് കുറച്ചുനാളേ ആയിട്ടുള്ളൂ. അവളെ വീട്ടിൽ ഒറ്റക്കാക്കിയിട്ടാണ് ഡ്യൂട്ടിക്ക് വന്നിരിക്കുന്നത്. ഭാര്യയും കുഞ്ഞുങ്ങളും പ്രായമുള്ള മാതാപിതാക്കളുമൊക്കെ അവരെ ഓരോരുത്തരെയും കാത്ത് വീട്ടിലുണ്ട്. തങ്ങൾക്ക് രോഗം വന്നാലും സാരമില്ല, വീട്ടിലുള്ളവർക്കെങ്കിലും വരാതിരുന്നാൽ മതിയായിരുന്നു എന്നവർ പറഞ്ഞപ്പോൾ കേട്ടിരുന്ന ഞങ്ങളുടെ കണ്ണുകളും നിറഞ്ഞുപോയി. “എന്തൊക്കെ സംഭവിച്ചാലും ഞങ്ങൾ ജോലി നോക്കുന്ന ഈ ചെക്ക് പോസ്റ്റിലൂടെ വയനാട് ജില്ലയിലേക്ക് ഈ രോഗം പടരാൻ ഞങ്ങൾ അനുവദിക്കില്ല” എന്നും പറഞ്ഞ് അവർ ഡ്യൂട്ടി ചെയ്യാനായി നീണ്ട ലാത്തിയും കൈയിലെടുത്ത് ചാടിയെഴുന്നേൽക്കുമ്പോൾ എല്ലാ ക്ഷീണവും മറന്ന് ഞങ്ങളെല്ലാം അറിയാതെ ഒപ്പം ചാടിയെഴുന്നേറ്റുപോയി.

വാഹനങ്ങളിൽ കടന്നു പോകുന്നവർക്ക് രോഗലക്ഷണങ്ങളുണ്ടോ എന്ന് പരിശോധിച്ച് ഉറപ്പു വരുത്തുകയാണ് ഞങ്ങളുടെ കൂടെയുള്ള രണ്ട് നഴ്‌സുമാരുടെ ജോലി. സംശയമുള്ളവരുടെയെല്ലാം temperature എടുത്തും ചോദ്യങ്ങൾ ചോദിച്ചും പിടിപ്പത് പണിയുണ്ടവർക്ക്. ശരിയായ സുരക്ഷിതത്വം തരാത്ത നിലവാരം കുറഞ്ഞ മാസ്‌കുകളാണ് അവരൊക്കെ ധരിച്ചിരിക്കുന്നത്. രാപകലില്ലാതെ കഠിനാദ്ധ്വാനം ചെയ്‌താലും വളരെ തുച്ഛമായ ശമ്പളം മാത്രമാണ് നഴ്‌സുമാർക്ക് ലഭിക്കുന്നത്. വെറും അയ്യായിരം രൂപ മാത്രം ശമ്പളം നൽകി അടിമപ്പണി ചെയ്യിക്കുന്ന ആശുപത്രികളെക്കുറിച്ച് കഴിഞ്ഞ ദിവസം കൂടി വാർത്തകൾ വായിച്ചതല്ലേയുള്ളൂ നമ്മൾ. നമ്മുടെയൊക്കെ ജീവന് നാമിപ്പോൾ അവരോട് കടപ്പെട്ടിരിക്കുകയാണെന്ന് മറക്കാമോ? അവർക്ക് സുരക്ഷിതമായ ജോലി സാഹചര്യങ്ങൾ ഒരുക്കേണ്ടതും മാന്യമായ ശമ്പളം അവർക്ക് ലഭിക്കുന്നുണ്ടെന്ന് ഉറപ്പു വരുത്തേണ്ടതും നമ്മളോരോരുത്തരുടേയും കടമയല്ലേ?

ഉച്ചക്ക് ഞങ്ങൾക്കെല്ലാവർക്കുമുള്ള ഭക്ഷണം കൊണ്ട് വന്നു തന്നത് അടുത്തുള്ള ഒരു വീട്ടിൽ നിന്നായിരുന്നു. നാടിന്റെ സുരക്ഷക്ക് വേണ്ടി അവിടെ ഡ്യൂട്ടി ചെയ്യുന്നവർക്ക് കൊടുക്കാനുള്ള ചുമതല ആ നാട്ടുകാർ മാറിമാറി ഏറ്റെടുത്തിരിക്കുകയാണ്. ഭക്ഷണപ്പാത്രങ്ങൾ കൊണ്ടുവന്നു തന്ന ശേഷം സാമൂഹിക അകലം പാലിച്ചുകൊണ്ട് ഞങ്ങൾ ഭക്ഷണം കഴിക്കുന്നത്‌ ദൂരെ മാറി നിന്ന് നോക്കി നിൽക്കുന്ന ആ വീട്ടുകാരെ കണ്ടപ്പോൾ കഴിച്ചുകൊണ്ടിരുന്ന ഭക്ഷണത്തിന്റെ രുചി ഇരട്ടിയായെന്ന് തോന്നി. പരസ്‌പരം സഹായിച്ചും സഹകരിച്ചും ഒരു നാട് മുഴുവൻ ഒത്തൊരുമിച്ച് ഒരേ മനസ്സായി മാറുന്ന അത്ഭുത കാഴ്ച്ചകളാണ് അവിടെ കണ്ടത്.

ഞങ്ങളുടെ ഡ്യൂട്ടി സ്ഥലത്തിനരികിൽ പ്രായം ചെന്നൊരു മനുഷ്യൻ രാവിലെ മുതൽ ഒരു കടത്തിണ്ണയിൽ ഒരേയിരിപ്പ് ഇരിക്കുന്നത് ഞാൻ ശ്രദ്ധിച്ചിരുന്നു. ഇടക്ക് ചായകുടിക്കാനൊരൽപ്പം സമയം കിട്ടിയപ്പോൾ അദ്ദേഹത്തിൻറെ അടുത്ത് ചെന്ന് വിശേഷങ്ങൾ അന്വേഷിച്ചു. 93 വയസ്സാണ് അദ്ദേഹത്തിന്. അദ്ദേഹത്തിന്റെ ഭാര്യ മരിച്ചുപോയി. മക്കളൊക്കെ വിവിധ സ്ഥലങ്ങളിലാണ് താമസിക്കുന്നത്. പക്ഷേ അദ്ദേഹത്തിന് ആ കടയും അതിനോട് ചേർന്ന വീടും വിട്ടുപോകാൻ മനസ്സനുവദിച്ചില്ല. തന്റെ ഭാര്യയുടെ ഓർമ്മകളുള്ള ആ വീട്ടിൽ ഒറ്റയ്ക്ക് ജീവിക്കുകയാണ് അദ്ദേഹം. അതിനിടയിലാണ് രാജ്യം മുഴുവൻ ലോക്ക് ഡൗണിലാകുന്നത്. സന്മനസ്സുള്ള ആളുകൾ ചുറ്റുമുള്ളതിനാൽ പട്ടിണി കിടക്കേണ്ട അവസ്ഥ ഇതുവരെയും വന്നില്ലെന്ന് അദ്ദേഹം പറഞ്ഞപ്പോൾ ആ നാടിനെയോർത്ത് എനിക്കഭിമാനം തോന്നി. ഞാൻ കൊടുത്ത ചെറുകടി സന്തോഷത്തോടെ സ്വീകരിച്ച അദ്ദേഹം പോലീസിന്റെ ജോലി കണ്ട് എന്തൊക്കെയോ മനസ്സിൽ കുറിച്ച് വയ്ക്കുകയാണെന്ന് തോന്നി.

സമയം വൈകുന്നേരം 6 മണിയായപ്പോഴേക്കും ഞങ്ങളുടെ പകരക്കാർ എത്തിച്ചേർന്നു. അവർക്ക് ഡ്യൂട്ടി കൈമാറുമ്പോഴേക്കും ഞങ്ങളൊക്കെ വല്ലാതെ തളർന്നിരുന്നു. പക്ഷേ പാവം പോലീസുകാർക്ക് 24 മണിക്കൂർ കഴിയാതെ പോകാനാവില്ല. എല്ലാവരോടും യാത്ര പറഞ്ഞു മടങ്ങുമ്പോഴേക്കും ആ നാടിനോടും ആ നാട്ടുകാരോടും ആ പോലീസുകാരോടും അവിടെ കണ്ട മറ്റെല്ലാവരോടുമൊക്കെ വല്ലാത്തൊരടുപ്പമായിക്കഴിഞ്ഞിരുന്നു, എല്ലാവരും ചേർന്ന് ഒരൊറ്റ കുടുംബമായി മാറിയതുപോലെ.തിരിച്ചൊന്നും പ്രതീക്ഷിക്കാത്ത സ്നേഹപുഴയുടെ ഒഴുക്കിൽ ലോകം മുഴുവനും കീഴടക്കുന്ന ആത്മനിർവൃതിയുണ്ട്!


![തിരിച്ചൊന്നും പ്രതീക്ഷിക്കാത്ത സ്നേഹപുഴയുടെ ഒഴുക്കിൽ ലോകം മുഴുവനും കീഴടക്കുന്ന ആത്മനിർവൃതിയുണ്ട്](https://cdn.boolokam.com/articles/2020/04/ppo-483.jpg)**_[](https://wordpress-972788-3403151.cloudwaysapps.com/lucykalapura-fcc-post-2/269344/ppo-2897)Lucy kalapura Fcc_** **സിസ്റ്റർ ലൂസി കളപ്പുരയുടെ ഫെയ്‌സ്‌ബുക്ക് പോസ്റ്റ്:** നാടു മുഴുവൻ ഒരേമനസോടെ ഈ മഹാമാരിയോട് പൊരുതുന്ന ഈ കാലത്ത് എന്നെക്കൊണ്ട് കഴിയുന്ന ഏതു രീതിയിലും സന്നദ്ധ സേവനം ചെയ്യാൻ തയ്യാറാണെന്ന് കാണിച്ച് മുഖ്യമന്ത്രി, ജില്ലാ കളക്ടർ, ജില്ലാ വിദ്യാഭ്യാസ മേധാവി എന്നിവർക്ക് ഒരു ചെറിയ കുറിപ്പെഴുതി അയച്ചിരുന്നു. മറുപടിയൊന്നും കാണാതായപ്പോൾ ഇതുപോലൊരു പകർച്ചവ്യാധിയോട് പൊരുതാനാവശ്യമായ യാതൊരു ശാസ്ത്രീയ പരിശീലനവും ലഭിച്ചിട്ടില്ലാത്ത എന്നെപ്പോലൊരാളുടെ സേവനം ആവശ്യമില്ലാത്തതുകൊണ്ടായിരിക്കും എന്നെനിക്ക് തോന്നി. ഇപ്പോഴത്തെ നിലയിൽ സ്വന്തം മുറിക്കുള്ളിൽ അടച്ചിരിക്കുന്നതായിരിക്കും എനിക്ക് ചെയ്യാൻ കഴിയുന്ന ഏറ്റവും മികച്ച കാര്യം എന്ന് മനസിലാക്കി വെറുതെയിരിക്കുന്ന ഈ സമയം എങ്ങനെ ഉപയോഗപ്രദമായ രീതിയിൽ ചിലവഴിക്കാം എന്ന വിഷയത്തിൽ ‘ഗവേഷണം’ നടത്തിക്കൊണ്ടിരിക്കുകയായിരുന്നു ഞാൻ. അതിനിടയിലാണ് ജില്ലാ മെഡിക്കൽ സൂപ്രണ്ടിന്റെ ഓഫീസിൽ നിന്നുള്ള ആ ലെറ്റർ എന്നെ തേടിയെത്തിയത്. ഏപ്രിൽ 15ന് തൊണ്ടർനാട് ചെക്ക് പോസ്റ്റിൽ രാവിലെ 9 മണി മുതൽ വൈകുന്നേരം 6മണി വരെ പരിശോധനാ ഡ്യൂട്ടി ചെയ്യാൻ ആവശ്യപ്പെട്ടുകൊണ്ടുള്ള ലെറ്ററായിരുന്നു അത് . ഇങ്ങനെയൊരു അവസരം ലഭിച്ചതിൽ വലിയ സന്തോഷം തോന്നി ഉള്ളിൽ. ![](https://scontent.ftrv1-1.fna.fbcdn.net/v/t1.0-9/93476984_2724408871018571_3141770307895820288_o.jpg?_nc_cat=111&_nc_sid=730e14&_nc_ohc=z1hyBdcMkCcAX_Xi1Yr&_nc_ht=scontent.ftrv1-1.fna&oh=b0e663cbb70d0dfc60bdfe6ecbce8138&oe=5EC08121)ഈ സമയത്ത് പുറത്തിറങ്ങാൻ ആവശ്യമായ PPE (Personal Protective Equipment) ഒന്നും എന്റെ കൈയ്യിൽ ഇല്ല. ഒരു മാസ്‌കെങ്കിലും ഉണ്ടായിരുന്നെങ്കിൽ എന്നാഗ്രഹിച്ചു പോയി. എവിടെ നിന്നെങ്കിലും വാങ്ങാമെന്ന് വച്ചാൽ ഇപ്പോൾ ഇതൊന്നും എവിടെയും കിട്ടാനില്ലാത്ത അവസ്ഥയാണല്ലോ. കൂടെ ജോലി ചെയ്യുന്ന ആനി ടീച്ചറിനെ വിളിച്ചു, ഒരു മാസ്‌ക് തരാനുണ്ടാകുമോ എന്നു ചോദിച്ചു, അവർ സന്തോഷത്തോടെ തരാമെന്ന് സമ്മതിച്ചു. അങ്ങനെ ആനി ടീച്ചർ തന്ന മാസ്‌കോക്കെ ധരിച്ച് ഏപ്രിൽ 15ന് രാവിലെ തന്നെ ഞങ്ങൾ തൊണ്ടർനാട് ചെക്ക് പോസ്റ്റ് ലക്ഷ്യമാക്കി യാത്ര തിരിച്ചു. റോഡിലെങ്ങും ആരുമില്ല. എന്നും വാഹനങ്ങളും ആളുകളും നിറഞ്ഞൊഴുകുന്ന റോഡുകളൊക്കെ വിജനമായി കിടക്കുകയാണ്. മനുഷ്യരൊഴിഞ്ഞുപോയ നിരത്തുകൾ ഇപ്പോൾ അലഞ്ഞു തിരിയുന്ന നായ്ക്കളും കുരങ്ങന്മാരും മറ്റു നാൽക്കാലികളുമൊക്കെ യഥേഷ്‌ടം വിഹരിക്കുകയാണ്. എല്ലാത്തിന്റെയും അധിപന്മാരായ മനുഷ്യർ എന്നൊക്കെ നമ്മൾ സ്വയം അഹങ്കരിക്കുമെങ്കിലും യഥാർത്ഥത്തിൽ ഈ ലോകം ഇവർക്കെല്ലാം കൂടി അവകാശപ്പെട്ടതല്ലേ. അവർക്കു കൂടി ജീവിക്കാനുള്ള സ്ഥലങ്ങളല്ലേ നമ്മൾ കയ്യേറി വീടുകൾ വച്ച് താമസിക്കുന്നത് എന്നൊക്കെ ചിന്തിച്ച് സ്ഥലമെത്തിയതുപോലും അറിഞ്ഞില്ല. ഞങ്ങളെത്തുന്നതും കാത്ത് രാത്രി ഡ്യൂട്ടിയിൽ ഉണ്ടായിരുന്നവർ നിൽപ്പുണ്ടായിരുന്നു. അവർ ഔദ്യോഗികമായി ഞങ്ങൾക്ക് ഡ്യൂട്ടി കൈമാറി. ഒപ്പം എന്തൊക്കെയാണ് ഞങ്ങളുടെ ചുമതകൾ എന്നൊക്കെ വിശദീകരിച്ചു തന്നു. നാല് പോലീസുകാർ, രണ്ട് നഴ്‌സുമാർ, ഒരു വില്ലേജ് ഓഫീസ് ഉദ്യോഗസ്ഥൻ, ഞാനുൾപ്പെടെ രണ്ട് അധ്യാപകർ, കൂടാതെ മാവോയിസ് ഭീഷണിയൊക്കെയുള്ള സ്ഥലമായതിനാൽ ഞങ്ങളുടെയെല്ലാം സുരക്ഷക്കായി ഒരു ഗൺമാൻ എന്നിങ്ങനെ പത്തുപേരാണ് അന്നവിടെ ജോലി ചെയ്യുന്നത്. ചെക്ക് പോസ്റ്റിലൂടെ കടന്നു പോകുന്ന ഓരോ വാഹനവും എന്തിനാണ് പോകുന്നത്, ആരൊക്കെയാണ് വാഹനത്തിലുള്ളത് എന്നൊക്കെയുള്ള വിവരങ്ങൾ രജിസ്റ്ററിൽ കൃത്യമായി രേഖപ്പെടുത്തുക എന്നതാണ് എനിക്ക് കിട്ടിയ ചുമതല. അപ്പോഴേക്കും വെയിൽ കനത്തു തുടങ്ങിയിരുന്നു. പൊരിവെയിലിൽ വിയർത്ത് ഉരുകുകയായിരുന്നെങ്കിലും സന്തോഷത്തോടെ ഞങ്ങളെല്ലാം ഞങ്ങളെ ഏൽപ്പിച്ച ഉത്തരവാദിത്തങ്ങൾ ചെയ്‌തു തുടങ്ങി. വിദഗ്ദ്ധ ചികിത്സക്കായി മറ്റു ജില്ലകളിലേക്ക് പോകുന്ന രോഗികൾ, ചരക്കു വാഹനങ്ങൾ, അത്യാസന്ന നിലയിലുള്ളവരെയും കൊണ്ട് പായുന്ന ആംബുലൻസുകൾ, വിദേശത്തുനിന്നെത്തി ആഴ്‌ചകൾ നീളുന്ന ക്വാറന്റൈൻ കഴിഞ്ഞ് സ്വന്തം വീടുകളിലേക്ക് തിരികെ പോകുന്നവർ തുടങ്ങി ഏതെല്ലാം ആവശ്യങ്ങളുള്ള ആളുകൾ…. അതിനിടയിൽ നുണപറഞ്ഞ് ജില്ല കടക്കാൻ ശ്രമിക്കുന്നവരെയും വെറുതെ ബന്ധുവീട്ടിൽ സന്ദർശനത്തിന് പോകുന്നവരെയുമെല്ലാം അവിടെ കണ്ടു. ഓരോ വാഹനവും നിർത്തി അവരോട് ചുരുങ്ങിയ സമയം കൊണ്ട് പരമാവധി വിവരങ്ങൾ ചോദിച്ചറിയണം, അവർ പറയുന്ന കാര്യങ്ങൾ സത്യമാണോ എന്നുറപ്പുവരുത്തണം, ചിലരോട് മനഃശാസ്ത്രപരമായ സമീപനം നടത്തണം, ചിലർക്ക് മണിക്കൂറുകൾ ക്ലാസ്സ്‌ എടുക്കണം, ചിലരെ പേടിപ്പെടുത്തണം, ചിലരെ ശിക്ഷിക്കണം ഇതൊക്കെയാണ് പോലീസുകാരുടെ ചുമതലകൾ. ചിലപ്പോൾ ചെക്ക് പോസ്റ്റ് കടന്നു പോയ ആളുകളുടെ എണ്ണം തിരികെ വരുമ്പോൾ കുറവായിരിക്കും, അതെന്തുകൊണ്ടാണെന്ന് അന്വേഷിക്കണം, മറ്റു ചിലപ്പോൾ പോയ ആളാവില്ല തിരികെ വരുന്നത്, അത് ശ്രദ്ധിക്കണം, ആംബുലൻസിൽ രോഗി തന്നെയാണോ എന്നുറപ്പു വരുത്തണം. എത്ര ബുദ്ധിമുട്ടേറിയ ജോലിയാണ് പോലീസുകാരുടേത് എന്ന് ഞങ്ങളൊക്കെ കണ്ടറിയുകയായിരുന്നു. തുടർച്ചയായി 24 മണിക്കൂറാണ് അവരുടെ ഡ്യൂട്ടി സമയം. ആവശ്യത്തിന് PPE കിട്ടാനില്ലാത്തതിനാൽ ആറുമണിക്കൂർ മാത്രം ധരിക്കാൻ പാടുള്ള മാസ്‌ക് 24 മണിക്കൂർ കഴിഞ്ഞാലും മാറ്റാൻ സാധിക്കാറില്ല. പലപ്പോഴും ഭക്ഷണം പോലും കിട്ടാറില്ലത്രെ. പക്ഷേ എത്ര തളർന്നാലും തങ്ങളോട് കയർക്കുന്നവരോടു പോലും സംയമനം കൈവിടാതെയുള്ള അവരുടെ സംസാരം കണ്ട് ഞാൻ അതിശയിച്ചു. ഇടക്കെപ്പോഴോ കമ്മ്യുണിറ്റി കിച്ചണിൽ നിന്ന് കിട്ടിയ ഒരു ചായ കുടിക്കുന്നതിനിടയിൽ അവർ തങ്ങളുടെ വീടിനെയും വീട്ടുകാരെയുമൊക്കെപ്പറ്റി പറഞ്ഞു. അതിലൊരാളുടെ വിവാഹം കഴിഞ്ഞ് കുറച്ചുനാളേ ആയിട്ടുള്ളൂ. അവളെ വീട്ടിൽ ഒറ്റക്കാക്കിയിട്ടാണ് ഡ്യൂട്ടിക്ക് വന്നിരിക്കുന്നത്. ഭാര്യയും കുഞ്ഞുങ്ങളും പ്രായമുള്ള മാതാപിതാക്കളുമൊക്കെ അവരെ ഓരോരുത്തരെയും കാത്ത് വീട്ടിലുണ്ട്. തങ്ങൾക്ക് രോഗം വന്നാലും സാരമില്ല, വീട്ടിലുള്ളവർക്കെങ്കിലും വരാതിരുന്നാൽ മതിയായിരുന്നു എന്നവർ പറഞ്ഞപ്പോൾ കേട്ടിരുന്ന ഞങ്ങളുടെ കണ്ണുകളും നിറഞ്ഞുപോയി. “എന്തൊക്കെ സംഭവിച്ചാലും ഞങ്ങൾ ജോലി നോക്കുന്ന ഈ ചെക്ക് പോസ്റ്റിലൂടെ വയനാട് ജില്ലയിലേക്ക് ഈ രോഗം പടരാൻ ഞങ്ങൾ അനുവദിക്കില്ല” എന്നും പറഞ്ഞ് അവർ ഡ്യൂട്ടി ചെയ്യാനായി നീണ്ട ലാത്തിയും കൈയിലെടുത്ത് ചാടിയെഴുന്നേൽക്കുമ്പോൾ എല്ലാ ക്ഷീണവും മറന്ന് ഞങ്ങളെല്ലാം അറിയാതെ ഒപ്പം ചാടിയെഴുന്നേറ്റുപോയി. വാഹനങ്ങളിൽ കടന്നു പോകുന്നവർക്ക് രോഗലക്ഷണങ്ങളുണ്ടോ എന്ന് പരിശോധിച്ച് ഉറപ്പു വരുത്തുകയാണ് ഞങ്ങളുടെ കൂടെയുള്ള രണ്ട് നഴ്‌സുമാരുടെ ജോലി. സംശയമുള്ളവരുടെയെല്ലാം temperature എടുത്തും ചോദ്യങ്ങൾ ചോദിച്ചും പിടിപ്പത് പണിയുണ്ടവർക്ക്. ശരിയായ സുരക്ഷിതത്വം തരാത്ത നിലവാരം കുറഞ്ഞ മാസ്‌കുകളാണ് അവരൊക്കെ ധരിച്ചിരിക്കുന്നത്. രാപകലില്ലാതെ കഠിനാദ്ധ്വാനം ചെയ്‌താലും വളരെ തുച്ഛമായ ശമ്പളം മാത്രമാണ് നഴ്‌സുമാർക്ക് ലഭിക്കുന്നത്. വെറും അയ്യായിരം രൂപ മാത്രം ശമ്പളം നൽകി അടിമപ്പണി ചെയ്യിക്കുന്ന ആശുപത്രികളെക്കുറിച്ച് കഴിഞ്ഞ ദിവസം കൂടി വാർത്തകൾ വായിച്ചതല്ലേയുള്ളൂ നമ്മൾ. നമ്മുടെയൊക്കെ ജീവന് നാമിപ്പോൾ അവരോട് കടപ്പെട്ടിരിക്കുകയാണെന്ന് മറക്കാമോ? അവർക്ക് സുരക്ഷിതമായ ജോലി സാഹചര്യങ്ങൾ ഒരുക്കേണ്ടതും മാന്യമായ ശമ്പളം അവർക്ക് ലഭിക്കുന്നുണ്ടെന്ന് ഉറപ്പു വരുത്തേണ്ടതും നമ്മളോരോരുത്തരുടേയും കടമയല്ലേ? ഉച്ചക്ക് ഞങ്ങൾക്കെല്ലാവർക്കുമുള്ള ഭക്ഷണം കൊണ്ട് വന്നു തന്നത് അടുത്തുള്ള ഒരു വീട്ടിൽ നിന്നായിരുന്നു. നാടിന്റെ സുരക്ഷക്ക് വേണ്ടി അവിടെ ഡ്യൂട്ടി ചെയ്യുന്നവർക്ക് കൊടുക്കാനുള്ള ചുമതല ആ നാട്ടുകാർ മാറിമാറി ഏറ്റെടുത്തിരിക്കുകയാണ്. ഭക്ഷണപ്പാത്രങ്ങൾ കൊണ്ടുവന്നു തന്ന ശേഷം സാമൂഹിക അകലം പാലിച്ചുകൊണ്ട് ഞങ്ങൾ ഭക്ഷണം കഴിക്കുന്നത്‌ ദൂരെ മാറി നിന്ന് നോക്കി നിൽക്കുന്ന ആ വീട്ടുകാരെ കണ്ടപ്പോൾ കഴിച്ചുകൊണ്ടിരുന്ന ഭക്ഷണത്തിന്റെ രുചി ഇരട്ടിയായെന്ന് തോന്നി. പരസ്‌പരം സഹായിച്ചും സഹകരിച്ചും ഒരു നാട് മുഴുവൻ ഒത്തൊരുമിച്ച് ഒരേ മനസ്സായി മാറുന്ന അത്ഭുത കാഴ്ച്ചകളാണ് അവിടെ കണ്ടത്. ഞങ്ങളുടെ ഡ്യൂട്ടി സ്ഥലത്തിനരികിൽ പ്രായം ചെന്നൊരു മനുഷ്യൻ രാവിലെ മുതൽ ഒരു കടത്തിണ്ണയിൽ ഒരേയിരിപ്പ് ഇരിക്കുന്നത് ഞാൻ ശ്രദ്ധിച്ചിരുന്നു. ഇടക്ക് ചായകുടിക്കാനൊരൽപ്പം സമയം കിട്ടിയപ്പോൾ അദ്ദേഹത്തിൻറെ അടുത്ത് ചെന്ന് വിശേഷങ്ങൾ അന്വേഷിച്ചു. 93 വയസ്സാണ് അദ്ദേഹത്തിന്. അദ്ദേഹത്തിന്റെ ഭാര്യ മരിച്ചുപോയി. മക്കളൊക്കെ വിവിധ സ്ഥലങ്ങളിലാണ് താമസിക്കുന്നത്. പക്ഷേ അദ്ദേഹത്തിന് ആ കടയും അതിനോട് ചേർന്ന വീടും വിട്ടുപോകാൻ മനസ്സനുവദിച്ചില്ല. തന്റെ ഭാര്യയുടെ ഓർമ്മകളുള്ള ആ വീട്ടിൽ ഒറ്റയ്ക്ക് ജീവിക്കുകയാണ് അദ്ദേഹം. അതിനിടയിലാണ് രാജ്യം മുഴുവൻ ലോക്ക് ഡൗണിലാകുന്നത്. സന്മനസ്സുള്ള ആളുകൾ ചുറ്റുമുള്ളതിനാൽ പട്ടിണി കിടക്കേണ്ട അവസ്ഥ ഇതുവരെയും വന്നില്ലെന്ന് അദ്ദേഹം പറഞ്ഞപ്പോൾ ആ നാടിനെയോർത്ത് എനിക്കഭിമാനം തോന്നി. ഞാൻ കൊടുത്ത ചെറുകടി സന്തോഷത്തോടെ സ്വീകരിച്ച അദ്ദേഹം പോലീസിന്റെ ജോലി കണ്ട് എന്തൊക്കെയോ മനസ്സിൽ കുറിച്ച് വയ്ക്കുകയാണെന്ന് തോന്നി. സമയം വൈകുന്നേരം 6 മണിയായപ്പോഴേക്കും ഞങ്ങളുടെ പകരക്കാർ എത്തിച്ചേർന്നു. അവർക്ക് ഡ്യൂട്ടി കൈമാറുമ്പോഴേക്കും ഞങ്ങളൊക്കെ വല്ലാതെ തളർന്നിരുന്നു. പക്ഷേ പാവം പോലീസുകാർക്ക് 24 മണിക്കൂർ കഴിയാതെ പോകാനാവില്ല. എല്ലാവരോടും യാത്ര പറഞ്ഞു മടങ്ങുമ്പോഴേക്കും ആ നാടിനോടും ആ നാട്ടുകാരോടും ആ പോലീസുകാരോടും അവിടെ കണ്ട മറ്റെല്ലാവരോടുമൊക്കെ വല്ലാത്തൊരടുപ്പമായിക്കഴിഞ്ഞിരുന്നു, എല്ലാവരും ചേർന്ന് ഒരൊറ്റ കുടുംബമായി മാറിയതുപോലെ.തിരിച്ചൊന്നും പ്രതീക്ഷിക്കാത്ത സ്നേഹപുഴയുടെ ഒഴുക്കിൽ ലോകം മുഴുവനും കീഴടക്കുന്ന ആത്മനിർവൃതിയുണ്ട്!
