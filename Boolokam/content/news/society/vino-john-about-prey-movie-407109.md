---
title: "പ്രിഡേറ്ററിനെതിരെ നാരുവിന്റെ ധീരമായ പോരാട്ടം"
date: 2022-08-07T06:03:38
draft: false
categories: ["Society"]
tags: ['english movie', 'Featured', 'predator', 'Predator 5', 'Prey (2022)', 'Vino John']
author: "Beaumaris"
---

<strong>Prey</strong>
<strong>2022/English</strong>

ഏക്കാലത്തെയും മികച്ച സൈ ഫൈ ആക്ഷൻ ചിത്രങ്ങൾ എടുത്താൽ അതിൽ മുൻ വരിയിൽ പെടുത്താവുന്ന ഐറ്റമാണ് അർനോൾഡ് അണ്ണന്റെ പ്രിഡേറ്റർ. ഇതാ അതിന്റെ ചുവടു പിടിച്ചു കഴിഞ്ഞു ദിവസം hulu വിൽ റിലീസായ ഏറ്റവും പുതിയ പടം.പതിനേഴാം നൂറ്റാണ്ടിലെ തെക്കൻ അമേരിക്കൻ ഗോത്രവർഗ്ഗമായ കോമാഞ്ചെൻ വനാതിർത്തിയിലാണ് കഥ നടക്കുന്നത്.

<img class="size-full wp-image-345608 aligncenter" src="https://cdn.boolokam.com/articles/2022/08/dbdbdbbb.jpg" alt="" width="940" height="627" />കോമാഞ്ചെൻ ഗോത്രയുവതി "നാരു". തന്റെ സഹോദരനെപ്പോലെ കഴിവൊത്തൊരു വേട്ടക്കാരൻ ആകാൻ ആഗ്രഹിക്കുന്നു, പക്ഷെ കൂടെപ്പിറപ്പിനെപോലെ അവളെ മറ്റാരും മനസിലാക്കിയില്ല, കാരണം പെൺകുട്ടികൾ വേട്ടക്ക് ഇറങ്ങുന്ന പതിവ് അവിടെയില്ല, എന്നാൽ ആ പതിവ് തെറ്റിക്കുന്ന ഒരു ദിനം വന്നു, അതെ...വേട്ടക്കാരെ വേട്ടയാടുന്ന മഹാവേട്ടക്കാരൻ ആ കാട്ടിൽ അവതരിക്കുകയാണ്,ചോരയിൽ നീരാടിയാലും ദാഹം ശമിക്കാത്ത രാക്ഷസന്മാരുടെ രാക്ഷസൻ.. ആ നാമം അനർത്ഥമാക്കുന്ന ഒരു കാലൻ ആ കാട്ടിൽ വന്നിറങ്ങുന്നു, തുടർന്ന് അങ്ങോട്ട്‌ കണ്ടു തന്നെ അറിയേണ്ട സന്ധിയില്ലാ പോരാട്ടമാണ്.

<img class="wp-image-345609 aligncenter" src="https://cdn.boolokam.com/articles/2022/08/dqfff.jpg" alt="" width="924" height="611" />അർനോൾഡ് അണ്ണന്റെ പടത്തിന് ശേഷം വരുന്ന നാലാമത്തെ (ക്രോസ്സ് ഓവർ വേറെ ഉണ്ട് ) ഭാഗമാണിത് , ആദ്യ ചിത്രം ഒഴിച്ചാൽ ബാക്കിയൊന്നും തന്നെ നമ്മളെ പൂർണ്ണമായും തൃപ്തിപെടുത്തിയില്ലെന്നതായിരുന്നു വാസ്തവം, ആ പേരുദോഷമാണ് ഇവിടെ മാറ്റി കുറിക്കുന്നത്,ഏതാണ്ട് 34 വർഷത്തിന്ന് ശേഷം ചരിത്രം വീണ്ടും ആവർത്തിക്കുകയാണ് കൂട്ടുകാരെ , അതും ഒരു നായികാ പ്രാധാന്യം ഉള്ള കഥാഗതിയിലൂടെ എന്നതാണ് മറ്റൊരു ഹൈലൈറ്റ്.

<img class="wp-image-345610 aligncenter" src="https://cdn.boolokam.com/articles/2022/08/vvgg.jpg" alt="" width="896" height="597" />കഴിഞ്ഞ വർഷം വന്ന "ഐസ് റോഡ്" മൂവിയിലെ റ്റാറ്റു എന്ന കഥാപാത്രത്തിലൂടെ തിളങ്ങിയ Amber Midthunder ആണ് നമ്മുടെ ലേഡി സൂപ്പർസ്റ്റാർ.കട്ട്‌ ചെയ്യാതെ പുള്ളിക്കാരിയുടെ ഒരു മിനിറ്റോളം വരുന്നയൊരു ആക്ഷൻ സെക്യുൻസുണ്ട് ഇടയിൽ... ഒരേ പൊളി .കാൽഗറി, ആൽബെർട്ട, വെസ്റ്റ് കാനഡ എന്നിവടങ്ങളുടെ മനോഹരമായ വിഷ്വൽസും, അയൺ മാൻ 3, നൗ യൂ സീ മീ ചിത്രങ്ങൾക്ക് ഒക്കെ സംഗീതം നൽകിയ Sarah Schachner ന്റെ ഗംഭീരമായ ബാക്ക് ഗ്രൗണ്ട് സ്കോറും ഒക്കെകൂടി ആ കാട്ടിൽ നമ്മളെ എത്തിക്കുന്നുണ്ട്. എന്തിനേറെ പടത്തിന്റെ എൻഡിങ് ടൈറ്റിൽസ് ചിത്രങ്ങൾ വരെ നല്ല രസമുണ്ടായിരുന്നു.

<img class="wp-image-345611 aligncenter" src="https://cdn.boolokam.com/articles/2022/08/bbdbbbb.jpg" alt="" width="837" height="471" />പ്രിഡേറ്റർ കാരക്ടറിന് മുൻപുള്ള പടത്തിനേക്കാളും കുറച്ചു കൂടി സ്ക്രീൻ സ്പേസിലൂടെ ഒന്ന് അഴിഞ്ഞാടാനുള്ള അവസരം സ്ക്രിപ്റ്റ് നൽകി എന്നതാണ് മറ്റൊരു പോസറ്റീവ്, ഇടയിലെ സ്ലോ മോഷൻ ആക്ഷനും അങ്ങേരുടെ ആവനാഴിയിലെ ഓരോ ആയുധങ്ങളും എടുത്തുള്ള പ്രയോഗവും, എല്ലാംകൂടി നമ്മുക്ക് നൽകുന്ന ഒരു എക്സൈറ്റ്മെന്റ് ഉണ്ട്, കിടു !

<img class="wp-image-345612 aligncenter" src="https://cdn.boolokam.com/articles/2022/08/ffwf.webp" alt="" width="943" height="472" />നല്ലൊരു തീയേറ്റർ കാഴ്ച അർഹിച്ചിരുന്ന പടം.മൊത്തത്തിൽ ഒരിടത്തും ലാഗ് അടിക്കാതെ ഒറ്റ സ്റ്റെച്ചിൽ കാണാൻ പറ്റിയ തീപ്പൊരി ഐറ്റമാണ്, അധിക പ്രതീക്ഷ കൊടുക്കാതെ നല്ല സൗണ്ട് + വലിയ സ്‌ക്രീനിൽ തന്നെ കാണാൻ ഇരിക്കു,ചെറിയ രക്തച്ചൊരിച്ചാൽ ഉണ്ട്, അത് കുഴപ്പം ഇല്ലേൽ കുടുംബമായിട്ട് തന്നെ ഇരുന്ന് കാണാം. ഈ പടം ആസ്വദിക്കാൻ പഴയ പടങ്ങൾ എല്ലാം കാണണമെന്നില്ല,അർനോൾഡ് അണ്ണന്റെ പടം തന്നെ ധാരാളം, ഇനി അതും കണ്ടിട്ടില്ലേൽ ആസ്വദിക്കാൻ, പ്രിഡേറ്റർ എന്താണ് എന്ന് അറിഞ്ഞു വച്ചിട്ട് ഇരുന്നോളു. മലയാളം സബ് ലഭ്യമാണ്.


![പ്രിഡേറ്ററിനെതിരെ നാരുവിന്റെ ധീരമായ പോരാട്ടം](https://cdn.boolokam.com/articles/2022/08/dbdbdbbb.jpg)**Prey** **2022/English** ഏക്കാലത്തെയും മികച്ച സൈ ഫൈ ആക്ഷൻ ചിത്രങ്ങൾ എടുത്താൽ അതിൽ മുൻ വരിയിൽ പെടുത്താവുന്ന ഐറ്റമാണ് അർനോൾഡ് അണ്ണന്റെ പ്രിഡേറ്റർ. ഇതാ അതിന്റെ ചുവടു പിടിച്ചു കഴിഞ്ഞു ദിവസം hulu വിൽ റിലീസായ ഏറ്റവും പുതിയ പടം.പതിനേഴാം നൂറ്റാണ്ടിലെ തെക്കൻ അമേരിക്കൻ ഗോത്രവർഗ്ഗമായ കോമാഞ്ചെൻ വനാതിർത്തിയിലാണ് കഥ നടക്കുന്നത്. കോമാഞ്ചെൻ ഗോത്രയുവതി "നാരു". തന്റെ സഹോദരനെപ്പോലെ കഴിവൊത്തൊരു വേട്ടക്കാരൻ ആകാൻ ആഗ്രഹിക്കുന്നു, പക്ഷെ കൂടെപ്പിറപ്പിനെപോലെ അവളെ മറ്റാരും മനസിലാക്കിയില്ല, കാരണം പെൺകുട്ടികൾ വേട്ടക്ക് ഇറങ്ങുന്ന പതിവ് അവിടെയില്ല, എന്നാൽ ആ പതിവ് തെറ്റിക്കുന്ന ഒരു ദിനം വന്നു, അതെ...വേട്ടക്കാരെ വേട്ടയാടുന്ന മഹാവേട്ടക്കാരൻ ആ കാട്ടിൽ അവതരിക്കുകയാണ്,ചോരയിൽ നീരാടിയാലും ദാഹം ശമിക്കാത്ത രാക്ഷസന്മാരുടെ രാക്ഷസൻ.. ആ നാമം അനർത്ഥമാക്കുന്ന ഒരു കാലൻ ആ കാട്ടിൽ വന്നിറങ്ങുന്നു, തുടർന്ന് അങ്ങോട്ട്‌ കണ്ടു തന്നെ അറിയേണ്ട സന്ധിയില്ലാ പോരാട്ടമാണ്. ![](https://cdn.boolokam.com/articles/2022/08/dqfff.jpg)അർനോൾഡ് അണ്ണന്റെ പടത്തിന് ശേഷം വരുന്ന നാലാമത്തെ (ക്രോസ്സ് ഓവർ വേറെ ഉണ്ട് ) ഭാഗമാണിത് , ആദ്യ ചിത്രം ഒഴിച്ചാൽ ബാക്കിയൊന്നും തന്നെ നമ്മളെ പൂർണ്ണമായും തൃപ്തിപെടുത്തിയില്ലെന്നതായിരുന്നു വാസ്തവം, ആ പേരുദോഷമാണ് ഇവിടെ മാറ്റി കുറിക്കുന്നത്,ഏതാണ്ട് 34 വർഷത്തിന്ന് ശേഷം ചരിത്രം വീണ്ടും ആവർത്തിക്കുകയാണ് കൂട്ടുകാരെ , അതും ഒരു നായികാ പ്രാധാന്യം ഉള്ള കഥാഗതിയിലൂടെ എന്നതാണ് മറ്റൊരു ഹൈലൈറ്റ്. ![](https://cdn.boolokam.com/articles/2022/08/vvgg.jpg)കഴിഞ്ഞ വർഷം വന്ന "ഐസ് റോഡ്" മൂവിയിലെ റ്റാറ്റു എന്ന കഥാപാത്രത്തിലൂടെ തിളങ്ങിയ Amber Midthunder ആണ് നമ്മുടെ ലേഡി സൂപ്പർസ്റ്റാർ.കട്ട്‌ ചെയ്യാതെ പുള്ളിക്കാരിയുടെ ഒരു മിനിറ്റോളം വരുന്നയൊരു ആക്ഷൻ സെക്യുൻസുണ്ട് ഇടയിൽ... ഒരേ പൊളി .കാൽഗറി, ആൽബെർട്ട, വെസ്റ്റ് കാനഡ എന്നിവടങ്ങളുടെ മനോഹരമായ വിഷ്വൽസും, അയൺ മാൻ 3, നൗ യൂ സീ മീ ചിത്രങ്ങൾക്ക് ഒക്കെ സംഗീതം നൽകിയ Sarah Schachner ന്റെ ഗംഭീരമായ ബാക്ക് ഗ്രൗണ്ട് സ്കോറും ഒക്കെകൂടി ആ കാട്ടിൽ നമ്മളെ എത്തിക്കുന്നുണ്ട്. എന്തിനേറെ പടത്തിന്റെ എൻഡിങ് ടൈറ്റിൽസ് ചിത്രങ്ങൾ വരെ നല്ല രസമുണ്ടായിരുന്നു. ![](https://cdn.boolokam.com/articles/2022/08/bbdbbbb.jpg)പ്രിഡേറ്റർ കാരക്ടറിന് മുൻപുള്ള പടത്തിനേക്കാളും കുറച്ചു കൂടി സ്ക്രീൻ സ്പേസിലൂടെ ഒന്ന് അഴിഞ്ഞാടാനുള്ള അവസരം സ്ക്രിപ്റ്റ് നൽകി എന്നതാണ് മറ്റൊരു പോസറ്റീവ്, ഇടയിലെ സ്ലോ മോഷൻ ആക്ഷനും അങ്ങേരുടെ ആവനാഴിയിലെ ഓരോ ആയുധങ്ങളും എടുത്തുള്ള പ്രയോഗവും, എല്ലാംകൂടി നമ്മുക്ക് നൽകുന്ന ഒരു എക്സൈറ്റ്മെന്റ് ഉണ്ട്, കിടു ! ![](https://cdn.boolokam.com/articles/2022/08/ffwf.webp)നല്ലൊരു തീയേറ്റർ കാഴ്ച അർഹിച്ചിരുന്ന പടം.മൊത്തത്തിൽ ഒരിടത്തും ലാഗ് അടിക്കാതെ ഒറ്റ സ്റ്റെച്ചിൽ കാണാൻ പറ്റിയ തീപ്പൊരി ഐറ്റമാണ്, അധിക പ്രതീക്ഷ കൊടുക്കാതെ നല്ല സൗണ്ട് + വലിയ സ്‌ക്രീനിൽ തന്നെ കാണാൻ ഇരിക്കു,ചെറിയ രക്തച്ചൊരിച്ചാൽ ഉണ്ട്, അത് കുഴപ്പം ഇല്ലേൽ കുടുംബമായിട്ട് തന്നെ ഇരുന്ന് കാണാം. ഈ പടം ആസ്വദിക്കാൻ പഴയ പടങ്ങൾ എല്ലാം കാണണമെന്നില്ല,അർനോൾഡ് അണ്ണന്റെ പടം തന്നെ ധാരാളം, ഇനി അതും കണ്ടിട്ടില്ലേൽ ആസ്വദിക്കാൻ, പ്രിഡേറ്റർ എന്താണ് എന്ന് അറിഞ്ഞു വച്ചിട്ട് ഇരുന്നോളു. മലയാളം സബ് ലഭ്യമാണ്.
