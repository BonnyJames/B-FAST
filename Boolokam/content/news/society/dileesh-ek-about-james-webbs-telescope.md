---
title: "ജെയിംസ് വെബ്സ് ടെലിസ്കോപ്പിനെപ്പറ്റി സാധാരണക്കാർക്ക് എന്തറിയാം ?"
date: 2022-07-15T14:45:42
draft: false
categories: ["Society"]
tags: ['Dileesh Ek', "James Webb's Telescope", 'NASA']
author: "Beaumaris"
---

<strong>Dileesh Ek</strong>

【James Webb's Telescope നെപ്പറ്റി സാധാരണക്കാർക്ക് മനസിലാക്കുക എന്ന ഉദ്ദേശത്തോടെ എഴുതിയ കുറിപ്പാണ്. Simplify ചെയ്യുമ്പോൾ പലതിലും layman terms ഉപയോഗിച്ചിട്ടുണ്ട്. ബിരുദ തലത്തിലെങ്കിലും ഫിസികസ് പഠിക്കുന്ന വിദ്യാർത്ഥികളെ ഉദ്ദേശിട്ടുള്ള പോസ്റ്റല്ല. 】

ജെയിംസ് വെബ് ടെലിസ്കോപ്പ് (JSWT) രണ്ടുതരത്തിലാണ് നമ്മളെ അത്ഭുതപ്പെടുത്താൻ പോകുന്നത്. ഒന്ന് പ്രപഞ്ചരഹസ്യങ്ങൾ മനുഷ്യർക്ക് കൂടുതൽ കൃത്യതയോടെ മനസിലാക്കാനുള്ള ഇൻഫർമേഷൻ ശേഖരിക്കൽ. മറ്റൊന്ന് മനുഷ്യസാധ്യമായ എൻജിനീയറിങ് മികവാണ്. ഒരുപക്ഷേ വോയേജറിന് ശേഷം ഇത്രയധികം കോംപ്ലിക്കേറ്റഡ് ആയ, ഇന്നോവെറ്റിവ് ആയ പ്രോജക്റ്റ് അപൂർവമായിരിക്കും. കഴിഞ്ഞ 25 വർഷമെങ്കിലുമായി നാസ റിസർച്ച്‌ ചെയ്യുന്ന , അവരുടെ വാർഷിക ബജറ്റിന്റെ നാലിലൊന്നെങ്കിലും ചിലവഴിക്കുന്ന ഒരു 10ബില്യൺ ഡോളർ മെഗാ പ്രോജക്റ്റാണ് JWST. JSWT യുടെ മുഴുവൻ എൻജിനീയറിങ് വൈദഗ്ദ്ധ്യവും സ്പെസിഫിക്കേഷനുകളും മനസിലാക്കാനുള്ള സ്കിൽ എനിക്കില്ല. ലോഞ്ച് ഡേ മുതൽ first image എടുക്കുന്നതുവരെ അനേകം failure സാധ്യതകൾ ഉള്ളൊരു മിഷനാണ് നാസയേ സംബന്ധിച്ച് JSWT. ഒരു ടെലസ്കോപ്പിന്റെ ഏറ്റവും പ്രധാനപ്പെട്ട ഭാഗം എന്നത് അതിന്റെ റിഫ്ളക്റ്റിങ് മിറർ ആണ്.

എത്രത്തോളം വലിയ മിറർ ഉപയോഗിക്കാമോ അത്രത്തോളം മിഴിവേറിയ ചിത്രങ്ങൾ നമുക്ക് ലഭിക്കും. JSWT മൂന്നു മിററുകളുടെ ഒരു കോമ്പിനേഷനാണ് ഉപയോഗിക്കുന്നത്. (നാലാമതൊരു ചെറിയ മിറർ കൂടി ടാർഗറ്റ് ലോക്ക് ചെയ്യാനും direction കൃത്യമായി സെറ്റ് ചെയ്യുന്നതിന് വേണ്ടിയുണ്ട്. അത് 4 ഫ്ലൈ വീലുകളുമായി ബന്ധപ്പെടുത്തിയിട്ടുണ്ട്. ഫ്ളൈ വീലുകൾ കറങ്ങുമ്പോഴുള്ള മൊമെന്റം ഉപയോഗിച്ച് നമുക്ക് driection , orientation മാറ്റാവുന്നതാണ്. )

<img class="size-full wp-image-343001 aligncenter" src="https://cdn.boolokam.com/articles/2022/07/rrhh5.gif" alt="" width="960" height="540" />ഏറ്റവും വലിയ കണ്ണാടിയായ പ്രൈമറി മിറർ എന്നത് 18 ഹെക്സഗണൽ ഷേപ്പിലുള്ള ചെറു കണ്ണാടികൾ ഉൾക്കൊള്ളുന്ന വലിയൊരു strecture ആണ്. ഇതിന് 7മീറ്ററോളം വീതിയുണ്ട് . ഇത്രയും വലിയൊരു കണ്ണാടി ഭൂമിയിലൂടെ കൊണ്ടുനടക്കുന്നതുപോലും ബുദ്ധിമുട്ടാണെന്നിരിക്കെ ആകാശത്ത് 1.5മില്യൺ കിലോമീറ്റർ ദൂരെ L2 ഓർബിറ്റിൽ പൊട്ടാതെ പൊടിയാതെ എത്തിക്കുക എന്നതുതന്നെ ഏറ്റവും വലിയ ചലഞ്ചിൽപെടുന്നു.

നാസ കണ്ണാടിയുണ്ടാക്കാൻ കണ്ടെത്തിയ മൂലകം ബെറിലീയം(Be) ആണ്. സ്റ്റിഫ് ആയ, വൈബ്രെഷൻസ് ചെറുക്കാൻ കഴിയുന്ന , ആവശ്യത്തിനു സ്ട്രെസ് താങ്ങാൻ കെൽപ്പുള്ള മേറ്റിരിയൽ ആണ് ബെറിലീയം.20കിലോഗ്രാം ഭാരമുള്ള 18 hexagon കണ്ണാടികൾ നിർമിച്ചു. അതിനു ശേഷം മൂന്നായി ഫോൾഡ് ചെയ്യാൻ കഴിയുന്ന ഒരു ഫ്രെയിമിൽ ഉറപ്പിച്ചു. ഈ 18 കുഞ്ഞു മിററുകൾക്കും സ്വന്തമായി 3 actuator ഉണ്ട്. എന്നുവെച്ചാൽ അവയ്ക്ക് സ്വന്തമായി നാനോമീറ്റർ rangeൽ അഡ്ജസ്റ്റ് ചെയ്യപ്പെടാൻ കഴിയും. അങ്ങനെ പരസ്പരം അഡ്ജസ്റ്റ് ചെയ്യപ്പെട്ടു സിംഗിൾ മിറർ ആയിട്ടു വേണം പണി തുടങ്ങാൻ. പണ്ട് 2.5m മാത്രം വ്യാസമുള്ള ഹബിൾ ടെലിസ്കോപ്പ് വിക്ഷേപിക്കപ്പെട്ടു ആദ്യത്തെ ഫോട്ടോകൾ വന്നപ്പോൾ എല്ലാത്തിനും ക്ലാരിറ്റി കുറവായിരുന്നു.

പിന്നെ പിരിയോഡിക്കൽ മെയിന്റനൻസിന് പോയ ടെക്നിഷ്യൻസ് ചില മൊഡ്യുളുകൾ മാറ്റി, റിപ്പയർ ചെയ്തു ശരിയാക്കിയെടുക്കുകയായിരുന്നു. ഭൂമിയിൽ നിന്നും 570km മാത്രം ദൂരെയുള്ള ഹബിൾ ശരിയാക്കാൻ ഇവിടെ നിന്നും ആളെ വിടാൻ കഴിയും . പക്ഷെ JSWT ഔട്ട് ഓഫ് ഫോക്കസ് ആയാൽ 15000000km ദൂരെ റിപ്പയർ ചെയ്യാൻ ആരും പോകില്ലല്ലോ???? അതുകൊണ്ടാണ് ഇവിടെനിന്നും സിഗ്നലുകൾ നൽകി സ്വയം അലൈൻ ചെയ്യാൻ കഴിയുന്ന മിററുകളുടെ ഒരു ഗ്രൂപ്പിനെ ഉണ്ടാക്കിയെടുത്തത്.അപ്പൊ വിക്ഷേപണത്തിന് മുൻപ് ഈ പറഞ്ഞ 6.5m വീതിയുള്ള മിറർ മൂന്നായി മടങ്ങി കമന്റ് ഒന്നിലുള്ളതുപോലെ ഒതുക്കി വെച്ചിട്ടുണ്ടാകും. ബഹിരാകാശത്തരത്തിച്ച Arean 5 റോക്കറ്റിൽ നിന്നും വേർപെട്ട JSWT പതുക്കെ ഈ മിറർ അസംബ്ലി നിവർത്തും. അപ്പോൾ മാത്രം 200ലേറെ failure ചാൻസ് ഉണ്ടാകുമെന്നാണ് കരുതുന്നത്. പിന്നീട് L2 ഓർബിറ്റിൽ എത്തിയ ശേഷം ഏതെങ്കിലുമൊരു സ്റ്റാർ നെ ഫോക്കസ് ചെയ്ത് 18 മിററുകളും ഓരോ ചിത്രങ്ങൾ എടുക്കുന്നു. ഇവയുടെ അലൈന്മെന്റുകൾ വ്യത്യസ്തമായതിനാൽ 18 വ്യത്യസ്ത ചിത്രങ്ങളാവും നമുക്ക് ലഭ്യമാവുക. അതെല്ലാം കമ്പ്യൂട്ടർ പ്രോഗ്രാമുകളുടെ സഹായത്തോടെ പരിശോധിച്ചു ഏതൊക്കെ മിററുകൾ അഡ്ജസ്റ്റ് ചെയ്യണമെന്ന് കണ്ടെത്തും. അതിനു ശേഷം മാത്രമേ യഥാർത്ഥ പരീക്ഷണ ചിത്രങ്ങൾ എടുക്കുകയുള്ളൂ.

<strong><img class="alignnone size-full wp-image-342999" src="https://cdn.boolokam.com/articles/2022/07/DQDQDD22-1.jpg" alt="" width="2000" height="1090" />ഓർബിറ്റ്.</strong>

ഭൂമിയിൽ നിന്നും മൂന്നുലക്ഷം കിലോമീറ്റർ ദൂരെയെയാണ് ചന്ദ്രൻ. ഭൂമിയിൽ നിന്നും 15ലക്ഷം കിലോമീറ്റർ ദൂരെ ചന്ദ്രന്റെ പുറകിലായി സൂര്യനെ ചുറ്റുന്ന രീതിയിലാണ് JSWT വിക്ഷേപിക്കപ്പെടുക. ഈ പോയന്റിന് ഒരു പ്രത്യേകതയുണ്ട്. L2 ഓർബിറ്റ് എന്ന വിളിപ്പേരുള്ള ഇവിടെ സൂര്യന്റെയും ഭൂമിയുടെയും ഗുരുത്വാകർഷണം മൂലം വിക്ഷേപിക്കപ്പെടുന്ന സാറ്റലൈറ്റ് പ്രത്യേകം എനർജിയുടെ ആവശ്യമൊന്നുമില്ലാതെ സ്റ്റേബിൾ ആയി സൂര്യനെ വലം വെച്ചോളും. എന്നുമാത്രമല്ല ഭൂമിയുടെ നിഴൽ സ്ഥിരമായി ഉള്ളതുകൊണ്ട് സൂര്യനിൽ നിന്നുള്ള വെളിച്ചം കൊണ്ടുണ്ടാവുന്ന ശല്യങ്ങൾ കുറയ്ക്കുകയും ചെയ്യാം. പക്ഷെ ഭൂമിയിൽ നിന്നും ചന്ദ്രനെ മറികടന്നുള്ള കമ്മ്യുണിക്കേഷൻ സാധ്യതകൾ , ഉപഗ്രഹത്തിന് വേണ്ട സോളാർ എനർജി എന്നിവ പരിഗണിച്ചു , L2 പോയന്റിനെ വലം വയ്ക്കുന്ന ,അതേസമയം സൂര്യനെ ചുറ്റുന്ന, ഭൂമിക്ക് നേരെ എപ്പോഴും സ്ഥിരമായി ഹൈ ഗെയിൻ ആന്റിന പോയന്റ് ചെയ്തുകൊണ്ടുള്ള വളരെ കോംപ്ലെക്സ് ആയ ഓർബിറ്റൽ മൂവ്‌മെന്റാണ് JSWT യുടേത്. കമന്റ് 2ൽ ഇതിന്റെ ആനിമേഷൻ കാണാം.

ഈ ഓർബിറ്റിലേക്ക് JSWT എത്തിക്കുന്ന പ്രോസസ് അതീവ രസകരമായിട്ടാണ് നാസയുടെ ബ്ലോഗിൽ വിവരിച്ചിട്ടുള്ളത്. വിക്ഷേപിക്കപ്പെട്ടു 3ആം ദിവസം തന്നെ ചന്ദ്രനോളം ദൂരത്തിൽ JSWT എത്തിച്ചേരും. പിന്നീട് 27 ദിവസമെടുത്താണ് L2 ഓർബിറ്റിൽ എത്തുന്നത്. ഇതിനെ ഒരു കുന്നിൻ മുകളിലേക്ക് വണ്ടി ഓടിച്ചു കയറ്റുന്നതുപോലെ എന്നാണ് വിശേഷിപ്പിക്കുന്നത്. താഴെ നിന്നും ഒരു നിശ്ചിത സ്പീഡിൽ ഓടിച്ചു കയറിയാൽ ഓട്ടോമാറ്റിക്കായി കുന്നിൻ മുകളിലെത്തുമ്പോൾ പ്രത്യേകിച്ചൊന്നും ചെയ്യാതെതന്നെ നിൽക്കുമല്ലോ. ഇത് ചരക്കുവാഹനങ്ങളൊക്കെ ഓടിക്കുന്നയാളുകൾ ചെയ്യാറുണ്ട്. കോസ്റ്റിങ് എന്നു പറയും. With the help of grade , ഏറ്റവും കുറഞ്ഞ ഫ്യുവൽ മാത്രം ഉപയോഗിച്ച് നമുക്ക് വണ്ടിയോടിക്കാം. കാൽക്കുലേഷൻ പിഴച്ചാൽ ചിലപ്പോഴൊക്കെ വൻ അപകടങ്ങളിൽ കലാശിക്കുകയും ചെയ്യുമെന്ന് മാത്രം.

JSWT യുടെ ഒരുഭാഗം സ്ഥിരമായി ഭൂമിക്കും സൂര്യനും അഭിമുഖമായിരിക്കുകയും മറുഭാഗത്ത് നേരത്തെപറഞ്ഞ മിററുകൾ, ഇൻഫ്രാറെഡ് സെൻസറുകൾ സ്പെക്ട്രോമീറ്ററുകൾ എന്നിവ അനന്തതയിലേക്ക് നിലയുറപ്പിച്ചുമാണ്. സൂര്യനഭിമുഖമായിരിക്കുന്ന ഭാഗത്ത് 86°C വരെ ചൂടുണ്ടായിരിക്കും. എന്നാൽ ഇൻഫ്രാറെഡ് സെൻസറുകൾ പ്രവർത്തിക്കാൻ വളരെ കുറഞ്ഞ താപനില ആവശ്യമാണ് (-233°C and low ????) ഒരേ ഉപഗ്രത്തിന്റെ അപ്പുറവുമിപ്പുറവും ഇത്രയും വ്യത്യസ്തമായ താപനില ഉണ്ടാക്കുന്നത് അതി സങ്കീർണമായ ഹീറ്റ് ഷീൽഡുകളാണ്. ഇതു വിക്ഷേപിക്കപ്പെടുമ്പോൾ മടക്കിയൊതുക്കി വെച്ചിരിക്കും.
NIRCAM മുതലായ ഉപകരണങ്ങൾ 7 കെൽവിനൊക്കെ താപനിലയിൽ മാത്രമേ വർക്ക് ചെയ്യുകയുള്ളൂ. അതുറപ്പാക്കാനായി ക്രയോജനിക് കൂളിംഗ് എന്ന അതി സങ്കീർണമായ കൂളിംഗ് സാങ്കേതികവിദ്യയും നാസ ഇതോടൊപ്പം ഡെവലപ്പ്‌ ചെയ്തിട്ടുണ്ട്.

<strong>എന്തുകൊണ്ട് ഇൻഫ്രാറെഡ് .</strong>

ഏതൊരുവസ്തുവും ചൂടാകുമ്പോൾ ഇൻഫ്രാറെഡ് കിരണങ്ങൾ പുറത്തുവിടും. JSWT യുടെ മിററുകൾ, മറ്റ് ഉപകരണങ്ങൾ എന്നിവ ചൂടയാൽ ഇൻഫ്രാറെഡ് വികിരണങ്ങൾ പുറത്തുവിടുകയും അത് ദുർബലമായ വിദൂര സിഗ്നലുകൾ നശിപ്പിക്കുകയും ചെയ്യും. അതൊഴിവാക്കാനാണ് ഏറ്റവും താഴ്ന്ന താപനിലയിൽ ഇത്തരം ഉപകരണങ്ങൾ ഉണ്ടാവാൻ വേണ്ടി ഹീറ്റ് ഷീൽഡ് ഒക്കെ ഉണ്ടാക്കിയിരിക്കുന്നത്. എന്തുകൊണ്ടാണ് ഇത്രയും കഷ്ടപ്പെട്ട് ഇൻഫ്രാറെഡ് വികിരണങ്ങൾ തന്നെ detect ചെയ്യുന്നത് എന്നാലോചിച്ചിട്ടുണ്ടോ?. JSWT അടിസ്ഥാനപരമായി അനന്തമായി വികസിച്ചുകൊണ്ടിരിക്കുന്ന പ്രഞ്ചത്തിന്റെ ഫോട്ടോയെടുക്കുകയാണല്ലോ. ഏതാണ്ട് 12 ബില്യൺ വർഷം മുൻപൊക്കെ രൂപം കൊണ്ട ഗലക്സികളും നക്ഷത്രങ്ങളും അപ്പോൾ പുറത്തുവിട്ട കിരണങ്ങൾ ഹൈ freequency സ്‌പെക്ട്രത്തിൽ പെടുന്ന UV റേഡിയേഷൻസ് വരെയാവാം.

എന്നാൽ നമ്മളെ സംബന്ധിച്ചേടത്തോളം ഇവയൊക്കെ അകന്നുപോയിക്കൊണ്ടിരിക്കുകയാണല്ലോ.. നമ്മളിൽ നിന്നും അകന്നുപോയിക്കൊണ്ടിരിക്കുന്ന വസ്തു പുറത്തുവിടുന്ന തരംഗങ്ങളുടെ തരംഗ ദൈർഘ്യം കൂടും(അഥവാ ഫ്രീക്വൻസി കുറയുന്നു) .ഡോപ്ലർ ഷിഫ്റ്റ് എന്നുപറയുന്ന പ്രതിഭാസമാണ്. ഇതുപയോഗിച്ചാണ് നമ്മുടെ ട്രാഫിക് ഡിപാർട്മെന്റുകൾ സ്പീഡ് വയലേഷൻസ് കണ്ടെത്തുന്നത്. 13ബില്യൺ വർഷം മുന്നേ ഏതെങ്കിലും ഗാലക്‌സി/നക്ഷത്രങ്ങൾ അൾട്രാ വയലറ്റ്, വിസിബിൾ ലൈറ്റ് തുടങ്ങിയ ഹൈ ഫ്രീക്വൻസി ലൈറ്റ് പുറത്തുവിട്ടത് അനേകലക്ഷം പ്രകാശവർഷങ്ങൾ പിന്നിട്ട് സൗരയൂഥത്തിലെത്തുമ്പോഴേക്കും ഫ്രീക്വൻസി കുറഞ്ഞു ഇൻഫ്രാറെഡ് റീജിയണൽ എത്തിയിട്ടുണ്ടാകും.അപ്പൊ അത്രയും ദൂരെയുള്ള ഗാലക്സികളെ നിരീക്ഷിക്കാൻ വിസിബിൾ സ്‌പെക്ട്രം ഉപയോഗിക്കാൻ കഴിയുകയില്ല എന്നർത്ഥം.


![ജെയിംസ് വെബ്സ് ടെലിസ്കോപ്പിനെപ്പറ്റി സാധാരണക്കാർക്ക് എന്തറിയാം ?](https://cdn.boolokam.com/articles/2022/07/rrhh5.gif)**Dileesh Ek** 【James Webb's Telescope നെപ്പറ്റി സാധാരണക്കാർക്ക് മനസിലാക്കുക എന്ന ഉദ്ദേശത്തോടെ എഴുതിയ കുറിപ്പാണ്. Simplify ചെയ്യുമ്പോൾ പലതിലും layman terms ഉപയോഗിച്ചിട്ടുണ്ട്. ബിരുദ തലത്തിലെങ്കിലും ഫിസികസ് പഠിക്കുന്ന വിദ്യാർത്ഥികളെ ഉദ്ദേശിട്ടുള്ള പോസ്റ്റല്ല. 】 ജെയിംസ് വെബ് ടെലിസ്കോപ്പ് (JSWT) രണ്ടുതരത്തിലാണ് നമ്മളെ അത്ഭുതപ്പെടുത്താൻ പോകുന്നത്. ഒന്ന് പ്രപഞ്ചരഹസ്യങ്ങൾ മനുഷ്യർക്ക് കൂടുതൽ കൃത്യതയോടെ മനസിലാക്കാനുള്ള ഇൻഫർമേഷൻ ശേഖരിക്കൽ. മറ്റൊന്ന് മനുഷ്യസാധ്യമായ എൻജിനീയറിങ് മികവാണ്. ഒരുപക്ഷേ വോയേജറിന് ശേഷം ഇത്രയധികം കോംപ്ലിക്കേറ്റഡ് ആയ, ഇന്നോവെറ്റിവ് ആയ പ്രോജക്റ്റ് അപൂർവമായിരിക്കും. കഴിഞ്ഞ 25 വർഷമെങ്കിലുമായി നാസ റിസർച്ച്‌ ചെയ്യുന്ന , അവരുടെ വാർഷിക ബജറ്റിന്റെ നാലിലൊന്നെങ്കിലും ചിലവഴിക്കുന്ന ഒരു 10ബില്യൺ ഡോളർ മെഗാ പ്രോജക്റ്റാണ് JWST. JSWT യുടെ മുഴുവൻ എൻജിനീയറിങ് വൈദഗ്ദ്ധ്യവും സ്പെസിഫിക്കേഷനുകളും മനസിലാക്കാനുള്ള സ്കിൽ എനിക്കില്ല. ലോഞ്ച് ഡേ മുതൽ first image എടുക്കുന്നതുവരെ അനേകം failure സാധ്യതകൾ ഉള്ളൊരു മിഷനാണ് നാസയേ സംബന്ധിച്ച് JSWT. ഒരു ടെലസ്കോപ്പിന്റെ ഏറ്റവും പ്രധാനപ്പെട്ട ഭാഗം എന്നത് അതിന്റെ റിഫ്ളക്റ്റിങ് മിറർ ആണ്. എത്രത്തോളം വലിയ മിറർ ഉപയോഗിക്കാമോ അത്രത്തോളം മിഴിവേറിയ ചിത്രങ്ങൾ നമുക്ക് ലഭിക്കും. JSWT മൂന്നു മിററുകളുടെ ഒരു കോമ്പിനേഷനാണ് ഉപയോഗിക്കുന്നത്. (നാലാമതൊരു ചെറിയ മിറർ കൂടി ടാർഗറ്റ് ലോക്ക് ചെയ്യാനും direction കൃത്യമായി സെറ്റ് ചെയ്യുന്നതിന് വേണ്ടിയുണ്ട്. അത് 4 ഫ്ലൈ വീലുകളുമായി ബന്ധപ്പെടുത്തിയിട്ടുണ്ട്. ഫ്ളൈ വീലുകൾ കറങ്ങുമ്പോഴുള്ള മൊമെന്റം ഉപയോഗിച്ച് നമുക്ക് driection , orientation മാറ്റാവുന്നതാണ്. ) ഏറ്റവും വലിയ കണ്ണാടിയായ പ്രൈമറി മിറർ എന്നത് 18 ഹെക്സഗണൽ ഷേപ്പിലുള്ള ചെറു കണ്ണാടികൾ ഉൾക്കൊള്ളുന്ന വലിയൊരു strecture ആണ്. ഇതിന് 7മീറ്ററോളം വീതിയുണ്ട് . ഇത്രയും വലിയൊരു കണ്ണാടി ഭൂമിയിലൂടെ കൊണ്ടുനടക്കുന്നതുപോലും ബുദ്ധിമുട്ടാണെന്നിരിക്കെ ആകാശത്ത് 1.5മില്യൺ കിലോമീറ്റർ ദൂരെ L2 ഓർബിറ്റിൽ പൊട്ടാതെ പൊടിയാതെ എത്തിക്കുക എന്നതുതന്നെ ഏറ്റവും വലിയ ചലഞ്ചിൽപെടുന്നു. നാസ കണ്ണാടിയുണ്ടാക്കാൻ കണ്ടെത്തിയ മൂലകം ബെറിലീയം(Be) ആണ്. സ്റ്റിഫ് ആയ, വൈബ്രെഷൻസ് ചെറുക്കാൻ കഴിയുന്ന , ആവശ്യത്തിനു സ്ട്രെസ് താങ്ങാൻ കെൽപ്പുള്ള മേറ്റിരിയൽ ആണ് ബെറിലീയം.20കിലോഗ്രാം ഭാരമുള്ള 18 hexagon കണ്ണാടികൾ നിർമിച്ചു. അതിനു ശേഷം മൂന്നായി ഫോൾഡ് ചെയ്യാൻ കഴിയുന്ന ഒരു ഫ്രെയിമിൽ ഉറപ്പിച്ചു. ഈ 18 കുഞ്ഞു മിററുകൾക്കും സ്വന്തമായി 3 actuator ഉണ്ട്. എന്നുവെച്ചാൽ അവയ്ക്ക് സ്വന്തമായി നാനോമീറ്റർ rangeൽ അഡ്ജസ്റ്റ് ചെയ്യപ്പെടാൻ കഴിയും. അങ്ങനെ പരസ്പരം അഡ്ജസ്റ്റ് ചെയ്യപ്പെട്ടു സിംഗിൾ മിറർ ആയിട്ടു വേണം പണി തുടങ്ങാൻ. പണ്ട് 2.5m മാത്രം വ്യാസമുള്ള ഹബിൾ ടെലിസ്കോപ്പ് വിക്ഷേപിക്കപ്പെട്ടു ആദ്യത്തെ ഫോട്ടോകൾ വന്നപ്പോൾ എല്ലാത്തിനും ക്ലാരിറ്റി കുറവായിരുന്നു. പിന്നെ പിരിയോഡിക്കൽ മെയിന്റനൻസിന് പോയ ടെക്നിഷ്യൻസ് ചില മൊഡ്യുളുകൾ മാറ്റി, റിപ്പയർ ചെയ്തു ശരിയാക്കിയെടുക്കുകയായിരുന്നു. ഭൂമിയിൽ നിന്നും 570km മാത്രം ദൂരെയുള്ള ഹബിൾ ശരിയാക്കാൻ ഇവിടെ നിന്നും ആളെ വിടാൻ കഴിയും . പക്ഷെ JSWT ഔട്ട് ഓഫ് ഫോക്കസ് ആയാൽ 15000000km ദൂരെ റിപ്പയർ ചെയ്യാൻ ആരും പോകില്ലല്ലോ???? അതുകൊണ്ടാണ് ഇവിടെനിന്നും സിഗ്നലുകൾ നൽകി സ്വയം അലൈൻ ചെയ്യാൻ കഴിയുന്ന മിററുകളുടെ ഒരു ഗ്രൂപ്പിനെ ഉണ്ടാക്കിയെടുത്തത്.അപ്പൊ വിക്ഷേപണത്തിന് മുൻപ് ഈ പറഞ്ഞ 6.5m വീതിയുള്ള മിറർ മൂന്നായി മടങ്ങി കമന്റ് ഒന്നിലുള്ളതുപോലെ ഒതുക്കി വെച്ചിട്ടുണ്ടാകും. ബഹിരാകാശത്തരത്തിച്ച Arean 5 റോക്കറ്റിൽ നിന്നും വേർപെട്ട JSWT പതുക്കെ ഈ മിറർ അസംബ്ലി നിവർത്തും. അപ്പോൾ മാത്രം 200ലേറെ failure ചാൻസ് ഉണ്ടാകുമെന്നാണ് കരുതുന്നത്. പിന്നീട് L2 ഓർബിറ്റിൽ എത്തിയ ശേഷം ഏതെങ്കിലുമൊരു സ്റ്റാർ നെ ഫോക്കസ് ചെയ്ത് 18 മിററുകളും ഓരോ ചിത്രങ്ങൾ എടുക്കുന്നു. ഇവയുടെ അലൈന്മെന്റുകൾ വ്യത്യസ്തമായതിനാൽ 18 വ്യത്യസ്ത ചിത്രങ്ങളാവും നമുക്ക് ലഭ്യമാവുക. അതെല്ലാം കമ്പ്യൂട്ടർ പ്രോഗ്രാമുകളുടെ സഹായത്തോടെ പരിശോധിച്ചു ഏതൊക്കെ മിററുകൾ അഡ്ജസ്റ്റ് ചെയ്യണമെന്ന് കണ്ടെത്തും. അതിനു ശേഷം മാത്രമേ യഥാർത്ഥ പരീക്ഷണ ചിത്രങ്ങൾ എടുക്കുകയുള്ളൂ. **![](https://cdn.boolokam.com/articles/2022/07/DQDQDD22-1.jpg)ഓർബിറ്റ്.** ഭൂമിയിൽ നിന്നും മൂന്നുലക്ഷം കിലോമീറ്റർ ദൂരെയെയാണ് ചന്ദ്രൻ. ഭൂമിയിൽ നിന്നും 15ലക്ഷം കിലോമീറ്റർ ദൂരെ ചന്ദ്രന്റെ പുറകിലായി സൂര്യനെ ചുറ്റുന്ന രീതിയിലാണ് JSWT വിക്ഷേപിക്കപ്പെടുക. ഈ പോയന്റിന് ഒരു പ്രത്യേകതയുണ്ട്. L2 ഓർബിറ്റ് എന്ന വിളിപ്പേരുള്ള ഇവിടെ സൂര്യന്റെയും ഭൂമിയുടെയും ഗുരുത്വാകർഷണം മൂലം വിക്ഷേപിക്കപ്പെടുന്ന സാറ്റലൈറ്റ് പ്രത്യേകം എനർജിയുടെ ആവശ്യമൊന്നുമില്ലാതെ സ്റ്റേബിൾ ആയി സൂര്യനെ വലം വെച്ചോളും. എന്നുമാത്രമല്ല ഭൂമിയുടെ നിഴൽ സ്ഥിരമായി ഉള്ളതുകൊണ്ട് സൂര്യനിൽ നിന്നുള്ള വെളിച്ചം കൊണ്ടുണ്ടാവുന്ന ശല്യങ്ങൾ കുറയ്ക്കുകയും ചെയ്യാം. പക്ഷെ ഭൂമിയിൽ നിന്നും ചന്ദ്രനെ മറികടന്നുള്ള കമ്മ്യുണിക്കേഷൻ സാധ്യതകൾ , ഉപഗ്രഹത്തിന് വേണ്ട സോളാർ എനർജി എന്നിവ പരിഗണിച്ചു , L2 പോയന്റിനെ വലം വയ്ക്കുന്ന ,അതേസമയം സൂര്യനെ ചുറ്റുന്ന, ഭൂമിക്ക് നേരെ എപ്പോഴും സ്ഥിരമായി ഹൈ ഗെയിൻ ആന്റിന പോയന്റ് ചെയ്തുകൊണ്ടുള്ള വളരെ കോംപ്ലെക്സ് ആയ ഓർബിറ്റൽ മൂവ്‌മെന്റാണ് JSWT യുടേത്. കമന്റ് 2ൽ ഇതിന്റെ ആനിമേഷൻ കാണാം. ഈ ഓർബിറ്റിലേക്ക് JSWT എത്തിക്കുന്ന പ്രോസസ് അതീവ രസകരമായിട്ടാണ് നാസയുടെ ബ്ലോഗിൽ വിവരിച്ചിട്ടുള്ളത്. വിക്ഷേപിക്കപ്പെട്ടു 3ആം ദിവസം തന്നെ ചന്ദ്രനോളം ദൂരത്തിൽ JSWT എത്തിച്ചേരും. പിന്നീട് 27 ദിവസമെടുത്താണ് L2 ഓർബിറ്റിൽ എത്തുന്നത്. ഇതിനെ ഒരു കുന്നിൻ മുകളിലേക്ക് വണ്ടി ഓടിച്ചു കയറ്റുന്നതുപോലെ എന്നാണ് വിശേഷിപ്പിക്കുന്നത്. താഴെ നിന്നും ഒരു നിശ്ചിത സ്പീഡിൽ ഓടിച്ചു കയറിയാൽ ഓട്ടോമാറ്റിക്കായി കുന്നിൻ മുകളിലെത്തുമ്പോൾ പ്രത്യേകിച്ചൊന്നും ചെയ്യാതെതന്നെ നിൽക്കുമല്ലോ. ഇത് ചരക്കുവാഹനങ്ങളൊക്കെ ഓടിക്കുന്നയാളുകൾ ചെയ്യാറുണ്ട്. കോസ്റ്റിങ് എന്നു പറയും. With the help of grade , ഏറ്റവും കുറഞ്ഞ ഫ്യുവൽ മാത്രം ഉപയോഗിച്ച് നമുക്ക് വണ്ടിയോടിക്കാം. കാൽക്കുലേഷൻ പിഴച്ചാൽ ചിലപ്പോഴൊക്കെ വൻ അപകടങ്ങളിൽ കലാശിക്കുകയും ചെയ്യുമെന്ന് മാത്രം. JSWT യുടെ ഒരുഭാഗം സ്ഥിരമായി ഭൂമിക്കും സൂര്യനും അഭിമുഖമായിരിക്കുകയും മറുഭാഗത്ത് നേരത്തെപറഞ്ഞ മിററുകൾ, ഇൻഫ്രാറെഡ് സെൻസറുകൾ സ്പെക്ട്രോമീറ്ററുകൾ എന്നിവ അനന്തതയിലേക്ക് നിലയുറപ്പിച്ചുമാണ്. സൂര്യനഭിമുഖമായിരിക്കുന്ന ഭാഗത്ത് 86°C വരെ ചൂടുണ്ടായിരിക്കും. എന്നാൽ ഇൻഫ്രാറെഡ് സെൻസറുകൾ പ്രവർത്തിക്കാൻ വളരെ കുറഞ്ഞ താപനില ആവശ്യമാണ് (-233°C and low ????) ഒരേ ഉപഗ്രത്തിന്റെ അപ്പുറവുമിപ്പുറവും ഇത്രയും വ്യത്യസ്തമായ താപനില ഉണ്ടാക്കുന്നത് അതി സങ്കീർണമായ ഹീറ്റ് ഷീൽഡുകളാണ്. ഇതു വിക്ഷേപിക്കപ്പെടുമ്പോൾ മടക്കിയൊതുക്കി വെച്ചിരിക്കും. NIRCAM മുതലായ ഉപകരണങ്ങൾ 7 കെൽവിനൊക്കെ താപനിലയിൽ മാത്രമേ വർക്ക് ചെയ്യുകയുള്ളൂ. അതുറപ്പാക്കാനായി ക്രയോജനിക് കൂളിംഗ് എന്ന അതി സങ്കീർണമായ കൂളിംഗ് സാങ്കേതികവിദ്യയും നാസ ഇതോടൊപ്പം ഡെവലപ്പ്‌ ചെയ്തിട്ടുണ്ട്. **എന്തുകൊണ്ട് ഇൻഫ്രാറെഡ് .** ഏതൊരുവസ്തുവും ചൂടാകുമ്പോൾ ഇൻഫ്രാറെഡ് കിരണങ്ങൾ പുറത്തുവിടും. JSWT യുടെ മിററുകൾ, മറ്റ് ഉപകരണങ്ങൾ എന്നിവ ചൂടയാൽ ഇൻഫ്രാറെഡ് വികിരണങ്ങൾ പുറത്തുവിടുകയും അത് ദുർബലമായ വിദൂര സിഗ്നലുകൾ നശിപ്പിക്കുകയും ചെയ്യും. അതൊഴിവാക്കാനാണ് ഏറ്റവും താഴ്ന്ന താപനിലയിൽ ഇത്തരം ഉപകരണങ്ങൾ ഉണ്ടാവാൻ വേണ്ടി ഹീറ്റ് ഷീൽഡ് ഒക്കെ ഉണ്ടാക്കിയിരിക്കുന്നത്. എന്തുകൊണ്ടാണ് ഇത്രയും കഷ്ടപ്പെട്ട് ഇൻഫ്രാറെഡ് വികിരണങ്ങൾ തന്നെ detect ചെയ്യുന്നത് എന്നാലോചിച്ചിട്ടുണ്ടോ?. JSWT അടിസ്ഥാനപരമായി അനന്തമായി വികസിച്ചുകൊണ്ടിരിക്കുന്ന പ്രഞ്ചത്തിന്റെ ഫോട്ടോയെടുക്കുകയാണല്ലോ. ഏതാണ്ട് 12 ബില്യൺ വർഷം മുൻപൊക്കെ രൂപം കൊണ്ട ഗലക്സികളും നക്ഷത്രങ്ങളും അപ്പോൾ പുറത്തുവിട്ട കിരണങ്ങൾ ഹൈ freequency സ്‌പെക്ട്രത്തിൽ പെടുന്ന UV റേഡിയേഷൻസ് വരെയാവാം. എന്നാൽ നമ്മളെ സംബന്ധിച്ചേടത്തോളം ഇവയൊക്കെ അകന്നുപോയിക്കൊണ്ടിരിക്കുകയാണല്ലോ.. നമ്മളിൽ നിന്നും അകന്നുപോയിക്കൊണ്ടിരിക്കുന്ന വസ്തു പുറത്തുവിടുന്ന തരംഗങ്ങളുടെ തരംഗ ദൈർഘ്യം കൂടും(അഥവാ ഫ്രീക്വൻസി കുറയുന്നു) .ഡോപ്ലർ ഷിഫ്റ്റ് എന്നുപറയുന്ന പ്രതിഭാസമാണ്. ഇതുപയോഗിച്ചാണ് നമ്മുടെ ട്രാഫിക് ഡിപാർട്മെന്റുകൾ സ്പീഡ് വയലേഷൻസ് കണ്ടെത്തുന്നത്. 13ബില്യൺ വർഷം മുന്നേ ഏതെങ്കിലും ഗാലക്‌സി/നക്ഷത്രങ്ങൾ അൾട്രാ വയലറ്റ്, വിസിബിൾ ലൈറ്റ് തുടങ്ങിയ ഹൈ ഫ്രീക്വൻസി ലൈറ്റ് പുറത്തുവിട്ടത് അനേകലക്ഷം പ്രകാശവർഷങ്ങൾ പിന്നിട്ട് സൗരയൂഥത്തിലെത്തുമ്പോഴേക്കും ഫ്രീക്വൻസി കുറഞ്ഞു ഇൻഫ്രാറെഡ് റീജിയണൽ എത്തിയിട്ടുണ്ടാകും.അപ്പൊ അത്രയും ദൂരെയുള്ള ഗാലക്സികളെ നിരീക്ഷിക്കാൻ വിസിബിൾ സ്‌പെക്ട്രം ഉപയോഗിക്കാൻ കഴിയുകയില്ല എന്നർത്ഥം.
