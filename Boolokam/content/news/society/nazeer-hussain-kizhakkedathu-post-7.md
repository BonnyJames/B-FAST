---
title: "ബിഗ് ഡാറ്റാ കാലത്തെ പത്രപ്രവർത്തനം"
date: 2020-04-25T05:24:59
draft: false
categories: ["Society"]
tags: ['COVID - 19', 'data', 'Media', 'Nazeer Hussain Kizhakkedathu']
author: "Beaumaris"
---

<strong><a href="https://wordpress-972788-3403151.cloudwaysapps.com/nazeer-hussain-kizhakkedathu-post-7/270525/ppo-3112" rel="attachment wp-att-270526"><img class="alignleft size-full wp-image-270526" src="https://cdn.boolokam.com/articles/2020/04/ppo-698.jpg" alt="" width="784" height="410" /></a>Nazeer Hussain Kizhakkedathu</strong>

<strong>ബിഗ് ഡാറ്റാ കാലത്തെ പത്രപ്രവർത്തനം.</strong>

ലോകത്തിലെ പല പത്രപ്രവർത്തകരും ബിഗ് ഡാറ്റാ അനാലിസിസ് ചെയ്താണ് ചില പ്രധാനപെട്ട വാർത്തകൾ കണ്ടുപിടിക്കുന്നത്. ഉദാഹരണത്തിന് അറ്റ്ലാന്റ ന്യൂസ് ഒരു കളവ് പുറത്തുകൊണ്ടുവന്ന കഥ നോക്കൂ.അമേരിക്കയിൽ ബുഷ് ഗവണ്മെന്റ് "No Child Left Behind" എന്ന നിയമം കൊണ്ടുവന്നപ്പോൾ കുട്ടികളുടെ പഠന നിലവാരത്തിന്റെ ഉത്തരവാദിത്വം സ്കൂളുകളുടെ ചുമതലയിലായി. രാജ്യത്തെങ്ങും ഉള്ള സ്കൂളുകളിലെ കുട്ടികളുടെ ഇടയിൽ ഒരു പൊതു പരീക്ഷ നടത്തി ഫലം, കഴിഞ്ഞ വർഷം നടന്ന പരീക്ഷയുടെ ഫലവുമായി ഒത്തുനോക്കി, ഏതൊക്കെ സ്കൂളുകൾ ആണ് ആവശ്യമായ പുരോഗതി ഉണ്ടായത് എന്ന് കണ്ടുപിടിക്കും. പുരോഗതി ഇല്ലാത്ത സ്കൂളുകളിലെ ടീച്ചർമാരെ ഒന്നുകിൽ പിരിച്ചുവിടും അല്ലെങ്കിൽ ശമ്പളം വെട്ടിക്കുറക്കും. ചിലപ്പോൾ സ്കൂൾ മൊത്തമായി തന്ന ഇല്ലാതെയാവും.

കുട്ടികൾ നന്നായി പരീക്ഷ എഴുതേണ്ടത് അങ്ങിനെ ടീച്ചർമാരുടെ കൂടി ആവശ്യമായി മാറിയ അവസരത്തിലാണ്, ചില സ്കൂളുകളിൽ ടീച്ചർമാർ പരീക്ഷയിൽ ചതി കാണിക്കാൻ തുടങ്ങിയത്. കുട്ടികളുടെ ഉത്തരക്കടലാസ് , പലപ്പോഴും കുട്ടികൾ അറിയാതെ തന്നെ, പരീക്ഷ കഴിഞ്ഞു തിരിചയക്കാനുള്ള ഒരു മണിക്കൂർ ഇടവേളക്കുളളിൽ സാധ്യമായ അത്ര ഉത്തരക്കടലാസുകൾ തിരുത്തുക എന്നതായിരുന്നു അവർ ചെയ്ത പരിപാടി.പക്ഷെ അതുവരെ മോശമായ റിസൾട്ട് കിട്ടിക്കൊണ്ടിരുന്ന പല സ്കൂളുകളും ഇത്തരം പരീക്ഷകളിൽ അവിശ്വസനീയമായ ഫലം കൊണ്ടുവരാൻ തുടങ്ങിയപ്പോൾ അറ്റ്ലാന്റ ന്യൂസ് എന്ന പത്രക്കാർക്ക് ചില സംശയങ്ങൾ ഉദിച്ചു. അധ്യാപകർ തന്നെ ചീറ്റിംഗ് ചെയ്ത ഈ കേസിനു പ്രത്യക്ഷമായ തെളിവുകൾ അസാധ്യമായത് കൊണ്ട് അവർ സ്റ്റാറ്റിസ്റ്റിക്സിലെ റിഗ്രെഷൻ അനാലിസിസ് എന്ന ടെക്‌നിക്ക് ഉപയോഗിച്ചുകൊണ്ട് അറ്റലാന്റ സ്കൂൾ സിസ്റ്റത്തിലെ എല്ലാ കുട്ടികളുടെയും മാർക്ക് പരിശോധിക്കാൻ തീരുമാനിച്ചു.

പേര് കേൾക്കുമ്പോൾ ഭയങ്കരൻ ആയി തോന്നുമെങ്കിലും റിഗ്രെഷൻ അനാലിസിസ് മനസിലാക്കാൻ അത്ര ബുദ്ധിമുട്ടുള്ളതല്ല, പ്രത്യേകിച്ച് ലീനിയർ റിഗ്രെഷൻ അനാലിസിസ്. രണ്ട് വേരിയബിളുകൾ തമ്മിലുള്ള ബന്ധം അളക്കാനുപയോഗിക്കുന്ന ഒരു സ്റ്റാറ്റിസ്റ്റിക്‌സ് രീതി മാത്രമാണത്. ഒരു നാട്ടിലെ ഏതാണ്ട് എല്ലാവർക്കും അഞ്ചടിക്കും ആറടിക്കും ഇടയിൽ ഉയരമുള്ളപ്പോൾ, അതിലെ ചിലർക്ക് ഏഴടിയിൽ കൂടുതൽ ഉയരമുണ്ടെങ്കിലോ, ചിലർക്ക് മൂന്നടി മാത്രമേ ഉയരം ഉള്ളുവെങ്കിലോ, അങ്ങിനെ ഉള്ളവരെ തിരിച്ചറിയാൻ ഇതുവഴി പെട്ടെന്ന് സാധിക്കും, കാരണം ശരാശരി റിഗ്രെഷൻ രേഖയുടെ വളരെ മുകളിലോ, താഴെയോ ഇങ്ങിനെയുള്ള ഡാറ്റ പോയിന്റ്സ് സ്ഥിതി ചെയ്യുക.

അതുപോലെ തന്നെ നമ്മുടെ നാട്ടിൽ പെയ്യുന്ന മഴയുടെ അളവ് ലീനിയർ റിഗ്രെഷൻ ചെയ്‌താൽ 2018 ലെ കാലവർഷം പെയ്ത മഴ ശരാശരിയിൽ നിന്ന് വളരെ മാറി നിൽക്കുന്നതായും കാണാൻ കഴിയും. വളരെ വര്ഷങ്ങളിലെ മഴയുടെ ഡാറ്റാ ഉണ്ടെങ്കിൽ അടുത്ത വര്ഷം പെയ്യാൻ പോകുന്ന ശരാശരി മഴ നമുക്ക് പ്രവചിക്കാനും ഇതുവഴി കഴിയും.അറ്റ്ലാന്റയിലെ കുട്ടികളുടെ പരീക്ഷ ഫലങ്ങൾ പരിശോധിച്ചപ്പോൾ ചില കുട്ടികൾ ചില ക്‌ളാസ്സുകളിൽ വളരെ നന്നായി പെർഫോം ചെയ്യുന്നു എന്നും, എന്നാൽ ഇതേ കുട്ടികൾ ഈ ക്ലാസ്സിന്റെ മുൻപത്തേ വർഷവും, അടുത്ത വർഷവും വളരെ മോശമായി ആണ് പരീക്ഷയിൽ മാർക്ക് കിട്ടിയതെന്നും കണ്ടെത്തി. സാധാരണയായി ഒരു വർഷം വളരെ നല്ല ടീച്ചറെ കിട്ടി നന്നായി പഠിക്കാൻ തുടങ്ങിയ കുട്ടികളുടെ മാർക്ക് തൊട്ടടുത്ത വർഷം പെട്ടെന്ന് പഴയ പോലെ താഴെ പോകാനുള്ള സാധ്യത പത്ത് കോടിയിൽ ഒന്ന് മാത്രമാണെന്നും അവർ കണക്കുകൂട്ടി കണ്ടുപിടിച്ചു. ഇതിൽ നിന്ന് ഈ ക്ലാസ്സിലെ ടീച്ചർ ചീറ്റ് ചെയ്തിരിക്കാൻ സാധ്യതയുണ്ടെന്ന് നിഗമനത്തിൽ അവരെത്തി.

പക്ഷെ ഇത് കൊണ്ടും അവരുടെ പഠനം അവസാനിച്ചില്ല. ഒരു ടീച്ചർ പരീക്ഷയിൽ ചീറ്റ് ചെയ്യാൻ ശ്രമിച്ചാൽ, കേരളം പി എസ് സി പരീക്ഷയിൽ എല്ലാ ഉത്തരവും ശരിയായി തിരുത്തി എഴുതി ഒന്നാം റാങ്ക് നേടിയ വിഡ്ഢികൾ അല്ലാതെ, തലക്കകത് അല്പമെങ്കിലും ആൾ താമസമുള്ളവർ ജയിക്കാൻ ആവശ്യമായ ഉത്തരങ്ങൾ എഴുതി കുറെ ഉത്തരങ്ങൾ തെറ്റായി തന്നെ ചേർക്കും. ഇങ്ങിനെ ചെയ്യുമ്പോൾ പക്ഷെ അവിടെ ഇവിടെയായി ശരി ഉത്തരവും തെറ്റായ ഉത്തരവും എഴുതാൻ സമയം എടുക്കും എന്നത് കൊണ്ട്, പലപ്പോഴും ഇവർ തുടർച്ചയായ കുറെ ഉത്തരങ്ങൾ ശരിയായി തിരുത്തി എഴുതുകയും മറ്റുള്ളവ വിദ്യാർത്ഥി എഴുതിയ പോലെ തന്നെ ശരിയോ തെറ്റോ കലർന്ന ഉത്തരങ്ങൾ ആയി വിടുകയും ചെയ്യും. ഇതും ഒരു ലളിതമായ കമ്പ്യൂട്ടർ പ്രോഗ്രാം കൊണ്ട് കണ്ടുപിടിക്കാവുന്ന പാറ്റേൺ ആണ്. ലളിതമായ ചോദ്യങ്ങളുടെയും , വിഷമം പിടിച്ച ചോദ്യങ്ങളുടെയും അടുത്തടുത്ത കുറെ ഉത്തരങ്ങൾ എല്ലാം ശരിയായി വന്നാൽ, അത് ചീറ്റിങ്ങ് നടന്നിരിക്കാൻ ഉള്ള ഒരു സാധ്യതയിലെക്കാണ് വിരൽ ചൂണ്ടുന്നത്.

അമേരിക്കയിൽ ഈ വസ്തുതകൾ ഉപയോഗിച്ച് കളവ് നടത്തിയ വളരെ ഏറെ അധ്യാപകരെയും സ്കൂൾ സൂപ്രണ്ടുമാരെയും അറസ്റ്റ് ചെയ്യുകയും അവർക്ക് ജയിൽ ശിക്ഷ വിധിക്കുകയും ഉണ്ടായി.അതുപോലെ തന്നെ എന്തുകൊണ്ട് ട്രമ്പ് അമേരിക്കയിൽ ജയിച്ചു എന്നതിനും ഒരു ബിഗ് ഡാറ്റ അനാലിസിസ് നടന്നിരുന്നു. ന്യൂ യോർക്ക് ടൈംസ് പത്രത്തിലെ നെയ്റ്റ് കോഹെൻ ചെയ്ത ഈ ഡാറ്റ അനാലിസിസിൽ ഏറ്റവും കൂടുതൽ കറുത്ത വർഗക്കാരെ വെറുക്കുന്ന , കളിയാക്കുന്ന ഗൂഗിൾ സെർച്ചുകൾ നടത്തുന്ന സ്ഥലങ്ങളിലാണ് ട്രമ്പിനു ഏറ്റവും കൂടുതൽ വോട്ട് കിട്ടിയതെന്ന് കണ്ടെത്തി. എന്ന് വച്ചാൽ, ഒരു കറുത്ത വർഗക്കാരനെ പ്രസിഡന്റ് ആയി ആദ്യമായി തിരഞ്ഞെടുത്ത അമേരിക്കയിൽ ഇതിനെ എതിർക്കുന്നവർ ഒബാമയുടെ പോളിസിയുടെ അതിന്റെ നേർ വിപരീതമായി, കുടിയേറ്റക്കാർക്ക് എതിരെ കറുത്ത വർഗക്കാർക്കെതിരെ എല്ലാം ഉള്ള പോളിസികൾ ഉള്ള ട്രംപിന് വ്യാപകമായി വോട്ട് ചെയ്തു.നോക്കൂ, ഇതൊന്നും ഇല്ലാതെ തന്നെ ബോസ്റ്റൺ ഗ്ലോബ് 2002 ൽ ചെയ്ത ഒരു വാർത്തയാണ് ലോകത്തിലെ കത്തോലിക്കാ ലോകത്തിലെ ബാല പീഡനങ്ങളെ പുറത്തു കൊണ്ടുവന്നതും, അവസാനം ഇതിനെക്കുറിച്ചുള്ള വിവരങ്ങൾ മറച്ചു വച്ച പോപ്പ് ബെനെഡിക്റ്റിനു പുറത്തേക്കുള്ള വഴി തുറന്നതും.

നമ്മുടെ നാട്ടിലെ വാർത്താ ലേഖകർ ഇപ്പോഴും പ്രതിപക്ഷ നേതാക്കൾ ഉന്നയിക്കുന്ന ചോദ്യങ്ങൾ അതേപടി മുഖ്യമന്ത്രിയോട് ചോദിക്കുകയും, അതീന് അവർ തെളിവ് നൽകട്ടെ എന്ന് മുഖ്യമന്ത്രി മറുപടി പറയുമ്പോൾ മിണ്ടാതെ ഇരിക്കുകയും ചെയ്യുകയാണ്. ഇത് ഏത് സ്കൂൾ കുട്ടിക്കും ചെയ്യാവുന്ന കാര്യമല്ലേ? മറ്റു ചിലർ ചാനലിന്റെ റേറ്റിംഗ് കൂട്ടാനായി ബഹളം ഉണ്ടാകുന്ന രാഷ്ട്രീയക്കാരെ കൊണ്ടുവന്നു ആർക്കും ഉപകാരമില്ലാത്ത, ആരും ആരിൽ നിന്നും ഒന്നും പഠിക്കാത്ത ചർച്ചകൾ നയിക്കുന്നു. നിങ്ങൾക്ക് മാറാനുള്ള സമയമായി. ഗൂഗിൾ, ഫേസ്ബുക് ഡാറ്റ അനലിറ്റിക്സ് എല്ലാം സൗജന്യമായി പബ്ലിക് ആയി ലഭ്യമാണ്. ഉപയോഗിക്കാൻ അറിഞ്ഞാൽ മതി. അന്താരാഷ്ട്ര പത്രപ്രവർത്തനത്തിനുള്ള ഒരു പുലിറ്റ്സർ സമ്മാനം നമുക്ക് കേരളത്തിലേക്ക് കൊണ്ടുവരണ്ടേ?


![ബിഗ് ഡാറ്റാ കാലത്തെ പത്രപ്രവർത്തനം](https://cdn.boolokam.com/articles/2020/04/ppo-698.jpg)**[](https://wordpress-972788-3403151.cloudwaysapps.com/nazeer-hussain-kizhakkedathu-post-7/270525/ppo-3112)Nazeer Hussain Kizhakkedathu** **ബിഗ് ഡാറ്റാ കാലത്തെ പത്രപ്രവർത്തനം.** ലോകത്തിലെ പല പത്രപ്രവർത്തകരും ബിഗ് ഡാറ്റാ അനാലിസിസ് ചെയ്താണ് ചില പ്രധാനപെട്ട വാർത്തകൾ കണ്ടുപിടിക്കുന്നത്. ഉദാഹരണത്തിന് അറ്റ്ലാന്റ ന്യൂസ് ഒരു കളവ് പുറത്തുകൊണ്ടുവന്ന കഥ നോക്കൂ.അമേരിക്കയിൽ ബുഷ് ഗവണ്മെന്റ് "No Child Left Behind" എന്ന നിയമം കൊണ്ടുവന്നപ്പോൾ കുട്ടികളുടെ പഠന നിലവാരത്തിന്റെ ഉത്തരവാദിത്വം സ്കൂളുകളുടെ ചുമതലയിലായി. രാജ്യത്തെങ്ങും ഉള്ള സ്കൂളുകളിലെ കുട്ടികളുടെ ഇടയിൽ ഒരു പൊതു പരീക്ഷ നടത്തി ഫലം, കഴിഞ്ഞ വർഷം നടന്ന പരീക്ഷയുടെ ഫലവുമായി ഒത്തുനോക്കി, ഏതൊക്കെ സ്കൂളുകൾ ആണ് ആവശ്യമായ പുരോഗതി ഉണ്ടായത് എന്ന് കണ്ടുപിടിക്കും. പുരോഗതി ഇല്ലാത്ത സ്കൂളുകളിലെ ടീച്ചർമാരെ ഒന്നുകിൽ പിരിച്ചുവിടും അല്ലെങ്കിൽ ശമ്പളം വെട്ടിക്കുറക്കും. ചിലപ്പോൾ സ്കൂൾ മൊത്തമായി തന്ന ഇല്ലാതെയാവും. കുട്ടികൾ നന്നായി പരീക്ഷ എഴുതേണ്ടത് അങ്ങിനെ ടീച്ചർമാരുടെ കൂടി ആവശ്യമായി മാറിയ അവസരത്തിലാണ്, ചില സ്കൂളുകളിൽ ടീച്ചർമാർ പരീക്ഷയിൽ ചതി കാണിക്കാൻ തുടങ്ങിയത്. കുട്ടികളുടെ ഉത്തരക്കടലാസ് , പലപ്പോഴും കുട്ടികൾ അറിയാതെ തന്നെ, പരീക്ഷ കഴിഞ്ഞു തിരിചയക്കാനുള്ള ഒരു മണിക്കൂർ ഇടവേളക്കുളളിൽ സാധ്യമായ അത്ര ഉത്തരക്കടലാസുകൾ തിരുത്തുക എന്നതായിരുന്നു അവർ ചെയ്ത പരിപാടി.പക്ഷെ അതുവരെ മോശമായ റിസൾട്ട് കിട്ടിക്കൊണ്ടിരുന്ന പല സ്കൂളുകളും ഇത്തരം പരീക്ഷകളിൽ അവിശ്വസനീയമായ ഫലം കൊണ്ടുവരാൻ തുടങ്ങിയപ്പോൾ അറ്റ്ലാന്റ ന്യൂസ് എന്ന പത്രക്കാർക്ക് ചില സംശയങ്ങൾ ഉദിച്ചു. അധ്യാപകർ തന്നെ ചീറ്റിംഗ് ചെയ്ത ഈ കേസിനു പ്രത്യക്ഷമായ തെളിവുകൾ അസാധ്യമായത് കൊണ്ട് അവർ സ്റ്റാറ്റിസ്റ്റിക്സിലെ റിഗ്രെഷൻ അനാലിസിസ് എന്ന ടെക്‌നിക്ക് ഉപയോഗിച്ചുകൊണ്ട് അറ്റലാന്റ സ്കൂൾ സിസ്റ്റത്തിലെ എല്ലാ കുട്ടികളുടെയും മാർക്ക് പരിശോധിക്കാൻ തീരുമാനിച്ചു. പേര് കേൾക്കുമ്പോൾ ഭയങ്കരൻ ആയി തോന്നുമെങ്കിലും റിഗ്രെഷൻ അനാലിസിസ് മനസിലാക്കാൻ അത്ര ബുദ്ധിമുട്ടുള്ളതല്ല, പ്രത്യേകിച്ച് ലീനിയർ റിഗ്രെഷൻ അനാലിസിസ്. രണ്ട് വേരിയബിളുകൾ തമ്മിലുള്ള ബന്ധം അളക്കാനുപയോഗിക്കുന്ന ഒരു സ്റ്റാറ്റിസ്റ്റിക്‌സ് രീതി മാത്രമാണത്. ഒരു നാട്ടിലെ ഏതാണ്ട് എല്ലാവർക്കും അഞ്ചടിക്കും ആറടിക്കും ഇടയിൽ ഉയരമുള്ളപ്പോൾ, അതിലെ ചിലർക്ക് ഏഴടിയിൽ കൂടുതൽ ഉയരമുണ്ടെങ്കിലോ, ചിലർക്ക് മൂന്നടി മാത്രമേ ഉയരം ഉള്ളുവെങ്കിലോ, അങ്ങിനെ ഉള്ളവരെ തിരിച്ചറിയാൻ ഇതുവഴി പെട്ടെന്ന് സാധിക്കും, കാരണം ശരാശരി റിഗ്രെഷൻ രേഖയുടെ വളരെ മുകളിലോ, താഴെയോ ഇങ്ങിനെയുള്ള ഡാറ്റ പോയിന്റ്സ് സ്ഥിതി ചെയ്യുക. അതുപോലെ തന്നെ നമ്മുടെ നാട്ടിൽ പെയ്യുന്ന മഴയുടെ അളവ് ലീനിയർ റിഗ്രെഷൻ ചെയ്‌താൽ 2018 ലെ കാലവർഷം പെയ്ത മഴ ശരാശരിയിൽ നിന്ന് വളരെ മാറി നിൽക്കുന്നതായും കാണാൻ കഴിയും. വളരെ വര്ഷങ്ങളിലെ മഴയുടെ ഡാറ്റാ ഉണ്ടെങ്കിൽ അടുത്ത വര്ഷം പെയ്യാൻ പോകുന്ന ശരാശരി മഴ നമുക്ക് പ്രവചിക്കാനും ഇതുവഴി കഴിയും.അറ്റ്ലാന്റയിലെ കുട്ടികളുടെ പരീക്ഷ ഫലങ്ങൾ പരിശോധിച്ചപ്പോൾ ചില കുട്ടികൾ ചില ക്‌ളാസ്സുകളിൽ വളരെ നന്നായി പെർഫോം ചെയ്യുന്നു എന്നും, എന്നാൽ ഇതേ കുട്ടികൾ ഈ ക്ലാസ്സിന്റെ മുൻപത്തേ വർഷവും, അടുത്ത വർഷവും വളരെ മോശമായി ആണ് പരീക്ഷയിൽ മാർക്ക് കിട്ടിയതെന്നും കണ്ടെത്തി. സാധാരണയായി ഒരു വർഷം വളരെ നല്ല ടീച്ചറെ കിട്ടി നന്നായി പഠിക്കാൻ തുടങ്ങിയ കുട്ടികളുടെ മാർക്ക് തൊട്ടടുത്ത വർഷം പെട്ടെന്ന് പഴയ പോലെ താഴെ പോകാനുള്ള സാധ്യത പത്ത് കോടിയിൽ ഒന്ന് മാത്രമാണെന്നും അവർ കണക്കുകൂട്ടി കണ്ടുപിടിച്ചു. ഇതിൽ നിന്ന് ഈ ക്ലാസ്സിലെ ടീച്ചർ ചീറ്റ് ചെയ്തിരിക്കാൻ സാധ്യതയുണ്ടെന്ന് നിഗമനത്തിൽ അവരെത്തി. പക്ഷെ ഇത് കൊണ്ടും അവരുടെ പഠനം അവസാനിച്ചില്ല. ഒരു ടീച്ചർ പരീക്ഷയിൽ ചീറ്റ് ചെയ്യാൻ ശ്രമിച്ചാൽ, കേരളം പി എസ് സി പരീക്ഷയിൽ എല്ലാ ഉത്തരവും ശരിയായി തിരുത്തി എഴുതി ഒന്നാം റാങ്ക് നേടിയ വിഡ്ഢികൾ അല്ലാതെ, തലക്കകത് അല്പമെങ്കിലും ആൾ താമസമുള്ളവർ ജയിക്കാൻ ആവശ്യമായ ഉത്തരങ്ങൾ എഴുതി കുറെ ഉത്തരങ്ങൾ തെറ്റായി തന്നെ ചേർക്കും. ഇങ്ങിനെ ചെയ്യുമ്പോൾ പക്ഷെ അവിടെ ഇവിടെയായി ശരി ഉത്തരവും തെറ്റായ ഉത്തരവും എഴുതാൻ സമയം എടുക്കും എന്നത് കൊണ്ട്, പലപ്പോഴും ഇവർ തുടർച്ചയായ കുറെ ഉത്തരങ്ങൾ ശരിയായി തിരുത്തി എഴുതുകയും മറ്റുള്ളവ വിദ്യാർത്ഥി എഴുതിയ പോലെ തന്നെ ശരിയോ തെറ്റോ കലർന്ന ഉത്തരങ്ങൾ ആയി വിടുകയും ചെയ്യും. ഇതും ഒരു ലളിതമായ കമ്പ്യൂട്ടർ പ്രോഗ്രാം കൊണ്ട് കണ്ടുപിടിക്കാവുന്ന പാറ്റേൺ ആണ്. ലളിതമായ ചോദ്യങ്ങളുടെയും , വിഷമം പിടിച്ച ചോദ്യങ്ങളുടെയും അടുത്തടുത്ത കുറെ ഉത്തരങ്ങൾ എല്ലാം ശരിയായി വന്നാൽ, അത് ചീറ്റിങ്ങ് നടന്നിരിക്കാൻ ഉള്ള ഒരു സാധ്യതയിലെക്കാണ് വിരൽ ചൂണ്ടുന്നത്. അമേരിക്കയിൽ ഈ വസ്തുതകൾ ഉപയോഗിച്ച് കളവ് നടത്തിയ വളരെ ഏറെ അധ്യാപകരെയും സ്കൂൾ സൂപ്രണ്ടുമാരെയും അറസ്റ്റ് ചെയ്യുകയും അവർക്ക് ജയിൽ ശിക്ഷ വിധിക്കുകയും ഉണ്ടായി.അതുപോലെ തന്നെ എന്തുകൊണ്ട് ട്രമ്പ് അമേരിക്കയിൽ ജയിച്ചു എന്നതിനും ഒരു ബിഗ് ഡാറ്റ അനാലിസിസ് നടന്നിരുന്നു. ന്യൂ യോർക്ക് ടൈംസ് പത്രത്തിലെ നെയ്റ്റ് കോഹെൻ ചെയ്ത ഈ ഡാറ്റ അനാലിസിസിൽ ഏറ്റവും കൂടുതൽ കറുത്ത വർഗക്കാരെ വെറുക്കുന്ന , കളിയാക്കുന്ന ഗൂഗിൾ സെർച്ചുകൾ നടത്തുന്ന സ്ഥലങ്ങളിലാണ് ട്രമ്പിനു ഏറ്റവും കൂടുതൽ വോട്ട് കിട്ടിയതെന്ന് കണ്ടെത്തി. എന്ന് വച്ചാൽ, ഒരു കറുത്ത വർഗക്കാരനെ പ്രസിഡന്റ് ആയി ആദ്യമായി തിരഞ്ഞെടുത്ത അമേരിക്കയിൽ ഇതിനെ എതിർക്കുന്നവർ ഒബാമയുടെ പോളിസിയുടെ അതിന്റെ നേർ വിപരീതമായി, കുടിയേറ്റക്കാർക്ക് എതിരെ കറുത്ത വർഗക്കാർക്കെതിരെ എല്ലാം ഉള്ള പോളിസികൾ ഉള്ള ട്രംപിന് വ്യാപകമായി വോട്ട് ചെയ്തു.നോക്കൂ, ഇതൊന്നും ഇല്ലാതെ തന്നെ ബോസ്റ്റൺ ഗ്ലോബ് 2002 ൽ ചെയ്ത ഒരു വാർത്തയാണ് ലോകത്തിലെ കത്തോലിക്കാ ലോകത്തിലെ ബാല പീഡനങ്ങളെ പുറത്തു കൊണ്ടുവന്നതും, അവസാനം ഇതിനെക്കുറിച്ചുള്ള വിവരങ്ങൾ മറച്ചു വച്ച പോപ്പ് ബെനെഡിക്റ്റിനു പുറത്തേക്കുള്ള വഴി തുറന്നതും. നമ്മുടെ നാട്ടിലെ വാർത്താ ലേഖകർ ഇപ്പോഴും പ്രതിപക്ഷ നേതാക്കൾ ഉന്നയിക്കുന്ന ചോദ്യങ്ങൾ അതേപടി മുഖ്യമന്ത്രിയോട് ചോദിക്കുകയും, അതീന് അവർ തെളിവ് നൽകട്ടെ എന്ന് മുഖ്യമന്ത്രി മറുപടി പറയുമ്പോൾ മിണ്ടാതെ ഇരിക്കുകയും ചെയ്യുകയാണ്. ഇത് ഏത് സ്കൂൾ കുട്ടിക്കും ചെയ്യാവുന്ന കാര്യമല്ലേ? മറ്റു ചിലർ ചാനലിന്റെ റേറ്റിംഗ് കൂട്ടാനായി ബഹളം ഉണ്ടാകുന്ന രാഷ്ട്രീയക്കാരെ കൊണ്ടുവന്നു ആർക്കും ഉപകാരമില്ലാത്ത, ആരും ആരിൽ നിന്നും ഒന്നും പഠിക്കാത്ത ചർച്ചകൾ നയിക്കുന്നു. നിങ്ങൾക്ക് മാറാനുള്ള സമയമായി. ഗൂഗിൾ, ഫേസ്ബുക് ഡാറ്റ അനലിറ്റിക്സ് എല്ലാം സൗജന്യമായി പബ്ലിക് ആയി ലഭ്യമാണ്. ഉപയോഗിക്കാൻ അറിഞ്ഞാൽ മതി. അന്താരാഷ്ട്ര പത്രപ്രവർത്തനത്തിനുള്ള ഒരു പുലിറ്റ്സർ സമ്മാനം നമുക്ക് കേരളത്തിലേക്ക് കൊണ്ടുവരണ്ടേ?
