---
title: "ഞാനും എന്‍റെ ലാപ്ടോപ്പും പിന്നെ കുറെ ഉറുമ്പുകളും"
date: 2013-03-05T22:34:43
draft: false
categories: ["Society"]
tags: ['Aladdin']
author: "boolokamtv@gmail.com"
---

<p style="text-align: center;"><a href="https://cdn.boolokam.com/articles/2013/03/156.jpg"><img class="size-full wp-image-91969 aligncenter" alt="1" src="https://cdn.boolokam.com/articles/2013/03/156.jpg" width="486" height="365" /></a></p>
ഉറുമ്പുകള്‍ക്ക് നമ്മുടെ നിത്യജീവിതത്തില്‍ എന്താണ് പ്രാധാന്യം?  പ്രത്യേകിച്ച് കാര്യമായ പ്രാധാന്യമൊന്നുമില്ലായിരിക്കും .അവര്‍ അവരുടെതായ വഴിയില്‍ ജീവിക്കുന്നു, നമ്മള്‍ നമ്മുടെതായ വഴിയിലും.അവരെ ഒന്ന് നോക്കുക പോയിട്ട് അവര്‍ എങ്ങനെ ജീവിക്കുമെന്ന് ചിന്തിക്കുവാന്‍ കൂടി നമ്മള്‍ മെനക്കെടാറില്ല.നിസ്സാരക്കാരില്‍‍ നിസ്സരക്കാരായി നമ്മള്‍ കാണുന്ന ഒരു ജീവി.എന്നാല്‍ എനിക്കിന്ന് അവര്‍ നിസ്സാരക്കാരല്ല, ഭയത്തോട് കൂടിയാണ് ഞാന്‍ അവയെക്കുറിച്ച് ഓര്‍ക്കുന്നത്.കാരണം വേറൊന്നുമല്ല.എന്‍റെ അരലക്ഷത്തോളം വിലമതിക്കുന്ന ലാപ്ടോപ്പ് ഒരു വിഗലാംഗനെപ്പോലെയാക്കുവാന്‍ കെല്‍പ്പുള്ളവര്‍ ആണെന്ന്  തെളിയിച്ചുകഴിഞ്ഞവരാണ് മേല്‍പറഞ്ഞ കൂട്ടര്‍.അതെ, എന്‍റെ ലാപ്ടോപ്പില്‍ ഇന്ന് ഇന്ന് കണ്‍ട്രോള്‍ കീ (ctrl), ഷിഫ്റ്റ്‌ ,ആരോ കീ കള്‍ പൂജ്യം(0) പിന്നെ രണ്ടു മൂന്നു വള്ളി പുള്ളികള്‍ ("]{- etc. ) മുതലായവ പൂര്‍ണ്ണമായും സ്പേസ് ബാര്‍ ഭാഗികമായും നശിച്ചിരിക്കുകയാണ്.രണ്ടാഴ്ചയായി ഞാനും ഒരുപറ്റം ഉറുമ്പുകളും തമ്മില്‍ നടത്തിയ അതി സാഹസികമായ പോരാട്ടങ്ങളുടെ കഥ കേട്ടോളൂ.

നല്ലൊരു സുന്ദരനായിരുന്നു എന്‍റെ ലാപ്ടോപ്പ്( ഇപ്പോളും സൗന്ദര്യത്തിനു വല്യ കുറവൊന്നുമില്ല),കടും നീല കളറില്‍ മെറ്റാലിക് പെയിന്റോട് കൂടി നല്ല തിളങ്ങുന്ന ഫിനിഷിങ്ങോട് കൂടിയത്.ഓണ്‍ ചെയ്യുമ്പോള്‍ വീണ്ടും അതിന്റെ ഭംഗി കൂടും.വശങ്ങളില്‍ നീല നിറത്തില്‍ എല്‍ ഇ ഡി ലൈറ്റ് തെളിയും.കൂടാതെ സ്പ്രിംഗ് സപ്പോര്‍ട്ടോട്‌ കൂടിയ നല്ല ഒതുക്കമുള്ള കീ ബോര്‍ഡ്.മൊത്തത്തില്‍ ഒരു സുന്ദരക്കുട്ടപ്പന്‍. അവന്‍റെ സൗന്ദര്യത്തിനു കോട്ടം തട്ടാത്ത രീതിയില്‍ തൂത്തും തുടച്ചും സുരക്ഷിതമായി ബാഗില്‍ സൂക്ഷിച്ചും വളരെ ശ്രധയോടായിരുന്നു ഞാന്‍ കൈകാര്യം ചെയ്തിരുന്നത്.ദിവസവും വൈകിട്ട് ഒരു രണ്ടു മണിക്കൂര്‍ ഞാന്‍ അവനോടൊപ്പം ചിലവഴിക്കുമായിരുന്നു.പാട്ട് കേള്‍പ്പിച്ചും പ്രസംഗങ്ങളും സിനിമകളും കാണിച്ചും ഗെയിം കളിപ്പിച്ചും അവന്‍ എന്നെ സന്തോഷിപ്പിക്കുമായിരുന്നു.എന്നാല്‍ രണ്ടാഴ്ചകള്‍ക്ക് മുന്‍പ് ജോലി സംബന്ദമായ തിരക്കുകള്‍ കാരണം രണ്ടു മൂന്നു ദിവസം എനിക്ക് അവനെ നോക്കുവാനോ അവന്‍റെ കൂടെ സമയം ചിലവഴിക്കുവാനോ സാധിച്ചില്ല.സത്യത്തില്‍ അവനെ ഓര്‍ത്തു കൂടിയില്ല.താളം തെറ്റിയ രീതിയിലുള്ള ഓട്ടമായിരുന്നു രണ്ട് മൂന്നു ദിവസം.പിന്നീട് തിരക്കുകള്‍ കഴിഞ്ഞ് കൂട്ടുകാരോട് സംസാരിചിരിക്കുമ്പോളാണ് ഞാന്‍ അവന്‍റെ കാര്യം ഓര്‍ത്തത്.പെട്ടെന്ന് തന്നെ ലാപ്ടോപ്പ് എടുക്കാനായി ഞാന്‍ മുകളിലേക്ക് പോയി.പതിവിനു വിരുദ്ധമായി ബാഗിന് പുറത്തായിരുന്നു അതിരുന്നത്.ആലോചിച്ചപ്പോള്‍ ഞാന്‍ തന്നെയാണ് അത് പുറത്തെടുത്തു വെച്ചതെന്ന് മനസ്സിലായി.അതിരിക്കുന്ന ബാഗ് ഞാന്‍ വേറെന്തോ ആവശ്യത്തിനു എടുത്തതായിരുന്നു.

അങ്ങനെ അവനെയെടുത്ത് വാത്സല്യപൂര്‍വ്വം ഞാന്‍ എന്റെ മടിയില്‍ വെച്ചു.ഓണ്‍ ചെയ്തു,അല്‍പ്പം താമസിച്ചാണ് ഓണ്‍ ആയത്.രണ്ട് മൂന്നു തവണ റിഫ്രെഷ് ചെയ്തു.വെറുതെ ഫയല്‍ ഒക്കെ ഓപ്പണ്‍ ചെയ്തു നോക്കി,എന്തെങ്കിലും കാണാത്ത സിനിമ വല്ലതും ഉണ്ടോയെന്ന്‍ നോക്കി.അപ്പോള്‍ അതാ കീ ബോര്‍ഡിന്‍റെ നിന്നും ഒരു ഉറുംബ്‌ എത്തി വലിഞ്ഞ് നോക്കുന്നു."ഏതവനാടാ ഈ അസമയത്ത് ശല്യപ്പെടുത്തുന്നത്"എന്ന ഭാവത്തോടെ.എന്നെ കണ്ടതും ഓടി ഒരു കീയുടെ താഴെ പോയി ഒളിച്ചു. എനിക്ക് ചിരി വന്നു ഞാന്‍ ലാപ്ടോപ്പ് എടുത്ത് ആ ഭാഗത്ത് ശക്തിയായി ഊതി,സിക്സര്‍...!! കക്ഷി പറന്നു.പാവം എവിടെയെങ്കിലും പോയി സമാധാനമായിട്ട് ജീവിക്കട്ടെ. ഞാന്‍ മനസ്സിലോര്‍ത്തു .വീണ്ടും ലാപ് മടിയില്‍ കയറ്റിവെച് കീബോര്‍ഡില്‍ നോക്കിയ ഞാന്‍ ഞെട്ടിപ്പൊയി..!! ഒരു കൂട്ടം ഉറുമ്പുകള്‍ കീബോര്‍ഡില്‍ നിന്നും ഇളകിവരുന്നു. എന്‍റെ ശരീരം മൊത്തത്തില്‍ തരിച്ചുപോയി . രോമങ്ങള്‍ എഴുന്നേറ്റു നിന്നു. ഒരു നിമിഷം ഞാന്‍ തരിച്ചു നിന്ന് പോയി .ഉറുമ്പുകള്‍ ഇളകി വരുകയാണ്, ഞാന്‍ ലാപ്ടോപ് എടുത്തുകൊണ്ട് പുറത്തേക്കോടി . ശക്തിയായി കീബോര്‍ഡില്‍ ഊതി. കുറെ ഉറുമ്പുകള്‍ പറന്നു പോയി, വീണ്ടും ഊതി പക്ഷെ ഞാന്‍ ഊതും തോറും വീണ്ടും ഉറുമ്പുകള്‍ ഇരമ്പി വന്നോണ്ടിരുന്നു. ഇതിനകത്ത് ഇത്രേം ഉറുമ്പുകളോ ..? ഇതെങ്ങനെ കയറിപ്പറ്റി .. എനിക്ക് അതിശയം തോന്നി . ഞാന്‍ ഊതിക്കൊണ്ടേയിരുന്നു. ഉറുമ്പുകള്‍ വെള്ളം കിനിയുന്നതുപോലെ വന്നുകൊണ്ടേയിരുന്നു . ഒടുവില്‍ ഊതിയൂതി ഞാന്‍ തളര്‍ന്നു . ഹോ ... ഇനി വയ്യേ .. കഴിച്ചതൊക്കെ ഏതാണ്ട് ദഹിച്ചു . ഇപ്പോള്‍ ഏതാണ്ട് എല്ലാം പോയെന്നു തോന്നുന്നു. എന്നാലും കുറച്ച് അവിടേം ഇവിടേം നില്‍പ്പുണ്ട്. ഞാന്‍ രണ്ടും കല്‍പ്പിച് വീണ്ടും ഊതി. അങ്ങനെ വിട്ടാല്‍ പറ്റില്ലല്ലോ .കുറെ ഉറുമ്പുകള്‍ കീബോര്‍ഡിന് കീഴെ ഒളിക്കുന്നത്‌ കണ്ടു . അനക്കിയും ഇളക്കിയും നോക്കിയിട്ട് ഒരുത്തനേം പുറത്തേക്ക് കാണുന്നില്ല . " നിന്നെ പിന്നെ എടുതോലാടാ പുല്ലെ.. " ഒരുത്തന്‍ എന്നെ ഭീഷണിപ്പെടുത്തി കീബോര്‍ഡിന്‍റെ അകത്തേക്ക് ഓടിയൊളിച്ചു . "പിന്നേ .. നീയൊക്കെ ഞൊട്ടും .. " ഞാന്‍ മനസ്സില്‍ പറഞ്ഞു . നല്ല ഉറക്കം വന്നതുകൊണ്ട് പിന്നെ കൂടുതല്‍ യുദ്ധത്തിനു നില്‍ക്കാതെ ഞാന്‍ അവനെ പൊതിഞ്ഞ് ബാഗില്‍ വെച്ച് കിടന്നുറങ്ങി .

പിറ്റേന്നും ഞാന്‍ പ്രതീക്ഷിച്ചത് പോലെ ആദ്യം ഒരുത്തന്‍ വന്നു . പിന്നെ പിറകെ അവന്റെ ശിങ്കിടികളും . എന്റെ കണ്മുന്‍പില്‍ പെട്ടവരെയൊക്കെ ഞാന്‍ ഊതി സിക്സര്‍ പറത്തി. ഭാഗ്യത്തിന് ഇന്നലെ കണ്ടയത്ര ഉറുമ്പുകളെ ഇന്ന് കണ്ടില്ല . ഇന്നലെ ഒളിച്ചവന്മാരാണെന്ന് തോന്നുന്നു ഇപ്പോള്‍ ഇറങ്ങി വരുന്നത്. ഇന്നിവന്മാരുടെ ഇടപാട് ഞാന്‍ തീര്‍ക്കും . ഞാന്‍ ഊതിക്കൊണ്ടെയിരുന്നു . അങ്ങനെ ഒരുവിധം എല്ലാവന്മാരും എന്റെ കൊടുങ്കാറ്റില്‍ പറന്നു . ഹാവൂ സമാധാനമായി .. എല്ലാം തീര്‍ന്നെന്നു തോന്നുന്നു . അപ്പോളേക്കും ഞാന്‍ തളര്‍ന്നു . ഒരു സിനിമ കണ്ടേക്കാം എന്നുകരുതി ലാപ് ഓണ്‍ ചെയ്തു . ഒട്ടുമിക്കതും കണ്ടുകഴിഞ്ഞതാണ് എങ്കിലും അഞ്ചാറെണ്ണം കൂടിയുണ്ട് . അങ്ങനെ ഒരെണ്ണം കാണാന്‍ തുടങ്ങി . പതുക്കെ ഞാന്‍ എല്ലാം മറന്ന് അതില്‍ മുഴുകി . അങ്ങനെയിരിക്കുമ്പോള്‍ അതാ വരുന്നു ഒരു നായിന്‍റെ മോന്‍ ഉറുമ്പ് ... എനിക്ക്ദേഷ്യം വന്നു . " കള്ള ഹിമാറെ .. അന്‍റെ മയ്യത്ത് ഞാനെടുക്കും. എന്‍റെ കണ്‍ട്രോള്‍ പോയി.. അത് കണ്ടിട്ടാണെന്ന് തോന്നുന്നു അവന്‍ ഓടിപ്പോയി കണ്‍ട്രോള്‍ കീയുടെ അടിയില്‍ പോയി ഒളിച്ചു . ഞാനും വിട്ടില്ല . ശക്തിയായി അതില്‍ അമര്‍ത്തി . എന്നിട്ട് അവന്‍ ചത്തോ എന്നറിയാന്‍ വേണ്ടി കീയുടെ അടിയിലേക്ക് സൂക്ഷിച്ചു നോക്കി . അപ്പോളതാ അവന്‍ എന്നെ അവിടെയിരുന്നു കൊഞ്ഞനം കുത്തിക്കാണിക്കുന്നു എന്‍റെ കലി കൂടി . ഞാന്‍ ആ കീയില്‍ ഒരു പത്തിരുപത്തിയഞ്ചു തവണ പെട്ടെന്ന് ശക്തിയായി അമര്‍ത്തി . വീണ്ടും സൂക്ഷിച്ചു നോക്കി . കക്ഷി പടമായിരിക്കുന്നു .  വല്ല കാര്യവുമുണ്ടായിരുന്നോ .. മര്യാദയ്ക്ക് പുറത്തേക്ക് വന്നിരുന്നെങ്കില്‍ ഞാന്‍ ഊതി സിക്സര്‍ പറത്തുകയെ ഉണ്ടായിരുന്നുള്ളൂ . ഇതിപ്പോള്‍ ആയുസ്സ് കളഞ്ഞില്ലേ . ഞാന്‍ ആലോചിച്ചു . ഛെ .. എന്നാലും കൊല്ലണ്ടായിരുന്നു . ഇനി " എന്‍റെ  മോന്‍ ഒരുറുംബിനെ പോലും നോവിചിട്ടില്ലെന്ന്‍ " എന്‍റെ ഉമ്മാ എങ്ങനെ നാട്ടുകാരുടെ മുഖത്ത് നോക്കി പറയും ..?ഹാ .. കഷ്ടം..  ഇപ്പളാണ് കണ്‍ട്രോള്‍ വന്നത് . ഉറുംബ് ചാവുകയും ചെയ്തു. പക്ഷെ എന്‍റെ ലാപ്ടോപിന്‍റെ കണ്‍ട്രോള്‍ കീ എന്നെന്നേക്കുമായി നശിച്ച കാര്യം അപ്പോളാണ് ഞാന്‍ ശ്രദ്ധിച്ചത. അതിപ്പോള്‍ വര്‍ക്ക്‌ ചെയ്യുന്നില്ല. ഛെ .. നാശം , ഞാന്‍ ഒക്കെ എടുത്തു വെച്ച് ഉറങ്ങാന്‍ കിടന്നു .

പിന്നീട് രണ്ടു മൂന്നു ദിവസത്തിനു ശേഷമാണ് ഞാന്‍ ലാപ്ടോപ്പ് ഓണ്‍ ചെയ്തത്. ഉറുമ്പുകളുടെ സ്ഥിതി എന്തായിരിക്കും എന്നറിയാനുള്ള ആകാംശയോട് കൂടി ഞാന്‍ തുറന്നു . എന്നെ സങ്കടപ്പെടുത്തുന്ന രീതിയില്‍ ഉറുമ്പുകള്‍ അവിടെയും ഇവിടെയും കൂട്ടം കൂടി നില്‍ക്കുന്നു . ഇതിനൊന്നും വേറെ ഒരു സ്ഥലവും കണ്ടില്ലേ താമസിക്കാന്‍ .. എനിക്ക് സങ്കടവും ദേഷ്യവും ഒരുമിച്ചു വന്നു . പതിവുപോലെ വീണ്ടും ഞാന്‍ ഊതല്‌ തുടങ്ങി . ഞാന്‍ വിഷമിച്ചതല്ലാതെ ഉറുമ്പുകള്‍ പൂര്‍ണ്ണമായി പോകുന്നില്ല . കുറെ പാത്തും പതുങ്ങിയും നില്‍പ്പുണ്ട് . കുറച്ചു പേര്‍ക്കുള്ള അക്കൊമഡെഷന്‍ കൊടുക്കുന്നതില്‍ എനിക്ക് പ്രശ്നമില്ല . പക്ഷെ ഈ വൃത്തികെട്ടവന്മാര്‍ പിന്നീട് അവന്മാരുടെ ഭാര്യയേയും കുട്ടികളെയും ബന്ദുക്കളെയും വരെ വിളിച്ചു കയറ്റി ഇതൊരു പഞ്ചായത്താക്കി കളയുമെന്ന് എനിക്ക് നല്ല പേടിയുണ്ട്. അതുകൊണ്ട് ഇവന്മാരെ എങ്ങനെ ഓടിക്കാം എന്ന് ഞാന്‍ തലപുകഞ്ഞ് ആലോചിച്ചുകൊണ്ടിരുന്നു . ലാപ് ആയിപ്പോയി അല്ലെങ്കില്‍ വല്ല വെള്ളത്തിലും കൊണ്ടുപോയി മുക്കായിരുന്നു. കീയില്‍ അമര്‍ത്തിയാല്‍ ഇനി കീ പോയാലോ എന്ന് കരുതി അതും ചെയ്തില്ല . ഓ .. ഇനിയിപ്പോള്‍ നാളെ നോക്കാം ഞാന്‍ ലാപ് എടുത്തുവെച് കിടന്നു . ഉറക്കത്തില്‍ എപ്പളൊ എനിക്കൊരു ബുദ്ധിയുധിച്ചു . ഉറുമ്പിനെ ആകര്‍ഷിക്കാന്‍ കുറച്ചു പഞ്ചസാരയോ ശര്‍ക്കരയോ ലാപ്റൊപ്പിനരികില്‍ കൊണ്ട് വെച്ചാല്‍ പോരേ ..!! അതുകൊള്ളാം ഗുഡ് ഐഡിയ അപ്പോള്‍ ലാപിലെ ഉറുമ്പോക്കെ അങ്ങോട്ട്‌ പൊയ്ക്കോളും . നാളെ തന്നെ പരീക്ഷിച്ചു നോക്കാം . ഞാന്‍ മനസ്സിലോര്‍ത്തു .

പിറ്റേന്ന് രാവിലെ തന്നെ എഴുന്നേറ്റു ലാപ് എടുത്തു നോക്കി .. ഉറുമ്പുകള്‍ അകത്ത് അവിടിവിടെയായി ഒളിച്ചിരിപ്പുണ്ട് . ഞാന്‍ ഒരു സ്പൂണ്‍ പഞ്ചസാര എടുത്തുകൊണ്ടു വന്നു . എന്നിട്ട് ലാപ് മുറിക്ക് പുറത്തേക്ക് എടുത്ത് പഞ്ചസാരയ്ക്ക് സമീപം വെച്ചു . ഇനി വൈകുന്നേരം വന്നു നോക്കാം , ഒക്കെ പഞ്ചസ്സാരയുടെ മേല്‍ ഉണ്ടാവും ഞാന്‍ മനസ്സിലോര്‍ത്തു .

അന്ന് വൈകുന്നേരം ആകാംഷയോടെ ഞാന്‍ ഓടിച്ചെന്നു നോക്കി . ഭാഗ്യം പഞ്ചസാരയുടെ ചുറ്റും ധാരാളം ഉറുമ്പുണ്ട്. ഞാന്‍ ലാപ് എടുത്ത് മുറിയില്‍ കൊണ്ടുപോയി. പഞ്ചസാര എടുത്ത് കളഞ്ഞു. എന്നിട്ട് കുളിച്ചു ഫ്രഷ് ആയി വന്നു. ലാപ്‌ടോപ് തുറന്നു നോക്കിയ ഞാന്‍ ഞെട്ടിപ്പോയി ... കുറെ ഉറുമ്പുകള്‍ അതാ പഞ്ചസാരയും കൊണ്ട് എന്റെ ലാപില്‍ താമസമാക്കിയിരികുന്നു . !!! എന്റെ സമനില തെറ്റി .. ഞാന്‍ എല്ലാത്തിനേം തല്ലിക്കൊന്നു.. ,ഭ്രാന്തമായി എല്ലാ കീയിലും അമര്‍ത്തി , ശക്തിയായി കുറെ ഊതി .. ഉറുമ്പുകള്‍ കുറഞ്ഞുകൊണ്ടിരുന്നു .. എന്റെ കയ്യും വായും ഒരുപോലെ പ്രവര്‍ത്തിച്ചുകൊണ്ടിരുന്നു . എന്റെ മണ്ടത്തരത്തിന് ഞാന്‍ എന്നെത്തന്നെ സ്വയം ശപിച്ചു . ഒടുവില്‍ എന്റെ ഏറെ നേരത്തെ പരിശ്രമത്തിനൊടുവില്‍ ഏതാണ്ട് എല്ലാം പുറത്തു ചാടി . എന്നാലും അഞ്ചാറെണ്ണം എങ്കിലും അകത്തുണ്ടാവും എന്നെനിക്കുറപ്പായിരുന്നു .. ഞാന്‍ ലാപ് ഓണ്‍ ചെയ്തു. കുറച്ചു നേരം ഗെയിം കളിച്ചു . കുറച്ചു നേരം സിനിമ കണ്ടു . കീ പലതും നശിച്ചിരിക്കുന്നു . ചിലത് ഇടയ്‌ക്കൊക്കെ മാത്രമേ വര്‍ക്ക് ചെയ്യുന്നുള്ളൂ . ഉറുമ്പുകള്‍ കീയുടെ താഴെ കൂടുകൂട്ടി ഒക്കെ നശിപ്പിച്ചതാണ് . എനിക്ക് ദേഷ്യം വന്നു. ഞാന്‍ ലാപ് എടുത്ത് പ്ലാസ്റ്റിക് കവറില്‍ പൊതിഞ്ഞ് ബാഗ് നന്നായി കുടഞ്ഞ് അതില്‍ ഭദ്രമായി വെച്ചു . നാളെ ഇതിനൊരു പോംവഴി ഉണ്ടാക്കണം . ഞാന്‍ ഉറങ്ങാന്‍ കിടന്നു . ദേഷ്യം കാരണം ഉറക്കവും വരുന്നില്ല. ഒടുവില്‍ എപ്പോഴൊക്കെയോ ഉറങ്ങി .. പല സ്വപ്‌നങ്ങള്‍ മനസ്സിലൂടെ മിന്നി മറഞ്ഞു .. ഒരു നിമിഷം ...!!! ഞാന്‍ ഞെട്ടിയുണര്‍ന്നു .. മുതുകില്‍ എന്തോ കടിച്ചു ..! ഞാന്‍ ലൈറ്റ് ഇട്ടു നോക്കി . ഒരുറുംബാണ്.. 'നായിന്റെ മോനെ കളിച്ച് കളിച്ച് ഇപ്പൊ മുതുകതായോ കളി .. നീയൊക്കെ നോക്കിക്കോടാ നാളെ നിന്റെയൊക്കെ അന്ത്യം ആണെടാ .. എന്റെ ലാപ്‌ടോപ് പോയാലും കുഴപ്പമില്ല . നിന്നെയൊക്കെ ശെരിയാക്കി തരാം.. ഞാന്‍ കലിയോടെ പിറുപിറുത്തു ..

പിറ്റേന്ന് രാവിലെ തന്നെ ഞാന്‍ എന്റെ ഒരു സുഹൃത്തിനോട് ഇതെപ്പറ്റി പറഞ്ഞു . അവന്‍ പറഞ്ഞു ലാപ്‌ടോപിലെ ചൂടാണ് ഉറുംബിനെ അതിലേക്ക് ആകര്‍ഷിക്കുന്നത് .. അത് കയറിയാല്‍ പിന്നെ പോകാന്‍ ബുദ്ധിമുട്ടാണ് പക്ഷെ വളരെ താഴ്ന്ന താപനിലയില്‍ കുറെ നേരം ലാപ് സൂക്ഷിച്ചാല്‍ ഉറുമ്പ് പോകുമെന്നും പറഞ്ഞു . ഞാന്‍ ആലോചിച്ചപ്പോള്‍ ഓഫീസിലെ സെര്‍വര്‍ റൂമില്‍ താപനില വളരെ കുറവാണ് . താമസിയാതെ ഞാന്‍ ലാപ്‌ടോപ് അവിടെ കൊണ്ടുപോയി വെച്ചു . എന്റെ പേടികൊണ്ടാവാം രണ്ടു ദിവസത്തേക്ക് ഞാന്‍ അതെടുത്തില്ല . അവിടെയിരുന്നു തണുക്കട്ടെ .. തണുത്ത് മരിക്കട്ടെ എല്ലാം . ഞാന്‍ കരുതി .

പിന്നീട് ലാപ്‌ടോപ്പ് എടുത്ത് നോക്കിയപ്പോള്‍ അത്ഭുതപ്പെടുത്തുന്ന മാറ്റമാണ് കണ്ടത് . ഉറുമ്പിന്റെ പൊടിപോലുമില്ല .. !! ലാപ് വല്ലാതെ തണുത്തിരിക്കുന്നു .ഞാന്‍ തിരിച്ചും മറിച്ചും നോക്കി .. ഇല്ല .. ഒന്നിനേം കാണുന്നില്ല .. എനിക്ക് സന്തോഷമായി . ഹാവൂ .. സമാധാനമായി ഇനിയെങ്കിലും മര്യാദയ്ക്ക് സൂക്ഷിക്കണം . ഞാന്‍ ലാപ് തിരികെ കൊണ്ടുപോയി ... ഓണ്‍ ചെയ്തു , കുറെയായി ലാപില്‍ കളിച്ചിട്ട് .. കീകള്‍ പലതും വര്‍ക്ക് ആവുന്നില്ല .. എന്നാലും നാശങ്ങള്‍ പോയല്ലോ .. അത്രേം സമാധാനം . കുറച്ചു നേരം പാട്ട് വെച്ചു . സൗണ്ടിനു ഒരു പതര്‍ച്ച പോലെ തോന്നി . വോളിയം കൂടി വെച്ചു . ഇപ്പോള്‍ കുഴപ്പമില്ല . അങ്ങനെ കുറച്ചു സമയം കടന്നുപോയി .. ഇനി മതി പിന്നെയാവാം .. ഞാന്‍ ലാപ് ഓഫ് ചെയ്തു . അപ്പോള്‍ അതാ എന്റെ കണ്ണുകളെ അമ്പരപ്പിച്ചുകൊണ്ട് ഒരുരുംബ് കീബോര്‍ഡിന് ഉള്ളില്‍ നിന്ന് വരുന്നു... !!!!! ഞാന്‍ സ്തബ്ധനായി നോക്കി നില്‍ക്കവേ കക്ഷി എന്നെ കണ്ടതും ഓടിയൊളിച്ചു ... ( കഥ തുടരുന്നു ... ).


![ഞാനും എന്‍റെ ലാപ്ടോപ്പും പിന്നെ കുറെ ഉറുമ്പുകളും](https://cdn.boolokam.com/articles/2013/03/156.jpg)[](https://cdn.boolokam.com/articles/2013/03/156.jpg)

ഉറുമ്പുകള്‍ക്ക് നമ്മുടെ നിത്യജീവിതത്തില്‍ എന്താണ് പ്രാധാന്യം? പ്രത്യേകിച്ച് കാര്യമായ പ്രാധാന്യമൊന്നുമില്ലായിരിക്കും .അവര്‍ അവരുടെതായ വഴിയില്‍ ജീവിക്കുന്നു, നമ്മള്‍ നമ്മുടെതായ വഴിയിലും.അവരെ ഒന്ന് നോക്കുക പോയിട്ട് അവര്‍ എങ്ങനെ ജീവിക്കുമെന്ന് ചിന്തിക്കുവാന്‍ കൂടി നമ്മള്‍ മെനക്കെടാറില്ല.നിസ്സാരക്കാരില്‍‍ നിസ്സരക്കാരായി നമ്മള്‍ കാണുന്ന ഒരു ജീവി.എന്നാല്‍ എനിക്കിന്ന് അവര്‍ നിസ്സാരക്കാരല്ല, ഭയത്തോട് കൂടിയാണ് ഞാന്‍ അവയെക്കുറിച്ച് ഓര്‍ക്കുന്നത്.കാരണം വേറൊന്നുമല്ല.എന്‍റെ അരലക്ഷത്തോളം വിലമതിക്കുന്ന ലാപ്ടോപ്പ് ഒരു വിഗലാംഗനെപ്പോലെയാക്കുവാന്‍ കെല്‍പ്പുള്ളവര്‍ ആണെന്ന് തെളിയിച്ചുകഴിഞ്ഞവരാണ് മേല്‍പറഞ്ഞ കൂട്ടര്‍.അതെ, എന്‍റെ ലാപ്ടോപ്പില്‍ ഇന്ന് ഇന്ന് കണ്‍ട്രോള്‍ കീ (ctrl), ഷിഫ്റ്റ്‌ ,ആരോ കീ കള്‍ പൂജ്യം(0) പിന്നെ രണ്ടു മൂന്നു വള്ളി പുള്ളികള്‍ ("]{- etc. ) മുതലായവ പൂര്‍ണ്ണമായും സ്പേസ് ബാര്‍ ഭാഗികമായും നശിച്ചിരിക്കുകയാണ്.രണ്ടാഴ്ചയായി ഞാനും ഒരുപറ്റം ഉറുമ്പുകളും തമ്മില്‍ നടത്തിയ അതി സാഹസികമായ പോരാട്ടങ്ങളുടെ കഥ കേട്ടോളൂ. നല്ലൊരു സുന്ദരനായിരുന്നു എന്‍റെ ലാപ്ടോപ്പ്( ഇപ്പോളും സൗന്ദര്യത്തിനു വല്യ കുറവൊന്നുമില്ല),കടും നീല കളറില്‍ മെറ്റാലിക് പെയിന്റോട് കൂടി നല്ല തിളങ്ങുന്ന ഫിനിഷിങ്ങോട് കൂടിയത്.ഓണ്‍ ചെയ്യുമ്പോള്‍ വീണ്ടും അതിന്റെ ഭംഗി കൂടും.വശങ്ങളില്‍ നീല നിറത്തില്‍ എല്‍ ഇ ഡി ലൈറ്റ് തെളിയും.കൂടാതെ സ്പ്രിംഗ് സപ്പോര്‍ട്ടോട്‌ കൂടിയ നല്ല ഒതുക്കമുള്ള കീ ബോര്‍ഡ്.മൊത്തത്തില്‍ ഒരു സുന്ദരക്കുട്ടപ്പന്‍. അവന്‍റെ സൗന്ദര്യത്തിനു കോട്ടം തട്ടാത്ത രീതിയില്‍ തൂത്തും തുടച്ചും സുരക്ഷിതമായി ബാഗില്‍ സൂക്ഷിച്ചും വളരെ ശ്രധയോടായിരുന്നു ഞാന്‍ കൈകാര്യം ചെയ്തിരുന്നത്.ദിവസവും വൈകിട്ട് ഒരു രണ്ടു മണിക്കൂര്‍ ഞാന്‍ അവനോടൊപ്പം ചിലവഴിക്കുമായിരുന്നു.പാട്ട് കേള്‍പ്പിച്ചും പ്രസംഗങ്ങളും സിനിമകളും കാണിച്ചും ഗെയിം കളിപ്പിച്ചും അവന്‍ എന്നെ സന്തോഷിപ്പിക്കുമായിരുന്നു.എന്നാല്‍ രണ്ടാഴ്ചകള്‍ക്ക് മുന്‍പ് ജോലി സംബന്ദമായ തിരക്കുകള്‍ കാരണം രണ്ടു മൂന്നു ദിവസം എനിക്ക് അവനെ നോക്കുവാനോ അവന്‍റെ കൂടെ സമയം ചിലവഴിക്കുവാനോ സാധിച്ചില്ല.സത്യത്തില്‍ അവനെ ഓര്‍ത്തു കൂടിയില്ല.താളം തെറ്റിയ രീതിയിലുള്ള ഓട്ടമായിരുന്നു രണ്ട് മൂന്നു ദിവസം.പിന്നീട് തിരക്കുകള്‍ കഴിഞ്ഞ് കൂട്ടുകാരോട് സംസാരിചിരിക്കുമ്പോളാണ് ഞാന്‍ അവന്‍റെ കാര്യം ഓര്‍ത്തത്.പെട്ടെന്ന് തന്നെ ലാപ്ടോപ്പ് എടുക്കാനായി ഞാന്‍ മുകളിലേക്ക് പോയി.പതിവിനു വിരുദ്ധമായി ബാഗിന് പുറത്തായിരുന്നു അതിരുന്നത്.ആലോചിച്ചപ്പോള്‍ ഞാന്‍ തന്നെയാണ് അത് പുറത്തെടുത്തു വെച്ചതെന്ന് മനസ്സിലായി.അതിരിക്കുന്ന ബാഗ് ഞാന്‍ വേറെന്തോ ആവശ്യത്തിനു എടുത്തതായിരുന്നു. അങ്ങനെ അവനെയെടുത്ത് വാത്സല്യപൂര്‍വ്വം ഞാന്‍ എന്റെ മടിയില്‍ വെച്ചു.ഓണ്‍ ചെയ്തു,അല്‍പ്പം താമസിച്ചാണ് ഓണ്‍ ആയത്.രണ്ട് മൂന്നു തവണ റിഫ്രെഷ് ചെയ്തു.വെറുതെ ഫയല്‍ ഒക്കെ ഓപ്പണ്‍ ചെയ്തു നോക്കി,എന്തെങ്കിലും കാണാത്ത സിനിമ വല്ലതും ഉണ്ടോയെന്ന്‍ നോക്കി.അപ്പോള്‍ അതാ കീ ബോര്‍ഡിന്‍റെ നിന്നും ഒരു ഉറുംബ്‌ എത്തി വലിഞ്ഞ് നോക്കുന്നു."ഏതവനാടാ ഈ അസമയത്ത് ശല്യപ്പെടുത്തുന്നത്"എന്ന ഭാവത്തോടെ.എന്നെ കണ്ടതും ഓടി ഒരു കീയുടെ താഴെ പോയി ഒളിച്ചു. എനിക്ക് ചിരി വന്നു ഞാന്‍ ലാപ്ടോപ്പ് എടുത്ത് ആ ഭാഗത്ത് ശക്തിയായി ഊതി,സിക്സര്‍...!! കക്ഷി പറന്നു.പാവം എവിടെയെങ്കിലും പോയി സമാധാനമായിട്ട് ജീവിക്കട്ടെ. ഞാന്‍ മനസ്സിലോര്‍ത്തു .വീണ്ടും ലാപ് മടിയില്‍ കയറ്റിവെച് കീബോര്‍ഡില്‍ നോക്കിയ ഞാന്‍ ഞെട്ടിപ്പൊയി..!! ഒരു കൂട്ടം ഉറുമ്പുകള്‍ കീബോര്‍ഡില്‍ നിന്നും ഇളകിവരുന്നു. എന്‍റെ ശരീരം മൊത്തത്തില്‍ തരിച്ചുപോയി . രോമങ്ങള്‍ എഴുന്നേറ്റു നിന്നു. ഒരു നിമിഷം ഞാന്‍ തരിച്ചു നിന്ന് പോയി .ഉറുമ്പുകള്‍ ഇളകി വരുകയാണ്, ഞാന്‍ ലാപ്ടോപ് എടുത്തുകൊണ്ട് പുറത്തേക്കോടി . ശക്തിയായി കീബോര്‍ഡില്‍ ഊതി. കുറെ ഉറുമ്പുകള്‍ പറന്നു പോയി, വീണ്ടും ഊതി പക്ഷെ ഞാന്‍ ഊതും തോറും വീണ്ടും ഉറുമ്പുകള്‍ ഇരമ്പി വന്നോണ്ടിരുന്നു. ഇതിനകത്ത് ഇത്രേം ഉറുമ്പുകളോ ..? ഇതെങ്ങനെ കയറിപ്പറ്റി .. എനിക്ക് അതിശയം തോന്നി . ഞാന്‍ ഊതിക്കൊണ്ടേയിരുന്നു. ഉറുമ്പുകള്‍ വെള്ളം കിനിയുന്നതുപോലെ വന്നുകൊണ്ടേയിരുന്നു . ഒടുവില്‍ ഊതിയൂതി ഞാന്‍ തളര്‍ന്നു . ഹോ ... ഇനി വയ്യേ .. കഴിച്ചതൊക്കെ ഏതാണ്ട് ദഹിച്ചു . ഇപ്പോള്‍ ഏതാണ്ട് എല്ലാം പോയെന്നു തോന്നുന്നു. എന്നാലും കുറച്ച് അവിടേം ഇവിടേം നില്‍പ്പുണ്ട്. ഞാന്‍ രണ്ടും കല്‍പ്പിച് വീണ്ടും ഊതി. അങ്ങനെ വിട്ടാല്‍ പറ്റില്ലല്ലോ .കുറെ ഉറുമ്പുകള്‍ കീബോര്‍ഡിന് കീഴെ ഒളിക്കുന്നത്‌ കണ്ടു . അനക്കിയും ഇളക്കിയും നോക്കിയിട്ട് ഒരുത്തനേം പുറത്തേക്ക് കാണുന്നില്ല . " നിന്നെ പിന്നെ എടുതോലാടാ പുല്ലെ.. " ഒരുത്തന്‍ എന്നെ ഭീഷണിപ്പെടുത്തി കീബോര്‍ഡിന്‍റെ അകത്തേക്ക് ഓടിയൊളിച്ചു . "പിന്നേ .. നീയൊക്കെ ഞൊട്ടും .. " ഞാന്‍ മനസ്സില്‍ പറഞ്ഞു . നല്ല ഉറക്കം വന്നതുകൊണ്ട് പിന്നെ കൂടുതല്‍ യുദ്ധത്തിനു നില്‍ക്കാതെ ഞാന്‍ അവനെ പൊതിഞ്ഞ് ബാഗില്‍ വെച്ച് കിടന്നുറങ്ങി . പിറ്റേന്നും ഞാന്‍ പ്രതീക്ഷിച്ചത് പോലെ ആദ്യം ഒരുത്തന്‍ വന്നു . പിന്നെ പിറകെ അവന്റെ ശിങ്കിടികളും . എന്റെ കണ്മുന്‍പില്‍ പെട്ടവരെയൊക്കെ ഞാന്‍ ഊതി സിക്സര്‍ പറത്തി. ഭാഗ്യത്തിന് ഇന്നലെ കണ്ടയത്ര ഉറുമ്പുകളെ ഇന്ന് കണ്ടില്ല . ഇന്നലെ ഒളിച്ചവന്മാരാണെന്ന് തോന്നുന്നു ഇപ്പോള്‍ ഇറങ്ങി വരുന്നത്. ഇന്നിവന്മാരുടെ ഇടപാട് ഞാന്‍ തീര്‍ക്കും . ഞാന്‍ ഊതിക്കൊണ്ടെയിരുന്നു . അങ്ങനെ ഒരുവിധം എല്ലാവന്മാരും എന്റെ കൊടുങ്കാറ്റില്‍ പറന്നു . ഹാവൂ സമാധാനമായി .. എല്ലാം തീര്‍ന്നെന്നു തോന്നുന്നു . അപ്പോളേക്കും ഞാന്‍ തളര്‍ന്നു . ഒരു സിനിമ കണ്ടേക്കാം എന്നുകരുതി ലാപ് ഓണ്‍ ചെയ്തു . ഒട്ടുമിക്കതും കണ്ടുകഴിഞ്ഞതാണ് എങ്കിലും അഞ്ചാറെണ്ണം കൂടിയുണ്ട് . അങ്ങനെ ഒരെണ്ണം കാണാന്‍ തുടങ്ങി . പതുക്കെ ഞാന്‍ എല്ലാം മറന്ന് അതില്‍ മുഴുകി . അങ്ങനെയിരിക്കുമ്പോള്‍ അതാ വരുന്നു ഒരു നായിന്‍റെ മോന്‍ ഉറുമ്പ് ... എനിക്ക്ദേഷ്യം വന്നു . " കള്ള ഹിമാറെ .. അന്‍റെ മയ്യത്ത് ഞാനെടുക്കും. എന്‍റെ കണ്‍ട്രോള്‍ പോയി.. അത് കണ്ടിട്ടാണെന്ന് തോന്നുന്നു അവന്‍ ഓടിപ്പോയി കണ്‍ട്രോള്‍ കീയുടെ അടിയില്‍ പോയി ഒളിച്ചു . ഞാനും വിട്ടില്ല . ശക്തിയായി അതില്‍ അമര്‍ത്തി . എന്നിട്ട് അവന്‍ ചത്തോ എന്നറിയാന്‍ വേണ്ടി കീയുടെ അടിയിലേക്ക് സൂക്ഷിച്ചു നോക്കി . അപ്പോളതാ അവന്‍ എന്നെ അവിടെയിരുന്നു കൊഞ്ഞനം കുത്തിക്കാണിക്കുന്നു എന്‍റെ കലി കൂടി . ഞാന്‍ ആ കീയില്‍ ഒരു പത്തിരുപത്തിയഞ്ചു തവണ പെട്ടെന്ന് ശക്തിയായി അമര്‍ത്തി . വീണ്ടും സൂക്ഷിച്ചു നോക്കി . കക്ഷി പടമായിരിക്കുന്നു . വല്ല കാര്യവുമുണ്ടായിരുന്നോ .. മര്യാദയ്ക്ക് പുറത്തേക്ക് വന്നിരുന്നെങ്കില്‍ ഞാന്‍ ഊതി സിക്സര്‍ പറത്തുകയെ ഉണ്ടായിരുന്നുള്ളൂ . ഇതിപ്പോള്‍ ആയുസ്സ് കളഞ്ഞില്ലേ . ഞാന്‍ ആലോചിച്ചു . ഛെ .. എന്നാലും കൊല്ലണ്ടായിരുന്നു . ഇനി " എന്‍റെ മോന്‍ ഒരുറുംബിനെ പോലും നോവിചിട്ടില്ലെന്ന്‍ " എന്‍റെ ഉമ്മാ എങ്ങനെ നാട്ടുകാരുടെ മുഖത്ത് നോക്കി പറയും ..?ഹാ .. കഷ്ടം.. ഇപ്പളാണ് കണ്‍ട്രോള്‍ വന്നത് . ഉറുംബ് ചാവുകയും ചെയ്തു. പക്ഷെ എന്‍റെ ലാപ്ടോപിന്‍റെ കണ്‍ട്രോള്‍ കീ എന്നെന്നേക്കുമായി നശിച്ച കാര്യം അപ്പോളാണ് ഞാന്‍ ശ്രദ്ധിച്ചത. അതിപ്പോള്‍ വര്‍ക്ക്‌ ചെയ്യുന്നില്ല. ഛെ .. നാശം , ഞാന്‍ ഒക്കെ എടുത്തു വെച്ച് ഉറങ്ങാന്‍ കിടന്നു . പിന്നീട് രണ്ടു മൂന്നു ദിവസത്തിനു ശേഷമാണ് ഞാന്‍ ലാപ്ടോപ്പ് ഓണ്‍ ചെയ്തത്. ഉറുമ്പുകളുടെ സ്ഥിതി എന്തായിരിക്കും എന്നറിയാനുള്ള ആകാംശയോട് കൂടി ഞാന്‍ തുറന്നു . എന്നെ സങ്കടപ്പെടുത്തുന്ന രീതിയില്‍ ഉറുമ്പുകള്‍ അവിടെയും ഇവിടെയും കൂട്ടം കൂടി നില്‍ക്കുന്നു . ഇതിനൊന്നും വേറെ ഒരു സ്ഥലവും കണ്ടില്ലേ താമസിക്കാന്‍ .. എനിക്ക് സങ്കടവും ദേഷ്യവും ഒരുമിച്ചു വന്നു . പതിവുപോലെ വീണ്ടും ഞാന്‍ ഊതല്‌ തുടങ്ങി . ഞാന്‍ വിഷമിച്ചതല്ലാതെ ഉറുമ്പുകള്‍ പൂര്‍ണ്ണമായി പോകുന്നില്ല . കുറെ പാത്തും പതുങ്ങിയും നില്‍പ്പുണ്ട് . കുറച്ചു പേര്‍ക്കുള്ള അക്കൊമഡെഷന്‍ കൊടുക്കുന്നതില്‍ എനിക്ക് പ്രശ്നമില്ല . പക്ഷെ ഈ വൃത്തികെട്ടവന്മാര്‍ പിന്നീട് അവന്മാരുടെ ഭാര്യയേയും കുട്ടികളെയും ബന്ദുക്കളെയും വരെ വിളിച്ചു കയറ്റി ഇതൊരു പഞ്ചായത്താക്കി കളയുമെന്ന് എനിക്ക് നല്ല പേടിയുണ്ട്. അതുകൊണ്ട് ഇവന്മാരെ എങ്ങനെ ഓടിക്കാം എന്ന് ഞാന്‍ തലപുകഞ്ഞ് ആലോചിച്ചുകൊണ്ടിരുന്നു . ലാപ് ആയിപ്പോയി അല്ലെങ്കില്‍ വല്ല വെള്ളത്തിലും കൊണ്ടുപോയി മുക്കായിരുന്നു. കീയില്‍ അമര്‍ത്തിയാല്‍ ഇനി കീ പോയാലോ എന്ന് കരുതി അതും ചെയ്തില്ല . ഓ .. ഇനിയിപ്പോള്‍ നാളെ നോക്കാം ഞാന്‍ ലാപ് എടുത്തുവെച് കിടന്നു . ഉറക്കത്തില്‍ എപ്പളൊ എനിക്കൊരു ബുദ്ധിയുധിച്ചു . ഉറുമ്പിനെ ആകര്‍ഷിക്കാന്‍ കുറച്ചു പഞ്ചസാരയോ ശര്‍ക്കരയോ ലാപ്റൊപ്പിനരികില്‍ കൊണ്ട് വെച്ചാല്‍ പോരേ ..!! അതുകൊള്ളാം ഗുഡ് ഐഡിയ അപ്പോള്‍ ലാപിലെ ഉറുമ്പോക്കെ അങ്ങോട്ട്‌ പൊയ്ക്കോളും . നാളെ തന്നെ പരീക്ഷിച്ചു നോക്കാം . ഞാന്‍ മനസ്സിലോര്‍ത്തു . പിറ്റേന്ന് രാവിലെ തന്നെ എഴുന്നേറ്റു ലാപ് എടുത്തു നോക്കി .. ഉറുമ്പുകള്‍ അകത്ത് അവിടിവിടെയായി ഒളിച്ചിരിപ്പുണ്ട് . ഞാന്‍ ഒരു സ്പൂണ്‍ പഞ്ചസാര എടുത്തുകൊണ്ടു വന്നു . എന്നിട്ട് ലാപ് മുറിക്ക് പുറത്തേക്ക് എടുത്ത് പഞ്ചസാരയ്ക്ക് സമീപം വെച്ചു . ഇനി വൈകുന്നേരം വന്നു നോക്കാം , ഒക്കെ പഞ്ചസ്സാരയുടെ മേല്‍ ഉണ്ടാവും ഞാന്‍ മനസ്സിലോര്‍ത്തു . അന്ന് വൈകുന്നേരം ആകാംഷയോടെ ഞാന്‍ ഓടിച്ചെന്നു നോക്കി . ഭാഗ്യം പഞ്ചസാരയുടെ ചുറ്റും ധാരാളം ഉറുമ്പുണ്ട്. ഞാന്‍ ലാപ് എടുത്ത് മുറിയില്‍ കൊണ്ടുപോയി. പഞ്ചസാര എടുത്ത് കളഞ്ഞു. എന്നിട്ട് കുളിച്ചു ഫ്രഷ് ആയി വന്നു. ലാപ്‌ടോപ് തുറന്നു നോക്കിയ ഞാന്‍ ഞെട്ടിപ്പോയി ... കുറെ ഉറുമ്പുകള്‍ അതാ പഞ്ചസാരയും കൊണ്ട് എന്റെ ലാപില്‍ താമസമാക്കിയിരികുന്നു . !!! എന്റെ സമനില തെറ്റി .. ഞാന്‍ എല്ലാത്തിനേം തല്ലിക്കൊന്നു.. ,ഭ്രാന്തമായി എല്ലാ കീയിലും അമര്‍ത്തി , ശക്തിയായി കുറെ ഊതി .. ഉറുമ്പുകള്‍ കുറഞ്ഞുകൊണ്ടിരുന്നു .. എന്റെ കയ്യും വായും ഒരുപോലെ പ്രവര്‍ത്തിച്ചുകൊണ്ടിരുന്നു . എന്റെ മണ്ടത്തരത്തിന് ഞാന്‍ എന്നെത്തന്നെ സ്വയം ശപിച്ചു . ഒടുവില്‍ എന്റെ ഏറെ നേരത്തെ പരിശ്രമത്തിനൊടുവില്‍ ഏതാണ്ട് എല്ലാം പുറത്തു ചാടി . എന്നാലും അഞ്ചാറെണ്ണം എങ്കിലും അകത്തുണ്ടാവും എന്നെനിക്കുറപ്പായിരുന്നു .. ഞാന്‍ ലാപ് ഓണ്‍ ചെയ്തു. കുറച്ചു നേരം ഗെയിം കളിച്ചു . കുറച്ചു നേരം സിനിമ കണ്ടു . കീ പലതും നശിച്ചിരിക്കുന്നു . ചിലത് ഇടയ്‌ക്കൊക്കെ മാത്രമേ വര്‍ക്ക് ചെയ്യുന്നുള്ളൂ . ഉറുമ്പുകള്‍ കീയുടെ താഴെ കൂടുകൂട്ടി ഒക്കെ നശിപ്പിച്ചതാണ് . എനിക്ക് ദേഷ്യം വന്നു. ഞാന്‍ ലാപ് എടുത്ത് പ്ലാസ്റ്റിക് കവറില്‍ പൊതിഞ്ഞ് ബാഗ് നന്നായി കുടഞ്ഞ് അതില്‍ ഭദ്രമായി വെച്ചു . നാളെ ഇതിനൊരു പോംവഴി ഉണ്ടാക്കണം . ഞാന്‍ ഉറങ്ങാന്‍ കിടന്നു . ദേഷ്യം കാരണം ഉറക്കവും വരുന്നില്ല. ഒടുവില്‍ എപ്പോഴൊക്കെയോ ഉറങ്ങി .. പല സ്വപ്‌നങ്ങള്‍ മനസ്സിലൂടെ മിന്നി മറഞ്ഞു .. ഒരു നിമിഷം ...!!! ഞാന്‍ ഞെട്ടിയുണര്‍ന്നു .. മുതുകില്‍ എന്തോ കടിച്ചു ..! ഞാന്‍ ലൈറ്റ് ഇട്ടു നോക്കി . ഒരുറുംബാണ്.. 'നായിന്റെ മോനെ കളിച്ച് കളിച്ച് ഇപ്പൊ മുതുകതായോ കളി .. നീയൊക്കെ നോക്കിക്കോടാ നാളെ നിന്റെയൊക്കെ അന്ത്യം ആണെടാ .. എന്റെ ലാപ്‌ടോപ് പോയാലും കുഴപ്പമില്ല . നിന്നെയൊക്കെ ശെരിയാക്കി തരാം.. ഞാന്‍ കലിയോടെ പിറുപിറുത്തു .. പിറ്റേന്ന് രാവിലെ തന്നെ ഞാന്‍ എന്റെ ഒരു സുഹൃത്തിനോട് ഇതെപ്പറ്റി പറഞ്ഞു . അവന്‍ പറഞ്ഞു ലാപ്‌ടോപിലെ ചൂടാണ് ഉറുംബിനെ അതിലേക്ക് ആകര്‍ഷിക്കുന്നത് .. അത് കയറിയാല്‍ പിന്നെ പോകാന്‍ ബുദ്ധിമുട്ടാണ് പക്ഷെ വളരെ താഴ്ന്ന താപനിലയില്‍ കുറെ നേരം ലാപ് സൂക്ഷിച്ചാല്‍ ഉറുമ്പ് പോകുമെന്നും പറഞ്ഞു . ഞാന്‍ ആലോചിച്ചപ്പോള്‍ ഓഫീസിലെ സെര്‍വര്‍ റൂമില്‍ താപനില വളരെ കുറവാണ് . താമസിയാതെ ഞാന്‍ ലാപ്‌ടോപ് അവിടെ കൊണ്ടുപോയി വെച്ചു . എന്റെ പേടികൊണ്ടാവാം രണ്ടു ദിവസത്തേക്ക് ഞാന്‍ അതെടുത്തില്ല . അവിടെയിരുന്നു തണുക്കട്ടെ .. തണുത്ത് മരിക്കട്ടെ എല്ലാം . ഞാന്‍ കരുതി . പിന്നീട് ലാപ്‌ടോപ്പ് എടുത്ത് നോക്കിയപ്പോള്‍ അത്ഭുതപ്പെടുത്തുന്ന മാറ്റമാണ് കണ്ടത് . ഉറുമ്പിന്റെ പൊടിപോലുമില്ല .. !! ലാപ് വല്ലാതെ തണുത്തിരിക്കുന്നു .ഞാന്‍ തിരിച്ചും മറിച്ചും നോക്കി .. ഇല്ല .. ഒന്നിനേം കാണുന്നില്ല .. എനിക്ക് സന്തോഷമായി . ഹാവൂ .. സമാധാനമായി ഇനിയെങ്കിലും മര്യാദയ്ക്ക് സൂക്ഷിക്കണം . ഞാന്‍ ലാപ് തിരികെ കൊണ്ടുപോയി ... ഓണ്‍ ചെയ്തു , കുറെയായി ലാപില്‍ കളിച്ചിട്ട് .. കീകള്‍ പലതും വര്‍ക്ക് ആവുന്നില്ല .. എന്നാലും നാശങ്ങള്‍ പോയല്ലോ .. അത്രേം സമാധാനം . കുറച്ചു നേരം പാട്ട് വെച്ചു . സൗണ്ടിനു ഒരു പതര്‍ച്ച പോലെ തോന്നി . വോളിയം കൂടി വെച്ചു . ഇപ്പോള്‍ കുഴപ്പമില്ല . അങ്ങനെ കുറച്ചു സമയം കടന്നുപോയി .. ഇനി മതി പിന്നെയാവാം .. ഞാന്‍ ലാപ് ഓഫ് ചെയ്തു . അപ്പോള്‍ അതാ എന്റെ കണ്ണുകളെ അമ്പരപ്പിച്ചുകൊണ്ട് ഒരുരുംബ് കീബോര്‍ഡിന് ഉള്ളില്‍ നിന്ന് വരുന്നു... !!!!! ഞാന്‍ സ്തബ്ധനായി നോക്കി നില്‍ക്കവേ കക്ഷി എന്നെ കണ്ടതും ഓടിയൊളിച്ചു ... ( കഥ തുടരുന്നു ... ).
