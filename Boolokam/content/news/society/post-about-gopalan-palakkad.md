---
title: "300 സിനിമയിൽ അഭിനയിച്ചു എന്നിട്ടും, സിനിമയിൽ എങ്ങും എത്താതെ പോയ ആയിരം പേരിൽ ഒരാൾ"
date: 2021-07-25T12:35:48
draft: false
categories: ["Society"]
tags: ['Aaron Judge', 'gopalan palakkad', 'IV SASI']
author: "Beaumaris"
---

ഗോപാലൻ പാലക്കാട്‌ - പഴയ സിനിമാക്കാരുടെ 'ഗോപാൽജി’. മൂന്നൂറിലധികം സിനിമകളിൽ അഭിനയിച്ചിട്ടുള്ള കലാകാരൻ. കൂടുതലും ഐ വി ശശി സിനിമകളിൽ.എട്ടാം ക്ലാസ്സിൽ പഠിക്കുമ്പോൾ പാലക്കാട്‌ വെച്ചു "തൊമ്മന്റെ മക്കളു"ടെ ഷൂട്ടിംഗിനിടയിൽ സത്യൻ സാർ നെ പരിചയപ്പെടാൻ ഇടയായി. അത് ജീവിതത്തിലെ വഴിത്തിരിവായി. സത്യന്റെ നിർദേശപ്രകാരം മദിരാശിക്കു വണ്ടി കയറി.

അദ്ദേഹത്തിന്റെ സഹായിയായി സിനിമയിലെത്തി.അദ്ദേഹത്തിന്റെ മരണ ശേഷം നടി രാഗിണിയുടെ സഹായിയായി. അഞ്ച് വർഷ കാലത്തോളം അവരുടെ മേക്കപ്പ് ടച്ചപ്പ് ആയി കൂടെ നിന്നു. അവരിൽ നിന്നും ആണ് മസാജിങ് പഠിച്ചത്. തുടർന്നു സിനിമക്കാരുടെയെല്ലാം മാലീസുകാരനായി. സത്യൻ, ഐ വി ശശി, ഹരിഹരൻ, രാജേഷ് ഖന്ന, ധർമേന്ദ്ര, രജനികാന്ത്, കമൽഹാസൻ, മോഹൻലാൽ തുടങ്ങി ദിലീപ് വരെ ഗോപാലന്റെ കൈരാശി അറിഞ്ഞവരാണ്.

എം കൃഷ്ണൻ നായരുടെ "അഗ്നിപുത്രി (1967) ആയിരുന്നു ഗോപാലന്റെ ആദ്യ ചിത്രം. പ്രശസ്തമായ "കണ്ണ് തുറക്കാത്ത ദൈവങ്ങളെ... " എന്ന ഗാനരംഗത്തിലെ സദസ്യരിൽ ഒരാളായിട്ടു. തുടർന്നു "സ്വർണ്ണമത്സ്യം", "നാടൻ പെണ്ണ്", "ശബരിമല ശ്രീ ധർമശാസ്താവ്" എന്നിങ്ങനെ ഒരു പിടി ചിത്രങ്ങൾ.

ഹരിഹരൻ സംവിധാനം ചെയ്ത "രാജഹംസ"ത്തിലാണ് ആദ്യ പ്രതിഫലം ആയി 500 രൂപ ലഭിക്കുന്നത്. തുടർന്നു അദ്ദേഹത്തിന്റെ തന്നെ "ലൗ മാര്യേജ്", "അയലത്തെ സുന്ദരി", "ഭൂമിദേവി പുഷ്പിണിയായി", "ഇടവഴിയിലെ പൂച്ച മിണ്ടാപ്പൂച്ച" തുടങ്ങിയ ചിത്രങ്ങളിലൊക്കെ അഭിനയിച്ചു. പിന്നീടാണ് ഐ വി ശശിയുടെ സഹായിയാകുന്നത്. തുടർന്നു അദ്ദേഹത്തിന്റെ സന്തതസഹചാരി ആയി.

ശശിയുടെ ആദ്യചിത്രമായ "ഉത്സവ"ത്തിൽ ഒരു വളകച്ചവടക്കാരന്റെ വേഷം ആയിരുന്നു. പിന്നീട് അദ്ദേഹത്തിന്റെ ഒരു വിധം എല്ലാ ചിത്രങ്ങളിലും ഗോപാലൻ ഉണ്ടായിരുന്നു. "ഈ മനോഹര തീരത്തി"ലെ ഗാനരംഗത്തിലെ ബാർ സപ്ലയർ,
"കരിമ്പന"യിലെ കൊമ്പിൽ കിലുക്കും കെട്ടി എന്ന ഗാനരംഗത്തിൽ ബാലൻ കെ നായരുടെ കാളവണ്ടിയിൽ രവി മേനോനോടൊപ്പം,"ഈറ്റ"യിലെ ഈറ്റവെട്ടു തൊഴിലാളി,"ആൾക്കൂട്ടത്തിൽ തനിയെ" യിൽ കുതിരവട്ടം പപ്പു അവതരിപ്പിച്ച കുട്ടിനാരായണൻ എന്ന കഥാപാത്രത്തെ ബാലൻ കെ നായരുടെ വീട്ടിലേക്കു ചെല്ലാൻ പറയുന്ന കഥാപാത്രം... ഇങ്ങനെ ശ്രദ്ധിക്കപ്പെടുന്ന കുറച്ച് വേഷങ്ങൾ. മറ്റു പലതിലും ആൾക്കൂട്ടത്തിൽ ഒരാളായിട്ട്.

അവളുടെ രാവുകൾ,ഗുരുവായൂർ കേശവൻ,പൂജയ്ക്കു എടുക്കാത്ത പൂക്കൾ, മനസാ വാചാ കർമണാ, ആറാട്ട്,അങ്ങാടി,മീൻ, നാണയം,ബെൽറ്റ് മത്തായി, അതിരാത്രം,ആവനാഴി, അടിമകൾ ഉടമകൾ, മൃഗയ, സദയം, ലേലം, തിളക്കം, C.I.D മൂസ, രസികൻ വരെ നിരവധി ചിത്രങ്ങൾ. ഏറ്റവും കൂടുതൽ പ്രതിഫലം ലഭിച്ചത് തിളക്കത്തിൽ.. പന്ത്രണ്ടായിരം രൂപ.

നാല് പതിറ്റാണ്ടിലേറെ സിനിമയിൽ ഉണ്ടായിരുന്ന ഗോപാലൻ ഇന്ന് സിനിമയുടെ വെള്ളി വെളിച്ചത്തിൽ നിന്നും അകന്നു കഴിയുന്നു ... സിനിമയിൽ എങ്ങും എത്താതെ പോയ ആയിരം പേരിൽ ഒരാൾ.
ഗോപാലന്റെ ഭാര്യ : ശാന്തി.
മകൾ : ഗോപിക.
ഗോപാലൻ പാലക്കാട്‌ - പഴയ സിനിമാക്കാരുടെ 'ഗോപാൽജി’. മൂന്നൂറിലധികം സിനിമകളിൽ അഭിനയിച്ചിട്ടുള്ള കലാകാരൻ. കൂടുതലും ഐ വി ശശി സിനിമകളിൽ.എട്ടാം ക്ലാസ്സിൽ പഠിക്കുമ്പോൾ പാലക്കാട്‌ വെച്ചു "തൊമ്മന്റെ മക്കളു"ടെ ഷൂട്ടിംഗിനിടയിൽ സത്യൻ സാർ നെ പരിചയപ്പെടാൻ ഇടയായി. അത് ജീവിതത്തിലെ വഴിത്തിരിവായി. സത്യന്റെ നിർദേശപ്രകാരം മദിരാശിക്കു വണ്ടി കയറി. അദ്ദേഹത്തിന്റെ സഹായിയായി സിനിമയിലെത്തി.അദ്ദേഹത്തിന്റെ മരണ ശേഷം നടി രാഗിണിയുടെ സഹായിയായി. അഞ്ച് വർഷ കാലത്തോളം അവരുടെ മേക്കപ്പ് ടച്ചപ്പ് ആയി കൂടെ നിന്നു. അവരിൽ നിന്നും ആണ് മസാജിങ് പഠിച്ചത്. തുടർന്നു സിനിമക്കാരുടെയെല്ലാം മാലീസുകാരനായി. സത്യൻ, ഐ വി ശശി, ഹരിഹരൻ, രാജേഷ് ഖന്ന, ധർമേന്ദ്ര, രജനികാന്ത്, കമൽഹാസൻ, മോഹൻലാൽ തുടങ്ങി ദിലീപ് വരെ ഗോപാലന്റെ കൈരാശി അറിഞ്ഞവരാണ്. എം കൃഷ്ണൻ നായരുടെ "അഗ്നിപുത്രി (1967) ആയിരുന്നു ഗോപാലന്റെ ആദ്യ ചിത്രം. പ്രശസ്തമായ "കണ്ണ് തുറക്കാത്ത ദൈവങ്ങളെ... " എന്ന ഗാനരംഗത്തിലെ സദസ്യരിൽ ഒരാളായിട്ടു. തുടർന്നു "സ്വർണ്ണമത്സ്യം", "നാടൻ പെണ്ണ്", "ശബരിമല ശ്രീ ധർമശാസ്താവ്" എന്നിങ്ങനെ ഒരു പിടി ചിത്രങ്ങൾ. ഹരിഹരൻ സംവിധാനം ചെയ്ത "രാജഹംസ"ത്തിലാണ് ആദ്യ പ്രതിഫലം ആയി 500 രൂപ ലഭിക്കുന്നത്. തുടർന്നു അദ്ദേഹത്തിന്റെ തന്നെ "ലൗ മാര്യേജ്", "അയലത്തെ സുന്ദരി", "ഭൂമിദേവി പുഷ്പിണിയായി", "ഇടവഴിയിലെ പൂച്ച മിണ്ടാപ്പൂച്ച" തുടങ്ങിയ ചിത്രങ്ങളിലൊക്കെ അഭിനയിച്ചു. പിന്നീടാണ് ഐ വി ശശിയുടെ സഹായിയാകുന്നത്. തുടർന്നു അദ്ദേഹത്തിന്റെ സന്തതസഹചാരി ആയി. ശശിയുടെ ആദ്യചിത്രമായ "ഉത്സവ"ത്തിൽ ഒരു വളകച്ചവടക്കാരന്റെ വേഷം ആയിരുന്നു. പിന്നീട് അദ്ദേഹത്തിന്റെ ഒരു വിധം എല്ലാ ചിത്രങ്ങളിലും ഗോപാലൻ ഉണ്ടായിരുന്നു. "ഈ മനോഹര തീരത്തി"ലെ ഗാനരംഗത്തിലെ ബാർ സപ്ലയർ, "കരിമ്പന"യിലെ കൊമ്പിൽ കിലുക്കും കെട്ടി എന്ന ഗാനരംഗത്തിൽ ബാലൻ കെ നായരുടെ കാളവണ്ടിയിൽ രവി മേനോനോടൊപ്പം,"ഈറ്റ"യിലെ ഈറ്റവെട്ടു തൊഴിലാളി,"ആൾക്കൂട്ടത്തിൽ തനിയെ" യിൽ കുതിരവട്ടം പപ്പു അവതരിപ്പിച്ച കുട്ടിനാരായണൻ എന്ന കഥാപാത്രത്തെ ബാലൻ കെ നായരുടെ വീട്ടിലേക്കു ചെല്ലാൻ പറയുന്ന കഥാപാത്രം... ഇങ്ങനെ ശ്രദ്ധിക്കപ്പെടുന്ന കുറച്ച് വേഷങ്ങൾ. മറ്റു പലതിലും ആൾക്കൂട്ടത്തിൽ ഒരാളായിട്ട്. അവളുടെ രാവുകൾ,ഗുരുവായൂർ കേശവൻ,പൂജയ്ക്കു എടുക്കാത്ത പൂക്കൾ, മനസാ വാചാ കർമണാ, ആറാട്ട്,അങ്ങാടി,മീൻ, നാണയം,ബെൽറ്റ് മത്തായി, അതിരാത്രം,ആവനാഴി, അടിമകൾ ഉടമകൾ, മൃഗയ, സദയം, ലേലം, തിളക്കം, C.I.D മൂസ, രസികൻ വരെ നിരവധി ചിത്രങ്ങൾ. ഏറ്റവും കൂടുതൽ പ്രതിഫലം ലഭിച്ചത് തിളക്കത്തിൽ.. പന്ത്രണ്ടായിരം രൂപ. നാല് പതിറ്റാണ്ടിലേറെ സിനിമയിൽ ഉണ്ടായിരുന്ന ഗോപാലൻ ഇന്ന് സിനിമയുടെ വെള്ളി വെളിച്ചത്തിൽ നിന്നും അകന്നു കഴിയുന്നു ... സിനിമയിൽ എങ്ങും എത്താതെ പോയ ആയിരം പേരിൽ ഒരാൾ. ഗോപാലന്റെ ഭാര്യ : ശാന്തി. മകൾ : ഗോപിക.
