---
title: "\"പാരതീയം\" അഥവാ ഭാരതീയം - മോനി കെ വിനോദ്.."
date: 2014-09-29T10:44:05
draft: false
categories: ["Society"]
tags: ["90's", 'Basketball', 'Moni K Vinod', 'stories in malayalam']
author: "Beaumaris"
---

<img class="aligncenter" src="http://s5.postimg.org/l867wv79j/10577080_631850606930493_3803792966624935920_n_c.png" alt="" width="620" height="426" />

വെള്ളിയാഴ്ച ഉച്ചക്ക് ഒരു ഫുള്‍ ബിരിയാണി അടിച്ചു ഫിറ്റായി ഖോര്‍ ഫക്കാന്‍ കോര്‍ണിഷിലെ ഒരു ആലിന്‍ ചുവട്ടില്‍ ഇരുന്ന് അറിയാതെ ഉറങ്ങിപ്പോയപ്പോള്‍ ആണത്രേ തിയ്യ കുമാറിന് ബോധോദയം ഉണ്ടായത് .
അല്ലാതെ സിദ്ധാര്‍ത്ഥന്‍ സാര്‍ ചെയ്ത പോലെ അച്ഛന്‍ നടത്തുന്ന ബിസിനസ് ഉപേക്ഷിച്ചു , ഉറങ്ങിക്കിടന്ന മകന്റെ നെറ്റിയില്‍ ഉമ്മ വെച്ച് , ഭാര്യയുടെ കാലില്‍ തൊട്ട് മാപ്പ് പറഞ്ഞ് ഒന്നും പോയതല്ല കക്ഷി . എങ്കില്‍ ഉറങ്ങിക്കിടന്നിരുന്ന കൊടുങ്ങല്ലൂര്‍ക്കാരി ഭാര്യ ഉറക്കം മുടക്കിയതിന് ഭരണിപ്പാട്ട് പാടി അങ്ങോരെ ബോധം കെടുത്തി ഉറക്കിയേനെ .
ആലിന്‍ ചുവട്ടില്‍ വെച്ച് ബോധം ഉദിച്ചതിനു ശേഷം കുമാരന്‍ പൂര്‍വാധികം അഭിമാനിയായി കാണപ്പെട്ടു . തല പൊക്കി മാനത്ത് നോക്കിയാണ് നടപ്പ് . പല വട്ടം റോഡിലെ കല്ലില്‍ തട്ടി വീഴാനും പോയി . അമിതമായ നെഞ്ചു വിരിപ്പ് കാരണം പഴയ രണ്ട് ഷര്‍ട്ടുകള്‍ കീറിയും പോയി .പക്ഷെ എന്താണ് ബോധത്തില്‍ ഉദിച്ചത് എന്ന് ആരോടും പറയുന്നുമില്ല .
എന്താണ് ഈ അവസ്ഥാന്തരത്തിനു കാരണം എന്നറിയാന്‍ നാട്ടുകാര്‍ ഒരു ചാരനെ ഏര്‍പ്പാട് ചെയ്തു . കുമാറിന്റെ ഒരു അടുത്ത ചങ്ങാതി കുഞ്ഞിക്കണ്ണന് ആയിരുന്നു കുറി വീണത് .

ആശാന്‍ പരിസരത്തെ ചില ജാരപ്രവര്‍ത്തനങ്ങളില്‍ ചാര പ്രവര്‍ത്തനം നടത്തിയ എക്‌സ്പീരിയന്‍സ് ഉള്ള ആള് ആണ് .
അദ്ദേഹം ഉടന്‍ തന്നെ പോവുക ഉണ്ടായി , ഒരു ഹുണ്ടായി കാറില്‍ . എന്തിനും ഒരു ചേര്‍ച്ച വേണമല്ലോ.
ജെയിംസ് ബോണ്ടിനോട് സംസാരിക്കുമ്പോഴും നായകന്‍ സീലിങ്ങിലേക്കാണ് നോക്കിയിരുന്നത് . തല കുനിക്കാന്‍ പറ്റുന്നില്ല , അഭിമാനം കൊണ്ട് .
ആരാച്ചാര്‍ പതിയെ ആരാഞ്ഞു ' എന്തായിരുന്നെടെ ഈ ബോധോദയം? ഇത്രയ്ക്കു മാന്‍ അഭിമാന്‍ ഉണ്ടാവാന്‍ ?'
പൊടുന്നനെ കുമാര്‍ പൊട്ടിത്തെറിച്ചു ' എടൊ ഞാനും നീയും തീയ്യന്മാര്‍ അല്ലേ ? തീയ്യന്മാരെപ്പറ്റി താന്‍ എന്താ കരുതിയത് ?..' അഭിനവ ഗൗതമ കുമാരന്‍ കുപിതന്‍ ആയിരുന്നു .പഴയ ബുദ്ധനെ പോലെ കൂള്‍ അല്ല .
കഥനം തുടര്‍ന്നു ' തനിക്കറിയാമോ ഈ ഭാരതത്തില്‍ ഉള്ളവരെല്ലാം ആത്യന്തികമായി തീയന്‍മാര്‍ ആണ് .
ഓ ബി സി ആണത്രേ ഓ ബി സി ..ഒലക്കേടെ മൂട്. ആ സത്യം ആണെടോ എനിക്ക് ബോധത്തില്‍ തെളിഞ്ഞത് '
' കുമാരാ നീയൊന്നു തണുക്ക് , ഞങ്ങള്‍ ബോധം ഇല്ലാത്തവര്‍ക്ക് കൂടി മനസ്സില്‍ ആകുന്ന ഭാഷയില്‍ പറയൂ ' ചങ്ങാതി അഭ്യര്‍ഥിച്ചു .
' എടൊ കുഞ്ഞിക്കണ്ണാ ( അത്ഭുതം , കുമാരു ചങ്ങാതിയുടെ പേര് മറന്നിട്ടില്ല ) ഇത് വളരെ പഴയ ചരിത്രം ആണ് .
പണ്ട് പണ്ട് സിന്ധു എന്ന് പേരുള്ള ഒരു അക്കന്‍ , ഒരു നദിയുടെ തീരത്ത് ചില്ലറ സാംസ്‌കാരിക പ്രവര്‍ത്തനങ്ങള്‍ നടത്തിയിരുന്ന കാലം'.., ഒരു കണ്ണിറുക്കി കൊണ്ട് ലേശം അശ്ലീലമായ ആംഗ്യവിക്ഷേപങ്ങളോടെ ചേട്ടന്‍ പറഞ്ഞു .
സായിപ്പ് അതിനെ ഇണ്ടാസ് വാളി സിവിലൈസേഷന്‍ എന്നൊക്കെ പറഞ്ഞ് അതിന്റെ സെക്‌സ് അപ്പീല്‍ അല്പം കുറച്ചിട്ടുണ്ട് , അത് വെറും അസൂയ , വിട്ടുകള , ഡര്‍ട്ടി ഫെല്ലോസ്
..അക്കാലവും മാനുഷരെല്ലാം ഇപ്പോഴത്തെ പോലെ തന്നെ അന്യോന്യം പാര വയ്ക്കുന്ന തീയന്മാര്‍ ആയിരുന്നു . അവരെ ചരിത്രം പാരതീയന്മാര്‍ എന്ന് വിളിച്ചു . അവര് ജീവിച്ച നാടിനെ പാരതം എന്നും .
പിന്നീട് ഭാഷയില്‍ വന്ന സോഫിസ്റ്റികേഷന്‍ ആണ് രാജ്യത്തെ ഭാരതം എന്നും , പ്രജകളെ ഭാരതീയന്മാര്‍ എന്നും പേര് മാറ്റി വിളിച്ചത് . അവര് വിളിയും കേട്ടു . ഇപ്പൊ മനസ്സില്‍ ആയോ തീയന്മാരുടെ മഹത്വം . ഭാരതീയന്മാര്‍ എന്നാല്‍ ഭാരതത്തില്‍ മുഴുവന്‍ ഉള്ള തീയന്മാര്‍ . നമ്മള്‍ ആണെഡോ പുരാതനപിതാക്കള്‍ , അബ്ഒറിജിനല്‍സ് . താനും അഭിമാനിക്കെടോ , മാനം ഇല്ലാത്തവനെ, മരമാക്രീ .'
ദുരഭിമാനി പറഞ്ഞ് നിര്‍ത്തി
ജാര ചാരന്‍ ഒരു മാതിരി ഹാപ്പി ആയി . മിഷന്‍ അക്കംപ്ലിഷ് ചെയ്യപ്പെട്ടിരിക്കുന്നു
..പക്ഷേ ഒരു ചെറിയ സംശയം ബാക്കി .
' അപ്പോള്‍ ക്രിസ്ത്യാനികളും , മുസ്ലീങ്ങളുമോ ?'
അപ്പോഴേക്കും ശാന്തന്‍ ആയിരുന്ന ഗൌതമബുദ്ധന്‍ തിരിച്ചു ചോദിച്ചു
' ക്രിസ് തീയന്‍ മാരുടെയും , മുഹമ്മ തീയന്‍ മാരുടെയും കാര്യം ആണോ ?
പ്ര ജ്ഞ പോയി ഞെട്ടറ്റു വീണ ചാരപ്രവര്‍ത്തകനെ ആംബുലന്‍സ് എത്തിയാണ് ഖോര്‍ ഫക്കാന്‍ ഹോസ്പിറ്റലില്‍ എത്തിച്ചത് .

[divider]

<a href="https://www.facebook.com/monikrishnanvinod?fref=ts" target="_blank" rel="noopener"><span style="color: #000080;"><strong>എഴുതിയത് : മോനി കെ വിനോദ് </strong></span></a>

[divider]

&amp;nbsp;


!["പാരതീയം" അഥവാ ഭാരതീയം - മോനി കെ വിനോദ്..](http://s5.postimg.org/l867wv79j/10577080_631850606930493_3803792966624935920_n_c.png)വെള്ളിയാഴ്ച ഉച്ചക്ക് ഒരു ഫുള്‍ ബിരിയാണി അടിച്ചു ഫിറ്റായി ഖോര്‍ ഫക്കാന്‍ കോര്‍ണിഷിലെ ഒരു ആലിന്‍ ചുവട്ടില്‍ ഇരുന്ന് അറിയാതെ ഉറങ്ങിപ്പോയപ്പോള്‍ ആണത്രേ തിയ്യ കുമാറിന് ബോധോദയം ഉണ്ടായത് . അല്ലാതെ സിദ്ധാര്‍ത്ഥന്‍ സാര്‍ ചെയ്ത പോലെ അച്ഛന്‍ നടത്തുന്ന ബിസിനസ് ഉപേക്ഷിച്ചു , ഉറങ്ങിക്കിടന്ന മകന്റെ നെറ്റിയില്‍ ഉമ്മ വെച്ച് , ഭാര്യയുടെ കാലില്‍ തൊട്ട് മാപ്പ് പറഞ്ഞ് ഒന്നും പോയതല്ല കക്ഷി . എങ്കില്‍ ഉറങ്ങിക്കിടന്നിരുന്ന കൊടുങ്ങല്ലൂര്‍ക്കാരി ഭാര്യ ഉറക്കം മുടക്കിയതിന് ഭരണിപ്പാട്ട് പാടി അങ്ങോരെ ബോധം കെടുത്തി ഉറക്കിയേനെ . ആലിന്‍ ചുവട്ടില്‍ വെച്ച് ബോധം ഉദിച്ചതിനു ശേഷം കുമാരന്‍ പൂര്‍വാധികം അഭിമാനിയായി കാണപ്പെട്ടു . തല പൊക്കി മാനത്ത് നോക്കിയാണ് നടപ്പ് . പല വട്ടം റോഡിലെ കല്ലില്‍ തട്ടി വീഴാനും പോയി . അമിതമായ നെഞ്ചു വിരിപ്പ് കാരണം പഴയ രണ്ട് ഷര്‍ട്ടുകള്‍ കീറിയും പോയി .പക്ഷെ എന്താണ് ബോധത്തില്‍ ഉദിച്ചത് എന്ന് ആരോടും പറയുന്നുമില്ല . എന്താണ് ഈ അവസ്ഥാന്തരത്തിനു കാരണം എന്നറിയാന്‍ നാട്ടുകാര്‍ ഒരു ചാരനെ ഏര്‍പ്പാട് ചെയ്തു . കുമാറിന്റെ ഒരു അടുത്ത ചങ്ങാതി കുഞ്ഞിക്കണ്ണന് ആയിരുന്നു കുറി വീണത് . ആശാന്‍ പരിസരത്തെ ചില ജാരപ്രവര്‍ത്തനങ്ങളില്‍ ചാര പ്രവര്‍ത്തനം നടത്തിയ എക്‌സ്പീരിയന്‍സ് ഉള്ള ആള് ആണ് . അദ്ദേഹം ഉടന്‍ തന്നെ പോവുക ഉണ്ടായി , ഒരു ഹുണ്ടായി കാറില്‍ . എന്തിനും ഒരു ചേര്‍ച്ച വേണമല്ലോ. ജെയിംസ് ബോണ്ടിനോട് സംസാരിക്കുമ്പോഴും നായകന്‍ സീലിങ്ങിലേക്കാണ് നോക്കിയിരുന്നത് . തല കുനിക്കാന്‍ പറ്റുന്നില്ല , അഭിമാനം കൊണ്ട് . ആരാച്ചാര്‍ പതിയെ ആരാഞ്ഞു ' എന്തായിരുന്നെടെ ഈ ബോധോദയം? ഇത്രയ്ക്കു മാന്‍ അഭിമാന്‍ ഉണ്ടാവാന്‍ ?' പൊടുന്നനെ കുമാര്‍ പൊട്ടിത്തെറിച്ചു ' എടൊ ഞാനും നീയും തീയ്യന്മാര്‍ അല്ലേ ? തീയ്യന്മാരെപ്പറ്റി താന്‍ എന്താ കരുതിയത് ?..' അഭിനവ ഗൗതമ കുമാരന്‍ കുപിതന്‍ ആയിരുന്നു .പഴയ ബുദ്ധനെ പോലെ കൂള്‍ അല്ല . കഥനം തുടര്‍ന്നു ' തനിക്കറിയാമോ ഈ ഭാരതത്തില്‍ ഉള്ളവരെല്ലാം ആത്യന്തികമായി തീയന്‍മാര്‍ ആണ് . ഓ ബി സി ആണത്രേ ഓ ബി സി ..ഒലക്കേടെ മൂട്. ആ സത്യം ആണെടോ എനിക്ക് ബോധത്തില്‍ തെളിഞ്ഞത് ' ' കുമാരാ നീയൊന്നു തണുക്ക് , ഞങ്ങള്‍ ബോധം ഇല്ലാത്തവര്‍ക്ക് കൂടി മനസ്സില്‍ ആകുന്ന ഭാഷയില്‍ പറയൂ ' ചങ്ങാതി അഭ്യര്‍ഥിച്ചു . ' എടൊ കുഞ്ഞിക്കണ്ണാ ( അത്ഭുതം , കുമാരു ചങ്ങാതിയുടെ പേര് മറന്നിട്ടില്ല ) ഇത് വളരെ പഴയ ചരിത്രം ആണ് . പണ്ട് പണ്ട് സിന്ധു എന്ന് പേരുള്ള ഒരു അക്കന്‍ , ഒരു നദിയുടെ തീരത്ത് ചില്ലറ സാംസ്‌കാരിക പ്രവര്‍ത്തനങ്ങള്‍ നടത്തിയിരുന്ന കാലം'.., ഒരു കണ്ണിറുക്കി കൊണ്ട് ലേശം അശ്ലീലമായ ആംഗ്യവിക്ഷേപങ്ങളോടെ ചേട്ടന്‍ പറഞ്ഞു . സായിപ്പ് അതിനെ ഇണ്ടാസ് വാളി സിവിലൈസേഷന്‍ എന്നൊക്കെ പറഞ്ഞ് അതിന്റെ സെക്‌സ് അപ്പീല്‍ അല്പം കുറച്ചിട്ടുണ്ട് , അത് വെറും അസൂയ , വിട്ടുകള , ഡര്‍ട്ടി ഫെല്ലോസ് ..അക്കാലവും മാനുഷരെല്ലാം ഇപ്പോഴത്തെ പോലെ തന്നെ അന്യോന്യം പാര വയ്ക്കുന്ന തീയന്മാര്‍ ആയിരുന്നു . അവരെ ചരിത്രം പാരതീയന്മാര്‍ എന്ന് വിളിച്ചു . അവര് ജീവിച്ച നാടിനെ പാരതം എന്നും . പിന്നീട് ഭാഷയില്‍ വന്ന സോഫിസ്റ്റികേഷന്‍ ആണ് രാജ്യത്തെ ഭാരതം എന്നും , പ്രജകളെ ഭാരതീയന്മാര്‍ എന്നും പേര് മാറ്റി വിളിച്ചത് . അവര് വിളിയും കേട്ടു . ഇപ്പൊ മനസ്സില്‍ ആയോ തീയന്മാരുടെ മഹത്വം . ഭാരതീയന്മാര്‍ എന്നാല്‍ ഭാരതത്തില്‍ മുഴുവന്‍ ഉള്ള തീയന്മാര്‍ . നമ്മള്‍ ആണെഡോ പുരാതനപിതാക്കള്‍ , അബ്ഒറിജിനല്‍സ് . താനും അഭിമാനിക്കെടോ , മാനം ഇല്ലാത്തവനെ, മരമാക്രീ .' ദുരഭിമാനി പറഞ്ഞ് നിര്‍ത്തി ജാര ചാരന്‍ ഒരു മാതിരി ഹാപ്പി ആയി . മിഷന്‍ അക്കംപ്ലിഷ് ചെയ്യപ്പെട്ടിരിക്കുന്നു ..പക്ഷേ ഒരു ചെറിയ സംശയം ബാക്കി . ' അപ്പോള്‍ ക്രിസ്ത്യാനികളും , മുസ്ലീങ്ങളുമോ ?' അപ്പോഴേക്കും ശാന്തന്‍ ആയിരുന്ന ഗൌതമബുദ്ധന്‍ തിരിച്ചു ചോദിച്ചു ' ക്രിസ് തീയന്‍ മാരുടെയും , മുഹമ്മ തീയന്‍ മാരുടെയും കാര്യം ആണോ ? പ്ര ജ്ഞ പോയി ഞെട്ടറ്റു വീണ ചാരപ്രവര്‍ത്തകനെ ആംബുലന്‍സ് എത്തിയാണ് ഖോര്‍ ഫക്കാന്‍ ഹോസ്പിറ്റലില്‍ എത്തിച്ചത് . [divider] [**എഴുതിയത് : മോനി കെ വിനോദ്**](https://www.facebook.com/monikrishnanvinod?fref=ts) [divider] &nbsp;
