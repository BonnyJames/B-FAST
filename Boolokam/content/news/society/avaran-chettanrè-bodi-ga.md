---
title: "അവറാന്‍ ചേട്ടന്റെ ബോഡീ ഗാര്‍ഡ് - കഥ - ബൈജു ജോര്‍ജ്ജ്"
date: 2015-07-11T16:57:02
draft: false
categories: ["Society"]
tags: ["90's", 'BET Awards', 'malayalam story', 'story', 'കഥ', 'ചെറുകഥ', 'മലയാളം കഥ']
author: "boolokamtv@gmail.com"
---

<img class="aligncenter size-full wp-image-208919" src="https://cdn.boolokam.com/articles/2015/07/george_coghill_008.jpg" alt="george_coghill_008" width="620" height="459" />

ഞങ്ങളുടെ ഒരു ഫ്രണ്ട് ആണ് അവറാന്‍ ചേട്ടന്‍ .., ഫ്രണ്ടെന്നു പറഞ്ഞാ ഒരു എയ്ജ്ട് ഫ്രണ്ട് ...!

ഞങ്ങള് ഈ പിള്ളേരുടെ കൂടെ കൂടാനാണ് പുള്ളിക്ക് കൂടുതല്‍ താല്‍പര്യം , പന്തു കളിക്കുക .., കവിടി കളിക്കാന്‍ കൂടുക .., അങ്ങിനെ എല്ലാകാര്യങ്ങള്‍ക്കും പുള്ളി കൂടെയുണ്ടാകും ..!

ഏകദേശം ഒരു അമ്പത് വയസ്സോളം പ്രായമുണ്ട് അവറാന്‍ ചേട്ടന് .. തെങ്ങ് ചെത്തലാണ് പ്രധാന ജോലി ..!, പിന്നെ മറ്റു പല അല്ലറ ചില്ലറ പണികള്‍ക്കെല്ലാം പോകും ..!

രാവിലെ മുതലേ ആള് വെള്ളമടി തുടങ്ങും ...!, തെങ്ങ് ചെത്തണ കാശ് മുഴുവനും ആള്‍ക്ക് കുടിക്കാനേ തികയത്തുള്ളൂ ..!

പക്ഷേ .., ആര് എന്ത് കാര്യത്തിന് വിളിച്ചാലും ആള് കൂടെ പോകും ..,

അതുപോലെ അവറാന്‍ ചേട്ടന്‍ കള്ള് കുടിച്ച് കലപില കൂട്ടാത്ത ഒരു ദിവസമെങ്കിലും ഉണ്ടാവാറില്ല ..!

ഒരു പാവം പിടിച്ച തല്ലുകൊള്ളി ..!

അങ്ങിനെയിരിക്കെ ഒരു ദിവസം രാവിലെ .., സൈക്കിളില്‍ നൂറേ നൂറ് സ്പീഡില്‍ അവറാന്‍ ചേട്ടന്‍ എന്നെ കാണാന്‍ വന്നത് ..!

സംഗതി വേറൊന്നുമല്ല .., അവറാന്‍ ചേട്ടനും അടുത്ത വീട്ടുകാരുമായിട്ടൊന്നു ഉടക്കി ..!, എന്തോ നിസ്സാര അതിര്‍ത്തിത്തര്‍ക്കം .., പക്ഷേ .., കൈകാര്യം ചെയ്തപ്പോള്‍ അവറാന്‍ ചേട്ടന്‍ അല്‍പം വെള്ളത്തിലായിരുന്നു ...!

കള്ളിന്റെ ധൈര്യത്തില്‍ ഒന്നും രണ്ടും പറഞ്ഞ് .., അവറാന്‍ ചേട്ടനും അയാളും തമ്മില്‍ ഉന്തും തള്ളുമായി ..!

ആവേശം മൂത്ത് അവറാന്‍ ചേട്ടന്‍ അയാളുടെ കരണത്തൊന്ന് പൊട്ടിക്കുകയും ചെയ്തു ...!

അടികൊണ്ടവശം അയാള് വെട്ടിയിട്ട വാഴത്തടി പോലെ ഒറ്റ വീഴ്ച്ച.., ഒരു അനക്കവും ഇല്ല ..., സംഗതി ഇനി അടി കിട്ടാണ്ടിരിക്കാന്‍ ആളങ്ങനെ കിടന്നതാ ..!

ഇത് കണ്ട് പുള്ളിക്കാരന്റെ പെണ്ണും പിള്ളേം .., തള്ളേം .., നെഞ്ചത്തടിച്ച് നിലവിളിയോട് നിലവിളി ..!

എന്റെ മോനേ കൊന്നേന്നും പറഞ്ഞ് ...!

സംഗതി കൈവിട്ടു പൊയെന്ന് അവറാന്‍ ചേട്ടന് മനസ്സിലായി ..
അത് വരേക്ക് ധൈര്യം കൊടുത്ത കള്ള് അവറാന്‍ ചേട്ടനെക്കൊണ്ട് ഈ കൊലച്ചതി ചെയ്യിച്ചിട്ട് .., മാറി നിന്നു ..!

ബോധം വന്നപ്പോ കൂടെ പേടിം വന്നു .., അവറാന്‍ ചേട്ടന്‍ നിന്ന് വിറ തുടങ്ങി ..!

വീണ് കിടക്കണ തോമാ ചേട്ടന് ഘടോല്‍ക്കചന്‍മാരായ മൂന്ന് ആണ്‍ മക്കളുണ്ട് ...സത്യത്തില്‍ കിക്കിന്റെ പൊറത്ത് അവറാന്‍ ചേട്ടന്‍ അത് മറന്ന് പോയി

കള്ള് അവറാന്‍ ചേട്ടനെ ചതിച്ചു ..!

അവറാന്‍ ചേട്ടന്റെ നല്ല സമയം .., ഈ സംഭവം നടക്കുമ്പോ പിള്ളേര് ആരും അവിടെ ഉണ്ടായിരുന്നില്ല .., ഉണ്ടെങ്കില്‍ .., അപ്പൊത്തന്നെ അവര് അവറാന്‍ ചേട്ടനെ പഞ്ഞിക്കിട്ടേനേ ..!

കുടിച്ച കള്ളിന്റെ കിക്ക് ഇറങ്ങിപ്പോയതോട് കൂടി അവറാന്‍ ചേട്ടന്റെ മുട്ട് കൂട്ടിയിടിക്കാന്‍ തുടങ്ങി ..!

പിള്ളേര് വന്ന് അവറാന്‍ ചേട്ടനെ തല്ലി കൂറക്കിടുന്ന് ഉറപ്പായി ..!

തോമാ ചേട്ടന്റെ ഭാര്യ അത് ഉറക്കെ വിളിച്ചു പറയുകയും ചെയ്തു ...!

''പിള്ളേര് ഇങ്ങട് വരട്ടെടാ .., നിന്റെ കൈയും കാലും ഓടിക്കും ..

ഇത് കേട്ടതോടു കൂടി .., ചെറുതായി വിറച്ചു കൊണ്ടിരുന്ന .., അവറാന്‍ ചേട്ടന്റെ കൈയ്യും .., കാലും .., ''കിടു .., കിടാന്ന് ..''ഒന്നു കൂടി ഉച്ചത്തില്‍ വിറക്കാന്‍ തുടങ്ങി ...!

പരവേശം .., പേടി .., തുള്ളല്‍ .., എല്ലാവരും ഒന്നിച്ചു വന്ന് അവറാന്‍ ചേട്ടനെ പൊതിഞ്ഞു ...!

അതാണ് ആള് സൈക്കിളെടുത്ത് നേരെ എന്റെ വീട്ടിലേക്ക് വച്ച് പിടിച്ചത് ..!

എന്നെ തേടി വന്നതിന് ഒരു പ്രധാന കാരണം .., ഞാനാ സമയത്ത് കരാട്ടെ പഠിക്കുന്നുണ്ട് ...!

ബ്രൂസിലിം .., ജാക്കി ചാനും .., ഒക്കെ ഞാനാണെന്ന മട്ടിലാണ് നാട്ടുകാരുടേയും .., വീട്ടുകാരുടേയും മുന്നില് എന്റെ ഷൈന്‍ ചെയ്യല്‍ ...!

അവറാന്‍ ചേട്ടന്‍ ആന പോലിരിക്കണ കാര്യത്തെ എലിയാക്കിയാണ് എന്നോട് പറഞ്ഞത് ...!

''ഡാ ..നമ്മുടെ അയലത്തുള്ളോരായിട്ട് , ചെറിയൊരു പ്രശ്‌നം .. .., , നീയവിടിണ്ടായാ നന്നാവും ...!''

ഞാനാ സമയത്ത് ലോകത്തുള്ള എല്ലാ പ്രശ്‌നങ്ങളിലും തലയിടാന്‍ ചാന്‍സ് നോക്കി നടക്കുന്ന സമയം ...!

എന്താ പ്രശനം .., അവറാന്‍ ചേട്ടാ ...?''

''ഒന്നുമില്ലെടാ ..., ചെറിയൊരു അതിര്‍ത്തിത്തര്‍ക്കം .., , നീയവിടെ ഉണ്ടെങ്കില്‍ കാര്യങ്ങള്‍ പറയാനും പിന്നെ എനിക്കൊരു ധൈര്യവുമാവും ..?''

സംഗതി ഗുരുതരാവസ്ഥയിലാണെന്നും .., അവറാന്‍ ചേട്ടന്‍ അയാള്‍ക്ക് ഒന്ന് പൊട്ടിച്ചിട്ടുണ്ടെന്നും .., , അയാള്ക്ക് ഘടോല്‍ക്കചന്‍മാരായ മൂന്ന് ആണ്‍ മക്കള്‍ ഉണ്ടെന്നും .., ഒന്നും അവറാന്‍ ചേട്ടന്‍ എന്നോട് പറഞ്ഞില്ല ...!

പറഞ്ഞെങ്കീ .., ഞാന്‍ ആ നിമിഷം തന്നെ എസ്‌കേപ് ആയേനെ ...!

''അതിനെന്താ അവറാന്‍ ചേട്ടാ .., ഞാന്‍ വരാലോ ..!''

എന്നെ അവറാന്‍ ചേട്ടന്‍ പൊക്കി ബ്രൂസിലി ആക്കിയ പോലൊരു തോന്നല്‍ എനിക്ക് ..,

ഞാന്‍ കരാട്ടെ പഠിച്ചത് കൊണ്ടല്ലേ .., അവറാന്‍ ചേട്ടന്‍ ഒരു ധൈര്യത്തിന് എന്നെ വിളിക്കുന്നത് ...!

''ഒരു ചീള് കേസ് അവറാന്‍ ചേട്ടാ .., എന്തിനാ പേടിക്കണേ .., ഞാന്‍ കൂടെ വരാം ...!''

അവറാന്‍ ചേട്ടനും ധൈര്യമായി ..., എന്നാലും ആള് ചോദിച്ചു ...!

''നമുക്ക് ആ സുരേഷിനേം .., രാജനേം .., വിളിക്കാടാ ...''!

ഇത് കേട്ടതോടെ എന്നിലെ ബ്രൂസിലി ആത്മരോക്ഷം കൊണ്ടു

എന്റെ കഴിവ് ചെറുതായ പോലെ

'' എന്തിന് ...?'', ഞാന്‍ ഗര്‍ജ്ജിച്ചു ...!

''അല്ലേടാ .., ഒരു സഹായത്തിന് ...!''

''എന്താ അവറാന്‍ ചേട്ടന് എന്നെ വിശ്വാസമില്ലേ ...?''

ഞാനപ്പോഴേക്കും .., ചക്ക് നോറിസിനെ എതിരിടാന്‍ പോണ ബ്രൂസിലി ആയി മാറി ക്കഴിഞ്ഞിരുന്നു ..!

എന്റെ ഭാവമാറ്റം കണ്ടതോടെ അവറാന്‍ ചേട്ടന്‍ പിന്നെ ഒന്നും മിണ്ടിയില്ല

''എന്നാ അവറാന്‍ ചേട്ടന്‍ വിട്ടോ ,...., ഞാന്‍ പിന്നാലെ വരാം ...'

പക്ഷേ .., അവറാന്‍ ചേട്ടന് ഒറ്റക്ക് പൂവാന്‍ പേടി .., ഇനി വഴില് എങ്ങാനും വെച്ച് അവരുടെ മുന്നില്‍ പെട്ടാലോ ...?

''വേണ്ടാ .., നമുക്കൊരുമിച്ച് പോവാം ...''!

''ശരി .., എന്നാ അവറാന്‍ ചേട്ടന്‍ നിക്ക് .., ഞാന്‍ എന്റെ നെഞ്ചാക്ക് എടുത്തിട്ട് വരാം ..!''

''എന്തിനാടാ അത് ..., അതൊക്കെ വേണോ ...''?

''ഇരുന്നോട്ടെ .., ചിലപ്പോ ആവശ്യം വരും ...''!

സത്യത്തില് ആ നെഞ്ചാക്ക് മര്യാദക്ക് ഒന്ന് പിടിക്കാന്‍ പോലും എനിക്കറിയില്ല ..!

അങ്ങിനെ നെഞ്ചാക്കും അരേല് വെച്ച് .., ഞാനും അവറാന്‍ ചേട്ടനും .., അവറാന്‍ ചേട്ടന്റെ സൈക്കിളില്‍ വീട്ടിലേക്ക് ..!

ഞാനാണെങ്കീ .., ഇപ്പൊ ഒരു പത്തു പേര് വന്നാ .., പത്തു പേരേം അടിച്ചിട്ടും എന്ന മട്ടിലാണ് സൈക്കിളില്‍ വിരിഞ്ഞിരിക്കുന്നത് ...!

അങ്ങിനെ അവറാന്‍ ചേട്ടന്റെ വീടിന്റെ മുന്നില് .., അവറാന്‍ ചേട്ടന്റെ ബോഡി ഗാര്‍ഡ് ആയിട്ട് ഞാന്‍ നിന്ന് ഉലാത്തി .., അവറാന്‍ ചേട്ടന്‍ ആണെങ്കി എന്റെ ധൈര്യത്തില്‍ നെഞ്ചും തള്ളി നില്‍പ്പുണ്ട് ...!

സമയം കഴിയും തോറും ഒരു പ്രശ്‌നവുമില്ല ...!, അപ്പോള്‍ അവറാന്‍ ചേട്ടന് ബഹുത്ത് ധൈര്യം ...!എനിക്കാണെങ്കില്‍ എന്റെ കഴിവിലും പേരിലും ഓവര്‍ കോണ്‍ഫിഡനസ് ..!

കാരണം ഞാനിവിടെ നില്‍ക്കുന്നത് കാരണമാണ് അവരെല്ലാം പേടിച്ച് ഇങ്ങോട്ടേക്ക് വരാത്തത് എന്നൊരു അമിത ആത്മവിശ്വാസം ..!

അവറാന്‍ ചേട്ടന്റെ കണ്ണുകളില്‍ എന്നോടുള്ള ആരാധന അങ്ങിനെ നിറഞ്ഞു കത്തുന്നു ...!

ഇത് കണ്ടപ്പോ ഞാന്‍ ഒന്നു കൂടി മുകളിലേക്ക് പൊങ്ങി .., ഞാനെന്തോ ഒരു വലിയ സംഭവം തന്നെ എന്ന് എനിക്ക് തന്നെ ഒരു തോന്നല്‍ ..!

ഏകദേശം ഒരു മണിക്കൂര്‍ കഴിഞ്ഞു കാണും ...!, അടുത്ത വീട്ടിലെ ഇടവഴിയില്‍ നിന്നും ചെറിയൊരു ആരവം ..!, അതിങ്ങോട്ട് അടുത്തടുത്ത് വരുന്നു ..!

ഞാന്‍ നോക്കിയപ്പോ .., അവറാന്‍ ചേട്ടന്‍ നിന്ന് വിറക്കുന്നു .., പേടികൊണ്ട് ...., !

ഇത് കണ്ടപ്പോ .., എന്റെ മുട്ട് .., അവറാന്‍ ചേട്ടന്റെതിനേക്കാളും കൂടുതലായിട്ട് വിറ തുടങ്ങി ..!

എന്റെ ശരീരത്തില്‍ നിന്ന് ബ്രൂസിലിം .., ജാക്കിച്ചാനുമെല്ലാം ഇറങ്ങി ഓടി ..!

ഞാന്‍ വീണ്ടും നോക്കി .., ആ ആരവം അടുത്തടുത്ത് വരുകയാണ് ..!, അവറാന്‍ ചേട്ടന്‍ തല്ലിയ അയാളേം കൊണ്ടാണ് ആ ആരവത്തിന്റെ വരവ് .., മുന്നില്‍ മൂന്ന് ഘടോല്‍ക്കചന്‍മാരും ...., വേറെ ഒരു നാലഞ്ചു പേരും ..!

ഇത് കണ്ടൊടനെ അവറാന്‍ ചേട്ടന്‍ പൂക്കുല പോലെ വിറക്കാന്‍ തുടങ്ങി .

ഇനി പേടി കൊണ്ട് വിറച്ചു വിറച്ചു .., അവറാന്‍ ചേട്ടന്‍ ഇപ്പൊത്തന്നെ വീണ് മയ്യത്താവോ .., എന്നെനിക്ക് തോന്നി ..!

അവറാന്‍ ചേട്ടനെക്കാളും കൂടുതലായിട്ടാണ് ഞാന്‍ വിറച്ചു കൊണ്ടിരുന്നത് ...!

എങ്കിലും അത് അവറാന്‍ ചേട്ടന്‍ അറിയാതിരിക്കാന്‍ ഞാന്‍ പാഴ് ശ്രമം നടത്തുന്നുണ്ടായിരുന്നു

ഇവരുടെ അടുത്ത് കരാട്ടെ കാണിക്കാന്‍ പോയാല് .., ഇവരെന്നെ ഇടിച്ച് പൊറോട്ടയാക്കും എന്നെനിക്കുറപ്പായിരുന്നു ...!

കൂടാതെ കുത്തിപ്പൊരിക്ക് പൊറോട്ട ചീന്തണ പോലെ അവരെന്നെ കൈവെള്ളയിലിട്ട് പിച്ചി ച്ചീന്തും ..!

ഓടാന്‍ ആതമാഭിമാനം സമ്മതിക്കണില്ല .., തൊട്ടപ്പുറത്ത് അവറാന്‍ ചേട്ടന്‍ എന്റെ ധൈര്യത്തില്‍ വിറച്ചു കൊണ്ടാണെങ്കിലും നില്‍പ്പുണ്ട് ...!

അടുത്ത ഏതു നിമിഷത്തിലും ..,ഞാന്‍ ബ്രൂസിലിം .., ജാക്കിച്ചാനുമായി മാറി അവരെയെല്ലാം ഇടിച്ചു നിരപ്പാക്കുമെന്ന് അവറാന്‍ ചേട്ടന്‍ വിചാരിക്കുന്നുണ്ടാകും ...!

പക്ഷേ .., എന്റെ അവസ്ഥ അതിലും ഭീകരം ...!ഞാനിപ്പോ തല ചുറ്റി വീഴും എന്നെനിക്കുറപ്പായി .., ഇല്ലെങ്കില്‍ അവരെന്നെ കൂറക്കിടും ..!

ഏത് നേരത്തെണാവോ .., ഇയാളുടെ വാക്ക് കേട്ട് വരാന്‍ തോന്നിയത് ..?

ഞാന്‍ അവറാന്‍ ചേട്ടന്റെ മുഖത്തേക്ക് ദയനീയമായി നോക്കി .., എന്റെ മുഖഭാവം കണ്ടപ്പോള്‍ .., അവറാന്‍ ചേട്ടനൊരു സംശയം ...!

ആ ആരവം അടുത്തെത്തി ..., അവറാന്‍ ചേട്ടനെ കണ്ടതും അവരലറി ..1

''പിടിക്കവനെന്ന് പറയലും .., ഞാന്‍ അടുത്ത പറമ്പിലേക്ക് മൂന്നടി ഉയരമുള്ള വേലിക്കു മുകളിലൂടെ ഒരു സമ്മര്‍ സാള്‍ട്ട് ..!

എന്റെ എസ്‌കേപ് കണ്ടൊടനെ .., അവറാന്‍ ചേട്ടന്‍ രക്ഷപ്പെടാനായി വീട്ടിലേക്ക് ഓടിക്കേറാന്‍ ഒരു അവസാന ശ്രമം നടത്തി നോക്കിയെങ്കിലും .., അതിനു മുമ്പേ അവരുടെ പിടി വീണു ...!

പിന്നെ ഒന്നും എനിക്ക് മനസ്സിലായില്ല .., അവറാന്‍ ചേട്ടന്റെ ദീന രോദനങ്ങള്‍ പല വോയസില്‍ .., അവിടെ നിന്നും ഉയര്‍ന്നു കൊണ്ടിരുന്നു ..!

ഞാനാണേങ്കീ .., അപ്പുറത്തെ പറമ്പില് ശ്വാസം പോലും വിടാന്‍ പേടിച്ച് ഒളിച്ചു കിടന്നു കൊണ്ട് ..,അവറാന്‍ ചേട്ടന്റെ മേല്‍ അവര്‍ നടത്തുന്ന കലാ പരിപാടികള്‍ കാണുകയായിരുന്നു ...!

അവറാന്‍ ചേട്ടന്റെ രോദനം നേര്‍ത്തു നേര്‍ത്തു വന്ന്അവസാനം അത് മീന്‍ കിട്ടാത്ത പൂച്ച കുറുകണപോലെ യായി ...!

ഇനി അവറാന്‍ ചേട്ടനെ അവര് കൊല്ലോ ...? അത് കഴിഞ്ഞ് അവരെന്നെ പിടിക്കും ...!

കിടന്നോടുത്ത് കിടന്ന് മൂത്രം .., എന്റെ അനുവാദമില്ലാതെ പോയി .. സത്യത്തില്‍ ഞാനത് അറിഞ്ഞില്ല ...! ഞാന്‍ വിറച്ചു കൊണ്ടിരിക്കുകയായിരുന്നു ....!,

ഞാന്‍ വിളിക്കാത്ത ദൈവങ്ങളില്ല ..!, എന്നെ കണ്ടാ .., അവറാച്ചന്റെ ബോഡി ഗാര്‍ഡ് എന്ന നിലക്ക് എനിക്കും കിട്ടും ...!

അവറാന്‍ ചേട്ടനെ അവര് വട്ടം കൂടി നിന്നാണ് പൂശിക്കൊണ്ടിരുന്നത് .., ഞാന്‍ കൊണ്ട് പോയ നെഞ്ചാക്ക് എടുത്തായിരുന്നു ..,അവറാച്ചന്റെ പുറത്ത് അവര് കോല്‍ക്കളി നടത്തിയത് ..!

ഒരു വിധത്തിലാ ഞാന്‍ അവിടന്ന് രക്ഷപ്പെട്ടത് ..!

അതിനു ശേഷം രണ്ട് മാസത്തോളം അവറാന്‍ ചേട്ടന്‍ എന്നോട് മിണ്ടാണ്ട് നടന്നു ..!

അവസാനം ഒരു രണ്ടു കുപ്പി കള്ളിന്റെ പുറത്താ അത് സോള്‍വയത് .., മറ്റൊരു രണ്ടു കുപ്പി എന്റെ ധൈര്യത്തെപ്പറ്റി ആരോടും പറയാതിരിക്കാനും ..!


![അവറാന്‍ ചേട്ടന്റെ ബോഡീ ഗാര്‍ഡ് - കഥ - ബൈജു ജോര്‍ജ്ജ്](https://cdn.boolokam.com/articles/2015/07/george_coghill_008.jpg)ഞങ്ങളുടെ ഒരു ഫ്രണ്ട് ആണ് അവറാന്‍ ചേട്ടന്‍ .., ഫ്രണ്ടെന്നു പറഞ്ഞാ ഒരു എയ്ജ്ട് ഫ്രണ്ട് ...! ഞങ്ങള് ഈ പിള്ളേരുടെ കൂടെ കൂടാനാണ് പുള്ളിക്ക് കൂടുതല്‍ താല്‍പര്യം , പന്തു കളിക്കുക .., കവിടി കളിക്കാന്‍ കൂടുക .., അങ്ങിനെ എല്ലാകാര്യങ്ങള്‍ക്കും പുള്ളി കൂടെയുണ്ടാകും ..! ഏകദേശം ഒരു അമ്പത് വയസ്സോളം പ്രായമുണ്ട് അവറാന്‍ ചേട്ടന് .. തെങ്ങ് ചെത്തലാണ് പ്രധാന ജോലി ..!, പിന്നെ മറ്റു പല അല്ലറ ചില്ലറ പണികള്‍ക്കെല്ലാം പോകും ..! രാവിലെ മുതലേ ആള് വെള്ളമടി തുടങ്ങും ...!, തെങ്ങ് ചെത്തണ കാശ് മുഴുവനും ആള്‍ക്ക് കുടിക്കാനേ തികയത്തുള്ളൂ ..! പക്ഷേ .., ആര് എന്ത് കാര്യത്തിന് വിളിച്ചാലും ആള് കൂടെ പോകും .., അതുപോലെ അവറാന്‍ ചേട്ടന്‍ കള്ള് കുടിച്ച് കലപില കൂട്ടാത്ത ഒരു ദിവസമെങ്കിലും ഉണ്ടാവാറില്ല ..! ഒരു പാവം പിടിച്ച തല്ലുകൊള്ളി ..! അങ്ങിനെയിരിക്കെ ഒരു ദിവസം രാവിലെ .., സൈക്കിളില്‍ നൂറേ നൂറ് സ്പീഡില്‍ അവറാന്‍ ചേട്ടന്‍ എന്നെ കാണാന്‍ വന്നത് ..! സംഗതി വേറൊന്നുമല്ല .., അവറാന്‍ ചേട്ടനും അടുത്ത വീട്ടുകാരുമായിട്ടൊന്നു ഉടക്കി ..!, എന്തോ നിസ്സാര അതിര്‍ത്തിത്തര്‍ക്കം .., പക്ഷേ .., കൈകാര്യം ചെയ്തപ്പോള്‍ അവറാന്‍ ചേട്ടന്‍ അല്‍പം വെള്ളത്തിലായിരുന്നു ...! കള്ളിന്റെ ധൈര്യത്തില്‍ ഒന്നും രണ്ടും പറഞ്ഞ് .., അവറാന്‍ ചേട്ടനും അയാളും തമ്മില്‍ ഉന്തും തള്ളുമായി ..! ആവേശം മൂത്ത് അവറാന്‍ ചേട്ടന്‍ അയാളുടെ കരണത്തൊന്ന് പൊട്ടിക്കുകയും ചെയ്തു ...! അടികൊണ്ടവശം അയാള് വെട്ടിയിട്ട വാഴത്തടി പോലെ ഒറ്റ വീഴ്ച്ച.., ഒരു അനക്കവും ഇല്ല ..., സംഗതി ഇനി അടി കിട്ടാണ്ടിരിക്കാന്‍ ആളങ്ങനെ കിടന്നതാ ..! ഇത് കണ്ട് പുള്ളിക്കാരന്റെ പെണ്ണും പിള്ളേം .., തള്ളേം .., നെഞ്ചത്തടിച്ച് നിലവിളിയോട് നിലവിളി ..! എന്റെ മോനേ കൊന്നേന്നും പറഞ്ഞ് ...! സംഗതി കൈവിട്ടു പൊയെന്ന് അവറാന്‍ ചേട്ടന് മനസ്സിലായി .. അത് വരേക്ക് ധൈര്യം കൊടുത്ത കള്ള് അവറാന്‍ ചേട്ടനെക്കൊണ്ട് ഈ കൊലച്ചതി ചെയ്യിച്ചിട്ട് .., മാറി നിന്നു ..! ബോധം വന്നപ്പോ കൂടെ പേടിം വന്നു .., അവറാന്‍ ചേട്ടന്‍ നിന്ന് വിറ തുടങ്ങി ..! വീണ് കിടക്കണ തോമാ ചേട്ടന് ഘടോല്‍ക്കചന്‍മാരായ മൂന്ന് ആണ്‍ മക്കളുണ്ട് ...സത്യത്തില്‍ കിക്കിന്റെ പൊറത്ത് അവറാന്‍ ചേട്ടന്‍ അത് മറന്ന് പോയി കള്ള് അവറാന്‍ ചേട്ടനെ ചതിച്ചു ..! അവറാന്‍ ചേട്ടന്റെ നല്ല സമയം .., ഈ സംഭവം നടക്കുമ്പോ പിള്ളേര് ആരും അവിടെ ഉണ്ടായിരുന്നില്ല .., ഉണ്ടെങ്കില്‍ .., അപ്പൊത്തന്നെ അവര് അവറാന്‍ ചേട്ടനെ പഞ്ഞിക്കിട്ടേനേ ..! കുടിച്ച കള്ളിന്റെ കിക്ക് ഇറങ്ങിപ്പോയതോട് കൂടി അവറാന്‍ ചേട്ടന്റെ മുട്ട് കൂട്ടിയിടിക്കാന്‍ തുടങ്ങി ..! പിള്ളേര് വന്ന് അവറാന്‍ ചേട്ടനെ തല്ലി കൂറക്കിടുന്ന് ഉറപ്പായി ..! തോമാ ചേട്ടന്റെ ഭാര്യ അത് ഉറക്കെ വിളിച്ചു പറയുകയും ചെയ്തു ...! ''പിള്ളേര് ഇങ്ങട് വരട്ടെടാ .., നിന്റെ കൈയും കാലും ഓടിക്കും .. ഇത് കേട്ടതോടു കൂടി .., ചെറുതായി വിറച്ചു കൊണ്ടിരുന്ന .., അവറാന്‍ ചേട്ടന്റെ കൈയ്യും .., കാലും .., ''കിടു .., കിടാന്ന് ..''ഒന്നു കൂടി ഉച്ചത്തില്‍ വിറക്കാന്‍ തുടങ്ങി ...! പരവേശം .., പേടി .., തുള്ളല്‍ .., എല്ലാവരും ഒന്നിച്ചു വന്ന് അവറാന്‍ ചേട്ടനെ പൊതിഞ്ഞു ...! അതാണ് ആള് സൈക്കിളെടുത്ത് നേരെ എന്റെ വീട്ടിലേക്ക് വച്ച് പിടിച്ചത് ..! എന്നെ തേടി വന്നതിന് ഒരു പ്രധാന കാരണം .., ഞാനാ സമയത്ത് കരാട്ടെ പഠിക്കുന്നുണ്ട് ...! ബ്രൂസിലിം .., ജാക്കി ചാനും .., ഒക്കെ ഞാനാണെന്ന മട്ടിലാണ് നാട്ടുകാരുടേയും .., വീട്ടുകാരുടേയും മുന്നില് എന്റെ ഷൈന്‍ ചെയ്യല്‍ ...! അവറാന്‍ ചേട്ടന്‍ ആന പോലിരിക്കണ കാര്യത്തെ എലിയാക്കിയാണ് എന്നോട് പറഞ്ഞത് ...! ''ഡാ ..നമ്മുടെ അയലത്തുള്ളോരായിട്ട് , ചെറിയൊരു പ്രശ്‌നം .. .., , നീയവിടിണ്ടായാ നന്നാവും ...!'' ഞാനാ സമയത്ത് ലോകത്തുള്ള എല്ലാ പ്രശ്‌നങ്ങളിലും തലയിടാന്‍ ചാന്‍സ് നോക്കി നടക്കുന്ന സമയം ...! എന്താ പ്രശനം .., അവറാന്‍ ചേട്ടാ ...?'' ''ഒന്നുമില്ലെടാ ..., ചെറിയൊരു അതിര്‍ത്തിത്തര്‍ക്കം .., , നീയവിടെ ഉണ്ടെങ്കില്‍ കാര്യങ്ങള്‍ പറയാനും പിന്നെ എനിക്കൊരു ധൈര്യവുമാവും ..?'' സംഗതി ഗുരുതരാവസ്ഥയിലാണെന്നും .., അവറാന്‍ ചേട്ടന്‍ അയാള്‍ക്ക് ഒന്ന് പൊട്ടിച്ചിട്ടുണ്ടെന്നും .., , അയാള്ക്ക് ഘടോല്‍ക്കചന്‍മാരായ മൂന്ന് ആണ്‍ മക്കള്‍ ഉണ്ടെന്നും .., ഒന്നും അവറാന്‍ ചേട്ടന്‍ എന്നോട് പറഞ്ഞില്ല ...! പറഞ്ഞെങ്കീ .., ഞാന്‍ ആ നിമിഷം തന്നെ എസ്‌കേപ് ആയേനെ ...! ''അതിനെന്താ അവറാന്‍ ചേട്ടാ .., ഞാന്‍ വരാലോ ..!'' എന്നെ അവറാന്‍ ചേട്ടന്‍ പൊക്കി ബ്രൂസിലി ആക്കിയ പോലൊരു തോന്നല്‍ എനിക്ക് .., ഞാന്‍ കരാട്ടെ പഠിച്ചത് കൊണ്ടല്ലേ .., അവറാന്‍ ചേട്ടന്‍ ഒരു ധൈര്യത്തിന് എന്നെ വിളിക്കുന്നത് ...! ''ഒരു ചീള് കേസ് അവറാന്‍ ചേട്ടാ .., എന്തിനാ പേടിക്കണേ .., ഞാന്‍ കൂടെ വരാം ...!'' അവറാന്‍ ചേട്ടനും ധൈര്യമായി ..., എന്നാലും ആള് ചോദിച്ചു ...! ''നമുക്ക് ആ സുരേഷിനേം .., രാജനേം .., വിളിക്കാടാ ...''! ഇത് കേട്ടതോടെ എന്നിലെ ബ്രൂസിലി ആത്മരോക്ഷം കൊണ്ടു എന്റെ കഴിവ് ചെറുതായ പോലെ '' എന്തിന് ...?'', ഞാന്‍ ഗര്‍ജ്ജിച്ചു ...! ''അല്ലേടാ .., ഒരു സഹായത്തിന് ...!'' ''എന്താ അവറാന്‍ ചേട്ടന് എന്നെ വിശ്വാസമില്ലേ ...?'' ഞാനപ്പോഴേക്കും .., ചക്ക് നോറിസിനെ എതിരിടാന്‍ പോണ ബ്രൂസിലി ആയി മാറി ക്കഴിഞ്ഞിരുന്നു ..! എന്റെ ഭാവമാറ്റം കണ്ടതോടെ അവറാന്‍ ചേട്ടന്‍ പിന്നെ ഒന്നും മിണ്ടിയില്ല ''എന്നാ അവറാന്‍ ചേട്ടന്‍ വിട്ടോ ,...., ഞാന്‍ പിന്നാലെ വരാം ...' പക്ഷേ .., അവറാന്‍ ചേട്ടന് ഒറ്റക്ക് പൂവാന്‍ പേടി .., ഇനി വഴില് എങ്ങാനും വെച്ച് അവരുടെ മുന്നില്‍ പെട്ടാലോ ...? ''വേണ്ടാ .., നമുക്കൊരുമിച്ച് പോവാം ...''! ''ശരി .., എന്നാ അവറാന്‍ ചേട്ടന്‍ നിക്ക് .., ഞാന്‍ എന്റെ നെഞ്ചാക്ക് എടുത്തിട്ട് വരാം ..!'' ''എന്തിനാടാ അത് ..., അതൊക്കെ വേണോ ...''? ''ഇരുന്നോട്ടെ .., ചിലപ്പോ ആവശ്യം വരും ...''! സത്യത്തില് ആ നെഞ്ചാക്ക് മര്യാദക്ക് ഒന്ന് പിടിക്കാന്‍ പോലും എനിക്കറിയില്ല ..! അങ്ങിനെ നെഞ്ചാക്കും അരേല് വെച്ച് .., ഞാനും അവറാന്‍ ചേട്ടനും .., അവറാന്‍ ചേട്ടന്റെ സൈക്കിളില്‍ വീട്ടിലേക്ക് ..! ഞാനാണെങ്കീ .., ഇപ്പൊ ഒരു പത്തു പേര് വന്നാ .., പത്തു പേരേം അടിച്ചിട്ടും എന്ന മട്ടിലാണ് സൈക്കിളില്‍ വിരിഞ്ഞിരിക്കുന്നത് ...! അങ്ങിനെ അവറാന്‍ ചേട്ടന്റെ വീടിന്റെ മുന്നില് .., അവറാന്‍ ചേട്ടന്റെ ബോഡി ഗാര്‍ഡ് ആയിട്ട് ഞാന്‍ നിന്ന് ഉലാത്തി .., അവറാന്‍ ചേട്ടന്‍ ആണെങ്കി എന്റെ ധൈര്യത്തില്‍ നെഞ്ചും തള്ളി നില്‍പ്പുണ്ട് ...! സമയം കഴിയും തോറും ഒരു പ്രശ്‌നവുമില്ല ...!, അപ്പോള്‍ അവറാന്‍ ചേട്ടന് ബഹുത്ത് ധൈര്യം ...!എനിക്കാണെങ്കില്‍ എന്റെ കഴിവിലും പേരിലും ഓവര്‍ കോണ്‍ഫിഡനസ് ..! കാരണം ഞാനിവിടെ നില്‍ക്കുന്നത് കാരണമാണ് അവരെല്ലാം പേടിച്ച് ഇങ്ങോട്ടേക്ക് വരാത്തത് എന്നൊരു അമിത ആത്മവിശ്വാസം ..! അവറാന്‍ ചേട്ടന്റെ കണ്ണുകളില്‍ എന്നോടുള്ള ആരാധന അങ്ങിനെ നിറഞ്ഞു കത്തുന്നു ...! ഇത് കണ്ടപ്പോ ഞാന്‍ ഒന്നു കൂടി മുകളിലേക്ക് പൊങ്ങി .., ഞാനെന്തോ ഒരു വലിയ സംഭവം തന്നെ എന്ന് എനിക്ക് തന്നെ ഒരു തോന്നല്‍ ..! ഏകദേശം ഒരു മണിക്കൂര്‍ കഴിഞ്ഞു കാണും ...!, അടുത്ത വീട്ടിലെ ഇടവഴിയില്‍ നിന്നും ചെറിയൊരു ആരവം ..!, അതിങ്ങോട്ട് അടുത്തടുത്ത് വരുന്നു ..! ഞാന്‍ നോക്കിയപ്പോ .., അവറാന്‍ ചേട്ടന്‍ നിന്ന് വിറക്കുന്നു .., പേടികൊണ്ട് ...., ! ഇത് കണ്ടപ്പോ .., എന്റെ മുട്ട് .., അവറാന്‍ ചേട്ടന്റെതിനേക്കാളും കൂടുതലായിട്ട് വിറ തുടങ്ങി ..! എന്റെ ശരീരത്തില്‍ നിന്ന് ബ്രൂസിലിം .., ജാക്കിച്ചാനുമെല്ലാം ഇറങ്ങി ഓടി ..! ഞാന്‍ വീണ്ടും നോക്കി .., ആ ആരവം അടുത്തടുത്ത് വരുകയാണ് ..!, അവറാന്‍ ചേട്ടന്‍ തല്ലിയ അയാളേം കൊണ്ടാണ് ആ ആരവത്തിന്റെ വരവ് .., മുന്നില്‍ മൂന്ന് ഘടോല്‍ക്കചന്‍മാരും ...., വേറെ ഒരു നാലഞ്ചു പേരും ..! ഇത് കണ്ടൊടനെ അവറാന്‍ ചേട്ടന്‍ പൂക്കുല പോലെ വിറക്കാന്‍ തുടങ്ങി . ഇനി പേടി കൊണ്ട് വിറച്ചു വിറച്ചു .., അവറാന്‍ ചേട്ടന്‍ ഇപ്പൊത്തന്നെ വീണ് മയ്യത്താവോ .., എന്നെനിക്ക് തോന്നി ..! അവറാന്‍ ചേട്ടനെക്കാളും കൂടുതലായിട്ടാണ് ഞാന്‍ വിറച്ചു കൊണ്ടിരുന്നത് ...! എങ്കിലും അത് അവറാന്‍ ചേട്ടന്‍ അറിയാതിരിക്കാന്‍ ഞാന്‍ പാഴ് ശ്രമം നടത്തുന്നുണ്ടായിരുന്നു ഇവരുടെ അടുത്ത് കരാട്ടെ കാണിക്കാന്‍ പോയാല് .., ഇവരെന്നെ ഇടിച്ച് പൊറോട്ടയാക്കും എന്നെനിക്കുറപ്പായിരുന്നു ...! കൂടാതെ കുത്തിപ്പൊരിക്ക് പൊറോട്ട ചീന്തണ പോലെ അവരെന്നെ കൈവെള്ളയിലിട്ട് പിച്ചി ച്ചീന്തും ..! ഓടാന്‍ ആതമാഭിമാനം സമ്മതിക്കണില്ല .., തൊട്ടപ്പുറത്ത് അവറാന്‍ ചേട്ടന്‍ എന്റെ ധൈര്യത്തില്‍ വിറച്ചു കൊണ്ടാണെങ്കിലും നില്‍പ്പുണ്ട് ...! അടുത്ത ഏതു നിമിഷത്തിലും ..,ഞാന്‍ ബ്രൂസിലിം .., ജാക്കിച്ചാനുമായി മാറി അവരെയെല്ലാം ഇടിച്ചു നിരപ്പാക്കുമെന്ന് അവറാന്‍ ചേട്ടന്‍ വിചാരിക്കുന്നുണ്ടാകും ...! പക്ഷേ .., എന്റെ അവസ്ഥ അതിലും ഭീകരം ...!ഞാനിപ്പോ തല ചുറ്റി വീഴും എന്നെനിക്കുറപ്പായി .., ഇല്ലെങ്കില്‍ അവരെന്നെ കൂറക്കിടും ..! ഏത് നേരത്തെണാവോ .., ഇയാളുടെ വാക്ക് കേട്ട് വരാന്‍ തോന്നിയത് ..? ഞാന്‍ അവറാന്‍ ചേട്ടന്റെ മുഖത്തേക്ക് ദയനീയമായി നോക്കി .., എന്റെ മുഖഭാവം കണ്ടപ്പോള്‍ .., അവറാന്‍ ചേട്ടനൊരു സംശയം ...! ആ ആരവം അടുത്തെത്തി ..., അവറാന്‍ ചേട്ടനെ കണ്ടതും അവരലറി ..1 ''പിടിക്കവനെന്ന് പറയലും .., ഞാന്‍ അടുത്ത പറമ്പിലേക്ക് മൂന്നടി ഉയരമുള്ള വേലിക്കു മുകളിലൂടെ ഒരു സമ്മര്‍ സാള്‍ട്ട് ..! എന്റെ എസ്‌കേപ് കണ്ടൊടനെ .., അവറാന്‍ ചേട്ടന്‍ രക്ഷപ്പെടാനായി വീട്ടിലേക്ക് ഓടിക്കേറാന്‍ ഒരു അവസാന ശ്രമം നടത്തി നോക്കിയെങ്കിലും .., അതിനു മുമ്പേ അവരുടെ പിടി വീണു ...! പിന്നെ ഒന്നും എനിക്ക് മനസ്സിലായില്ല .., അവറാന്‍ ചേട്ടന്റെ ദീന രോദനങ്ങള്‍ പല വോയസില്‍ .., അവിടെ നിന്നും ഉയര്‍ന്നു കൊണ്ടിരുന്നു ..! ഞാനാണേങ്കീ .., അപ്പുറത്തെ പറമ്പില് ശ്വാസം പോലും വിടാന്‍ പേടിച്ച് ഒളിച്ചു കിടന്നു കൊണ്ട് ..,അവറാന്‍ ചേട്ടന്റെ മേല്‍ അവര്‍ നടത്തുന്ന കലാ പരിപാടികള്‍ കാണുകയായിരുന്നു ...! അവറാന്‍ ചേട്ടന്റെ രോദനം നേര്‍ത്തു നേര്‍ത്തു വന്ന്അവസാനം അത് മീന്‍ കിട്ടാത്ത പൂച്ച കുറുകണപോലെ യായി ...! ഇനി അവറാന്‍ ചേട്ടനെ അവര് കൊല്ലോ ...? അത് കഴിഞ്ഞ് അവരെന്നെ പിടിക്കും ...! കിടന്നോടുത്ത് കിടന്ന് മൂത്രം .., എന്റെ അനുവാദമില്ലാതെ പോയി .. സത്യത്തില്‍ ഞാനത് അറിഞ്ഞില്ല ...! ഞാന്‍ വിറച്ചു കൊണ്ടിരിക്കുകയായിരുന്നു ....!, ഞാന്‍ വിളിക്കാത്ത ദൈവങ്ങളില്ല ..!, എന്നെ കണ്ടാ .., അവറാച്ചന്റെ ബോഡി ഗാര്‍ഡ് എന്ന നിലക്ക് എനിക്കും കിട്ടും ...! അവറാന്‍ ചേട്ടനെ അവര് വട്ടം കൂടി നിന്നാണ് പൂശിക്കൊണ്ടിരുന്നത് .., ഞാന്‍ കൊണ്ട് പോയ നെഞ്ചാക്ക് എടുത്തായിരുന്നു ..,അവറാച്ചന്റെ പുറത്ത് അവര് കോല്‍ക്കളി നടത്തിയത് ..! ഒരു വിധത്തിലാ ഞാന്‍ അവിടന്ന് രക്ഷപ്പെട്ടത് ..! അതിനു ശേഷം രണ്ട് മാസത്തോളം അവറാന്‍ ചേട്ടന്‍ എന്നോട് മിണ്ടാണ്ട് നടന്നു ..! അവസാനം ഒരു രണ്ടു കുപ്പി കള്ളിന്റെ പുറത്താ അത് സോള്‍വയത് .., മറ്റൊരു രണ്ടു കുപ്പി എന്റെ ധൈര്യത്തെപ്പറ്റി ആരോടും പറയാതിരിക്കാനും ..!
