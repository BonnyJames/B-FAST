---
title: "എന്തുണ്ട് വിശേഷം...?"
date: 2013-12-03T16:19:51
draft: false
categories: ["Society"]
tags: ['Aladdin', 'HOW ARE YOU']
author: "Beaumaris"
---

<p style="text-align: center;"><a href="https://cdn.boolokam.com/articles/2013/12/hand-shake.jpg"><img class=" wp-image-128032 aligncenter" alt="hand-shake" src="https://cdn.boolokam.com/articles/2013/12/hand-shake.jpg" width="576" height="324" /></a></p>
വളരെ നിഷ്‌കളങ്കമായ ചോദ്യമാണ് 'എന്തുണ്ട് വിശേഷം'.അടുത്ത പരിചയമുള്ളവരെ കാണുബോള്‍ നമ്മുടെ അല്ലെങ്കില്‍ എന്റെ ഒരു ചോദ്യമാണിത്.ഫോണ്‍ വീട്ടിനകത്ത് ആയിരുന്ന കാലം(അതിന് ഏകദേശം ഒരു 15 വര്‍ഷത്തെ പഴക്കമേ ഉള്ളൂ ) എസ് ടി ഡിയുടെ പൈസ കുറയുന്നത്, രാത്രി 10മണി കഴിഞ്ഞാണ്, അപ്പോള്‍ എസ് ടി ഡിയുള്ള കടകളില്‍ ക്യു നിന്ന് വീട്ടിലേക്കും വിളിക്കുന്നതും ആദ്യത്തെ ചോദ്യം ' എന്തുണ്ട് വിശേഷം' എന്നതായിരിക്കും. ആ ചോദ്യത്തില്‍ അമ്മ വീട്ടിലേത് മാത്രമല്ല.....ആ പ്രദേശത്തെതന്നെ എല്ലാ വിശേഷങ്ങളുടെയും ഒരു ചുരുക്കം തന്നെ തരുമായിരുന്നു.ഇതൊക്കെ പഴയ കഥ!

ആ ചോദ്യത്തിലെ നിഷ്‌കളങ്കത മാറി തുടങ്ങിയത്,കല്യാണം കഴിഞ്ഞ് ഉത്തേരേന്ത്യയിലെത്തിയതോടെയാണ്.പലപ്പോഴും ഒരിക്കല്‍ പരിചയപ്പെട്ട മലയാളികളെ പിന്നെ കാണുബോള്‍ ഞാനും ഈ ചോദ്യം ചോദിക്കുമായിരുന്നു.നാട്ടില്‍ നിന്ന് മലയാളിയായി വണ്ടി കേറിയവര്‍, ഞാന്‍ കാണുമ്പോഴേക്കും മലയാളത്തില്‍ നിന്നും മലയാലത്തിലേക്കും പിന്നെ മംഗ്ലീഷിലേക്കും എത്തിയവരായിരുന്നു.അവര്‍ക്ക് അപ്പോഴേക്കും മലയാളികള്‍ ഗോസിപ്പുകാരും ന്യൂസ്സ് പിടുത്തക്കാരുമായി മാറി.അതിന്റെ ഒരു ഉദാഹരണമായി അവര്‍, എന്റെ ചോദ്യത്തിനെ കണ്ടു. ചോദ്യത്തിലെ അപകടം മണത്തറിഞ്ഞ ഞാന്‍ (അതിന് ഒന്നു രണ്ടു വര്‍ഷമെടുത്തു )അവരോട് പകുതി തമാശയായിട്ടും കാര്യമായിട്ടും പറയുമായിരുന്നു, വെറുതെ എന്തെങ്കിലും ചോദിക്കണ്ടെയെന്ന് വെച്ച് ചോദിക്കുന്നതാണ് ആ ചോദ്യം. ഞാന്‍ അങ്ങനെ എന്റെ നയം വ്യക്തമാക്കുമായിരുന്നു.അതോടെ ആ ചോദ്യത്തെ ഞാനും മാറ്റി നിറുത്താന്‍ തുടങ്ങി . എന്തു വിശേഷം എന്നതിനു പകരം ഞാന്‍ എന്റെ വിശേഷങ്ങള്‍ പറഞ്ഞ് അവരെ മടുപ്പിക്കാനായി തുടങ്ങി.

കടല്‍ കടന്ന് വിദേശത്ത് എത്തിയപ്പോഴാണ്(പല രാജ്യക്കാര്‍, പല ഭാഷ, പല സംസ്‌കാരം, എല്ലാവരും ജോലി ചെയ്യ്ത് രക്ഷപ്പെടാന്‍ എത്തിയവര്‍)ആ ചോദ്യം, ഇത്രയും ഗുലുമാല്‍ പിടിച്ചതായി തോന്നിയത്. പല മലയാളികളും ആ ചോദ്യത്തിലാണ് സംഭാഷണം തുടങ്ങുന്നത്.അതോടെ പലരും അങ്ങോട്ടും ഇങ്ങോട്ടും ചിലപ്പോള്‍ എന്നോടും പരാതി പറയുമായിരുന്നു.എന്തിനാണ് അവര്‍, എന്നോട്, എന്റെ വിശേഷം ചോദിക്കുന്നത്,വല്ലാത്ത ലേഡി തന്നെ(എനിക്ക് അപ്പോള്‍ എന്റെ പഴയ കാര്യം ഓര്‍മ്മ വരുമായിരുന്നു ).

കഴിഞ്ഞ ദിവസം ഒരു പരിപാടിക്ക് പോയപ്പോള്‍ ഒരു മലയാളി സ്ത്രീ, കുറേ കാലത്തിനുശേഷം കാണുന്ന എന്നോട് 'എന്തുണ്ട് വിശേഷം ' എന്ന് ചോദിച്ചപ്പോള്‍.., എന്തോ എനിക്ക് അവരോട് ഒട്ടും ദേഷ്യം തോന്നിയില്ല പകരം വളരെ കാലത്തിനു ശേഷം ഒരു കൂട്ടുകാരിയെ തിരിച്ചു കിട്ടിയ പ്രതീതി ആയിരുന്നു........

അപ്പൊ നിങ്ങള്‍ക്കും എന്തുണ്ട് വിശേഷം.. അല്ലെ ...

&amp;nbsp;


![എന്തുണ്ട് വിശേഷം...?](https://cdn.boolokam.com/articles/2013/12/hand-shake.jpg)[](https://cdn.boolokam.com/articles/2013/12/hand-shake.jpg)

വളരെ നിഷ്‌കളങ്കമായ ചോദ്യമാണ് 'എന്തുണ്ട് വിശേഷം'.അടുത്ത പരിചയമുള്ളവരെ കാണുബോള്‍ നമ്മുടെ അല്ലെങ്കില്‍ എന്റെ ഒരു ചോദ്യമാണിത്.ഫോണ്‍ വീട്ടിനകത്ത് ആയിരുന്ന കാലം(അതിന് ഏകദേശം ഒരു 15 വര്‍ഷത്തെ പഴക്കമേ ഉള്ളൂ ) എസ് ടി ഡിയുടെ പൈസ കുറയുന്നത്, രാത്രി 10മണി കഴിഞ്ഞാണ്, അപ്പോള്‍ എസ് ടി ഡിയുള്ള കടകളില്‍ ക്യു നിന്ന് വീട്ടിലേക്കും വിളിക്കുന്നതും ആദ്യത്തെ ചോദ്യം ' എന്തുണ്ട് വിശേഷം' എന്നതായിരിക്കും. ആ ചോദ്യത്തില്‍ അമ്മ വീട്ടിലേത് മാത്രമല്ല.....ആ പ്രദേശത്തെതന്നെ എല്ലാ വിശേഷങ്ങളുടെയും ഒരു ചുരുക്കം തന്നെ തരുമായിരുന്നു.ഇതൊക്കെ പഴയ കഥ! ആ ചോദ്യത്തിലെ നിഷ്‌കളങ്കത മാറി തുടങ്ങിയത്,കല്യാണം കഴിഞ്ഞ് ഉത്തേരേന്ത്യയിലെത്തിയതോടെയാണ്.പലപ്പോഴും ഒരിക്കല്‍ പരിചയപ്പെട്ട മലയാളികളെ പിന്നെ കാണുബോള്‍ ഞാനും ഈ ചോദ്യം ചോദിക്കുമായിരുന്നു.നാട്ടില്‍ നിന്ന് മലയാളിയായി വണ്ടി കേറിയവര്‍, ഞാന്‍ കാണുമ്പോഴേക്കും മലയാളത്തില്‍ നിന്നും മലയാലത്തിലേക്കും പിന്നെ മംഗ്ലീഷിലേക്കും എത്തിയവരായിരുന്നു.അവര്‍ക്ക് അപ്പോഴേക്കും മലയാളികള്‍ ഗോസിപ്പുകാരും ന്യൂസ്സ് പിടുത്തക്കാരുമായി മാറി.അതിന്റെ ഒരു ഉദാഹരണമായി അവര്‍, എന്റെ ചോദ്യത്തിനെ കണ്ടു. ചോദ്യത്തിലെ അപകടം മണത്തറിഞ്ഞ ഞാന്‍ (അതിന് ഒന്നു രണ്ടു വര്‍ഷമെടുത്തു )അവരോട് പകുതി തമാശയായിട്ടും കാര്യമായിട്ടും പറയുമായിരുന്നു, വെറുതെ എന്തെങ്കിലും ചോദിക്കണ്ടെയെന്ന് വെച്ച് ചോദിക്കുന്നതാണ് ആ ചോദ്യം. ഞാന്‍ അങ്ങനെ എന്റെ നയം വ്യക്തമാക്കുമായിരുന്നു.അതോടെ ആ ചോദ്യത്തെ ഞാനും മാറ്റി നിറുത്താന്‍ തുടങ്ങി . എന്തു വിശേഷം എന്നതിനു പകരം ഞാന്‍ എന്റെ വിശേഷങ്ങള്‍ പറഞ്ഞ് അവരെ മടുപ്പിക്കാനായി തുടങ്ങി. കടല്‍ കടന്ന് വിദേശത്ത് എത്തിയപ്പോഴാണ്(പല രാജ്യക്കാര്‍, പല ഭാഷ, പല സംസ്‌കാരം, എല്ലാവരും ജോലി ചെയ്യ്ത് രക്ഷപ്പെടാന്‍ എത്തിയവര്‍)ആ ചോദ്യം, ഇത്രയും ഗുലുമാല്‍ പിടിച്ചതായി തോന്നിയത്. പല മലയാളികളും ആ ചോദ്യത്തിലാണ് സംഭാഷണം തുടങ്ങുന്നത്.അതോടെ പലരും അങ്ങോട്ടും ഇങ്ങോട്ടും ചിലപ്പോള്‍ എന്നോടും പരാതി പറയുമായിരുന്നു.എന്തിനാണ് അവര്‍, എന്നോട്, എന്റെ വിശേഷം ചോദിക്കുന്നത്,വല്ലാത്ത ലേഡി തന്നെ(എനിക്ക് അപ്പോള്‍ എന്റെ പഴയ കാര്യം ഓര്‍മ്മ വരുമായിരുന്നു ). കഴിഞ്ഞ ദിവസം ഒരു പരിപാടിക്ക് പോയപ്പോള്‍ ഒരു മലയാളി സ്ത്രീ, കുറേ കാലത്തിനുശേഷം കാണുന്ന എന്നോട് 'എന്തുണ്ട് വിശേഷം ' എന്ന് ചോദിച്ചപ്പോള്‍.., എന്തോ എനിക്ക് അവരോട് ഒട്ടും ദേഷ്യം തോന്നിയില്ല പകരം വളരെ കാലത്തിനു ശേഷം ഒരു കൂട്ടുകാരിയെ തിരിച്ചു കിട്ടിയ പ്രതീതി ആയിരുന്നു........ അപ്പൊ നിങ്ങള്‍ക്കും എന്തുണ്ട് വിശേഷം.. അല്ലെ ... &nbsp;
