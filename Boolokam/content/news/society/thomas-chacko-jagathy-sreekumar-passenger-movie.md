---
title: "തോമസ് ചാക്കോ (മലയാള സിനിമയിലെ പ്രതിനായകര്‍ - 10)"
date: 2022-05-16T06:41:58
draft: false
categories: ["Society"]
tags: ['jagathy sreekumar', 'passenger movie', 'thomas chacko']
author: "Beaumaris"
---

<strong>മലയാള സിനിമയിൽ വ്യക്തിമുദ്ര പതിപ്പിച്ച പ്രതിനായകന്മാർ അനവധിയുണ്ട്. ഒരുപക്ഷെ നായകനെക്കാൾ തിളങ്ങുന്ന പ്രതിനായകന്മാർ. സ്ഥിരം വില്ലൻ വേഷങ്ങൾ ചെയുന്നവരും നായകവേഷങ്ങൾ ചെയുന്ന സൂപ്പര്താരങ്ങളും എല്ലാം ഇത്തരത്തിൽ വേഷങ്ങൾ അവതരിപ്പിച്ചിട്ടുണ്ട്. എത്രകാലം കഴിഞ്ഞാലും നമ്മുടെ മനസ്സിൽ തിളങ്ങി നിൽക്കുന്ന ചില പ്രതിനായക കഥാപാത്രങ്ങളിലേക്കു ഒരു എത്തിനോട്ടമാണ് ഈ പരമ്പര. Santhosh Iriveri Parootty (ചന്തു) എഴുതുന്നു.</strong>

<strong>മലയാള സിനിമയിലെ പ്രതിനായകര്‍ (ഭാഗം 10)</strong>
<strong>തോമസ് ചാക്കോ (ജഗതി ശ്രീകുമാര്)</strong>
<strong>ചിത്രം - പാസഞ്ചര്‍ (2009)</strong>

രഞ്ജിത് ശങ്കര്‍ കഥയെഴുതി സം‌വിധാനം ചെയ്ത് 2009ല്‍ റിലീസ് ചെയ്ത പാസഞ്ചര്‍ എന്ന ചിത്രം അദ്ദേഹത്തിന്റെ ആദ്യ ചിത്രമാണ് . ശ്രീനിവാസന്‍, ദിലീപ്, മംമ്ത മോഹന്‍ദാസ്, ജഗതി ശ്രീകുമാര്‍, ലക്ഷ്മി ശര്‍മ എന്നിവരാണ് ചിത്രത്തില്‍ പ്രധാനപ്പെട്ട കഥാപാത്രങ്ങളെ അവതരിപ്പിച്ചിരിക്കുന്നത്. മലയാള സിനിമയില്‍ മാറ്റത്തിന്റെ കാറ്റ് വീശിയ ആദ്യകാല ചിത്രങ്ങളില്‍ ഒന്നായിരുന്നു പാസഞ്ചര്‍. തമ്മിലറിയാത്ത രണ്ട് കഥാപാത്രങ്ങള്‍ ഒരു പാസഞ്ചര്‍ തീവണ്ടിയില്‍ ആകസ്മികമായി കണ്ടുമുട്ടുകയും തുടര്‍ന്നുണ്ടാകുന്ന സംഭവങ്ങളുമാണ് ഈ ചിത്രത്തിന്റെ കാതല്‍. റിയലിസ്റ്റിക്കായി കഥ പറയുന്ന ശൈലി മലയാള സിനിമയില്‍ കൊണ്ടുവന്ന ആദ്യത്തെ കുറച്ചു ചിത്രങ്ങളില്‍ ഒന്നായി ഈ ചിത്രത്തെ കാണാം. ഒരു ത്രില്ലര്‍ റോഡ് മൂവി ഗണത്തില്‍പ്പെടുത്താവുന്ന ചിത്രമായിരുന്നു ഇത്.

&amp;nbsp;

<img class="wp-image-334533 aligncenter" src="https://cdn.boolokam.com/articles/2022/05/vvvvvvv.jpg" alt="" width="692" height="496" />

എറണാകുളത്ത് ഒരു സ്വകാര്യസ്ഥാപനത്തില്‍ ജോലി ചെയ്യുന്ന വ്യക്തിയാണ് സത്യനാഥ് (ശ്രീനിവാസന്‍). ദിവസവും ഒരു പാസഞ്ചര്‍ ട്രെയിനിലാണ് തന്റെ വീട്ടില്‍ നിന്ന് എറണാകുളത്ത് പോയിവരുന്നത്. ഒരു ദിവസം സത്യനാഥിന് തന്റെ വ്യക്തിപരമായ കാരണങ്ങളാല്‍ ഓഫീസില്‍ അധികനേരം ജോലി ചെയ്യേണ്ടി വരികയും സ്ഥിരമായി യാത്ര ചെയ്യുന്ന ട്രെയിനില്‍ പോകാന്‍ പറ്റാതിരിക്കുകയും ചെയ്യുന്നു. രാത്രിയില്‍ മറ്റൊരു ട്രെയിനിലാണ് അദ്ദേഹം അന്ന് യാത്ര ചെയ്തത്. ഈ യാത്രയില്‍ വച്ച് നന്ദന്‍ മേനോന്‍ (ദിലീപ്) എന്നൊരു യാത്രക്കാരനെ അദ്ദേഹം പരിചയപ്പെടുന്നു. ഗുരുവായൂരില്‍ ടെയിന്‍ ഇറങ്ങി യാത്ര പറഞ്ഞ് പിരിഞ്ഞ ഉടനെ നന്ദന്‍ മേനോനെ ആരോ തട്ടിക്കൊണ്ട് പോകുന്നു. ഇതിന് ദൃക്സാക്ഷിയായ സത്യനാഥന്‍, നന്ദന്‍ മേനോനെ രക്ഷിക്കാന്‍ നടത്തുന്ന ശ്രമത്തിനിടെ കേരളത്തെത്തന്നെ ഞെട്ടിപ്പിക്കുന്ന ഒരു ഗൂഢാലോചനയെപ്പറ്റിയുള്ള വിവരങ്ങളാണ് അദ്ദേഹം അറിയുന്നത്.

മുഖത്ത് ഒരു നിമിഷം പോലും ചിരി വിരിയാത്ത ജഗതി ശ്രീകുമാറിനെ നിങ്ങള്‍ കണ്ടിട്ടുണ്ടോ? അപൂര്‍വമായി വിടരുന്ന ചിരിയില്‍ പോലും നിഗൂഢതയുടെ തിരയിളക്കം. നിരപരാധിയായ ഒരു ചെറുപ്പക്കാരനെ (മണിക്കുട്ടന്‍) ക്രൂരമായി കൊലപ്പെടുത്തുന്ന സീനില്‍ മുഖത്ത് ക്രൗര്യത്തിന്റെ കടലിരമ്പം. ജഗതി ശ്രീകുമാര്‍ എന്ന മഹാനടന്‍ എല്ലാ അര്‍ഥത്തിലും കളം നിറഞ്ഞാടുകയായിരുന്നു കുടിലനായ മന്ത്രി തോമസ് ചാക്കോയിലൂടെ.

&amp;nbsp;

<img class="wp-image-334534 aligncenter" src="https://cdn.boolokam.com/articles/2022/05/r454.jpg" alt="" width="674" height="508" />

ഇമേജുകള്‍ തകര്‍ക്കപ്പെടുന്നതിന്റെ മനോഹര കാഴ്ച്ച കൂടിയായിരുന്നു പാസഞ്ചര്‍. കുശാഗ്രബുദ്ധിക്കാരനും കുടിലനുമായ ആഭ്യന്തരമന്ത്രി തോമസ് ചാക്കോ കൊടിയ വില്ലന്‍ തന്നെയാണ്. കരിമണല്‍ ഖനനവും റിയല്‍ എസ്റ്റേറ്റ് ചിന്തകളും ഭരണം നിലനിര്‍ത്താന്‍ നടത്തുന്ന രാഷ്ട്രീയ ഉപജാപങ്ങളുമെല്ലാം കൂടിയ ഒരു ഭരണാധിപന്‍, അതായിരുന്നു മന്ത്രി തോമസ് ചാക്കോ. പത്രങ്ങളിലും ടിവിയിലും രാഷ്ട്രീയ വര്‍ത്തമാനങ്ങളിലുമെല്ലാം ഇത്തരം വ്യക്തികള്‍ ഇന്നും സജീവമാണ്. മന്ത്രി തോമസ് ചാക്കോക്കെതിരെ ഒരു മത്സ്യത്തൊഴിലാളി സ്ത്രീ (സോന നായർ) നടത്തുന്ന ലൈംഗികാരോപണത്തെ ഒരഭിമുഖത്തിൽ തോമസ് ചാക്കോ നേരിടുന്ന രീതി ശ്രദ്ധിക്കുക. പുറത്തേക്ക് നിസ്സംഗ ഭാവവും ഉള്ളിൽ കടലിരമ്പുന്ന പകയും സന്നിവേശിപ്പിച്ച ഒരു എക്സ്പ്രഷൻ ആ സമയത്ത് മുഖത്ത് വിരിയുന്നുണ്ട്. നാമെല്ലാം പലതവണ കണ്ടു ശീലിച്ച അങ്കം പയറ്റിത്തെളിഞ്ഞ പല രാഷ്ട്രീയ നേതാക്കളുടെയും മുഖം ആ കഥാപാത്രം ഓര്‍മിപ്പിച്ചിരുന്നു.

&amp;nbsp;

<img class="wp-image-334535 aligncenter" src="https://cdn.boolokam.com/articles/2022/05/fwff3333.jpg" alt="" width="668" height="451" />

മാറങ്കരയിലെ മണലിൽ അടങ്ങിയിരിക്കുന്ന മിനറല്‍സിന് ആഗോള മാര്‍ക്കറ്റില്‍ കോടിക്കണക്കിനു രൂപയുടെ വിലയുണ്ടെന്ന് മനസ്സിലാക്കുന്ന മന്ത്രി തോമസ് ചാക്കോ രാഷ്ട്രീയക്കാരുടെയും സാമുദായിക നേതാക്കന്മാരുടെയും വന്‍വ്യവസായികളുടെയും സ്വകാര്യ കമ്പനികളുടെയും പിന്തുണയോടെ പൊതുജനസമരത്തെ ഇല്ലാതാക്കാന്‍ ശ്രമിക്കുന്നു. കരിമണല്‍ ഖനനത്തിനുള്ള അവകാശം ഒരു സ്വകാര്യ കമ്പനിക്കു നല്‍കുന്നു. ആരും കൂടെയില്ലാത്ത പാവങ്ങളുടെ കിടപ്പാടം ഇല്ലാതാക്കി അവിടെ തന്റെ സാമ്രാജ്യം കെട്ടിപ്പടുക്കാന്‍ ശ്രമിക്കുന്ന ഇയാള്‍ അഭിനവ രാഷ്ട്രീയ കുടിലതയുടെ പ്രതീകമാണ്. മാറങ്കരയ്ക്ക് പുറത്തുള്ള സാധാരണക്കാര്‍ക്ക് ഇത് അവരെ നേരിട്ടു ബാധിക്കാത്ത വിഷയമായതുകൊണ്ട് താല്‍പര്യമില്ലെന്ന് മനസ്സിലാക്കുന്ന തോമസ് ചാക്കോ ചവിട്ടി മെതിക്കാന്‍ ശ്രമിക്കുന്നത് ജനിച്ച മണ്ണില്‍ ജീവിക്കാനുള്ള ഈ നാട്ടിലെ ഓരോ പൗരന്റെയും അവകാശത്തെയാണ്.

&amp;nbsp;

<img class="wp-image-334536 aligncenter" src="https://cdn.boolokam.com/articles/2022/05/bgngngg.jpg" alt="" width="546" height="419" />

ഒരു ജനതയെ ആകമാനം ഇല്ലാതാക്കാന്‍ കൊടിയ ദുരന്തങ്ങള്‍ പോലും ആസൂത്രണം ചെയ്ത് നടപ്പിലാക്കാന്‍ പോലും മടിയില്ലാത്ത ക്രിമിനലാണയാള്‍. മാറങ്കര എന്ന തീരദേശപ്രദേശത്ത് കരിമണല്‍ ഖനനം കാരണം ജനങ്ങള്‍ സമരം ചെയ്യുമ്പോള്‍ സമരം ഇല്ലാതാക്കാന്‍ ഇയാള്‍ ആസൂത്രണം ചെയ്യുന്നത് ഒരു വിമാനാപകടമാണ്. ഇത് അനുരാധ നന്ദന്‍ (മംമ്ത) എന്ന പത്രപ്രവര്‍ത്തക മനസ്സിലാക്കുന്നു. ഈ വിഷയം ജനങ്ങളിലെത്തിക്കാന്‍ അനുരാധയും ഭര്‍ത്താവ് നന്ദന്‍ മേനോനും (ദിലീപ്) നടത്തുന്ന പോരാട്ടമാണ് പാസഞ്ചറിന്റെ പ്രമേയം.

സത്യനന്ദനും (ശ്രീനിവാസന്‍), ഡ്രൈവര്‍ നായരും (നെടുമുടി വേണു) സാഹചര്യവശാല്‍ പിന്നീട് ഒരു ഘട്ടത്തിൽ ഈ പോരാട്ടത്തിന്റെ ഭാഗമാകുന്നു. എന്നാല്‍ തോമസ് ചാക്കോയുടെ പ്രതികാരം അത്യന്തം ക്രൂരമായിട്ടായിരുന്നു. സ്വന്തം കാര്യം നേടിയെടുക്കാന്‍ എത്രത്തോളം താഴാനും മടിക്കാത്ത ഇയാള്‍ അതിനെ നേരിട്ടത് താന്‍ ചെല്ലും ചെലവും കൊടുത്ത് വളര്‍ത്തുന്ന ഗുണ്ടകളെ ഉപയോഗിച്ചായിരുന്നു. ഒരു വേള തന്റെ രഹസ്യയോഗം വെബ് ക്യാം വെച്ച് പകര്‍ത്തുന്ന ചെറുപ്പക്കാരനായ പത്രപ്രവര്‍ത്തകനെ ഇയാള്‍ ക്രൂരമായി കൊല ചെയ്യുന്നു.

&amp;nbsp;

<img class="wp-image-334537 aligncenter" src="https://cdn.boolokam.com/articles/2022/05/gngtt23456.jpg" alt="" width="663" height="475" />

ജഗതി ശ്രീകുമാര്‍ എന്ന നടന്‍ തന്റെ സുദീര്‍ഘമായ അഭിനയ സപര്യയില്‍ നിരവധി നെഗറ്റീവ് കഥാപാത്രങ്ങളെ അവതരിപ്പിച്ചിട്ടുണ്ട്. എന്നാല്‍ പലതിലും കോമഡിയുടെ അംശം ഇടയ്ക്കെങ്കിലും കടന്നു വരുന്നുണ്ട്. എന്നാൽ പാസഞ്ചറിലെ മന്ത്രി തോമസ് ചാക്കോ വ്യത്യസ്തനാവുന്നത് ഒരൊറ്റ ഷോട്ടിൽ പോലും കോമഡി ഏഴയലത്ത് വരുന്നില്ല എന്നതിനാൽ കൂടിയാണ്. ഒരിക്കല്‍പ്പോലും അത് ജഗതി ശ്രീകുമാര്‍ എന്ന നടനെ ഓര്‍മിപ്പിക്കുന്നില്ല. പടം കണ്ടു തീരും വരെയും പ്രേക്ഷകര്‍ക്ക് അത് തോമസ് ചാക്കോയാണ്, തോമസ് ചാക്കോ മാത്രമാണ്.


![തോമസ് ചാക്കോ (മലയാള സിനിമയിലെ പ്രതിനായകര്‍ - 10)](https://cdn.boolokam.com/articles/2022/05/vvvvvvv.jpg)**മലയാള സിനിമയിൽ വ്യക്തിമുദ്ര പതിപ്പിച്ച പ്രതിനായകന്മാർ അനവധിയുണ്ട്. ഒരുപക്ഷെ നായകനെക്കാൾ തിളങ്ങുന്ന പ്രതിനായകന്മാർ. സ്ഥിരം വില്ലൻ വേഷങ്ങൾ ചെയുന്നവരും നായകവേഷങ്ങൾ ചെയുന്ന സൂപ്പര്താരങ്ങളും എല്ലാം ഇത്തരത്തിൽ വേഷങ്ങൾ അവതരിപ്പിച്ചിട്ടുണ്ട്. എത്രകാലം കഴിഞ്ഞാലും നമ്മുടെ മനസ്സിൽ തിളങ്ങി നിൽക്കുന്ന ചില പ്രതിനായക കഥാപാത്രങ്ങളിലേക്കു ഒരു എത്തിനോട്ടമാണ് ഈ പരമ്പര. Santhosh Iriveri Parootty (ചന്തു) എഴുതുന്നു.** **മലയാള സിനിമയിലെ പ്രതിനായകര്‍ (ഭാഗം 10)** **തോമസ് ചാക്കോ (ജഗതി ശ്രീകുമാര്)** **ചിത്രം - പാസഞ്ചര്‍ (2009)** രഞ്ജിത് ശങ്കര്‍ കഥയെഴുതി സം‌വിധാനം ചെയ്ത് 2009ല്‍ റിലീസ് ചെയ്ത പാസഞ്ചര്‍ എന്ന ചിത്രം അദ്ദേഹത്തിന്റെ ആദ്യ ചിത്രമാണ് . ശ്രീനിവാസന്‍, ദിലീപ്, മംമ്ത മോഹന്‍ദാസ്, ജഗതി ശ്രീകുമാര്‍, ലക്ഷ്മി ശര്‍മ എന്നിവരാണ് ചിത്രത്തില്‍ പ്രധാനപ്പെട്ട കഥാപാത്രങ്ങളെ അവതരിപ്പിച്ചിരിക്കുന്നത്. മലയാള സിനിമയില്‍ മാറ്റത്തിന്റെ കാറ്റ് വീശിയ ആദ്യകാല ചിത്രങ്ങളില്‍ ഒന്നായിരുന്നു പാസഞ്ചര്‍. തമ്മിലറിയാത്ത രണ്ട് കഥാപാത്രങ്ങള്‍ ഒരു പാസഞ്ചര്‍ തീവണ്ടിയില്‍ ആകസ്മികമായി കണ്ടുമുട്ടുകയും തുടര്‍ന്നുണ്ടാകുന്ന സംഭവങ്ങളുമാണ് ഈ ചിത്രത്തിന്റെ കാതല്‍. റിയലിസ്റ്റിക്കായി കഥ പറയുന്ന ശൈലി മലയാള സിനിമയില്‍ കൊണ്ടുവന്ന ആദ്യത്തെ കുറച്ചു ചിത്രങ്ങളില്‍ ഒന്നായി ഈ ചിത്രത്തെ കാണാം. ഒരു ത്രില്ലര്‍ റോഡ് മൂവി ഗണത്തില്‍പ്പെടുത്താവുന്ന ചിത്രമായിരുന്നു ഇത്. &nbsp; എറണാകുളത്ത് ഒരു സ്വകാര്യസ്ഥാപനത്തില്‍ ജോലി ചെയ്യുന്ന വ്യക്തിയാണ് സത്യനാഥ് (ശ്രീനിവാസന്‍). ദിവസവും ഒരു പാസഞ്ചര്‍ ട്രെയിനിലാണ് തന്റെ വീട്ടില്‍ നിന്ന് എറണാകുളത്ത് പോയിവരുന്നത്. ഒരു ദിവസം സത്യനാഥിന് തന്റെ വ്യക്തിപരമായ കാരണങ്ങളാല്‍ ഓഫീസില്‍ അധികനേരം ജോലി ചെയ്യേണ്ടി വരികയും സ്ഥിരമായി യാത്ര ചെയ്യുന്ന ട്രെയിനില്‍ പോകാന്‍ പറ്റാതിരിക്കുകയും ചെയ്യുന്നു. രാത്രിയില്‍ മറ്റൊരു ട്രെയിനിലാണ് അദ്ദേഹം അന്ന് യാത്ര ചെയ്തത്. ഈ യാത്രയില്‍ വച്ച് നന്ദന്‍ മേനോന്‍ (ദിലീപ്) എന്നൊരു യാത്രക്കാരനെ അദ്ദേഹം പരിചയപ്പെടുന്നു. ഗുരുവായൂരില്‍ ടെയിന്‍ ഇറങ്ങി യാത്ര പറഞ്ഞ് പിരിഞ്ഞ ഉടനെ നന്ദന്‍ മേനോനെ ആരോ തട്ടിക്കൊണ്ട് പോകുന്നു. ഇതിന് ദൃക്സാക്ഷിയായ സത്യനാഥന്‍, നന്ദന്‍ മേനോനെ രക്ഷിക്കാന്‍ നടത്തുന്ന ശ്രമത്തിനിടെ കേരളത്തെത്തന്നെ ഞെട്ടിപ്പിക്കുന്ന ഒരു ഗൂഢാലോചനയെപ്പറ്റിയുള്ള വിവരങ്ങളാണ് അദ്ദേഹം അറിയുന്നത്. മുഖത്ത് ഒരു നിമിഷം പോലും ചിരി വിരിയാത്ത ജഗതി ശ്രീകുമാറിനെ നിങ്ങള്‍ കണ്ടിട്ടുണ്ടോ? അപൂര്‍വമായി വിടരുന്ന ചിരിയില്‍ പോലും നിഗൂഢതയുടെ തിരയിളക്കം. നിരപരാധിയായ ഒരു ചെറുപ്പക്കാരനെ (മണിക്കുട്ടന്‍) ക്രൂരമായി കൊലപ്പെടുത്തുന്ന സീനില്‍ മുഖത്ത് ക്രൗര്യത്തിന്റെ കടലിരമ്പം. ജഗതി ശ്രീകുമാര്‍ എന്ന മഹാനടന്‍ എല്ലാ അര്‍ഥത്തിലും കളം നിറഞ്ഞാടുകയായിരുന്നു കുടിലനായ മന്ത്രി തോമസ് ചാക്കോയിലൂടെ. &nbsp; ![](https://cdn.boolokam.com/articles/2022/05/r454.jpg) ഇമേജുകള്‍ തകര്‍ക്കപ്പെടുന്നതിന്റെ മനോഹര കാഴ്ച്ച കൂടിയായിരുന്നു പാസഞ്ചര്‍. കുശാഗ്രബുദ്ധിക്കാരനും കുടിലനുമായ ആഭ്യന്തരമന്ത്രി തോമസ് ചാക്കോ കൊടിയ വില്ലന്‍ തന്നെയാണ്. കരിമണല്‍ ഖനനവും റിയല്‍ എസ്റ്റേറ്റ് ചിന്തകളും ഭരണം നിലനിര്‍ത്താന്‍ നടത്തുന്ന രാഷ്ട്രീയ ഉപജാപങ്ങളുമെല്ലാം കൂടിയ ഒരു ഭരണാധിപന്‍, അതായിരുന്നു മന്ത്രി തോമസ് ചാക്കോ. പത്രങ്ങളിലും ടിവിയിലും രാഷ്ട്രീയ വര്‍ത്തമാനങ്ങളിലുമെല്ലാം ഇത്തരം വ്യക്തികള്‍ ഇന്നും സജീവമാണ്. മന്ത്രി തോമസ് ചാക്കോക്കെതിരെ ഒരു മത്സ്യത്തൊഴിലാളി സ്ത്രീ (സോന നായർ) നടത്തുന്ന ലൈംഗികാരോപണത്തെ ഒരഭിമുഖത്തിൽ തോമസ് ചാക്കോ നേരിടുന്ന രീതി ശ്രദ്ധിക്കുക. പുറത്തേക്ക് നിസ്സംഗ ഭാവവും ഉള്ളിൽ കടലിരമ്പുന്ന പകയും സന്നിവേശിപ്പിച്ച ഒരു എക്സ്പ്രഷൻ ആ സമയത്ത് മുഖത്ത് വിരിയുന്നുണ്ട്. നാമെല്ലാം പലതവണ കണ്ടു ശീലിച്ച അങ്കം പയറ്റിത്തെളിഞ്ഞ പല രാഷ്ട്രീയ നേതാക്കളുടെയും മുഖം ആ കഥാപാത്രം ഓര്‍മിപ്പിച്ചിരുന്നു. &nbsp; ![](https://cdn.boolokam.com/articles/2022/05/fwff3333.jpg) മാറങ്കരയിലെ മണലിൽ അടങ്ങിയിരിക്കുന്ന മിനറല്‍സിന് ആഗോള മാര്‍ക്കറ്റില്‍ കോടിക്കണക്കിനു രൂപയുടെ വിലയുണ്ടെന്ന് മനസ്സിലാക്കുന്ന മന്ത്രി തോമസ് ചാക്കോ രാഷ്ട്രീയക്കാരുടെയും സാമുദായിക നേതാക്കന്മാരുടെയും വന്‍വ്യവസായികളുടെയും സ്വകാര്യ കമ്പനികളുടെയും പിന്തുണയോടെ പൊതുജനസമരത്തെ ഇല്ലാതാക്കാന്‍ ശ്രമിക്കുന്നു. കരിമണല്‍ ഖനനത്തിനുള്ള അവകാശം ഒരു സ്വകാര്യ കമ്പനിക്കു നല്‍കുന്നു. ആരും കൂടെയില്ലാത്ത പാവങ്ങളുടെ കിടപ്പാടം ഇല്ലാതാക്കി അവിടെ തന്റെ സാമ്രാജ്യം കെട്ടിപ്പടുക്കാന്‍ ശ്രമിക്കുന്ന ഇയാള്‍ അഭിനവ രാഷ്ട്രീയ കുടിലതയുടെ പ്രതീകമാണ്. മാറങ്കരയ്ക്ക് പുറത്തുള്ള സാധാരണക്കാര്‍ക്ക് ഇത് അവരെ നേരിട്ടു ബാധിക്കാത്ത വിഷയമായതുകൊണ്ട് താല്‍പര്യമില്ലെന്ന് മനസ്സിലാക്കുന്ന തോമസ് ചാക്കോ ചവിട്ടി മെതിക്കാന്‍ ശ്രമിക്കുന്നത് ജനിച്ച മണ്ണില്‍ ജീവിക്കാനുള്ള ഈ നാട്ടിലെ ഓരോ പൗരന്റെയും അവകാശത്തെയാണ്. &nbsp; ![](https://cdn.boolokam.com/articles/2022/05/bgngngg.jpg) ഒരു ജനതയെ ആകമാനം ഇല്ലാതാക്കാന്‍ കൊടിയ ദുരന്തങ്ങള്‍ പോലും ആസൂത്രണം ചെയ്ത് നടപ്പിലാക്കാന്‍ പോലും മടിയില്ലാത്ത ക്രിമിനലാണയാള്‍. മാറങ്കര എന്ന തീരദേശപ്രദേശത്ത് കരിമണല്‍ ഖനനം കാരണം ജനങ്ങള്‍ സമരം ചെയ്യുമ്പോള്‍ സമരം ഇല്ലാതാക്കാന്‍ ഇയാള്‍ ആസൂത്രണം ചെയ്യുന്നത് ഒരു വിമാനാപകടമാണ്. ഇത് അനുരാധ നന്ദന്‍ (മംമ്ത) എന്ന പത്രപ്രവര്‍ത്തക മനസ്സിലാക്കുന്നു. ഈ വിഷയം ജനങ്ങളിലെത്തിക്കാന്‍ അനുരാധയും ഭര്‍ത്താവ് നന്ദന്‍ മേനോനും (ദിലീപ്) നടത്തുന്ന പോരാട്ടമാണ് പാസഞ്ചറിന്റെ പ്രമേയം. സത്യനന്ദനും (ശ്രീനിവാസന്‍), ഡ്രൈവര്‍ നായരും (നെടുമുടി വേണു) സാഹചര്യവശാല്‍ പിന്നീട് ഒരു ഘട്ടത്തിൽ ഈ പോരാട്ടത്തിന്റെ ഭാഗമാകുന്നു. എന്നാല്‍ തോമസ് ചാക്കോയുടെ പ്രതികാരം അത്യന്തം ക്രൂരമായിട്ടായിരുന്നു. സ്വന്തം കാര്യം നേടിയെടുക്കാന്‍ എത്രത്തോളം താഴാനും മടിക്കാത്ത ഇയാള്‍ അതിനെ നേരിട്ടത് താന്‍ ചെല്ലും ചെലവും കൊടുത്ത് വളര്‍ത്തുന്ന ഗുണ്ടകളെ ഉപയോഗിച്ചായിരുന്നു. ഒരു വേള തന്റെ രഹസ്യയോഗം വെബ് ക്യാം വെച്ച് പകര്‍ത്തുന്ന ചെറുപ്പക്കാരനായ പത്രപ്രവര്‍ത്തകനെ ഇയാള്‍ ക്രൂരമായി കൊല ചെയ്യുന്നു. &nbsp; ![](https://cdn.boolokam.com/articles/2022/05/gngtt23456.jpg) ജഗതി ശ്രീകുമാര്‍ എന്ന നടന്‍ തന്റെ സുദീര്‍ഘമായ അഭിനയ സപര്യയില്‍ നിരവധി നെഗറ്റീവ് കഥാപാത്രങ്ങളെ അവതരിപ്പിച്ചിട്ടുണ്ട്. എന്നാല്‍ പലതിലും കോമഡിയുടെ അംശം ഇടയ്ക്കെങ്കിലും കടന്നു വരുന്നുണ്ട്. എന്നാൽ പാസഞ്ചറിലെ മന്ത്രി തോമസ് ചാക്കോ വ്യത്യസ്തനാവുന്നത് ഒരൊറ്റ ഷോട്ടിൽ പോലും കോമഡി ഏഴയലത്ത് വരുന്നില്ല എന്നതിനാൽ കൂടിയാണ്. ഒരിക്കല്‍പ്പോലും അത് ജഗതി ശ്രീകുമാര്‍ എന്ന നടനെ ഓര്‍മിപ്പിക്കുന്നില്ല. പടം കണ്ടു തീരും വരെയും പ്രേക്ഷകര്‍ക്ക് അത് തോമസ് ചാക്കോയാണ്, തോമസ് ചാക്കോ മാത്രമാണ്.
