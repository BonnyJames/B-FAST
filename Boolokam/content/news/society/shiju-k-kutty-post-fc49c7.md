---
title: "ഞാനയാളുടെ ചിരി കാണുകയായിരുന്നു"
date: 2020-06-15T14:46:52
draft: false
categories: ["Society"]
tags: ['muhammed riyas and veena vijayan marriage', 'veena vijayan']
author: "Beaumaris"
---

<strong><a href="https://wordpress-972788-3403151.cloudwaysapps.com/shiju-k-kutty-post/277552/china-india-pm-border-issue-193" rel="attachment wp-att-277553"><img class="alignleft size-full wp-image-277553" src="https://cdn.boolokam.com/articles/2020/06/china-india-pm-border-issue-192.jpg" alt="" width="845" height="440" /></a>Shiju K Kutty</strong>

<strong>ഞാനയാളുടെ ചിരി കാണുകയായിരുന്നു..</strong>

ഇരുപത്തിരണ്ട് വർഷങ്ങൾക്ക് മുമ്പ്, കൊള്ളാവുന്നൊരു വൈദ്യുതിമന്ത്രിയെന്ന് മനോരമക്കാരെക്കൊണ്ടടക്കം പറയിപ്പിച്ച് നിയമസഭയുടെ പടിയിറങ്ങിയതിന്റെ അടുത്ത ദിവസം തൊട്ട്, പാർട്ടി സെക്രട്ടറിയായതിന്റെ അടുത്ത നിമിഷം തൊട്ട്, നുണക്കഥകളും അജണ്ടകളും അർദ്ധസത്യങ്ങളും കൊണ്ട് അതേ വലതു മാധ്യമങ്ങൾ നിരന്തരം വേട്ടയാടിയ കമ്യൂണിസ്റ്റിന്റെ പ്രായം തളർത്താത്ത ചിരി. ഇതിനുമുമ്പ് പലവട്ടം അയാളുടെ ചുണ്ടിൽ വിരിഞ്ഞ ചിരി..

ലാവ്‌ലിനെന്ന ഒരൊറ്റ പേരിന്റെ മുകളിൽ തൂങ്ങിയാടി, കരാർ നടപടി തുടങ്ങിവെച്ച കോൺഗ്രസ്സ് വൈദ്യുതിമന്ത്രിയുടെ "നിഷ്കളങ്കമായ" പങ്കൊഴിവാക്കി, നടപടികൾ ചിലവുകുറച്ച് പൂർത്തീകരിക്കാൻ പണിയെടുത്ത പിണറായിവിജയന് നേരെ മാത്രം അഴിമതിയാരോപണം വന്നപ്പോഴാണ് അത് തുടങ്ങിയത്. വലതന്മാരും അവരെ നയിക്കുന്ന പൊതുബോധവും, ആ പൊതുബോധത്തിൽ സ്വാധീനിക്കപ്പെട്ട പൊതുജനവും അയാൾക്കെതിരെ നിലകൊണ്ടപ്പോൾ എതിരാളികളുടെ അജണ്ടകൾ വെളിവായിത്തുടങ്ങി. പത്രത്തിൽ ചിരിക്കാത്ത പടമിട്ട് ധാർഷ്ട്യക്കാരന്റെ ലേബൽ പതിച്ചയാളെ ഭൂരിപക്ഷത്തിന് അനഭിമതനാക്കിയപ്പോ, അതൊരു ചോര പൊടിയാത്ത വ്യക്തിഹത്യയായി. അയാളുടെ പക്ഷം ഇടതായ കാരണം അതിനൊന്നിനും ഓഡിറ്റില്ലാതെയായി.

പിന്നീടങ്ങോട്ട് സത്യാനന്തര കഥകളുടെ പെരുമഴകൾ. എടപ്പാളിലെ പ്രവാസി വാങ്ങിയ ഓട്ടോമാറ്റിക് ഗേറ്റുള്ള ബംഗ്ലാവ് പിണറായി വിജയന്റെ പേരിൽ സ്റ്റിക്കറുകളായി. അത് പിന്നെ, ലാവ്‌ലിൻ കേസിലെ പണം കൊണ്ട് പിണറായി വാങ്ങിയ വീടായി. ഗൾഫിൽ ഭാര്യയുടെ പേരിലുള്ള ഇല്ലാത്ത കമ്പനിക്ക് കമലാ ഇന്റർനാഷണലെന്ന് പേരായി. അറബിയുടെ കൊട്ടാരം വരെ പിണറായി വിജയന്റെ സ്വന്തമെന്ന് പറച്ചിലായി. മകൾക്കും മകനും പിണറായി വിജയൻ പാർട്ടിസ്വാധീനം കൊണ്ട് ഉന്നതപഠനത്തിന് സീറ്റ് വാങ്ങിക്കൊടുത്ത കഥകളായി. എന്തിനേറെ പറയുന്നു, അയാളെ പൊതുബോധം കേരളത്തിലെയാദ്യത്തെ രാഷ്ട്രീയകൊലപാതകി വരെയാക്കി മാറ്റി.

കേരളത്തിൽ അന്നോളം പ്രവർത്തിച്ച ഒരൊറ്റ രാഷ്ട്രീയക്കാരനും നേരിടേണ്ടിവന്നിട്ടില്ലാത്തവണ്ണം വേട്ടയാടപ്പെട്ടിട്ടും, മുഖ്യധാരാ പത്രങ്ങളും ചാനലുകളും വർഷങ്ങളോളം ഉളുപ്പില്ലാതെ എഴുതിത്തുലച്ചിട്ടും, രാഷ്ട്രീയം കടന്നു കുടുംബത്തിലേക്കടക്കം കള്ളങ്ങൾ നുഴഞ്ഞുകയറിയിട്ടും അയാൾ നടന്നുപോന്ന വഴികളിൽ നിന്നുമൊരടി പിന്നോട്ട് മാറിയില്ല. അയാൾക്കുറപ്പുള്ള നിലപാടുകളിൽ നിന്നും തെന്നിമാറാനുള്ള വലതുബോധത്തോട് ഒരു തരിമ്പു പോലും സന്ധി ചെയ്തില്ല. അവസാനമില്ലാത്തവണ്ണം വന്നുകൊണ്ടേയിരുന്ന ഗീബൽസിയൻ തിയറികളോടയാൾ ഒന്നൊഴിയാതെ പോരാടി. അയാള് തനിച്ചുമായിരുന്നില്ല. ഒപ്പം, പതിറ്റാണ്ടുകളായി ആർജിച്ചെടുത്ത വർഗരാഷ്ട്രീയ ബോധ്യങ്ങളുണ്ടായിരുന്നു. തോൽക്കാതെ നോക്കാനും കൂടെ നിൽക്കാനും, തന്നെ നയിച്ച പാർട്ടിയും താൻ നയിച്ച പാർട്ടിക്കാരുമുണ്ടായിരുന്നു. അവരർപ്പിച്ച വിശ്വാസമയാളെ നീണ്ട പതിനേഴ് വർഷം പാർട്ടിയുടെ അമരക്കാരനാക്കി. വെയിലു കൊണ്ടും വിയർത്തും പോസ്റ്ററൊട്ടിച്ചും പ്രചരണം നടത്തിയൊടുവിൽ നാടിന്റെ മുഖ്യനാക്കി.

ഒടുവിൽ സ്വകാര്യലാഭത്തിനായി ഒരൊറ്റ പൈസ അഴിമതി നടത്തിയെന്ന് സ്ഥാപിക്കാൻ പറ്റാതെ സിബിഐ മൂക്കുകൊണ്ട് മുക്രയിട്ട കേസിൽ കുറ്റവിമുക്തനായി പുറത്തുവന്നപ്പോ, ആദ്യനുണയുടെ മുനയൊടിഞ്ഞു. ചിരിക്കാത്ത നേതാവിന്റെ നിറഞ്ഞുചിരിക്കുന്ന പടങ്ങൾ ഒന്നൊഴിയാതെ ട്രെൻഡായപ്പോ അജണ്ടകൾ തകർന്നു. പക്ഷേ കാവ്യനീതി അവിടെ തീർന്നില്ല.
ഒന്നര മാസം മുമ്പൊരു പത്രസമ്മേളനം നടത്തിയ വൈകുന്നേരം അയാളൊരു വല്ലാത്ത ചിരി ചിരിച്ച് ചോദിച്ചു. " നിങ്ങള് കമലാ ഇന്റർനാഷണൽ എന്ന് കേട്ടിനാ??". പതിറ്റാണ്ടുകാലം കെട്ടിപ്പൊക്കിയ അസത്യങ്ങൾ ഒന്നൊഴിയാതെ, നാട് മുഴുവൻ കണ്ട ആ നാല് മിനിറ്റിൽ ചീട്ടുകൊട്ടാരം കണക്കെ നിലംപൊത്തി. പിണറായി വിജയന്റെ പൊന്നാപുരംകോട്ടയുടെ പിന്നിലെ കഥയും തിരക്കഥയും നാട്ടുകാരറിഞ്ഞു. എന്റെ കുഞ്ഞുങ്ങളെ വരെ നിങ്ങൾ വേട്ടയാടിയില്ലേയെന്ന് പറയാതെ പറഞ്ഞ അയാൾക്ക് മുന്നിൽ ആക്ഷേപങ്ങൾ തലകുനിച്ചു.

എത്ര കാലം ആവർത്തിച്ചു വേട്ടയാടൽ നടത്തിയിട്ടും, ഉറ്റവരെച്ചേർത്ത് ഇല്ലാക്കഥ മെനഞ്ഞിട്ടും, അയാൾ സ്വയം തിരുത്താതെ തോൽക്കാതെയിരുന്നത് എന്തിനായിരുന്നെന്ന് കാലം കൺമുന്നിൽ കാണിച്ചുതന്നു. ഇരുപത്തിരണ്ട് വർഷം ലോകംചുറ്റിയ അസത്യങ്ങളും അർധസത്യങ്ങളും അത് പടച്ചുണ്ടാക്കിയവരും ആയുസ്സെത്താതെ വീണു.
ഇന്നത്തെ പകൽ വീണയും റിയാസും ഒരു വിവാഹജീവിതത്തിലേക്ക് പ്രവേശിച്ചപ്പോൾ, മകളുടെ തീരുമാനത്തിനയാൾ കൈ പിടിച്ചപ്പോൾ,

ഞാനയാളുടെ ചിരി വീണ്ടും കണ്ടു. അമൃതാകോളജിൽ അഡ്മിഷൻ കിട്ടിയതിന്റെ പേരിൽ, വിവാഹമോചനത്തിന്റെ പേരിൽ, പുലബന്ധം പോലുമില്ലാത്ത സ്പ്രിങ്ക്‌ലരിന്റെ പേരിൽ, പുനർവിവാഹം വർഗീയവൽക്കരിക്കപ്പെട്ടതിന്റെ പേരിൽ, ആത്യന്തികമായി തന്റെ മകളായതിന്റെ പേരിൽ അവളനുഭവിച്ച സോഷ്യൽഓഡിറ്റിങ്ങും സകല വേദനകളും അവളോളം അനുഭവിച്ച പിണറായി വിജയനെന്ന ഒരച്ഛനെ ആ ചിരിയിൽ കണ്ടു. ഒപ്പം അവളുടെ മേൽ കെട്ടിപ്പൊക്കിയ ആരോപണങ്ങൾ ഒന്നൊഴിയാതെ പ്രതിരോധിച്ച, ഒടുവിൽ അവളൊരു പുതിയ ജീവിതത്തിന്റെ തെളിച്ചത്തിലേക്ക്‌ പോകുന്നതിന് സാക്ഷിയായ ജേതാവിന്റെ ചിരിയും കണ്ടു.

ആയുസ്സിന്റെ മൂന്നിലൊന്ന് കാലവും എതിരാളികളുടെ വലതുപക്ഷ അജണ്ടകളാൽ വേട്ടയാടപ്പെട്ട, അതിനെയെല്ലാം അതിജീവിച്ച് ഒന്നൊഴിയാതെ മുനയൊടിച്ചൊടുവിൽ അനിഷേധ്യനായി നിലകൊണ്ട, ഇന്നൊരു നാടിന്റെ മുഴുവൻ അതിജീവനത്തിനു നേതൃത്വം കൊടുക്കാൻ നിയോഗിക്കപ്പെട്ട അയാൾക്കല്ലാതെ മറ്റാർക്കാണ് ഇന്നത്തെ ദിവസവും ആ നിറഞ്ഞ ചിരിയും അവകാശപ്പെടാനുള്ളത്..!!
Kiran AR


![ഞാനയാളുടെ ചിരി കാണുകയായിരുന്നു](https://cdn.boolokam.com/articles/2020/06/china-india-pm-border-issue-192.jpg)**[](https://wordpress-972788-3403151.cloudwaysapps.com/shiju-k-kutty-post/277552/china-india-pm-border-issue-193)Shiju K Kutty** **ഞാനയാളുടെ ചിരി കാണുകയായിരുന്നു..** ഇരുപത്തിരണ്ട് വർഷങ്ങൾക്ക് മുമ്പ്, കൊള്ളാവുന്നൊരു വൈദ്യുതിമന്ത്രിയെന്ന് മനോരമക്കാരെക്കൊണ്ടടക്കം പറയിപ്പിച്ച് നിയമസഭയുടെ പടിയിറങ്ങിയതിന്റെ അടുത്ത ദിവസം തൊട്ട്, പാർട്ടി സെക്രട്ടറിയായതിന്റെ അടുത്ത നിമിഷം തൊട്ട്, നുണക്കഥകളും അജണ്ടകളും അർദ്ധസത്യങ്ങളും കൊണ്ട് അതേ വലതു മാധ്യമങ്ങൾ നിരന്തരം വേട്ടയാടിയ കമ്യൂണിസ്റ്റിന്റെ പ്രായം തളർത്താത്ത ചിരി. ഇതിനുമുമ്പ് പലവട്ടം അയാളുടെ ചുണ്ടിൽ വിരിഞ്ഞ ചിരി.. ലാവ്‌ലിനെന്ന ഒരൊറ്റ പേരിന്റെ മുകളിൽ തൂങ്ങിയാടി, കരാർ നടപടി തുടങ്ങിവെച്ച കോൺഗ്രസ്സ് വൈദ്യുതിമന്ത്രിയുടെ "നിഷ്കളങ്കമായ" പങ്കൊഴിവാക്കി, നടപടികൾ ചിലവുകുറച്ച് പൂർത്തീകരിക്കാൻ പണിയെടുത്ത പിണറായിവിജയന് നേരെ മാത്രം അഴിമതിയാരോപണം വന്നപ്പോഴാണ് അത് തുടങ്ങിയത്. വലതന്മാരും അവരെ നയിക്കുന്ന പൊതുബോധവും, ആ പൊതുബോധത്തിൽ സ്വാധീനിക്കപ്പെട്ട പൊതുജനവും അയാൾക്കെതിരെ നിലകൊണ്ടപ്പോൾ എതിരാളികളുടെ അജണ്ടകൾ വെളിവായിത്തുടങ്ങി. പത്രത്തിൽ ചിരിക്കാത്ത പടമിട്ട് ധാർഷ്ട്യക്കാരന്റെ ലേബൽ പതിച്ചയാളെ ഭൂരിപക്ഷത്തിന് അനഭിമതനാക്കിയപ്പോ, അതൊരു ചോര പൊടിയാത്ത വ്യക്തിഹത്യയായി. അയാളുടെ പക്ഷം ഇടതായ കാരണം അതിനൊന്നിനും ഓഡിറ്റില്ലാതെയായി. പിന്നീടങ്ങോട്ട് സത്യാനന്തര കഥകളുടെ പെരുമഴകൾ. എടപ്പാളിലെ പ്രവാസി വാങ്ങിയ ഓട്ടോമാറ്റിക് ഗേറ്റുള്ള ബംഗ്ലാവ് പിണറായി വിജയന്റെ പേരിൽ സ്റ്റിക്കറുകളായി. അത് പിന്നെ, ലാവ്‌ലിൻ കേസിലെ പണം കൊണ്ട് പിണറായി വാങ്ങിയ വീടായി. ഗൾഫിൽ ഭാര്യയുടെ പേരിലുള്ള ഇല്ലാത്ത കമ്പനിക്ക് കമലാ ഇന്റർനാഷണലെന്ന് പേരായി. അറബിയുടെ കൊട്ടാരം വരെ പിണറായി വിജയന്റെ സ്വന്തമെന്ന് പറച്ചിലായി. മകൾക്കും മകനും പിണറായി വിജയൻ പാർട്ടിസ്വാധീനം കൊണ്ട് ഉന്നതപഠനത്തിന് സീറ്റ് വാങ്ങിക്കൊടുത്ത കഥകളായി. എന്തിനേറെ പറയുന്നു, അയാളെ പൊതുബോധം കേരളത്തിലെയാദ്യത്തെ രാഷ്ട്രീയകൊലപാതകി വരെയാക്കി മാറ്റി. കേരളത്തിൽ അന്നോളം പ്രവർത്തിച്ച ഒരൊറ്റ രാഷ്ട്രീയക്കാരനും നേരിടേണ്ടിവന്നിട്ടില്ലാത്തവണ്ണം വേട്ടയാടപ്പെട്ടിട്ടും, മുഖ്യധാരാ പത്രങ്ങളും ചാനലുകളും വർഷങ്ങളോളം ഉളുപ്പില്ലാതെ എഴുതിത്തുലച്ചിട്ടും, രാഷ്ട്രീയം കടന്നു കുടുംബത്തിലേക്കടക്കം കള്ളങ്ങൾ നുഴഞ്ഞുകയറിയിട്ടും അയാൾ നടന്നുപോന്ന വഴികളിൽ നിന്നുമൊരടി പിന്നോട്ട് മാറിയില്ല. അയാൾക്കുറപ്പുള്ള നിലപാടുകളിൽ നിന്നും തെന്നിമാറാനുള്ള വലതുബോധത്തോട് ഒരു തരിമ്പു പോലും സന്ധി ചെയ്തില്ല. അവസാനമില്ലാത്തവണ്ണം വന്നുകൊണ്ടേയിരുന്ന ഗീബൽസിയൻ തിയറികളോടയാൾ ഒന്നൊഴിയാതെ പോരാടി. അയാള് തനിച്ചുമായിരുന്നില്ല. ഒപ്പം, പതിറ്റാണ്ടുകളായി ആർജിച്ചെടുത്ത വർഗരാഷ്ട്രീയ ബോധ്യങ്ങളുണ്ടായിരുന്നു. തോൽക്കാതെ നോക്കാനും കൂടെ നിൽക്കാനും, തന്നെ നയിച്ച പാർട്ടിയും താൻ നയിച്ച പാർട്ടിക്കാരുമുണ്ടായിരുന്നു. അവരർപ്പിച്ച വിശ്വാസമയാളെ നീണ്ട പതിനേഴ് വർഷം പാർട്ടിയുടെ അമരക്കാരനാക്കി. വെയിലു കൊണ്ടും വിയർത്തും പോസ്റ്ററൊട്ടിച്ചും പ്രചരണം നടത്തിയൊടുവിൽ നാടിന്റെ മുഖ്യനാക്കി. ഒടുവിൽ സ്വകാര്യലാഭത്തിനായി ഒരൊറ്റ പൈസ അഴിമതി നടത്തിയെന്ന് സ്ഥാപിക്കാൻ പറ്റാതെ സിബിഐ മൂക്കുകൊണ്ട് മുക്രയിട്ട കേസിൽ കുറ്റവിമുക്തനായി പുറത്തുവന്നപ്പോ, ആദ്യനുണയുടെ മുനയൊടിഞ്ഞു. ചിരിക്കാത്ത നേതാവിന്റെ നിറഞ്ഞുചിരിക്കുന്ന പടങ്ങൾ ഒന്നൊഴിയാതെ ട്രെൻഡായപ്പോ അജണ്ടകൾ തകർന്നു. പക്ഷേ കാവ്യനീതി അവിടെ തീർന്നില്ല. ഒന്നര മാസം മുമ്പൊരു പത്രസമ്മേളനം നടത്തിയ വൈകുന്നേരം അയാളൊരു വല്ലാത്ത ചിരി ചിരിച്ച് ചോദിച്ചു. " നിങ്ങള് കമലാ ഇന്റർനാഷണൽ എന്ന് കേട്ടിനാ??". പതിറ്റാണ്ടുകാലം കെട്ടിപ്പൊക്കിയ അസത്യങ്ങൾ ഒന്നൊഴിയാതെ, നാട് മുഴുവൻ കണ്ട ആ നാല് മിനിറ്റിൽ ചീട്ടുകൊട്ടാരം കണക്കെ നിലംപൊത്തി. പിണറായി വിജയന്റെ പൊന്നാപുരംകോട്ടയുടെ പിന്നിലെ കഥയും തിരക്കഥയും നാട്ടുകാരറിഞ്ഞു. എന്റെ കുഞ്ഞുങ്ങളെ വരെ നിങ്ങൾ വേട്ടയാടിയില്ലേയെന്ന് പറയാതെ പറഞ്ഞ അയാൾക്ക് മുന്നിൽ ആക്ഷേപങ്ങൾ തലകുനിച്ചു. എത്ര കാലം ആവർത്തിച്ചു വേട്ടയാടൽ നടത്തിയിട്ടും, ഉറ്റവരെച്ചേർത്ത് ഇല്ലാക്കഥ മെനഞ്ഞിട്ടും, അയാൾ സ്വയം തിരുത്താതെ തോൽക്കാതെയിരുന്നത് എന്തിനായിരുന്നെന്ന് കാലം കൺമുന്നിൽ കാണിച്ചുതന്നു. ഇരുപത്തിരണ്ട് വർഷം ലോകംചുറ്റിയ അസത്യങ്ങളും അർധസത്യങ്ങളും അത് പടച്ചുണ്ടാക്കിയവരും ആയുസ്സെത്താതെ വീണു. ഇന്നത്തെ പകൽ വീണയും റിയാസും ഒരു വിവാഹജീവിതത്തിലേക്ക് പ്രവേശിച്ചപ്പോൾ, മകളുടെ തീരുമാനത്തിനയാൾ കൈ പിടിച്ചപ്പോൾ, ഞാനയാളുടെ ചിരി വീണ്ടും കണ്ടു. അമൃതാകോളജിൽ അഡ്മിഷൻ കിട്ടിയതിന്റെ പേരിൽ, വിവാഹമോചനത്തിന്റെ പേരിൽ, പുലബന്ധം പോലുമില്ലാത്ത സ്പ്രിങ്ക്‌ലരിന്റെ പേരിൽ, പുനർവിവാഹം വർഗീയവൽക്കരിക്കപ്പെട്ടതിന്റെ പേരിൽ, ആത്യന്തികമായി തന്റെ മകളായതിന്റെ പേരിൽ അവളനുഭവിച്ച സോഷ്യൽഓഡിറ്റിങ്ങും സകല വേദനകളും അവളോളം അനുഭവിച്ച പിണറായി വിജയനെന്ന ഒരച്ഛനെ ആ ചിരിയിൽ കണ്ടു. ഒപ്പം അവളുടെ മേൽ കെട്ടിപ്പൊക്കിയ ആരോപണങ്ങൾ ഒന്നൊഴിയാതെ പ്രതിരോധിച്ച, ഒടുവിൽ അവളൊരു പുതിയ ജീവിതത്തിന്റെ തെളിച്ചത്തിലേക്ക്‌ പോകുന്നതിന് സാക്ഷിയായ ജേതാവിന്റെ ചിരിയും കണ്ടു. ആയുസ്സിന്റെ മൂന്നിലൊന്ന് കാലവും എതിരാളികളുടെ വലതുപക്ഷ അജണ്ടകളാൽ വേട്ടയാടപ്പെട്ട, അതിനെയെല്ലാം അതിജീവിച്ച് ഒന്നൊഴിയാതെ മുനയൊടിച്ചൊടുവിൽ അനിഷേധ്യനായി നിലകൊണ്ട, ഇന്നൊരു നാടിന്റെ മുഴുവൻ അതിജീവനത്തിനു നേതൃത്വം കൊടുക്കാൻ നിയോഗിക്കപ്പെട്ട അയാൾക്കല്ലാതെ മറ്റാർക്കാണ് ഇന്നത്തെ ദിവസവും ആ നിറഞ്ഞ ചിരിയും അവകാശപ്പെടാനുള്ളത്..!! Kiran AR
