---
title: "ആ റിസോർട്ട് ഉണ്ടാക്കുന്നതിലും ആയിരം മടങ്ങുപരിസ്ഥിതി വിരുദ്ധമാണ് നാം പെട്രോളിയം ഉപയോഗിക്കുന്നത്"
date: 2022-09-16T05:04:51
draft: false
categories: ["Society"]
tags: ['enviornment', 'Vinaya Raj V R']
author: "Beaumaris"
---

<strong>Vinaya Raj V R</strong>

മുഖത്തുകാണിക്കുന്ന ദുഃഖത്തിന്റെ പിന്നിൽ പകയോടെയുള്ള ഒരു ചിരി ഒളിച്ചിരിക്കുന്നത് കാണണമെങ്കിൽ ഈ റിസോർട്ട് പൊളിക്കുന്ന വാർത്തയുടെ അടിയിലെ സന്തോഷങ്ങൾ ശ്രദ്ധിച്ചാൽ മതി. ശരിയാണ്, നാട്ടിലുള്ള നിയമങ്ങൾക്ക് വിരുദ്ധമായി ഉണ്ടാക്കിയതാണ് ഇത്, നിയമങ്ങൾ ലംഘിച്ചാൽ അത് നേരെയാക്കിയേ പറ്റുകയുള്ളൂ. കാരണം അവ പരിസ്ഥിതിക്ക് പരിക്കേൽപ്പിക്കുന്നത് ആണ്, പരിസ്ഥിതി നശിക്കുന്നത് രാജ്യങ്ങളുടെ അതിർത്തികൾ നോക്കിയാണ്. 300 കോടി വർഷങ്ങൾകൊണ്ട് പ്രകൃതി കാർബൺ സംഭരിച്ച് മണ്ണിനടിയിൽ സൂക്ഷിച്ചതുകൊണ്ടുമാത്രമാണ് ഭൂമിയിൽ ജീവിക്കാൻ പറ്റിയ ഒരു അന്തരീക്ഷം നിലനിൽക്കുന്നത്. അവിടുന്ന് ഓരോ തുള്ളി എണ്ണയും പുറത്തെടുത്ത് കത്തിക്കുമ്പോൾ ഇവിടെ ജീവൻ നിലനിർക്കാനുള്ള സാധ്യത കുറഞ്ഞുകുറഞ്ഞുവരികയാണ്. റിസോർട്ട് പൊളിച്ച് പ്രകൃതിയെ രക്ഷിക്കുന്നതുകണ്ട് ആർത്തുചിരിച്ചവർ ആരെങ്കിലും ആ എണ്ണ ഉപയോഗിക്കാതിരിക്കുന്നുണ്ടോ, എണ്ണക്കമ്പനികളിൽ ജോലി ചെയ്യാതിരിക്കുന്നുണ്ടോ, ഒന്നുമില്ല. ഒരുതരം സൈക്കോ ആഹ്ലാദം മാത്രമാണത്. ആ റിസോർട്ട് ഉണ്ടാക്കുന്നതിലും ആയിരം മടങ്ങുപരിസ്ഥിതിവിരുദ്ധമാണ് പെട്രോളിയം ഉപയോഗിക്കുന്നത്.

ജപ്പാനിൽ കടൽനികത്തി വിമാനത്താവളം ഉണ്ടാക്കി, ഹോളണ്ടിൽ കടലിൽ മണ്ണിട്ട് കരയാക്കിയത് 40 ലക്ഷം ഏക്കറാണ്, അവിടെ അവർ കൃഷി ചെയ്യുന്നു, നഗരങ്ങൾ ഉണ്ടാക്കുന്നു, മനുഷ്യരെ പാർപ്പിക്കുന്നു. കടലിനുവേലികെട്ടി ദക്ഷിണകൊറിയ ഉണ്ടാക്കിയത് ഒരുലക്ഷം ഏക്കറാണ്. ഗൾഫ് രാജ്യങ്ങൾ സമുദ്രം നികത്തി നഗരങ്ങൾ പണിയുകയാണ്, മാലദ്വീപുകൾ റീസോർട്ടുകൾ ഉണ്ടാക്കി സഞ്ചാരികളെ ആകർഷിക്കുന്നതുമുഴുവൻ കടൽ നികത്തിയാണ്. ഇതെല്ലാം പ്രകൃതിക്ക് ദോഷമാണ്. എന്നാൽ മനുഷ്യന് ഇവിടെ ജീവിക്കണമെങ്കിൽ ഇങ്ങനെ കുറെ വിട്ടുവീഴ്ചകൾ ചെയ്യേണ്ടിവരും. അത് എത്രത്തോളം പരിമിതപ്പെടുത്താൻ കഴിയും എന്ന് നോക്കാനേ സാധിക്കൂ. ഈ നാട്ടിൽ വലിയ ഖനികൾ ഇല്ല, വലിയ മരവ്യവസായങ്ങൾ ഇല്ല, ലോകത്തേറ്റവും ഭംഗിയിൽ പ്രകൃതിസംരക്ഷണം നടത്തുന്നവരാണിവിടെയുള്ളവർ.

നാട്ടിലെ നിയമം അനുശാസിക്കുന്ന ലൈസൻസുകൾ ലഭിച്ചതുകൊണ്ട് ആവണം ആ റിസോർട്ട് അവിടെ പണിതീർന്നത്. അവിടെ ആയിരക്കണക്കിന് സഞ്ചാരികൾ വന്നിട്ടുണ്ടാവണം. ഓരോരുത്തരും വന്നപ്പോൾ നാട്ടിലേക്ക് പണമെത്തിയിരിക്കണം, അതിന്റെ പങ്ക് നാട്ടിലും അതിനെ ഉപജീവിച്ചുകഴിയുന്ന തൊഴിലാളികളുടെയും മനുഷ്യരുടെയും വീടുകളിൽ എത്തിയിട്ടുണ്ടാവണം, പലരുടെയും വീട്ടിലേക്ക് അരി വാങ്ങുന്നത് ആ സമ്പത്തിന്റെ ഒരു ഭാഗം കൊണ്ടാവണം. പക്ഷേ പരിസ്ഥിതിനിയമം ലംഘിച്ചിട്ടുണ്ടെങ്കിൽ അതുപൊളിച്ചേ പറ്റുള്ളൂ. നിയമപാലനത്തിൽ നമ്മൾ എപ്പോഴും ഏറ്റവും മുന്നിൽ ആവണം, അതുകണ്ട് നമുക്ക് ആർക്കേണ്ടതുണ്ട്, ഇതിനു മുൻ അത് കണ്ടത് മരട് ഫ്ലാറ്റ് പൊളിച്ചുവീഴ്ത്തിയപ്പോഴാണ്. നമ്മുടെ ജനതയ്ക്ക് ആർത്തുചിരിക്കാൻ ഇടയ്ക്കിടയ്ക്ക് ഇത്തരം പ്രവൃത്തികൾ തുടരേണ്ടതുണ്ട്. വൻകിട വ്യവസായങ്ങൾ ഒന്നും നടത്തി മലിനമാക്കാൻ മാത്രം ഭൂമിയില്ലാത്ത ചതുരശ്രകിലോമീറ്ററിന് ആയിരത്തോളം ആൾക്കാർ വസിക്കുന്ന ഈ നാട്ടിൽ ഏറ്റവും പ്രകൃതിസൗഹൃദമാണ് ടൂറിസവും അനുബന്ധപ്രവർത്തനങ്ങളും, അതിനു ശ്രമിക്കുന്നവർക്കും നമ്മൾ മികച്ച സന്ദേശമാണ് നൽകുന്നത്. കോടികൾ പിഴയിട്ട് ശരിയാക്കിക്കൊടുക്കേണ്ട കാര്യമാണ് തകർത്ത് തരിപ്പണമാക്കുന്നത്, ഈ തകർക്കൽ പിന്നെ പരിസ്ഥിതിസൗഹൃദമായ ഒരു പരിപാടിയാണല്ലോ.

നാട്ടിലേക്ക് നിക്ഷേപകരും ടൂറിസ്റ്റുകളും വരുന്നത് കുറഞ്ഞാൽ പകരം നിയമം പരിപാലിക്കുന്നതിന്റെ പരിപൂർണ്ണത കണ്ടുപഠിക്കാനായി ലോകത്തെങ്ങുനിന്നും നിയമവിദ്യാർത്ഥികളെ ഇവിടെ കൊണ്ടുവന്ന് എളുപ്പത്തിതിൽ ആ വിടവ് നികത്താവുന്നതേയുള്ളൂ.

**

<strong>ചിത്രകാരൻ ടി. മുരളി</strong>
<strong>16-09-2022</strong>

<strong>പ്രകൃതിയെ നശിപ്പിക്കുന്ന നിയമങ്ങളും അധികാരവും !</strong>

എത്ര മനോഹരമാണ് ആ റിസോർട്ട് !വളരെ ഭാവനാപൂർവ്വം നിർമ്മിക്കപ്പെട്ട ഒരു വർക്ക് ഓഫ് ആർട്ട് ആയാണ് അതിന്റെ ആകാശദൃശ്യം കാണപ്പെടുന്നത്.ഇത്രയും മനോഹരമായി നിർമ്മിച്ച ടൂറിസ്റ്റ് റിസോർട്ടു കോട്ടേജുകൾ ജെസിബി ഉപയോഗിച്ച് മാന്തി പൊളിച്ചു വേസ്റ്റ് കൂമ്പാരം ഉണ്ടാക്കി ആ പ്രദേശത്തെ ആകെ അംഗഭംഗപ്പെടുത്തി വികൃതമാക്കുന്നത് കണ്ട് ആനന്ദിക്കാൻ കഴിയുന്ന നമ്മുടെ വിഡ്ഢി സമൂഹത്തിൻറെ പുണ്ണ് പിടിച്ച നീതിബോധം ലജ്ജാകരമാണ്. നാം അന്യന്റെ തോൽവി കണ്ടു വിജയാഹ്ലാദം കൊള്ളുന്ന വെറും അടിമ ബോധമുള്ള ഒരു ജനക്കൂട്ടം ആണ്. കല, സംസ്കാരം, സൗന്ദര്യ ബോധം, മാനവികത, അധ്വാനത്തിന്റെ മഹത്വം എന്നിവയൊന്നും എന്താണെന്ന് പോലും അറിയാത്ത ഒരു ജനത !

രാഷ്ട്രീയപാർട്ടി നേതാക്കളായാലും സാംസ്കാരിക പ്രവർത്തകരായാലും സർക്കാരുദ്യോഗസ്ഥരായാലും കോടതി ആയാലും എല്ലാം അതിനകത്തെ വരുന്നുള്ളൂ എന്നത് സങ്കടകരമാണ്. ആധുനികമായ ഒരു വികസിത സാംസ്ക്കാരിക ബോധത്തിലേക്ക് നാം വളരാൻ തയ്യാറല്ല. എവിടെയും അധികാരം ഉഗ്രരൂപം കൊണ്ട് നിൽക്കുന്നു ! ആളി കത്തിക്കുന്ന നാശത്തിന്റെ വികാരത്തെയും അധികാരത്തെയും ആൾക്കൂട്ടം ആർപ്പുവിളിയോടെ എതിരേൽക്കുന്ന ഭീകരാന്തരീക്ഷം ആണിത്. തീർച്ചയായും നാം ആധുനിക ജനാധിപത്യത്തിന്റെ വഴിയിൽ അല്ല സഞ്ചരിക്കുന്നത് എന്നു പറയേണ്ടിയിരിക്കുന്നു.

ഏതു പ്രശ്നത്തെയും ക്രിയാത്മകമായി അഭിമുഖീകരിച്ചു പഠിച്ച് പരിഹരിക്കാൻ ആവശ്യമായത് പ്രായോഗിക ബുദ്ധിയാണ്, ചിന്താശേഷിയാണ്. ആ കഴിവുകൾ അടുത്തുകൂടെ പോലും പോയിട്ടില്ലാത്ത നമ്മുടെ സമൂഹത്തിലെ ജനങ്ങളെ കുറിച്ച് വലിയ പ്രതീക്ഷയൊന്നും വേണ്ട. നിലവിൽ വളരെ ഭംഗിയായി ഇരിക്കുന്നതാണ് ആ റിസോർട്ട് . ഒരു പാരിസ്ഥിതിക പ്രശ്നവും അത് ഉണ്ടാക്കുന്നില്ല. നമ്മുടെ പാരിസ്ഥിതിക നിയമങ്ങൾ എന്തെങ്കിലും തന്നെ ലംഘിച്ചിട്ടുണ്ടെങ്കിൽ തന്നെ അവിടുത്തെ വരുമാനത്തിന്റെ നിശ്ചിത ശതമാനം ഒരു പെനാൽറ്റിയായി ചുമത്തിക്കൊണ്ട് പ്രവർത്തന അനുമതി നൽകുകയായിരുന്നു വേണ്ടത്. അല്ലെങ്കിൽ അത് സർക്കാരിലേക്ക് കണ്ടുകെട്ടി ടൂറിസം ആവശ്യങ്ങൾക്കായി ഉപയോഗിക്കാമായിരുന്നു.
അതിനുപകരം നിയമവ്യവസ്ഥിതിയുടെ ഉഗ്രരൂപം പ്രദർശിപ്പിക്കുന്ന സംഹാരതാണ്ഡവം ആടുന്ന നീതി

ന്യായ സംവിധാനത്തെ ആണ് നമുക്ക് കാണേണ്ടി വരുന്നത്. അത് ഒരിക്കലും ബുദ്ധിപൂർവ്വമോ ക്രിയാത്മകമോ സാംസ്കാരികമോ സമൂഹത്തെ നവീകരിക്കുന്നതോ അല്ല എന്ന് ആധുനിക ജനാധിപത്യ പൗരബോധത്തോടെ പറയേണ്ടി വരുന്നു. നമ്മുടെ പ്രാകൃതമായ നിയമങ്ങളെ നവീകരിക്കാനുള്ള ജനപ്രാതിനിത്യ സഭകൾ, അത് ചെയ്യാതെ വരുന്നതു കൊണ്ടുള്ള ദുരന്തം കൂടിയാണിത്. ഈ രീതി ഭരണകൂടത്തെയും നീതിന്യായ വ്യവസ്ഥിതിയെയും ഗോത്രകാലത്തിലേക്ക് കൂട്ടിക്കൊണ്ടു പോകുന്നതാണ്.
ചേകവന്മാരെ കൊണ്ട് അങ്കം വെട്ടിച്ച് പരസ്പരം കൊന്നൊടുക്കുന്ന മുഹൂർത്തത്തിനു വേണ്ടി ആർപ്പുവിളിക്കുന്ന കുതന്ത്രങ്ങൾ നിറഞ്ഞ ഒരു സാംസ്കാരിക രാഷ്ട്രീയം നിലനിന്നിരുന്ന നാടാണ് നമ്മുടേത്. എത്രമാത്രം സാഡിസ്റ്റിക് ആണ്, മനുഷ്യത്വരഹിതമായിരുന്നതാണ് എന്നൊന്നും ചിന്തിക്കാൻ മാത്രം നമ്മുടെ സമൂഹത്തിൻറെ ബോധം സാംസ്കാരികതയായോ രാഷ്ട്രീയമായോ വളരുന്നില്ല എന്നതാണ് നാം അനുഭവിക്കുന്ന പ്രശ്നം. കലാസാംസ്കാരിക രാഷ്ട്രീയ കീർത്തനാലാപനങ്ങൾ നടത്തുന്ന സാംസ്കാരികതയൊന്നും ഉണ്ടായിട്ട് കാര്യമില്ല. നാം കൂടുതൽ കൂടുതൽ വിഡ്ഢികളും അടിമകളുമായി കൊണ്ടിരിക്കുകയാണ്.സ്വന്തം കഴിവുകേടിൽ ലജ്ജ തോന്നാനുള്ള സംസ്കാരം പോലും നമുക്ക് ഇല്ലല്ലോ എന്നോർത്ത് ഞാൻ ലജ്ജിക്കുന്നു.
**Vinaya Raj V R** മുഖത്തുകാണിക്കുന്ന ദുഃഖത്തിന്റെ പിന്നിൽ പകയോടെയുള്ള ഒരു ചിരി ഒളിച്ചിരിക്കുന്നത് കാണണമെങ്കിൽ ഈ റിസോർട്ട് പൊളിക്കുന്ന വാർത്തയുടെ അടിയിലെ സന്തോഷങ്ങൾ ശ്രദ്ധിച്ചാൽ മതി. ശരിയാണ്, നാട്ടിലുള്ള നിയമങ്ങൾക്ക് വിരുദ്ധമായി ഉണ്ടാക്കിയതാണ് ഇത്, നിയമങ്ങൾ ലംഘിച്ചാൽ അത് നേരെയാക്കിയേ പറ്റുകയുള്ളൂ. കാരണം അവ പരിസ്ഥിതിക്ക് പരിക്കേൽപ്പിക്കുന്നത് ആണ്, പരിസ്ഥിതി നശിക്കുന്നത് രാജ്യങ്ങളുടെ അതിർത്തികൾ നോക്കിയാണ്. 300 കോടി വർഷങ്ങൾകൊണ്ട് പ്രകൃതി കാർബൺ സംഭരിച്ച് മണ്ണിനടിയിൽ സൂക്ഷിച്ചതുകൊണ്ടുമാത്രമാണ് ഭൂമിയിൽ ജീവിക്കാൻ പറ്റിയ ഒരു അന്തരീക്ഷം നിലനിൽക്കുന്നത്. അവിടുന്ന് ഓരോ തുള്ളി എണ്ണയും പുറത്തെടുത്ത് കത്തിക്കുമ്പോൾ ഇവിടെ ജീവൻ നിലനിർക്കാനുള്ള സാധ്യത കുറഞ്ഞുകുറഞ്ഞുവരികയാണ്. റിസോർട്ട് പൊളിച്ച് പ്രകൃതിയെ രക്ഷിക്കുന്നതുകണ്ട് ആർത്തുചിരിച്ചവർ ആരെങ്കിലും ആ എണ്ണ ഉപയോഗിക്കാതിരിക്കുന്നുണ്ടോ, എണ്ണക്കമ്പനികളിൽ ജോലി ചെയ്യാതിരിക്കുന്നുണ്ടോ, ഒന്നുമില്ല. ഒരുതരം സൈക്കോ ആഹ്ലാദം മാത്രമാണത്. ആ റിസോർട്ട് ഉണ്ടാക്കുന്നതിലും ആയിരം മടങ്ങുപരിസ്ഥിതിവിരുദ്ധമാണ് പെട്രോളിയം ഉപയോഗിക്കുന്നത്. ജപ്പാനിൽ കടൽനികത്തി വിമാനത്താവളം ഉണ്ടാക്കി, ഹോളണ്ടിൽ കടലിൽ മണ്ണിട്ട് കരയാക്കിയത് 40 ലക്ഷം ഏക്കറാണ്, അവിടെ അവർ കൃഷി ചെയ്യുന്നു, നഗരങ്ങൾ ഉണ്ടാക്കുന്നു, മനുഷ്യരെ പാർപ്പിക്കുന്നു. കടലിനുവേലികെട്ടി ദക്ഷിണകൊറിയ ഉണ്ടാക്കിയത് ഒരുലക്ഷം ഏക്കറാണ്. ഗൾഫ് രാജ്യങ്ങൾ സമുദ്രം നികത്തി നഗരങ്ങൾ പണിയുകയാണ്, മാലദ്വീപുകൾ റീസോർട്ടുകൾ ഉണ്ടാക്കി സഞ്ചാരികളെ ആകർഷിക്കുന്നതുമുഴുവൻ കടൽ നികത്തിയാണ്. ഇതെല്ലാം പ്രകൃതിക്ക് ദോഷമാണ്. എന്നാൽ മനുഷ്യന് ഇവിടെ ജീവിക്കണമെങ്കിൽ ഇങ്ങനെ കുറെ വിട്ടുവീഴ്ചകൾ ചെയ്യേണ്ടിവരും. അത് എത്രത്തോളം പരിമിതപ്പെടുത്താൻ കഴിയും എന്ന് നോക്കാനേ സാധിക്കൂ. ഈ നാട്ടിൽ വലിയ ഖനികൾ ഇല്ല, വലിയ മരവ്യവസായങ്ങൾ ഇല്ല, ലോകത്തേറ്റവും ഭംഗിയിൽ പ്രകൃതിസംരക്ഷണം നടത്തുന്നവരാണിവിടെയുള്ളവർ. നാട്ടിലെ നിയമം അനുശാസിക്കുന്ന ലൈസൻസുകൾ ലഭിച്ചതുകൊണ്ട് ആവണം ആ റിസോർട്ട് അവിടെ പണിതീർന്നത്. അവിടെ ആയിരക്കണക്കിന് സഞ്ചാരികൾ വന്നിട്ടുണ്ടാവണം. ഓരോരുത്തരും വന്നപ്പോൾ നാട്ടിലേക്ക് പണമെത്തിയിരിക്കണം, അതിന്റെ പങ്ക് നാട്ടിലും അതിനെ ഉപജീവിച്ചുകഴിയുന്ന തൊഴിലാളികളുടെയും മനുഷ്യരുടെയും വീടുകളിൽ എത്തിയിട്ടുണ്ടാവണം, പലരുടെയും വീട്ടിലേക്ക് അരി വാങ്ങുന്നത് ആ സമ്പത്തിന്റെ ഒരു ഭാഗം കൊണ്ടാവണം. പക്ഷേ പരിസ്ഥിതിനിയമം ലംഘിച്ചിട്ടുണ്ടെങ്കിൽ അതുപൊളിച്ചേ പറ്റുള്ളൂ. നിയമപാലനത്തിൽ നമ്മൾ എപ്പോഴും ഏറ്റവും മുന്നിൽ ആവണം, അതുകണ്ട് നമുക്ക് ആർക്കേണ്ടതുണ്ട്, ഇതിനു മുൻ അത് കണ്ടത് മരട് ഫ്ലാറ്റ് പൊളിച്ചുവീഴ്ത്തിയപ്പോഴാണ്. നമ്മുടെ ജനതയ്ക്ക് ആർത്തുചിരിക്കാൻ ഇടയ്ക്കിടയ്ക്ക് ഇത്തരം പ്രവൃത്തികൾ തുടരേണ്ടതുണ്ട്. വൻകിട വ്യവസായങ്ങൾ ഒന്നും നടത്തി മലിനമാക്കാൻ മാത്രം ഭൂമിയില്ലാത്ത ചതുരശ്രകിലോമീറ്ററിന് ആയിരത്തോളം ആൾക്കാർ വസിക്കുന്ന ഈ നാട്ടിൽ ഏറ്റവും പ്രകൃതിസൗഹൃദമാണ് ടൂറിസവും അനുബന്ധപ്രവർത്തനങ്ങളും, അതിനു ശ്രമിക്കുന്നവർക്കും നമ്മൾ മികച്ച സന്ദേശമാണ് നൽകുന്നത്. കോടികൾ പിഴയിട്ട് ശരിയാക്കിക്കൊടുക്കേണ്ട കാര്യമാണ് തകർത്ത് തരിപ്പണമാക്കുന്നത്, ഈ തകർക്കൽ പിന്നെ പരിസ്ഥിതിസൗഹൃദമായ ഒരു പരിപാടിയാണല്ലോ. നാട്ടിലേക്ക് നിക്ഷേപകരും ടൂറിസ്റ്റുകളും വരുന്നത് കുറഞ്ഞാൽ പകരം നിയമം പരിപാലിക്കുന്നതിന്റെ പരിപൂർണ്ണത കണ്ടുപഠിക്കാനായി ലോകത്തെങ്ങുനിന്നും നിയമവിദ്യാർത്ഥികളെ ഇവിടെ കൊണ്ടുവന്ന് എളുപ്പത്തിതിൽ ആ വിടവ് നികത്താവുന്നതേയുള്ളൂ. ** **ചിത്രകാരൻ ടി. മുരളി** **16-09-2022** **പ്രകൃതിയെ നശിപ്പിക്കുന്ന നിയമങ്ങളും അധികാരവും !** എത്ര മനോഹരമാണ് ആ റിസോർട്ട് !വളരെ ഭാവനാപൂർവ്വം നിർമ്മിക്കപ്പെട്ട ഒരു വർക്ക് ഓഫ് ആർട്ട് ആയാണ് അതിന്റെ ആകാശദൃശ്യം കാണപ്പെടുന്നത്.ഇത്രയും മനോഹരമായി നിർമ്മിച്ച ടൂറിസ്റ്റ് റിസോർട്ടു കോട്ടേജുകൾ ജെസിബി ഉപയോഗിച്ച് മാന്തി പൊളിച്ചു വേസ്റ്റ് കൂമ്പാരം ഉണ്ടാക്കി ആ പ്രദേശത്തെ ആകെ അംഗഭംഗപ്പെടുത്തി വികൃതമാക്കുന്നത് കണ്ട് ആനന്ദിക്കാൻ കഴിയുന്ന നമ്മുടെ വിഡ്ഢി സമൂഹത്തിൻറെ പുണ്ണ് പിടിച്ച നീതിബോധം ലജ്ജാകരമാണ്. നാം അന്യന്റെ തോൽവി കണ്ടു വിജയാഹ്ലാദം കൊള്ളുന്ന വെറും അടിമ ബോധമുള്ള ഒരു ജനക്കൂട്ടം ആണ്. കല, സംസ്കാരം, സൗന്ദര്യ ബോധം, മാനവികത, അധ്വാനത്തിന്റെ മഹത്വം എന്നിവയൊന്നും എന്താണെന്ന് പോലും അറിയാത്ത ഒരു ജനത ! രാഷ്ട്രീയപാർട്ടി നേതാക്കളായാലും സാംസ്കാരിക പ്രവർത്തകരായാലും സർക്കാരുദ്യോഗസ്ഥരായാലും കോടതി ആയാലും എല്ലാം അതിനകത്തെ വരുന്നുള്ളൂ എന്നത് സങ്കടകരമാണ്. ആധുനികമായ ഒരു വികസിത സാംസ്ക്കാരിക ബോധത്തിലേക്ക് നാം വളരാൻ തയ്യാറല്ല. എവിടെയും അധികാരം ഉഗ്രരൂപം കൊണ്ട് നിൽക്കുന്നു ! ആളി കത്തിക്കുന്ന നാശത്തിന്റെ വികാരത്തെയും അധികാരത്തെയും ആൾക്കൂട്ടം ആർപ്പുവിളിയോടെ എതിരേൽക്കുന്ന ഭീകരാന്തരീക്ഷം ആണിത്. തീർച്ചയായും നാം ആധുനിക ജനാധിപത്യത്തിന്റെ വഴിയിൽ അല്ല സഞ്ചരിക്കുന്നത് എന്നു പറയേണ്ടിയിരിക്കുന്നു. ഏതു പ്രശ്നത്തെയും ക്രിയാത്മകമായി അഭിമുഖീകരിച്ചു പഠിച്ച് പരിഹരിക്കാൻ ആവശ്യമായത് പ്രായോഗിക ബുദ്ധിയാണ്, ചിന്താശേഷിയാണ്. ആ കഴിവുകൾ അടുത്തുകൂടെ പോലും പോയിട്ടില്ലാത്ത നമ്മുടെ സമൂഹത്തിലെ ജനങ്ങളെ കുറിച്ച് വലിയ പ്രതീക്ഷയൊന്നും വേണ്ട. നിലവിൽ വളരെ ഭംഗിയായി ഇരിക്കുന്നതാണ് ആ റിസോർട്ട് . ഒരു പാരിസ്ഥിതിക പ്രശ്നവും അത് ഉണ്ടാക്കുന്നില്ല. നമ്മുടെ പാരിസ്ഥിതിക നിയമങ്ങൾ എന്തെങ്കിലും തന്നെ ലംഘിച്ചിട്ടുണ്ടെങ്കിൽ തന്നെ അവിടുത്തെ വരുമാനത്തിന്റെ നിശ്ചിത ശതമാനം ഒരു പെനാൽറ്റിയായി ചുമത്തിക്കൊണ്ട് പ്രവർത്തന അനുമതി നൽകുകയായിരുന്നു വേണ്ടത്. അല്ലെങ്കിൽ അത് സർക്കാരിലേക്ക് കണ്ടുകെട്ടി ടൂറിസം ആവശ്യങ്ങൾക്കായി ഉപയോഗിക്കാമായിരുന്നു. അതിനുപകരം നിയമവ്യവസ്ഥിതിയുടെ ഉഗ്രരൂപം പ്രദർശിപ്പിക്കുന്ന സംഹാരതാണ്ഡവം ആടുന്ന നീതി ന്യായ സംവിധാനത്തെ ആണ് നമുക്ക് കാണേണ്ടി വരുന്നത്. അത് ഒരിക്കലും ബുദ്ധിപൂർവ്വമോ ക്രിയാത്മകമോ സാംസ്കാരികമോ സമൂഹത്തെ നവീകരിക്കുന്നതോ അല്ല എന്ന് ആധുനിക ജനാധിപത്യ പൗരബോധത്തോടെ പറയേണ്ടി വരുന്നു. നമ്മുടെ പ്രാകൃതമായ നിയമങ്ങളെ നവീകരിക്കാനുള്ള ജനപ്രാതിനിത്യ സഭകൾ, അത് ചെയ്യാതെ വരുന്നതു കൊണ്ടുള്ള ദുരന്തം കൂടിയാണിത്. ഈ രീതി ഭരണകൂടത്തെയും നീതിന്യായ വ്യവസ്ഥിതിയെയും ഗോത്രകാലത്തിലേക്ക് കൂട്ടിക്കൊണ്ടു പോകുന്നതാണ്. ചേകവന്മാരെ കൊണ്ട് അങ്കം വെട്ടിച്ച് പരസ്പരം കൊന്നൊടുക്കുന്ന മുഹൂർത്തത്തിനു വേണ്ടി ആർപ്പുവിളിക്കുന്ന കുതന്ത്രങ്ങൾ നിറഞ്ഞ ഒരു സാംസ്കാരിക രാഷ്ട്രീയം നിലനിന്നിരുന്ന നാടാണ് നമ്മുടേത്. എത്രമാത്രം സാഡിസ്റ്റിക് ആണ്, മനുഷ്യത്വരഹിതമായിരുന്നതാണ് എന്നൊന്നും ചിന്തിക്കാൻ മാത്രം നമ്മുടെ സമൂഹത്തിൻറെ ബോധം സാംസ്കാരികതയായോ രാഷ്ട്രീയമായോ വളരുന്നില്ല എന്നതാണ് നാം അനുഭവിക്കുന്ന പ്രശ്നം. കലാസാംസ്കാരിക രാഷ്ട്രീയ കീർത്തനാലാപനങ്ങൾ നടത്തുന്ന സാംസ്കാരികതയൊന്നും ഉണ്ടായിട്ട് കാര്യമില്ല. നാം കൂടുതൽ കൂടുതൽ വിഡ്ഢികളും അടിമകളുമായി കൊണ്ടിരിക്കുകയാണ്.സ്വന്തം കഴിവുകേടിൽ ലജ്ജ തോന്നാനുള്ള സംസ്കാരം പോലും നമുക്ക് ഇല്ലല്ലോ എന്നോർത്ത് ഞാൻ ലജ്ജിക്കുന്നു.
