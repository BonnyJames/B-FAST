---
title: "ബോണ്‍സായി (ചെറുകഥ )"
date: 2015-03-29T14:07:58
draft: false
categories: ["Society"]
tags: ["90's", 'malayalam story', 'story', 'കഥ', 'ചെറുകഥ', 'മലയാളം കഥ']
author: "boolokamtv@gmail.com"
---

<img class="aligncenter size-full wp-image-203146" src="https://cdn.boolokam.com/articles/2015/03/Ghost-Recon-Future-Soldier-1800x28801.jpg" alt="Ghost-Recon-Future-Soldier-1800x2880" width="620" height="419" />

ഇരുപതാം വിവാഹ വാര്‍ഷികവും പുതിയ ഫ്ലാറ്റിന്‍റെ പാലുകാച്ചും കഴിഞ്ഞ ഞായറാഴ്ച്ചയായിരുന്നു. രണ്ടിനും കൂടി മഹേഷേട്ടന്‍റെ അമ്മാവന്‍ ഞങ്ങള്‍ക്കു തന്ന സമ്മാനമാണ് ഈ ബോണ്‍സായി മരം.

വിരുന്നു മുറിയില്‍ അലങ്കാര മത്സ്യങ്ങളുടെ അരികെ ഈ ചെറിയ അത്ഭുതത്തെ പ്രതിഷ്ഠിച്ച ദിവസം മുതല്‍ എന്തോ ഒരാത്മബന്ധം എനിക്കീ മരത്തിനോടു തോന്നിയിരുന്നു. ഈ മുറിയില്‍ വരുമ്പോഴൊക്കെ ഈ മഹാവൃക്ഷത്തിന്റെ ചെറുപതിപ്പിലേക്ക് അറിയാതെ കണ്ണുകള്‍ ഓടിയെത്തുന്നു. ഇന്നലെ അതിന്‍റെ ചെറു ഇലകള്‍ താലോലിച്ചുകൊണ്ടിരുന്നപ്പോള്‍ മഹേഷേട്ടന്‍ വിറകയ്യാല്‍ കെട്ടിയ താലിമാല അതിന്‍റെ കൊമ്പില്‍ ചെറുതായൊന്നു ഉടക്കിയതാണ്. എന്തോ ഭാഗ്യത്തിന് ആ മനോഹരമായ ശിഖരം ഓടിഞ്ഞില്ല.

കഴിഞ്ഞ ദിവസം ചില്ലിഗോബി ഉണ്ടാക്കി കൊടുത്തയച്ച പാത്രത്തില്‍ നിറയെ മറുപടി പ്രസംഗത്തിന്‍റെ ചൂടും ചൂരും നിറച്ചുള്ള ഉഴുന്നു വടകളുമായി വന്ന് എന്‍റെ രണ്ടു മണിക്കൂര്‍ കവര്‍ന്നെടുത്ത സുമയാണ് ബോണ്‍സായിമരത്തിനെ കുറിച്ച് എനിക്കറിയാത്തതെല്ലാം പറഞ്ഞു തന്നത്.

"വന്‍വൃക്ഷങ്ങളെ ചെറുരൂപത്തിലാക്കി ചെടിച്ചട്ടിയിലും മറ്റും വളര്‍ത്തുന്ന ബോണ്‍സായി ഒരു കലാവിരുതാണത്രെ. ബോണ്‍സായിയാക്കി മാറ്റാന്‍ ഏറ്റവും കൂടുതല്‍ ശ്രദ്ധിക്കേണ്ട വസ്തുത കിളിര്‍ത്തു വരുമ്പോള്‍ മുതലേ വേരുകള്‍ ശ്രദ്ധാപൂര്‍വ്വം വെട്ടിയൊതുക്കുകയാണു പോലും. അതീവ ശ്രദ്ധയോടുള്ള പരിപാലനത്തില്‍ ഏതു മരവും ബോണ്‍സായി ആക്കി മാറ്റാന്‍ സാധിക്കുമത്രെ".

ഇതുകൊണ്ടാണോ എനിക്കീ ചെറിയ മരത്തിനോട്‌ ഒരടുപ്പം തോന്നുന്നത്? വന്‍വൃക്ഷങ്ങളെ വളരാന്‍ അനുവദിക്കാതെ ചെറുരൂപമാക്കുന്ന കലാവിരുത് ..................................... ഈ കലാവിരുത് ഞാനെത്ര കണ്ടിരിക്കുന്നു!!!!!

ഹോര്‍ലിക്സും ബൂസ്റ്റും, പിന്നെ ടിന്നുകളില്‍ സീല്‍ ചെയ്യപ്പെട്ട ധാതുപോഷണങ്ങളുമെല്ലാം വയറ്റില്‍ നിന്നിളക്കിവിടുന്ന യുണിഫോം പൊതിഞ്ഞ കുരുത്തക്കേടുകളോടു മല്ലടിച്ച്, മാസംതോറും സ്കൂളില്‍ നിന്നു സമ്പാദിക്കുന്ന നോട്ടുകളില്‍ നിന്നും, സ്വന്തം ഇഷ്ട പ്രകാരം ഒരു രൂപ പോലും ചിലവാക്കാന്‍ ലതികയെ അനുവദിക്കാത്തത് അവളുടെ ഭര്‍ത്താവ് രാജീവിന്‍റെ കലാവിരുതല്ലേ??..............................

ജില്ലയുടെ വാനമ്പാടിയെന്ന് കലാമത്സരങ്ങളില്‍ വിധികര്‍ത്താക്കള്ള്‍ വാഴ്ത്തിയ ശ്രീലക്ഷ്മിയുടെ വീട്ടില്‍ ആകെ ഉയരുന്ന സംഗീതം പ്രഷര്‍ കുക്കറിന്‍റെ ചൂളംവിളി മാത്രമായത് അവളുടെ കുഞ്ഞിന്‍റെ അഛന്‍റെ കലാവിരുതല്ലേ?? ........................

ആരോരുമില്ലാത്ത അവസരങ്ങളില്‍ കോളേജിലെ ഇടനാഴികളിലും പാര്‍ക്കിലെ മരത്തണലിലും ആദ്യ കാമുകന്‍ എനിക്കു തന്ന സമ്മാനങ്ങളില്‍ തളിരിടാന്‍ തുടങ്ങിയ എന്‍റെ  മനസ്സിനെ മുരടിപ്പിച്ചത് അവന്‍റെ തന്നെ ഈ കലാവിരുതല്ലേ?? .................................

കെമിസ്ട്രി ലാബില്‍ നിന്നിറങ്ങിയപ്പോള്‍ വിരലുകളില്‍ പടര്‍ന്ന നൈട്രിക് ആസിഡിന്‍റെ മഞ്ഞനിറമാണോ അതോ അവനെയോര്‍ത്ത് ഉറങ്ങാതെ കണ്ണിനടിയില്‍ തെളിഞ്ഞ കറുപ്പു നിറമാണോ ആദ്യം മാഞ്ഞത്‌ എന്നെനിക്ക് ഓര്‍മ്മയില്ല. തായ് വേരു മുറിച്ച്‌ എന്നെ വളരാനനുവദിക്കാതെ അവന്‍ തുടങ്ങി വച്ചത് ഇതാ മഹേഷ്‌ പൂര്‍ത്തിയാക്കിയിരിക്കുന്നു    .........................

സ്നേഹമാണെന്നു തെറ്റിദ്ധരിക്കാവുന്ന താക്കീതുകളും മനപ്പൂര്‍വ്വമായി ഉണ്ടാക്കുന്ന മുഖത്തെ ചുളിവുകളും എന്നോട് എല്ലാം വെളിവാക്കുമായിരുന്നു . പക്ഷെ തിരിച്ചറിഞ്ഞത് ഈ ബോണ്‍സായി മരത്തെ കുറിച്ച് അറിഞ്ഞപ്പോളല്ലേ ??

ഒന്നും തുറന്നു പറഞ്ഞില്ലെങ്കിലും എല്ലാം പറയുന്ന അവന്‍റെ കണ്ണുകളില്‍ കത്തിനില്‍ക്കുന്ന അസൂയ മനസ്സിലാക്കി ഞാന്‍ എന്‍റെ എല്ലാ ആണ്‍ സൌഹൃദങ്ങള്‍ക്കും വിട പറഞ്ഞു............................... ശിഖരങ്ങള്‍ വെട്ടി മാറ്റപ്പെട്ടു.

മറയ്ക്കപ്പെടാത്ത ഭാഗങ്ങളില്‍ ചൂഴ്ന്നിറങ്ങുന്ന അവന്‍റെ നോട്ടങ്ങള്‍ തടയാനാകാതെ ഞാന്‍ എന്‍റെ വസ്ത്ര സങ്കല്‍പ്പങ്ങള്‍ മാറ്റിയെഴുതി................... തളിരിലകള്‍ കിള്ളി മാറ്റപ്പെട്ടു.

ആഴങ്ങളിലല്ല ഉപരിതലത്തിലാണ് എന്‍റെ സുഖങ്ങളുടെ കലവറ എന്നു മനസ്സിലാക്കാതെ അവന്‍ എന്‍റെ ശരീരത്തില്‍ ആവര്‍ത്തന വിരസമായ താളങ്ങള്‍ തീര്‍ത്തപ്പോള്‍ എനിക്കുമാത്രമറിയുന്ന എന്‍റെ നാദം പതിയെ പതിയെ മാഞ്ഞു പോയി......................വളര്‍ച്ച പൂര്‍ണമായും മുരടിക്കപ്പെട്ടു.

വന്‍മരങ്ങളെ കുഞ്ഞന്‍മാരാക്കി വളര്‍ത്തുക മാത്രമല്ല അവയുടെ ആകൃതി തനിക്കിഷ്ടപ്പെട്ട രീതിയിലാക്കുകയും ചെയ്യുന്ന അനുഗൃഹീത കലാകാരന്മാരുടെ ആ പ്രതിനിധി, എന്‍റെ ഭര്‍ത്താവ് കോളിംഗ് ബെല്ലടിച്ചു.

വര്‍ഷങ്ങളായി അളന്നു മുറിച്ചു ശീലിച്ച കൃത്യമായ സന്തോഷം ചുണ്ടുകളില്‍ വരുത്തി ഞാന്‍ വാതില്‍ തുറന്നു. .........പിന്നെ ഞാനെന്ന ഈ ബോണ്‍സായി മരം തന്‍റെ തണലായ മഹാവൃക്ഷത്തിന്‍റെ അടിയില്‍ ഒതുങ്ങി നിന്നു.......... ഇനി തളിര്‍ക്കാന്‍ ഒന്നും ബാക്കിയില്ലല്ലോ !!!!!!!!


![ബോണ്‍സായി (ചെറുകഥ )](https://cdn.boolokam.com/articles/2015/03/Ghost-Recon-Future-Soldier-1800x28801.jpg)ഇരുപതാം വിവാഹ വാര്‍ഷികവും പുതിയ ഫ്ലാറ്റിന്‍റെ പാലുകാച്ചും കഴിഞ്ഞ ഞായറാഴ്ച്ചയായിരുന്നു. രണ്ടിനും കൂടി മഹേഷേട്ടന്‍റെ അമ്മാവന്‍ ഞങ്ങള്‍ക്കു തന്ന സമ്മാനമാണ് ഈ ബോണ്‍സായി മരം. വിരുന്നു മുറിയില്‍ അലങ്കാര മത്സ്യങ്ങളുടെ അരികെ ഈ ചെറിയ അത്ഭുതത്തെ പ്രതിഷ്ഠിച്ച ദിവസം മുതല്‍ എന്തോ ഒരാത്മബന്ധം എനിക്കീ മരത്തിനോടു തോന്നിയിരുന്നു. ഈ മുറിയില്‍ വരുമ്പോഴൊക്കെ ഈ മഹാവൃക്ഷത്തിന്റെ ചെറുപതിപ്പിലേക്ക് അറിയാതെ കണ്ണുകള്‍ ഓടിയെത്തുന്നു. ഇന്നലെ അതിന്‍റെ ചെറു ഇലകള്‍ താലോലിച്ചുകൊണ്ടിരുന്നപ്പോള്‍ മഹേഷേട്ടന്‍ വിറകയ്യാല്‍ കെട്ടിയ താലിമാല അതിന്‍റെ കൊമ്പില്‍ ചെറുതായൊന്നു ഉടക്കിയതാണ്. എന്തോ ഭാഗ്യത്തിന് ആ മനോഹരമായ ശിഖരം ഓടിഞ്ഞില്ല. കഴിഞ്ഞ ദിവസം ചില്ലിഗോബി ഉണ്ടാക്കി കൊടുത്തയച്ച പാത്രത്തില്‍ നിറയെ മറുപടി പ്രസംഗത്തിന്‍റെ ചൂടും ചൂരും നിറച്ചുള്ള ഉഴുന്നു വടകളുമായി വന്ന് എന്‍റെ രണ്ടു മണിക്കൂര്‍ കവര്‍ന്നെടുത്ത സുമയാണ് ബോണ്‍സായിമരത്തിനെ കുറിച്ച് എനിക്കറിയാത്തതെല്ലാം പറഞ്ഞു തന്നത്. "വന്‍വൃക്ഷങ്ങളെ ചെറുരൂപത്തിലാക്കി ചെടിച്ചട്ടിയിലും മറ്റും വളര്‍ത്തുന്ന ബോണ്‍സായി ഒരു കലാവിരുതാണത്രെ. ബോണ്‍സായിയാക്കി മാറ്റാന്‍ ഏറ്റവും കൂടുതല്‍ ശ്രദ്ധിക്കേണ്ട വസ്തുത കിളിര്‍ത്തു വരുമ്പോള്‍ മുതലേ വേരുകള്‍ ശ്രദ്ധാപൂര്‍വ്വം വെട്ടിയൊതുക്കുകയാണു പോലും. അതീവ ശ്രദ്ധയോടുള്ള പരിപാലനത്തില്‍ ഏതു മരവും ബോണ്‍സായി ആക്കി മാറ്റാന്‍ സാധിക്കുമത്രെ". ഇതുകൊണ്ടാണോ എനിക്കീ ചെറിയ മരത്തിനോട്‌ ഒരടുപ്പം തോന്നുന്നത്? വന്‍വൃക്ഷങ്ങളെ വളരാന്‍ അനുവദിക്കാതെ ചെറുരൂപമാക്കുന്ന കലാവിരുത് ..................................... ഈ കലാവിരുത് ഞാനെത്ര കണ്ടിരിക്കുന്നു!!!!! ഹോര്‍ലിക്സും ബൂസ്റ്റും, പിന്നെ ടിന്നുകളില്‍ സീല്‍ ചെയ്യപ്പെട്ട ധാതുപോഷണങ്ങളുമെല്ലാം വയറ്റില്‍ നിന്നിളക്കിവിടുന്ന യുണിഫോം പൊതിഞ്ഞ കുരുത്തക്കേടുകളോടു മല്ലടിച്ച്, മാസംതോറും സ്കൂളില്‍ നിന്നു സമ്പാദിക്കുന്ന നോട്ടുകളില്‍ നിന്നും, സ്വന്തം ഇഷ്ട പ്രകാരം ഒരു രൂപ പോലും ചിലവാക്കാന്‍ ലതികയെ അനുവദിക്കാത്തത് അവളുടെ ഭര്‍ത്താവ് രാജീവിന്‍റെ കലാവിരുതല്ലേ??.............................. ജില്ലയുടെ വാനമ്പാടിയെന്ന് കലാമത്സരങ്ങളില്‍ വിധികര്‍ത്താക്കള്ള്‍ വാഴ്ത്തിയ ശ്രീലക്ഷ്മിയുടെ വീട്ടില്‍ ആകെ ഉയരുന്ന സംഗീതം പ്രഷര്‍ കുക്കറിന്‍റെ ചൂളംവിളി മാത്രമായത് അവളുടെ കുഞ്ഞിന്‍റെ അഛന്‍റെ കലാവിരുതല്ലേ?? ........................ ആരോരുമില്ലാത്ത അവസരങ്ങളില്‍ കോളേജിലെ ഇടനാഴികളിലും പാര്‍ക്കിലെ മരത്തണലിലും ആദ്യ കാമുകന്‍ എനിക്കു തന്ന സമ്മാനങ്ങളില്‍ തളിരിടാന്‍ തുടങ്ങിയ എന്‍റെ മനസ്സിനെ മുരടിപ്പിച്ചത് അവന്‍റെ തന്നെ ഈ കലാവിരുതല്ലേ?? ................................. കെമിസ്ട്രി ലാബില്‍ നിന്നിറങ്ങിയപ്പോള്‍ വിരലുകളില്‍ പടര്‍ന്ന നൈട്രിക് ആസിഡിന്‍റെ മഞ്ഞനിറമാണോ അതോ അവനെയോര്‍ത്ത് ഉറങ്ങാതെ കണ്ണിനടിയില്‍ തെളിഞ്ഞ കറുപ്പു നിറമാണോ ആദ്യം മാഞ്ഞത്‌ എന്നെനിക്ക് ഓര്‍മ്മയില്ല. തായ് വേരു മുറിച്ച്‌ എന്നെ വളരാനനുവദിക്കാതെ അവന്‍ തുടങ്ങി വച്ചത് ഇതാ മഹേഷ്‌ പൂര്‍ത്തിയാക്കിയിരിക്കുന്നു ......................... സ്നേഹമാണെന്നു തെറ്റിദ്ധരിക്കാവുന്ന താക്കീതുകളും മനപ്പൂര്‍വ്വമായി ഉണ്ടാക്കുന്ന മുഖത്തെ ചുളിവുകളും എന്നോട് എല്ലാം വെളിവാക്കുമായിരുന്നു . പക്ഷെ തിരിച്ചറിഞ്ഞത് ഈ ബോണ്‍സായി മരത്തെ കുറിച്ച് അറിഞ്ഞപ്പോളല്ലേ ?? ഒന്നും തുറന്നു പറഞ്ഞില്ലെങ്കിലും എല്ലാം പറയുന്ന അവന്‍റെ കണ്ണുകളില്‍ കത്തിനില്‍ക്കുന്ന അസൂയ മനസ്സിലാക്കി ഞാന്‍ എന്‍റെ എല്ലാ ആണ്‍ സൌഹൃദങ്ങള്‍ക്കും വിട പറഞ്ഞു............................... ശിഖരങ്ങള്‍ വെട്ടി മാറ്റപ്പെട്ടു. മറയ്ക്കപ്പെടാത്ത ഭാഗങ്ങളില്‍ ചൂഴ്ന്നിറങ്ങുന്ന അവന്‍റെ നോട്ടങ്ങള്‍ തടയാനാകാതെ ഞാന്‍ എന്‍റെ വസ്ത്ര സങ്കല്‍പ്പങ്ങള്‍ മാറ്റിയെഴുതി................... തളിരിലകള്‍ കിള്ളി മാറ്റപ്പെട്ടു. ആഴങ്ങളിലല്ല ഉപരിതലത്തിലാണ് എന്‍റെ സുഖങ്ങളുടെ കലവറ എന്നു മനസ്സിലാക്കാതെ അവന്‍ എന്‍റെ ശരീരത്തില്‍ ആവര്‍ത്തന വിരസമായ താളങ്ങള്‍ തീര്‍ത്തപ്പോള്‍ എനിക്കുമാത്രമറിയുന്ന എന്‍റെ നാദം പതിയെ പതിയെ മാഞ്ഞു പോയി......................വളര്‍ച്ച പൂര്‍ണമായും മുരടിക്കപ്പെട്ടു. വന്‍മരങ്ങളെ കുഞ്ഞന്‍മാരാക്കി വളര്‍ത്തുക മാത്രമല്ല അവയുടെ ആകൃതി തനിക്കിഷ്ടപ്പെട്ട രീതിയിലാക്കുകയും ചെയ്യുന്ന അനുഗൃഹീത കലാകാരന്മാരുടെ ആ പ്രതിനിധി, എന്‍റെ ഭര്‍ത്താവ് കോളിംഗ് ബെല്ലടിച്ചു. വര്‍ഷങ്ങളായി അളന്നു മുറിച്ചു ശീലിച്ച കൃത്യമായ സന്തോഷം ചുണ്ടുകളില്‍ വരുത്തി ഞാന്‍ വാതില്‍ തുറന്നു. .........പിന്നെ ഞാനെന്ന ഈ ബോണ്‍സായി മരം തന്‍റെ തണലായ മഹാവൃക്ഷത്തിന്‍റെ അടിയില്‍ ഒതുങ്ങി നിന്നു.......... ഇനി തളിര്‍ക്കാന്‍ ഒന്നും ബാക്കിയില്ലല്ലോ !!!!!!!!
