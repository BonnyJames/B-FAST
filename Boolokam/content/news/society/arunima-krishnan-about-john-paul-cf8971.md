---
title: "അക്ഷരങ്ങളെ സ്വർണ്ണവും സ്വർഗ്ഗവുമാക്കിയ പ്രിയ കഥാകാരൻ ജോൺ പോൾ സർ വിട വാങ്ങുമ്പോൾ"
date: 2022-04-24T03:04:17
draft: false
categories: ["Society"]
tags: ['Arunima Krishnan', 'bharathan', 'bharathan director', 'Featured', 'john paul', 'john paul writer', 'malayalam cinema']
author: "Beaumaris"
---

<strong>അക്ഷരങ്ങളെ സ്വർണ്ണവും സ്വർഗ്ഗവുമാക്കിയ പ്രിയ കഥാകാരൻ ജോൺ പോൾ സർ വിട വാങ്ങുമ്പോൾ????</strong>

<strong>അരുണിമ കൃഷ്ണൻ എഴുതുന്നു</strong>

ഗ്രീൻ ബുക്ക്സ് പ്രസിദ്ധീകരിച്ച 'ഒരു കടങ്കഥ പോലെ ഭരതൻ' എന്ന പുസ്തകം ഇന്ന് ഒരാവർത്തി കൂടി വായിച്ചു. തൻ്റെ സുഹൃത്ത് ഭരതനെ പറ്റി എത്ര വൈകാരികമായാണ് ജോൺ പോൾ കുറിച്ചിരിക്കുന്നത്. അതിലൊരംശം പോലും ആകുകയില്ല ഈ കുറിപ്പെന്നും അറിയാം. എങ്കിലും അങ്ങനൊരു സാഹസത്തിനു മുതിരുകയാണ്. മറ്റൊന്നിനുമല്ല. ഒരിക്കലെങ്കിലും നേരിട്ടു കാണണമെന്നും പരിചയപ്പെടാണമെന്നും ആഗ്രഹിച്ച ഒരാൾ കാലയവനികയ്ക്കുള്ളിലേക്ക് മറഞ്ഞപ്പോൾ വല്ലാത്തൊരു വിങ്ങലനുഭവപ്പെടുന്നു. ആശുപത്രിക്കിടക്കയിൽ നിന്നും ഉയിർത്തെണീക്കും എന്നൊരു പ്രതീക്ഷ വച്ചു പുലർത്തിയിരുന്നതു കൊണ്ടുമാകാം ഇന്നീ വീർപ്പുമുട്ടൽ. വ്യാജ വാർത്തകളാണ് വരുന്നതെന്ന് കേൾക്കാൻ ഒരു നിമിഷം എല്ലാവരെയും പോലെ എന്റെ മനസ്സും ആഗ്രഹിച്ചിരുന്നു. പക്ഷേ നിർഭാഗ്യവശാൽ ഒരു കറുത്ത ശനിയായി മാറി ഈ ഏപ്രിൽ 23.

<img class="size-full wp-image-330895 aligncenter" src="https://cdn.boolokam.com/articles/2022/04/mhmhmhh.jpg" alt="" width="623" height="350" />ചില ജന്മങ്ങൾ അടയാളപ്പെടുത്തലുകൾക്കും അതീതമാണ്. അടയാളപെടുത്താൻ ശ്രമിക്കുമ്പോൾ ചിലപ്പോൾ അവ വിസ്മയമാകും, മറ്റു ചിലപ്പോൾ അതിശയവും, അതുമല്ലെങ്കിൽ നൊമ്പരവുമായേക്കാം. ഓരോ പുനർ വായനയിലും അതു വരെ കാണാതിരുന്ന പലതും വെളിപ്പെടുത്തി തരുന്ന ഒരു പാഠപുസ്തകമാണ് ജോൺ പോളെന്ന അതുല്യ കലാകാരൻ. കടന്നു പോന്ന വഴികളത്രയും രസകരമായ ശൈലിയിലൂടെ അവതരിപ്പിക്കാൻ അദ്ദേഹത്തിനോളം കഴിവ് മറ്റാർക്കുമില്ലെന്ന് പറഞ്ഞാൽ അത് അതിശയോക്തിയാവില്ല. മലയാളഭാഷയെ വഴക്കത്തോടെ മെരുക്കിയെടുത്ത കഥാകാരൻ, കഥ പറഞ്ഞു പറഞ്ഞ് കഥയിലേക്ക് ചേക്കേറിയിരിക്കുന്നു. നിരവധി സിനിമകളിലൂടെ തന്റെ കയ്യൊപ്പ് മലയാളികൾക്ക് സുപരിചിതമാക്കിയ ശേഷമാണ് അദ്ദേഹത്തിന്റെയീ മടങ്ങിപ്പോക്കെന്ന് നിസ്സംശയം പറയാം.

<img class="size-full wp-image-330896 aligncenter" src="https://cdn.boolokam.com/articles/2022/04/jjjjjjj.jpg" alt="" width="559" height="351" />ഒരു സംവിധായകന്റെ പല ചിത്രങ്ങൾക്കുവേണ്ടി പല തിരക്കഥാകൃത്തുക്കൾ രചന നടത്താറുണ്ട്. അതുപോലെ തന്നെ ഒരു സംവിധായകന്റെ പല ചിത്രങ്ങൾക്കുവേണ്ടി ഒരെഴുത്തുകാരൻ തന്നെ തിരക്കഥകൾ രചിക്കുന്നതും പതിവാണ്. ജോൺ പോൾ ഈ പറഞ്ഞ രണ്ടാം വിഭാഗത്തിലാണ് വരുന്നത്. ഭരതനു വേണ്ടി നിരവധി ചിത്രങ്ങൾക്കാണ് ജോൺപോൾ തൻ്റെ തൂലിക ചലിപ്പിച്ചിട്ടുള്ളത്. ഭരതനെന്ന സംവിധായകന്റെ കരുതൽ കരങ്ങളായിരുന്നു ജോൺ പോൾ.

<img class="wp-image-330854 aligncenter" src="https://cdn.boolokam.com/articles/2022/04/feefef.jpg" alt="" width="782" height="391" />അതേപോലെ തന്നെയായിരുന്നു ജോണ് പോളിനു ഭരതനും. (പല ഓർമ്മ കുറിപ്പുകളിൽ നിന്നും എനിക്കു മനസ്സിലാക്കാൻ കഴിഞ്ഞത്).
വെട്ടിയും തിരുത്തിയും ഇന്നിതെത്രാമത്തെ തവണയാണ് എഴുതുന്നതെന്നും നിശ്ചയമില്ല. കാരണം ഓരോ തവണയും പുതിയ രൂപത്തിലും ഭാവത്തിലും അദ്ദേഹം മുന്നിൽ വരുന്നതു പോലെ അനുഭവപ്പെടുന്നു. ഫ്ലൂട്ട് വായിച്ചു മുന്നേ പോകുന്ന മാന്ത്രികന്റെ പിന്നാലെ പായുന്നവരെപ്പോലെ പലരും അദ്ദേഹത്തിന്റെ രചനാ ശൈലിയെ പിന്തുടരാനിന്നും ശ്രമിക്കുകയാണ്. അതുകൊണ്ട് തന്നെ, അദ്ദേഹം സൃഷ്ടിച്ച കഥാപാത്രങ്ങളുടെ കരുത്തിലും സവിശേഷതയിലും ആകൃഷ്ടരായ ഒരു തലമുറയിവിടെയവശേഷിക്കുമ്പോൾ, ഒരു കലാകാരനെന്ന നിലയിൽ ആ ജീവിതം ധന്യമായിരുന്നുവെന്നു നമുക്ക് ഉറപ്പിച്ചു പറയാം. അതു തന്നെയാവും അദ്ദേഹത്തിനു കിട്ടുന്ന ഏറ്റവും വലിയ അംഗീകാരവും. ആദരാഞ്ജലികൾ സർ......


![അക്ഷരങ്ങളെ സ്വർണ്ണവും സ്വർഗ്ഗവുമാക്കിയ പ്രിയ കഥാകാരൻ ജോൺ പോൾ സർ വിട വാങ്ങുമ്പോൾ](https://cdn.boolokam.com/articles/2022/04/mhmhmhh.jpg)**അക്ഷരങ്ങളെ സ്വർണ്ണവും സ്വർഗ്ഗവുമാക്കിയ പ്രിയ കഥാകാരൻ ജോൺ പോൾ സർ വിട വാങ്ങുമ്പോൾ????** **അരുണിമ കൃഷ്ണൻ എഴുതുന്നു** ഗ്രീൻ ബുക്ക്സ് പ്രസിദ്ധീകരിച്ച 'ഒരു കടങ്കഥ പോലെ ഭരതൻ' എന്ന പുസ്തകം ഇന്ന് ഒരാവർത്തി കൂടി വായിച്ചു. തൻ്റെ സുഹൃത്ത് ഭരതനെ പറ്റി എത്ര വൈകാരികമായാണ് ജോൺ പോൾ കുറിച്ചിരിക്കുന്നത്. അതിലൊരംശം പോലും ആകുകയില്ല ഈ കുറിപ്പെന്നും അറിയാം. എങ്കിലും അങ്ങനൊരു സാഹസത്തിനു മുതിരുകയാണ്. മറ്റൊന്നിനുമല്ല. ഒരിക്കലെങ്കിലും നേരിട്ടു കാണണമെന്നും പരിചയപ്പെടാണമെന്നും ആഗ്രഹിച്ച ഒരാൾ കാലയവനികയ്ക്കുള്ളിലേക്ക് മറഞ്ഞപ്പോൾ വല്ലാത്തൊരു വിങ്ങലനുഭവപ്പെടുന്നു. ആശുപത്രിക്കിടക്കയിൽ നിന്നും ഉയിർത്തെണീക്കും എന്നൊരു പ്രതീക്ഷ വച്ചു പുലർത്തിയിരുന്നതു കൊണ്ടുമാകാം ഇന്നീ വീർപ്പുമുട്ടൽ. വ്യാജ വാർത്തകളാണ് വരുന്നതെന്ന് കേൾക്കാൻ ഒരു നിമിഷം എല്ലാവരെയും പോലെ എന്റെ മനസ്സും ആഗ്രഹിച്ചിരുന്നു. പക്ഷേ നിർഭാഗ്യവശാൽ ഒരു കറുത്ത ശനിയായി മാറി ഈ ഏപ്രിൽ 23. ചില ജന്മങ്ങൾ അടയാളപ്പെടുത്തലുകൾക്കും അതീതമാണ്. അടയാളപെടുത്താൻ ശ്രമിക്കുമ്പോൾ ചിലപ്പോൾ അവ വിസ്മയമാകും, മറ്റു ചിലപ്പോൾ അതിശയവും, അതുമല്ലെങ്കിൽ നൊമ്പരവുമായേക്കാം. ഓരോ പുനർ വായനയിലും അതു വരെ കാണാതിരുന്ന പലതും വെളിപ്പെടുത്തി തരുന്ന ഒരു പാഠപുസ്തകമാണ് ജോൺ പോളെന്ന അതുല്യ കലാകാരൻ. കടന്നു പോന്ന വഴികളത്രയും രസകരമായ ശൈലിയിലൂടെ അവതരിപ്പിക്കാൻ അദ്ദേഹത്തിനോളം കഴിവ് മറ്റാർക്കുമില്ലെന്ന് പറഞ്ഞാൽ അത് അതിശയോക്തിയാവില്ല. മലയാളഭാഷയെ വഴക്കത്തോടെ മെരുക്കിയെടുത്ത കഥാകാരൻ, കഥ പറഞ്ഞു പറഞ്ഞ് കഥയിലേക്ക് ചേക്കേറിയിരിക്കുന്നു. നിരവധി സിനിമകളിലൂടെ തന്റെ കയ്യൊപ്പ് മലയാളികൾക്ക് സുപരിചിതമാക്കിയ ശേഷമാണ് അദ്ദേഹത്തിന്റെയീ മടങ്ങിപ്പോക്കെന്ന് നിസ്സംശയം പറയാം. ![](https://cdn.boolokam.com/articles/2022/04/jjjjjjj.jpg)ഒരു സംവിധായകന്റെ പല ചിത്രങ്ങൾക്കുവേണ്ടി പല തിരക്കഥാകൃത്തുക്കൾ രചന നടത്താറുണ്ട്. അതുപോലെ തന്നെ ഒരു സംവിധായകന്റെ പല ചിത്രങ്ങൾക്കുവേണ്ടി ഒരെഴുത്തുകാരൻ തന്നെ തിരക്കഥകൾ രചിക്കുന്നതും പതിവാണ്. ജോൺ പോൾ ഈ പറഞ്ഞ രണ്ടാം വിഭാഗത്തിലാണ് വരുന്നത്. ഭരതനു വേണ്ടി നിരവധി ചിത്രങ്ങൾക്കാണ് ജോൺപോൾ തൻ്റെ തൂലിക ചലിപ്പിച്ചിട്ടുള്ളത്. ഭരതനെന്ന സംവിധായകന്റെ കരുതൽ കരങ്ങളായിരുന്നു ജോൺ പോൾ. ![](https://cdn.boolokam.com/articles/2022/04/feefef.jpg)അതേപോലെ തന്നെയായിരുന്നു ജോണ് പോളിനു ഭരതനും. (പല ഓർമ്മ കുറിപ്പുകളിൽ നിന്നും എനിക്കു മനസ്സിലാക്കാൻ കഴിഞ്ഞത്). വെട്ടിയും തിരുത്തിയും ഇന്നിതെത്രാമത്തെ തവണയാണ് എഴുതുന്നതെന്നും നിശ്ചയമില്ല. കാരണം ഓരോ തവണയും പുതിയ രൂപത്തിലും ഭാവത്തിലും അദ്ദേഹം മുന്നിൽ വരുന്നതു പോലെ അനുഭവപ്പെടുന്നു. ഫ്ലൂട്ട് വായിച്ചു മുന്നേ പോകുന്ന മാന്ത്രികന്റെ പിന്നാലെ പായുന്നവരെപ്പോലെ പലരും അദ്ദേഹത്തിന്റെ രചനാ ശൈലിയെ പിന്തുടരാനിന്നും ശ്രമിക്കുകയാണ്. അതുകൊണ്ട് തന്നെ, അദ്ദേഹം സൃഷ്ടിച്ച കഥാപാത്രങ്ങളുടെ കരുത്തിലും സവിശേഷതയിലും ആകൃഷ്ടരായ ഒരു തലമുറയിവിടെയവശേഷിക്കുമ്പോൾ, ഒരു കലാകാരനെന്ന നിലയിൽ ആ ജീവിതം ധന്യമായിരുന്നുവെന്നു നമുക്ക് ഉറപ്പിച്ചു പറയാം. അതു തന്നെയാവും അദ്ദേഹത്തിനു കിട്ടുന്ന ഏറ്റവും വലിയ അംഗീകാരവും. ആദരാഞ്ജലികൾ സർ......
