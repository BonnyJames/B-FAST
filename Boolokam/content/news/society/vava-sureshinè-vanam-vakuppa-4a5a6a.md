---
title: "വാവാ സുരേഷിനെ വനം വകുപ്പില്‍ എടുക്കരുതോ..?"
date: 2014-06-06T11:34:48
draft: false
categories: ["Society"]
tags: ['Affordable Housing', 'Ibiza']
author: "Beaumaris"
---

<img class="aligncenter size-full wp-image-157045" src="https://cdn.boolokam.com/articles/2014/06/Untitled-5.jpg" alt="Untitled-5" width="650" height="366" />
നാട്ടില്‍ പാമ്പിനെ കണ്ടാല്‍, അതു വന്യജീവി സംരക്ഷണ നിയമത്തിന്റെ ഷെഡ്യൂളില്‍ പെട്ടതാണെങ്കില്‍, അതായതു വല്ല മൂര്‍ഖനോ, രാജവെമ്പാലയോ മറ്റോ ആണെങ്കില്‍ ഉടന്‍ വനം വകുപ്പിനെ വിവരം അറിയിക്കണമെന്നു നിയമം. പത്താം ക്ലാസ്സ് പാസ്സായി പി എസ്സ് സി വഴി ജോലിയില്‍ കയറിയ പാവം ഫോറസ്റ്റ് ഗാര്‍ഡുകള്‍ പാമ്പിനെ കണ്ടിട്ട് എന്തു ചെയ്യാന്‍? അവര്‍ ഉടന്‍ വാവാ സുരേഷിന്റെ അല്ലെങ്കില്‍ മറ്റേതെങ്കിലും പ്രാദേശിക പാമ്പു പിടുത്തക്കാരന്റെ നമ്പറില്‍ വിളിക്കുന്നു. സുരേഷ് വരുന്നു, പാമ്പിനെ പിടിക്കുന്നു, ചാക്കിലാക്കുന്നു, ഫോറസ്റ്റിന്റെ ജീപ്പില്‍ കയറ്റി ഗാര്‍ഡുമാരുടെ അകമ്പടിയോടെ ശ്രീമാന്‍ സുരേഷ് തന്നെ പാമ്പിനെ കാട്ടില്‍ കൊണ്ടു പോയി വിടുന്നു.

എനിക്ക് ഒരു സംശയം: ഈ വാവാ സുരേഷിനെ അങ്ങു ഫോറസ്റ്റില്‍ എടുക്കരുതോ. പണി ചെയ്യാന്‍ സുരേഷും ശമ്പളം വാങ്ങാന്‍ പണിയറിയാത്ത ഫോറസ്റ്റുകാരും എന്ന ഈ ഏര്‍പ്പാടു ശരിയാണോ? പി എസ്സ് സി യും എംപ്ലോയ്മന്റ് എക്‌സ്‌ചേഞ്ചുമൊക്കെയുണ്ടെങ്കിലും അതിനു സമാന്തരമായി പാവപ്പെട്ട തൊഴിലന്വേഷകരുടെ കൈയ്യില്‍ നിന്നും കാശു വാങ്ങി താല്‍കാലിക തസ്തികകളില്‍ നിയമിച്ച ശേഷം വര്‍ഷങ്ങള്‍ കഴിഞ്ഞ് അവരെ സ്ഥിരപ്പെടുത്തുന്ന ഒരു ഏര്‍പ്പാട് നിരന്തരമായി എല്ലാ സര്‍ക്കാര്‍ വകുപ്പുകളിലും നടന്നു പോരുന്ന ഈ നാട്ടില്‍ ഈ വാവാ സുരേഷിനെ പോലെ പണിയറിയാവുന്ന ആളുകളെ പി എസ്സ് സി യുടെ ഒബ്ജക്റ്റീവ് ഗുസ്തിയില്ലാതെ ജോലിക്കെടുക്കുന്ന കാര്യം അസാധ്യമാണോ?

മാത്രവുമല്ല, എസ്സ് എസ്സ് എല്‍ സി മാത്രം മതിയാവുന്ന ഫോറസ്റ്റ് ഗാര്‍ഡ് ജോലി ചെയ്യുന്നവരില്‍ ഭൂരിപക്ഷവും ബിരുദധാരികളാണെങ്കിലും, ഒരു ശരാശരി സുവോളജി ബിരുദധാരിയേക്കാള്‍ കൂടുതല്‍ പാമ്പു വിജ്ഞാനം വാവാ സുരേഷിനുണ്ട്. പാമ്പിന്‍ വിഷമെന്നത് രാസ വിഷമല്ലെന്നും പ്രോട്ടീന്‍ അഥവാ മാംസ്യമാണെന്നും, അത് ആഹരിക്കപ്പെട്ടാല്‍ ദഹിച്ച് അഥവാ വിഘടിച്ചു പോവുമെന്നും, നേരിട്ട് രക്തത്തില്‍ കലര്‍ന്നാല്‍ മാത്രമേ അപകടമുള്ളൂ എന്നുമൊക്കെ ശരാശരി സുവോളജി/കെമിസ്ട്രി ബിരുദധാരി ശരിക്കു ഗ്രഹിച്ചുകൊള്ളണമെന്നില്ല, പക്ഷെ വാവാ സുരേഷിതൊക്കെ പഠിച്ചിരിക്കുന്നു.

അതുപോലെ കേരളത്തില്‍ നൂറോളം ഇനം പാമ്പുകളുണ്ടെങ്കിലും അവയില്‍ വിഷമുള്ളത് നാല് ഇനങ്ങള്‍ക്കു മാത്രമാണെന്നു ധരിച്ച എത്ര ബിരുദധാരികള്‍ കാണും? അവയെ കാഴ്ച്ചയില്‍ തിരിച്ചറിയാനുള്ള പാഠമൊക്കെ (morphology) സുവോളജി ബിരുദക്കാര്‍ പാഠപുസ്തകത്തില്‍ പഠിക്കുമെങ്കിലും, എത്ര ബിരുദധാരികള്‍ക്ക് ഈ പാമ്പുകളെ യഥാര്‍ത്ഥത്തില്‍ തിരിച്ചറിയാന്‍ സാധിക്കും? അപ്പോള്‍ ബിരുധമില്ലാതെ തന്നെ ഇതൊക്കെ സാധിക്കുന്ന വാവാ സുരേഷിനെ അദ്ദേഹത്തിന്റെ ഔദ്യോഗിക വിദ്യാഭ്യാസത്തിലെ കുറവുകള്‍ അവഗണിച്ച് ഉചിതമായ തസ്തികയില്‍ നിയമിക്കാന്‍ വനം വകുപ്പ് തയ്യാറാവേണ്ടതല്ലേ.

ഓട്ടക്കാരേയും ചാട്ടക്കാരേയും ബാസ്‌കറ്റ് ബോള്‍ കളിക്കാരേയുമൊക്കെ സ്‌പോര്‍ട്ട്‌സ് ക്വാട്ടയില്‍ ജോലിയിലെടുത്തിട്ട് അവരെക്കൊണ്ട് ഗുമസ്തപ്പണി ചെയ്യിക്കുന്ന വിചിത്രമായ നാടാണിതെന്നു കൂടി ഓര്‍ക്കണം.

മാറ്റുവിന്‍ ചട്ടങ്ങളെ, അല്ലെങ്കില്‍....

&amp;nbsp;


![വാവാ സുരേഷിനെ വനം വകുപ്പില്‍ എടുക്കരുതോ..?](https://cdn.boolokam.com/articles/2014/06/Untitled-5.jpg)നാട്ടില്‍ പാമ്പിനെ കണ്ടാല്‍, അതു വന്യജീവി സംരക്ഷണ നിയമത്തിന്റെ ഷെഡ്യൂളില്‍ പെട്ടതാണെങ്കില്‍, അതായതു വല്ല മൂര്‍ഖനോ, രാജവെമ്പാലയോ മറ്റോ ആണെങ്കില്‍ ഉടന്‍ വനം വകുപ്പിനെ വിവരം അറിയിക്കണമെന്നു നിയമം. പത്താം ക്ലാസ്സ് പാസ്സായി പി എസ്സ് സി വഴി ജോലിയില്‍ കയറിയ പാവം ഫോറസ്റ്റ് ഗാര്‍ഡുകള്‍ പാമ്പിനെ കണ്ടിട്ട് എന്തു ചെയ്യാന്‍? അവര്‍ ഉടന്‍ വാവാ സുരേഷിന്റെ അല്ലെങ്കില്‍ മറ്റേതെങ്കിലും പ്രാദേശിക പാമ്പു പിടുത്തക്കാരന്റെ നമ്പറില്‍ വിളിക്കുന്നു. സുരേഷ് വരുന്നു, പാമ്പിനെ പിടിക്കുന്നു, ചാക്കിലാക്കുന്നു, ഫോറസ്റ്റിന്റെ ജീപ്പില്‍ കയറ്റി ഗാര്‍ഡുമാരുടെ അകമ്പടിയോടെ ശ്രീമാന്‍ സുരേഷ് തന്നെ പാമ്പിനെ കാട്ടില്‍ കൊണ്ടു പോയി വിടുന്നു. എനിക്ക് ഒരു സംശയം: ഈ വാവാ സുരേഷിനെ അങ്ങു ഫോറസ്റ്റില്‍ എടുക്കരുതോ. പണി ചെയ്യാന്‍ സുരേഷും ശമ്പളം വാങ്ങാന്‍ പണിയറിയാത്ത ഫോറസ്റ്റുകാരും എന്ന ഈ ഏര്‍പ്പാടു ശരിയാണോ? പി എസ്സ് സി യും എംപ്ലോയ്മന്റ് എക്‌സ്‌ചേഞ്ചുമൊക്കെയുണ്ടെങ്കിലും അതിനു സമാന്തരമായി പാവപ്പെട്ട തൊഴിലന്വേഷകരുടെ കൈയ്യില്‍ നിന്നും കാശു വാങ്ങി താല്‍കാലിക തസ്തികകളില്‍ നിയമിച്ച ശേഷം വര്‍ഷങ്ങള്‍ കഴിഞ്ഞ് അവരെ സ്ഥിരപ്പെടുത്തുന്ന ഒരു ഏര്‍പ്പാട് നിരന്തരമായി എല്ലാ സര്‍ക്കാര്‍ വകുപ്പുകളിലും നടന്നു പോരുന്ന ഈ നാട്ടില്‍ ഈ വാവാ സുരേഷിനെ പോലെ പണിയറിയാവുന്ന ആളുകളെ പി എസ്സ് സി യുടെ ഒബ്ജക്റ്റീവ് ഗുസ്തിയില്ലാതെ ജോലിക്കെടുക്കുന്ന കാര്യം അസാധ്യമാണോ? മാത്രവുമല്ല, എസ്സ് എസ്സ് എല്‍ സി മാത്രം മതിയാവുന്ന ഫോറസ്റ്റ് ഗാര്‍ഡ് ജോലി ചെയ്യുന്നവരില്‍ ഭൂരിപക്ഷവും ബിരുദധാരികളാണെങ്കിലും, ഒരു ശരാശരി സുവോളജി ബിരുദധാരിയേക്കാള്‍ കൂടുതല്‍ പാമ്പു വിജ്ഞാനം വാവാ സുരേഷിനുണ്ട്. പാമ്പിന്‍ വിഷമെന്നത് രാസ വിഷമല്ലെന്നും പ്രോട്ടീന്‍ അഥവാ മാംസ്യമാണെന്നും, അത് ആഹരിക്കപ്പെട്ടാല്‍ ദഹിച്ച് അഥവാ വിഘടിച്ചു പോവുമെന്നും, നേരിട്ട് രക്തത്തില്‍ കലര്‍ന്നാല്‍ മാത്രമേ അപകടമുള്ളൂ എന്നുമൊക്കെ ശരാശരി സുവോളജി/കെമിസ്ട്രി ബിരുദധാരി ശരിക്കു ഗ്രഹിച്ചുകൊള്ളണമെന്നില്ല, പക്ഷെ വാവാ സുരേഷിതൊക്കെ പഠിച്ചിരിക്കുന്നു. അതുപോലെ കേരളത്തില്‍ നൂറോളം ഇനം പാമ്പുകളുണ്ടെങ്കിലും അവയില്‍ വിഷമുള്ളത് നാല് ഇനങ്ങള്‍ക്കു മാത്രമാണെന്നു ധരിച്ച എത്ര ബിരുദധാരികള്‍ കാണും? അവയെ കാഴ്ച്ചയില്‍ തിരിച്ചറിയാനുള്ള പാഠമൊക്കെ (morphology) സുവോളജി ബിരുദക്കാര്‍ പാഠപുസ്തകത്തില്‍ പഠിക്കുമെങ്കിലും, എത്ര ബിരുദധാരികള്‍ക്ക് ഈ പാമ്പുകളെ യഥാര്‍ത്ഥത്തില്‍ തിരിച്ചറിയാന്‍ സാധിക്കും? അപ്പോള്‍ ബിരുധമില്ലാതെ തന്നെ ഇതൊക്കെ സാധിക്കുന്ന വാവാ സുരേഷിനെ അദ്ദേഹത്തിന്റെ ഔദ്യോഗിക വിദ്യാഭ്യാസത്തിലെ കുറവുകള്‍ അവഗണിച്ച് ഉചിതമായ തസ്തികയില്‍ നിയമിക്കാന്‍ വനം വകുപ്പ് തയ്യാറാവേണ്ടതല്ലേ. ഓട്ടക്കാരേയും ചാട്ടക്കാരേയും ബാസ്‌കറ്റ് ബോള്‍ കളിക്കാരേയുമൊക്കെ സ്‌പോര്‍ട്ട്‌സ് ക്വാട്ടയില്‍ ജോലിയിലെടുത്തിട്ട് അവരെക്കൊണ്ട് ഗുമസ്തപ്പണി ചെയ്യിക്കുന്ന വിചിത്രമായ നാടാണിതെന്നു കൂടി ഓര്‍ക്കണം. മാറ്റുവിന്‍ ചട്ടങ്ങളെ, അല്ലെങ്കില്‍.... &nbsp;
