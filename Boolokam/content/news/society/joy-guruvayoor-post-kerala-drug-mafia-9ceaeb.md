---
title: "എത്ര ഭീകരം ഈയവസ്ഥ !"
date: 2022-08-27T15:13:06
draft: false
categories: ["Society"]
tags: ['crime', 'drugs mafia', 'kerala']
author: "Beaumaris"
---

<strong>എത്ര ഭീകരം ഈയവസ്ഥ !</strong>

<strong>Joy Guruvayoor</strong>

കഴിഞ്ഞ നാലഞ്ചു വർഷങ്ങൾക്കിടേ കേരളയുവതയുടെ വലിയൊരുഭാഗം, മയക്കുമരുന്നുകളുടെ കരാളഹസ്തങ്ങളിലമർന്നു കഴിഞ്ഞുവെന്നത് ഏറെ മനോവേദനയുളവാക്കുന്നു. ഹൈസ്ക്കൂൾമുതൽ മുകളിലോട്ടുള്ള വിദ്യാർത്ഥികളെ വശംവദരാക്കാൻ മയക്കുമയന്ന് ദല്ലാൾമാർ കറങ്ങിനടക്കുകയാണ്.
ആൺകുട്ടികൾക്കു തത്തുല്യമായി പെൺകുട്ടികളും മയക്കുമരുന്നുപയോഗ, വിതരണ ശൃംഗലയുടെ കണ്ണികളാണ്! 3,4-MDMA; Ecstasy (E, X, XTC); Molly; Mandy; Pingers/Pingas എന്നീ പേരുകളിലറിയപ്പെടുന്ന Methyl​enedioxy​methamphetamine എന്ന മയക്കുമരുന്നിൻ്റെ കേവലം ഒരൊറ്റതവണത്തെ ഉപയോഗത്തിലൂടെതന്നെ ഉപഭോക്താവ് അതിനടിമയായി മാറുന്നുവെന്നോർക്കണം!

വരുംവരായ്കകളെക്കുറിച്ച് അധികമൊന്നും ചിന്തിക്കാത്ത കുട്ടികൾ സുഹൃത്തുക്കളുടെ പ്രലോഭനത്തിനുവഴങ്ങിയോ ചതിയിലൂടെയോ ആദ്യഡോസുകൾ സ്വീകരിക്കപ്പെടുന്നു. പിന്നീട് അവ കിട്ടാതാകുമ്പോൾ പരക്കംപാച്ചിലാണ്. വൻവിലയുള്ള ഡ്രഗ്സ് വാങ്ങാൻ ആഭരണങ്ങളടക്കമുള്ള വീട്ടിലെ സാധനങ്ങൾ മോഷ്ടിച്ചുവിറ്റും മാതാപിതാക്കളെ ഭീഷണിപ്പെടുത്തിയും സ്വയം ലൈംഗികബന്ധത്തിനു വിധേയരാകുകയും ചെയ്തുകൊണ്ട് നമ്മുടെ ഭാവിവാഗ്ദാനങ്ങളായ കുട്ടികൾ നശിച്ചുവെണ്ണീറാവുന്ന കാഴ്ച്ചകൾ ഹൃദയഭേദകംതന്നെ.

[video width="480" height="360" mp4="https://cdn.boolokam.com/articles/2022/08/w4.mp4"][/video]

മയക്കുമരുന്നിൻ്റെ ഈ ദ്രുതവ്യാപനം കേരളത്തിലുണ്ടാവാൻ കാരണം സർക്കാരിൻ്റെ അനാസ്ഥാപരമായ സമീപനവും ജാഗ്രതയില്ലായ്മയും ഉത്തരവാദിത്വക്കുറവുമാണെന്ന് പറയാതെവയ്യ. ദിവസവും കിലോകണക്കിന് ലഹരിയാണ് കേരളത്തിലേക്കൊഴുകപ്പെടുന്നത്. അന്താരാഷ്ട്ര കമ്പോളത്തിൽ കോടിക്കണക്കിനു രൂപയുടെ വിലവരുന്ന ഡ്രഗ് പ്രൊഡക്ട്സ്! ഇവയിൽ പിടിയിലാവുന്നത് കേവലം 10% മാത്രമായിരിക്കും!

ഈ വ്യാപനത്തിനൊരു തടയിടുവാൻ നമ്മളാരുത്തരും ജാഗരൂകരാവേണ്ടതുണ്ട്. കേരള പോലീസിൻ്റെ Anti-narcotic Army യിൽ നമ്മളും അണിചേരുക. മയക്കുമരുന്നിൻ്റെ ഉപയോഗമോ വിപണനമോ ശ്രദ്ധയിൽപ്പെടുന്ന നിമിഷം 999 59 66 666 എന്ന നമ്പറിൽ വിളിക്കുകയോ വിശദവിവരങ്ങളും ഫോട്ടോയുംവെച്ച് സന്ദേശമയക്കുകയോ ചെയ്യുക. സന്ദേശമയക്കുന്നവരുടെ പേരോ വിവരങ്ങളോ പോലീസിനുവരെ മനസ്സിലാക്കാൻ സാധിക്കാത്തവിധത്തിലാണ് ഈ നമ്പർ സെറ്റുചെയ്തിരിക്കുന്നത്. കണ്ടത് പറഞ്ഞതിന് സ്വയം ദുരിതമനുഭവിക്കേണ്ടിവന്നാലോ എന്ന ആശങ്കയ്ക്ക് അടിസ്ഥാനമില്ലെന്നർത്ഥം.

മയക്കുമരുന്നിൽനിന്ന് നമ്മുടെ കുരുന്നുകളെ രക്ഷപ്പെടുത്താൻ നാർക്കോട്ടിക് സോൾജ്യറായി നമുക്ക് മുന്നിട്ടിറങ്ങാം. നാർക്കോട്ടിക് സെല്ലിനെ വിവരമറിയിക്കാനുള്ള നമ്പർ വീണ്ടും ചേർക്കുന്നു. 999 59 66 666. ഇതിപ്പോൾത്തന്നെ മൊബൈലിൽ സേവ് ചെയ്തുവയ്ക്കുക.
**എത്ര ഭീകരം ഈയവസ്ഥ !** **Joy Guruvayoor** കഴിഞ്ഞ നാലഞ്ചു വർഷങ്ങൾക്കിടേ കേരളയുവതയുടെ വലിയൊരുഭാഗം, മയക്കുമരുന്നുകളുടെ കരാളഹസ്തങ്ങളിലമർന്നു കഴിഞ്ഞുവെന്നത് ഏറെ മനോവേദനയുളവാക്കുന്നു. ഹൈസ്ക്കൂൾമുതൽ മുകളിലോട്ടുള്ള വിദ്യാർത്ഥികളെ വശംവദരാക്കാൻ മയക്കുമയന്ന് ദല്ലാൾമാർ കറങ്ങിനടക്കുകയാണ്. ആൺകുട്ടികൾക്കു തത്തുല്യമായി പെൺകുട്ടികളും മയക്കുമരുന്നുപയോഗ, വിതരണ ശൃംഗലയുടെ കണ്ണികളാണ്! 3,4-MDMA; Ecstasy (E, X, XTC); Molly; Mandy; Pingers/Pingas എന്നീ പേരുകളിലറിയപ്പെടുന്ന Methyl​enedioxy​methamphetamine എന്ന മയക്കുമരുന്നിൻ്റെ കേവലം ഒരൊറ്റതവണത്തെ ഉപയോഗത്തിലൂടെതന്നെ ഉപഭോക്താവ് അതിനടിമയായി മാറുന്നുവെന്നോർക്കണം! വരുംവരായ്കകളെക്കുറിച്ച് അധികമൊന്നും ചിന്തിക്കാത്ത കുട്ടികൾ സുഹൃത്തുക്കളുടെ പ്രലോഭനത്തിനുവഴങ്ങിയോ ചതിയിലൂടെയോ ആദ്യഡോസുകൾ സ്വീകരിക്കപ്പെടുന്നു. പിന്നീട് അവ കിട്ടാതാകുമ്പോൾ പരക്കംപാച്ചിലാണ്. വൻവിലയുള്ള ഡ്രഗ്സ് വാങ്ങാൻ ആഭരണങ്ങളടക്കമുള്ള വീട്ടിലെ സാധനങ്ങൾ മോഷ്ടിച്ചുവിറ്റും മാതാപിതാക്കളെ ഭീഷണിപ്പെടുത്തിയും സ്വയം ലൈംഗികബന്ധത്തിനു വിധേയരാകുകയും ചെയ്തുകൊണ്ട് നമ്മുടെ ഭാവിവാഗ്ദാനങ്ങളായ കുട്ടികൾ നശിച്ചുവെണ്ണീറാവുന്ന കാഴ്ച്ചകൾ ഹൃദയഭേദകംതന്നെ. [video width="480" height="360" mp4="https://cdn.boolokam.com/articles/2022/08/w4.mp4"][/video] മയക്കുമരുന്നിൻ്റെ ഈ ദ്രുതവ്യാപനം കേരളത്തിലുണ്ടാവാൻ കാരണം സർക്കാരിൻ്റെ അനാസ്ഥാപരമായ സമീപനവും ജാഗ്രതയില്ലായ്മയും ഉത്തരവാദിത്വക്കുറവുമാണെന്ന് പറയാതെവയ്യ. ദിവസവും കിലോകണക്കിന് ലഹരിയാണ് കേരളത്തിലേക്കൊഴുകപ്പെടുന്നത്. അന്താരാഷ്ട്ര കമ്പോളത്തിൽ കോടിക്കണക്കിനു രൂപയുടെ വിലവരുന്ന ഡ്രഗ് പ്രൊഡക്ട്സ്! ഇവയിൽ പിടിയിലാവുന്നത് കേവലം 10% മാത്രമായിരിക്കും! ഈ വ്യാപനത്തിനൊരു തടയിടുവാൻ നമ്മളാരുത്തരും ജാഗരൂകരാവേണ്ടതുണ്ട്. കേരള പോലീസിൻ്റെ Anti-narcotic Army യിൽ നമ്മളും അണിചേരുക. മയക്കുമരുന്നിൻ്റെ ഉപയോഗമോ വിപണനമോ ശ്രദ്ധയിൽപ്പെടുന്ന നിമിഷം 999 59 66 666 എന്ന നമ്പറിൽ വിളിക്കുകയോ വിശദവിവരങ്ങളും ഫോട്ടോയുംവെച്ച് സന്ദേശമയക്കുകയോ ചെയ്യുക. സന്ദേശമയക്കുന്നവരുടെ പേരോ വിവരങ്ങളോ പോലീസിനുവരെ മനസ്സിലാക്കാൻ സാധിക്കാത്തവിധത്തിലാണ് ഈ നമ്പർ സെറ്റുചെയ്തിരിക്കുന്നത്. കണ്ടത് പറഞ്ഞതിന് സ്വയം ദുരിതമനുഭവിക്കേണ്ടിവന്നാലോ എന്ന ആശങ്കയ്ക്ക് അടിസ്ഥാനമില്ലെന്നർത്ഥം. മയക്കുമരുന്നിൽനിന്ന് നമ്മുടെ കുരുന്നുകളെ രക്ഷപ്പെടുത്താൻ നാർക്കോട്ടിക് സോൾജ്യറായി നമുക്ക് മുന്നിട്ടിറങ്ങാം. നാർക്കോട്ടിക് സെല്ലിനെ വിവരമറിയിക്കാനുള്ള നമ്പർ വീണ്ടും ചേർക്കുന്നു. 999 59 66 666. ഇതിപ്പോൾത്തന്നെ മൊബൈലിൽ സേവ് ചെയ്തുവയ്ക്കുക.
