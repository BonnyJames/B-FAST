---
title: "ജോൺ ഹോനായിക്ക് മരണമില്ല...!!"
date: 2021-09-13T16:09:03
draft: false
categories: ["Society"]
tags: ['Aaron Judge', 'actor risabava', 'john honai', 'Josemon Vazhayil', 'risabava']
author: "Beaumaris"
---

<strong>Josemon Vazhayil </strong>

<strong>ജോൺ ഹോനായിക്ക് മരണമില്ല...!!</strong>

തിയറ്ററിൽ പോയി സിനിമ കാണാൻ സാധിക്കുക എന്നത് വല്ലപ്പോഴും വീണുകിട്ടുന്ന സുവർണ്ണനിമിഷങ്ങളായിരുന്ന 90 കാലഘട്ടം. അന്ന് തിയറ്ററിൽ കണ്ടിട്ടൂള്ള സിനിമകളുടെ എണ്ണമെന്നത് ഒരു കൈയിൽ എണ്ണിയാലും വിരലുകൾ ബാക്കിയാവും. അങ്ങനെയൊരു കാലത്ത്, അവിചാരിതമായി വീട്ടിൽ നിന്നും സിനിമ കാണിക്കാൻ കൊണ്ടുപോയ ആ യാത്ര, അന്നത്തെ ആ പത്ത് വയസുകാരൻ ഇന്നും മറക്കാതെ മനസിൻ്റെ കോണിൽ പുസ്തകത്താളിലെ മയിൽ പീലി കണക്കെ സൂക്ഷിച്ച് വച്ചിരിക്കുന്നതിന് പിന്നിലെ കാരണം ആ സിനിമയിലെ കോമഡികളായിരുന്നില്ല, മറിച്ച് ആ സിനിമയിലെ വില്ലൻ്റെ മുഖം മാത്രമായിരുന്നു. സിനിമയിലെ പല കോമഡികളും മനസിലാക്കാൻ പിന്നെയും കുറച്ചുകൂടി പ്രായം കടക്കേണ്ടി വന്നു.

അന്ന് ആ പെട്ടിക്ക് വേണ്ടി അമ്മച്ചിക്ക് മുന്നിൽ അമ്മച്ചിയുടെ തന്നെ തോക്കും പിടിച്ച് ജോൺ ഹോനായി നിലയുറപ്പിച്ചപ്പോൾ അമ്മച്ചിയേക്കാൾ പേടിച്ചത് അന്നത്തെ ആ പത്ത് വയസുകാരൻ തന്നെയായിരുന്നു. അന്നൊട്ടും പരിചയമില്ലാത്ത, തുറന്ന് വച്ച ഗ്യാസ് അടുപ്പിൽ നിന്നുയർന്ന തീയിൽ അയാൾ കത്തിയമർന്നപ്പോൾ ഞാൻ അതെങ്ങനെയെന്നറിയാതെ ആണെങ്കിലും സന്തോഷിച്ചു.

പിന്നീട് കുറച്ച് നാളുകൾക്ക് ശേഷമാണ് അയലോക്കത്തെ വീട്ടിലെ ടീവിയിൽ ഡോ. പശുപതി കാണുന്നത്. അന്ന് പാർവതിയുടെ കാമുകനായി ജോൺ ഹോനായി ആടിപ്പാടുന്നത് കണ്ടപ്പോ മനസിൽ തോന്നിയത്, ഇയാളിത്ര നല മനുഷ്യനായിരുന്നോ എന്നായിരുന്നു...!!31 കൊല്ലങ്ങൾ കടന്നുപോയിരിക്കുന്നു. ഇതിനുള്ളിൽ മലയാളസിനിമയിൽ എത്രയോ വില്ലന്മാർ പേടിപ്പിച്ച് കടന്നുപോയി. പക്ഷെ അന്നത്തെ പത്ത് വയസുകാരൻ്റെ മനസിൽ ജോൺ ഹോനായി എന്ന വില്ലൻ്റെ തട്ട് ഇന്നും താണ് തന്നെയിരിക്കുന്നു. ജോൺ ഹോനായിക്ക് മരണമില്ലാ. എന്നെപ്പോലെ ചില കുട്ടിമനസുകളിൽ അദ്ദേഹം എന്നും ജീവിക്കും. റിസബാവക്ക് ആദരാഞ്ജലികൾ...!!
**Josemon Vazhayil** **ജോൺ ഹോനായിക്ക് മരണമില്ല...!!** തിയറ്ററിൽ പോയി സിനിമ കാണാൻ സാധിക്കുക എന്നത് വല്ലപ്പോഴും വീണുകിട്ടുന്ന സുവർണ്ണനിമിഷങ്ങളായിരുന്ന 90 കാലഘട്ടം. അന്ന് തിയറ്ററിൽ കണ്ടിട്ടൂള്ള സിനിമകളുടെ എണ്ണമെന്നത് ഒരു കൈയിൽ എണ്ണിയാലും വിരലുകൾ ബാക്കിയാവും. അങ്ങനെയൊരു കാലത്ത്, അവിചാരിതമായി വീട്ടിൽ നിന്നും സിനിമ കാണിക്കാൻ കൊണ്ടുപോയ ആ യാത്ര, അന്നത്തെ ആ പത്ത് വയസുകാരൻ ഇന്നും മറക്കാതെ മനസിൻ്റെ കോണിൽ പുസ്തകത്താളിലെ മയിൽ പീലി കണക്കെ സൂക്ഷിച്ച് വച്ചിരിക്കുന്നതിന് പിന്നിലെ കാരണം ആ സിനിമയിലെ കോമഡികളായിരുന്നില്ല, മറിച്ച് ആ സിനിമയിലെ വില്ലൻ്റെ മുഖം മാത്രമായിരുന്നു. സിനിമയിലെ പല കോമഡികളും മനസിലാക്കാൻ പിന്നെയും കുറച്ചുകൂടി പ്രായം കടക്കേണ്ടി വന്നു. അന്ന് ആ പെട്ടിക്ക് വേണ്ടി അമ്മച്ചിക്ക് മുന്നിൽ അമ്മച്ചിയുടെ തന്നെ തോക്കും പിടിച്ച് ജോൺ ഹോനായി നിലയുറപ്പിച്ചപ്പോൾ അമ്മച്ചിയേക്കാൾ പേടിച്ചത് അന്നത്തെ ആ പത്ത് വയസുകാരൻ തന്നെയായിരുന്നു. അന്നൊട്ടും പരിചയമില്ലാത്ത, തുറന്ന് വച്ച ഗ്യാസ് അടുപ്പിൽ നിന്നുയർന്ന തീയിൽ അയാൾ കത്തിയമർന്നപ്പോൾ ഞാൻ അതെങ്ങനെയെന്നറിയാതെ ആണെങ്കിലും സന്തോഷിച്ചു. പിന്നീട് കുറച്ച് നാളുകൾക്ക് ശേഷമാണ് അയലോക്കത്തെ വീട്ടിലെ ടീവിയിൽ ഡോ. പശുപതി കാണുന്നത്. അന്ന് പാർവതിയുടെ കാമുകനായി ജോൺ ഹോനായി ആടിപ്പാടുന്നത് കണ്ടപ്പോ മനസിൽ തോന്നിയത്, ഇയാളിത്ര നല മനുഷ്യനായിരുന്നോ എന്നായിരുന്നു...!!31 കൊല്ലങ്ങൾ കടന്നുപോയിരിക്കുന്നു. ഇതിനുള്ളിൽ മലയാളസിനിമയിൽ എത്രയോ വില്ലന്മാർ പേടിപ്പിച്ച് കടന്നുപോയി. പക്ഷെ അന്നത്തെ പത്ത് വയസുകാരൻ്റെ മനസിൽ ജോൺ ഹോനായി എന്ന വില്ലൻ്റെ തട്ട് ഇന്നും താണ് തന്നെയിരിക്കുന്നു. ജോൺ ഹോനായിക്ക് മരണമില്ലാ. എന്നെപ്പോലെ ചില കുട്ടിമനസുകളിൽ അദ്ദേഹം എന്നും ജീവിക്കും. റിസബാവക്ക് ആദരാഞ്ജലികൾ...!!
