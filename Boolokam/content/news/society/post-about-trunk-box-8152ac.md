---
title: "ഭൂതകാലത്തിൻ്റെ തിരുശേഷിപ്പായ ട്രങ്ക് പെട്ടി"
date: 2022-08-24T13:54:10
draft: false
categories: ["Society"]
tags: ['Trunk box', 'Trunks']
author: "Beaumaris"
---

<strong>ഭൂതകാലത്തിൻ്റെ തിരുശേഷിപ്പായ ട്രങ്ക് പെട്ടി</strong>

<strong>ചന്ദ്രപ്രകാശ്. എസ്. എസ്</strong>

പണ്ടുകാലം മുതൽ ഒരു പട്ടാളക്കാരൻ എപ്പോഴും ചേര്‍ത്തു പിടിയ്ക്കുന്ന ഒന്നാണ് ട്രങ്ക് പെട്ടി.ഒരു സൈനികന്റെ ജീവിതം മുഴുവനും ഈ പെട്ടിക്കുള്ളിലാണ്. വലിയ ആത്മബന്ധമാണ് സൈനികരും ട്രങ്ക് പെട്ടിയും തമ്മിലുള്ളത്.ഒരു ജവാന് വളരെ പ്രധാനപ്പെട്ട ഒരുപാട് വസ്തുക്കൾ സൂക്ഷിക്കേണ്ടതായിട്ടുണ്ട്.
അവയെല്ലാം ഈ ട്രങ്ക് പെട്ടിക്കുള്ളിലായിരിക്കും.ഓരോ സൈനികന്റെയും പേരോ,നമ്പരോ ഇതില്‍ രേഖപ്പെടുത്തിയിട്ടുണ്ടാകും.വലിയ ആത്മബന്ധമാണ് സൈനികരും ഇത്തരം ട്രങ്ക് പെട്ടികളും തമ്മിലുള്ളത്.അവരുടെയൂണിഫോം,കിടക്ക വിരികള്‍,കുടുംബ ഫോട്ടോ,ബറ്റാലിയന്‍ ഓര്‍മ്മകള്‍, മെഡലുകൾ,മറ്റ് സമ്മാനങ്ങള്‍ തുടങ്ങി,അടുത്ത ലീവിന് നാട്ടിൽ പോകുമ്പോൾ കൊണ്ടുപോകേണ്ട വിശേഷ സാധനങ്ങൾ വരെ ഇതിലുണ്ടാകും. എവിടെ പോയാലും ഈ പെട്ടി അവർ കയ്യില്‍ കരുതും.പട്ടാളക്കാരുടെ ഐഡന്റിറ്റി പോലെയാണ് ഈ പെട്ടി.

<img class="size-full wp-image-348206 aligncenter" src="https://cdn.boolokam.com/articles/2022/08/tttyyy-1.jpg" alt="" width="1024" height="575" />ഇത്തരം ട്രങ്ക് പെട്ടികള്‍ക്ക് പകരം പുതിയ സൈനികർക്ക് ഇനിമുതൽ ട്രോളി സ്യൂട്ട്‌കേസുകള്‍ നല്‍കാൻ തീരുമാനിച്ചിരിക്കുകയാണ് സര്‍ക്കാര്‍.അതിനായി ഒരു കമ്മിഷനെ നിയോഗിച്ചു.കാലത്തിനനുസരിച്ചുള്ള മാറ്റമാകാം.ട്രങ്ക് പെട്ടി നാട്ടിൽ കൊണ്ടുവരുന്ന സൈനികന്‍ ഇനി നമ്മുടെ ഓര്‍മ്മകളില്‍ മാത്രമേ ഉണ്ടാകാൻ സാദ്ധ്യതയുള്ളൂ.പട്ടാളക്കാരെ സംബന്ധിച്ച് ഒരു നിധിയാണ് ട്രങ്ക് പെട്ടി.

കേരളത്തിൽ ഇക്കാലത്ത് പട്ടാളക്കാർ ട്രങ്ക് പെട്ടി അധികമായി കൊണ്ടുനടക്കാറില്ലങ്കിലും യൂണിറ്റിൽ അവർക്കായി ഒരു പെട്ടിയുണ്ടാകും.ചില ഉത്തരേന്ത്യൻ സംസ്ഥാനങ്ങളിലെ പട്ടാളക്കാർ ഇപ്പോഴും ട്രങ്ക് യാത്രാവേളയിൽ ഉപയോഗിക്കാറുണ്ട്.ഇംഗ്ലീഷ് വാക്കായ ട്രങ്കിന് നിരവധി അർത്ഥങ്ങളുണ്ട്.ഇരുമ്പ് പെട്ടി, യാത്രാപെട്ടി, വിജാഗിരി വച്ച മൂടിയുള്ള പെട്ടി എന്നെല്ലാം. വേറേയും അർത്ഥങ്ങളുണ്ട്.എന്തായാലും ഒരു പെട്ടി.ആ അർത്ഥത്തിലാണ് നമ്മൾ ട്രങ്ക് പെട്ടി എന്ന് ഇതിനെ വിളിക്കുന്നത്.വിദേശരാജ്യങ്ങളിൽ പൈൻ മരം കൊണ്ടും ട്രങ്ക് പെട്ടി ഉണ്ടാക്കാറുണ്ട്. ട്രങ്ക് പെട്ടികൾ നിലവിൽ വന്നിട്ട് നൂറ്റാണ്ടുകളായി.

ഇന്ന് നാം കാണുന്നതും പരാമർശിക്കപ്പെടുന്നതുമായ ഏറ്റവും സാധാരണ ശൈലി ട്രങ്ക് പെട്ടികൾ പതിനെട്ടാം നൂറ്റാണ്ടിൻ്റെ അവസാനം മുതലാണ് സർവസാധാരണമായത്.വർഷങ്ങൾക്ക് മുൻപ് സമ്പന്നരായ കുട്ടികൾ സ്കൂളിൽ പുസ്തകം കൊണ്ടുപോകുന്നത് ചെറിയ അലൂമിനിയം പെട്ടികളിലായിരുന്നു. അന്ന് അതിനും വിളിപ്പേര് ട്രങ്ക് പെട്ടി എന്നായിരുന്നു.ചെറിയ ട്രങ്ക് പെട്ടികളായിരുന്നു പഴയകാലത്തെ ഫസ്റ്റ് എയ്ഡ് ബോക്സുകൾ.ദൂരെയാത്ര പോകുന്നവരും ട്രങ്ക് പെട്ടി കയ്യിൽ കരുതുമായിരുന്നു.വിമാനത്തിൽ വരെ ട്രങ്ക് പെട്ടികൾ പഴയകാലത്ത് സ്ഥാനം പിടിച്ചിരുന്നു.

പഴയ സിനിമകളിലും,പഴയകാല നാടകങ്ങളിലും ട്രങ്ക് പെട്ടി ഒരു അഭിവാജ്യ ഘടകമായിരുന്നു.ഇന്ത്യാ
വിഭജനകാലത്ത് എടുക്കാവുന്നത്ര ട്രങ്ക് പെട്ടികളുമായാണ് ജനങ്ങൾ പലായനം ചെയ്തത്.പഴയ കാലത്ത് വിവാഹദിവസം വരൻ്റെ കുടുംബക്കാർ വധുവിൻ്റെ വീട്ടിലെത്തുന്നത് ട്രങ്ക് പെട്ടിയുമായിട്ടാണ്.അതിൽ വധുവിനുള്ള വിവാഹ വസ്ത്രം, ആഭരണം തുടങ്ങിയവ ഉണ്ടാകും.ചിലയിടങ്ങളിൽ വിവാഹത്തിൻ്റെ തലേ ദിവസം "സാരികൊണ്ടുപോകൽ"ചടങ്ങിനും ട്രങ്ക് പെട്ടി ഉപയോഗിച്ചിരുന്നു.കല്യാണ വീടുകളിൽ ഒഴിച്ചുകൂടാൻ പറ്റാത്ത ഒന്നായിരുന്നു ട്രങ്ക് പെട്ടി.വിവാഹ സമ്മാനമായും ട്രങ്ക് പെട്ടി നൽകിയിരുന്നു.
പട്ടാളക്കഥകളിലെ ഒരു പ്രധാന കഥാപാത്രമാണ് ട്രങ്ക് പെട്ടി.ചിലപ്പോൾ ട്രങ്ക് പെട്ടി വില്ലനാകാറുണ്ട്.

തകഴിയുടെ പ്രശസ്തമായ 'പട്ടാളക്കാരൻ' എന്ന ചെറുകഥയിൽ ട്രങ്ക് പെട്ടി വില്ലനാണ്.യുദ്ധത്തിൻ്റെ ഭീകരത പല കുടുംബങ്ങളേയും അനാഥമാക്കുന്നുവെന്ന സൂചന ഈ കഥയിലുണ്ട്.ഒരു ചെറിയ കാലയളവിലെ കുടുംബ ജീവിതത്തിനുശേഷം യുദ്ധമുന്നണിയിലേക്ക് പോയ പട്ടാളക്കാരൻ്റെ വീട്ടിലേക്ക് പിന്നെ എത്തുന്നത് ഒരു ട്രങ്ക് പെട്ടി മാത്രമാണ്.അതിൽ പട്ടാളക്കാരൻ്റെ യൂണിഫോം അടക്കമുള്ള ജംഗമ വസ്തുക്കൾ !റിക്രൂട്ട്മെൻ്റ് കഴിഞ്ഞ് ജോലിയിൽ പ്രവേശിക്കുന്ന ഓരോ ജവാനും ട്രങ്കുകളിലൊന്ന് ലഭിക്കും.ജവാൻ മരിക്കുന്ന ദാരുണമായ സംഭവമുണ്ടായാൽ പെട്ടി കുടുംബത്തിന് കിട്ടും.അത് കുടുംബത്തിനുള്ള അവകാശം പോലെയാണ് കണക്കാക്കുന്നത്.

<img class="size-full wp-image-348207 aligncenter" src="https://cdn.boolokam.com/articles/2022/08/gegg.png" alt="" width="720" height="484" />കൊലയ്ക്ക് ശേഷം മൃതദേഹം ട്രങ്ക് പെട്ടിയിലാക്കി ഉപേക്ഷിച്ച സംഭവങ്ങളും ഇന്ത്യയിൽ ഉണ്ടായിട്ടുണ്ട്.
ആന്ധ്രാപ്രദേശിലെ കൃഷ്ണജില്ലയിലുള്ള മയിലാവരം സ്വദേശിയായ ജമലയ്യ ഒരു ട്രങ്ക് പെട്ടിയിൽ 500,200 നോട്ടുകളടങ്ങിയ 5 ലക്ഷം രൂപ വീടുപണിക്കുവേണ്ടി കരുതിവച്ചു.തുക ചിതലരിച്ചത് അടുത്തകാലത്ത് വാർത്തയായിരുന്നു.പട്ടാളക്കാരല്ലാത്തവരും ട്രങ്ക് പെട്ടി ഉപയോഗിച്ചിരുന്നു.പോസ്റ്റൽ വകുപ്പിൽ ഉദ്യോഗസ്ഥനായിരുന്ന കടമ്മനിട്ട വിവാഹം കഴിഞ്ഞ് ഭാര്യയുമായി മദ്രാസിലേക്ക് ആദ്യയാത്ര പോയത് ഒരു ട്രങ്ക് പെട്ടിയും കൊണ്ടാണെന്ന് അദ്ദേഹം മുൻപ് പറഞ്ഞിട്ടുണ്ട്.

പോസ്റ്റൽ ഡിപ്പാർട്ട്മെൻ്റ് മെയിലുകൾ കൊണ്ടുപോകുന്നത് ട്രങ്ക്പെട്ടികളിലാണ്.റയിൽവേ സ്‌റ്റേഷനുകളിലാണ് ഇത്തരം ട്രങ്ക് പെട്ടികൾ കൂടുതലായി കാണാറുള്ളത്.ഒരു പഴയ ട്രങ്കിൽ അത്ര തന്നെ പഴക്കമുള്ള ഒരു ഷർട്ടും,പാൻ്റ്സും വർഷങ്ങളായി സൂക്ഷിച്ചുവച്ചിട്ടുള്ള എഴുത്തുകാരനാണ് ഡോ.ജോർജ് ഓണക്കൂർ.ഓണക്കൂറിൽ നിന്ന് തിരു.മാർ ഇവാനിയോസ് കോളേജിൽ അദ്ദേഹം അദ്ധ്യാപകനായെത്തിയപ്പോൾ കൊണ്ടുവന്ന ട്രങ്ക് പെട്ടിയും അന്ന് ഉപയോഗിച്ച ഷർട്ടും പാൻ്റ്സുമാണ് അതിനുള്ളിൽ.പിന്നെയൊരു മുണ്ടും.വല്ലപ്പോഴും അദ്ദേഹം ആ ട്രങ്ക് പെട്ടി തുറന്നുനോക്കും,
അവനെത്തന്നെ കാണാനായി,അല്ലെങ്കിൽ സ്വന്തം നാടിനെ കാണാനായി.ചരിത്രപരമായും,
വൈകാരികമായും മൂല്യമുള്ളവയാണ് പലർക്കും ട്രങ്ക് പെട്ടികൾ.1881 ലാണ് ദസ്തയെവ്സ്കി മരണപ്പെട്ടത്.അതിനുശേഷം സെൻ്റ് പീറ്റേഴ്സ് ബർഗിൽ അദ്ദേഹത്തിൻ്റെ സൃഷ്ടികൾ സംരക്ഷിക്കുന്നതിന് ഒരു മ്യൂസിയം സ്ഥാപിച്ചു.അവിടെ വർഷങ്ങളോളം അദ്ദേഹം ഉപയോഗിച്ച ഒരു ട്രങ്ക് പെട്ടി ഉപേക്ഷിക്കപ്പെട്ട നിലയിലെന്നപോലെ കിടന്നിരുന്നു.പിന്നീട് കുറച്ചുപേർ ചേർന്ന് ആ പെട്ടി തുറന്നു.കുറെയധികം എഴുതിയ നോട്ടുബുക്കുകൾ ആ പെട്ടിക്കുള്ളിലുണ്ടായിരുന്നു.പിന്നീടവ എഡിറ്റുചെയ്ത് പ്രസിദ്ധപ്പെടുത്തുകയുണ്ടായി. ഞാൻ ജനിക്കും മുൻപേ അച്ഛൻ ഉപയോഗിച്ചിരുന്ന പട്ടാള ട്രങ്ക് പെട്ടി കാലാകാലങ്ങളിൽ പെയിൻ്റടിച്ച്, സംരക്ഷിച്ച് നിധിപോലെ ഇന്നും ഞാൻ സൂക്ഷിക്കുന്നു.

(24/8/2022)


![ഭൂതകാലത്തിൻ്റെ തിരുശേഷിപ്പായ ട്രങ്ക് പെട്ടി](https://cdn.boolokam.com/articles/2022/08/tttyyy-1.jpg)**ഭൂതകാലത്തിൻ്റെ തിരുശേഷിപ്പായ ട്രങ്ക് പെട്ടി** **ചന്ദ്രപ്രകാശ്. എസ്. എസ്** പണ്ടുകാലം മുതൽ ഒരു പട്ടാളക്കാരൻ എപ്പോഴും ചേര്‍ത്തു പിടിയ്ക്കുന്ന ഒന്നാണ് ട്രങ്ക് പെട്ടി.ഒരു സൈനികന്റെ ജീവിതം മുഴുവനും ഈ പെട്ടിക്കുള്ളിലാണ്. വലിയ ആത്മബന്ധമാണ് സൈനികരും ട്രങ്ക് പെട്ടിയും തമ്മിലുള്ളത്.ഒരു ജവാന് വളരെ പ്രധാനപ്പെട്ട ഒരുപാട് വസ്തുക്കൾ സൂക്ഷിക്കേണ്ടതായിട്ടുണ്ട്. അവയെല്ലാം ഈ ട്രങ്ക് പെട്ടിക്കുള്ളിലായിരിക്കും.ഓരോ സൈനികന്റെയും പേരോ,നമ്പരോ ഇതില്‍ രേഖപ്പെടുത്തിയിട്ടുണ്ടാകും.വലിയ ആത്മബന്ധമാണ് സൈനികരും ഇത്തരം ട്രങ്ക് പെട്ടികളും തമ്മിലുള്ളത്.അവരുടെയൂണിഫോം,കിടക്ക വിരികള്‍,കുടുംബ ഫോട്ടോ,ബറ്റാലിയന്‍ ഓര്‍മ്മകള്‍, മെഡലുകൾ,മറ്റ് സമ്മാനങ്ങള്‍ തുടങ്ങി,അടുത്ത ലീവിന് നാട്ടിൽ പോകുമ്പോൾ കൊണ്ടുപോകേണ്ട വിശേഷ സാധനങ്ങൾ വരെ ഇതിലുണ്ടാകും. എവിടെ പോയാലും ഈ പെട്ടി അവർ കയ്യില്‍ കരുതും.പട്ടാളക്കാരുടെ ഐഡന്റിറ്റി പോലെയാണ് ഈ പെട്ടി. ഇത്തരം ട്രങ്ക് പെട്ടികള്‍ക്ക് പകരം പുതിയ സൈനികർക്ക് ഇനിമുതൽ ട്രോളി സ്യൂട്ട്‌കേസുകള്‍ നല്‍കാൻ തീരുമാനിച്ചിരിക്കുകയാണ് സര്‍ക്കാര്‍.അതിനായി ഒരു കമ്മിഷനെ നിയോഗിച്ചു.കാലത്തിനനുസരിച്ചുള്ള മാറ്റമാകാം.ട്രങ്ക് പെട്ടി നാട്ടിൽ കൊണ്ടുവരുന്ന സൈനികന്‍ ഇനി നമ്മുടെ ഓര്‍മ്മകളില്‍ മാത്രമേ ഉണ്ടാകാൻ സാദ്ധ്യതയുള്ളൂ.പട്ടാളക്കാരെ സംബന്ധിച്ച് ഒരു നിധിയാണ് ട്രങ്ക് പെട്ടി. കേരളത്തിൽ ഇക്കാലത്ത് പട്ടാളക്കാർ ട്രങ്ക് പെട്ടി അധികമായി കൊണ്ടുനടക്കാറില്ലങ്കിലും യൂണിറ്റിൽ അവർക്കായി ഒരു പെട്ടിയുണ്ടാകും.ചില ഉത്തരേന്ത്യൻ സംസ്ഥാനങ്ങളിലെ പട്ടാളക്കാർ ഇപ്പോഴും ട്രങ്ക് യാത്രാവേളയിൽ ഉപയോഗിക്കാറുണ്ട്.ഇംഗ്ലീഷ് വാക്കായ ട്രങ്കിന് നിരവധി അർത്ഥങ്ങളുണ്ട്.ഇരുമ്പ് പെട്ടി, യാത്രാപെട്ടി, വിജാഗിരി വച്ച മൂടിയുള്ള പെട്ടി എന്നെല്ലാം. വേറേയും അർത്ഥങ്ങളുണ്ട്.എന്തായാലും ഒരു പെട്ടി.ആ അർത്ഥത്തിലാണ് നമ്മൾ ട്രങ്ക് പെട്ടി എന്ന് ഇതിനെ വിളിക്കുന്നത്.വിദേശരാജ്യങ്ങളിൽ പൈൻ മരം കൊണ്ടും ട്രങ്ക് പെട്ടി ഉണ്ടാക്കാറുണ്ട്. ട്രങ്ക് പെട്ടികൾ നിലവിൽ വന്നിട്ട് നൂറ്റാണ്ടുകളായി. ഇന്ന് നാം കാണുന്നതും പരാമർശിക്കപ്പെടുന്നതുമായ ഏറ്റവും സാധാരണ ശൈലി ട്രങ്ക് പെട്ടികൾ പതിനെട്ടാം നൂറ്റാണ്ടിൻ്റെ അവസാനം മുതലാണ് സർവസാധാരണമായത്.വർഷങ്ങൾക്ക് മുൻപ് സമ്പന്നരായ കുട്ടികൾ സ്കൂളിൽ പുസ്തകം കൊണ്ടുപോകുന്നത് ചെറിയ അലൂമിനിയം പെട്ടികളിലായിരുന്നു. അന്ന് അതിനും വിളിപ്പേര് ട്രങ്ക് പെട്ടി എന്നായിരുന്നു.ചെറിയ ട്രങ്ക് പെട്ടികളായിരുന്നു പഴയകാലത്തെ ഫസ്റ്റ് എയ്ഡ് ബോക്സുകൾ.ദൂരെയാത്ര പോകുന്നവരും ട്രങ്ക് പെട്ടി കയ്യിൽ കരുതുമായിരുന്നു.വിമാനത്തിൽ വരെ ട്രങ്ക് പെട്ടികൾ പഴയകാലത്ത് സ്ഥാനം പിടിച്ചിരുന്നു. പഴയ സിനിമകളിലും,പഴയകാല നാടകങ്ങളിലും ട്രങ്ക് പെട്ടി ഒരു അഭിവാജ്യ ഘടകമായിരുന്നു.ഇന്ത്യാ വിഭജനകാലത്ത് എടുക്കാവുന്നത്ര ട്രങ്ക് പെട്ടികളുമായാണ് ജനങ്ങൾ പലായനം ചെയ്തത്.പഴയ കാലത്ത് വിവാഹദിവസം വരൻ്റെ കുടുംബക്കാർ വധുവിൻ്റെ വീട്ടിലെത്തുന്നത് ട്രങ്ക് പെട്ടിയുമായിട്ടാണ്.അതിൽ വധുവിനുള്ള വിവാഹ വസ്ത്രം, ആഭരണം തുടങ്ങിയവ ഉണ്ടാകും.ചിലയിടങ്ങളിൽ വിവാഹത്തിൻ്റെ തലേ ദിവസം "സാരികൊണ്ടുപോകൽ"ചടങ്ങിനും ട്രങ്ക് പെട്ടി ഉപയോഗിച്ചിരുന്നു.കല്യാണ വീടുകളിൽ ഒഴിച്ചുകൂടാൻ പറ്റാത്ത ഒന്നായിരുന്നു ട്രങ്ക് പെട്ടി.വിവാഹ സമ്മാനമായും ട്രങ്ക് പെട്ടി നൽകിയിരുന്നു. പട്ടാളക്കഥകളിലെ ഒരു പ്രധാന കഥാപാത്രമാണ് ട്രങ്ക് പെട്ടി.ചിലപ്പോൾ ട്രങ്ക് പെട്ടി വില്ലനാകാറുണ്ട്. തകഴിയുടെ പ്രശസ്തമായ 'പട്ടാളക്കാരൻ' എന്ന ചെറുകഥയിൽ ട്രങ്ക് പെട്ടി വില്ലനാണ്.യുദ്ധത്തിൻ്റെ ഭീകരത പല കുടുംബങ്ങളേയും അനാഥമാക്കുന്നുവെന്ന സൂചന ഈ കഥയിലുണ്ട്.ഒരു ചെറിയ കാലയളവിലെ കുടുംബ ജീവിതത്തിനുശേഷം യുദ്ധമുന്നണിയിലേക്ക് പോയ പട്ടാളക്കാരൻ്റെ വീട്ടിലേക്ക് പിന്നെ എത്തുന്നത് ഒരു ട്രങ്ക് പെട്ടി മാത്രമാണ്.അതിൽ പട്ടാളക്കാരൻ്റെ യൂണിഫോം അടക്കമുള്ള ജംഗമ വസ്തുക്കൾ !റിക്രൂട്ട്മെൻ്റ് കഴിഞ്ഞ് ജോലിയിൽ പ്രവേശിക്കുന്ന ഓരോ ജവാനും ട്രങ്കുകളിലൊന്ന് ലഭിക്കും.ജവാൻ മരിക്കുന്ന ദാരുണമായ സംഭവമുണ്ടായാൽ പെട്ടി കുടുംബത്തിന് കിട്ടും.അത് കുടുംബത്തിനുള്ള അവകാശം പോലെയാണ് കണക്കാക്കുന്നത്. ![](https://cdn.boolokam.com/articles/2022/08/gegg.png)കൊലയ്ക്ക് ശേഷം മൃതദേഹം ട്രങ്ക് പെട്ടിയിലാക്കി ഉപേക്ഷിച്ച സംഭവങ്ങളും ഇന്ത്യയിൽ ഉണ്ടായിട്ടുണ്ട്. ആന്ധ്രാപ്രദേശിലെ കൃഷ്ണജില്ലയിലുള്ള മയിലാവരം സ്വദേശിയായ ജമലയ്യ ഒരു ട്രങ്ക് പെട്ടിയിൽ 500,200 നോട്ടുകളടങ്ങിയ 5 ലക്ഷം രൂപ വീടുപണിക്കുവേണ്ടി കരുതിവച്ചു.തുക ചിതലരിച്ചത് അടുത്തകാലത്ത് വാർത്തയായിരുന്നു.പട്ടാളക്കാരല്ലാത്തവരും ട്രങ്ക് പെട്ടി ഉപയോഗിച്ചിരുന്നു.പോസ്റ്റൽ വകുപ്പിൽ ഉദ്യോഗസ്ഥനായിരുന്ന കടമ്മനിട്ട വിവാഹം കഴിഞ്ഞ് ഭാര്യയുമായി മദ്രാസിലേക്ക് ആദ്യയാത്ര പോയത് ഒരു ട്രങ്ക് പെട്ടിയും കൊണ്ടാണെന്ന് അദ്ദേഹം മുൻപ് പറഞ്ഞിട്ടുണ്ട്. പോസ്റ്റൽ ഡിപ്പാർട്ട്മെൻ്റ് മെയിലുകൾ കൊണ്ടുപോകുന്നത് ട്രങ്ക്പെട്ടികളിലാണ്.റയിൽവേ സ്‌റ്റേഷനുകളിലാണ് ഇത്തരം ട്രങ്ക് പെട്ടികൾ കൂടുതലായി കാണാറുള്ളത്.ഒരു പഴയ ട്രങ്കിൽ അത്ര തന്നെ പഴക്കമുള്ള ഒരു ഷർട്ടും,പാൻ്റ്സും വർഷങ്ങളായി സൂക്ഷിച്ചുവച്ചിട്ടുള്ള എഴുത്തുകാരനാണ് ഡോ.ജോർജ് ഓണക്കൂർ.ഓണക്കൂറിൽ നിന്ന് തിരു.മാർ ഇവാനിയോസ് കോളേജിൽ അദ്ദേഹം അദ്ധ്യാപകനായെത്തിയപ്പോൾ കൊണ്ടുവന്ന ട്രങ്ക് പെട്ടിയും അന്ന് ഉപയോഗിച്ച ഷർട്ടും പാൻ്റ്സുമാണ് അതിനുള്ളിൽ.പിന്നെയൊരു മുണ്ടും.വല്ലപ്പോഴും അദ്ദേഹം ആ ട്രങ്ക് പെട്ടി തുറന്നുനോക്കും, അവനെത്തന്നെ കാണാനായി,അല്ലെങ്കിൽ സ്വന്തം നാടിനെ കാണാനായി.ചരിത്രപരമായും, വൈകാരികമായും മൂല്യമുള്ളവയാണ് പലർക്കും ട്രങ്ക് പെട്ടികൾ.1881 ലാണ് ദസ്തയെവ്സ്കി മരണപ്പെട്ടത്.അതിനുശേഷം സെൻ്റ് പീറ്റേഴ്സ് ബർഗിൽ അദ്ദേഹത്തിൻ്റെ സൃഷ്ടികൾ സംരക്ഷിക്കുന്നതിന് ഒരു മ്യൂസിയം സ്ഥാപിച്ചു.അവിടെ വർഷങ്ങളോളം അദ്ദേഹം ഉപയോഗിച്ച ഒരു ട്രങ്ക് പെട്ടി ഉപേക്ഷിക്കപ്പെട്ട നിലയിലെന്നപോലെ കിടന്നിരുന്നു.പിന്നീട് കുറച്ചുപേർ ചേർന്ന് ആ പെട്ടി തുറന്നു.കുറെയധികം എഴുതിയ നോട്ടുബുക്കുകൾ ആ പെട്ടിക്കുള്ളിലുണ്ടായിരുന്നു.പിന്നീടവ എഡിറ്റുചെയ്ത് പ്രസിദ്ധപ്പെടുത്തുകയുണ്ടായി. ഞാൻ ജനിക്കും മുൻപേ അച്ഛൻ ഉപയോഗിച്ചിരുന്ന പട്ടാള ട്രങ്ക് പെട്ടി കാലാകാലങ്ങളിൽ പെയിൻ്റടിച്ച്, സംരക്ഷിച്ച് നിധിപോലെ ഇന്നും ഞാൻ സൂക്ഷിക്കുന്നു. (24/8/2022)
