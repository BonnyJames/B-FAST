---
title: "അസുർ എന്ന സീരീസിന്റെ ആത്മാവ് അതിലെ സംഭാഷണങ്ങളാണ്"
date: 2023-06-04T05:35:30
draft: false
categories: ["Society"]
tags: ['asur', 'asur web series', 'Featured', 'Vani Jayate']
author: "Beaumaris"
---

<strong>Vani Jayate </strong>

ആദ്യ സീസൺ നിർത്തിയ ഇടത്തുനിന്ന് തന്നെ തുടക്കം. അശാന്തിയുടെ, വേദനയുടെ തീക്കുടവും ഉള്ളിൽ പേറിയുള്ള മുഖ്യ കഥാപാത്രങ്ങൾ. ഡിജെ, നിഖിൽ നായർ, നയൻ... ആത്മപീഢയുടെ പല തലങ്ങളിലൂടെ കടന്നു പോവുന്ന നിഖിലിലൂടെയാണ് രണ്ടാമങ്കം തുടങ്ങുന്നത്. തന്റെ തീരുമാനം കൊണ്ട് നഷ്ടപ്പെട്ട മകളുടെ ജീവന്റെ പേരിൽ നയനുമായി വേർപിരിഞ്ഞു നിൽക്കുകയാണ് നിഖിൽ. ധനഞ്ജയ് ആകട്ടെ ഹിമാലയത്തിലെ ഒരു മൊണാസ്ട്രിയിൽ ആധ്യാത്മികതയിൽ അഭയം തേടി തന്നെ വേട്ടയാടുന്ന ഭൂതകാലത്തിൽ നിന്നുമൊരു ഒളിച്ചോട്ടത്തിന് ശ്രമിക്കുന്നു. നയ്‌ന റിയയുടെ മരണത്തിന്റെ ആഘാതത്തിൽ നിന്നും മുക്തി നേടാൻ കഴിയാതെ ഉഴലുന്നു.. അവിടേക്കാണ് അവസാനിച്ച ഇടത്തുനിന്നും ശുഭിന്റെ കരുനീക്കങ്ങൾ പുനരാരംഭിക്കുന്നത്.

അസുർ എന്ന സീരീസിന്റെ ആത്മാവ് അതിലെ സംഭാഷണങ്ങളാണ്. അത് മനസ്സിലാക്കണമെങ്കിൽ, ആസ്വദിക്കണമെങ്കിൽ ഹിന്ദിയിൽ തന്നെ കാണണം. ഫൊറന്സിക്ക് സയൻസ്, ടെക്കനോളജി, വേദങ്ങൾ, പുരാണം, ചരിത്രം, രാഷ്ട്രീയം, സൈക്കോളജി, ഫിലോസഫി.... നിരവധി വിഷയങ്ങളാണ് സംഭാഷണങ്ങളിലൂടെ പരാമർശ വിധേയമാവുന്നത്. എന്നാൽ ഒരിടത്തും അവയൊന്നും അസ്ഥാനത്താണെന്നുള്ള തോന്നൽ ഉളവാകുന്നില്ല. ആദ്യന്തികമായി മനുഷ്യന്റെ 'നൈതികതയെക്കുറിച്ചുള്ള' സങ്കൽപ്പങ്ങളെ നിരന്തരമായി ചോദ്യം ചെയ്യുകയാണ് അസൂർ. എത്രമാത്രം നമ്മുടെ ഉള്ളിലെ ആസുരഭാവങ്ങളെ നിയന്ത്രണവിധേയമാക്കാൻ കഴിയുമെന്ന് നിരന്തരമായി ഓരോ കഥാപാത്രങ്ങളെയും തങ്ങളുടെ പരിധികളുടെ അഗ്രത്തിലേക്ക് തള്ളി വിട്ടുകൊണ്ട് സ്വയം ചോദിപ്പിക്കുന്നു. നീതി-അനീതി, ധർമ്മം-അധർമ്മം.... ഭാരതീയ ചിന്താധാരകളുടെ പശ്ചാത്തലത്തിൽ നിന്നുകൊണ്ട് വായിക്കാൻ ശ്രമിക്കുകയാണ് ഉടനീളം.

<a href="https://cdn.boolokam.com/articles/2023/06/2r222-1.jpg"><img class=" wp-image-398224 aligncenter" src="https://cdn.boolokam.com/articles/2023/06/2r222-1-1024x576.jpg" alt="" width="1038" height="584" /></a>ഒരു ത്രില്ലർ എന്ന മേൽവിലാസത്തിലാണ് സൃഷ്ടിക്കപ്പെട്ടിട്ടുള്ളത് എങ്കിലും അസുറിന്റെ ഘടനയിൽ കൊലപാതകങ്ങളും അന്വേഷണവുമൊക്കെ അപ്രസക്തമാണ്. പറയാനുള്ളത് പറയാൻ വേണ്ടിയുള്ള പശ്ചാത്തലം എന്നതിലപ്പുറം അതിന് പ്രസക്തിയില്ല. അതിൽ വിശ്വാസങ്ങൾ തമ്മിലുള്ള ഘർഷണമാണ് ത്രില്ലിംഗ് എലെമെന്റ്. പ്രേക്ഷകരെ ചേർത്തു പിടിക്കുന്നതും ഈ നിരന്തരമായ സംഘർഷത്തിന്റെ ആകാംക്ഷാഭരിതമായ മുഹൂർത്തങ്ങൾ ആണ്. ഒന്നാം ഭാഗത്തിലെപ്പോലെ തന്നെ കണ്ടു തുടങ്ങിയാൽ മുഴുവൻ ഒറ്റ ഇരുപ്പിന് തീർക്കാതെ പോവില്ല ഈ സെക്കൻഡ് സീസണും. ആദ്യ ഭാഗത്തിൽ ബാക്കി വെച്ച ചില ചോദ്യങ്ങൾക്ക് യുക്തിസഹമായ ഉത്തരം നൽകാനുള്ള ശ്രമങ്ങളും നടത്തുന്നുണ്ട്. അതെ സമയം നിരവധി പഴുതുകൾ ഉള്ള തിരക്കഥയാണ് എന്നതിൽ വലിയ സംശയങ്ങൾ ഒന്നുമില്ല. ആ പഴുതുകളെ മറച്ചു പിടിക്കുന്നത് സംഭാഷണങ്ങളുടെ ശക്തി. ഡൽഹി, ഉത്തരാഖണ്ഡ്, മുംബൈ, വാരാണസി, ഗുരുഗ്രാം... അങ്ങിനെ യാത്ര ചെയ്യാൻ മണിക്കൂറുകൾ തന്നെ വേണ്ട പല സ്ഥലങ്ങൾക്കിടയിൽ കഥാപാത്രങ്ങൾ യാത്ര ചെയ്യാൻ എടുക്കുന്നത് നിമിഷങ്ങളാണ്. അത്തരത്തിലുള്ള നിരവധി സിനിമാറ്റിക്ക് ലിബർട്ടികൾ ഒനിർ സെൻ എടുക്കുന്നുണ്ട്. പക്ഷെ അതൊന്നും ആസ്വാദനത്തിന് തടസ്സമാവുന്നതുമില്ല.

നിഖിൽ എന്നത്തേയും പോലെ ഒരു തന്റെ അന്തഃസംഘർഷങ്ങൾക്ക് നടുവിലും സിസ്റ്റത്തിന്റെ ഭാഗമായി നിന്ന് മാത്രമാണ് തന്റെ അന്വേഷണം നടത്തുന്നത്.. അതെ സമയം ഡിജെ അതിൽ നിന്നും പുറത്തു നിന്ന്, നിഖിലിന്റെ ഭാര്യ നൈനയെ കൂടെക്കൂട്ടിയാണ് തന്റെ പോരാട്ടം. ഭാര്യയും ഒരു കുട്ടിയും നിരവധി സഹപ്രവർത്തകരും നഷ്ടപ്പെട്ടതിന് ശേഷം, ശുഭ് ജോഷിയെ പിടികൂടാൻ ഏതറ്റം വരെയും പോകാൻ ശ്രമിക്കുന്ന ഡിജെയും വ്യക്തിപരമായ നഷ്ടങ്ങളുടെ പൊരുത്തപ്പെടാൻ കഴിയാതെ സ്ട്രഗിൾ ചെയ്യുന്ന നിഖിലും രണ്ടു ധ്രുവങ്ങളെ ആണ് പ്രതിനിധാനം ചെയ്യുന്നത്. അർഷദ് വാഴ്സിയും, ബരുൺ സോബ്ത്തിയും ഈ രണ്ടു കോൺഫ്ലിക്റ്റിങ് കഥാപാത്രങ്ങളെ പരിപൂർണമായി ഉൾക്കൊണ്ട് നടത്തുന്ന പ്രകടനങ്ങൾ ഈ സീരീസിന്റെ കരുത്താവുന്നു. നൈന ആയി അനുപ്രിയാ ഗോയങ്കെയ്ക്കും നുസ്രത്ത് ആയി റിദ്ധി ദോഗ്ര (ഇവർ പഴയകാലത്തെ നടി കാജൽ കിരണെ അനുസ്മരിപ്പിച്ചു) യ്ക്കും , പെർഫോം ചെയ്യാൻ സ്കോപ്പുള്ള റോളുകൾ ആണ്. അവസാന എപ്പിസോഡുകളിൽ പ്രത്യക്ഷപ്പെടുന്ന ശുഭ് ജോഷിയുടെ മുതിർന്ന വേഷത്തിന് (അഭിഷേക് ചൗഹാൻ) പക്ഷെ ടീൻ ആസുർ ആയി വരുന്ന വിശേഷ് ബൻസാലിനോട് കിട പിടിക്കാൻ കഴിയുന്നില്ല. അതെ സമയം മറ്റു ആന്റഗണിസ്റ്റ് വേഷങ്ങളിൽ എത്തിയ പവൻ ചോപ്രയും അമേയ് വാഗും മികച്ച കാസ്റ്റിംഗാണ് (പ്രത്യേകിച്ച് റസൂൽ ഷെയ്ക്കായി വരുന്ന അമേയ്). പുതിയ താരങ്ങളിൽ ആദ്യ ഭാഗത്ത് വന്നു പോവുന്ന അതിഥി കാൽകുണ്ടേ (ഇശാനി) ടീമിനെ ലീഡ് ചെയ്യാനെത്തുന്ന ഓഫീസർ പോൾ (മേയാങ് ചാങ്) , പിന്നെ സിമ്രാന്റെ വിദൂര ഛായയുള്ള ഒരൽപം മിസ്റ്റീരിയസ് ആയിട്ടുള്ള ബർഖ ബിസ്ത് (ബ്രിന്ദ) എന്നവർ എടുത്തു നിൽക്കുന്നു.

അവസാനമായി എല്ലാ കുറവുകൾക്കും പരിമിതികൾക്കും അപ്പുറം ആദ്യ ഭാഗം സൃഷ്ടിച്ച പ്രേക്ഷകരുടെ പ്രതീക്ഷകളോട് നീതി പുലർത്തുന്ന ഒരു സീരീസ് തന്നെയാണ് അസൂർ 2 - റൈസ് ഓഫ് ദി ഡാർക്ക് സൈഡ്
ജിയോ സിനിമയിൽ സൗജന്യമായി സ്ട്രീം ചെയ്യുന്നുണ്ട്


![അസുർ എന്ന സീരീസിന്റെ ആത്മാവ് അതിലെ സംഭാഷണങ്ങളാണ്](https://cdn.boolokam.com/articles/2023/06/2r222-1-1024x576.jpg)**Vani Jayate** ആദ്യ സീസൺ നിർത്തിയ ഇടത്തുനിന്ന് തന്നെ തുടക്കം. അശാന്തിയുടെ, വേദനയുടെ തീക്കുടവും ഉള്ളിൽ പേറിയുള്ള മുഖ്യ കഥാപാത്രങ്ങൾ. ഡിജെ, നിഖിൽ നായർ, നയൻ... ആത്മപീഢയുടെ പല തലങ്ങളിലൂടെ കടന്നു പോവുന്ന നിഖിലിലൂടെയാണ് രണ്ടാമങ്കം തുടങ്ങുന്നത്. തന്റെ തീരുമാനം കൊണ്ട് നഷ്ടപ്പെട്ട മകളുടെ ജീവന്റെ പേരിൽ നയനുമായി വേർപിരിഞ്ഞു നിൽക്കുകയാണ് നിഖിൽ. ധനഞ്ജയ് ആകട്ടെ ഹിമാലയത്തിലെ ഒരു മൊണാസ്ട്രിയിൽ ആധ്യാത്മികതയിൽ അഭയം തേടി തന്നെ വേട്ടയാടുന്ന ഭൂതകാലത്തിൽ നിന്നുമൊരു ഒളിച്ചോട്ടത്തിന് ശ്രമിക്കുന്നു. നയ്‌ന റിയയുടെ മരണത്തിന്റെ ആഘാതത്തിൽ നിന്നും മുക്തി നേടാൻ കഴിയാതെ ഉഴലുന്നു.. അവിടേക്കാണ് അവസാനിച്ച ഇടത്തുനിന്നും ശുഭിന്റെ കരുനീക്കങ്ങൾ പുനരാരംഭിക്കുന്നത്. അസുർ എന്ന സീരീസിന്റെ ആത്മാവ് അതിലെ സംഭാഷണങ്ങളാണ്. അത് മനസ്സിലാക്കണമെങ്കിൽ, ആസ്വദിക്കണമെങ്കിൽ ഹിന്ദിയിൽ തന്നെ കാണണം. ഫൊറന്സിക്ക് സയൻസ്, ടെക്കനോളജി, വേദങ്ങൾ, പുരാണം, ചരിത്രം, രാഷ്ട്രീയം, സൈക്കോളജി, ഫിലോസഫി.... നിരവധി വിഷയങ്ങളാണ് സംഭാഷണങ്ങളിലൂടെ പരാമർശ വിധേയമാവുന്നത്. എന്നാൽ ഒരിടത്തും അവയൊന്നും അസ്ഥാനത്താണെന്നുള്ള തോന്നൽ ഉളവാകുന്നില്ല. ആദ്യന്തികമായി മനുഷ്യന്റെ 'നൈതികതയെക്കുറിച്ചുള്ള' സങ്കൽപ്പങ്ങളെ നിരന്തരമായി ചോദ്യം ചെയ്യുകയാണ് അസൂർ. എത്രമാത്രം നമ്മുടെ ഉള്ളിലെ ആസുരഭാവങ്ങളെ നിയന്ത്രണവിധേയമാക്കാൻ കഴിയുമെന്ന് നിരന്തരമായി ഓരോ കഥാപാത്രങ്ങളെയും തങ്ങളുടെ പരിധികളുടെ അഗ്രത്തിലേക്ക് തള്ളി വിട്ടുകൊണ്ട് സ്വയം ചോദിപ്പിക്കുന്നു. നീതി-അനീതി, ധർമ്മം-അധർമ്മം.... ഭാരതീയ ചിന്താധാരകളുടെ പശ്ചാത്തലത്തിൽ നിന്നുകൊണ്ട് വായിക്കാൻ ശ്രമിക്കുകയാണ് ഉടനീളം. [](https://cdn.boolokam.com/articles/2023/06/2r222-1.jpg)ഒരു ത്രില്ലർ എന്ന മേൽവിലാസത്തിലാണ് സൃഷ്ടിക്കപ്പെട്ടിട്ടുള്ളത് എങ്കിലും അസുറിന്റെ ഘടനയിൽ കൊലപാതകങ്ങളും അന്വേഷണവുമൊക്കെ അപ്രസക്തമാണ്. പറയാനുള്ളത് പറയാൻ വേണ്ടിയുള്ള പശ്ചാത്തലം എന്നതിലപ്പുറം അതിന് പ്രസക്തിയില്ല. അതിൽ വിശ്വാസങ്ങൾ തമ്മിലുള്ള ഘർഷണമാണ് ത്രില്ലിംഗ് എലെമെന്റ്. പ്രേക്ഷകരെ ചേർത്തു പിടിക്കുന്നതും ഈ നിരന്തരമായ സംഘർഷത്തിന്റെ ആകാംക്ഷാഭരിതമായ മുഹൂർത്തങ്ങൾ ആണ്. ഒന്നാം ഭാഗത്തിലെപ്പോലെ തന്നെ കണ്ടു തുടങ്ങിയാൽ മുഴുവൻ ഒറ്റ ഇരുപ്പിന് തീർക്കാതെ പോവില്ല ഈ സെക്കൻഡ് സീസണും. ആദ്യ ഭാഗത്തിൽ ബാക്കി വെച്ച ചില ചോദ്യങ്ങൾക്ക് യുക്തിസഹമായ ഉത്തരം നൽകാനുള്ള ശ്രമങ്ങളും നടത്തുന്നുണ്ട്. അതെ സമയം നിരവധി പഴുതുകൾ ഉള്ള തിരക്കഥയാണ് എന്നതിൽ വലിയ സംശയങ്ങൾ ഒന്നുമില്ല. ആ പഴുതുകളെ മറച്ചു പിടിക്കുന്നത് സംഭാഷണങ്ങളുടെ ശക്തി. ഡൽഹി, ഉത്തരാഖണ്ഡ്, മുംബൈ, വാരാണസി, ഗുരുഗ്രാം... അങ്ങിനെ യാത്ര ചെയ്യാൻ മണിക്കൂറുകൾ തന്നെ വേണ്ട പല സ്ഥലങ്ങൾക്കിടയിൽ കഥാപാത്രങ്ങൾ യാത്ര ചെയ്യാൻ എടുക്കുന്നത് നിമിഷങ്ങളാണ്. അത്തരത്തിലുള്ള നിരവധി സിനിമാറ്റിക്ക് ലിബർട്ടികൾ ഒനിർ സെൻ എടുക്കുന്നുണ്ട്. പക്ഷെ അതൊന്നും ആസ്വാദനത്തിന് തടസ്സമാവുന്നതുമില്ല. നിഖിൽ എന്നത്തേയും പോലെ ഒരു തന്റെ അന്തഃസംഘർഷങ്ങൾക്ക് നടുവിലും സിസ്റ്റത്തിന്റെ ഭാഗമായി നിന്ന് മാത്രമാണ് തന്റെ അന്വേഷണം നടത്തുന്നത്.. അതെ സമയം ഡിജെ അതിൽ നിന്നും പുറത്തു നിന്ന്, നിഖിലിന്റെ ഭാര്യ നൈനയെ കൂടെക്കൂട്ടിയാണ് തന്റെ പോരാട്ടം. ഭാര്യയും ഒരു കുട്ടിയും നിരവധി സഹപ്രവർത്തകരും നഷ്ടപ്പെട്ടതിന് ശേഷം, ശുഭ് ജോഷിയെ പിടികൂടാൻ ഏതറ്റം വരെയും പോകാൻ ശ്രമിക്കുന്ന ഡിജെയും വ്യക്തിപരമായ നഷ്ടങ്ങളുടെ പൊരുത്തപ്പെടാൻ കഴിയാതെ സ്ട്രഗിൾ ചെയ്യുന്ന നിഖിലും രണ്ടു ധ്രുവങ്ങളെ ആണ് പ്രതിനിധാനം ചെയ്യുന്നത്. അർഷദ് വാഴ്സിയും, ബരുൺ സോബ്ത്തിയും ഈ രണ്ടു കോൺഫ്ലിക്റ്റിങ് കഥാപാത്രങ്ങളെ പരിപൂർണമായി ഉൾക്കൊണ്ട് നടത്തുന്ന പ്രകടനങ്ങൾ ഈ സീരീസിന്റെ കരുത്താവുന്നു. നൈന ആയി അനുപ്രിയാ ഗോയങ്കെയ്ക്കും നുസ്രത്ത് ആയി റിദ്ധി ദോഗ്ര (ഇവർ പഴയകാലത്തെ നടി കാജൽ കിരണെ അനുസ്മരിപ്പിച്ചു) യ്ക്കും , പെർഫോം ചെയ്യാൻ സ്കോപ്പുള്ള റോളുകൾ ആണ്. അവസാന എപ്പിസോഡുകളിൽ പ്രത്യക്ഷപ്പെടുന്ന ശുഭ് ജോഷിയുടെ മുതിർന്ന വേഷത്തിന് (അഭിഷേക് ചൗഹാൻ) പക്ഷെ ടീൻ ആസുർ ആയി വരുന്ന വിശേഷ് ബൻസാലിനോട് കിട പിടിക്കാൻ കഴിയുന്നില്ല. അതെ സമയം മറ്റു ആന്റഗണിസ്റ്റ് വേഷങ്ങളിൽ എത്തിയ പവൻ ചോപ്രയും അമേയ് വാഗും മികച്ച കാസ്റ്റിംഗാണ് (പ്രത്യേകിച്ച് റസൂൽ ഷെയ്ക്കായി വരുന്ന അമേയ്). പുതിയ താരങ്ങളിൽ ആദ്യ ഭാഗത്ത് വന്നു പോവുന്ന അതിഥി കാൽകുണ്ടേ (ഇശാനി) ടീമിനെ ലീഡ് ചെയ്യാനെത്തുന്ന ഓഫീസർ പോൾ (മേയാങ് ചാങ്) , പിന്നെ സിമ്രാന്റെ വിദൂര ഛായയുള്ള ഒരൽപം മിസ്റ്റീരിയസ് ആയിട്ടുള്ള ബർഖ ബിസ്ത് (ബ്രിന്ദ) എന്നവർ എടുത്തു നിൽക്കുന്നു. അവസാനമായി എല്ലാ കുറവുകൾക്കും പരിമിതികൾക്കും അപ്പുറം ആദ്യ ഭാഗം സൃഷ്ടിച്ച പ്രേക്ഷകരുടെ പ്രതീക്ഷകളോട് നീതി പുലർത്തുന്ന ഒരു സീരീസ് തന്നെയാണ് അസൂർ 2 - റൈസ് ഓഫ് ദി ഡാർക്ക് സൈഡ് ജിയോ സിനിമയിൽ സൗജന്യമായി സ്ട്രീം ചെയ്യുന്നുണ്ട്
