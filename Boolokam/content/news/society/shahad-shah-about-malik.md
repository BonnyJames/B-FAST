---
title: "ഫഹദിന്റെ പാൻ ഇന്ത്യൻ ലെവൽ റീച്ചിൽ മാലിക് ഒരു നാഴികക്കല്ല് തന്നെയാകും"
date: 2021-07-15T08:33:08
draft: false
categories: ["Society"]
tags: ['Aaron Judge', 'malik movie', 'Shahad Shah']
author: "Beaumaris"
---

<strong>Shahad Shah </strong>

ഇത്‌ മാലിക്കിന്റെ കഥയല്ല. കേന്ദ്ര കഥാപാത്രങ്ങൾ ആയ, കഥ യുടെ ഗതി നിർണയിക്കുന്ന മൂന്ന് പേരിൽ ഒരാൾ ആണ് മാലിക് എന്ന സുലൈമാൻ അലി മാലിക്. മൂന്നു പേരിലൂടെ മഹേഷ്‌ നാരായണൻ കാണിച്ചു കൊടുക്കുന്നത് റമദാപള്ളി കാരുടെയും എടവത്തുറ കാരുടെയും ജീവിതമാണ്. അക്രമം ഉള്ള മതം കയ്യാളുന്ന രാഷ്ട്രീയം ഇടപെടുന്ന അതിജീവിക്കാൻ എന്തും ചെയ്യുന്ന തെറ്റിദ്ധാരണ മാറ്റാൻ കാലം കണ്ടുമുട്ടിക്കാത്ത മജ്ജയും മാംസവുമുള്ള എല്ലാ വികാരങ്ങളുമുള്ള മനുഷ്യരുടെ കഥയാണ് മഹേഷ്‌ നാരായണൻ - ഫഹദ് ഫാസിൽ കോമ്പോ യുടെ ഈ മൂന്നാം ചിത്രം.

സിനിമയുടെ സ്ക്രിപ്റ്റ് തന്നെയാണ് അതിഗംഭീരം എന്ന് പറയാവുന്ന തരത്തിൽ പ്രേക്ഷകന് ഫീൽ ചെയ്യുന്നത് രണ്ടേ മുക്കാൽ മണിക്കൂർ ഉള്ള പടം ലാഗ് ഫീൽ ചെയ്തില്ല എങ്കിൽ മഹേഷ്‌ നാരായണന്റെ സ്ക്രിപ്റ്റ് ന് അവിടെ കയ്യടിച്ചേ മതിയാകൂ. ഹജ്ജിനു പോകാൻ തുനിഞ്ഞ വൃദ്ധനായ സുലൈമാനെ പോലീസ് ഒരു പഴയ കേസിൽ പിടിക്കുന്നതും ആ കേസ് എന്താണെന്നും അതിന്റെ സാഹചര്യങ്ങളും പറഞ്ഞുകൊണ്ട് ആണ് സിനിമയുടെ കഥ വികസിക്കുന്നത്. കഥാപാത്രങ്ങളിൽ ഊന്നിക്കൊണ്ട് ആണ് കഥയുടെ സഞ്ചാരം. ചെറിയ മതസൗഹാർദ ബാലൻസിങ് കാണാം എങ്കിലും സമീപകാലത്ത് മതം പോലൊരു വിഷയത്തിൽ ഒക്കെ ഇത്രയും പച്ചയ്ക്ക് വികാരം കാണിച്ച സിനിമകൾ വന്നിട്ടുണ്ടോ എന്ന് സംശയമാണ്. പഴയ iv ശശി യുടെ തൊഴിലാളി - കലാപം സിനിമകളുടെ ഒരു വൈബ് മാലിക്കിൽ ഉടനീളം ഉണ്ടായിരുന്നു. ശരാശരിക്ക് മുകളിൽ നിൽക്കുന്ന ഒരു കഥയിൽ നിന്നുണ്ടായ അസാമാന്യമായ സ്ക്രിപ്റ്റിന്റെ അതിഗംഭീരമായ അവതാരണമാണ് മാലിക്. കഥയുടെ ജീവൻ പെർഫോമൻസ് കൾ ആയും മേക്കിങ് ലൂടെയും തുടങ്ങി സകല ഡിപ്പാർട്മെന്റ് ലൂടെയും മഹേഷ്‌ നാരായണൻ ഇരട്ടിയാക്കി എന്ന് പറയുന്നതാകും ശെരി. നാടിന്റെ ആ സത്ത് മുറുകെ പിടിച്ചു സിനിമ മുഴുവൻ തിരുവനന്തപുരം സ്ലാങ് സംസാരിക്കുന്നതെല്ലാം മികച്ചതായി തോന്നി.

ഫഹദിനും വിനയ് ഫോർട്ടിനും ഏറെക്കുറെ തുല്യ പ്രാധാന്യമായിരുന്നു എന്ന് വേണം പറയാൻ ഫഹദ് എന്നത്തേയും പോലെ മികവുറ്റത് ആക്കിയപ്പോൾ വിനയ് ഫോർട്ട്‌ ഞെട്ടിച്ചു എന്ന് വേണം പറയാൻ. ഡേവിഡ് എന്ന കഥാപാത്രത്തിന്റെ പൂർണത ആയിരുന്നു വിനയ് ഫോർട്ടിലൂടെ കണ്ടത് ഒപ്പം വേഷമിട്ട ദിനേശ് പീറ്റർ എന്ന കഥാപാത്രം ആയും മികച്ച പ്രകടനം കാഴ്ച്ച വച്ചു കളക്ടർ ആയി വന്ന ജോജു, പോലീസിന്റെ വേഷത്തിൽ വന്ന ഇന്ദ്രൻസ് ചേട്ടൻ, അപ്പാനി രവിയുടെ ഷിബു തുടങ്ങി ചെറിയ റോളിൽ വന്നവർ പോലും സിനിമയോട് ഇഴുകി ചേർന്ന് നിന്നു എന്നതും അഭിനന്ദനാർഹം ആണ്.ഈ വസ്തുതകൾ എല്ലാം നിൽക്കെ തന്നെ സിനിമ കൈപ്പിടിയിൽ ഒതുക്കുന്ന തരത്തിൽ ഉള്ള പെർഫോമൻസ് കാണിച്ചു ഉടനീളം നിറഞ്ഞു നിന്നത് നിമിഷയുടെ റോസ്ലിനും ദിലീഷ് പോത്തന്റെ അബു എന്ന കഥാപാത്രവും ആയിരുന്നു. രണ്ടു പേരുടെയും കരിയർ ബെസ്റ്റ് ആണെന്ന് നിസ്സംശയം പറയാം. സിനിമയുടെ ടെക്നിക്കൽ വശങ്ങൾ മിക്കതും മികച്ച നിലവാരം പുലർത്തി. മൂന്ന് കാലഘട്ടം കാണിക്കുന്ന സിനിമ ചായഗ്രഹണതിലും സുഷിന്റെ ത്രസിപ്പിക്കുന്ന ബിജിഎം ലും കളർ ഗ്രേഡിങ് ലും costume ലും ആർട്ട്‌ വർക്കുകളിലും വയലൻസ് രംഗങ്ങളിലും എല്ലാം മത്സരിച്ചു.

ഇത്രയും മികച്ച സിനിമ ആയിരിക്കുമ്പോഴും ഒരു ബെഞ്ച്മാർക്ക് ലെവൽ എത്തി പിടിക്കാൻ മാലിക് നു സാധിച്ചോ എന്ന് സംശയമാണ്. ചിലയിടങ്ങളിൽ പ്രത്യേകിച്ച് രണ്ടാം പകുതിയിൽ ചിലയിടങ്ങളിൽ ഡീറ്റൈലിംഗ് കുറഞ്ഞു പോയി എന്ന് അനുഭവപ്പെട്ടു അതിന്റെ ഒരു ക്ലാരിറ്റി കുറവ് ഉണ്ടായിരുന്നു. ഒരു നാല് മണിക്കൂർ സ്ക്രിപ്റ്റ് ചുരുക്കിയത് ആണോ എന്ന് പ്രേക്ഷകന് തോന്നുന്നുണ്ട് ചില രംഗങ്ങൾ. അത് പോലെ വയസായ ഭാഗം അഭിനയിക്കുന്ന ഫഹദ് ന്റെ ചില സീനുകളിൽ ഒരു വൃദ്ധന്റെ ആരോഗ്യം അല്ലായിരുന്നു കണ്ടത്. നിമിഷ അടക്കം ചിലരുടെ കയ്യിൽ നിന്ന് സ്ലാങ് ഇടയ്ക്ക് പാളി പോയതും ചെറിയൊരു നെഗറ്റീവ് ആയി പറയാവുന്നതാണ്. അത് പോലെ vfx രംഗങ്ങൾ ശരാശരിക്കും താഴെ ആയിരുന്നു നിലവാരം പുലർത്തിയത്. വലിയ പ്രാധാന്യം ഇല്ലെങ്കിലും ക്ലൈമാക്സ്‌ ലെ ട്വിസ്റ്റ്‌ വല്ലാതെ predictable ആയിരുന്നു. ഈ കുറവുകളിൽ മിക്കതും വേഗമുള്ള സ്ക്രീൻപ്ലേ കൊണ്ട് പ്രക്ഷകനെ ചിന്തിക്കാൻ മഹേഷ്‌ നാരായണൻ വിടുന്നില്ല എന്നതും ശ്രദ്ധേയമാണ്.

ചുരുക്കത്തിൽ രണ്ടേ മുക്കാൽ മണിക്കൂർ നിങ്ങളെ പിടിച്ചിരുത്തുന്ന ജീവനുള്ള കുറ്റവും കുറവുമുള്ള കഥാപാത്രങ്ങളുടെ കൂടെ നമ്മളെ യാത്ര ചെയ്യിപ്പിക്കുന്ന റമദാപള്ളിക്കാരുടെ നടുക്ക് നമ്മളെ കൊണ്ട് നിർത്തുന്ന ഒരു ത്രസിപ്പിക്കുന്ന അനുഭവം തന്നെയാണ് മാലിക് ലൂടെ മഹേഷ്‌ നാരായണൻ ഒരുക്കിയിട്ടുള്ളത്.
Nb : ഇയ്യോബ് കണ്ടപ്പോൾ തോന്നിയിരുന്നു വലിയ ബഡ്ജറ്റ് കിട്ടിയാൽ ഇന്ത്യൻ സിനിമയെ ഞെട്ടിക്കാൻ കെല്പുള്ള ആളാണ് അമൽ നീരദ് എന്ന് ആ ലിസ്റ്റിലേക്ക് ഒരാൾ കൂടെ.

വീണ്ടും nb : ഫഹദ് ന്റെ പാൻ ഇന്ത്യൻ ലെവൽ റീച്ചിൽ മാലിക് ഒരു നാഴികക്കല്ല് തന്നെയാകും.
**Shahad Shah** ഇത്‌ മാലിക്കിന്റെ കഥയല്ല. കേന്ദ്ര കഥാപാത്രങ്ങൾ ആയ, കഥ യുടെ ഗതി നിർണയിക്കുന്ന മൂന്ന് പേരിൽ ഒരാൾ ആണ് മാലിക് എന്ന സുലൈമാൻ അലി മാലിക്. മൂന്നു പേരിലൂടെ മഹേഷ്‌ നാരായണൻ കാണിച്ചു കൊടുക്കുന്നത് റമദാപള്ളി കാരുടെയും എടവത്തുറ കാരുടെയും ജീവിതമാണ്. അക്രമം ഉള്ള മതം കയ്യാളുന്ന രാഷ്ട്രീയം ഇടപെടുന്ന അതിജീവിക്കാൻ എന്തും ചെയ്യുന്ന തെറ്റിദ്ധാരണ മാറ്റാൻ കാലം കണ്ടുമുട്ടിക്കാത്ത മജ്ജയും മാംസവുമുള്ള എല്ലാ വികാരങ്ങളുമുള്ള മനുഷ്യരുടെ കഥയാണ് മഹേഷ്‌ നാരായണൻ - ഫഹദ് ഫാസിൽ കോമ്പോ യുടെ ഈ മൂന്നാം ചിത്രം. സിനിമയുടെ സ്ക്രിപ്റ്റ് തന്നെയാണ് അതിഗംഭീരം എന്ന് പറയാവുന്ന തരത്തിൽ പ്രേക്ഷകന് ഫീൽ ചെയ്യുന്നത് രണ്ടേ മുക്കാൽ മണിക്കൂർ ഉള്ള പടം ലാഗ് ഫീൽ ചെയ്തില്ല എങ്കിൽ മഹേഷ്‌ നാരായണന്റെ സ്ക്രിപ്റ്റ് ന് അവിടെ കയ്യടിച്ചേ മതിയാകൂ. ഹജ്ജിനു പോകാൻ തുനിഞ്ഞ വൃദ്ധനായ സുലൈമാനെ പോലീസ് ഒരു പഴയ കേസിൽ പിടിക്കുന്നതും ആ കേസ് എന്താണെന്നും അതിന്റെ സാഹചര്യങ്ങളും പറഞ്ഞുകൊണ്ട് ആണ് സിനിമയുടെ കഥ വികസിക്കുന്നത്. കഥാപാത്രങ്ങളിൽ ഊന്നിക്കൊണ്ട് ആണ് കഥയുടെ സഞ്ചാരം. ചെറിയ മതസൗഹാർദ ബാലൻസിങ് കാണാം എങ്കിലും സമീപകാലത്ത് മതം പോലൊരു വിഷയത്തിൽ ഒക്കെ ഇത്രയും പച്ചയ്ക്ക് വികാരം കാണിച്ച സിനിമകൾ വന്നിട്ടുണ്ടോ എന്ന് സംശയമാണ്. പഴയ iv ശശി യുടെ തൊഴിലാളി - കലാപം സിനിമകളുടെ ഒരു വൈബ് മാലിക്കിൽ ഉടനീളം ഉണ്ടായിരുന്നു. ശരാശരിക്ക് മുകളിൽ നിൽക്കുന്ന ഒരു കഥയിൽ നിന്നുണ്ടായ അസാമാന്യമായ സ്ക്രിപ്റ്റിന്റെ അതിഗംഭീരമായ അവതാരണമാണ് മാലിക്. കഥയുടെ ജീവൻ പെർഫോമൻസ് കൾ ആയും മേക്കിങ് ലൂടെയും തുടങ്ങി സകല ഡിപ്പാർട്മെന്റ് ലൂടെയും മഹേഷ്‌ നാരായണൻ ഇരട്ടിയാക്കി എന്ന് പറയുന്നതാകും ശെരി. നാടിന്റെ ആ സത്ത് മുറുകെ പിടിച്ചു സിനിമ മുഴുവൻ തിരുവനന്തപുരം സ്ലാങ് സംസാരിക്കുന്നതെല്ലാം മികച്ചതായി തോന്നി. ഫഹദിനും വിനയ് ഫോർട്ടിനും ഏറെക്കുറെ തുല്യ പ്രാധാന്യമായിരുന്നു എന്ന് വേണം പറയാൻ ഫഹദ് എന്നത്തേയും പോലെ മികവുറ്റത് ആക്കിയപ്പോൾ വിനയ് ഫോർട്ട്‌ ഞെട്ടിച്ചു എന്ന് വേണം പറയാൻ. ഡേവിഡ് എന്ന കഥാപാത്രത്തിന്റെ പൂർണത ആയിരുന്നു വിനയ് ഫോർട്ടിലൂടെ കണ്ടത് ഒപ്പം വേഷമിട്ട ദിനേശ് പീറ്റർ എന്ന കഥാപാത്രം ആയും മികച്ച പ്രകടനം കാഴ്ച്ച വച്ചു കളക്ടർ ആയി വന്ന ജോജു, പോലീസിന്റെ വേഷത്തിൽ വന്ന ഇന്ദ്രൻസ് ചേട്ടൻ, അപ്പാനി രവിയുടെ ഷിബു തുടങ്ങി ചെറിയ റോളിൽ വന്നവർ പോലും സിനിമയോട് ഇഴുകി ചേർന്ന് നിന്നു എന്നതും അഭിനന്ദനാർഹം ആണ്.ഈ വസ്തുതകൾ എല്ലാം നിൽക്കെ തന്നെ സിനിമ കൈപ്പിടിയിൽ ഒതുക്കുന്ന തരത്തിൽ ഉള്ള പെർഫോമൻസ് കാണിച്ചു ഉടനീളം നിറഞ്ഞു നിന്നത് നിമിഷയുടെ റോസ്ലിനും ദിലീഷ് പോത്തന്റെ അബു എന്ന കഥാപാത്രവും ആയിരുന്നു. രണ്ടു പേരുടെയും കരിയർ ബെസ്റ്റ് ആണെന്ന് നിസ്സംശയം പറയാം. സിനിമയുടെ ടെക്നിക്കൽ വശങ്ങൾ മിക്കതും മികച്ച നിലവാരം പുലർത്തി. മൂന്ന് കാലഘട്ടം കാണിക്കുന്ന സിനിമ ചായഗ്രഹണതിലും സുഷിന്റെ ത്രസിപ്പിക്കുന്ന ബിജിഎം ലും കളർ ഗ്രേഡിങ് ലും costume ലും ആർട്ട്‌ വർക്കുകളിലും വയലൻസ് രംഗങ്ങളിലും എല്ലാം മത്സരിച്ചു. ഇത്രയും മികച്ച സിനിമ ആയിരിക്കുമ്പോഴും ഒരു ബെഞ്ച്മാർക്ക് ലെവൽ എത്തി പിടിക്കാൻ മാലിക് നു സാധിച്ചോ എന്ന് സംശയമാണ്. ചിലയിടങ്ങളിൽ പ്രത്യേകിച്ച് രണ്ടാം പകുതിയിൽ ചിലയിടങ്ങളിൽ ഡീറ്റൈലിംഗ് കുറഞ്ഞു പോയി എന്ന് അനുഭവപ്പെട്ടു അതിന്റെ ഒരു ക്ലാരിറ്റി കുറവ് ഉണ്ടായിരുന്നു. ഒരു നാല് മണിക്കൂർ സ്ക്രിപ്റ്റ് ചുരുക്കിയത് ആണോ എന്ന് പ്രേക്ഷകന് തോന്നുന്നുണ്ട് ചില രംഗങ്ങൾ. അത് പോലെ വയസായ ഭാഗം അഭിനയിക്കുന്ന ഫഹദ് ന്റെ ചില സീനുകളിൽ ഒരു വൃദ്ധന്റെ ആരോഗ്യം അല്ലായിരുന്നു കണ്ടത്. നിമിഷ അടക്കം ചിലരുടെ കയ്യിൽ നിന്ന് സ്ലാങ് ഇടയ്ക്ക് പാളി പോയതും ചെറിയൊരു നെഗറ്റീവ് ആയി പറയാവുന്നതാണ്. അത് പോലെ vfx രംഗങ്ങൾ ശരാശരിക്കും താഴെ ആയിരുന്നു നിലവാരം പുലർത്തിയത്. വലിയ പ്രാധാന്യം ഇല്ലെങ്കിലും ക്ലൈമാക്സ്‌ ലെ ട്വിസ്റ്റ്‌ വല്ലാതെ predictable ആയിരുന്നു. ഈ കുറവുകളിൽ മിക്കതും വേഗമുള്ള സ്ക്രീൻപ്ലേ കൊണ്ട് പ്രക്ഷകനെ ചിന്തിക്കാൻ മഹേഷ്‌ നാരായണൻ വിടുന്നില്ല എന്നതും ശ്രദ്ധേയമാണ്. ചുരുക്കത്തിൽ രണ്ടേ മുക്കാൽ മണിക്കൂർ നിങ്ങളെ പിടിച്ചിരുത്തുന്ന ജീവനുള്ള കുറ്റവും കുറവുമുള്ള കഥാപാത്രങ്ങളുടെ കൂടെ നമ്മളെ യാത്ര ചെയ്യിപ്പിക്കുന്ന റമദാപള്ളിക്കാരുടെ നടുക്ക് നമ്മളെ കൊണ്ട് നിർത്തുന്ന ഒരു ത്രസിപ്പിക്കുന്ന അനുഭവം തന്നെയാണ് മാലിക് ലൂടെ മഹേഷ്‌ നാരായണൻ ഒരുക്കിയിട്ടുള്ളത്. Nb : ഇയ്യോബ് കണ്ടപ്പോൾ തോന്നിയിരുന്നു വലിയ ബഡ്ജറ്റ് കിട്ടിയാൽ ഇന്ത്യൻ സിനിമയെ ഞെട്ടിക്കാൻ കെല്പുള്ള ആളാണ് അമൽ നീരദ് എന്ന് ആ ലിസ്റ്റിലേക്ക് ഒരാൾ കൂടെ. വീണ്ടും nb : ഫഹദ് ന്റെ പാൻ ഇന്ത്യൻ ലെവൽ റീച്ചിൽ മാലിക് ഒരു നാഴികക്കല്ല് തന്നെയാകും.
