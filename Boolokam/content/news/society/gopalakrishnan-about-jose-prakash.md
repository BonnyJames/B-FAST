---
title: "ശത്രുക്കളെ മുതലക്കുഞ്ഞുങ്ങൾക്ക് എറിഞ്ഞുകൊടുക്കുന്ന മലയാളത്തിന്റെ സ്വന്തം അധോലോകനായകൻ"
date: 2021-03-24T11:12:05
draft: false
categories: ["Society"]
tags: ['Aaron Judge', 'actor jose prakash', 'jose prakash']
author: "Beaumaris"
---

<strong><a href="https://wordpress-972788-3403151.cloudwaysapps.com/gopalakrishnan-about-jose-prakash/302192/bdd-1310" rel="attachment wp-att-302193"><img class="alignleft size-full wp-image-302193" src="https://cdn.boolokam.com/articles/2021/03/bdd-422.jpg" alt="" width="739" height="360" /></a>written by Gopalakrishnan</strong>

<strong>ഓർമ്മകളിൽ ജോസ് പ്രകാശ്</strong>

അധികം സിനിമകളില്‍ നായകനായില്ലെങ്കിലും സംസ്ഥാന-ദേശിയ അവാര്‍ഡുകള്‍ ഒരെണ്ണം പോലും നേടിയില്ലെങ്കിലും മലയാള സിനിമയുടെ ചരിത്രത്തില്‍ ചിരപ്രതിഷ്ഠ നേടിയ ചില അഭിനേതാക്കളുണ്ട്. അവരില്‍ പ്രധാനിയാണ്‌ ജോസ് പ്രകാശ്‌. ഈ പേര് കേള്‍ക്കുമ്പോള്‍ ഇന്നത്തെ തലമുറയിലെ ഭൂരിപക്ഷം പേര്‍ക്കും ഓര്‍മ്മ വരുന്നത് മിമിക്രിക്കാര്‍ അനശ്വരമാക്കിയ ഒരു അന്താരാഷ്ട്ര കൊള്ളസംഘ തലവനെയാണ്.. ധാരാളം ഇംഗ്ലീഷ് പറയുന്ന.. ഏതോ ഒരു പെരേരയുമായി സ്വര്‍ണ്ണ ബിസ്ക്കറ്റും കള്ളനോട്ടും വ്യാപാരം ചെയ്യുന്ന.. സ്വന്തമായി മുതലക്കുഞ്ഞുങ്ങളെ വളര്‍ത്തുന്ന.. തലമൊട്ടയടിച്ചും, അല്ലെങ്കില്‍ നരച്ച മുടിയുള്ള.. നീണ്ട താടി വളര്‍ത്തിയ ഒരു അധോലോക നായകന്‍!! അദ്ദേഹം നമ്മെ വിട്ടു പിരിഞ്ഞിട്ടു ഇന്നേയ്ക്ക് ഒമ്പത് വര്‍ഷങ്ങള്‍!!

<img class="alignleft" src="https://static.toiimg.com/thumb/msid-12393230,width-800,height-600,resizemode-75/12393230.jpg" alt="Jose Prakash passes away | Regional Movie News - Times of India" width="349" height="261" />നാല്പതുകളുടെ മധ്യത്തിൽ മണർകാട് കുഞ്ഞിന്റെ നാടകസമിതിയിലൂടെ അഭിനയരംഗത്തേയ്ക്കു പ്രവേശിച്ച ജോസ് പ്രകാശ്, ജി കെ പിള്ളയുടെ സമിതിയിലും ഒക്കെ നിരവധി നാടകങ്ങളിൽ അഭിനേതാവായും ഗായകനായും സജീവമായിരുന്നു. പട്ടാളത്തിൽ കുറേനാൾ സേവനമനുഷ്ഠിച്ചതു കൊണ്ടാണോ എന്നറിയില്ല, ഹിന്ദി പാട്ടുകളോടായിരുന്നു ജോസ് പ്രകാശിന് കൂടുതൽ കമ്പം. 1951ൽ ഒരു വേദിയിൽ ഹിന്ദി ഗാനങ്ങൾ ആലപിച്ചുകൊണ്ടിരുന്ന ജോസ് പ്രകാശിനെ തിക്കുറിശ്ശി സുകുമാരൻ നായർ ശ്രദ്ധിയ്ക്കുകയും അദ്ദേഹം തന്റെ ആദ്യ സംവിധാന സംരംഭം "ശരിയോ തെറ്റോ" എന്ന ചിത്രത്തിലേക്ക് ഗായകനായും അഭിനേതാവായും ക്ഷണിയ്ക്കുകയുണ്ടായി. അദ്ദേഹം തന്നെയാണ് ബേബി എന്ന പേര് മാറ്റി ജോസ് പ്രകാശ് എന്ന് നാമകരണം നിർവഹിച്ചതും.. "ശരിയോ തെറ്റോ" പൂർത്തിയാകാൻ ഒന്നര വർഷം സമയമെടുത്തു. അതിനു മുമ്പ് 1952 ഫെബ്രുവരി റിലീസായ "അൽഫോൻസ" എന്ന ചിത്രത്തിലൂടെ ആദ്യമായി ജോസ് പ്രകാശിന്റെ മുഖവും ശബ്ദവും മലയാളി പ്രേക്ഷകരിലെത്തി. തൊട്ടുപിന്നാലെ പ്രേമലേഖയിലും വിശപ്പിന്റെ വിളിയിലും ജോസ് പ്രകാശ് അഭിനേതാവായും പിന്നണി ഗായകനായും സഹകരിച്ചു.. (വിശപ്പിന്റെ വിളിയിൽ ജോസ് പ്രകാശിന്റെ മറ്റൊരു സഹോദരൻ ടോം പ്രകാശും ഒരു ചെറിയ വേഷത്തിൽ മുഖം കാണിച്ചിട്ടുണ്ട്..!)

<img src="https://oldmalayalamcinema.files.wordpress.com/2013/04/jose-prakash-in-love-in-singapore-1980.jpg" alt="Remembering Jose Prakash, the once-bard, a better actor and the best baddie  of Malayalam Cinema | OLD MALAYALAM CINEMA" />ജോസ് പ്രകാശ് ആദ്യം അഭിനയിച്ച "ശരിയോ തെറ്റോ" റിലീസാകുന്നത് 1953 ഓണക്കാലത്തായിരുന്നു. തിക്കുറിശ്ശി നായകനായ ആ ചിത്രത്തിൽ തിക്കുറിശിയ്ക്കു വേണ്ടി എല്ലാ ഗാനങ്ങളും ജോസ് പ്രകാശ് തന്നെയായിരുന്നു പിന്നണി പാടിയതും. (ഒരു നടൻ മറ്റൊരു നടനു വേണ്ടി ഇത്രയും കൂടുതൽ പിന്നണി പാടിയ സിനിമ വേറെ മലയാളത്തിൽ ഉണ്ടാവില്ല.) പിൽക്കാലത്തു ഒരുപാട് ഡോക്ടർ കഥാപാത്രങ്ങളെ അവതരിപ്പിച്ചിട്ടുള്ള ജോസ് പ്രകാശിന്റെ ആദ്യകാല കഥാപാത്രങ്ങളും കൂടുതൽ ഡോക്ടറുടേതായിരുന്നു. മെരിലാൻഡ് നിർമ്മിച്ച ബാല്യസഖിയിലൂടെയാണ് നടനെന്ന നിലയിൽ ജോസ് പ്രകാശ് കൂടുതൽ ശ്രദ്ധിയ്ക്കപ്പെടുന്നത്. തുടർന്ന് മെറിലാൻഡിന്റെ സ്ഥിരം നടനായി അദ്ദേഹം. "ഹരിശ്ചന്ദ്ര"യിലെ സത്യകീർത്തിയിലൂടെ ആദ്യപുരാണ കഥാപാത്രത്തെ ജോസ്പ്രകാശ് അവതരിപ്പിച്ചു. അദ്ദേഹത്തിന്റെ കരിയർ ബെസ്റ്റ് എന്ന് പറയാവുന്ന ഒരു കഥാപാത്രവും അത്തരത്തിലായിരുന്നല്ലോ. മെരിലാൻഡ് നിർമ്മിച്ച സ്നാപക യോഹന്നാൻ! മെരിലാൻഡിൽ സ്ഥിരക്കാരനായിരുന്ന സമയത്ത് അന്നത്തെ സൂപ്പർ നായിക മിസ് കുമാരിയെ വിവാഹം കഴിയ്ക്കാൻ ജോസ് പ്രകാശ് ആഗ്രഹിയ്ക്കുകയും, പക്ഷെ എന്തൊക്കെയോ കാരണങ്ങൾ കൊണ്ട് നടക്കാതെ പോകുകയും ചെയ്ത വിവരം ജോസ് പ്രകാശിന്റെ സഹോദരൻ പ്രേംപ്രകാശ് സർ പറഞ്ഞിട്ടുണ്ട്.

<img src="https://img.manoramanews.com/content/dam/mm/mnews/news/entertainment/images/2018/3/24/jose-praksh-actor.jpg" alt="ഗായകനായെത്തി വില്ലനായി; ജോസ് പ്രകാശ് ഇല്ലാത്ത ആറ് വർഷങ്ങൾ | Jose Prakash |  Malayalam Film | Entertainment News | Manorama News" />കരിയറിന്‍റെ ആദ്യ 15 വര്‍ഷത്തില്‍ ജോസ് പ്രകാശ്‌ അഭിനയിച്ചത് 22 സിനിമകളില്‍ മാത്രം. അതില്‍ പകുതിയിലേറെ മെറിലാന്‍ഡ്‌ സിനിമകളും. 1968ല്‍ ശശികുമാർ സാറിന്റെ "ലവ് ഇൻ കേരള"യിലെ സില്‍വര്‍ ഹെഡ് എന്ന മൊട്ടത്തലയന്‍ കൊള്ളക്കാരനാണ് ജോസ്പ്രകാശിന്‍റെ കരിയര്‍ മാറ്റിമറിച്ച കഥാപാത്രം. പിന്നെയങ്ങോട്ടു തിന്മയുടെ ആള്‍രൂപമായി മാറിയ ജോസ്പ്രകാശ് കഥാപാത്രങ്ങള്‍ നായകന് എന്നും വെല്ലുവിളികള്‍ ഉയര്‍ത്തി.. നായികയുടെ മാനത്തിന് വിലപറഞ്ഞ്.. രാജ്യദ്രോഹികളെ കൂട്ടുപിടിച്ച് നാട് നശിപ്പിക്കാന്‍ കച്ചക്കെട്ടിയ വില്ലനായി. പ്രേം നസീര്‍ - ജോസ് പ്രകാശ്‌ സംഘട്ടനങ്ങള്‍ തിയറ്ററില്‍ ഒരുപാട് കയ്യടികള്‍ നേടി. ഇടയ്ക്ക് ചില സംവിധായകർ നല്ല character വേഷങ്ങളും അദ്ദേഹത്തിന് കൊടുത്തിരുന്നു. പി ഭാസ്കരന്‍ പ്രേംനസീറിനെ കേവലം പ്രണയ നായകനാക്കി, വീരശൂര നായകന്‍റെ ഇമേജ് അടൂര്‍ ഭാസിയില്‍ പരീക്ഷിച്ച 1972ലെ വീണ്ടും പ്രഭാതം എന്ന സിനിമയിലെ പ്രേം നസീറിന്‍റെ കഥാപാത്രത്തെക്കാള്‍ നട്ടെല്ലുള്ള കഥാപാത്രം ശാരദയുടെ കാമുകനായി അഭിനയിച്ച ജോസ് പ്രകാശിനായിരുന്നു. എങ്കിലും പ്രേക്ഷകന് എന്നും ജോസ്പ്രകാശിനെ വില്ലനായി കാണാനായിരുന്നു. കൂടുതല്‍ താല്‍പര്യം.. അവസാനമായി ജോസ് പ്രകാശിന്റെ ഒരു വില്ലന്‍ കഥാപാത്രം തിരശീലയില്‍ വന്നത് പ്രിയദര്‍ശന്‍റെ കടത്തനാടന്‍ അമ്പാടിയിലായിരുന്നു.

<img src="http://www.memezero.com/media/memes/LG507G.jpg" alt="Traffic Plain Meme of Jose Prakash Screenshots, Meme Photo Comments, Blank  Trolls Template." />വളരെ കുറച്ചു സിനിമകൾക്ക് വേണ്ടി മാത്രമാണ് ജോസ് പ്രകാശ് പിന്നണി പാടിയത്. അതുപോലെ വളരെ കുറച്ചു ഗാനരംഗങ്ങൾ മാത്രമേ അദ്ദേഹത്തിന് സിനിമയിലും അഭിനയിയ്ക്കാൻ കിട്ടിയിരുന്നുളളൂ. എങ്കിലും അതെല്ലാം ഇന്നും പ്രേക്ഷകരുടെ ചുണ്ടിലും മനസ്സിലും നിലനിർത്തുന്നതിൽ ജോസ് പ്രകാശ് എന്ന അഭിനേതാവിന്റെ മിടുക്കും ഒരു കാരണമാണ്! നിർഭാഗ്യവശാൽ ഇന്നത്തെ തലമുറയ്ക്ക് അദ്ദേഹം, ഇംഗ്ലീഷ് കൂടുതൽ സംസാരിയ്ക്കുന്ന അന്താരാഷ്ട്ര കൊള്ളസംഘ തലവനും മുതലക്കുഞ്ഞുങ്ങളെ വളർത്തുന്ന ആളുമൊക്കെയാണ്. ശാപമോക്ഷം എന്ന സിനിമയിലൂടെ ജയന്റെ സിനിമാപ്രവേശനത്തിനു കാരണക്കാരനായിട്ടുള്ള ജോസ് പ്രകാശ് ആ സിനിമയിലെ ഏറ്റവും കരുത്തുറ്റ കഥാപാത്രത്തെ അതിഗംഭീരമായി അവതരിപ്പിച്ചത് ഇന്ന് പലർക്കും ഓർമ്മയുണ്ടാകില്ല. പുരാണ കഥാപാത്രങ്ങളെ അവതരിപ്പിയ്ക്കുന്നതിൽ പ്രത്യേക വൈഭവം കാണിച്ചിരുന്ന ജോസ് പ്രകാശിന്റെ "ഭീഷ്മർ" ഇന്നും മലയാള സിനിമയിലെ ഏറ്റവും മികച്ച കഥാപാത്രങ്ങളിൽ ഒന്നാണ്. നിങ്ങളുടെ മനസ്സിൽ ജോസ് പ്രകാശ് എന്ന കേൾക്കുമ്പോൾ ഓർമ്മ വരുന്ന കഥാപാത്രങ്ങൾ കൂടി പങ്കുവയ്ക്കുമല്ലോ!!

<img class="" src="https://scontent.ftrv1-1.fna.fbcdn.net/v/t1.0-9/164354392_4428419377172923_2011125260344011238_o.jpg?_nc_cat=105&amp;ccb=1-3&amp;_nc_sid=825194&amp;_nc_ohc=DURjDVDb7u4AX-HPMPZ&amp;_nc_ht=scontent.ftrv1-1.fna&amp;oh=e9f1ce9c8b747b955304756250669c76&amp;oe=60812490" alt="May be an image of 1 person and text" width="329" height="561" />

ഇവിടെ കൊടുത്തിരിക്കുന്നത് 1952ലെ "ഫിലിം" മാഗസിനിൽ, ഗായകനായി അരങ്ങേറിയ ജോസ് പ്രകാശിനെ കുറിച്ച് അച്ചടിച്ച് വന്ന ചെറിയ കോളം വാര്‍ത്തയുടെതാണ്! ഒരുപക്ഷെ ആദ്യമായി ജോസ് പ്രകാശിന്‍റെ ചിത്രം അച്ചടിച്ച്‌ വന്നതും ഈ ലക്കത്തിൽ ആയിരിയ്ക്കാം.. !! മലയാള സിനിമ കണ്ട മികച്ച നടന്മാരിൽ ഒരാളായ ജോസ് പ്രകാശ്‌ സാറിനു ഓര്‍മ്മപൂക്കള്‍..


![ശത്രുക്കളെ മുതലക്കുഞ്ഞുങ്ങൾക്ക് എറിഞ്ഞുകൊടുക്കുന്ന മലയാളത്തിന്റെ സ്വന്തം അധോലോകനായകൻ](https://cdn.boolokam.com/articles/2021/03/bdd-422.jpg)**[](https://wordpress-972788-3403151.cloudwaysapps.com/gopalakrishnan-about-jose-prakash/302192/bdd-1310)written by Gopalakrishnan** **ഓർമ്മകളിൽ ജോസ് പ്രകാശ്** അധികം സിനിമകളില്‍ നായകനായില്ലെങ്കിലും സംസ്ഥാന-ദേശിയ അവാര്‍ഡുകള്‍ ഒരെണ്ണം പോലും നേടിയില്ലെങ്കിലും മലയാള സിനിമയുടെ ചരിത്രത്തില്‍ ചിരപ്രതിഷ്ഠ നേടിയ ചില അഭിനേതാക്കളുണ്ട്. അവരില്‍ പ്രധാനിയാണ്‌ ജോസ് പ്രകാശ്‌. ഈ പേര് കേള്‍ക്കുമ്പോള്‍ ഇന്നത്തെ തലമുറയിലെ ഭൂരിപക്ഷം പേര്‍ക്കും ഓര്‍മ്മ വരുന്നത് മിമിക്രിക്കാര്‍ അനശ്വരമാക്കിയ ഒരു അന്താരാഷ്ട്ര കൊള്ളസംഘ തലവനെയാണ്.. ധാരാളം ഇംഗ്ലീഷ് പറയുന്ന.. ഏതോ ഒരു പെരേരയുമായി സ്വര്‍ണ്ണ ബിസ്ക്കറ്റും കള്ളനോട്ടും വ്യാപാരം ചെയ്യുന്ന.. സ്വന്തമായി മുതലക്കുഞ്ഞുങ്ങളെ വളര്‍ത്തുന്ന.. തലമൊട്ടയടിച്ചും, അല്ലെങ്കില്‍ നരച്ച മുടിയുള്ള.. നീണ്ട താടി വളര്‍ത്തിയ ഒരു അധോലോക നായകന്‍!! അദ്ദേഹം നമ്മെ വിട്ടു പിരിഞ്ഞിട്ടു ഇന്നേയ്ക്ക് ഒമ്പത് വര്‍ഷങ്ങള്‍!! ![Jose Prakash passes away | Regional Movie News - Times of India](https://static.toiimg.com/thumb/msid-12393230,width-800,height-600,resizemode-75/12393230.jpg)നാല്പതുകളുടെ മധ്യത്തിൽ മണർകാട് കുഞ്ഞിന്റെ നാടകസമിതിയിലൂടെ അഭിനയരംഗത്തേയ്ക്കു പ്രവേശിച്ച ജോസ് പ്രകാശ്, ജി കെ പിള്ളയുടെ സമിതിയിലും ഒക്കെ നിരവധി നാടകങ്ങളിൽ അഭിനേതാവായും ഗായകനായും സജീവമായിരുന്നു. പട്ടാളത്തിൽ കുറേനാൾ സേവനമനുഷ്ഠിച്ചതു കൊണ്ടാണോ എന്നറിയില്ല, ഹിന്ദി പാട്ടുകളോടായിരുന്നു ജോസ് പ്രകാശിന് കൂടുതൽ കമ്പം. 1951ൽ ഒരു വേദിയിൽ ഹിന്ദി ഗാനങ്ങൾ ആലപിച്ചുകൊണ്ടിരുന്ന ജോസ് പ്രകാശിനെ തിക്കുറിശ്ശി സുകുമാരൻ നായർ ശ്രദ്ധിയ്ക്കുകയും അദ്ദേഹം തന്റെ ആദ്യ സംവിധാന സംരംഭം "ശരിയോ തെറ്റോ" എന്ന ചിത്രത്തിലേക്ക് ഗായകനായും അഭിനേതാവായും ക്ഷണിയ്ക്കുകയുണ്ടായി. അദ്ദേഹം തന്നെയാണ് ബേബി എന്ന പേര് മാറ്റി ജോസ് പ്രകാശ് എന്ന് നാമകരണം നിർവഹിച്ചതും.. "ശരിയോ തെറ്റോ" പൂർത്തിയാകാൻ ഒന്നര വർഷം സമയമെടുത്തു. അതിനു മുമ്പ് 1952 ഫെബ്രുവരി റിലീസായ "അൽഫോൻസ" എന്ന ചിത്രത്തിലൂടെ ആദ്യമായി ജോസ് പ്രകാശിന്റെ മുഖവും ശബ്ദവും മലയാളി പ്രേക്ഷകരിലെത്തി. തൊട്ടുപിന്നാലെ പ്രേമലേഖയിലും വിശപ്പിന്റെ വിളിയിലും ജോസ് പ്രകാശ് അഭിനേതാവായും പിന്നണി ഗായകനായും സഹകരിച്ചു.. (വിശപ്പിന്റെ വിളിയിൽ ജോസ് പ്രകാശിന്റെ മറ്റൊരു സഹോദരൻ ടോം പ്രകാശും ഒരു ചെറിയ വേഷത്തിൽ മുഖം കാണിച്ചിട്ടുണ്ട്..!) ![Remembering Jose Prakash, the once-bard, a better actor and the best baddie  of Malayalam Cinema | OLD MALAYALAM CINEMA](https://oldmalayalamcinema.files.wordpress.com/2013/04/jose-prakash-in-love-in-singapore-1980.jpg)ജോസ് പ്രകാശ് ആദ്യം അഭിനയിച്ച "ശരിയോ തെറ്റോ" റിലീസാകുന്നത് 1953 ഓണക്കാലത്തായിരുന്നു. തിക്കുറിശ്ശി നായകനായ ആ ചിത്രത്തിൽ തിക്കുറിശിയ്ക്കു വേണ്ടി എല്ലാ ഗാനങ്ങളും ജോസ് പ്രകാശ് തന്നെയായിരുന്നു പിന്നണി പാടിയതും. (ഒരു നടൻ മറ്റൊരു നടനു വേണ്ടി ഇത്രയും കൂടുതൽ പിന്നണി പാടിയ സിനിമ വേറെ മലയാളത്തിൽ ഉണ്ടാവില്ല.) പിൽക്കാലത്തു ഒരുപാട് ഡോക്ടർ കഥാപാത്രങ്ങളെ അവതരിപ്പിച്ചിട്ടുള്ള ജോസ് പ്രകാശിന്റെ ആദ്യകാല കഥാപാത്രങ്ങളും കൂടുതൽ ഡോക്ടറുടേതായിരുന്നു. മെരിലാൻഡ് നിർമ്മിച്ച ബാല്യസഖിയിലൂടെയാണ് നടനെന്ന നിലയിൽ ജോസ് പ്രകാശ് കൂടുതൽ ശ്രദ്ധിയ്ക്കപ്പെടുന്നത്. തുടർന്ന് മെറിലാൻഡിന്റെ സ്ഥിരം നടനായി അദ്ദേഹം. "ഹരിശ്ചന്ദ്ര"യിലെ സത്യകീർത്തിയിലൂടെ ആദ്യപുരാണ കഥാപാത്രത്തെ ജോസ്പ്രകാശ് അവതരിപ്പിച്ചു. അദ്ദേഹത്തിന്റെ കരിയർ ബെസ്റ്റ് എന്ന് പറയാവുന്ന ഒരു കഥാപാത്രവും അത്തരത്തിലായിരുന്നല്ലോ. മെരിലാൻഡ് നിർമ്മിച്ച സ്നാപക യോഹന്നാൻ! മെരിലാൻഡിൽ സ്ഥിരക്കാരനായിരുന്ന സമയത്ത് അന്നത്തെ സൂപ്പർ നായിക മിസ് കുമാരിയെ വിവാഹം കഴിയ്ക്കാൻ ജോസ് പ്രകാശ് ആഗ്രഹിയ്ക്കുകയും, പക്ഷെ എന്തൊക്കെയോ കാരണങ്ങൾ കൊണ്ട് നടക്കാതെ പോകുകയും ചെയ്ത വിവരം ജോസ് പ്രകാശിന്റെ സഹോദരൻ പ്രേംപ്രകാശ് സർ പറഞ്ഞിട്ടുണ്ട്. ![ഗായകനായെത്തി വില്ലനായി; ജോസ് പ്രകാശ് ഇല്ലാത്ത ആറ് വർഷങ്ങൾ | Jose Prakash |  Malayalam Film | Entertainment News | Manorama News](https://img.manoramanews.com/content/dam/mm/mnews/news/entertainment/images/2018/3/24/jose-praksh-actor.jpg)കരിയറിന്‍റെ ആദ്യ 15 വര്‍ഷത്തില്‍ ജോസ് പ്രകാശ്‌ അഭിനയിച്ചത് 22 സിനിമകളില്‍ മാത്രം. അതില്‍ പകുതിയിലേറെ മെറിലാന്‍ഡ്‌ സിനിമകളും. 1968ല്‍ ശശികുമാർ സാറിന്റെ "ലവ് ഇൻ കേരള"യിലെ സില്‍വര്‍ ഹെഡ് എന്ന മൊട്ടത്തലയന്‍ കൊള്ളക്കാരനാണ് ജോസ്പ്രകാശിന്‍റെ കരിയര്‍ മാറ്റിമറിച്ച കഥാപാത്രം. പിന്നെയങ്ങോട്ടു തിന്മയുടെ ആള്‍രൂപമായി മാറിയ ജോസ്പ്രകാശ് കഥാപാത്രങ്ങള്‍ നായകന് എന്നും വെല്ലുവിളികള്‍ ഉയര്‍ത്തി.. നായികയുടെ മാനത്തിന് വിലപറഞ്ഞ്.. രാജ്യദ്രോഹികളെ കൂട്ടുപിടിച്ച് നാട് നശിപ്പിക്കാന്‍ കച്ചക്കെട്ടിയ വില്ലനായി. പ്രേം നസീര്‍ - ജോസ് പ്രകാശ്‌ സംഘട്ടനങ്ങള്‍ തിയറ്ററില്‍ ഒരുപാട് കയ്യടികള്‍ നേടി. ഇടയ്ക്ക് ചില സംവിധായകർ നല്ല character വേഷങ്ങളും അദ്ദേഹത്തിന് കൊടുത്തിരുന്നു. പി ഭാസ്കരന്‍ പ്രേംനസീറിനെ കേവലം പ്രണയ നായകനാക്കി, വീരശൂര നായകന്‍റെ ഇമേജ് അടൂര്‍ ഭാസിയില്‍ പരീക്ഷിച്ച 1972ലെ വീണ്ടും പ്രഭാതം എന്ന സിനിമയിലെ പ്രേം നസീറിന്‍റെ കഥാപാത്രത്തെക്കാള്‍ നട്ടെല്ലുള്ള കഥാപാത്രം ശാരദയുടെ കാമുകനായി അഭിനയിച്ച ജോസ് പ്രകാശിനായിരുന്നു. എങ്കിലും പ്രേക്ഷകന് എന്നും ജോസ്പ്രകാശിനെ വില്ലനായി കാണാനായിരുന്നു. കൂടുതല്‍ താല്‍പര്യം.. അവസാനമായി ജോസ് പ്രകാശിന്റെ ഒരു വില്ലന്‍ കഥാപാത്രം തിരശീലയില്‍ വന്നത് പ്രിയദര്‍ശന്‍റെ കടത്തനാടന്‍ അമ്പാടിയിലായിരുന്നു. ![Traffic Plain Meme of Jose Prakash Screenshots, Meme Photo Comments, Blank  Trolls Template.](http://www.memezero.com/media/memes/LG507G.jpg)വളരെ കുറച്ചു സിനിമകൾക്ക് വേണ്ടി മാത്രമാണ് ജോസ് പ്രകാശ് പിന്നണി പാടിയത്. അതുപോലെ വളരെ കുറച്ചു ഗാനരംഗങ്ങൾ മാത്രമേ അദ്ദേഹത്തിന് സിനിമയിലും അഭിനയിയ്ക്കാൻ കിട്ടിയിരുന്നുളളൂ. എങ്കിലും അതെല്ലാം ഇന്നും പ്രേക്ഷകരുടെ ചുണ്ടിലും മനസ്സിലും നിലനിർത്തുന്നതിൽ ജോസ് പ്രകാശ് എന്ന അഭിനേതാവിന്റെ മിടുക്കും ഒരു കാരണമാണ്! നിർഭാഗ്യവശാൽ ഇന്നത്തെ തലമുറയ്ക്ക് അദ്ദേഹം, ഇംഗ്ലീഷ് കൂടുതൽ സംസാരിയ്ക്കുന്ന അന്താരാഷ്ട്ര കൊള്ളസംഘ തലവനും മുതലക്കുഞ്ഞുങ്ങളെ വളർത്തുന്ന ആളുമൊക്കെയാണ്. ശാപമോക്ഷം എന്ന സിനിമയിലൂടെ ജയന്റെ സിനിമാപ്രവേശനത്തിനു കാരണക്കാരനായിട്ടുള്ള ജോസ് പ്രകാശ് ആ സിനിമയിലെ ഏറ്റവും കരുത്തുറ്റ കഥാപാത്രത്തെ അതിഗംഭീരമായി അവതരിപ്പിച്ചത് ഇന്ന് പലർക്കും ഓർമ്മയുണ്ടാകില്ല. പുരാണ കഥാപാത്രങ്ങളെ അവതരിപ്പിയ്ക്കുന്നതിൽ പ്രത്യേക വൈഭവം കാണിച്ചിരുന്ന ജോസ് പ്രകാശിന്റെ "ഭീഷ്മർ" ഇന്നും മലയാള സിനിമയിലെ ഏറ്റവും മികച്ച കഥാപാത്രങ്ങളിൽ ഒന്നാണ്. നിങ്ങളുടെ മനസ്സിൽ ജോസ് പ്രകാശ് എന്ന കേൾക്കുമ്പോൾ ഓർമ്മ വരുന്ന കഥാപാത്രങ്ങൾ കൂടി പങ്കുവയ്ക്കുമല്ലോ!! ![May be an image of 1 person and text](https://scontent.ftrv1-1.fna.fbcdn.net/v/t1.0-9/164354392_4428419377172923_2011125260344011238_o.jpg?_nc_cat=105&ccb=1-3&_nc_sid=825194&_nc_ohc=DURjDVDb7u4AX-HPMPZ&_nc_ht=scontent.ftrv1-1.fna&oh=e9f1ce9c8b747b955304756250669c76&oe=60812490) ഇവിടെ കൊടുത്തിരിക്കുന്നത് 1952ലെ "ഫിലിം" മാഗസിനിൽ, ഗായകനായി അരങ്ങേറിയ ജോസ് പ്രകാശിനെ കുറിച്ച് അച്ചടിച്ച് വന്ന ചെറിയ കോളം വാര്‍ത്തയുടെതാണ്! ഒരുപക്ഷെ ആദ്യമായി ജോസ് പ്രകാശിന്‍റെ ചിത്രം അച്ചടിച്ച്‌ വന്നതും ഈ ലക്കത്തിൽ ആയിരിയ്ക്കാം.. !! മലയാള സിനിമ കണ്ട മികച്ച നടന്മാരിൽ ഒരാളായ ജോസ് പ്രകാശ്‌ സാറിനു ഓര്‍മ്മപൂക്കള്‍..
