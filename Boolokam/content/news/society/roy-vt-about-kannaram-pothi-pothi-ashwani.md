---
title: "'ഈ കണ്ണികൂടി'യിലെ അശ്വിനിയും കണ്ണാരം പൊത്തിപൊത്തിയും"
date: 2022-09-15T15:03:35
draft: false
categories: ["Society"]
tags: ['actress ashwani', 'kannaram pothi pothi']
author: "Beaumaris"
---

<strong>Roy VT</strong>

മഴയോ മഴ പൂമഴ പുതുമഴ
മാനം നിറയെ തേൻമഴ
മനസ്സുനിറയെ പൂമഴ
താമരക്കുരുവീ താമരക്കുരുവീ
താനെയിരിക്കുമ്പോൾ തണുപ്പുണ്ടോ ...

1985ൽ പുറത്തിറങ്ങിയ കണ്ണാരം പൊത്തി പൊത്തി എന്ന ചിത്രത്തിനു വേണ്ടി P.ഭാസ്കരൻ രചിച്ച്, A.T.ഉമ്മർ സംഗീതം പകർന്ന്, യേശുദാസ്, ചിത്ര എന്നിവർ പാടിയ ഈ മനോഹര ഗാനം അക്കാലത്ത് തരംഗമായിരുന്നു.ആരിഫാ എന്റർപ്രൈസസിന്റെ ബാനറിൽ നിരവധി ചിത്രങ്ങൾ നിർമ്മിക്കുകയും, അതിൽ പലതും സംവിധാനം ചെയ്യുകയും ചെയ്തിട്ടുള്ള ഹസ്സൻ മറ്റൊരു നിർമ്മാതാവിനു വേണ്ടി അപൂർവ്വമായേ സംവിധാനം ചെയ്തിട്ടുള്ളൂ. അതിലൊരു ചിത്രമായിരുന്നു K.സുബ്രഹ്മണ്യം നിർമ്മിച്ച കണ്ണാരം പൊത്തി പൊത്തി.

<img class="wp-image-350793 aligncenter" src="https://cdn.boolokam.com/articles/2022/09/e33t-1-1-1-2.jpg" alt="" width="1012" height="347" />മധു, ശ്രീവിദ്യ, ഭീമൻ രഘു തുടങ്ങിയവവർ പ്രധാന കഥാപാത്രങ്ങളെ അവതരിപ്പിച്ച ഇതിൽ പുതുമുഖങ്ങളായ റഷീദ്, അശ്വിനി എന്നിവർ ജോഡിയായി അഭിനയിച്ചു. പ്രഗത്ഭനടൻ K.P.ഉമ്മറിന്റെ മകൻ റഷീദ് പിന്നീട് ഒരു വടക്കൻ വീരഗാഥ ഉൾപ്പെടെ വളരെകുറച്ച് ചിത്രങ്ങളിൽ മാത്രം അഭിനയിച്ച് രംഗം വിട്ടു.

നേരത്തേ ചില അന്യഭാഷാ ചിത്രങ്ങളിൽ അഭിനയിച്ചിട്ടുള്ള അശ്വിനി പിന്നീട് .ബോയിംഗ് ബോയിംഗ്, കുളമ്പടികൾ, നിറമുള്ള രാവുകൾ തുടങ്ങി ഏതാനും മലയാള ചിത്രങ്ങളിൽക്കൂടി അഭിനയിച്ചെങ്കിലും തിരക്കുള്ള നായികയാകാൻ കഴിഞ്ഞില്ല. തുടർന്ന് തമിഴിലേക്കും തെലുങ്കിലേക്കും ശ്രദ്ധ കേന്ദ്രീകരിച്ചു. തമിഴിൽ പാർത്ഥിപന്റെ നായികയായി അഭിനയിച്ച പൊണ്ടാട്ടി തേവൈ ഏറെ ശ്രദ്ധിക്കപ്പെട്ടു.

വിജയശാന്തി, രാധ, ഭാനുപ്രിയ എന്നിവർ നിറഞ്ഞുനിന്ന തെലുങ്കിൽ അവർക്കുതാഴെ രണ്ടാംനിരയിലെ തിരക്കുള്ള നായികയായി കുറേക്കാലം തിളങ്ങി നില്ക്കാൻ അശ്വിനിക്കു കഴിഞ്ഞു. അന്യഭാഷയിൽ വേരുറപ്പിച്ചശേഷം വീണ്ടും അശ്വിനി മലയാളത്തിലെത്തിയത് അവരുടെ കരിയർബെസ്റ്റ് എന്നു വിശേഷിപ്പിക്കാവുന്ന അത്യുജ്ജ്വലമായ ഒരു പ്രകടനത്തോടെ ആയിരുന്നു. K.G.ജോർജ്ജ് സംവിധാനം ചെയ്ത ഈ കണ്ണികൂടി ആയിരുന്നു ആ ചിത്രം. അതിലെ അശ്വിനിയുടെ നായികാവേഷം വ്യക്തിപരമായി എനിക്കേറെ പ്രിയപ്പെട്ട സ്ത്രീ കഥാപാത്രങ്ങളിലൊന്നാണ്.

വിവാഹശേഷം അഭിനയരംഗത്തു നിന്നും അല്പകാലം മാറിനിന്നു. ഒരു മകൻ ജനിച്ചശേഷം '90കളുടെ രണ്ടാം പകുതിയിൽ തമിഴിലും തെലുങ്കിലും ക്യാരക്ടർ റോളുകളിലൂടെ തിരിച്ചുവന്നു. അക്കാലത്ത് വിജയകാന്തിന്റെ ധർമ്മ എന്ന ചിത്രത്തിൽ ഈ നടിയെ കണ്ടപ്പോൾ വലിയ സന്തോഷംതോന്നി. എന്നാൽ അധികകാലം തന്റെ സാന്നിദ്ധ്യത്താൽ മറ്റുള്ളവർക്ക് സന്തോഷം പകരാൻ അശ്വിനിക്ക് കഴിഞ്ഞില്ല. 2012ൽ 43 വയസ്സ് മാത്രമുള്ളപ്പോൾ കരൾരോഗം ബാധിച്ച് അശ്വിനി മരണമടഞ്ഞു. പ്രിയനടിയുടെ ഓർമ്മയ്ക്കുമുന്നിൽ പ്രണാമം അർപ്പിക്കുന്നു.


!['ഈ കണ്ണികൂടി'യിലെ അശ്വിനിയും കണ്ണാരം പൊത്തിപൊത്തിയും](https://cdn.boolokam.com/articles/2022/09/e33t-1-1-1-2.jpg)**Roy VT** മഴയോ മഴ പൂമഴ പുതുമഴ മാനം നിറയെ തേൻമഴ മനസ്സുനിറയെ പൂമഴ താമരക്കുരുവീ താമരക്കുരുവീ താനെയിരിക്കുമ്പോൾ തണുപ്പുണ്ടോ ... 1985ൽ പുറത്തിറങ്ങിയ കണ്ണാരം പൊത്തി പൊത്തി എന്ന ചിത്രത്തിനു വേണ്ടി P.ഭാസ്കരൻ രചിച്ച്, A.T.ഉമ്മർ സംഗീതം പകർന്ന്, യേശുദാസ്, ചിത്ര എന്നിവർ പാടിയ ഈ മനോഹര ഗാനം അക്കാലത്ത് തരംഗമായിരുന്നു.ആരിഫാ എന്റർപ്രൈസസിന്റെ ബാനറിൽ നിരവധി ചിത്രങ്ങൾ നിർമ്മിക്കുകയും, അതിൽ പലതും സംവിധാനം ചെയ്യുകയും ചെയ്തിട്ടുള്ള ഹസ്സൻ മറ്റൊരു നിർമ്മാതാവിനു വേണ്ടി അപൂർവ്വമായേ സംവിധാനം ചെയ്തിട്ടുള്ളൂ. അതിലൊരു ചിത്രമായിരുന്നു K.സുബ്രഹ്മണ്യം നിർമ്മിച്ച കണ്ണാരം പൊത്തി പൊത്തി. മധു, ശ്രീവിദ്യ, ഭീമൻ രഘു തുടങ്ങിയവവർ പ്രധാന കഥാപാത്രങ്ങളെ അവതരിപ്പിച്ച ഇതിൽ പുതുമുഖങ്ങളായ റഷീദ്, അശ്വിനി എന്നിവർ ജോഡിയായി അഭിനയിച്ചു. പ്രഗത്ഭനടൻ K.P.ഉമ്മറിന്റെ മകൻ റഷീദ് പിന്നീട് ഒരു വടക്കൻ വീരഗാഥ ഉൾപ്പെടെ വളരെകുറച്ച് ചിത്രങ്ങളിൽ മാത്രം അഭിനയിച്ച് രംഗം വിട്ടു. നേരത്തേ ചില അന്യഭാഷാ ചിത്രങ്ങളിൽ അഭിനയിച്ചിട്ടുള്ള അശ്വിനി പിന്നീട് .ബോയിംഗ് ബോയിംഗ്, കുളമ്പടികൾ, നിറമുള്ള രാവുകൾ തുടങ്ങി ഏതാനും മലയാള ചിത്രങ്ങളിൽക്കൂടി അഭിനയിച്ചെങ്കിലും തിരക്കുള്ള നായികയാകാൻ കഴിഞ്ഞില്ല. തുടർന്ന് തമിഴിലേക്കും തെലുങ്കിലേക്കും ശ്രദ്ധ കേന്ദ്രീകരിച്ചു. തമിഴിൽ പാർത്ഥിപന്റെ നായികയായി അഭിനയിച്ച പൊണ്ടാട്ടി തേവൈ ഏറെ ശ്രദ്ധിക്കപ്പെട്ടു. വിജയശാന്തി, രാധ, ഭാനുപ്രിയ എന്നിവർ നിറഞ്ഞുനിന്ന തെലുങ്കിൽ അവർക്കുതാഴെ രണ്ടാംനിരയിലെ തിരക്കുള്ള നായികയായി കുറേക്കാലം തിളങ്ങി നില്ക്കാൻ അശ്വിനിക്കു കഴിഞ്ഞു. അന്യഭാഷയിൽ വേരുറപ്പിച്ചശേഷം വീണ്ടും അശ്വിനി മലയാളത്തിലെത്തിയത് അവരുടെ കരിയർബെസ്റ്റ് എന്നു വിശേഷിപ്പിക്കാവുന്ന അത്യുജ്ജ്വലമായ ഒരു പ്രകടനത്തോടെ ആയിരുന്നു. K.G.ജോർജ്ജ് സംവിധാനം ചെയ്ത ഈ കണ്ണികൂടി ആയിരുന്നു ആ ചിത്രം. അതിലെ അശ്വിനിയുടെ നായികാവേഷം വ്യക്തിപരമായി എനിക്കേറെ പ്രിയപ്പെട്ട സ്ത്രീ കഥാപാത്രങ്ങളിലൊന്നാണ്. വിവാഹശേഷം അഭിനയരംഗത്തു നിന്നും അല്പകാലം മാറിനിന്നു. ഒരു മകൻ ജനിച്ചശേഷം '90കളുടെ രണ്ടാം പകുതിയിൽ തമിഴിലും തെലുങ്കിലും ക്യാരക്ടർ റോളുകളിലൂടെ തിരിച്ചുവന്നു. അക്കാലത്ത് വിജയകാന്തിന്റെ ധർമ്മ എന്ന ചിത്രത്തിൽ ഈ നടിയെ കണ്ടപ്പോൾ വലിയ സന്തോഷംതോന്നി. എന്നാൽ അധികകാലം തന്റെ സാന്നിദ്ധ്യത്താൽ മറ്റുള്ളവർക്ക് സന്തോഷം പകരാൻ അശ്വിനിക്ക് കഴിഞ്ഞില്ല. 2012ൽ 43 വയസ്സ് മാത്രമുള്ളപ്പോൾ കരൾരോഗം ബാധിച്ച് അശ്വിനി മരണമടഞ്ഞു. പ്രിയനടിയുടെ ഓർമ്മയ്ക്കുമുന്നിൽ പ്രണാമം അർപ്പിക്കുന്നു.
