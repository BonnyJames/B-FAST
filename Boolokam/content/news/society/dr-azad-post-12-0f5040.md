---
title: "അക്കിത്തവും സുഗതകുമാരിയും പിരിഞ്ഞു പോകുമ്പോള്‍ അവരുടെ രാഷ്ട്രീയ ദര്‍ശനം ചികയണോ ?"
date: 2020-12-24T05:39:59
draft: false
categories: ["Society"]
tags: ['Akkitham Achuthan Namboothiri', 'sugathakumari']
author: "Beaumaris"
---

<strong><a href="http://13.126.68.249/dr-azad-post-12/294760/vvvf-245" rel="attachment wp-att-294761"><img class="alignleft size-full wp-image-294761" src="https://cdn.boolokam.com/articles/2020/12/vvvf-244.jpg" alt="" width="739" height="360" /></a>ഡോ. ആസാദ്
</strong>

ഓരോ കവിക്കും കാവ്യജീവിതവും വ്യക്തിജീവിതവുമുണ്ട്. ഓരോരുത്തര്‍ക്കും അദ്ധ്വാനത്തില്‍ വിടരുന്ന ജീവിതവും വേര്‍പെട്ട കേവല ജീവിതവും ഉള്ളതുപോലെ.അങ്ങനെയുണ്ടോ രണ്ടു ജീവിതം എന്നു ചോദിച്ചാല്‍ ഉണ്ടാവാം പല ജീവിതം എന്നാണ് ഉത്തരം. ഭിന്ന ജീവിതങ്ങളെ കൂട്ടിയിണക്കുന്ന അദൃശ്യമായ ഏക കണ്ണി ആര്‍ജ്ജിച്ച മൂല്യങ്ങളുടേതാവണം. കര്‍മ്മങ്ങളെല്ലാം അതിന്റെ ആവിഷ്കാരങ്ങളാവാനേ വഴിയുള്ളു. മൂല്യസംഘര്‍ഷങ്ങളും സന്ദേഹങ്ങളും തീര്‍പ്പുകളുമെല്ലാം ഓരോ അനക്കത്തിലും പതിയും. പക്ഷെ, അതു വേര്‍തിരിച്ചറിയാന്‍ ആഖ്യാനാപഗ്രഥനം കൂടുതല്‍ സൂക്ഷ്മവും വിപുലവുമാവണം.

അക്കിത്തവും സുഗതകുമാരിയും പിരിഞ്ഞു പോകുമ്പോള്‍ അവരുടെ രാഷ്ട്രീയ ദര്‍ശനം ചികഞ്ഞു ബുദ്ധിമുട്ടുന്ന ചിലരെ കാണാനിടയായി. ആ പേരുകള്‍ മലയാളികള്‍ അറിഞ്ഞത് കവിതകളിലൂടെയാണ്. വ്യക്തി ജീവിതത്തില്‍ സംഘപരിവാര രാഷ്ട്രീയത്തോട് ആഭിമുഖ്യം കാണിച്ചുവോ എന്നത് കവികളെ വിലയിരുത്താനുള്ള കേവല മാനദണ്ഡമല്ല. കവിതയില്‍ സ്വാഭാവികമായും സ്വാധീനിച്ച ദര്‍ശനങ്ങള്‍ അതിന്റെ അനുഭവവിപരീതങ്ങളോടെ അടയാളപ്പെട്ടിരിക്കും. അതു വായനയിലും വിമര്‍ശനത്തിലും വിഷയമാക്കാം. വരികളില്‍ ഫാഷിസത്തിന്റെ വിത്തോ കൈക്കോട്ടോ ഉണ്ടെങ്കില്‍ അതു കണ്ടെടുക്കുകയുമാവാം. എന്നാല്‍ ഒന്നു സമ്മതിക്കണം. കവിതകള്‍ വ്യക്തിജീവിതത്തിന്റെ വിശദീകരണങ്ങളല്ല. ചിലപ്പോള്‍ വിപരീത സാധൂകരണങ്ങളുമാവാം.

ജീവിതം തടഞ്ഞത് സ്വപ്നമാകുന്നതുപോലെ ചിലപ്പോള്‍ കാവ്യവുമാവാം. ജീവിതത്തില്‍ എന്തായിരുന്നു എന്നത് കവിതയില്‍ കാണണമെന്നില്ല. കമ്യൂണിസ്റ്റ് പാര്‍ട്ടിയില്‍ അംഗമായിരിക്കെ പുറത്തു പറയാന്‍ അനുവാദമില്ലാത്തത് ചെറുകാട് ദേവലോകം എന്ന നോവലില്‍ പറയും. ഭൂപ്രഭുവായിരിക്കെ ടോള്‍സ്റ്റോയ് കാര്‍ഷിക ജീവിതത്തിന്റെ അകക്കനലുകള്‍ കാണും. വൈലോപ്പിള്ളി എനിക്കൊരു കാവ്യജീവിതവുമുണ്ട് എന്നൊച്ചവെച്ചത് തോല്‍ക്കാന്‍ മനസ്സില്ലാത്ത മറുലോകത്തിന്റെ വീറിലാണ്.

ജീവിതത്തില്‍ എന്തായിരുന്നുവോ അത് കാവ്യജീവിതത്തിലും കണ്ടേയ്ക്കാം. അതേപോലെയോ അതിന്റെ നിഷേധമായോ. എന്നാല്‍ വ്യക്തിജീവിതത്തില്‍ കൈക്കൊണ്ട കക്ഷി രാഷ്ട്രീയ നിലപാടുകള്‍ വെച്ചു കവിയെ അളന്നുകളയാം എന്നു ധരിക്കരുത്. കവിതയിലേക്കു കടക്കാന്‍ അതിന്റെ ഉപാധികള്‍ അറിയണം. അവിടെ മാപിനികള്‍ വേറെയാണ്. ഒരു കവിത വായിക്കെ, നാം കവിതയോട് എന്തു ചെയ്തു എന്നതല്ല കവിത നമ്മോട് എന്തു ചെയ്തു എന്നതാണ് പ്രധാനം. നമുക്കുതന്നെ തിരിഞ്ഞു കിട്ടിയിട്ടില്ലാത്ത നമ്മുടെ ബോധകോശങ്ങളില്‍ കവിത ചെയ്യുന്ന വിസ്മയഭാഷണമോ സ്ഫോടനമോ പരുഷ യുക്തികൊണ്ട് പരിഹരിക്കേണ്ട പ്രശ്നമല്ല.

ഓരോ വ്യക്തിയും തന്റെ പരിമിതികളെ അതിജീവിക്കുന്ന മാന്ത്രികനേരമാണ് അദ്ധ്വാനത്തിന്റേത്. അത് കായികാദ്ധ്വാനമോ മാനസികാദ്ധ്വാനമോ ആവാം. അദ്ധ്വാനം അതിന്റെ സവിശേഷമായ മൂല്യത്തിലേക്ക് വ്യക്തികളുടെ പരിമിത സങ്കല്‍പ്പങ്ങളെ പരിഭാഷപ്പെടുത്തി പുനക്രമീകരിക്കും. അതിനു വേറിട്ട സൗന്ദര്യവും രാഷ്ട്രീയവും കൈവരുന്നത് ലോകം നോക്കിക്കാണും. അതു കവിക്കു സംതൃപ്തിയും വായനക്കാരന് നവീനമായ അനുഭൂതിയും നല്‍കാം. ഏതു സൃഷ്ടിയുടെയും പൊരുളതാണ്. രാഷ്ട്രീയക്കാരായ അക്കിത്തത്തെയും സുഗത കുമാരിയെയും രാഷ്ട്രീയംകൊണ്ടു അളന്നു തിട്ടപ്പെടുത്താം. പക്ഷെ ആ അളവുകോല്‍ മതിയാവില്ല കവിയായ അക്കിത്തത്തെയും സുഗതകുമാരിയെയും അടയാളപ്പെടുത്താന്‍. അവര്‍ മലയാളത്തിലെ രണ്ടു കാവ്യധാരകളാണ്.

&amp;nbsp;


![അക്കിത്തവും സുഗതകുമാരിയും പിരിഞ്ഞു പോകുമ്പോള്‍ അവരുടെ രാഷ്ട്രീയ ദര്‍ശനം ചികയണോ ?](https://cdn.boolokam.com/articles/2020/12/vvvf-244.jpg)**[](http://13.126.68.249/dr-azad-post-12/294760/vvvf-245)ഡോ. ആസാദ്** ഓരോ കവിക്കും കാവ്യജീവിതവും വ്യക്തിജീവിതവുമുണ്ട്. ഓരോരുത്തര്‍ക്കും അദ്ധ്വാനത്തില്‍ വിടരുന്ന ജീവിതവും വേര്‍പെട്ട കേവല ജീവിതവും ഉള്ളതുപോലെ.അങ്ങനെയുണ്ടോ രണ്ടു ജീവിതം എന്നു ചോദിച്ചാല്‍ ഉണ്ടാവാം പല ജീവിതം എന്നാണ് ഉത്തരം. ഭിന്ന ജീവിതങ്ങളെ കൂട്ടിയിണക്കുന്ന അദൃശ്യമായ ഏക കണ്ണി ആര്‍ജ്ജിച്ച മൂല്യങ്ങളുടേതാവണം. കര്‍മ്മങ്ങളെല്ലാം അതിന്റെ ആവിഷ്കാരങ്ങളാവാനേ വഴിയുള്ളു. മൂല്യസംഘര്‍ഷങ്ങളും സന്ദേഹങ്ങളും തീര്‍പ്പുകളുമെല്ലാം ഓരോ അനക്കത്തിലും പതിയും. പക്ഷെ, അതു വേര്‍തിരിച്ചറിയാന്‍ ആഖ്യാനാപഗ്രഥനം കൂടുതല്‍ സൂക്ഷ്മവും വിപുലവുമാവണം. അക്കിത്തവും സുഗതകുമാരിയും പിരിഞ്ഞു പോകുമ്പോള്‍ അവരുടെ രാഷ്ട്രീയ ദര്‍ശനം ചികഞ്ഞു ബുദ്ധിമുട്ടുന്ന ചിലരെ കാണാനിടയായി. ആ പേരുകള്‍ മലയാളികള്‍ അറിഞ്ഞത് കവിതകളിലൂടെയാണ്. വ്യക്തി ജീവിതത്തില്‍ സംഘപരിവാര രാഷ്ട്രീയത്തോട് ആഭിമുഖ്യം കാണിച്ചുവോ എന്നത് കവികളെ വിലയിരുത്താനുള്ള കേവല മാനദണ്ഡമല്ല. കവിതയില്‍ സ്വാഭാവികമായും സ്വാധീനിച്ച ദര്‍ശനങ്ങള്‍ അതിന്റെ അനുഭവവിപരീതങ്ങളോടെ അടയാളപ്പെട്ടിരിക്കും. അതു വായനയിലും വിമര്‍ശനത്തിലും വിഷയമാക്കാം. വരികളില്‍ ഫാഷിസത്തിന്റെ വിത്തോ കൈക്കോട്ടോ ഉണ്ടെങ്കില്‍ അതു കണ്ടെടുക്കുകയുമാവാം. എന്നാല്‍ ഒന്നു സമ്മതിക്കണം. കവിതകള്‍ വ്യക്തിജീവിതത്തിന്റെ വിശദീകരണങ്ങളല്ല. ചിലപ്പോള്‍ വിപരീത സാധൂകരണങ്ങളുമാവാം. ജീവിതം തടഞ്ഞത് സ്വപ്നമാകുന്നതുപോലെ ചിലപ്പോള്‍ കാവ്യവുമാവാം. ജീവിതത്തില്‍ എന്തായിരുന്നു എന്നത് കവിതയില്‍ കാണണമെന്നില്ല. കമ്യൂണിസ്റ്റ് പാര്‍ട്ടിയില്‍ അംഗമായിരിക്കെ പുറത്തു പറയാന്‍ അനുവാദമില്ലാത്തത് ചെറുകാട് ദേവലോകം എന്ന നോവലില്‍ പറയും. ഭൂപ്രഭുവായിരിക്കെ ടോള്‍സ്റ്റോയ് കാര്‍ഷിക ജീവിതത്തിന്റെ അകക്കനലുകള്‍ കാണും. വൈലോപ്പിള്ളി എനിക്കൊരു കാവ്യജീവിതവുമുണ്ട് എന്നൊച്ചവെച്ചത് തോല്‍ക്കാന്‍ മനസ്സില്ലാത്ത മറുലോകത്തിന്റെ വീറിലാണ്. ജീവിതത്തില്‍ എന്തായിരുന്നുവോ അത് കാവ്യജീവിതത്തിലും കണ്ടേയ്ക്കാം. അതേപോലെയോ അതിന്റെ നിഷേധമായോ. എന്നാല്‍ വ്യക്തിജീവിതത്തില്‍ കൈക്കൊണ്ട കക്ഷി രാഷ്ട്രീയ നിലപാടുകള്‍ വെച്ചു കവിയെ അളന്നുകളയാം എന്നു ധരിക്കരുത്. കവിതയിലേക്കു കടക്കാന്‍ അതിന്റെ ഉപാധികള്‍ അറിയണം. അവിടെ മാപിനികള്‍ വേറെയാണ്. ഒരു കവിത വായിക്കെ, നാം കവിതയോട് എന്തു ചെയ്തു എന്നതല്ല കവിത നമ്മോട് എന്തു ചെയ്തു എന്നതാണ് പ്രധാനം. നമുക്കുതന്നെ തിരിഞ്ഞു കിട്ടിയിട്ടില്ലാത്ത നമ്മുടെ ബോധകോശങ്ങളില്‍ കവിത ചെയ്യുന്ന വിസ്മയഭാഷണമോ സ്ഫോടനമോ പരുഷ യുക്തികൊണ്ട് പരിഹരിക്കേണ്ട പ്രശ്നമല്ല. ഓരോ വ്യക്തിയും തന്റെ പരിമിതികളെ അതിജീവിക്കുന്ന മാന്ത്രികനേരമാണ് അദ്ധ്വാനത്തിന്റേത്. അത് കായികാദ്ധ്വാനമോ മാനസികാദ്ധ്വാനമോ ആവാം. അദ്ധ്വാനം അതിന്റെ സവിശേഷമായ മൂല്യത്തിലേക്ക് വ്യക്തികളുടെ പരിമിത സങ്കല്‍പ്പങ്ങളെ പരിഭാഷപ്പെടുത്തി പുനക്രമീകരിക്കും. അതിനു വേറിട്ട സൗന്ദര്യവും രാഷ്ട്രീയവും കൈവരുന്നത് ലോകം നോക്കിക്കാണും. അതു കവിക്കു സംതൃപ്തിയും വായനക്കാരന് നവീനമായ അനുഭൂതിയും നല്‍കാം. ഏതു സൃഷ്ടിയുടെയും പൊരുളതാണ്. രാഷ്ട്രീയക്കാരായ അക്കിത്തത്തെയും സുഗത കുമാരിയെയും രാഷ്ട്രീയംകൊണ്ടു അളന്നു തിട്ടപ്പെടുത്താം. പക്ഷെ ആ അളവുകോല്‍ മതിയാവില്ല കവിയായ അക്കിത്തത്തെയും സുഗതകുമാരിയെയും അടയാളപ്പെടുത്താന്‍. അവര്‍ മലയാളത്തിലെ രണ്ടു കാവ്യധാരകളാണ്. &nbsp;
