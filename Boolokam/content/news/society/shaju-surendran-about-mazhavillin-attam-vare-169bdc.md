---
title: "വിവാദങ്ങൾ നിറഞ്ഞ 'മഴവില്ലിനറ്റം വരെ'"
date: 2022-09-17T09:10:12
draft: false
categories: ["Society"]
tags: ['controversy', 'mazhavillin attam vare', 'movie']
author: "Beaumaris"
---

<strong>വിവാദങ്ങൾ നിറഞ്ഞ മഴവില്ലിനറ്റം വരെ</strong>

<strong>Shaju Surendran </strong>

കൈതപ്രം ദാമോദരൻ, T A റസാക്കിന്റെ രചനയിൽ സംവിധാനം ചെയ്ത സിനിമ. ഷൂട്ടിങ് പൂർത്തിയായില്ല. കേരളത്തിൽ വരുന്ന, മലയാളി വേരുകളുള്ള, ഒരു പാക്കിസ്ഥാനി ക്രിക്കറ്ററും, ഒരു മലയാളി യുവതിയും തമ്മിലുള്ള പ്രേമ കഥയാണ് വിഷയം.പ്രഖ്യാപനം മുതൽ സിനിമയുമായി ബന്ധപ്പെട്ട് ധാരാളം വിവാദങ്ങളുണ്ടായി.ആദ്യം പാക്കിസ്ഥാനി ബൌളർ മുഹമ്മദ്‌ ആസിഫിനെയാണ് ഹീറോയായി നിശ്ചയിച്ചത്. അദ്ദേഹം അഭിനയിക്കാൻ സമ്മതവും മൂളി. പക്ഷേ പിന്നീട് മാച്ച് ഫിക്സിങ് വിവാദത്തെ തുടർന്ന് ബാൻ ലഭിച്ച അദ്ദേഹത്തെ ഒഴിവാക്കി, മറ്റൊരു പാക്കിസ്ഥാനി ബാറ്റ്സ്മാൻ മുഹമ്മദ്‌ ഹാഫീസിനെ നായകനാക്കാൻ തീരുമാനിച്ചു. അദ്ദേഹത്തെ വച്ച് ഷൂട്ടിങ് തുടങ്ങി എങ്കിലും ഹാഫീസിന്റെ ക്രിക്കറ്റ് തിരക്കുകൾ കാരണം അതും നടന്നില്ല. പിന്നീട് അബ്ബാസ് ഹസൻ എന്ന കനേഡിയൻ പാക്കിസ്താനി സംഗീതജ്ഞനെ ആ വേഷത്തിൽ കാസ്റ്റ് ചെയ്ത് വീണ്ടും ഷൂട്ട് തുടങ്ങി. അർച്ചന കവിയായിരുന്നു നായിക. കപിൽ ദേവ്, കിർമാണി, റോബിൻ സിംഗ് തുടങ്ങി ഒരു പിടി ഇന്ത്യൻ ക്രിക്കറ്റർമാരെ അതിഥി താരങ്ങളായി സിനിമയിൽ കാസ്റ്റ് ചെയ്തിരുന്നു. ഇവരോടൊപ്പം ശ്രീശാന്തിനെയും ഉൾപ്പെടുത്താൻ തീരുമാനിച്ചിരുന്നു. എന്നാൽ അദ്ദേഹത്തെയും കോഴ വിവാദങ്ങളെ തുടർന്ന് സിനിമയിൽനിന്ന് മാറ്റി. ഈ സിനിമ അണിയറയിൽ ഒരുങ്ങുന്നതിനിടെ സംവിധായകൻ കൈതപ്രം മാറാട് കലാപ പ്രദേശ സന്ദർശനം നടത്തിയതും വൻ വിവാദങ്ങൾ സൃഷ്ടിച്ചു. പാക്കിസ്ഥാനുമായി രഹസ്യ ബന്ധമുള്ള ആൾ എന്ന രീതിയിൽ വരെ വാർത്തകൾ വന്നു. അവസാനം ചിത്രം പാതി വഴിയിൽ ഉപേക്ഷിച്ചു. സിനിമയ്ക്ക് വേണ്ടി കൈതപ്രത്തിന്റെ മകൻ ദീപാങ്കുരൻ സംഗീത സംവിധാനം നിർവഹിച്ച ഗാനങ്ങൾ പോപ്പുലറായി.
**വിവാദങ്ങൾ നിറഞ്ഞ മഴവില്ലിനറ്റം വരെ** **Shaju Surendran** കൈതപ്രം ദാമോദരൻ, T A റസാക്കിന്റെ രചനയിൽ സംവിധാനം ചെയ്ത സിനിമ. ഷൂട്ടിങ് പൂർത്തിയായില്ല. കേരളത്തിൽ വരുന്ന, മലയാളി വേരുകളുള്ള, ഒരു പാക്കിസ്ഥാനി ക്രിക്കറ്ററും, ഒരു മലയാളി യുവതിയും തമ്മിലുള്ള പ്രേമ കഥയാണ് വിഷയം.പ്രഖ്യാപനം മുതൽ സിനിമയുമായി ബന്ധപ്പെട്ട് ധാരാളം വിവാദങ്ങളുണ്ടായി.ആദ്യം പാക്കിസ്ഥാനി ബൌളർ മുഹമ്മദ്‌ ആസിഫിനെയാണ് ഹീറോയായി നിശ്ചയിച്ചത്. അദ്ദേഹം അഭിനയിക്കാൻ സമ്മതവും മൂളി. പക്ഷേ പിന്നീട് മാച്ച് ഫിക്സിങ് വിവാദത്തെ തുടർന്ന് ബാൻ ലഭിച്ച അദ്ദേഹത്തെ ഒഴിവാക്കി, മറ്റൊരു പാക്കിസ്ഥാനി ബാറ്റ്സ്മാൻ മുഹമ്മദ്‌ ഹാഫീസിനെ നായകനാക്കാൻ തീരുമാനിച്ചു. അദ്ദേഹത്തെ വച്ച് ഷൂട്ടിങ് തുടങ്ങി എങ്കിലും ഹാഫീസിന്റെ ക്രിക്കറ്റ് തിരക്കുകൾ കാരണം അതും നടന്നില്ല. പിന്നീട് അബ്ബാസ് ഹസൻ എന്ന കനേഡിയൻ പാക്കിസ്താനി സംഗീതജ്ഞനെ ആ വേഷത്തിൽ കാസ്റ്റ് ചെയ്ത് വീണ്ടും ഷൂട്ട് തുടങ്ങി. അർച്ചന കവിയായിരുന്നു നായിക. കപിൽ ദേവ്, കിർമാണി, റോബിൻ സിംഗ് തുടങ്ങി ഒരു പിടി ഇന്ത്യൻ ക്രിക്കറ്റർമാരെ അതിഥി താരങ്ങളായി സിനിമയിൽ കാസ്റ്റ് ചെയ്തിരുന്നു. ഇവരോടൊപ്പം ശ്രീശാന്തിനെയും ഉൾപ്പെടുത്താൻ തീരുമാനിച്ചിരുന്നു. എന്നാൽ അദ്ദേഹത്തെയും കോഴ വിവാദങ്ങളെ തുടർന്ന് സിനിമയിൽനിന്ന് മാറ്റി. ഈ സിനിമ അണിയറയിൽ ഒരുങ്ങുന്നതിനിടെ സംവിധായകൻ കൈതപ്രം മാറാട് കലാപ പ്രദേശ സന്ദർശനം നടത്തിയതും വൻ വിവാദങ്ങൾ സൃഷ്ടിച്ചു. പാക്കിസ്ഥാനുമായി രഹസ്യ ബന്ധമുള്ള ആൾ എന്ന രീതിയിൽ വരെ വാർത്തകൾ വന്നു. അവസാനം ചിത്രം പാതി വഴിയിൽ ഉപേക്ഷിച്ചു. സിനിമയ്ക്ക് വേണ്ടി കൈതപ്രത്തിന്റെ മകൻ ദീപാങ്കുരൻ സംഗീത സംവിധാനം നിർവഹിച്ച ഗാനങ്ങൾ പോപ്പുലറായി.
