---
title: "പറഞ്ഞുതീരാതെ പോയ ഗന്ധര്‍വ്വന്‍..!"
date: 2016-04-13T19:01:31
draft: false
categories: ["Society"]
tags: ['Aaron Judge', 'FIGURE SCAN', 'MALAYLAM FILM']
author: "sunil"
---

<div id="js_4" class="_5pbx userContent" data-ft="{&quot;tn&quot;:&quot;K&quot;}">

<img class=" wp-image-216036" src="https://cdn.boolokam.com/articles/2016/04/PADMARAJAN-SUNILVPANICKER-751x1024.jpg" alt="PADMARAJAN-SUNILVPANICKER" width="539" height="735" />

<strong>പ</strong>രിചിതമായ ചുറ്റുപാടുകളിലൂടെയും, അപരിചിതമല്ലാത്ത കഥാപാത്രങ്ങളിലൂടെയും, ആഴത്തിലുള്ള അനുഭവങ്ങളുടെ സഞ്ചാരങ്ങളിലൂടെയും സിനിമ നമ്മെ കൂട്ടിക്കൊണ്ടുപോകുമ്പോള്‍ നിശ്ചയമായും അത് ജീവിതത്തോട് ചേര്‍ന്നുനില്‍ക്കും. രണ്ടര മണിക്കൂര്‍ നമ്മെ രസിപ്പിക്കുന്ന വെറുമൊരു എന്റര്‍ടെയിനര്‍ എന്ന പദത്തെ അത് മറികടക്കും. നീതിബോധമുള്ള ഉദാത്ത സിനിമകള്‍ വിനോദോപാധി മാത്രമല്ല, സമൂഹത്തോട് അത് കൃത്യമായി സംവദിക്കാനുള്ള മറുമരുന്ന് കൂടിയാണ്. മധ്യവര്‍ത്തി സിനിമകളുടെ പിറവിയാണ് സിനിമയെ കുറെക്കൂടി ജീവിതത്തോട് ചേര്‍ത്തുനിര്‍ത്തിയത്. ഏറ്റവും സത്യസന്ധമായി, സൂക്ഷ്മമായി രേഖപ്പെടുത്തിയ പ്രമേയങ്ങളും, കഥാപാത്രങ്ങളും, ആഖ്യാന രീതികളും പത്മരാജന്റെ സിനിമകളിലൂടെ ചിലപ്പോഴെങ്കിലും നമ്മുടെ ഉള്ളിലെ സദാചാരബോധത്തെ അലോസരപ്പെടുത്തിയിട്ടുണ്ട്. ഓരോ സിനിമയും കാലമുണക്കാത്ത മുറിവുകളാക്കി മാറ്റിയ പത്മരാജന്റെ അസാന്നിധ്യം ഗൗരവമേറിയ കാഴ്ചകളുടെ വസന്തത്തെ നിശബ്ദമാക്കി. ഇന്നും നല്ല സിനിമകളുടെ ഗണത്തില്‍ നമ്മളടുക്കി വയ്ക്കുന്ന വിഷ്വല്‍ നിര്‍മ്മിതികളില്‍ പത്മരാജന്‍ സിനിമകളുടെ പേരുമുണ്ടാകും. 1970-കള്‍ക്കും 90-കള്‍ക്കും ഇടയില്‍ സഞ്ചരിക്കപ്പെട്ട ആ ദൃശ്യവിസ്മയങ്ങള്‍ മലയാള സിനിമയുടെ യൗവ്വനയുക്ത കാലമെന്നു വിളിക്കുന്നതില്‍ തെറ്റില്ല.

മ്യൂച്വല്‍ അണ്ടര്‍സ്റ്റാന്‍ഡുകളുടെയും, കോംപ്രമൈസുകളുടെയും, താര ഇടപെടലുകളുടെയും സമരസപ്പെടലുകള്‍ക്കിടയില്‍ക്കുടുങ്ങി കലാപരമായി നിര്‍ജ്ജീവമായിരിക്കുന്നു ഇന്ന് മലയാള സിനിമ. മൗലികമായ മികച്ച ആവിഷ്‌കാരങ്ങള്‍ എന്തുകൊണ്ടോ തിരസ്‌കരിക്കപ്പെട്ടിട്ടുണ്ട് പലപ്പോഴും. 1975-ല്‍ പ്രയാണമെന്ന തിരക്കഥയിലൂടെ ഭരതനൊപ്പം പ്രയാണമാരംഭിച്ച പത്മരാജന്‍ ഏറെക്കുറെ സമാന്തര സിനിമയായ പെരുവഴിയമ്പലമെന്ന തന്റെ കന്നി സംരഭത്തിലും ഇത്തരം തിരസ്‌കാരത്തിന്റെ കയ്പുനീര്‍ കുടിച്ചിട്ടുണ്ട്. കഥയിലും നോവലിലും കിട്ടുന്ന മൗലിക സ്വാതന്ത്ര്യങ്ങള്‍ക്കും സംതൃപ്തിക്കുമപ്പുറം സിനിമയ്ക്ക് പരിമിതികളുണ്ടെന്നും വാണിജ്യപരമായ നീക്കുപോക്കുകളുണ്ടെന്നും ആദ്യകാലത്ത് പത്മരാജന്‍ തിരിച്ചറിയാതെ പോയി. അതിന്റെ അനന്തരഫലങ്ങളായിരുന്നു പെരുവഴിയമ്പലവും, ഒരിടത്തൊരു ഫയല്‍വാനും, അരപ്പട്ട കെട്ടിയ ഗ്രാമത്തിലുമൊക്കെ. വാണിജ്യപരതയ്ക്കുവേണ്ടി കണ്ടെത്തിയ മാര്‍ഗ്ഗമായിരുന്നു സമാന്തര സിനിമകള്‍ക്കും വാണിജ്യസിനിമകള്‍ക്കും ഇടയില്‍ സൃഷ്ടിക്കപ്പെട്ട മധ്യവര്‍ത്തി സിനിമകള്‍. കെ.ജി ജോര്‍ജ്ജും, ഭരതനും, പത്മരാജനുമൊക്കെ തുടങ്ങിവച്ച മധ്യവര്‍ത്തി സിനിമകള്‍ ഒരേ സമയം രണ്ടു ദൗത്യങ്ങളും നന്നായി നിര്‍വ്വഹിച്ചു. പലരും പറയാന്‍ മടിച്ചിരുന്ന പ്രമേയങ്ങളായിരുന്നു പത്മരാജന്‍ സിനിമകളുടെ സവിശേഷത. സദാചാരത്തിന്റെ അതിര്‍വരമ്പുകളെ ബോധപൂര്‍വ്വം മറികടന്ന് കുറെക്കൂടി ആഴത്തിലുള്ള ജീവിത പരിസരങ്ങളിലേയ്ക്കും അവിശുദ്ധതകളിലെ യാഥാര്‍ത്ഥ്യങ്ങളിലേയ്ക്കും അദ്ദേഹം നമ്മെ കൂട്ടിക്കൊണ്ടുപോയി. കണ്ടിട്ടും നമ്മള്‍ കാണാതെ പോകുന്ന നമുക്ക് ചുറ്റുമുള്ള കാഴ്ചകളെ അതിസൂക്ഷ്മമായി വരയ്ക്കുകയായിരുന്നു പത്മരാജന്‍ തന്റെ സിനിമകളിലൂടെ.

അന്നത്തെ സദാചാരവിരുദ്ധ സിനിമയെന്ന് വിളിക്കാവുന്ന ന്യൂജെനറേഷന്‍ പ്രമേയമായിരുന്നു അരപ്പട്ട കെട്ടിയ ഗ്രാമത്തിലെന്ന സിനിമയില്‍. ഇരുപത്തിയെട്ട് വര്‍ഷങ്ങള്‍ക്കുശേഷം അതേവിഷയം പുതിയകാലത്തില്‍ വെടിവഴിപാടായി പുനരവതരിച്ചതും കൗതുകകരമാണ്. ഇന്നത്തെ പല ന്യൂജെനറേഷന്‍ സിനിമകളുടേയും സ്വാധീനം പഴയ പത്മരാജന്‍ സിനിമകളിലെ ചങ്കൂറ്റത്തിന്റെ തനിയാവര്‍ത്തനമാണ്. സ്വവര്‍ഗ്ഗപ്രണയത്തിന്റെ തീക്ഷ്ണാനുഭവം പകര്‍ന്ന ദേശാടനക്കിളി കരയാറില്ല പോലും വേഷം മാറി ഇന്ന് വീണ്ടും സിനിമകളായി. ജീവിതത്തില്‍ സംഭവിക്കുന്നത് പലപ്പോഴും സിനിമയാക്കാനാവില്ലെങ്കിലും പരിധികള്‍ ഉപാധിയാക്കി കലാമൂല്യത്തോടെ സിനിമയാക്കാമെന്ന് പത്മരാജന്‍ തെളിയിച്ചിട്ടുണ്ട്. ലൈംഗികതയെ അശ്ലീലതയുടെ മതില്‍ ഭേദിച്ച് പുറത്തുകൊണ്ടുവന്ന അദ്ദേഹത്തിന്റെ ശ്രമങ്ങള്‍ സത്യസന്ധമായതുകൊണ്ടാവണം ഏറ്റവും വ്യത്യസ്തമായ ആ അനുഭവങ്ങള്‍ നമ്മെ വിസ്മയപ്പെടുത്തിയതും വേട്ടയാടിയതും. പ്രണയത്തെ ഇത്രയും തീക്ഷ്ണമായി, വൈകാരികമായി സിനിമയില്‍ വരച്ചിട്ട മറ്റൊരാളും ഉണ്ടായിട്ടില്ല. തൂവാനത്തുമ്പികളിലെ ക്ലാരയും ജയകൃഷ്ണനും, വീഞ്ഞിനെക്കാള്‍ ലഹരിയുള്ള നമുക്ക് പാര്‍ക്കാന്‍ മുന്തിരിത്തോപ്പുകളിലെ സോളമനും സോഫിയയും, ഇന്നലെയിലെ മായയും, ഡോ.നരേന്ദ്രനും, ശരത്തും, ഞാന്‍ ഗന്ധര്‍വ്വനിലെ ഗന്ധര്‍വ്വനും ഭാമയുമൊക്കെ പ്രണയത്തിന്റെ നിത്യവിശുദ്ധി സമ്മാനിച്ച പകര്‍ന്നാട്ടങ്ങളാണ്. പകയും രതിയും പ്രണയവുമൊക്കെ ഇടകലര്‍ന്ന പത്മരാജന്‍ സിനിമകളില്‍ ജീവിതത്തിന്റെ റിയലിസ്റ്റിക് അഗാധതകളുണ്ട്.

<strong>നേരും നുണയും:</strong> തന്റെ കഥാപാത്രങ്ങളിലൂടെ പുരുഷ ലൈംഗിക സ്വാതന്ത്ര്യ പ്രഖ്യാപനങ്ങള്‍ മുന്‍വിധിയോടെ രേഖപ്പെടുത്തിയ പത്മരാജനില്‍ എഴുത്തുകാരന്റെ സ്വാതന്ത്ര്യങ്ങള്‍ക്കപ്പുറം കാഴ്ചപ്പാടുകളിലും, അഭിനിവേശങ്ങളിലും ഒളിഞ്ഞിരിക്കുന്ന നിഗൂഢവും ദുര്‍ബലവുമായ പുരുഷ മേധാവിത്വത്തെ കാണാന്‍ കഴിയും. ആദ്യകാലത്ത് ജനപ്രീതിയാര്‍ജ്ജിക്കാത്ത തിരസ്‌കൃത സമീപനങ്ങളെ മനസ്സിലാക്കി വാണിജ്യപരമായ മാറ്റങ്ങളുള്‍ക്കൊള്ളാന്‍ പത്മരാജന്‍ നിര്‍ബന്ധിതനായെന്നുവേണം കരുതാന്‍. താരമൂല്യവും പ്രമേയങ്ങളിലെ വൈവിധ്യതകളും നിറഞ്ഞ പിന്നീടുള്ള സിനിമകളിലൂടെ അദ്ദേഹത്തിന് കൂടുതല്‍ ജനപ്രീതി നേടാനും കഴിഞ്ഞു. ഏറ്റവും ലളിതമായ ആവിഷ്‌കാരങ്ങളും, വിശ്വസനീയമായ കഥാപരിസരങ്ങളും, വ്യത്യസ്തമായ ആഖ്യാനരീതികളും കൊണ്ട് സമ്പന്നമായ പത്മരാജന്‍ ചിത്രങ്ങളില്‍ എന്ത് ക്രിയേറ്റീവ് കോപ്പാണുള്ളതെന്ന് രഹസ്യമായി വിമര്‍ശിച്ച് സായൂജ്യമടഞ്ഞിട്ടുണ്ട് അന്നും ഇന്നും ചില അസഹിഷ്ണുക്കള്‍.

<strong>വാലും തുമ്പും:</strong> സ്ത്രീവിരുദ്ധ പ്രമേയങ്ങളില്‍ പൂര്‍ണ്ണമേധാവിത്വം പുരുഷനുമാത്രം നല്‍കി പക്ഷഭേദപരമായ ഒന്നിലധികം സിനിമകള്‍ പത്മരാജനില്‍ നിന്നുണ്ടായത് വിചിത്രമാണ്. ഒരുപക്ഷെ അന്നത്തെ സ്ത്രീകള്‍ നേരിടേണ്ടിവന്ന അത്തരമൊരവസ്ഥയുടെ പ്രേരണകൊണ്ടാവണം ഭൂരിഭാഗം സിനിമകളിലും സ്ത്രീ കഥാപാത്രങ്ങള്‍ ദുര്‍ബലതയുടെ സൂചകങ്ങളായത്. എന്തൊക്കെ പറഞ്ഞാലും പത്മരാജനെന്ന ചങ്കൂറ്റമുള്ള അസാമാന്യ പ്രതിഭ ഒഴിച്ചിട്ടുപോയ സിംഹാസനം ഇന്നും ശ്യന്യമാണ്, അതിലിരിക്കാന്‍ ഒരു പകരക്കാരന്‍ ഇനിയൊരിക്കലും ഉണ്ടാവുകയുമില്ല.

</div>
<div class="_3x-2"></div>


![പറഞ്ഞുതീരാതെ പോയ ഗന്ധര്‍വ്വന്‍..!](https://cdn.boolokam.com/articles/2016/04/PADMARAJAN-SUNILVPANICKER-751x1024.jpg)**പ** രിചിതമായ ചുറ്റുപാടുകളിലൂടെയും, അപരിചിതമല്ലാത്ത കഥാപാത്രങ്ങളിലൂടെയും, ആഴത്തിലുള്ള അനുഭവങ്ങളുടെ സഞ്ചാരങ്ങളിലൂടെയും സിനിമ നമ്മെ കൂട്ടിക്കൊണ്ടുപോകുമ്പോള്‍ നിശ്ചയമായും അത് ജീവിതത്തോട് ചേര്‍ന്നുനില്‍ക്കും. രണ്ടര മണിക്കൂര്‍ നമ്മെ രസിപ്പിക്കുന്ന വെറുമൊരു എന്റര്‍ടെയിനര്‍ എന്ന പദത്തെ അത് മറികടക്കും. നീതിബോധമുള്ള ഉദാത്ത സിനിമകള്‍ വിനോദോപാധി മാത്രമല്ല, സമൂഹത്തോട് അത് കൃത്യമായി സംവദിക്കാനുള്ള മറുമരുന്ന് കൂടിയാണ്. മധ്യവര്‍ത്തി സിനിമകളുടെ പിറവിയാണ് സിനിമയെ കുറെക്കൂടി ജീവിതത്തോട് ചേര്‍ത്തുനിര്‍ത്തിയത്. ഏറ്റവും സത്യസന്ധമായി, സൂക്ഷ്മമായി രേഖപ്പെടുത്തിയ പ്രമേയങ്ങളും, കഥാപാത്രങ്ങളും, ആഖ്യാന രീതികളും പത്മരാജന്റെ സിനിമകളിലൂടെ ചിലപ്പോഴെങ്കിലും നമ്മുടെ ഉള്ളിലെ സദാചാരബോധത്തെ അലോസരപ്പെടുത്തിയിട്ടുണ്ട്. ഓരോ സിനിമയും കാലമുണക്കാത്ത മുറിവുകളാക്കി മാറ്റിയ പത്മരാജന്റെ അസാന്നിധ്യം ഗൗരവമേറിയ കാഴ്ചകളുടെ വസന്തത്തെ നിശബ്ദമാക്കി. ഇന്നും നല്ല സിനിമകളുടെ ഗണത്തില്‍ നമ്മളടുക്കി വയ്ക്കുന്ന വിഷ്വല്‍ നിര്‍മ്മിതികളില്‍ പത്മരാജന്‍ സിനിമകളുടെ പേരുമുണ്ടാകും. 1970-കള്‍ക്കും 90-കള്‍ക്കും ഇടയില്‍ സഞ്ചരിക്കപ്പെട്ട ആ ദൃശ്യവിസ്മയങ്ങള്‍ മലയാള സിനിമയുടെ യൗവ്വനയുക്ത കാലമെന്നു വിളിക്കുന്നതില്‍ തെറ്റില്ല. മ്യൂച്വല്‍ അണ്ടര്‍സ്റ്റാന്‍ഡുകളുടെയും, കോംപ്രമൈസുകളുടെയും, താര ഇടപെടലുകളുടെയും സമരസപ്പെടലുകള്‍ക്കിടയില്‍ക്കുടുങ്ങി കലാപരമായി നിര്‍ജ്ജീവമായിരിക്കുന്നു ഇന്ന് മലയാള സിനിമ. മൗലികമായ മികച്ച ആവിഷ്‌കാരങ്ങള്‍ എന്തുകൊണ്ടോ തിരസ്‌കരിക്കപ്പെട്ടിട്ടുണ്ട് പലപ്പോഴും. 1975-ല്‍ പ്രയാണമെന്ന തിരക്കഥയിലൂടെ ഭരതനൊപ്പം പ്രയാണമാരംഭിച്ച പത്മരാജന്‍ ഏറെക്കുറെ സമാന്തര സിനിമയായ പെരുവഴിയമ്പലമെന്ന തന്റെ കന്നി സംരഭത്തിലും ഇത്തരം തിരസ്‌കാരത്തിന്റെ കയ്പുനീര്‍ കുടിച്ചിട്ടുണ്ട്. കഥയിലും നോവലിലും കിട്ടുന്ന മൗലിക സ്വാതന്ത്ര്യങ്ങള്‍ക്കും സംതൃപ്തിക്കുമപ്പുറം സിനിമയ്ക്ക് പരിമിതികളുണ്ടെന്നും വാണിജ്യപരമായ നീക്കുപോക്കുകളുണ്ടെന്നും ആദ്യകാലത്ത് പത്മരാജന്‍ തിരിച്ചറിയാതെ പോയി. അതിന്റെ അനന്തരഫലങ്ങളായിരുന്നു പെരുവഴിയമ്പലവും, ഒരിടത്തൊരു ഫയല്‍വാനും, അരപ്പട്ട കെട്ടിയ ഗ്രാമത്തിലുമൊക്കെ. വാണിജ്യപരതയ്ക്കുവേണ്ടി കണ്ടെത്തിയ മാര്‍ഗ്ഗമായിരുന്നു സമാന്തര സിനിമകള്‍ക്കും വാണിജ്യസിനിമകള്‍ക്കും ഇടയില്‍ സൃഷ്ടിക്കപ്പെട്ട മധ്യവര്‍ത്തി സിനിമകള്‍. കെ.ജി ജോര്‍ജ്ജും, ഭരതനും, പത്മരാജനുമൊക്കെ തുടങ്ങിവച്ച മധ്യവര്‍ത്തി സിനിമകള്‍ ഒരേ സമയം രണ്ടു ദൗത്യങ്ങളും നന്നായി നിര്‍വ്വഹിച്ചു. പലരും പറയാന്‍ മടിച്ചിരുന്ന പ്രമേയങ്ങളായിരുന്നു പത്മരാജന്‍ സിനിമകളുടെ സവിശേഷത. സദാചാരത്തിന്റെ അതിര്‍വരമ്പുകളെ ബോധപൂര്‍വ്വം മറികടന്ന് കുറെക്കൂടി ആഴത്തിലുള്ള ജീവിത പരിസരങ്ങളിലേയ്ക്കും അവിശുദ്ധതകളിലെ യാഥാര്‍ത്ഥ്യങ്ങളിലേയ്ക്കും അദ്ദേഹം നമ്മെ കൂട്ടിക്കൊണ്ടുപോയി. കണ്ടിട്ടും നമ്മള്‍ കാണാതെ പോകുന്ന നമുക്ക് ചുറ്റുമുള്ള കാഴ്ചകളെ അതിസൂക്ഷ്മമായി വരയ്ക്കുകയായിരുന്നു പത്മരാജന്‍ തന്റെ സിനിമകളിലൂടെ. അന്നത്തെ സദാചാരവിരുദ്ധ സിനിമയെന്ന് വിളിക്കാവുന്ന ന്യൂജെനറേഷന്‍ പ്രമേയമായിരുന്നു അരപ്പട്ട കെട്ടിയ ഗ്രാമത്തിലെന്ന സിനിമയില്‍. ഇരുപത്തിയെട്ട് വര്‍ഷങ്ങള്‍ക്കുശേഷം അതേവിഷയം പുതിയകാലത്തില്‍ വെടിവഴിപാടായി പുനരവതരിച്ചതും കൗതുകകരമാണ്. ഇന്നത്തെ പല ന്യൂജെനറേഷന്‍ സിനിമകളുടേയും സ്വാധീനം പഴയ പത്മരാജന്‍ സിനിമകളിലെ ചങ്കൂറ്റത്തിന്റെ തനിയാവര്‍ത്തനമാണ്. സ്വവര്‍ഗ്ഗപ്രണയത്തിന്റെ തീക്ഷ്ണാനുഭവം പകര്‍ന്ന ദേശാടനക്കിളി കരയാറില്ല പോലും വേഷം മാറി ഇന്ന് വീണ്ടും സിനിമകളായി. ജീവിതത്തില്‍ സംഭവിക്കുന്നത് പലപ്പോഴും സിനിമയാക്കാനാവില്ലെങ്കിലും പരിധികള്‍ ഉപാധിയാക്കി കലാമൂല്യത്തോടെ സിനിമയാക്കാമെന്ന് പത്മരാജന്‍ തെളിയിച്ചിട്ടുണ്ട്. ലൈംഗികതയെ അശ്ലീലതയുടെ മതില്‍ ഭേദിച്ച് പുറത്തുകൊണ്ടുവന്ന അദ്ദേഹത്തിന്റെ ശ്രമങ്ങള്‍ സത്യസന്ധമായതുകൊണ്ടാവണം ഏറ്റവും വ്യത്യസ്തമായ ആ അനുഭവങ്ങള്‍ നമ്മെ വിസ്മയപ്പെടുത്തിയതും വേട്ടയാടിയതും. പ്രണയത്തെ ഇത്രയും തീക്ഷ്ണമായി, വൈകാരികമായി സിനിമയില്‍ വരച്ചിട്ട മറ്റൊരാളും ഉണ്ടായിട്ടില്ല. തൂവാനത്തുമ്പികളിലെ ക്ലാരയും ജയകൃഷ്ണനും, വീഞ്ഞിനെക്കാള്‍ ലഹരിയുള്ള നമുക്ക് പാര്‍ക്കാന്‍ മുന്തിരിത്തോപ്പുകളിലെ സോളമനും സോഫിയയും, ഇന്നലെയിലെ മായയും, ഡോ.നരേന്ദ്രനും, ശരത്തും, ഞാന്‍ ഗന്ധര്‍വ്വനിലെ ഗന്ധര്‍വ്വനും ഭാമയുമൊക്കെ പ്രണയത്തിന്റെ നിത്യവിശുദ്ധി സമ്മാനിച്ച പകര്‍ന്നാട്ടങ്ങളാണ്. പകയും രതിയും പ്രണയവുമൊക്കെ ഇടകലര്‍ന്ന പത്മരാജന്‍ സിനിമകളില്‍ ജീവിതത്തിന്റെ റിയലിസ്റ്റിക് അഗാധതകളുണ്ട്. **നേരും നുണയും:** തന്റെ കഥാപാത്രങ്ങളിലൂടെ പുരുഷ ലൈംഗിക സ്വാതന്ത്ര്യ പ്രഖ്യാപനങ്ങള്‍ മുന്‍വിധിയോടെ രേഖപ്പെടുത്തിയ പത്മരാജനില്‍ എഴുത്തുകാരന്റെ സ്വാതന്ത്ര്യങ്ങള്‍ക്കപ്പുറം കാഴ്ചപ്പാടുകളിലും, അഭിനിവേശങ്ങളിലും ഒളിഞ്ഞിരിക്കുന്ന നിഗൂഢവും ദുര്‍ബലവുമായ പുരുഷ മേധാവിത്വത്തെ കാണാന്‍ കഴിയും. ആദ്യകാലത്ത് ജനപ്രീതിയാര്‍ജ്ജിക്കാത്ത തിരസ്‌കൃത സമീപനങ്ങളെ മനസ്സിലാക്കി വാണിജ്യപരമായ മാറ്റങ്ങളുള്‍ക്കൊള്ളാന്‍ പത്മരാജന്‍ നിര്‍ബന്ധിതനായെന്നുവേണം കരുതാന്‍. താരമൂല്യവും പ്രമേയങ്ങളിലെ വൈവിധ്യതകളും നിറഞ്ഞ പിന്നീടുള്ള സിനിമകളിലൂടെ അദ്ദേഹത്തിന് കൂടുതല്‍ ജനപ്രീതി നേടാനും കഴിഞ്ഞു. ഏറ്റവും ലളിതമായ ആവിഷ്‌കാരങ്ങളും, വിശ്വസനീയമായ കഥാപരിസരങ്ങളും, വ്യത്യസ്തമായ ആഖ്യാനരീതികളും കൊണ്ട് സമ്പന്നമായ പത്മരാജന്‍ ചിത്രങ്ങളില്‍ എന്ത് ക്രിയേറ്റീവ് കോപ്പാണുള്ളതെന്ന് രഹസ്യമായി വിമര്‍ശിച്ച് സായൂജ്യമടഞ്ഞിട്ടുണ്ട് അന്നും ഇന്നും ചില അസഹിഷ്ണുക്കള്‍. **വാലും തുമ്പും:** സ്ത്രീവിരുദ്ധ പ്രമേയങ്ങളില്‍ പൂര്‍ണ്ണമേധാവിത്വം പുരുഷനുമാത്രം നല്‍കി പക്ഷഭേദപരമായ ഒന്നിലധികം സിനിമകള്‍ പത്മരാജനില്‍ നിന്നുണ്ടായത് വിചിത്രമാണ്. ഒരുപക്ഷെ അന്നത്തെ സ്ത്രീകള്‍ നേരിടേണ്ടിവന്ന അത്തരമൊരവസ്ഥയുടെ പ്രേരണകൊണ്ടാവണം ഭൂരിഭാഗം സിനിമകളിലും സ്ത്രീ കഥാപാത്രങ്ങള്‍ ദുര്‍ബലതയുടെ സൂചകങ്ങളായത്. എന്തൊക്കെ പറഞ്ഞാലും പത്മരാജനെന്ന ചങ്കൂറ്റമുള്ള അസാമാന്യ പ്രതിഭ ഒഴിച്ചിട്ടുപോയ സിംഹാസനം ഇന്നും ശ്യന്യമാണ്, അതിലിരിക്കാന്‍ ഒരു പകരക്കാരന്‍ ഇനിയൊരിക്കലും ഉണ്ടാവുകയുമില്ല. 
