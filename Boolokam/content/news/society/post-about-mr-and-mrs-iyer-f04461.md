---
title: "അന്ന് ഐക്യരാഷ്ട്രസഭാ തലവൻ കോഫീ അന്നാന്റെ വരെ പ്രശംസയ്ക്ക് പാത്രമായ ചിത്രം"
date: 2021-09-08T16:19:23
draft: false
categories: ["Society"]
tags: ['Aaron Judge', 'indian movie', 'mr and mrs iyer', 'Sebastian Xavier']
author: "Beaumaris"
---

<strong>Sebastian Xavier </strong>

2002 ൽ ഇറങ്ങിയ ഈ കൊച്ചു ചിത്രത്തിന് ഇന്നത്തെ ഇന്ത്യൻ സാമൂഹ്യാവസ്ഥയിൽ അന്നത്തേതിനേക്കാൾ പ്രസക്തിയുണ്ടെന്നതാണ് സത്യം.. എന്നുവച്ച് ഈ സിനിമ കാലാതിവർത്തിയായ അതുല്യ കലാസൃഷ്ടിയാണെന്നൊന്നും പറഞ്ഞുവയ്ക്കുന്നില്ല.. നിരൂപക പ്രശംസ ആവോളം നേടിയിട്ടും ചലച്ചിത്രമേളകളിൽ വാഴ്ത്തപ്പെട്ടിട്ടും ബോക്സോഫീസിൽ മിതത്വം പാലിച്ച ഒട്ടനേകം മധ്യവർത്തി സിനിമകളിലൊന്നായി മാത്രം ഇതും എണ്ണപ്പെട്ടു കഴിഞ്ഞിരിക്കുന്നു..

അപർണ്ണ സെൻ എഴുതി സംവിധാനം ചെയ്തിരിക്കുന്ന ഈ ചിത്രത്തിൽ ഉപയോഗിച്ചിരിക്കുന്ന ഭാഷകളുടെ വൈവിധ്യം കൊണ്ടുതന്നെ സിനിമയ്ക്ക് ഒരു പാൻ ഇൻഡ്യൻ സ്വഭാവം കൈവരുന്നുണ്ട് .. മുഖ്യഭാഷ ഇംഗ്ലീഷാണെങ്കിലും ഹിന്ദി, തമിഴ് , ബംഗാളി തുടങ്ങിയവയിലും കഥാപാത്രങ്ങൾ സംസാരിക്കുന്നു. വിഖ്യാത ബംഗാളി ചലച്ചിത്രകാരൻ ഗൗതം ഘോഷിന്റെ ക്യാമറയും, തബലയിലെ മാന്ത്രികൻ ഉസ്താദ് സക്കീർ ഹുസൈന്റെ പശ്ചാത്തല സംഗീതവും ചിത്രത്തിന് മുതൽക്കൂട്ടാണ്.

ഒരു Breezy family plot ആണെന്ന് തെറ്റിദ്ധരിപ്പിക്കുന്ന ടൈറ്റിലുമായെത്തിയ പടം Hard Hitting ഉം അതേ സമയം തന്നെ ഒരു Love story യും ആണ്.. വ്യത്യസ്ത മതത്തിലും സംസ്കാരത്തിലും പെട്ട, പരസ്പരം അപരിചിതരായ കുറേ മനുഷ്യരേയും വഹിച്ച് കലാപഭുമിയിലൂടെ സഞ്ചരിക്കുന്ന ഒരു ബസ്സ് .. ഒരു ഘട്ടമെത്തുമ്പോഴേക്കും പ്രേക്ഷകനും ആ വാഹനത്തിനുള്ളിൽ അകപ്പെട്ട പ്രതീതി സൃഷ്ടിക്കാൻ ചിത്രത്തിനാകുന്നുണ്ട്.. കഥാപാത്രങ്ങളുടെ ആകുലതകളും, വിഹ്വലതകളും, നിസ്സഹായാവസ്ഥയും അത്രമേൽ ചുട്ടുപൊള്ളിക്കുന്നു.. മരണഭയത്തേക്കാൾ തീവ്രമായ വികാരം മറ്റെന്താണുള്ളത്..? മനുഷ്യത്വത്തെക്കാൾ വലിയ മതം വേറെന്താണുള്ളത്..?

കൊങ്കണ സെൻ ശർമ്മ, രാഹുൽ ബോസ് എന്നിവരുടെ മികച്ച അഭിനയം.. കഥാപാത്രങ്ങളുടെ മാനസിക വ്യാപാരങ്ങൾ പ്രണയത്തോളമെത്തുമ്പോഴും, കൃത്യമായ അതിർവരമ്പുകൾക്കകത്ത് തന്നെ അതിനെ ഒതുക്കി നിർത്താൻ സംവിധായികയ്ക്ക് കഴിയുന്നുണ്ട്.. ജനീവ ഫിലിംഫെസ്റ്റിവലിൽ അന്നത്തെ ഐക്യരാഷ്ട്രസഭാ തലവൻ കോഫീ അന്നാന്റെ വരെ പ്രശംസയ്ക്ക് പാത്രമായ ചിത്രം എന്നൊക്കെ വാർത്തകളുണ്ടായിരുന്നു..!.
**Sebastian Xavier** 2002 ൽ ഇറങ്ങിയ ഈ കൊച്ചു ചിത്രത്തിന് ഇന്നത്തെ ഇന്ത്യൻ സാമൂഹ്യാവസ്ഥയിൽ അന്നത്തേതിനേക്കാൾ പ്രസക്തിയുണ്ടെന്നതാണ് സത്യം.. എന്നുവച്ച് ഈ സിനിമ കാലാതിവർത്തിയായ അതുല്യ കലാസൃഷ്ടിയാണെന്നൊന്നും പറഞ്ഞുവയ്ക്കുന്നില്ല.. നിരൂപക പ്രശംസ ആവോളം നേടിയിട്ടും ചലച്ചിത്രമേളകളിൽ വാഴ്ത്തപ്പെട്ടിട്ടും ബോക്സോഫീസിൽ മിതത്വം പാലിച്ച ഒട്ടനേകം മധ്യവർത്തി സിനിമകളിലൊന്നായി മാത്രം ഇതും എണ്ണപ്പെട്ടു കഴിഞ്ഞിരിക്കുന്നു.. അപർണ്ണ സെൻ എഴുതി സംവിധാനം ചെയ്തിരിക്കുന്ന ഈ ചിത്രത്തിൽ ഉപയോഗിച്ചിരിക്കുന്ന ഭാഷകളുടെ വൈവിധ്യം കൊണ്ടുതന്നെ സിനിമയ്ക്ക് ഒരു പാൻ ഇൻഡ്യൻ സ്വഭാവം കൈവരുന്നുണ്ട് .. മുഖ്യഭാഷ ഇംഗ്ലീഷാണെങ്കിലും ഹിന്ദി, തമിഴ് , ബംഗാളി തുടങ്ങിയവയിലും കഥാപാത്രങ്ങൾ സംസാരിക്കുന്നു. വിഖ്യാത ബംഗാളി ചലച്ചിത്രകാരൻ ഗൗതം ഘോഷിന്റെ ക്യാമറയും, തബലയിലെ മാന്ത്രികൻ ഉസ്താദ് സക്കീർ ഹുസൈന്റെ പശ്ചാത്തല സംഗീതവും ചിത്രത്തിന് മുതൽക്കൂട്ടാണ്. ഒരു Breezy family plot ആണെന്ന് തെറ്റിദ്ധരിപ്പിക്കുന്ന ടൈറ്റിലുമായെത്തിയ പടം Hard Hitting ഉം അതേ സമയം തന്നെ ഒരു Love story യും ആണ്.. വ്യത്യസ്ത മതത്തിലും സംസ്കാരത്തിലും പെട്ട, പരസ്പരം അപരിചിതരായ കുറേ മനുഷ്യരേയും വഹിച്ച് കലാപഭുമിയിലൂടെ സഞ്ചരിക്കുന്ന ഒരു ബസ്സ് .. ഒരു ഘട്ടമെത്തുമ്പോഴേക്കും പ്രേക്ഷകനും ആ വാഹനത്തിനുള്ളിൽ അകപ്പെട്ട പ്രതീതി സൃഷ്ടിക്കാൻ ചിത്രത്തിനാകുന്നുണ്ട്.. കഥാപാത്രങ്ങളുടെ ആകുലതകളും, വിഹ്വലതകളും, നിസ്സഹായാവസ്ഥയും അത്രമേൽ ചുട്ടുപൊള്ളിക്കുന്നു.. മരണഭയത്തേക്കാൾ തീവ്രമായ വികാരം മറ്റെന്താണുള്ളത്..? മനുഷ്യത്വത്തെക്കാൾ വലിയ മതം വേറെന്താണുള്ളത്..? കൊങ്കണ സെൻ ശർമ്മ, രാഹുൽ ബോസ് എന്നിവരുടെ മികച്ച അഭിനയം.. കഥാപാത്രങ്ങളുടെ മാനസിക വ്യാപാരങ്ങൾ പ്രണയത്തോളമെത്തുമ്പോഴും, കൃത്യമായ അതിർവരമ്പുകൾക്കകത്ത് തന്നെ അതിനെ ഒതുക്കി നിർത്താൻ സംവിധായികയ്ക്ക് കഴിയുന്നുണ്ട്.. ജനീവ ഫിലിംഫെസ്റ്റിവലിൽ അന്നത്തെ ഐക്യരാഷ്ട്രസഭാ തലവൻ കോഫീ അന്നാന്റെ വരെ പ്രശംസയ്ക്ക് പാത്രമായ ചിത്രം എന്നൊക്കെ വാർത്തകളുണ്ടായിരുന്നു..!.
