---
title: "ദൃശ്യം 02, ട്രെയ്‌ലർ നിരൂപണം"
date: 2021-02-07T13:47:22
draft: false
categories: ["Society"]
tags: ['Aaron Judge', 'drishyam 2', 'drishyam 2 trailer', 'Jeethu Joseph', 'mohanlal']
author: "Beaumaris"
---

<strong><a href="https://wordpress-972788-3403151.cloudwaysapps.com/rijo-george-drishyam-2-trailer/298721/bdd-492" rel="attachment wp-att-298722"><img class="alignleft size-full wp-image-298722" src="https://cdn.boolokam.com/articles/2021/02/bdd-121.jpg" alt="" width="739" height="360" /></a>Rijo George</strong>

<strong>ദൃശ്യം 02, ട്രെയ്‌ലർ നിരൂപണം.</strong>

ആമസോൺ പ്രൈം വീഡിയോ എന്ന എഴുത്തോടെ ആരംഭിക്കുന്ന ട്രെയിലർ.ജോർജ്കുട്ടി എന്ന മോഹൻലാൽ കിടക്കയിൽ നിന്നും ഇരു കൈകളും ഉയർത്തി "എന്റമ്മച്ചിയേ..." എന്ന് നിലവിളിച്ചു കൊണ്ട് എഴുനേൽക്കുന്ന രംഗത്തോടെ ദുരൂഹതകൾ ആരംഭിക്കുന്നു. വെളുപ്പാൻ കാലത്തു തന്നെ എന്ത് പേടിസ്വപ്നം കണ്ടാണ് ജോർജ്കുട്ടി എഴുനേൽക്കുന്നത്???
ആദ്യത്തെ സസ്പെൻസ്!!!
ആ നിമിഷം മോഹൻലാലിൻറെ പുറത്ത് ആമസോൺ ഒറിജിനൽ മൂവി എന്ന് എഴുതിക്കാണിക്കുന്നു...
അപ്പൊ ഇതുവരെ കണ്ടതെല്ലാം ആമസോൺ ഡ്യൂപ്ലിക്കേറ്റ് മൂവികൾ ആയിരുന്നോ എന്ന് പ്രേക്ഷകൻ സംശയിക്കാൻ തുടങ്ങുന്നു...
<img src="https://www.india.com/wp-content/uploads/2021/02/drishyam-2-trailer.jpg" alt="Image result for drishyam 2 trailer" />ഒരിടത്ത് കാണിക്കുന്നു പ്രൈം വീഡിയോയെന്ന്. പിന്നെ കാണിക്കുന്നു ഒറിജിനൽ മൂവിയെന്ന്...?! ഇത് പ്രൈം വീഡിയോയാണോ, അതോ ഒറിജിനൽ മൂവിയാണോയെന്ന് ആമസോണിനു തന്നെ നിശ്ചയമില്ല എന്നയിടം മുതൽ പ്രേക്ഷകനും കൺഫ്യൂഷനിലാവാൻ തുടങ്ങുന്നു...
ട്രെയ്‌ലർ, ജോർജ്കുട്ടിയുടെ വീടിന്റെ ഡൈനിംഗ് റൂമിലേക്ക് പ്രവേശിക്കുന്നു. "ഇന്ന് വൈകുന്നേരം അവൾ (എസ്തേർ) വരും" എന്ന് മീന പറയുകയാണ്...
അതിനു മറുപടിയായി,
"ഇന്ന് വ്യാഴമല്ലേ നാളെ അവൾക്ക് ക്ലാസില്ലേ" എന്ന് ചോദിച്ചു കൊണ്ട് വരുന്ന അൻസിബയെ ആണ് കാണുന്നത്.
കാലാകാലങ്ങളായി ഇവിടുത്തെ ഓരോ പുൽക്കൊടിക്കും അറിയാവുന്നതാണ്, ഇന്ന് വ്യാഴമാണെങ്കിൽ നാളെ വെള്ളിയാണെന്നും മറ്റേന്നാൾ ശനിയാണെന്നും അത് കഴിഞ്ഞാൽ ഞായറാണെന്നുമെല്ലാം. പക്ഷെ അൻസിബയ്ക്ക് മാത്രം അതെല്ലാം വീണ്ടും വീണ്ടും തെറ്റുന്നു... തെറ്റികൊണ്ടേയിരിക്കുന്നു...
കാല ദേശ സമയങ്ങൾ ഇന്ന് അൻസിബയ്ക്ക് അന്യമാണ്...
അതേസമയം മീനയാകട്ടെ അൻസിബയുടെ ആ ചോദ്യത്തിന് മറുപടി നൽകുന്നത്, അല്ലെങ്കിൽ ആ സന്ദർഭം കൈകാര്യം ചെയ്യുന്നത് ഇത്തരം ചോദ്യങ്ങൾ ഈ വീട്ടിൽ പതിവായിരിക്കുന്നു എന്നത് പോലെയാണ്.
<img src="https://images.malayalam.indianexpress.com/2021/02/Drishyam-2.jpg" alt="Image result for drishyam 2 trailer" />"ഇല്ല, നാളെയെന്തോ ധ്യാനമാണ്" എന്നൊരു ഒഴുക്കൻ മറുപടിയാണ് മീന നൽകുന്നത്.
ഏത് പള്ളിയിലായിരിക്കും ഇത്തവണ എസ്തേറിന്റെ ധ്യാനം?
പ്രേക്ഷകന്റെ ചിന്തകൾ കാട് കയറാനാരംഭിക്കുന്നു...
ഇതിനിടയ്ക്ക് മീന ടേബിളിലെ ഓരോ അരിമണിയും അരിച്ചു പെറുക്കുന്നുണ്ട്. കാലാ കാലങ്ങളായി അടുക്കള ഒരു ശാപമായ സ്ത്രീയാണ് മീനയെന്ന് ഇതിലൂടെ സംവിധായകൻ കാട്ടിത്തരുകയാണ്.
ഗ്രേറ്റ്‌ ഇടുക്കി കിച്ചണിൽ വേപഥുവോടെ നിൽക്കുമ്പോൾ മീന, ആ അരവാതിലിലൂടെ, പണ്ട് പശുവിനെ കുഴിച്ചിട്ട വാഴത്തോപ്പിലേക്ക് നോക്കി വിഷമത്തോടെ പാടാറുണ്ട് :
"വാടാ മാപ്പിളെ, വാഴപ്പഴ തോപ്പിലെ വോളിബോൾ ആടലാമ." എന്ന്.
പാവം മീന...
<img class="alignleft" src="https://bingeddata.s3.amazonaws.com/uploads/2021/02/Drishaym-2-Trailer-1.jpg" alt="Image result for drishyam 2 trailer" width="326" height="237" />വിഷയത്തിലേക്ക് വീണ്ടും വരാം. 'ഇന്ന് വ്യാഴമല്ലേ' എന്ന ചോദ്യത്തിൽ നിന്നും, അൻസിബ ചെറുപ്പത്തിൽ തന്നെ അൽഷിമെഴ്‌സ് രോഗലക്ഷണങ്ങൾ കാണിച്ചു തുടങ്ങുന്നുവെന്നും, അത് മീനക്ക് മനസ്സിലായിട്ട് കാലം കുറേയായെന്നും പ്രേക്ഷകൻ തിരിച്ചറിയുന്നു.
കഷ്ടമാണ് അൻസിബയുടെ ഇപ്പോഴത്തെ അവസ്ഥ.
മറ്റവന്റെ തലയ്ക്ക് പൂച്ചട്ടി എടുത്ത് ഒറ്റടി വെച്ച് കൊടുത്ത്, അവനെ കാലപുരിക്ക് അയച്ചപ്പോ ഓർത്തില്ല, പിന്നീട് തന്റെ തലയ്ക്ക് തന്നെ അസുഖം വരുമെന്ന്...
കൊന്നാ പാപം തിന്നാ തീരില്ല സഹോദരീ...
എന്തായാലും ഇവിടം മുതലാണ് പ്രേക്ഷകൻ ട്രെയ്ലറിൽ എൻഗേജ്‌ഡായിത്തുടങ്ങുന്നത്...
തുടർന്ന് കാണുന്നത്, ഏതോ ഒരു തീയേറ്ററിലേക്ക് ഫാമിലിയുമായി സിനിമ കാണാൻ കയറുന്ന മോഹൻലാലിൻറെ ജോർജ്കുട്ടിയെയാണ്. ടിക്കറ്റ് കൺഫേം ആയപാടെ പുള്ളി മീനയോട് ഒരു ഡയലോഗാണ്...
"നീയിപ്പൊ എന്താ എന്നെപ്പറ്റി വിചാരിച്ചത്? ഞാനിപ്പോ ഒരു തീയേറ്റർ ഉടമയും സിനിമാ പ്രൊഡ്യൂസറും ഒക്കെയല്ലേ" എന്ന്.
ഏത്?!
സിനിമാ പ്രൊഡ്യൂസറും, തീയേറ്റർ ഉടമയും!!!
ഇത് കേട്ട് "ഇതെന്തൊരു തള്ള്" എന്നും പറഞ്ഞു ഒരു മദ്ധ്യവയസ്കയും, അവരുടെ ഭർത്താവും കൂടി ജീവനും കൊണ്ട് ബ്ലോക്ക് നമ്പർ ത്രീയിലേക്ക് ഓടുന്നത് നമ്മൾ മിന്നായം പോലെയൊന്നു കാണുന്നുണ്ട്.
ഞെട്ടണ്ട.
ജോർജ് കുട്ടി കുറേക്കാലമായി ഇങ്ങനെയാണ്.
ഏതേലും തീയേറ്ററിൽ പോകുന്നു,
അവിടുള്ള സ്റ്റാഫിനോട് പറയുന്നു-
"ഈ തീയേറ്ററിന്റെ ഉടമ ഞാനാണ്..."
സ്റ്റാഫ് കണ്ണ് തള്ളുമ്പോൾ ജോർജ്കുട്ടി ഒരു ബസ് ടിക്കറ്റ് ഉയർത്തിക്കാട്ടിക്കൊണ്ട് പറയും:
"കഴിഞ്ഞ വ്യാഴാഴ്ച പാറേപ്പള്ളി ജംഗ്ഷനീന്നു സെന്റ്. ജോർജ് ബസ്സിൽ കേറിവന്ന് ഈ പ്രൊജക്ടർ ഓടിച്ചത് ഞാനാണ്. അന്ന് താൻ സുഖമില്ലാതെ ലീവ് ആയിരുന്നു."
ഇത് കേക്കുന്ന ഏത് സ്റ്റാഫും വിശ്വസിച്ചു പോകും, ഇത് തന്നെയായിരിക്കും ശരിക്കും മൊതലാളിയെന്ന്!
"ഓ, തീയേറ്ററിന്റെ കാര്യം ഒന്നും ഇയാള് തട്ടണ്ട, കൊറേ ലോൺ എടുത്തു വെച്ചിട്ടില്ലേ..." എന്ന് മീന, തുണി കുത്തിപ്പിഴിഞ്ഞോണ്ട് കലിപ്പ് സീനാക്കുന്നതാണ് പിന്നാലെ നമ്മൾ കാണുന്നത്. ജോർജ് കുട്ടിയാകട്ടെ, ഒരു ചായയും കുടിച്ച് പുരുഷമേധാവിത്വത്തിന്റെ പ്രകടനാത്മക സിമ്പലായി അവിടെ കാലുമ്മേൽ കാലും വെച്ച് ഇരിക്കുന്നുണ്ട്.
<img src="https://spiderimg.amarujala.com/assets/images/2021/02/06/750x506/l-2_1612634361.jpeg" alt="Image result for drishyam 2 trailer" />ഈ സീൻ കണ്ട എഫ്.ബി.യിലെ ഓരോ പുരോഗമന ആങ്ങളമാരും ആഗ്രഹിച്ചിട്ടുണ്ടാകും, മീനയുടെ കയ്യിൽ നിന്ന് ആ തുണി പിടിച്ചു പറിച്ചു വാങ്ങി അടുക്കളയിലെ അമ്മിക്കല്ലിലിട്ട് നന്നായൊന്നു കുത്തിപ്പിഴിഞ്ഞ്, മിക്സിയിലിട്ടൊന്നടിക്കാൻ കഴിഞ്ഞിരുന്നെങ്കിലെന്ന്...
എന്നാലത് സ്വന്ത ജീവിതത്തിൽ നടപ്പിലാക്കാൻ ബുദ്ധിമുട്ടുള്ളത് കൊണ്ട് അവർ തെല്ലൊരു ഗദ്ഗദത്തോടെ ഇങ്ങനെ പാടിയിരിക്കാം:-
"സമത്വമെന്നൊരാശയം
മരിക്കുകില്ല നിശ്ചയം...
നമുക്ക് സ്വപ്നമൊന്നുതന്നെ അന്നുമിന്നുമെന്നുമ്മേ..."
ട്രെയ്ലറിലേക്ക് വീണ്ടും വരാം.,
തുടർന്ന് ആന്റണി പെരുമ്പാവൂർ എന്ന് സ്‌ക്രീനിൽ എഴുതിക്കാണിക്കുന്നു. ഒപ്പം അദ്ദേഹത്തിന്റെ മുഖവും പ്രത്യക്ഷപ്പെടുന്നു.
ഓ, ആമസോൺ എഴുതിക്കാണിച്ചില്ലേൽ ഞങ്ങക്കറിയത്തില്ല ഇത് ആന്റണി പെരുമ്പാവൂരാണെന്ന്!
ഒന്ന് പോയെടാ ഉവ്വേ.
വേണേൽ എതിരെ നിക്കുന്ന ഗണേഷ് കുമാറിന്റെ പേര് എഴുതിക്കാണീര്.... ഗണേഷിനെ അറിയാത്തവരുണ്ടാവും, പക്ഷെ ആന്റണിയെ അറിയാത്ത ആരുണ്ടാനിയാ ഈ ഭൂമി മലയാളത്തിൽ???
തുടർന്ന് ആന്റണി പെരുമ്പാവൂരിന്റെ മാസ് ഡയലോഗ്.
"ഇത് നമ്മുടെ ജോർജ് കുട്ടീടെ വീടിന്റെ പുറകിലല്ലേ" എന്ന് ആന്റണി പറയുമ്പോൾ, ഗണേഷ് പറയുന്നതാണ് വിറ്റ്.
"ഏത് ജോർജ് കുട്ടി? നമ്മുടെ വരുൺ കേസിലെ ജോർജ് കുട്ടിയോ?" എന്ന്.
ഒന്നും അറിയാത്തതു പോലെയാണ് ഗണേഷിന്റെ ഡയലോഗ്.
ഇവിടെ വരുൺ സംഭവം അറിയാത്ത ഒരു മലയാളി പോലും ഇന്നില്ല. എന്തിനധികം, നാട്ടിൽ നടക്കുന്ന സകല കൊലപാതകങ്ങളെയും ദൃശ്യം മോഡൽ കൊലപാതകമെന്ന് വിളിക്കുക പോലും ചെയ്യുന്നൊരു കെട്ട കാലഘട്ടമാണിത്.
ഷെർലക് ഹോംസ് പുസ്തകങ്ങൾക്ക് ശേഷം, സ്‌കോട്ട്ലാന്റ് യാർഡ് പഠന വിധേയമാക്കിയ ഒന്നാണ് ദൃശ്യം മോഡൽ കൊലപാതകങ്ങൾ...
അപ്പോഴാണ് ഗണേശന്റെയൊരു "ഏത് ജോർജ്കുട്ടി?" എന്ന ഡയലോഗ്!
തൊട്ടുപിന്നാലെ സ്‌ക്രീനിൽ 'മോഹൻലാൽ' എന്ന് എഴുതിക്കാട്ടുന്നു.
എന്ത് പ്രഹസനം ആണ് സജീ ഇത്?
ആന്റണി പെരുമ്പാവൂരിന്റെയത്ര അറിയപ്പെടുന്നില്ലെങ്കിലും കുറേയാളുകൾക്ക് അറിയാവുന്ന ഒരാൾ തന്നെയാണ് മോഹൻലാൽ. ഇനിയെങ്കിലും ആമസോൺ ഇത്തരം കാര്യങ്ങൾ ദയവായി ശ്രദ്ധിക്കണമെന്നേ പറയാനുള്ളു.!
ട്രെയ്‌ലർ തുടരുന്നു...
മോഹൻലാൽ ഒരു ശുഭവസ്ത്രധാരിയായ ഒരു പുള്ളിയോട്, "സിനിമ എന്റെ ചെറുപ്പം തൊട്ടുള്ള സ്വപ്നമാ"ണെന്ന് പറയുന്നു.
"ഇതൊക്കെ എന്നോട് എന്തിനാടാവ്വേ പറയുന്നതെ"ന്ന് അയാൾ ചോദിക്കുന്നു.
അവിടെ നിന്നും വീണ്ടും ജോർജുകുട്ടിയുടെ ഗ്രേറ്റ്‌ ഇടുക്കി കിച്ചണിലേക്ക് കാണികൾ പോകുന്നു. ഇത്തവണ ജോർജ്കുട്ടിയും ടീം അംഗങ്ങളും ഒന്നിച്ചിരുന്നു ഫുഡ് അടിയാണ്.
അതിനിടയ്ക്ക് ചില്ലറ നർമ്മ സംഭാഷണങ്ങൾ -
"നമ്മുടെ സിനിമയിൽ ദുൽഖർ സൽമാനെ വെക്കാം" ഒരു ഇഡലിപീസ് ചട്ട്ണിയിൽ മുക്കിക്കൊണ്ട് എസ്തേർ പറയുന്നു...
"ബിജുക്കുട്ടനെ വെക്കാനുള്ള കാശ് പോലും ഇതുവരെയായിട്ടില്ല" മീന വിലപിക്കുന്നു.
"മാക്സിമം ഒരു സിജു വിൽസനെയെങ്കിലും ഒപ്പിക്കണേ അച്ഛാ" എന്ന് പറഞ്ഞുകൊണ്ട് എസ്തേർ ഇഡലി തീറ്റ മതിയാക്കി, റമ്മി കളിച്ചു പണം സമ്പാദിക്കാനായി മൊബൈലുമായി പോകുന്നു...
പ്രേക്ഷകർ ശ്രദ്ദിച്ചോ എന്നറിയില്ല, ഈ സമയത്തെല്ലാം അൻസിബ നിശബ്ദയാണ്. മറവി രോഗത്തിന്റെ ആഴങ്ങളിൽ ദുൽഖർ സൽമാൻ ആരെന്ന് ചട്ട്ണിയിൽ തപ്പിക്കൊണ്ടിരിക്കുകയാണ് അവർ...
ട്രെയ്ലറിൽ പിന്നീട് വരുന്നത് പള്ളിയിൽ നിന്ന് കൃബാന കഴിഞ്ഞ്, തിരികെ മടങ്ങുന്ന മീനയും, കൂട്ടുകാരിയുമാണ്...
"സിനിമ പിടിക്കാൻ പോകുന്നതിന് മുൻപ് അഞ്ജൂനെ കെട്ടിച്ചു വിടണം" മീന കൂട്ടുകാരിയോട് പറയുന്നു.
"അഞ്ജൂനെ ഞാനെങ്ങനെ കെട്ടിച്ചു വിടാനാണ്?" കൂട്ടുകാരി ചോദിക്കുന്നു. "നിങ്ങളുടെ മോളെ നിങ്ങളല്ലേ കെട്ടിച്ചു വിടേണ്ടത്?"
അപ്പോഴാണ് മീനയും അത് ചിന്തിക്കുന്നത്. ശരിയാണല്ലോ! എന്റെ മോളെ ഞാനല്ലേ കെട്ടിച്ചു വിടേണ്ടത്? കൂട്ടുകാരി എന്ത് പിഴച്ചു?
നമ്മളാരേലും നമ്മുടെ കൂട്ടുകാരനോട് ചെന്ന് പറയുവോ, "അളിയാ, എന്റെ മോളെ നീ കെട്ടിച്ചു വിടണമെന്ന്?"
ഇല്ല.
എന്നാൽ കേട്ടോളൂ, മീന ഇങ്ങനെയൊക്കെ പറയും.
പ്രേക്ഷകൻ സൈക്കോസിസിന്റെ പല അവസ്ഥാന്ദരങ്ങളും കണ്ടിട്ടുണ്ടെങ്കിലും, ഇതുപോലൊരു സൈക്കോ ഫാമിലിയെ മൊത്തത്തിൽ കാണുന്നത് ആദ്യമായിട്ടാവും.
പിന്നീട് കുറച്ച് ഓട്ടോക്കാരുടെ ചർച്ചകൾ കാണുന്നുണ്ട്. ഇതെല്ലാം കേട്ടു നിൽക്കുന്ന ചായക്കടക്കാരൻ ഇക്ക പറയുന്നത്, "ജോർജ്കുട്ടി നിരപരാധിയാണെ"ന്നാണ്.
പുള്ളിയ്ക്കറിയാം, മറിച്ചു പറഞ്ഞാൽ രായ്ക്ക് രാമാനം തന്നെ ജോർജുക്കുട്ടി അയാളെ തട്ടുമെന്ന്!
ആർക്കാണ് ജീവനിൽ കൊതിയില്ലാത്തത്?!
ട്രെയ്‌ലർ കട്ട്, ജോർജു കുട്ടിയുടെ വീട്ടിലേക്ക് വീണ്ടും നമ്മെ കൊണ്ടുപോകുന്നു.
അടുക്കളയിൽ നിന്ന് ഭയപ്പാടോടെ ഓടിക്കിതച്ചു വരുന്ന അൻസിബയുടെ രംഗമാണ് ഇത്തവണ കാണുന്നത് ...
"രണ്ട് പോലീസുകാർ പറമ്പിലൂടെ വരുന്നു" അവൾ കിതച്ചുകൊണ്ട് പറയുന്നു.
"കോൺസ്റ്റബിൾമാരാണോ? എങ്കിൽ എസ്. ഐ.ക്ക് തേങ്ങ വാങ്ങാൻ വരുന്നതാരിക്കും." ജോർജ്കുട്ടി പറഞ്ഞു.
"അല്ലെങ്കിൽ സി.ഐയ്ക്ക് വേണ്ടി ഏത്തക്കൊലയുടെ വിലയറിയാൻ..."
സുഹൃത്തുക്കളേ, ജോർജ്കുട്ടി ഒരു കൊലപാതകി മാത്രമല്ല, ഒന്നാംതരം ഒരു കൃഷിക്കാരൻ കൂടിയാണ്. അത് വിസ്മരിക്കരുത്.
കാർഷിക വിളകൾ ഓസിനു കിട്ടുമോയെന്ന് ചോദിക്കാനല്ലാതെ പോലീസുകാരെന്തിനു പറമ്പിൽക്കൂടെയൊക്കെ കേറിവരണം???
മാത്രമല്ല ഈ പോലീസ് സന്ദർശനം ആ വീട്ടിൽ സ്ഥിരമായിരുന്നിട്ടും, അൻസിബ അതിനെയൊരു പുതിയ സംഭവം പോലെയാണ് കാണുന്നത്. അവരുടെ ഓർമ്മകൾ കൂടുതൽ കൂടുതൽ വിസ്‌മൃതിയിലേക്ക് പൊയ്ക്കൊണ്ടിരിക്കുന്നു എന്നാണ് ഇതിൽനിന്ന് മനസ്സിലാവുന്നത്...
അത് കഴിഞ്ഞു മുരളി ഗോപിയുടെ മുഖം ട്രെയ്ലറിലെത്തുന്നു.
പുള്ളി പറയുന്നതാണ് പുതിയ കണ്ടുപിടിത്തം..
"ക്രൈം ചെയ്യുന്നയാൾ അത് പുറത്ത് പറയില്ല, അത് അയാൾക്ക് പ്രശ്നമുണ്ടാക്കും" എന്ന്...
അടിപൊളി!
ഈ പുതിയ സീക്രട്ട് വെളിപ്പെടുത്തിയ മുരളി ഗോപിക്കിരിക്കട്ടെ, ഈയാഴ്ചത്തെ കൊട്ടാരംമൂട് തട്ടാരമ്മിണി അവാർഡ്!!! ഒപ്പം, ഉച്ചയ്ക്കത്തെ ഊണും, ഒരു പാളക്കരയൻ തോർത്തും ഫ്രീ.
പിന്നീട് ആശാ ശരത്, സിദ്ദിഖ്‌ അങ്ങനെ കുറേപ്പേരെ ചടപടാന്ന് കാട്ടുന്നുണ്ട്. എല്ലാരും ആകെ പേടിച്ചരണ്ട മട്ടാണ്. ഇങ്ങനെ പേടിക്കാൻ ഇവരെന്താ ഹൊറർ പടത്തിലാണോ അഭിനയിക്കുന്നത്???
ഇത് വീണ്ടും പ്രേക്ഷകനെ ചിന്താകുഴപ്പത്തിലാക്കുന്നു.
അതിനു ശേഷമാണ് യഥാർത്ഥ നായകൻ സ്‌ക്രീനിലേക്ക് വരുന്നത്.
അതൊരു ഒന്നൊന്നര വരവാണ്.
"ജോർജ് കുട്ടി എല്ലാരുടേം കണ്ണിൽ പൊടിയിട്ടതാണ്... അല്ലേൽ
പാതിരാത്രിക്ക് പശുക്കിടാവിനെയൊക്കെ കുഴിച്ചിടുമോ?"
ഇന്റർവെല്ലിനു തൊട്ടു മുൻപ് ഇടിമുഴക്കം പോലെ ഈ നായകൻ ചോദിക്കുന്നു.
ഈ കക്ഷിയാരാ?
ആ...???
ആരായാലും പുള്ളിയാണ്, ഈ പടത്തിലെ ഹീറോയെന്നു സംവിധായകൻ പറയാതെ പറയുകയാണ്.
ഇതോടെ പ്രേക്ഷകർ കൂടുതൽ മുൾമുനയിലാവാൻ തുടങ്ങുന്നു...
ട്രെയ്ലറിന്റെ സെക്കന്റ് ഹാഫ് തുടങ്ങുമ്പോൾ, മീനയുടെ പരിഭ്രമം നിറഞ്ഞ മുഖമാണ് നമ്മൾ കാണുന്നത്. വിറയർന്ന ശബ്ദത്തോടെ മീന പറയുന്നു-
"ഇന്നലത്തെ സംഭവം കഴിഞ്ഞതോടെ എന്തോ അപകടം വരാൻ പോകുന്നു എന്ന തോന്നലാണെനിക്ക്...".
ഇന്നലെ എന്താണ് സംഭവിച്ചത്?
അതീ ട്രെയ്ലറിൽ കാണിക്കുന്നില്ല.
ആ രഹസ്യാത്മകതയാണ് ചിത്രത്തിന്റെ പ്രധാന കാതൽ.
എനിക്ക് തോന്നുന്നത്, മീനേം മൂത്ത മോളും ചേർന്ന് പഴയപോലെ പിന്നേം വല്ലവന്റേം തലയ്ക്കിട്ട് കീറിക്കാണുമെന്നാണ്.
കീറു കിട്ടിയവൻ സ്പോട്ടിൽ വടിയായിക്കാണും.!
റിപ്പർ ചന്ദ്രനും, റിപ്പർ ചാക്കോയും കഴിഞ്ഞാൽ ഒരു കാര്യോമില്ലാതെ ആളുകളെ തലയ്ക്കടിച്ചു കൊല്ലുന്ന രണ്ടുപേർ മീനയും അൻസിബയുമാണ്!
കൊലപാതകശേഷം
പിന്നെ എല്ലാം പതിവ് പോലെ...
ജോർജു കുട്ടി ഇരുട്ടത്ത് വരുന്നു.
സംഭവം അറിയുന്നു.
പവിഴം മട്ടയരിയുടെ 25 കിലോയുടെ ഒരു ചാക്കെടുക്കുന്നു...
ഡെഡ്ബോഡി ഒടിച്ചു മടക്കി ചാക്കിൽ കേറ്റുന്നു...
സമർത്ഥമായി മറവ് ചെയ്യുന്നു.
വാഴത്തോപ്പിൽ കുഴി വെട്ടുന്നു.
എന്നിട്ടൊരു പശു ക്ടാവിനെ തപ്പി ഇറങ്ങുന്നു...
സെയിം പാറ്റേൺ..!
ആ കുടുംബത്തിന്റെ ഒരു പരമ്പരാഗത രീതിയനുസരിച്ച് ഇതിൽ കുറഞ്ഞ ഒന്നും 'ഇന്നലെ' സംഭവിക്കാനിടയില്ല.
അതുകൊണ്ടാണ് ട്രെയ്ലറിലെ അടുത്ത കട്ടിൽ, ജോർജ്കുട്ടി ധൈര്യപൂർവം മീനയോട് പറയുന്നത്,
"ഇതുവരെ ഒന്നും സംഭവിച്ചില്ലല്ലോ..,
ഇനിം ഒന്നും സംഭവിക്കുകേല"എന്ന്.
നല്ല ബെസ്റ്റ് ഫാമിലി!
ഇങ്ങനെ പോയാൽ മിക്കവാറും അടുത്ത അഞ്ചു വർഷം കൊണ്ട് നിങ്ങള് നാലുപേരും കൂടി ഇടുക്കി ജില്ല കാലിയാക്കുമല്ലോ കൂവേ?
എന്തായാലും വേണ്ടില്ല, ട്രെയ്ലർ അവസാന ഘട്ടത്തോട് അടുക്കുമ്പോ, അൻസിബ ഒരു തീവ്ര അൽഷിമെഴ്‌സ് രോഗിയായി ഗ്ലൂക്കോസും കയറ്റി ഹോസ്പിറ്റലിൽ കിടക്കുന്നതാണ് കാണുന്നത്.
ഒരർത്ഥത്തിൽ അതും കാര്യമായി. ഇല്ലെങ്കിൽ ജോർജ്കുട്ടി വാഴത്തോപ്പിൽ കുഴി വെട്ടുമ്പോ അൻസിബ ചോദിച്ചേനെ : "അച്ഛാ ഈ കുഴിയെന്നാത്തിനാ? കുഴിമന്തിയുണ്ടാക്കാനാ???"
ഇത്രയുമായപോഴേക്കും കാര്യങ്ങൾ കൈവിട്ടു പോയെന്ന് സംവിധായകൻ ജീത്തു ജോസഫിനു മനസ്സിലായി.
അതോടെ ട്രെയ്‌ലർ എങ്ങനെയെങ്കിലും അവസാനിപ്പിക്കാനുള്ള ഒരു വെപ്രാളമാണ് പിന്നീട് കാണുന്നത്. ആകെപ്പാടെ ഒരു ബഹളവും, മോഹൻലാൽ കണ്ണിറുക്കുന്നതുമൊക്കെയാണ് തുടർന്ന് സ്‌ക്രീനിൽ തെളിയുന്നത്.
അവസാനം മീനയോട് ജോർജ്കുട്ടി എന്ന മോഹൻലാൽ പറയുകയാണ്:-
"ഞാൻ പണ്ട് പറഞ്ഞിട്ടുള്ള ഒരു കാര്യമുണ്ട്. ആവശ്യമില്ലാത്ത ടെൻഷൻ നമ്മളെ അപകടത്തിലാക്കും... അതുകൊണ്ട് ടെൻഷൻ അടിക്കരുത്.!"
ഇത് മീനയും മക്കളും അക്ഷരം പ്രതി പാലിക്കാൻ ശ്രമിക്കുന്നതാണ് തുടർന്നുള്ള ഭാഗങ്ങൾ എന്ന് തോന്നുന്നു...
കണ്മുൻപിലൊരു ആക്സിഡന്റ് നടന്നാൽപ്പോലും മീനയും, അൻസിബയും, എസ്തേറും ടെൻഷനില്ലായെന്ന് കാണിക്കാൻ അവിടെ നിന്ന് പൊട്ടിച്ചിരിക്കാൻ തുടങ്ങി.
ഇതോടെ ആൾക്കാർക്കും, പോലീസിനും തോന്നിത്തുടങ്ങുന്നു:
ഇവർക്ക് എന്തോ ഒരു ടെൻഷനില്ലേ??? ഉവ്വോ???
ഇവിടം മുതൽക്കാണ് ദൃശ്യം 02-വിലെ യഥാർത്ഥ ട്വിസ്റ്റുകൾ ആരംഭിക്കാൻ പോകുന്നത്...
ബാക്കി കാത്തിരുന്നു കാണുക.
ശുഭം.
Rijo ജോർജ്


![ദൃശ്യം 02, ട്രെയ്‌ലർ നിരൂപണം](https://cdn.boolokam.com/articles/2021/02/bdd-121.jpg)**[](https://wordpress-972788-3403151.cloudwaysapps.com/rijo-george-drishyam-2-trailer/298721/bdd-492)Rijo George** **ദൃശ്യം 02, ട്രെയ്‌ലർ നിരൂപണം.** ആമസോൺ പ്രൈം വീഡിയോ എന്ന എഴുത്തോടെ ആരംഭിക്കുന്ന ട്രെയിലർ.ജോർജ്കുട്ടി എന്ന മോഹൻലാൽ കിടക്കയിൽ നിന്നും ഇരു കൈകളും ഉയർത്തി "എന്റമ്മച്ചിയേ..." എന്ന് നിലവിളിച്ചു കൊണ്ട് എഴുനേൽക്കുന്ന രംഗത്തോടെ ദുരൂഹതകൾ ആരംഭിക്കുന്നു. വെളുപ്പാൻ കാലത്തു തന്നെ എന്ത് പേടിസ്വപ്നം കണ്ടാണ് ജോർജ്കുട്ടി എഴുനേൽക്കുന്നത്??? ആദ്യത്തെ സസ്പെൻസ്!!! ആ നിമിഷം മോഹൻലാലിൻറെ പുറത്ത് ആമസോൺ ഒറിജിനൽ മൂവി എന്ന് എഴുതിക്കാണിക്കുന്നു... അപ്പൊ ഇതുവരെ കണ്ടതെല്ലാം ആമസോൺ ഡ്യൂപ്ലിക്കേറ്റ് മൂവികൾ ആയിരുന്നോ എന്ന് പ്രേക്ഷകൻ സംശയിക്കാൻ തുടങ്ങുന്നു... ![Image result for drishyam 2 trailer](https://www.india.com/wp-content/uploads/2021/02/drishyam-2-trailer.jpg)ഒരിടത്ത് കാണിക്കുന്നു പ്രൈം വീഡിയോയെന്ന്. പിന്നെ കാണിക്കുന്നു ഒറിജിനൽ മൂവിയെന്ന്...?! ഇത് പ്രൈം വീഡിയോയാണോ, അതോ ഒറിജിനൽ മൂവിയാണോയെന്ന് ആമസോണിനു തന്നെ നിശ്ചയമില്ല എന്നയിടം മുതൽ പ്രേക്ഷകനും കൺഫ്യൂഷനിലാവാൻ തുടങ്ങുന്നു... ട്രെയ്‌ലർ, ജോർജ്കുട്ടിയുടെ വീടിന്റെ ഡൈനിംഗ് റൂമിലേക്ക് പ്രവേശിക്കുന്നു. "ഇന്ന് വൈകുന്നേരം അവൾ (എസ്തേർ) വരും" എന്ന് മീന പറയുകയാണ്... അതിനു മറുപടിയായി, "ഇന്ന് വ്യാഴമല്ലേ നാളെ അവൾക്ക് ക്ലാസില്ലേ" എന്ന് ചോദിച്ചു കൊണ്ട് വരുന്ന അൻസിബയെ ആണ് കാണുന്നത്. കാലാകാലങ്ങളായി ഇവിടുത്തെ ഓരോ പുൽക്കൊടിക്കും അറിയാവുന്നതാണ്, ഇന്ന് വ്യാഴമാണെങ്കിൽ നാളെ വെള്ളിയാണെന്നും മറ്റേന്നാൾ ശനിയാണെന്നും അത് കഴിഞ്ഞാൽ ഞായറാണെന്നുമെല്ലാം. പക്ഷെ അൻസിബയ്ക്ക് മാത്രം അതെല്ലാം വീണ്ടും വീണ്ടും തെറ്റുന്നു... തെറ്റികൊണ്ടേയിരിക്കുന്നു... കാല ദേശ സമയങ്ങൾ ഇന്ന് അൻസിബയ്ക്ക് അന്യമാണ്... അതേസമയം മീനയാകട്ടെ അൻസിബയുടെ ആ ചോദ്യത്തിന് മറുപടി നൽകുന്നത്, അല്ലെങ്കിൽ ആ സന്ദർഭം കൈകാര്യം ചെയ്യുന്നത് ഇത്തരം ചോദ്യങ്ങൾ ഈ വീട്ടിൽ പതിവായിരിക്കുന്നു എന്നത് പോലെയാണ്. ![Image result for drishyam 2 trailer](https://images.malayalam.indianexpress.com/2021/02/Drishyam-2.jpg)"ഇല്ല, നാളെയെന്തോ ധ്യാനമാണ്" എന്നൊരു ഒഴുക്കൻ മറുപടിയാണ് മീന നൽകുന്നത്. ഏത് പള്ളിയിലായിരിക്കും ഇത്തവണ എസ്തേറിന്റെ ധ്യാനം? പ്രേക്ഷകന്റെ ചിന്തകൾ കാട് കയറാനാരംഭിക്കുന്നു... ഇതിനിടയ്ക്ക് മീന ടേബിളിലെ ഓരോ അരിമണിയും അരിച്ചു പെറുക്കുന്നുണ്ട്. കാലാ കാലങ്ങളായി അടുക്കള ഒരു ശാപമായ സ്ത്രീയാണ് മീനയെന്ന് ഇതിലൂടെ സംവിധായകൻ കാട്ടിത്തരുകയാണ്. ഗ്രേറ്റ്‌ ഇടുക്കി കിച്ചണിൽ വേപഥുവോടെ നിൽക്കുമ്പോൾ മീന, ആ അരവാതിലിലൂടെ, പണ്ട് പശുവിനെ കുഴിച്ചിട്ട വാഴത്തോപ്പിലേക്ക് നോക്കി വിഷമത്തോടെ പാടാറുണ്ട് : "വാടാ മാപ്പിളെ, വാഴപ്പഴ തോപ്പിലെ വോളിബോൾ ആടലാമ." എന്ന്. പാവം മീന... ![Image result for drishyam 2 trailer](https://bingeddata.s3.amazonaws.com/uploads/2021/02/Drishaym-2-Trailer-1.jpg)വിഷയത്തിലേക്ക് വീണ്ടും വരാം. 'ഇന്ന് വ്യാഴമല്ലേ' എന്ന ചോദ്യത്തിൽ നിന്നും, അൻസിബ ചെറുപ്പത്തിൽ തന്നെ അൽഷിമെഴ്‌സ് രോഗലക്ഷണങ്ങൾ കാണിച്ചു തുടങ്ങുന്നുവെന്നും, അത് മീനക്ക് മനസ്സിലായിട്ട് കാലം കുറേയായെന്നും പ്രേക്ഷകൻ തിരിച്ചറിയുന്നു. കഷ്ടമാണ് അൻസിബയുടെ ഇപ്പോഴത്തെ അവസ്ഥ. മറ്റവന്റെ തലയ്ക്ക് പൂച്ചട്ടി എടുത്ത് ഒറ്റടി വെച്ച് കൊടുത്ത്, അവനെ കാലപുരിക്ക് അയച്ചപ്പോ ഓർത്തില്ല, പിന്നീട് തന്റെ തലയ്ക്ക് തന്നെ അസുഖം വരുമെന്ന്... കൊന്നാ പാപം തിന്നാ തീരില്ല സഹോദരീ... എന്തായാലും ഇവിടം മുതലാണ് പ്രേക്ഷകൻ ട്രെയ്ലറിൽ എൻഗേജ്‌ഡായിത്തുടങ്ങുന്നത്... തുടർന്ന് കാണുന്നത്, ഏതോ ഒരു തീയേറ്ററിലേക്ക് ഫാമിലിയുമായി സിനിമ കാണാൻ കയറുന്ന മോഹൻലാലിൻറെ ജോർജ്കുട്ടിയെയാണ്. ടിക്കറ്റ് കൺഫേം ആയപാടെ പുള്ളി മീനയോട് ഒരു ഡയലോഗാണ്... "നീയിപ്പൊ എന്താ എന്നെപ്പറ്റി വിചാരിച്ചത്? ഞാനിപ്പോ ഒരു തീയേറ്റർ ഉടമയും സിനിമാ പ്രൊഡ്യൂസറും ഒക്കെയല്ലേ" എന്ന്. ഏത്?! സിനിമാ പ്രൊഡ്യൂസറും, തീയേറ്റർ ഉടമയും!!! ഇത് കേട്ട് "ഇതെന്തൊരു തള്ള്" എന്നും പറഞ്ഞു ഒരു മദ്ധ്യവയസ്കയും, അവരുടെ ഭർത്താവും കൂടി ജീവനും കൊണ്ട് ബ്ലോക്ക് നമ്പർ ത്രീയിലേക്ക് ഓടുന്നത് നമ്മൾ മിന്നായം പോലെയൊന്നു കാണുന്നുണ്ട്. ഞെട്ടണ്ട. ജോർജ് കുട്ടി കുറേക്കാലമായി ഇങ്ങനെയാണ്. ഏതേലും തീയേറ്ററിൽ പോകുന്നു, അവിടുള്ള സ്റ്റാഫിനോട് പറയുന്നു- "ഈ തീയേറ്ററിന്റെ ഉടമ ഞാനാണ്..." സ്റ്റാഫ് കണ്ണ് തള്ളുമ്പോൾ ജോർജ്കുട്ടി ഒരു ബസ് ടിക്കറ്റ് ഉയർത്തിക്കാട്ടിക്കൊണ്ട് പറയും: "കഴിഞ്ഞ വ്യാഴാഴ്ച പാറേപ്പള്ളി ജംഗ്ഷനീന്നു സെന്റ്. ജോർജ് ബസ്സിൽ കേറിവന്ന് ഈ പ്രൊജക്ടർ ഓടിച്ചത് ഞാനാണ്. അന്ന് താൻ സുഖമില്ലാതെ ലീവ് ആയിരുന്നു." ഇത് കേക്കുന്ന ഏത് സ്റ്റാഫും വിശ്വസിച്ചു പോകും, ഇത് തന്നെയായിരിക്കും ശരിക്കും മൊതലാളിയെന്ന്! "ഓ, തീയേറ്ററിന്റെ കാര്യം ഒന്നും ഇയാള് തട്ടണ്ട, കൊറേ ലോൺ എടുത്തു വെച്ചിട്ടില്ലേ..." എന്ന് മീന, തുണി കുത്തിപ്പിഴിഞ്ഞോണ്ട് കലിപ്പ് സീനാക്കുന്നതാണ് പിന്നാലെ നമ്മൾ കാണുന്നത്. ജോർജ് കുട്ടിയാകട്ടെ, ഒരു ചായയും കുടിച്ച് പുരുഷമേധാവിത്വത്തിന്റെ പ്രകടനാത്മക സിമ്പലായി അവിടെ കാലുമ്മേൽ കാലും വെച്ച് ഇരിക്കുന്നുണ്ട്. ![Image result for drishyam 2 trailer](https://spiderimg.amarujala.com/assets/images/2021/02/06/750x506/l-2_1612634361.jpeg)ഈ സീൻ കണ്ട എഫ്.ബി.യിലെ ഓരോ പുരോഗമന ആങ്ങളമാരും ആഗ്രഹിച്ചിട്ടുണ്ടാകും, മീനയുടെ കയ്യിൽ നിന്ന് ആ തുണി പിടിച്ചു പറിച്ചു വാങ്ങി അടുക്കളയിലെ അമ്മിക്കല്ലിലിട്ട് നന്നായൊന്നു കുത്തിപ്പിഴിഞ്ഞ്, മിക്സിയിലിട്ടൊന്നടിക്കാൻ കഴിഞ്ഞിരുന്നെങ്കിലെന്ന്... എന്നാലത് സ്വന്ത ജീവിതത്തിൽ നടപ്പിലാക്കാൻ ബുദ്ധിമുട്ടുള്ളത് കൊണ്ട് അവർ തെല്ലൊരു ഗദ്ഗദത്തോടെ ഇങ്ങനെ പാടിയിരിക്കാം:- "സമത്വമെന്നൊരാശയം മരിക്കുകില്ല നിശ്ചയം... നമുക്ക് സ്വപ്നമൊന്നുതന്നെ അന്നുമിന്നുമെന്നുമ്മേ..." ട്രെയ്ലറിലേക്ക് വീണ്ടും വരാം., തുടർന്ന് ആന്റണി പെരുമ്പാവൂർ എന്ന് സ്‌ക്രീനിൽ എഴുതിക്കാണിക്കുന്നു. ഒപ്പം അദ്ദേഹത്തിന്റെ മുഖവും പ്രത്യക്ഷപ്പെടുന്നു. ഓ, ആമസോൺ എഴുതിക്കാണിച്ചില്ലേൽ ഞങ്ങക്കറിയത്തില്ല ഇത് ആന്റണി പെരുമ്പാവൂരാണെന്ന്! ഒന്ന് പോയെടാ ഉവ്വേ. വേണേൽ എതിരെ നിക്കുന്ന ഗണേഷ് കുമാറിന്റെ പേര് എഴുതിക്കാണീര്.... ഗണേഷിനെ അറിയാത്തവരുണ്ടാവും, പക്ഷെ ആന്റണിയെ അറിയാത്ത ആരുണ്ടാനിയാ ഈ ഭൂമി മലയാളത്തിൽ??? തുടർന്ന് ആന്റണി പെരുമ്പാവൂരിന്റെ മാസ് ഡയലോഗ്. "ഇത് നമ്മുടെ ജോർജ് കുട്ടീടെ വീടിന്റെ പുറകിലല്ലേ" എന്ന് ആന്റണി പറയുമ്പോൾ, ഗണേഷ് പറയുന്നതാണ് വിറ്റ്. "ഏത് ജോർജ് കുട്ടി? നമ്മുടെ വരുൺ കേസിലെ ജോർജ് കുട്ടിയോ?" എന്ന്. ഒന്നും അറിയാത്തതു പോലെയാണ് ഗണേഷിന്റെ ഡയലോഗ്. ഇവിടെ വരുൺ സംഭവം അറിയാത്ത ഒരു മലയാളി പോലും ഇന്നില്ല. എന്തിനധികം, നാട്ടിൽ നടക്കുന്ന സകല കൊലപാതകങ്ങളെയും ദൃശ്യം മോഡൽ കൊലപാതകമെന്ന് വിളിക്കുക പോലും ചെയ്യുന്നൊരു കെട്ട കാലഘട്ടമാണിത്. ഷെർലക് ഹോംസ് പുസ്തകങ്ങൾക്ക് ശേഷം, സ്‌കോട്ട്ലാന്റ് യാർഡ് പഠന വിധേയമാക്കിയ ഒന്നാണ് ദൃശ്യം മോഡൽ കൊലപാതകങ്ങൾ... അപ്പോഴാണ് ഗണേശന്റെയൊരു "ഏത് ജോർജ്കുട്ടി?" എന്ന ഡയലോഗ്! തൊട്ടുപിന്നാലെ സ്‌ക്രീനിൽ 'മോഹൻലാൽ' എന്ന് എഴുതിക്കാട്ടുന്നു. എന്ത് പ്രഹസനം ആണ് സജീ ഇത്? ആന്റണി പെരുമ്പാവൂരിന്റെയത്ര അറിയപ്പെടുന്നില്ലെങ്കിലും കുറേയാളുകൾക്ക് അറിയാവുന്ന ഒരാൾ തന്നെയാണ് മോഹൻലാൽ. ഇനിയെങ്കിലും ആമസോൺ ഇത്തരം കാര്യങ്ങൾ ദയവായി ശ്രദ്ധിക്കണമെന്നേ പറയാനുള്ളു.! ട്രെയ്‌ലർ തുടരുന്നു... മോഹൻലാൽ ഒരു ശുഭവസ്ത്രധാരിയായ ഒരു പുള്ളിയോട്, "സിനിമ എന്റെ ചെറുപ്പം തൊട്ടുള്ള സ്വപ്നമാ"ണെന്ന് പറയുന്നു. "ഇതൊക്കെ എന്നോട് എന്തിനാടാവ്വേ പറയുന്നതെ"ന്ന് അയാൾ ചോദിക്കുന്നു. അവിടെ നിന്നും വീണ്ടും ജോർജുകുട്ടിയുടെ ഗ്രേറ്റ്‌ ഇടുക്കി കിച്ചണിലേക്ക് കാണികൾ പോകുന്നു. ഇത്തവണ ജോർജ്കുട്ടിയും ടീം അംഗങ്ങളും ഒന്നിച്ചിരുന്നു ഫുഡ് അടിയാണ്. അതിനിടയ്ക്ക് ചില്ലറ നർമ്മ സംഭാഷണങ്ങൾ - "നമ്മുടെ സിനിമയിൽ ദുൽഖർ സൽമാനെ വെക്കാം" ഒരു ഇഡലിപീസ് ചട്ട്ണിയിൽ മുക്കിക്കൊണ്ട് എസ്തേർ പറയുന്നു... "ബിജുക്കുട്ടനെ വെക്കാനുള്ള കാശ് പോലും ഇതുവരെയായിട്ടില്ല" മീന വിലപിക്കുന്നു. "മാക്സിമം ഒരു സിജു വിൽസനെയെങ്കിലും ഒപ്പിക്കണേ അച്ഛാ" എന്ന് പറഞ്ഞുകൊണ്ട് എസ്തേർ ഇഡലി തീറ്റ മതിയാക്കി, റമ്മി കളിച്ചു പണം സമ്പാദിക്കാനായി മൊബൈലുമായി പോകുന്നു... പ്രേക്ഷകർ ശ്രദ്ദിച്ചോ എന്നറിയില്ല, ഈ സമയത്തെല്ലാം അൻസിബ നിശബ്ദയാണ്. മറവി രോഗത്തിന്റെ ആഴങ്ങളിൽ ദുൽഖർ സൽമാൻ ആരെന്ന് ചട്ട്ണിയിൽ തപ്പിക്കൊണ്ടിരിക്കുകയാണ് അവർ... ട്രെയ്ലറിൽ പിന്നീട് വരുന്നത് പള്ളിയിൽ നിന്ന് കൃബാന കഴിഞ്ഞ്, തിരികെ മടങ്ങുന്ന മീനയും, കൂട്ടുകാരിയുമാണ്... "സിനിമ പിടിക്കാൻ പോകുന്നതിന് മുൻപ് അഞ്ജൂനെ കെട്ടിച്ചു വിടണം" മീന കൂട്ടുകാരിയോട് പറയുന്നു. "അഞ്ജൂനെ ഞാനെങ്ങനെ കെട്ടിച്ചു വിടാനാണ്?" കൂട്ടുകാരി ചോദിക്കുന്നു. "നിങ്ങളുടെ മോളെ നിങ്ങളല്ലേ കെട്ടിച്ചു വിടേണ്ടത്?" അപ്പോഴാണ് മീനയും അത് ചിന്തിക്കുന്നത്. ശരിയാണല്ലോ! എന്റെ മോളെ ഞാനല്ലേ കെട്ടിച്ചു വിടേണ്ടത്? കൂട്ടുകാരി എന്ത് പിഴച്ചു? നമ്മളാരേലും നമ്മുടെ കൂട്ടുകാരനോട് ചെന്ന് പറയുവോ, "അളിയാ, എന്റെ മോളെ നീ കെട്ടിച്ചു വിടണമെന്ന്?" ഇല്ല. എന്നാൽ കേട്ടോളൂ, മീന ഇങ്ങനെയൊക്കെ പറയും. പ്രേക്ഷകൻ സൈക്കോസിസിന്റെ പല അവസ്ഥാന്ദരങ്ങളും കണ്ടിട്ടുണ്ടെങ്കിലും, ഇതുപോലൊരു സൈക്കോ ഫാമിലിയെ മൊത്തത്തിൽ കാണുന്നത് ആദ്യമായിട്ടാവും. പിന്നീട് കുറച്ച് ഓട്ടോക്കാരുടെ ചർച്ചകൾ കാണുന്നുണ്ട്. ഇതെല്ലാം കേട്ടു നിൽക്കുന്ന ചായക്കടക്കാരൻ ഇക്ക പറയുന്നത്, "ജോർജ്കുട്ടി നിരപരാധിയാണെ"ന്നാണ്. പുള്ളിയ്ക്കറിയാം, മറിച്ചു പറഞ്ഞാൽ രായ്ക്ക് രാമാനം തന്നെ ജോർജുക്കുട്ടി അയാളെ തട്ടുമെന്ന്! ആർക്കാണ് ജീവനിൽ കൊതിയില്ലാത്തത്?! ട്രെയ്‌ലർ കട്ട്, ജോർജു കുട്ടിയുടെ വീട്ടിലേക്ക് വീണ്ടും നമ്മെ കൊണ്ടുപോകുന്നു. അടുക്കളയിൽ നിന്ന് ഭയപ്പാടോടെ ഓടിക്കിതച്ചു വരുന്ന അൻസിബയുടെ രംഗമാണ് ഇത്തവണ കാണുന്നത് ... "രണ്ട് പോലീസുകാർ പറമ്പിലൂടെ വരുന്നു" അവൾ കിതച്ചുകൊണ്ട് പറയുന്നു. "കോൺസ്റ്റബിൾമാരാണോ? എങ്കിൽ എസ്. ഐ.ക്ക് തേങ്ങ വാങ്ങാൻ വരുന്നതാരിക്കും." ജോർജ്കുട്ടി പറഞ്ഞു. "അല്ലെങ്കിൽ സി.ഐയ്ക്ക് വേണ്ടി ഏത്തക്കൊലയുടെ വിലയറിയാൻ..." സുഹൃത്തുക്കളേ, ജോർജ്കുട്ടി ഒരു കൊലപാതകി മാത്രമല്ല, ഒന്നാംതരം ഒരു കൃഷിക്കാരൻ കൂടിയാണ്. അത് വിസ്മരിക്കരുത്. കാർഷിക വിളകൾ ഓസിനു കിട്ടുമോയെന്ന് ചോദിക്കാനല്ലാതെ പോലീസുകാരെന്തിനു പറമ്പിൽക്കൂടെയൊക്കെ കേറിവരണം??? മാത്രമല്ല ഈ പോലീസ് സന്ദർശനം ആ വീട്ടിൽ സ്ഥിരമായിരുന്നിട്ടും, അൻസിബ അതിനെയൊരു പുതിയ സംഭവം പോലെയാണ് കാണുന്നത്. അവരുടെ ഓർമ്മകൾ കൂടുതൽ കൂടുതൽ വിസ്‌മൃതിയിലേക്ക് പൊയ്ക്കൊണ്ടിരിക്കുന്നു എന്നാണ് ഇതിൽനിന്ന് മനസ്സിലാവുന്നത്... അത് കഴിഞ്ഞു മുരളി ഗോപിയുടെ മുഖം ട്രെയ്ലറിലെത്തുന്നു. പുള്ളി പറയുന്നതാണ് പുതിയ കണ്ടുപിടിത്തം.. "ക്രൈം ചെയ്യുന്നയാൾ അത് പുറത്ത് പറയില്ല, അത് അയാൾക്ക് പ്രശ്നമുണ്ടാക്കും" എന്ന്... അടിപൊളി! ഈ പുതിയ സീക്രട്ട് വെളിപ്പെടുത്തിയ മുരളി ഗോപിക്കിരിക്കട്ടെ, ഈയാഴ്ചത്തെ കൊട്ടാരംമൂട് തട്ടാരമ്മിണി അവാർഡ്!!! ഒപ്പം, ഉച്ചയ്ക്കത്തെ ഊണും, ഒരു പാളക്കരയൻ തോർത്തും ഫ്രീ. പിന്നീട് ആശാ ശരത്, സിദ്ദിഖ്‌ അങ്ങനെ കുറേപ്പേരെ ചടപടാന്ന് കാട്ടുന്നുണ്ട്. എല്ലാരും ആകെ പേടിച്ചരണ്ട മട്ടാണ്. ഇങ്ങനെ പേടിക്കാൻ ഇവരെന്താ ഹൊറർ പടത്തിലാണോ അഭിനയിക്കുന്നത്??? ഇത് വീണ്ടും പ്രേക്ഷകനെ ചിന്താകുഴപ്പത്തിലാക്കുന്നു. അതിനു ശേഷമാണ് യഥാർത്ഥ നായകൻ സ്‌ക്രീനിലേക്ക് വരുന്നത്. അതൊരു ഒന്നൊന്നര വരവാണ്. "ജോർജ് കുട്ടി എല്ലാരുടേം കണ്ണിൽ പൊടിയിട്ടതാണ്... അല്ലേൽ പാതിരാത്രിക്ക് പശുക്കിടാവിനെയൊക്കെ കുഴിച്ചിടുമോ?" ഇന്റർവെല്ലിനു തൊട്ടു മുൻപ് ഇടിമുഴക്കം പോലെ ഈ നായകൻ ചോദിക്കുന്നു. ഈ കക്ഷിയാരാ? ആ...??? ആരായാലും പുള്ളിയാണ്, ഈ പടത്തിലെ ഹീറോയെന്നു സംവിധായകൻ പറയാതെ പറയുകയാണ്. ഇതോടെ പ്രേക്ഷകർ കൂടുതൽ മുൾമുനയിലാവാൻ തുടങ്ങുന്നു... ട്രെയ്ലറിന്റെ സെക്കന്റ് ഹാഫ് തുടങ്ങുമ്പോൾ, മീനയുടെ പരിഭ്രമം നിറഞ്ഞ മുഖമാണ് നമ്മൾ കാണുന്നത്. വിറയർന്ന ശബ്ദത്തോടെ മീന പറയുന്നു- "ഇന്നലത്തെ സംഭവം കഴിഞ്ഞതോടെ എന്തോ അപകടം വരാൻ പോകുന്നു എന്ന തോന്നലാണെനിക്ക്...". ഇന്നലെ എന്താണ് സംഭവിച്ചത്? അതീ ട്രെയ്ലറിൽ കാണിക്കുന്നില്ല. ആ രഹസ്യാത്മകതയാണ് ചിത്രത്തിന്റെ പ്രധാന കാതൽ. എനിക്ക് തോന്നുന്നത്, മീനേം മൂത്ത മോളും ചേർന്ന് പഴയപോലെ പിന്നേം വല്ലവന്റേം തലയ്ക്കിട്ട് കീറിക്കാണുമെന്നാണ്. കീറു കിട്ടിയവൻ സ്പോട്ടിൽ വടിയായിക്കാണും.! റിപ്പർ ചന്ദ്രനും, റിപ്പർ ചാക്കോയും കഴിഞ്ഞാൽ ഒരു കാര്യോമില്ലാതെ ആളുകളെ തലയ്ക്കടിച്ചു കൊല്ലുന്ന രണ്ടുപേർ മീനയും അൻസിബയുമാണ്! കൊലപാതകശേഷം പിന്നെ എല്ലാം പതിവ് പോലെ... ജോർജു കുട്ടി ഇരുട്ടത്ത് വരുന്നു. സംഭവം അറിയുന്നു. പവിഴം മട്ടയരിയുടെ 25 കിലോയുടെ ഒരു ചാക്കെടുക്കുന്നു... ഡെഡ്ബോഡി ഒടിച്ചു മടക്കി ചാക്കിൽ കേറ്റുന്നു... സമർത്ഥമായി മറവ് ചെയ്യുന്നു. വാഴത്തോപ്പിൽ കുഴി വെട്ടുന്നു. എന്നിട്ടൊരു പശു ക്ടാവിനെ തപ്പി ഇറങ്ങുന്നു... സെയിം പാറ്റേൺ..! ആ കുടുംബത്തിന്റെ ഒരു പരമ്പരാഗത രീതിയനുസരിച്ച് ഇതിൽ കുറഞ്ഞ ഒന്നും 'ഇന്നലെ' സംഭവിക്കാനിടയില്ല. അതുകൊണ്ടാണ് ട്രെയ്ലറിലെ അടുത്ത കട്ടിൽ, ജോർജ്കുട്ടി ധൈര്യപൂർവം മീനയോട് പറയുന്നത്, "ഇതുവരെ ഒന്നും സംഭവിച്ചില്ലല്ലോ.., ഇനിം ഒന്നും സംഭവിക്കുകേല"എന്ന്. നല്ല ബെസ്റ്റ് ഫാമിലി! ഇങ്ങനെ പോയാൽ മിക്കവാറും അടുത്ത അഞ്ചു വർഷം കൊണ്ട് നിങ്ങള് നാലുപേരും കൂടി ഇടുക്കി ജില്ല കാലിയാക്കുമല്ലോ കൂവേ? എന്തായാലും വേണ്ടില്ല, ട്രെയ്ലർ അവസാന ഘട്ടത്തോട് അടുക്കുമ്പോ, അൻസിബ ഒരു തീവ്ര അൽഷിമെഴ്‌സ് രോഗിയായി ഗ്ലൂക്കോസും കയറ്റി ഹോസ്പിറ്റലിൽ കിടക്കുന്നതാണ് കാണുന്നത്. ഒരർത്ഥത്തിൽ അതും കാര്യമായി. ഇല്ലെങ്കിൽ ജോർജ്കുട്ടി വാഴത്തോപ്പിൽ കുഴി വെട്ടുമ്പോ അൻസിബ ചോദിച്ചേനെ : "അച്ഛാ ഈ കുഴിയെന്നാത്തിനാ? കുഴിമന്തിയുണ്ടാക്കാനാ???" ഇത്രയുമായപോഴേക്കും കാര്യങ്ങൾ കൈവിട്ടു പോയെന്ന് സംവിധായകൻ ജീത്തു ജോസഫിനു മനസ്സിലായി. അതോടെ ട്രെയ്‌ലർ എങ്ങനെയെങ്കിലും അവസാനിപ്പിക്കാനുള്ള ഒരു വെപ്രാളമാണ് പിന്നീട് കാണുന്നത്. ആകെപ്പാടെ ഒരു ബഹളവും, മോഹൻലാൽ കണ്ണിറുക്കുന്നതുമൊക്കെയാണ് തുടർന്ന് സ്‌ക്രീനിൽ തെളിയുന്നത്. അവസാനം മീനയോട് ജോർജ്കുട്ടി എന്ന മോഹൻലാൽ പറയുകയാണ്:- "ഞാൻ പണ്ട് പറഞ്ഞിട്ടുള്ള ഒരു കാര്യമുണ്ട്. ആവശ്യമില്ലാത്ത ടെൻഷൻ നമ്മളെ അപകടത്തിലാക്കും... അതുകൊണ്ട് ടെൻഷൻ അടിക്കരുത്.!" ഇത് മീനയും മക്കളും അക്ഷരം പ്രതി പാലിക്കാൻ ശ്രമിക്കുന്നതാണ് തുടർന്നുള്ള ഭാഗങ്ങൾ എന്ന് തോന്നുന്നു... കണ്മുൻപിലൊരു ആക്സിഡന്റ് നടന്നാൽപ്പോലും മീനയും, അൻസിബയും, എസ്തേറും ടെൻഷനില്ലായെന്ന് കാണിക്കാൻ അവിടെ നിന്ന് പൊട്ടിച്ചിരിക്കാൻ തുടങ്ങി. ഇതോടെ ആൾക്കാർക്കും, പോലീസിനും തോന്നിത്തുടങ്ങുന്നു: ഇവർക്ക് എന്തോ ഒരു ടെൻഷനില്ലേ??? ഉവ്വോ??? ഇവിടം മുതൽക്കാണ് ദൃശ്യം 02-വിലെ യഥാർത്ഥ ട്വിസ്റ്റുകൾ ആരംഭിക്കാൻ പോകുന്നത്... ബാക്കി കാത്തിരുന്നു കാണുക. ശുഭം. Rijo ജോർജ്
