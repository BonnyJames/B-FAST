---
title: "അനന്തരം(കഥ) - അര്‍ജുന്‍ വര്‍മ്മ ആര്‍"
date: 2014-03-28T23:12:29
draft: false
categories: ["Society"]
tags: ["90's", 'malayalam story']
author: "boolokamtv@gmail.com"
---

<p style="text-align: center;"><img class="size-full wp-image-142871 aligncenter" alt="art-auction" src="https://cdn.boolokam.com/articles/2013/12/art-auction.jpg" width="640" height="400" /></p>
ഇന്നലെ വൈകിയാണ് വീട്ടില്‍ തിരികെ എത്തിയത്. രണ്ടാഴ്ച നീണ്ടു നിന്ന ആശുപത്രി വാസം. പേരക്കുട്ടികളുടെ കൂടെ കളിച്ചുനിന്നപ്പോള്‍ ഇടതു കൈക്കു നല്ല വേദനയും ഒരു നെഞ്ചെരിച്ചിലും തോന്നി. പിന്നെ ഞാന്‍ കണ്ണ് തുറക്കുന്നത് ഒരു ദിവസം കഴിഞ്ഞാണ്.....എന്റെ ശരീരത്തെ ബാധിച്ച വാര്‍ദ്ധക്യം ഒരു ഹൃദയസ്തംഭാനമായി പുറത്തേക്കെത്തി...

എന്നേക്കാള്‍ തളര്‍ച്ച എന്റെ മകള്‍ക്കും അവളുടെ ഭര്‍ത്താവിനും ആയിരുന്നു. രാവും പകലും അവര്‍ എന്റെ അടുത്തുതന്നെ ഉണ്ടായിരുന്നു. ഡോക്ടര്‍മാര്‍ പറഞ്ഞതുപോലെ അവര്‍ എന്നെ ശുശ്രൂഷിച്ചു. അതുകൊണ്ട് അധിക ദിവസം അവിടെ കിടക്കേണ്ടിവന്നില്ല. വീട്ടില്‍ എത്തി ഞാന്‍ സോഫയില്‍ ചാരി ഇരുന്നു പത്രം ഒന്ന് നിവര്‍ത്തി. അധികം സ്‌ട്രെയ്ന്‍ എടുക്കണ്ടാ എന്ന് മോള്‍ പറഞ്ഞു. അവള്‍ എന്റെ മരുന്നുകളെല്ലാം ബാഗില്‍നിന്നും എടുത്തു വയ്ക്കുന്ന തിരക്കിലായിരുന്നു. അവളുടെ ഇളയ കുട്ടി അടുത്ത് വന്നിരുന്നു. 'അപ്പൂപ്പന്റെ ഉവാവ് മാറിയോ?' അവള്‍ ചോദിച്ചു.

'പിന്നേ, ആസ്പത്രിയില്‍ ചെന്നപ്പോ ഡോക്ടര്‍ അപ്പൂപ്പന് ഒരു ശക്തിമരുന്നു തന്നു..അതുകഴിച്ചപ്പോ ഒക്കെ മാറി. നമുക്ക് നാളെ മുതല്‍ കളിക്കാം ട്ടോ'.

'അമ്മു...നീ അപ്പൂപ്പനെ ശല്യപ്പെടുത്താതെ അകത്തു പോയി ചേട്ടന്റെ കൂടെ കളിക്ക്' മോള്‍ പറഞ്ഞു.

'ഞാന്‍ അപ്പൂപ്പനെ സല്യപ്പെടുത്തുവല്ല' കൊച്ചുമോള്‍ കൊഞ്ചി.

'എവിടെ നിന്റെ ചേട്ടന്‍?' മൂത്തവനെ ഇതുവരെ കാണാഞ്ഞു ഞാന്‍ ചോദിച്ചു.

'ചേട്ടന്‍ ഗെയിം കളിക്കുവാ...എനിക്ക് കളിയ്ക്കാന്‍ തന്നില്ല'.

'അപ്പൂപ്പന്‍ പറഞ്ഞെന്നു ചേട്ടനോട് പറ...അവന്‍ മോളെയും കളിക്കാന്‍ കൂട്ടും ട്ടോ...മോള് ചെല്ല്'

അവള്‍ സോഫയില്‍ നിന്നും ഇറങ്ങി അകത്തേക്കോടി.
<p style="text-align: center;"> ********************************</p>
 എന്റെ ആരോഗ്യം ക്ഷയിച്ചു തുടങ്ങി എന്ന സത്യം എനിക്ക് ഉള്‍ക്കൊള്ളാന്‍ ഒട്ടും മനസ്സില്ലായിരുന്നു...അതുകൊണ്ടാണ് ക്ഷീണമുണ്ടായിട്ടും ഞാന്‍ അത് പുറത്തു കാണിക്കാതെ നടന്നത്..പക്ഷെ കുറച്ചു നേരം കഴിഞ്ഞപ്പോള്‍ ഒരു തളര്‍ച്ചയും തലചുറ്റലും തോന്നി...ഞാന്‍ എന്റെ മുറിയില്‍ പോയി കിടന്നു....രണ്ടാഴ്ച കൊണ്ട് താളം തെറ്റിയ കാര്യങ്ങളൊക്കെ ശരിയക്കുന്ന തിരക്കിലായിരുന്നു മോളും മരുമകനും...അതുകൊണ്ട് അവരെ വിളിച്ചില്ല.... ഞാന്‍ മുറിയില്‍ പഴയ കാലം ഓര്‍ത്തു കിടന്നു....ഒന്ന് മയങ്ങിയുണര്‍ന്നപ്പോള്‍ കട്ടിലിന്റെ കാല്‍ക്കല്‍ ആരോ നില്‍ക്കുന്നത് പോലെ തോന്നി...തോന്നലാവും...ഉറങ്ങാനുള്ള മരുന്നിന്റെ പണിയാവും എന്നാശ്വസിക്കാന്‍ ഞാന്‍ ശ്രമിച്ചു.

പക്ഷെ, എന്റെ മനസ്സ് വല്ലാതെ പരിഭ്രമിച്ചു...കാരണം, അവിടെ നില്‍ക്കുന്നത് അന്‍പത് വര്‍ഷങ്ങള്‍ക്കു മുന്‍പുള്ള എന്റെ അമ്മയുടെ രൂപമായിരുന്നു...പണ്ടാരോ പറഞ്ഞത് ഞാന്‍ ഓര്‍ത്തു....മരണം അടുത്തെത്തുമ്പോള്‍ മരിച്ചവരെ നേരില്‍ കാണാനാകുമെന്ന്....എന്റെ അന്ത്യം ഞാന്‍ മുന്നില്‍ കണ്ടു....എഴുന്നേറ്റിരിക്കാന്‍ ശ്രമിച്ചു....കഴിയുന്നില്ല...'അമ്മേ..' എന്റെ കണ്ണുകള്‍ നിറഞ്ഞൊഴുകി...അമ്മ എന്റെ അടുത്തു വന്നിരുന്നു...എന്റെ നെറ്റിയില്‍ കൈ വച്ചു...'നിനക്കെന്താ വയ്യേ?'...എനിക്കൊന്നും പറയാന്‍ കഴിഞ്ഞില്ല...

അമ്മയുടെ മരണശേഷം സ്വപ്നത്തിലെങ്കിലും ഒരിക്കല്‍ അമ്മയെ കാണാന്‍ ഞാന്‍ കൊതിച്ചിട്ടുണ്ട്...
<p style="text-align: center;"> *********************</p>
ഒരു ചെറിയ കുട്ടിയായി ഞാന്‍ അമ്മയുടെ വിരലില്‍ തൂങ്ങി നടന്നു....പണ്ട് കുട്ടിക്കാലത്ത് കണ്ട സ്ഥലങ്ങള്‍...നാട്ടിലെ ചെറിയ ഇടവഴികള്‍....നടന്നുകൊണ്ടിരിക്കെ എന്റെ ശരീരം തണുക്കുന്നത് പോലെ തോന്നി....പതിയെ പതിയെ ഞാന്‍ മരണത്തെ മനസ്സിലാക്കുകയായിരുന്നു....എന്റെ മനസ്സ് അപ്പോള്‍ ഒരു കുഞ്ഞിന്റെ മനസ്സ് പോലെ സങ്കടപ്പെട്ടു....എന്റെ മകളെ ഓര്‍ത്ത്...പേരക്കുട്ടികളെ ഓര്‍ത്ത്...ഈ ലോകത്തില്‍ നിന്ന് ഞാന്‍ പിരിഞ്ഞു പോരുന്നവരെ ഓര്‍ത്ത്....ജനിച്ചപ്പോള്‍ കരഞ്ഞത് പോലെ കരഞ്ഞു കൊണ്ട് അമ്മയുടെ പിന്നാലെ ഞാന്‍ നടന്നു....പതുക്കെ പതുക്കെ ഞാന്‍ തിരിച്ചറിഞ്ഞു മരണം എന്ന ജീവിതത്തിന്റെ തുടര്‍ച്ചയെ കുറിച്ച്...അതിന്റെ അനിവാര്യതയെ കുറിച്ച്....എന്നെ ജീവിതത്തിലേക്ക് നയിച്ചത് പോലെ മരണത്തിലേക്കും അമ്മ കൈ പിടിച്ചു നടത്തിച്ചു
<p style="text-align: center;"> **************************</p>


![അനന്തരം(കഥ) - അര്‍ജുന്‍ വര്‍മ്മ ആര്‍](https://cdn.boolokam.com/articles/2013/12/art-auction.jpg)ഇന്നലെ വൈകിയാണ് വീട്ടില്‍ തിരികെ എത്തിയത്. രണ്ടാഴ്ച നീണ്ടു നിന്ന ആശുപത്രി വാസം. പേരക്കുട്ടികളുടെ കൂടെ കളിച്ചുനിന്നപ്പോള്‍ ഇടതു കൈക്കു നല്ല വേദനയും ഒരു നെഞ്ചെരിച്ചിലും തോന്നി. പിന്നെ ഞാന്‍ കണ്ണ് തുറക്കുന്നത് ഒരു ദിവസം കഴിഞ്ഞാണ്.....എന്റെ ശരീരത്തെ ബാധിച്ച വാര്‍ദ്ധക്യം ഒരു ഹൃദയസ്തംഭാനമായി പുറത്തേക്കെത്തി... എന്നേക്കാള്‍ തളര്‍ച്ച എന്റെ മകള്‍ക്കും അവളുടെ ഭര്‍ത്താവിനും ആയിരുന്നു. രാവും പകലും അവര്‍ എന്റെ അടുത്തുതന്നെ ഉണ്ടായിരുന്നു. ഡോക്ടര്‍മാര്‍ പറഞ്ഞതുപോലെ അവര്‍ എന്നെ ശുശ്രൂഷിച്ചു. അതുകൊണ്ട് അധിക ദിവസം അവിടെ കിടക്കേണ്ടിവന്നില്ല. വീട്ടില്‍ എത്തി ഞാന്‍ സോഫയില്‍ ചാരി ഇരുന്നു പത്രം ഒന്ന് നിവര്‍ത്തി. അധികം സ്‌ട്രെയ്ന്‍ എടുക്കണ്ടാ എന്ന് മോള്‍ പറഞ്ഞു. അവള്‍ എന്റെ മരുന്നുകളെല്ലാം ബാഗില്‍നിന്നും എടുത്തു വയ്ക്കുന്ന തിരക്കിലായിരുന്നു. അവളുടെ ഇളയ കുട്ടി അടുത്ത് വന്നിരുന്നു. 'അപ്പൂപ്പന്റെ ഉവാവ് മാറിയോ?' അവള്‍ ചോദിച്ചു. 'പിന്നേ, ആസ്പത്രിയില്‍ ചെന്നപ്പോ ഡോക്ടര്‍ അപ്പൂപ്പന് ഒരു ശക്തിമരുന്നു തന്നു..അതുകഴിച്ചപ്പോ ഒക്കെ മാറി. നമുക്ക് നാളെ മുതല്‍ കളിക്കാം ട്ടോ'. 'അമ്മു...നീ അപ്പൂപ്പനെ ശല്യപ്പെടുത്താതെ അകത്തു പോയി ചേട്ടന്റെ കൂടെ കളിക്ക്' മോള്‍ പറഞ്ഞു. 'ഞാന്‍ അപ്പൂപ്പനെ സല്യപ്പെടുത്തുവല്ല' കൊച്ചുമോള്‍ കൊഞ്ചി. 'എവിടെ നിന്റെ ചേട്ടന്‍?' മൂത്തവനെ ഇതുവരെ കാണാഞ്ഞു ഞാന്‍ ചോദിച്ചു. 'ചേട്ടന്‍ ഗെയിം കളിക്കുവാ...എനിക്ക് കളിയ്ക്കാന്‍ തന്നില്ല'. 'അപ്പൂപ്പന്‍ പറഞ്ഞെന്നു ചേട്ടനോട് പറ...അവന്‍ മോളെയും കളിക്കാന്‍ കൂട്ടും ട്ടോ...മോള് ചെല്ല്' അവള്‍ സോഫയില്‍ നിന്നും ഇറങ്ങി അകത്തേക്കോടി. 

********************************

എന്റെ ആരോഗ്യം ക്ഷയിച്ചു തുടങ്ങി എന്ന സത്യം എനിക്ക് ഉള്‍ക്കൊള്ളാന്‍ ഒട്ടും മനസ്സില്ലായിരുന്നു...അതുകൊണ്ടാണ് ക്ഷീണമുണ്ടായിട്ടും ഞാന്‍ അത് പുറത്തു കാണിക്കാതെ നടന്നത്..പക്ഷെ കുറച്ചു നേരം കഴിഞ്ഞപ്പോള്‍ ഒരു തളര്‍ച്ചയും തലചുറ്റലും തോന്നി...ഞാന്‍ എന്റെ മുറിയില്‍ പോയി കിടന്നു....രണ്ടാഴ്ച കൊണ്ട് താളം തെറ്റിയ കാര്യങ്ങളൊക്കെ ശരിയക്കുന്ന തിരക്കിലായിരുന്നു മോളും മരുമകനും...അതുകൊണ്ട് അവരെ വിളിച്ചില്ല.... ഞാന്‍ മുറിയില്‍ പഴയ കാലം ഓര്‍ത്തു കിടന്നു....ഒന്ന് മയങ്ങിയുണര്‍ന്നപ്പോള്‍ കട്ടിലിന്റെ കാല്‍ക്കല്‍ ആരോ നില്‍ക്കുന്നത് പോലെ തോന്നി...തോന്നലാവും...ഉറങ്ങാനുള്ള മരുന്നിന്റെ പണിയാവും എന്നാശ്വസിക്കാന്‍ ഞാന്‍ ശ്രമിച്ചു. പക്ഷെ, എന്റെ മനസ്സ് വല്ലാതെ പരിഭ്രമിച്ചു...കാരണം, അവിടെ നില്‍ക്കുന്നത് അന്‍പത് വര്‍ഷങ്ങള്‍ക്കു മുന്‍പുള്ള എന്റെ അമ്മയുടെ രൂപമായിരുന്നു...പണ്ടാരോ പറഞ്ഞത് ഞാന്‍ ഓര്‍ത്തു....മരണം അടുത്തെത്തുമ്പോള്‍ മരിച്ചവരെ നേരില്‍ കാണാനാകുമെന്ന്....എന്റെ അന്ത്യം ഞാന്‍ മുന്നില്‍ കണ്ടു....എഴുന്നേറ്റിരിക്കാന്‍ ശ്രമിച്ചു....കഴിയുന്നില്ല...'അമ്മേ..' എന്റെ കണ്ണുകള്‍ നിറഞ്ഞൊഴുകി...അമ്മ എന്റെ അടുത്തു വന്നിരുന്നു...എന്റെ നെറ്റിയില്‍ കൈ വച്ചു...'നിനക്കെന്താ വയ്യേ?'...എനിക്കൊന്നും പറയാന്‍ കഴിഞ്ഞില്ല... അമ്മയുടെ മരണശേഷം സ്വപ്നത്തിലെങ്കിലും ഒരിക്കല്‍ അമ്മയെ കാണാന്‍ ഞാന്‍ കൊതിച്ചിട്ടുണ്ട്... 

*********************

ഒരു ചെറിയ കുട്ടിയായി ഞാന്‍ അമ്മയുടെ വിരലില്‍ തൂങ്ങി നടന്നു....പണ്ട് കുട്ടിക്കാലത്ത് കണ്ട സ്ഥലങ്ങള്‍...നാട്ടിലെ ചെറിയ ഇടവഴികള്‍....നടന്നുകൊണ്ടിരിക്കെ എന്റെ ശരീരം തണുക്കുന്നത് പോലെ തോന്നി....പതിയെ പതിയെ ഞാന്‍ മരണത്തെ മനസ്സിലാക്കുകയായിരുന്നു....എന്റെ മനസ്സ് അപ്പോള്‍ ഒരു കുഞ്ഞിന്റെ മനസ്സ് പോലെ സങ്കടപ്പെട്ടു....എന്റെ മകളെ ഓര്‍ത്ത്...പേരക്കുട്ടികളെ ഓര്‍ത്ത്...ഈ ലോകത്തില്‍ നിന്ന് ഞാന്‍ പിരിഞ്ഞു പോരുന്നവരെ ഓര്‍ത്ത്....ജനിച്ചപ്പോള്‍ കരഞ്ഞത് പോലെ കരഞ്ഞു കൊണ്ട് അമ്മയുടെ പിന്നാലെ ഞാന്‍ നടന്നു....പതുക്കെ പതുക്കെ ഞാന്‍ തിരിച്ചറിഞ്ഞു മരണം എന്ന ജീവിതത്തിന്റെ തുടര്‍ച്ചയെ കുറിച്ച്...അതിന്റെ അനിവാര്യതയെ കുറിച്ച്....എന്നെ ജീവിതത്തിലേക്ക് നയിച്ചത് പോലെ മരണത്തിലേക്കും അമ്മ കൈ പിടിച്ചു നടത്തിച്ചു 

**************************
