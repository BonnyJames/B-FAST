---
title: "താരപ്പകിട്ടിന്റെ മൗഢ്യസ്വർഗത്തിൽ അഭിരമിക്കാത്ത ഒരു നടന്റെ അന്വേഷണ ഫലങ്ങളായിരുന്നു അത്തരം കഥാപാത്രങ്ങൾ"
date: 2021-09-03T08:18:34
draft: false
categories: ["Society"]
tags: ['Aaron Judge', 'actor sathyan', 'malayalam actor', 'Sasi Kumar']
author: "Beaumaris"
---

<div dir="auto"><strong>Sasi Kumar</strong></div>

<div dir="auto"></div>

<div dir="auto">ലോകപ്രശസ്ത നിരൂപകനായ മാത്യു അർനോൾഡ് ആവിഷ്കരിച്ച, ഒരാളുടെ സൃഷ്ടിയുടെ മേന്മ ആ രംഗത്തെ ഉൽകൃഷ്ട സൃഷ്ടിയുമായി താരതമ്യം ചെയയ്തു നിർണ്ണയിക്കുന്ന ' മാറ്റുരക്കൽ' രീതി (Touch stone method ) സാഹിത്യരംഗത് വളരെ പ്രശസ്തമാണ് . നാടകത്തിൽ ഷേക്‌സ്‌പിയറും നോവലിൽ ടോൾസ്റ്റോയും കവിതയിൽ മിൽട്ടണും മെല്ലാം നൂറ്റാണ്ടുകൾ കഴിഞ്ഞു ഇന്നു പുതിയ തലമുറക്കും ഉരക്കല്ലായി നിലനിക്കുന്നു. മഹാനടനായ സത്യനെ മണ്മറഞ്ഞു അമ്പതാണ്ടിനിപ്പുറവും നാം സ്മരിക്കുന്നത് ഇന്നും അഭിനയത്തിന്റെ മാറ്റ് പോവാത്ത ഉരക്കല്ലായി മലയാളസിനിമയിൽ അദ്ദേഹം മാറിയത് കൊണ്ടാണ്.</div>

<div dir="auto"></div>

<div dir="auto"><img class="alignleft" src="https://scontent.ftrv1-1.fna.fbcdn.net/v/t1.6435-9/240907628_4252247708229229_5440775572276684583_n.jpg?_nc_cat=101&amp;ccb=1-5&amp;_nc_sid=825194&amp;_nc_ohc=oHdT7Vh8704AX-1cEee&amp;_nc_ht=scontent.ftrv1-1.fna&amp;oh=876ddaf8cc72745d2020d26ff947237f&amp;oe=61587FDC" alt="May be an image of 1 person and standing" width="268" height="324" />സിനിമ എന്നാൽ അമ്പലപ്പറമ്പിലെ ഉത്സവത്തിനു ആളുകളെ രസിപ്പിക്കുന്നതിന് തട്ടിക്കൂട്ടിയെടുക്കുന്ന രാജാപ്പാർട്ട് നാടകങ്ങളുടെ മറ്റൊരു പതിപ്പായി മാത്രം കണ്ടു തുടങ്ങിയ ഒരു കാലഘട്ടത്തിലാണ് സത്യന്റെ സിനിമയിലേക്കുള്ള പ്രവേശം. ലോകസിനിമയെപ്പറ്റി കേട്ടുകേൾവി പോലുമില്ലാത്ത ഒരു സമയത്ത് അദ്ദേഹത്തിന് മുന്നിൽ 'ഉരക്കല്ലാ'യി അഭിനയത്തിന്റെ ഒരു മാതൃക പോലുമില്ലായിരുന്നു. അഭിനയമെന്നത് നാടകാനുകരണമോ കോമാളിത്തരമോ ഒക്കെയായിരുന്നു അന്ന്. അതില്നിന്നുമെല്ലാം വ്യത്യസ്തമായി അഭിനയത്തിൽ തന്റേതായ കാലാതീതമായ ശൈലി തന്റെ സിനിമകളിലൂടെ അദ്ദേഹം രൂപപ്പെടുത്തിയെടുത്തു. നീലക്കുയിലിലെ ശ്രീധരൻനായർ, ചെമ്മീനിലെ പളനി, തുടങ്ങി മരണം തൊട്ടടുത്ത് നിർത്തിക്കൊണ്ട് അഭിനയിച്ച അനുഭവങ്ങൾ പാളിച്ചകളിലെ ചെല്ലപ്പൻ വരെയുള്ള അദ്ദേഹത്തിന്റെ അഭിനയജീവിതത്തിലെ എണ്ണമറ്റ കഥാപാത്രങ്ങൾ അതിന്റെ മിഴിവുറ്റ സാക്ഷ്യപത്രങ്ങളാവുന്നു.</div>

<div dir="auto"></div>

<div dir="auto">കാലം എപ്പോഴും മികച്ചതിനെ മാത്രമേ ഇവിടെ നിലനിർത്തിയിട്ടുള്ളു. ബാക്കിയുള്ളതിനെയെല്ലാം അത് അതിന്റെ ചവറ്റുകൂട്ടയിലേക്ക് നിഷ്കരുണം തള്ളും. ഇപ്പോഴുള്ള ഗ്ലാമറും ഫാൻസുകളുടെ ആരവവും കോടിക്ല്ബ്ബുകളുടെ ബലവും താരസിംഹാസനവുമെല്ലാം തന്നെ തന്റെ കാല ശേഷം ഒരു അഭിനേതാവിനെയുംഇവിടെ നിലനിർത്തിയിട്ടില്ല. ചെമ്മീനും കരകാണാക്കടലും ഓടയിൽനിന്നുമെല്ലാം സത്യനെന്ന നടനെ മുന്നിൽ കണ്ടു എഴുതിയവയായിരുന്നില്ല. താരപ്പകിട്ടിന്റെ മൗഡ്ഡ്യസ്വർഗത്തിൽ അഭിരമിക്കാതെ ഒരു നടന്റെ അന്വേഷണത്തിന്റെ ഫലങ്ങളായിരുന്നു അത്തരം കഥാപാത്രങ്ങൾ. സിനിമ നൽകുന്ന പ്രശസ്തിയിൽ ഭ്രമിച്ചു പോവാതെ കാലത്തിന്റെ സിനിമാ വിചാരണയിൽ സത്യനെപ്പോലെ' ഉരക്കല്ലാ'യി മാറാൻ ഈ മേഖലയിലെ കലാകാരന്മാർക് കഴിയട്ടെയെന്ന് ആശംസിക്കുന്നു</div>


![താരപ്പകിട്ടിന്റെ മൗഢ്യസ്വർഗത്തിൽ അഭിരമിക്കാത്ത ഒരു നടന്റെ അന്വേഷണ ഫലങ്ങളായിരുന്നു അത്തരം കഥാപാത്രങ്ങൾ](https://scontent.ftrv1-1.fna.fbcdn.net/v/t1.6435-9/240907628_4252247708229229_5440775572276684583_n.jpg?_nc_cat=101&ccb=1-5&_nc_sid=825194&_nc_ohc=oHdT7Vh8704AX-1cEee&_nc_ht=scontent.ftrv1-1.fna&oh=876ddaf8cc72745d2020d26ff947237f&oe=61587FDC)**Sasi Kumar**

ലോകപ്രശസ്ത നിരൂപകനായ മാത്യു അർനോൾഡ് ആവിഷ്കരിച്ച, ഒരാളുടെ സൃഷ്ടിയുടെ മേന്മ ആ രംഗത്തെ ഉൽകൃഷ്ട സൃഷ്ടിയുമായി താരതമ്യം ചെയയ്തു നിർണ്ണയിക്കുന്ന ' മാറ്റുരക്കൽ' രീതി (Touch stone method ) സാഹിത്യരംഗത് വളരെ പ്രശസ്തമാണ് . നാടകത്തിൽ ഷേക്‌സ്‌പിയറും നോവലിൽ ടോൾസ്റ്റോയും കവിതയിൽ മിൽട്ടണും മെല്ലാം നൂറ്റാണ്ടുകൾ കഴിഞ്ഞു ഇന്നു പുതിയ തലമുറക്കും ഉരക്കല്ലായി നിലനിക്കുന്നു. മഹാനടനായ സത്യനെ മണ്മറഞ്ഞു അമ്പതാണ്ടിനിപ്പുറവും നാം സ്മരിക്കുന്നത് ഇന്നും അഭിനയത്തിന്റെ മാറ്റ് പോവാത്ത ഉരക്കല്ലായി മലയാളസിനിമയിൽ അദ്ദേഹം മാറിയത് കൊണ്ടാണ്.

സിനിമ എന്നാൽ അമ്പലപ്പറമ്പിലെ ഉത്സവത്തിനു ആളുകളെ രസിപ്പിക്കുന്നതിന് തട്ടിക്കൂട്ടിയെടുക്കുന്ന രാജാപ്പാർട്ട് നാടകങ്ങളുടെ മറ്റൊരു പതിപ്പായി മാത്രം കണ്ടു തുടങ്ങിയ ഒരു കാലഘട്ടത്തിലാണ് സത്യന്റെ സിനിമയിലേക്കുള്ള പ്രവേശം. ലോകസിനിമയെപ്പറ്റി കേട്ടുകേൾവി പോലുമില്ലാത്ത ഒരു സമയത്ത് അദ്ദേഹത്തിന് മുന്നിൽ 'ഉരക്കല്ലാ'യി അഭിനയത്തിന്റെ ഒരു മാതൃക പോലുമില്ലായിരുന്നു. അഭിനയമെന്നത് നാടകാനുകരണമോ കോമാളിത്തരമോ ഒക്കെയായിരുന്നു അന്ന്. അതില്നിന്നുമെല്ലാം വ്യത്യസ്തമായി അഭിനയത്തിൽ തന്റേതായ കാലാതീതമായ ശൈലി തന്റെ സിനിമകളിലൂടെ അദ്ദേഹം രൂപപ്പെടുത്തിയെടുത്തു. നീലക്കുയിലിലെ ശ്രീധരൻനായർ, ചെമ്മീനിലെ പളനി, തുടങ്ങി മരണം തൊട്ടടുത്ത് നിർത്തിക്കൊണ്ട് അഭിനയിച്ച അനുഭവങ്ങൾ പാളിച്ചകളിലെ ചെല്ലപ്പൻ വരെയുള്ള അദ്ദേഹത്തിന്റെ അഭിനയജീവിതത്തിലെ എണ്ണമറ്റ കഥാപാത്രങ്ങൾ അതിന്റെ മിഴിവുറ്റ സാക്ഷ്യപത്രങ്ങളാവുന്നു.

കാലം എപ്പോഴും മികച്ചതിനെ മാത്രമേ ഇവിടെ നിലനിർത്തിയിട്ടുള്ളു. ബാക്കിയുള്ളതിനെയെല്ലാം അത് അതിന്റെ ചവറ്റുകൂട്ടയിലേക്ക് നിഷ്കരുണം തള്ളും. ഇപ്പോഴുള്ള ഗ്ലാമറും ഫാൻസുകളുടെ ആരവവും കോടിക്ല്ബ്ബുകളുടെ ബലവും താരസിംഹാസനവുമെല്ലാം തന്നെ തന്റെ കാല ശേഷം ഒരു അഭിനേതാവിനെയുംഇവിടെ നിലനിർത്തിയിട്ടില്ല. ചെമ്മീനും കരകാണാക്കടലും ഓടയിൽനിന്നുമെല്ലാം സത്യനെന്ന നടനെ മുന്നിൽ കണ്ടു എഴുതിയവയായിരുന്നില്ല. താരപ്പകിട്ടിന്റെ മൗഡ്ഡ്യസ്വർഗത്തിൽ അഭിരമിക്കാതെ ഒരു നടന്റെ അന്വേഷണത്തിന്റെ ഫലങ്ങളായിരുന്നു അത്തരം കഥാപാത്രങ്ങൾ. സിനിമ നൽകുന്ന പ്രശസ്തിയിൽ ഭ്രമിച്ചു പോവാതെ കാലത്തിന്റെ സിനിമാ വിചാരണയിൽ സത്യനെപ്പോലെ' ഉരക്കല്ലാ'യി മാറാൻ ഈ മേഖലയിലെ കലാകാരന്മാർക് കഴിയട്ടെയെന്ന് ആശംസിക്കുന്നു
