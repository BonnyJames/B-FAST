---
title: "ഒരു പീഡനത്തിന്റെ കഥ.. ആത്മാഭിമാനത്തിന്റേയും."
date: 2016-03-03T19:46:55
draft: false
categories: ["Society"]
tags: []
author: "boolokamtv@gmail.com"
---

<img class="aligncenter size-full wp-image-215461" src="https://cdn.boolokam.com/articles/2016/03/01tvfsar_friday_GPD_261016f.jpg" alt="01tvfsar_friday_GPD_261016f" width="620" height="366" />

നമ്മുടെ നാട്ടില്‍ ആദ്യമായി ടെലിവിഷന്‍ സെറ്റുണ്ടായിരുന്നത് സുരയണ്ണന്റെ വീട്ടിലായിരുന്നു. ദീര്‍ഘകാലം അല്ലെങ്കിള്‍ ചരിത്രാതീതകാലം മുതല്‍ തന്നെ അണ്ണന്‍ അബുദാബിയില്‍'സൂപ്പര്‍വൈസര്‍'..(??) ആയിരുന്നു. കാശൊക്കെ ഉണ്ടാക്കി നാട്ടില്‍ വന്ന് നല്ല നിലയില്‍ ഒരു കട തുടങ്ങി.മറ്റുള്ളവരുടെ കാര്യത്തില്‍ ഇടപെടുകയോ സ്വന്തം കാര്യത്തില്‍ മറ്റുള്ളവരെ ഇടപെടുത്തുകയോ ചെയ്യാറില്ല സുരയണ്ന്‍.

അണ്ണന്റെ അണ്ണി സുന്ദരിയും മറ്റുള്ളവരോട് സമയം കിട്ടുമ്പോഴെല്ലാം അണ്ണന്‍ കാണാതെ സംസാരിക്കാന്‍ താല്പര്യമുള്ള ആളുമായിരുന്നു.

ഇന്ദിരാഗാന്ധി മരിച്ചപ്പോഴാണ് ടി.വി കാണാന്‍ അണ്ണന്‍ നാട്ടുകാരെ അനുവദിച്ചത്.കാര്‍പോര്‍ച്ചില്‍ ടി.വി. എടുത്ത് വച്ച് ആദ്യമായി സുരയണ്ണന്‍ തന്റെ വിശാല മനസ്‌കത നാട്ടുകാര്‍ക്ക് ബോധ്യപ്പെടുത്തി...

...അത് പിന്നീട് വിനയായി.തുടര്‍ന്ന് ചിത്രഗീതം ചിത്രഹാര്‍ തുടങ്ങിയ പരിപാടികളുള്ള ദിവസങ്ങളില്‍ ആ വീട്ടുമുറ്റത്ത് കപ്പലണ്ടി കച്ചവടം വരെ തുടങ്ങാന്‍ കാരണമായി.!!!!.

മണ്ഡേല എന്നൊരു പേരു കൂടി അണ്ണനുണ്ടായിരുന്നു.രൂപം നോക്കി പേരിടുന്ന കാര്യത്തിലുള്ള എന്റെ നാട്ടുകാരുടെ പ്രാവിണ്യം അന്താരാഷ്ട്ര നിലവാരത്തിലുള്ളതാണെന്നതിന് മറ്റെന്ത് തെളിവാണ് വേണ്ടത്.?മാതാ അമ്യതാനന്ദമയി ഉമ്മ വച്ചപ്പോള്‍ 'താങ്ക്‌സ്' പറഞ്ഞതും ശിവഗിരിയിലെ ഒരു സന്യാസിയെ 'സാര്‍' എന്ന് വിളിച്ചതുമൊക്കെ ഈ സുരയണ്ണനാണ്...!!!!!

കാര്യത്തിലേക്ക് വരാം.

അന്നൊക്കെ ചെറുപ്പക്കാരില്‍ പലരും മദ്ധ്യാഹ്ന ഭോജനത്തിനും അത്താഴത്തിനും തുടര്‍ന്ന് 'പള്ളിയുറക്കത്തിനും' മാത്രമാണ് വീടുകളില്‍ പോകുന്നത്.വീട്ടില്‍ ചെന്നാല്‍ സ്വസ്ഥതയില്ലായ്മ...ഉത്തരം അര്‍ഹിക്കാത്തതും ദേഷ്യം വന്ന് കേറുന്നതുമായ ചോദ്യങ്ങള്‍...മുന വച്ച വര്‍ത്തമാനങ്ങള്‍....വിളമ്പി വച്ചിട്ടാണ് ഇതൊക്കെ.

വേലയും കൂലിയുമുണ്ടായിരുന്നെങ്കില്‍ എന്റെ പട്ടി തിന്നും ഇവിടുന്ന്.ഇല്ല..ഉണ്ടായിരുന്നെങ്കില്‍, ഒരു നേരം പോലും ഇവിടുന്ന് കഴിക്കാതെ വെളിയില്‍ നിന്ന് മാത്രം കഴിക്കുന്നത് സ്വപ്നം കണ്ട് നടന്ന കാലം.
ഒരല്പം മനസമാധാനം കിട്ടുന്നത് സമാന ചിന്താഗതിക്കാരായ ഊച്ചാളികളുമായി ജംഗ്ഷനിലുള്ള കലുങ്കിലും ബസ്റ്റാന്റിലുമൊക്കെ സമ്മേളിക്കുമ്പോഴാണ്.

കണ്ടാല്‍ ചിരിക്കുമെങ്കിലും ഇതൊന്നും അത്ര ഇഷ്ടപ്പെടാത്ത ചില പരട്ട കിളവന്മാരും ഉണ്ടായിരുന്നു നാട്ടില്‍.അവരുടെയൊക്കെ ചരിത്രം പലതും നമുക്കറിയാം.എന്ത് ചെയ്യാം പലരും നമ്മുടെയൊക്കെ രക്ഷകര്‍ത്താക്കളോ അവരുടെ കൂട്ടുകാരൊ ഒക്കെ ആയിരിക്കും.ഏപ്രില്‍ ഒന്ന് തുടങ്ങിയ ദിനങ്ങളില്‍ ഇവരുടെയൊക്കെ മതിലുകളില്‍ പലതും പ്രത്യക്ഷപ്പെടുമായിരുന്നു.
...വീട്ടുകാര്‍ക്ക് യാതൊരു പ്രയോജനവുമില്ലെങ്കിലും നാട്ടുകാര്‍ക്ക് ചില്ലറ ഉപകാരങ്ങളൊക്കെ ചെയ്യാനുള്ള സന്മനസ്സ് ഉണ്ടായിരുന്നു നമുക്ക്.

ഇന്നത്തെ പോലെ ക്വട്ടേഷന്‍ സംഘങ്ങളോ ഭീകര പ്രവര്‍ത്തനങ്ങളോ ഒന്നും സ്വാധീനിക്കാത്ത, ചാരിത്ര്യം നിറഞ്ഞ ഗ്രാമീണതായായിരുന്നു നമുക്കാകെ.'കട്ട'യിടലും 'ഒട്ടിക്കലും' ഒക്കെ വളരെ വിരളമായിരുന്നു.കത്തിയടിച്ച് ഇരിക്കുമ്പോള്‍ ചിലപ്പോള്‍ പോലീസ് ജീപ്പ് വരും.. ആദ്യം കലുങ്കില്‍ നിന്ന് എഴുന്നേല്‍ക്കും....വണ്ടി സ്ലോ ആയാല്‍ പല വഴിക്ക് പായും.തിരികെ വീണ്ടും അവിടെ തന്നെ ഒത്തു കൂടും.ആദ്യം എഴുന്നേറ്റവനേയും ആദ്യം ഓടിയവനേയും 'കൊല്ലും'. പാട്ടയടി പേടിച്ച് ചിലര്‍ ഈ ഓട്ടത്തില്‍ തിരികെ വരാറില്ല.

സുരയണ്ണന്റെ വീടിനു മുമ്പിലായിരുന്നു സമ്മേളനം.സ്വാഭാവികമായും ജനല്‍ ഉള്‍പ്പെടെയുള്ള എല്ലാ വാതായന സംവിധാനങ്ങളും ആ വീട്ടില്‍ കൊട്ടിയടക്കപ്പെട്ടിരുന്നു.വീടിന്റെ സിറ്റൌട്ടില്‍ കാവലിന് അതി സുന്ദരിയും നിത്യ കന്യകയുമായ വെളുത്ത് കൊഴുത്ത ലില്ലി..!!! കൂത്തിപ്പട്ടിയാണ്..സുരയണ്ണന്റെ ഓമന.കുരയ്ക്കുക മാത്രമല്ല കയ്യില്‍ കിട്ടിയാല്‍ കടിച്ച് പറിച്ചു കളയും ലില്ലിമോള്‍.അസൂയക്കാര്‍ നദിയ മൊയ്തു എന്നും വിളിക്കുമായിരുന്നു.

മീന്‍ വില്‍ക്കാന്‍ വരുന്ന ക്ലാരയക്കന്റെ തുട, ട്യൂഷനെടുക്കാന്‍ വന്ന കരി തൂറി ശശിസാറിന്റെ ഇടതു ചന്തി എന്നീ പ്രദേശങ്ങളിലെല്ലാം ലില്ലിക്കുട്ടി തന്റെ ക്രൂര ദന്ദ ധാഡനം നടത്തി സുരയണ്ണന്റെ കണ്ണിലുണ്ണിപ്പട്ടം നേടിക്കഴിഞ്ഞു.

അങ്ങിനെയിരിക്കെ ഒരു ദീപാവലി നാളില്‍ നമ്മുടെ കലുങ്കിനടുത്ത് ഒരു അതിഥിയെത്തി.ദൈന്യത തുളുമ്പുന്ന നോട്ടം,6.30ല്‍ തൂങ്ങുന്ന വാല്‍,തവിട്ട് നിറം,ഒട്ടിവലിഞ്ഞ പള്ള..പുരുഷനാണ്.അന്നൊക്കെ ദീപാവലി നാളുകളില്‍ പടക്കവും വെടിയുമൊക്കെ കേട്ട് കണ്ട്രോള്‍ വിട്ട് പട്ടികള്‍ നാടുവിടുമായിരുന്നു.പലര്‍ക്കും പട്ടികളെ നഷ്ടമാവുകയോ പുതിയവയെ കിട്ടുകയോ ഒക്കെ ചെയ്യുമായിരുന്നു.അങ്ങിനെ എങ്ങിനെയോ വന്നതാണ്.

ദിവസങ്ങള്‍ക്കുള്ളില്‍ ബ്രൌണി നമ്മുടെ ചങ്ങാതിയായി.അപരിചിതര്‍ ആരെങ്കിലും വൈകുന്നേരങ്ങളില്‍ നമ്മുടെ കലുങ്കിലെങ്ങാനും വന്നാല്‍ ബ്രൌണിയുടെ സ്വഭാവം മാറും.ആക്രോശിച്ചു പാഞ്ഞടുക്കും.കുനിഞ്ഞ് കല്ലെടുത്താല്‍ ഒരു ദീന രോദനത്തോടെ അടുത്ത വാര്‍ഡില്‍ എത്തും.!!

ചിങ്ങം കഴിഞ്ഞ് വരുന്ന മാസത്തില്‍ ദേഹമാസകലം മുറിവായിരിക്കും ബ്രൌണിയ്ക്ക്.പോരാട്ടങ്ങള്‍ക്കിടയില്‍ സംഭവിക്കുന്നതാണിതൊക്കെ.മുറിവുകള്‍ മാത്രം മിച്ചം.!!റപ്പിയച്ചായന്റെ ഇറച്ചിക്കടയിലെ 'നെല്‍സണ്‍','ഒറ്റക്കണ്ണന്‍ റ്റൈറ്റസ്','ഞെളിയന്‍' എന്നിവരുടെയൊക്കെ മുമ്പില്‍ ബ്രൌണി വെറും കീടം...കീടം.

തുലാമാസം വരെ സുരയണ്ണന്റെ മനസ്സില്‍ തീയാണ്.ലില്ലിയെ വിശ്വാസമാണ്.പക്ഷെ തൊട്ടാല്‍ പൊട്ടുന്ന പ്രായമാണ്.ദുര്‍ബ്ബലമായ ഒരു നിമിഷം മതി പ്രേരണകള്‍ക്ക് വഴങ്ങാന്‍.ഹൊ...ചിന്തിയ്കാന്‍ പോലും കഴിയുമായിരുന്നില്ല സുരയണ്ണന്.

ഈ നാളുകളില്‍ ഗെയ്റ്റിന്റെ അടിഭാഗത്തായി ചില്ലറ പണികളൊക്കെ നടത്തി ഒരു നുഴഞ്ഞു കയറ്റത്തിന്റെ അവസാന സാധ്യതയും ഇല്ലാതാക്കും മണ്ഡേലയണ്ണന്‍.
ബ്രൌണി വികാരത്തോടെ ഗെയ്റ്റിന്റെ അടിയിലൂടെ ഒളിഞ്ഞു നോക്കുകയും സെക്‌സ് രീതിയിലുള്ള ചില സീല്‍ക്കാര ശബ്ദം പുറപ്പെടുവിക്കുകയുമൊക്കെ പതിവായിരുന്നു.പക്ഷെ ആര് ശ്രദ്ധിക്കുന്നു ഇതൊക്കെ..??നദിയാ മൊയ്തുവിനാണെങ്കില്‍ വെറുപ്പാണ് ഈ കീഞ്ഞാളിയെ.

ഗുരു സമാധി ദിനത്തിന്റെ പിറ്റേന്ന് ബ്രൌണി ഒരു കാറിന് അടയായി.പിന്‍ കാലുകള്‍ രണ്ടും ഒടിഞ്ഞു തൂങ്ങി.പാവം ഇപ്പോള്‍ കയ്യുകള്‍ ഊന്നി ഇഴഞ്ഞാണ് നടത്തം.ഇതോടെ ബ്രൌണി 'ചവിണി' ആയി.
ഒരു ഞാറായാഴ്ച്ച സായാഹ്നം..... ഏതാണ്ട് ഒരു നാല് മണിയായിക്കാണും.മണ്ഡേലയുടെ ആക്രോശം കേട്ട് ഞെട്ടിപ്പോയി എല്ലാവരും.

'നോക്ക് എന്ത് തെമ്മാടിത്തരമാണിത്' അണ്ണന്‍ ആക്രോശിച്ചു.'.ഇവിടെ കൊറേ തന്തയ്ക്കു മുമ്പേ ഉണ്ടായവന്മാരുണ്ട്..എവിടന്നോ വന്ന തെണ്ടിപ്പട്ടിയെ വളര്‍ത്തുന്നു.ഇവനൊക്കെ സ്വന്തം വീട്ടില്‍ കൊണ്ട് പോയി വളര്‍ത്തിക്കൂടേ ഇതിനെയൊക്കെ ....@@@@@'

എന്താ കാര്യം?ഗൈയ്റ്റിനുള്ളില്‍ കണ്ട ആ കാഴ്ച്ച.!!!!കണ്ണുകളെ വിശ്വസിക്കാനായില്ല.ബ്രൌണി പടിഞ്ഞാറോട്ടും,ലില്ലി കിഴക്കോട്ടും നോക്കി നില്‍ക്കുന്നു..!!!നിസ്സംഗരായി.

ഉത്സവ പറമ്പുകളില്‍ തെങ്ങിന്‍ മുകളിലൊക്കെ കോളാമ്പികള്‍ ഇരുവശത്തേക്കും കെട്ടിയ മാതിരി.അതെ,ഒടുവില്‍ അത് സംഭവിച്ചു.ദൈവമേ.കണ്ണിലെണ്ണയൊഴിച്ച് കാത്തിരുന്നതെല്ലാം ഒരു പോള കണ്ണടച്ചു പോയപ്പോള്‍....അതും ഈ ചവിണിയെപ്പോലെ ഒരു തെണ്ടിപ്പട്ടി!!!

ഏതൊ ഒരുത്തന്‍ ഗൈയ്റ്റ് തുറന്ന് ബ്രൌണിയ്ക്ക് വഴിയൊരുക്കിയതാണെന്ന് വ്യക്തമായിരുന്നു മണ്ഡേലയ്ക്ക്.അണ്ണന്റെ ദേഷ്യവും ലില്ലിയുടെ ദുര്യോഗവും കണ്ട് ചിരിയടക്കാന്‍ കഴിഞ്ഞില്ല ആര്‍ക്കും.ഇപ്പോള്‍ ആരെങ്കിലും ഒന്ന് ചിരിയ്ക്കയോ മറ്റോ ചെയ്താല്‍ അവന്‍ മണ്ഡേലയുടെ കയ്യിന്റെ ചൂടറിയും.

ഒരു ഭ്രാന്തനെപ്പോലെ സുരയണ്ണന്‍ വീടിനുള്ളിലേയ്ക്കു കയറിപ്പോയി.അപ്പോഴും കാര്യത്തിന്റെ വന്യമായ ഗൌരവമെന്തെന്നാറിയാത്ത രണ്ട് പേര്‍ സുഖാലസ്യാനന്തര വേര്‍പെടലിന് പ്രക്യതിയുടെ പച്ചക്കൊടിയ്ക്ക് വേണ്ടി കാത്തു നില്‍ക്കുകയായിരുന്നു.ബ്രൌണിയും,ലില്ലിയും.!

ഗെയ്റ്റിന് മുമ്പില്‍ ഒരു പുരുഷാരം തന്നെ!!

ഗെയ്റ്റടഞ്ഞു...ചേച്ചിയാണ് ആ ക്യത്യം നിര്‍വഹിച്ചത്.അവരുടെ മുഖത്ത് നാണവും, പരിഹാസവും, അണ്ണന്റെ ആജ്ഞ നിര്‍വഹിക്കാനുള്ള അനുസരണയുള്ള ഒരു ഭാര്യയുടെ ഉത്തരവാദിത്വ ബോധവുമൊക്കെ കലര്‍ന്ന അനിര്‍വചനീയമായ ഒരു പ്രത്യേക 'രസം' നിഴലിച്ചിരുന്നു.'

'ഇനിയുള്ള ദിനങ്ങളില്‍ എന്തൊക്കെ കേള്‍ക്കേണ്ടിവരുമോ ആവൊ?ഇവന്മാരുടെ മുഖത്തൊക്കെ ഇനി എങ്ങിനെ നോക്കും? ശ്ശേ...ഇനിയങ്ങ് ചത്താല്‍ മതി.' ചേച്ചി ഓര്‍ത്ത് കാണും.
വാര്‍ത്ത കാട്ടു തീയായി.അരമണിക്കൂര്‍ കഴിഞ്ഞു കാണും .....പുറത്ത് ഒരു വാര്‍ത്ത പരന്നു.ചവിണിയെ ഒരു തെങ്ങില്‍ പിടിച്ച് കെട്ടിയിട്ടിരിയ്ക്കുന്നു ആ സുരയണ്ണന്‍.ഉത്തരവാദിത്വമുള്ള ഏതൊരു രക്ഷകര്‍ത്താവും ചെയ്യുന്നതേ അണ്ണനും ചെയ്തുള്ളൂ...അല്ലേ?

അണ്ണന്‍ പുറത്ത് വന്നു.എല്ലാവന്റേയും ചിരിയും അട്ടഹാസവുമൊക്കെ സ്വിച്ചിട്ടതു പോലെ നിന്നു.ആശാന്‍ കലുങ്കിനടുത്ത് വന്ന് എല്ലാവരേയും ഒന്ന് നോക്കി..എന്നിട്ട് ഒരു നിസ്സംഗത നിറഞ്ഞ പുഞ്ചിരിയോടെ ചോദിച്ചു..'ഈ പട്ടികളെ കറന്റ് അടിപ്പിച്ച് കൊല്ലുന്നതങ്ങിനെയടേ..?'
അങ്ങനെ ബ്രൌണിയുടെ കാര്യത്തില്‍ തീരുമാനമായി..!!!

ഒരു നിമിഷത്തെ നിശബ്ദത.........അണ്ണന്റെ കണ്ണുകള്‍ തീപ്പന്തങ്ങളായ നിമിഷം.

'അണ്ണാ,ആദ്യം ഒരു ബക്കറ്റ് വെള്ളം പട്ടിയുടെ മേല്‍ ഒഴിക്കണം..എന്നിട്ട് തുടലില്‍ വയര്‍ കൊടുത്തിട്ട് 'ഫെയിസില്‍' കൊടുത്ത് സ്വിച്ചിട്ടാല്‍ മതി'..ഡ്രാക്കുള മോഹനന്‍ ഒരു ചെറു കുറ്റ ബോധത്തോടെ പറഞ്ഞു.
അണ്ണന്‍ കേട്ട പാതി കേള്‍ക്കാത്ത പാതി ഗെയ്റ്റ് തുറന്ന് അകത്തേയ്ക്ക് കുതിച്ചു.തുടര്‍ന്ന് ഒരു ദീന വിലാപം.

ഹോ...കഴിഞ്ഞു എല്ലാം..!!!!ബ്രൌണി ഓര്‍മ്മയായി.ഇന്നലെ വരെ നമ്മുടെ എല്ലാം എല്ലാമായ ബ്രൌണി.!!
മനസ്സുകള്‍ മരവിച്ച നിമിഷം.പെട്ടന്ന് ഗെയ്റ്റ് തുറക്കപ്പെട്ടു.അത്ഭുതം.ബ്രൌണി മുടന്തിയിങ്ങ് പുറത്തേക്ക് ചാടി..!

അതെ.....ഉള്ളില്‍ ലില്ലിയുടെ ശവസംസ്‌ക്കാരത്തിന്റെ ഒരുക്കങ്ങള്‍ നടക്കുകയാണ്...


![ഒരു പീഡനത്തിന്റെ കഥ.. ആത്മാഭിമാനത്തിന്റേയും.](https://cdn.boolokam.com/articles/2016/03/01tvfsar_friday_GPD_261016f.jpg)നമ്മുടെ നാട്ടില്‍ ആദ്യമായി ടെലിവിഷന്‍ സെറ്റുണ്ടായിരുന്നത് സുരയണ്ണന്റെ വീട്ടിലായിരുന്നു. ദീര്‍ഘകാലം അല്ലെങ്കിള്‍ ചരിത്രാതീതകാലം മുതല്‍ തന്നെ അണ്ണന്‍ അബുദാബിയില്‍'സൂപ്പര്‍വൈസര്‍'..(??) ആയിരുന്നു. കാശൊക്കെ ഉണ്ടാക്കി നാട്ടില്‍ വന്ന് നല്ല നിലയില്‍ ഒരു കട തുടങ്ങി.മറ്റുള്ളവരുടെ കാര്യത്തില്‍ ഇടപെടുകയോ സ്വന്തം കാര്യത്തില്‍ മറ്റുള്ളവരെ ഇടപെടുത്തുകയോ ചെയ്യാറില്ല സുരയണ്ന്‍. അണ്ണന്റെ അണ്ണി സുന്ദരിയും മറ്റുള്ളവരോട് സമയം കിട്ടുമ്പോഴെല്ലാം അണ്ണന്‍ കാണാതെ സംസാരിക്കാന്‍ താല്പര്യമുള്ള ആളുമായിരുന്നു. ഇന്ദിരാഗാന്ധി മരിച്ചപ്പോഴാണ് ടി.വി കാണാന്‍ അണ്ണന്‍ നാട്ടുകാരെ അനുവദിച്ചത്.കാര്‍പോര്‍ച്ചില്‍ ടി.വി. എടുത്ത് വച്ച് ആദ്യമായി സുരയണ്ണന്‍ തന്റെ വിശാല മനസ്‌കത നാട്ടുകാര്‍ക്ക് ബോധ്യപ്പെടുത്തി... ...അത് പിന്നീട് വിനയായി.തുടര്‍ന്ന് ചിത്രഗീതം ചിത്രഹാര്‍ തുടങ്ങിയ പരിപാടികളുള്ള ദിവസങ്ങളില്‍ ആ വീട്ടുമുറ്റത്ത് കപ്പലണ്ടി കച്ചവടം വരെ തുടങ്ങാന്‍ കാരണമായി.!!!!. മണ്ഡേല എന്നൊരു പേരു കൂടി അണ്ണനുണ്ടായിരുന്നു.രൂപം നോക്കി പേരിടുന്ന കാര്യത്തിലുള്ള എന്റെ നാട്ടുകാരുടെ പ്രാവിണ്യം അന്താരാഷ്ട്ര നിലവാരത്തിലുള്ളതാണെന്നതിന് മറ്റെന്ത് തെളിവാണ് വേണ്ടത്.?മാതാ അമ്യതാനന്ദമയി ഉമ്മ വച്ചപ്പോള്‍ 'താങ്ക്‌സ്' പറഞ്ഞതും ശിവഗിരിയിലെ ഒരു സന്യാസിയെ 'സാര്‍' എന്ന് വിളിച്ചതുമൊക്കെ ഈ സുരയണ്ണനാണ്...!!!!! കാര്യത്തിലേക്ക് വരാം. അന്നൊക്കെ ചെറുപ്പക്കാരില്‍ പലരും മദ്ധ്യാഹ്ന ഭോജനത്തിനും അത്താഴത്തിനും തുടര്‍ന്ന് 'പള്ളിയുറക്കത്തിനും' മാത്രമാണ് വീടുകളില്‍ പോകുന്നത്.വീട്ടില്‍ ചെന്നാല്‍ സ്വസ്ഥതയില്ലായ്മ...ഉത്തരം അര്‍ഹിക്കാത്തതും ദേഷ്യം വന്ന് കേറുന്നതുമായ ചോദ്യങ്ങള്‍...മുന വച്ച വര്‍ത്തമാനങ്ങള്‍....വിളമ്പി വച്ചിട്ടാണ് ഇതൊക്കെ. വേലയും കൂലിയുമുണ്ടായിരുന്നെങ്കില്‍ എന്റെ പട്ടി തിന്നും ഇവിടുന്ന്.ഇല്ല..ഉണ്ടായിരുന്നെങ്കില്‍, ഒരു നേരം പോലും ഇവിടുന്ന് കഴിക്കാതെ വെളിയില്‍ നിന്ന് മാത്രം കഴിക്കുന്നത് സ്വപ്നം കണ്ട് നടന്ന കാലം. ഒരല്പം മനസമാധാനം കിട്ടുന്നത് സമാന ചിന്താഗതിക്കാരായ ഊച്ചാളികളുമായി ജംഗ്ഷനിലുള്ള കലുങ്കിലും ബസ്റ്റാന്റിലുമൊക്കെ സമ്മേളിക്കുമ്പോഴാണ്. കണ്ടാല്‍ ചിരിക്കുമെങ്കിലും ഇതൊന്നും അത്ര ഇഷ്ടപ്പെടാത്ത ചില പരട്ട കിളവന്മാരും ഉണ്ടായിരുന്നു നാട്ടില്‍.അവരുടെയൊക്കെ ചരിത്രം പലതും നമുക്കറിയാം.എന്ത് ചെയ്യാം പലരും നമ്മുടെയൊക്കെ രക്ഷകര്‍ത്താക്കളോ അവരുടെ കൂട്ടുകാരൊ ഒക്കെ ആയിരിക്കും.ഏപ്രില്‍ ഒന്ന് തുടങ്ങിയ ദിനങ്ങളില്‍ ഇവരുടെയൊക്കെ മതിലുകളില്‍ പലതും പ്രത്യക്ഷപ്പെടുമായിരുന്നു. ...വീട്ടുകാര്‍ക്ക് യാതൊരു പ്രയോജനവുമില്ലെങ്കിലും നാട്ടുകാര്‍ക്ക് ചില്ലറ ഉപകാരങ്ങളൊക്കെ ചെയ്യാനുള്ള സന്മനസ്സ് ഉണ്ടായിരുന്നു നമുക്ക്. ഇന്നത്തെ പോലെ ക്വട്ടേഷന്‍ സംഘങ്ങളോ ഭീകര പ്രവര്‍ത്തനങ്ങളോ ഒന്നും സ്വാധീനിക്കാത്ത, ചാരിത്ര്യം നിറഞ്ഞ ഗ്രാമീണതായായിരുന്നു നമുക്കാകെ.'കട്ട'യിടലും 'ഒട്ടിക്കലും' ഒക്കെ വളരെ വിരളമായിരുന്നു.കത്തിയടിച്ച് ഇരിക്കുമ്പോള്‍ ചിലപ്പോള്‍ പോലീസ് ജീപ്പ് വരും.. ആദ്യം കലുങ്കില്‍ നിന്ന് എഴുന്നേല്‍ക്കും....വണ്ടി സ്ലോ ആയാല്‍ പല വഴിക്ക് പായും.തിരികെ വീണ്ടും അവിടെ തന്നെ ഒത്തു കൂടും.ആദ്യം എഴുന്നേറ്റവനേയും ആദ്യം ഓടിയവനേയും 'കൊല്ലും'. പാട്ടയടി പേടിച്ച് ചിലര്‍ ഈ ഓട്ടത്തില്‍ തിരികെ വരാറില്ല. സുരയണ്ണന്റെ വീടിനു മുമ്പിലായിരുന്നു സമ്മേളനം.സ്വാഭാവികമായും ജനല്‍ ഉള്‍പ്പെടെയുള്ള എല്ലാ വാതായന സംവിധാനങ്ങളും ആ വീട്ടില്‍ കൊട്ടിയടക്കപ്പെട്ടിരുന്നു.വീടിന്റെ സിറ്റൌട്ടില്‍ കാവലിന് അതി സുന്ദരിയും നിത്യ കന്യകയുമായ വെളുത്ത് കൊഴുത്ത ലില്ലി..!!! കൂത്തിപ്പട്ടിയാണ്..സുരയണ്ണന്റെ ഓമന.കുരയ്ക്കുക മാത്രമല്ല കയ്യില്‍ കിട്ടിയാല്‍ കടിച്ച് പറിച്ചു കളയും ലില്ലിമോള്‍.അസൂയക്കാര്‍ നദിയ മൊയ്തു എന്നും വിളിക്കുമായിരുന്നു. മീന്‍ വില്‍ക്കാന്‍ വരുന്ന ക്ലാരയക്കന്റെ തുട, ട്യൂഷനെടുക്കാന്‍ വന്ന കരി തൂറി ശശിസാറിന്റെ ഇടതു ചന്തി എന്നീ പ്രദേശങ്ങളിലെല്ലാം ലില്ലിക്കുട്ടി തന്റെ ക്രൂര ദന്ദ ധാഡനം നടത്തി സുരയണ്ണന്റെ കണ്ണിലുണ്ണിപ്പട്ടം നേടിക്കഴിഞ്ഞു. അങ്ങിനെയിരിക്കെ ഒരു ദീപാവലി നാളില്‍ നമ്മുടെ കലുങ്കിനടുത്ത് ഒരു അതിഥിയെത്തി.ദൈന്യത തുളുമ്പുന്ന നോട്ടം,6.30ല്‍ തൂങ്ങുന്ന വാല്‍,തവിട്ട് നിറം,ഒട്ടിവലിഞ്ഞ പള്ള..പുരുഷനാണ്.അന്നൊക്കെ ദീപാവലി നാളുകളില്‍ പടക്കവും വെടിയുമൊക്കെ കേട്ട് കണ്ട്രോള്‍ വിട്ട് പട്ടികള്‍ നാടുവിടുമായിരുന്നു.പലര്‍ക്കും പട്ടികളെ നഷ്ടമാവുകയോ പുതിയവയെ കിട്ടുകയോ ഒക്കെ ചെയ്യുമായിരുന്നു.അങ്ങിനെ എങ്ങിനെയോ വന്നതാണ്. ദിവസങ്ങള്‍ക്കുള്ളില്‍ ബ്രൌണി നമ്മുടെ ചങ്ങാതിയായി.അപരിചിതര്‍ ആരെങ്കിലും വൈകുന്നേരങ്ങളില്‍ നമ്മുടെ കലുങ്കിലെങ്ങാനും വന്നാല്‍ ബ്രൌണിയുടെ സ്വഭാവം മാറും.ആക്രോശിച്ചു പാഞ്ഞടുക്കും.കുനിഞ്ഞ് കല്ലെടുത്താല്‍ ഒരു ദീന രോദനത്തോടെ അടുത്ത വാര്‍ഡില്‍ എത്തും.!! ചിങ്ങം കഴിഞ്ഞ് വരുന്ന മാസത്തില്‍ ദേഹമാസകലം മുറിവായിരിക്കും ബ്രൌണിയ്ക്ക്.പോരാട്ടങ്ങള്‍ക്കിടയില്‍ സംഭവിക്കുന്നതാണിതൊക്കെ.മുറിവുകള്‍ മാത്രം മിച്ചം.!!റപ്പിയച്ചായന്റെ ഇറച്ചിക്കടയിലെ 'നെല്‍സണ്‍','ഒറ്റക്കണ്ണന്‍ റ്റൈറ്റസ്','ഞെളിയന്‍' എന്നിവരുടെയൊക്കെ മുമ്പില്‍ ബ്രൌണി വെറും കീടം...കീടം. തുലാമാസം വരെ സുരയണ്ണന്റെ മനസ്സില്‍ തീയാണ്.ലില്ലിയെ വിശ്വാസമാണ്.പക്ഷെ തൊട്ടാല്‍ പൊട്ടുന്ന പ്രായമാണ്.ദുര്‍ബ്ബലമായ ഒരു നിമിഷം മതി പ്രേരണകള്‍ക്ക് വഴങ്ങാന്‍.ഹൊ...ചിന്തിയ്കാന്‍ പോലും കഴിയുമായിരുന്നില്ല സുരയണ്ണന്. ഈ നാളുകളില്‍ ഗെയ്റ്റിന്റെ അടിഭാഗത്തായി ചില്ലറ പണികളൊക്കെ നടത്തി ഒരു നുഴഞ്ഞു കയറ്റത്തിന്റെ അവസാന സാധ്യതയും ഇല്ലാതാക്കും മണ്ഡേലയണ്ണന്‍. ബ്രൌണി വികാരത്തോടെ ഗെയ്റ്റിന്റെ അടിയിലൂടെ ഒളിഞ്ഞു നോക്കുകയും സെക്‌സ് രീതിയിലുള്ള ചില സീല്‍ക്കാര ശബ്ദം പുറപ്പെടുവിക്കുകയുമൊക്കെ പതിവായിരുന്നു.പക്ഷെ ആര് ശ്രദ്ധിക്കുന്നു ഇതൊക്കെ..??നദിയാ മൊയ്തുവിനാണെങ്കില്‍ വെറുപ്പാണ് ഈ കീഞ്ഞാളിയെ. ഗുരു സമാധി ദിനത്തിന്റെ പിറ്റേന്ന് ബ്രൌണി ഒരു കാറിന് അടയായി.പിന്‍ കാലുകള്‍ രണ്ടും ഒടിഞ്ഞു തൂങ്ങി.പാവം ഇപ്പോള്‍ കയ്യുകള്‍ ഊന്നി ഇഴഞ്ഞാണ് നടത്തം.ഇതോടെ ബ്രൌണി 'ചവിണി' ആയി. ഒരു ഞാറായാഴ്ച്ച സായാഹ്നം..... ഏതാണ്ട് ഒരു നാല് മണിയായിക്കാണും.മണ്ഡേലയുടെ ആക്രോശം കേട്ട് ഞെട്ടിപ്പോയി എല്ലാവരും. 'നോക്ക് എന്ത് തെമ്മാടിത്തരമാണിത്' അണ്ണന്‍ ആക്രോശിച്ചു.'.ഇവിടെ കൊറേ തന്തയ്ക്കു മുമ്പേ ഉണ്ടായവന്മാരുണ്ട്..എവിടന്നോ വന്ന തെണ്ടിപ്പട്ടിയെ വളര്‍ത്തുന്നു.ഇവനൊക്കെ സ്വന്തം വീട്ടില്‍ കൊണ്ട് പോയി വളര്‍ത്തിക്കൂടേ ഇതിനെയൊക്കെ ....@@@@@' എന്താ കാര്യം?ഗൈയ്റ്റിനുള്ളില്‍ കണ്ട ആ കാഴ്ച്ച.!!!!കണ്ണുകളെ വിശ്വസിക്കാനായില്ല.ബ്രൌണി പടിഞ്ഞാറോട്ടും,ലില്ലി കിഴക്കോട്ടും നോക്കി നില്‍ക്കുന്നു..!!!നിസ്സംഗരായി. ഉത്സവ പറമ്പുകളില്‍ തെങ്ങിന്‍ മുകളിലൊക്കെ കോളാമ്പികള്‍ ഇരുവശത്തേക്കും കെട്ടിയ മാതിരി.അതെ,ഒടുവില്‍ അത് സംഭവിച്ചു.ദൈവമേ.കണ്ണിലെണ്ണയൊഴിച്ച് കാത്തിരുന്നതെല്ലാം ഒരു പോള കണ്ണടച്ചു പോയപ്പോള്‍....അതും ഈ ചവിണിയെപ്പോലെ ഒരു തെണ്ടിപ്പട്ടി!!! ഏതൊ ഒരുത്തന്‍ ഗൈയ്റ്റ് തുറന്ന് ബ്രൌണിയ്ക്ക് വഴിയൊരുക്കിയതാണെന്ന് വ്യക്തമായിരുന്നു മണ്ഡേലയ്ക്ക്.അണ്ണന്റെ ദേഷ്യവും ലില്ലിയുടെ ദുര്യോഗവും കണ്ട് ചിരിയടക്കാന്‍ കഴിഞ്ഞില്ല ആര്‍ക്കും.ഇപ്പോള്‍ ആരെങ്കിലും ഒന്ന് ചിരിയ്ക്കയോ മറ്റോ ചെയ്താല്‍ അവന്‍ മണ്ഡേലയുടെ കയ്യിന്റെ ചൂടറിയും. ഒരു ഭ്രാന്തനെപ്പോലെ സുരയണ്ണന്‍ വീടിനുള്ളിലേയ്ക്കു കയറിപ്പോയി.അപ്പോഴും കാര്യത്തിന്റെ വന്യമായ ഗൌരവമെന്തെന്നാറിയാത്ത രണ്ട് പേര്‍ സുഖാലസ്യാനന്തര വേര്‍പെടലിന് പ്രക്യതിയുടെ പച്ചക്കൊടിയ്ക്ക് വേണ്ടി കാത്തു നില്‍ക്കുകയായിരുന്നു.ബ്രൌണിയും,ലില്ലിയും.! ഗെയ്റ്റിന് മുമ്പില്‍ ഒരു പുരുഷാരം തന്നെ!! ഗെയ്റ്റടഞ്ഞു...ചേച്ചിയാണ് ആ ക്യത്യം നിര്‍വഹിച്ചത്.അവരുടെ മുഖത്ത് നാണവും, പരിഹാസവും, അണ്ണന്റെ ആജ്ഞ നിര്‍വഹിക്കാനുള്ള അനുസരണയുള്ള ഒരു ഭാര്യയുടെ ഉത്തരവാദിത്വ ബോധവുമൊക്കെ കലര്‍ന്ന അനിര്‍വചനീയമായ ഒരു പ്രത്യേക 'രസം' നിഴലിച്ചിരുന്നു.' 'ഇനിയുള്ള ദിനങ്ങളില്‍ എന്തൊക്കെ കേള്‍ക്കേണ്ടിവരുമോ ആവൊ?ഇവന്മാരുടെ മുഖത്തൊക്കെ ഇനി എങ്ങിനെ നോക്കും? ശ്ശേ...ഇനിയങ്ങ് ചത്താല്‍ മതി.' ചേച്ചി ഓര്‍ത്ത് കാണും. വാര്‍ത്ത കാട്ടു തീയായി.അരമണിക്കൂര്‍ കഴിഞ്ഞു കാണും .....പുറത്ത് ഒരു വാര്‍ത്ത പരന്നു.ചവിണിയെ ഒരു തെങ്ങില്‍ പിടിച്ച് കെട്ടിയിട്ടിരിയ്ക്കുന്നു ആ സുരയണ്ണന്‍.ഉത്തരവാദിത്വമുള്ള ഏതൊരു രക്ഷകര്‍ത്താവും ചെയ്യുന്നതേ അണ്ണനും ചെയ്തുള്ളൂ...അല്ലേ? അണ്ണന്‍ പുറത്ത് വന്നു.എല്ലാവന്റേയും ചിരിയും അട്ടഹാസവുമൊക്കെ സ്വിച്ചിട്ടതു പോലെ നിന്നു.ആശാന്‍ കലുങ്കിനടുത്ത് വന്ന് എല്ലാവരേയും ഒന്ന് നോക്കി..എന്നിട്ട് ഒരു നിസ്സംഗത നിറഞ്ഞ പുഞ്ചിരിയോടെ ചോദിച്ചു..'ഈ പട്ടികളെ കറന്റ് അടിപ്പിച്ച് കൊല്ലുന്നതങ്ങിനെയടേ..?' അങ്ങനെ ബ്രൌണിയുടെ കാര്യത്തില്‍ തീരുമാനമായി..!!! ഒരു നിമിഷത്തെ നിശബ്ദത.........അണ്ണന്റെ കണ്ണുകള്‍ തീപ്പന്തങ്ങളായ നിമിഷം. 'അണ്ണാ,ആദ്യം ഒരു ബക്കറ്റ് വെള്ളം പട്ടിയുടെ മേല്‍ ഒഴിക്കണം..എന്നിട്ട് തുടലില്‍ വയര്‍ കൊടുത്തിട്ട് 'ഫെയിസില്‍' കൊടുത്ത് സ്വിച്ചിട്ടാല്‍ മതി'..ഡ്രാക്കുള മോഹനന്‍ ഒരു ചെറു കുറ്റ ബോധത്തോടെ പറഞ്ഞു. അണ്ണന്‍ കേട്ട പാതി കേള്‍ക്കാത്ത പാതി ഗെയ്റ്റ് തുറന്ന് അകത്തേയ്ക്ക് കുതിച്ചു.തുടര്‍ന്ന് ഒരു ദീന വിലാപം. ഹോ...കഴിഞ്ഞു എല്ലാം..!!!!ബ്രൌണി ഓര്‍മ്മയായി.ഇന്നലെ വരെ നമ്മുടെ എല്ലാം എല്ലാമായ ബ്രൌണി.!! മനസ്സുകള്‍ മരവിച്ച നിമിഷം.പെട്ടന്ന് ഗെയ്റ്റ് തുറക്കപ്പെട്ടു.അത്ഭുതം.ബ്രൌണി മുടന്തിയിങ്ങ് പുറത്തേക്ക് ചാടി..! അതെ.....ഉള്ളില്‍ ലില്ലിയുടെ ശവസംസ്‌ക്കാരത്തിന്റെ ഒരുക്കങ്ങള്‍ നടക്കുകയാണ്...
