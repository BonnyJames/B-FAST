---
title: "ഈ ഭഗവൽസിംഗ് നമുക്കറിയാത്ത ആളൊന്നുമല്ലല്ലോ !"
date: 2022-10-13T13:16:59
draft: false
categories: ["Society"]
tags: ['bhagaval singh', 'elanthoor human sacrifice']
author: "Beaumaris"
---

<strong>Lijeesh Kumar</strong>

<strong>ഈ ഭഗവൽസിംഗ് നമുക്കറിയാത്ത ആളൊന്നുമല്ലല്ലോ !</strong>

"നിലവിളിച്ചാൽ കേൾക്കാവുന്ന സ്ഥലമൊന്നുമല്ല അത്. എന്നാലും ഞാൻ കാറിക്കരയുമായിരുന്നു. അപ്പോൾ അവരെന്നെ ചവിട്ടി ഒരു മൂലയിലിടും. ഞെരിച്ച് ചോര വരുത്തും. വായിൽ ഗുളികയിട്ട് വെളളം കുടിപ്പിക്കും. ഗർഭമുണ്ടാകാതിരിക്കാനെന്നും പറഞ്ഞ് തരുന്ന ആ ഗുളികകൾ എന്നെ മയക്കും. പിന്നെ ഓരോരുത്തരായി വരാൻ തുടങ്ങും. ആരു വന്നാലും എന്തു ചെയ്താലും അറിയാമ്പറ്റാത്ത ആ മയക്കു ഗുളിക മാത്രമായിരുന്നു എന്റെ ആശ്വാസം."

നാൽപ്പത് ദിവസങ്ങൾ, അവളെ മാന്തിപ്പറിച്ചു പോയത് മുപ്പത്തേഴു പേർ !! അന്നവൾ ഒമ്പതിലാണ് പഠിക്കുന്നത്. ആ കുഞ്ഞു കുട്ടിയോടാണ്, "രക്ഷപ്പെടാൻ ശ്രമിക്കാമായിരുന്നില്ലേ ?'" എന്ന് കോടതി ചോദിക്കുന്നത്. ആ കുഞ്ഞിനെയാണ് നിയമം 'ബാലവേശ്യ ' എന്ന് വിളിച്ചത്. സൂര്യനെല്ലിയിലെത്തുമ്പോഴെല്ലാം അവളുടെ നിലവിളി വന്ന് ചെവിയിലടിക്കും. അവൾക്കിപ്പോൾ എത്ര വയസ്സ് കാണുമെന്ന് മഞ്ജു ചോദിച്ചു. ഒമ്പതിലെത്തിയപ്പോൾ വളർച്ച മതിയാക്കിയ, ഒമ്പതിൽ മരിച്ചു പോയ അവൾക്ക് എങ്ങനെ വയസ്സാവാനാണ്. "ഇതിനെക്കാൾ ഇച്ചിരിക്കൂടെ കാണും, നമ്മുടെ മോനെക്കാൾ" ഞാമ്പറഞ്ഞു. 37 കൊലപാതകികൾ, പ്രമുഖർ - അവരുടെ കൈയ്യാളുകൾ, അവർക്ക് വേണ്ടി ആഭിചാര കർമ്മം ചെയ്യാൻ കോട്ടിട്ടിറങ്ങിയ കോടതി. ഇതിന് പേര് നരബലി എന്നല്ലാതെ മറ്റെന്താണ്.

<img class="size-full wp-image-354518 aligncenter" src="https://cdn.boolokam.com/articles/2022/10/5u5u5-1.jpg" alt="" width="750" height="500" />രാകേഷ് ബി വേഴ്സസ് സ്റ്റേറ്റ് ഓഫ് കർണാടക കേസിൽ പ്രതിക്ക് ജാമ്യം അനുവദിച്ച് കൊണ്ട് കർണാടക ഹൈക്കോടതി ജസ്റ്റിസ് കൃഷ്ണ എസ്. ദീക്ഷിത് പുറപ്പെടുവിച്ച ഒരു വിധിയുണ്ട്. ''ബലാത്സംഗത്തിനുശേഷം തളർന്നുറങ്ങിപ്പോയി എന്ന പരാതിക്കാരിയുടെ വിശദീകരണം ഒരിന്ത്യൻ സ്ത്രീക്ക് യോജിച്ചതല്ല. നമ്മുടെ സ്ത്രീകൾ ബലാത്സംഗത്തിന് ഇരയാകുമ്പോൾ പ്രതികരിക്കുന്ന രീതി അങ്ങനെയല്ല'' എന്നാണത്. വിചാരണക്കോടതി ജഡ്ജിയുടെ ഭർത്താവും, പ്രതിയും തമ്മിൽ ബന്ധമുണ്ടെന്നതിന് തെളിവായി നടി സമർപ്പിച്ച ഓഡിയോ ക്ലിപ്പിന് ആധികാരികതയില്ല. വിചാരണക്കോടതി ജഡ്ജിക്ക് എതിരായിട്ടുള്ള ആരോപണങ്ങളെല്ലാം കോടതി തള്ളുന്നു. വിചാരണ അവസാന ഘട്ടത്തിലാണ്, സഹകരിക്കണം." നടി പീഡിപ്പിക്കപ്പെട്ട കേസിലെ സമീപകാല വിധികളിലൊന്നാണ്. കോടതിയും അവളോട് പറയുന്നു, സഹകരിക്കണം.

കുറവിലങ്ങാട്ടെ മിഷനറീസ് ഓഫ് ജീസസ് മഠത്തിൽവെച്ച് 2014 മുതൽ 2016 വരെയുള്ള കാലയളവിൽ ബിഷപ്പ് ഫ്രാങ്കോ മുളയ്ക്കൽ 13 തവണ പീഡിപ്പിച്ചെന്ന് കന്യാസ്ത്രീയുടെ പരാതി. തെളിവുകൾ മതിയായില്ല. ഒടുവിൽ ഇന്ത്യയുടെയും നേപ്പാളിന്റെയും ചുമതലയുള്ള വത്തിക്കാൻ പ്രതിനിധി ആർച്ച് ബിഷപ്പ് ലിയോപോൾഡോ ഗിറെല്ലി, നേരിട്ടെത്തി വത്തിക്കാൻ ഫ്രാങ്കോക്ക്‌ അനുകൂലമാണെന്ന് അദ്ദേഹത്തെ അറിയിച്ചു. പരാതിക്കാരി മദർ സുപ്പീരിയർ പദവിയിൽ നിന്ന് സാധാരണ കന്യാസ്ത്രീയിലേക്ക് തരം താഴ്ത്തപ്പെട്ടു.

പണം കൊണ്ടും, നിയമം കൊണ്ടും, അധികാരം കൊണ്ടും, ആൾബലം കൊണ്ടും നടത്തിയ ഇത്തരം നരബലികളിലൂടെയാണ് പ്രമുഖരെല്ലാം തങ്ങളുടെ മുഖം മിനുക്കിയിട്ടുള്ളത്. പ്രമുഖനെ ജയിലിൽ ചെന്ന് കാണാൻ ആർക്കാണിഷ്ടമില്ലാത്തത്. പ്രമുഖന്റെ കേസ് നടത്താനുള്ള പണം പിരിക്കാൻ കഴിയാത്ത ഏത് തെരുവാണ് ഇവിടുള്ളത്. പരാതികൾ പുറം ലോകം കാണാതെ പൂഴ്ത്തി പ്രമുഖനെ രക്ഷിക്കുന്ന പാർട്ടികൾ നമുക്ക് പുതുതാണോ ? പ്രമുഖനിഷ്ടമുളള രീതിയിൽ മൊഴിയാൻ മാത്രമായി കൂട്ടിൽ കയറി നിൽക്കുന്ന പഞ്ചവർണ്ണത്തത്തകളെ എനിക്കറിയാം. പ്രമുഖന്റെ സുരക്ഷിതവും സമ്പന്നവുമായ ഭാവിയ്ക്ക് വേണ്ടി ഏറിയും കുറഞ്ഞും നരബലികൾ ചെയ്ത് ചെയ്താണ് സർ, നമ്മൾ നമ്പർ വണ്ണായത്.

ഊരുവിലക്കുകൾ നരബലികളാണ്. സ്ലട്ട് ഷേമിംഗുകൾ നരബലികളാണ്. വിർച്വൽ റേപ്പുകളിൽ പോലുമുണ്ട് ഉന്മാദിയായ ഒരു രക്തദാഹി, ഒളിഞ്ഞിരിക്കുന്ന ഒരു മാംസദാഹി. മാംസം തിന്നതിന്റെ വീര കഥ പറയുന്നവരേയും, അത് കേട്ടിരിക്കുന്നവരേയും എനിക്കറിയാം. തടസ്സം നീക്കാൻ നരബലികൾ ചെയ്ത് തന്നെയാണ് ഇക്കണ്ട പാർട്ടികളേറെയും ഇത്രമേൽ വളർന്നത്. നിങ്ങളിത്ര / ഞങ്ങളിത്ര എന്നെണ്ണി ഒരറപ്പുമില്ലാതെ ബലിക്കണക്ക് പറയുന്നവരുടെ കേരളമാണിത്.

കാലം മാറുകയാണ്. പ്രമുഖനല്ലാത്ത ഒരാൾക്ക് വേണ്ടിയും ഇതാ ഒരു നരബലി നടന്നിരിക്കുന്നു. നിയമത്തിന് പേടിക്കാതെ ഇടപെടാവുന്ന ഒരു സാഹചര്യം വന്നിരിക്കുന്നു. മാധ്യമങ്ങൾക്ക് മേൽവിളി നോക്കാതെ ആറാടാവുന്ന ഒരവസരം വന്നിരിക്കുന്നു. നമുക്കും പ്രമുഖ പക്ഷവും ഇരപക്ഷവുമായി തിരിയാതെ ഒരുപക്ഷമാവാൻ ഒരപൂർവ സാഹചര്യം വന്നിരിക്കുന്നു. അത്രയേയുള്ളൂ ഈ ബ്രേക്കിംഗ് ന്യൂസിന് പിന്നിൽ.

നരബലി ഒരു ഹൈക്കു കവിതയല്ല, എളുപ്പം വരികളെണ്ണിത്തീർക്കാനാവാത്ത നീണ്ട നീണ്ട കവിതയാണത്. ഇത്തിരിപ്പോന്ന ഒരു ഹൈക്കു കവി അതെഴുതാൻ ശ്രമിച്ചു, പെട്ടു. യോഗ്യതയുള്ളവർ ചെയ്യാത്തതാണ് ഇതിലെ പുതുമ. ചെയ്തു കൂട്ടിയവർ യോഗ്യന്മാരായി ആഘോഷിക്കപ്പെടുന്ന നാടിന്റെ പേരു കൂടിയാണ് കേരളം. 'ഏതാനന്ദത്തിലുമുണ്ട് / ഇത്തിരി ബലി' എന്ന് കെ.ജി.എസിന്റെ ഒരു കവിതയുണ്ട്. കവികൾ ക്ഷമിക്കണം. ഒരു സിനിമാ താരത്തിന്റെയോ രാഷ്ട്രീയ നേതാവിന്റെയോ ധന മുതലാളിയുടേയോ വലിപ്പം നിങ്ങൾക്കില്ലാത്തത് കൊണ്ടാണ് കേരളം ഒറ്റക്കെട്ടായി കവീ, കവീ എന്ന് വിളിച്ച് കല്ലെറിയുന്നത്. നിങ്ങളൊന്നുമല്ലെങ്കിൽ കാണാമായിരുന്നു, ചങ്കു പറിച്ചു തരാൻ വെമ്പുന്ന ഫാൻസിന്റെ ചാവേർക്കളികൾ. പോരാളികളുടെ മഹാ പ്രകടനങ്ങൾ.


![ഈ ഭഗവൽസിംഗ് നമുക്കറിയാത്ത ആളൊന്നുമല്ലല്ലോ !](https://cdn.boolokam.com/articles/2022/10/5u5u5-1.jpg)**Lijeesh Kumar** **ഈ ഭഗവൽസിംഗ് നമുക്കറിയാത്ത ആളൊന്നുമല്ലല്ലോ !** "നിലവിളിച്ചാൽ കേൾക്കാവുന്ന സ്ഥലമൊന്നുമല്ല അത്. എന്നാലും ഞാൻ കാറിക്കരയുമായിരുന്നു. അപ്പോൾ അവരെന്നെ ചവിട്ടി ഒരു മൂലയിലിടും. ഞെരിച്ച് ചോര വരുത്തും. വായിൽ ഗുളികയിട്ട് വെളളം കുടിപ്പിക്കും. ഗർഭമുണ്ടാകാതിരിക്കാനെന്നും പറഞ്ഞ് തരുന്ന ആ ഗുളികകൾ എന്നെ മയക്കും. പിന്നെ ഓരോരുത്തരായി വരാൻ തുടങ്ങും. ആരു വന്നാലും എന്തു ചെയ്താലും അറിയാമ്പറ്റാത്ത ആ മയക്കു ഗുളിക മാത്രമായിരുന്നു എന്റെ ആശ്വാസം." നാൽപ്പത് ദിവസങ്ങൾ, അവളെ മാന്തിപ്പറിച്ചു പോയത് മുപ്പത്തേഴു പേർ !! അന്നവൾ ഒമ്പതിലാണ് പഠിക്കുന്നത്. ആ കുഞ്ഞു കുട്ടിയോടാണ്, "രക്ഷപ്പെടാൻ ശ്രമിക്കാമായിരുന്നില്ലേ ?'" എന്ന് കോടതി ചോദിക്കുന്നത്. ആ കുഞ്ഞിനെയാണ് നിയമം 'ബാലവേശ്യ ' എന്ന് വിളിച്ചത്. സൂര്യനെല്ലിയിലെത്തുമ്പോഴെല്ലാം അവളുടെ നിലവിളി വന്ന് ചെവിയിലടിക്കും. അവൾക്കിപ്പോൾ എത്ര വയസ്സ് കാണുമെന്ന് മഞ്ജു ചോദിച്ചു. ഒമ്പതിലെത്തിയപ്പോൾ വളർച്ച മതിയാക്കിയ, ഒമ്പതിൽ മരിച്ചു പോയ അവൾക്ക് എങ്ങനെ വയസ്സാവാനാണ്. "ഇതിനെക്കാൾ ഇച്ചിരിക്കൂടെ കാണും, നമ്മുടെ മോനെക്കാൾ" ഞാമ്പറഞ്ഞു. 37 കൊലപാതകികൾ, പ്രമുഖർ - അവരുടെ കൈയ്യാളുകൾ, അവർക്ക് വേണ്ടി ആഭിചാര കർമ്മം ചെയ്യാൻ കോട്ടിട്ടിറങ്ങിയ കോടതി. ഇതിന് പേര് നരബലി എന്നല്ലാതെ മറ്റെന്താണ്. രാകേഷ് ബി വേഴ്സസ് സ്റ്റേറ്റ് ഓഫ് കർണാടക കേസിൽ പ്രതിക്ക് ജാമ്യം അനുവദിച്ച് കൊണ്ട് കർണാടക ഹൈക്കോടതി ജസ്റ്റിസ് കൃഷ്ണ എസ്. ദീക്ഷിത് പുറപ്പെടുവിച്ച ഒരു വിധിയുണ്ട്. ''ബലാത്സംഗത്തിനുശേഷം തളർന്നുറങ്ങിപ്പോയി എന്ന പരാതിക്കാരിയുടെ വിശദീകരണം ഒരിന്ത്യൻ സ്ത്രീക്ക് യോജിച്ചതല്ല. നമ്മുടെ സ്ത്രീകൾ ബലാത്സംഗത്തിന് ഇരയാകുമ്പോൾ പ്രതികരിക്കുന്ന രീതി അങ്ങനെയല്ല'' എന്നാണത്. വിചാരണക്കോടതി ജഡ്ജിയുടെ ഭർത്താവും, പ്രതിയും തമ്മിൽ ബന്ധമുണ്ടെന്നതിന് തെളിവായി നടി സമർപ്പിച്ച ഓഡിയോ ക്ലിപ്പിന് ആധികാരികതയില്ല. വിചാരണക്കോടതി ജഡ്ജിക്ക് എതിരായിട്ടുള്ള ആരോപണങ്ങളെല്ലാം കോടതി തള്ളുന്നു. വിചാരണ അവസാന ഘട്ടത്തിലാണ്, സഹകരിക്കണം." നടി പീഡിപ്പിക്കപ്പെട്ട കേസിലെ സമീപകാല വിധികളിലൊന്നാണ്. കോടതിയും അവളോട് പറയുന്നു, സഹകരിക്കണം. കുറവിലങ്ങാട്ടെ മിഷനറീസ് ഓഫ് ജീസസ് മഠത്തിൽവെച്ച് 2014 മുതൽ 2016 വരെയുള്ള കാലയളവിൽ ബിഷപ്പ് ഫ്രാങ്കോ മുളയ്ക്കൽ 13 തവണ പീഡിപ്പിച്ചെന്ന് കന്യാസ്ത്രീയുടെ പരാതി. തെളിവുകൾ മതിയായില്ല. ഒടുവിൽ ഇന്ത്യയുടെയും നേപ്പാളിന്റെയും ചുമതലയുള്ള വത്തിക്കാൻ പ്രതിനിധി ആർച്ച് ബിഷപ്പ് ലിയോപോൾഡോ ഗിറെല്ലി, നേരിട്ടെത്തി വത്തിക്കാൻ ഫ്രാങ്കോക്ക്‌ അനുകൂലമാണെന്ന് അദ്ദേഹത്തെ അറിയിച്ചു. പരാതിക്കാരി മദർ സുപ്പീരിയർ പദവിയിൽ നിന്ന് സാധാരണ കന്യാസ്ത്രീയിലേക്ക് തരം താഴ്ത്തപ്പെട്ടു. പണം കൊണ്ടും, നിയമം കൊണ്ടും, അധികാരം കൊണ്ടും, ആൾബലം കൊണ്ടും നടത്തിയ ഇത്തരം നരബലികളിലൂടെയാണ് പ്രമുഖരെല്ലാം തങ്ങളുടെ മുഖം മിനുക്കിയിട്ടുള്ളത്. പ്രമുഖനെ ജയിലിൽ ചെന്ന് കാണാൻ ആർക്കാണിഷ്ടമില്ലാത്തത്. പ്രമുഖന്റെ കേസ് നടത്താനുള്ള പണം പിരിക്കാൻ കഴിയാത്ത ഏത് തെരുവാണ് ഇവിടുള്ളത്. പരാതികൾ പുറം ലോകം കാണാതെ പൂഴ്ത്തി പ്രമുഖനെ രക്ഷിക്കുന്ന പാർട്ടികൾ നമുക്ക് പുതുതാണോ ? പ്രമുഖനിഷ്ടമുളള രീതിയിൽ മൊഴിയാൻ മാത്രമായി കൂട്ടിൽ കയറി നിൽക്കുന്ന പഞ്ചവർണ്ണത്തത്തകളെ എനിക്കറിയാം. പ്രമുഖന്റെ സുരക്ഷിതവും സമ്പന്നവുമായ ഭാവിയ്ക്ക് വേണ്ടി ഏറിയും കുറഞ്ഞും നരബലികൾ ചെയ്ത് ചെയ്താണ് സർ, നമ്മൾ നമ്പർ വണ്ണായത്. ഊരുവിലക്കുകൾ നരബലികളാണ്. സ്ലട്ട് ഷേമിംഗുകൾ നരബലികളാണ്. വിർച്വൽ റേപ്പുകളിൽ പോലുമുണ്ട് ഉന്മാദിയായ ഒരു രക്തദാഹി, ഒളിഞ്ഞിരിക്കുന്ന ഒരു മാംസദാഹി. മാംസം തിന്നതിന്റെ വീര കഥ പറയുന്നവരേയും, അത് കേട്ടിരിക്കുന്നവരേയും എനിക്കറിയാം. തടസ്സം നീക്കാൻ നരബലികൾ ചെയ്ത് തന്നെയാണ് ഇക്കണ്ട പാർട്ടികളേറെയും ഇത്രമേൽ വളർന്നത്. നിങ്ങളിത്ര / ഞങ്ങളിത്ര എന്നെണ്ണി ഒരറപ്പുമില്ലാതെ ബലിക്കണക്ക് പറയുന്നവരുടെ കേരളമാണിത്. കാലം മാറുകയാണ്. പ്രമുഖനല്ലാത്ത ഒരാൾക്ക് വേണ്ടിയും ഇതാ ഒരു നരബലി നടന്നിരിക്കുന്നു. നിയമത്തിന് പേടിക്കാതെ ഇടപെടാവുന്ന ഒരു സാഹചര്യം വന്നിരിക്കുന്നു. മാധ്യമങ്ങൾക്ക് മേൽവിളി നോക്കാതെ ആറാടാവുന്ന ഒരവസരം വന്നിരിക്കുന്നു. നമുക്കും പ്രമുഖ പക്ഷവും ഇരപക്ഷവുമായി തിരിയാതെ ഒരുപക്ഷമാവാൻ ഒരപൂർവ സാഹചര്യം വന്നിരിക്കുന്നു. അത്രയേയുള്ളൂ ഈ ബ്രേക്കിംഗ് ന്യൂസിന് പിന്നിൽ. നരബലി ഒരു ഹൈക്കു കവിതയല്ല, എളുപ്പം വരികളെണ്ണിത്തീർക്കാനാവാത്ത നീണ്ട നീണ്ട കവിതയാണത്. ഇത്തിരിപ്പോന്ന ഒരു ഹൈക്കു കവി അതെഴുതാൻ ശ്രമിച്ചു, പെട്ടു. യോഗ്യതയുള്ളവർ ചെയ്യാത്തതാണ് ഇതിലെ പുതുമ. ചെയ്തു കൂട്ടിയവർ യോഗ്യന്മാരായി ആഘോഷിക്കപ്പെടുന്ന നാടിന്റെ പേരു കൂടിയാണ് കേരളം. 'ഏതാനന്ദത്തിലുമുണ്ട് / ഇത്തിരി ബലി' എന്ന് കെ.ജി.എസിന്റെ ഒരു കവിതയുണ്ട്. കവികൾ ക്ഷമിക്കണം. ഒരു സിനിമാ താരത്തിന്റെയോ രാഷ്ട്രീയ നേതാവിന്റെയോ ധന മുതലാളിയുടേയോ വലിപ്പം നിങ്ങൾക്കില്ലാത്തത് കൊണ്ടാണ് കേരളം ഒറ്റക്കെട്ടായി കവീ, കവീ എന്ന് വിളിച്ച് കല്ലെറിയുന്നത്. നിങ്ങളൊന്നുമല്ലെങ്കിൽ കാണാമായിരുന്നു, ചങ്കു പറിച്ചു തരാൻ വെമ്പുന്ന ഫാൻസിന്റെ ചാവേർക്കളികൾ. പോരാളികളുടെ മഹാ പ്രകടനങ്ങൾ.
