---
title: "ഒന്നര ലക്ഷം മുതൽ പതിനഞ്ചു ലക്ഷം വരെയാണ് ഈ സാരിയുടെ വില"
date: 2020-12-16T05:11:39
draft: false
categories: ["Society"]
tags: ['veeralipattu']
author: "Beaumaris"
---

<a href="http://13.126.68.249/post-about-veeralipattu/294026/vvvf-108" rel="attachment wp-att-294028"><img class="alignleft size-full wp-image-294028" src="https://cdn.boolokam.com/articles/2020/12/vvvf-107.jpg" alt="" width="739" height="360" /></a><strong>വരുൺ തെക്കയിൽ</strong>

വീരാളിപ്പട്ട് എന്ന് കേൾക്കാത്തവർ ചുരുക്കമാണ്. ഉത്തരമലബാറിലെ കാവുകളിലും ദേവ സ്ഥാനങ്ങളിലും അകത്തെ ഭിത്തിയിൽ വീരാളിപട്ടിന്റെ ഡിസൈൻ വരച്ചു ചേർക്കാറുണ്ട്. ചതിയൻചന്തുവിനോട് പകരം ചോദിക്കാൻ പുറപ്പെട്ട ആരോമുണ്ണിയോട് ഉണ്ണിയാർച്ച പറയുന്നത് നേരിട്ടു വെട്ടി മരിച്ചാൽ വീരാളിപ്പട്ടു പുതപ്പിച്ച് ആർപ്പുവിളികളോടെ ശവം എടുപ്പിക്കും എന്നാണ്.എന്താണ് ഈ വീരാളിപ്പട്ട്?? ഗുജറാത്തിലെ 'പട്ടോല' നെയ്ത്തു ശൈലിയിൽ തീർത്ത പട്ടുവസ്ത്രങ്ങൾ തന്നെയാണ് വീരാളിപ്പട്ട് എന്ന് എന്ന് വിശ്വസിക്കപ്പെടുന്നു. വഡോദരക്ക് അടുത്തുള്ള 'പടാൻ' എന്ന ഗ്രാമത്തിൽ ഉല്പാദിപ്പിക്കപ്പെടുന്ന ഈ പട്ട് വസ്ത്രം കേരളം ശ്രീലങ്ക തുടങ്ങിയ സ്ഥലങ്ങളിലേക്കും തെക്കുകിഴക്കൻ ഏഷ്യയിലേക്കും കയറ്റി അയച്ചിരുന്നുവത്രേ. എ ഡി നാലാം നൂറ്റാണ്ടിലെ അജന്ത ചുവർ ചിത്രങ്ങളിൽ പട്ടോല നെയ്ത്ത് ശൈലിയിലുള്ള വസ്ത്രങ്ങൾ കാണാമെന്ന് ചില ചരിത്രകാരന്മാർ അഭിപ്രായപ്പെടുന്നു .

വിലകൂടിയ ഈ പട്ടുവസ്ത്രം രാജ കുടുംബങ്ങൾക്കും ഉന്നത പ്രഭു കുടുംബങ്ങൾക്കും മാത്രമേ പ്രാപ്യം ആയിരുന്നുള്ളൂ. പവിത്രമായി കരുതപ്പെട്ടിരുന്നത് കൊണ്ടുതന്നെ പൂജ കളിലും, മറ്റു മതപരമായ ചടങ്ങുകളിലും മാത്രമേ മാത്രമേ പട്ടോല ഉപയോഗിച്ചിരുന്നുള്ളൂ.
'സാൽവി' എന്ന സമുദായത്തിൽ പെട്ടവർ ആണ് പാരമ്പര്യമായി പട്ടോല നെയ്ത്തിൽ ഏർപ്പെട്ടിരിക്കുന്നത് . ആറ് മീറ്റർ നീളമുള്ള ഒരു പട്ടോല സാരി പൂർത്തിയാക്കാൻ ആറുമാസം മുതൽ മൂന്നുവർഷം വരെ സമയം എടുക്കുന്നു. മറ്റു നെയ്ത്തു രീതികളിൽ നിന്ന് വ്യത്യസ്തമായി ഡിസൈൻ അനുസരിച്ചുള്ള നിറം നൂലിൽ നൽകിയതിനുശേഷം നെയ്യുന്ന രീതിയാണ് പട്ടോലയുടേത്. ഈ സങ്കീർണമായ നിർമ്മാണരീതി കൊണ്ടുതന്നെ ഈ പട്ടുവസ്ത്രം വില കൂടിയതുമാണ്. ഒന്നര ലക്ഷം മുതൽ പതിനഞ്ചു ലക്ഷം വരെയാണ് ആറ് മീറ്റർ നീളമുള്ള ഒരു പട്ടോല സാരി യുടെ വില.


![ഒന്നര ലക്ഷം മുതൽ പതിനഞ്ചു ലക്ഷം വരെയാണ് ഈ സാരിയുടെ വില](https://cdn.boolokam.com/articles/2020/12/vvvf-107.jpg)[](http://13.126.68.249/post-about-veeralipattu/294026/vvvf-108)**വരുൺ തെക്കയിൽ** വീരാളിപ്പട്ട് എന്ന് കേൾക്കാത്തവർ ചുരുക്കമാണ്. ഉത്തരമലബാറിലെ കാവുകളിലും ദേവ സ്ഥാനങ്ങളിലും അകത്തെ ഭിത്തിയിൽ വീരാളിപട്ടിന്റെ ഡിസൈൻ വരച്ചു ചേർക്കാറുണ്ട്. ചതിയൻചന്തുവിനോട് പകരം ചോദിക്കാൻ പുറപ്പെട്ട ആരോമുണ്ണിയോട് ഉണ്ണിയാർച്ച പറയുന്നത് നേരിട്ടു വെട്ടി മരിച്ചാൽ വീരാളിപ്പട്ടു പുതപ്പിച്ച് ആർപ്പുവിളികളോടെ ശവം എടുപ്പിക്കും എന്നാണ്.എന്താണ് ഈ വീരാളിപ്പട്ട്?? ഗുജറാത്തിലെ 'പട്ടോല' നെയ്ത്തു ശൈലിയിൽ തീർത്ത പട്ടുവസ്ത്രങ്ങൾ തന്നെയാണ് വീരാളിപ്പട്ട് എന്ന് എന്ന് വിശ്വസിക്കപ്പെടുന്നു. വഡോദരക്ക് അടുത്തുള്ള 'പടാൻ' എന്ന ഗ്രാമത്തിൽ ഉല്പാദിപ്പിക്കപ്പെടുന്ന ഈ പട്ട് വസ്ത്രം കേരളം ശ്രീലങ്ക തുടങ്ങിയ സ്ഥലങ്ങളിലേക്കും തെക്കുകിഴക്കൻ ഏഷ്യയിലേക്കും കയറ്റി അയച്ചിരുന്നുവത്രേ. എ ഡി നാലാം നൂറ്റാണ്ടിലെ അജന്ത ചുവർ ചിത്രങ്ങളിൽ പട്ടോല നെയ്ത്ത് ശൈലിയിലുള്ള വസ്ത്രങ്ങൾ കാണാമെന്ന് ചില ചരിത്രകാരന്മാർ അഭിപ്രായപ്പെടുന്നു . വിലകൂടിയ ഈ പട്ടുവസ്ത്രം രാജ കുടുംബങ്ങൾക്കും ഉന്നത പ്രഭു കുടുംബങ്ങൾക്കും മാത്രമേ പ്രാപ്യം ആയിരുന്നുള്ളൂ. പവിത്രമായി കരുതപ്പെട്ടിരുന്നത് കൊണ്ടുതന്നെ പൂജ കളിലും, മറ്റു മതപരമായ ചടങ്ങുകളിലും മാത്രമേ മാത്രമേ പട്ടോല ഉപയോഗിച്ചിരുന്നുള്ളൂ. 'സാൽവി' എന്ന സമുദായത്തിൽ പെട്ടവർ ആണ് പാരമ്പര്യമായി പട്ടോല നെയ്ത്തിൽ ഏർപ്പെട്ടിരിക്കുന്നത് . ആറ് മീറ്റർ നീളമുള്ള ഒരു പട്ടോല സാരി പൂർത്തിയാക്കാൻ ആറുമാസം മുതൽ മൂന്നുവർഷം വരെ സമയം എടുക്കുന്നു. മറ്റു നെയ്ത്തു രീതികളിൽ നിന്ന് വ്യത്യസ്തമായി ഡിസൈൻ അനുസരിച്ചുള്ള നിറം നൂലിൽ നൽകിയതിനുശേഷം നെയ്യുന്ന രീതിയാണ് പട്ടോലയുടേത്. ഈ സങ്കീർണമായ നിർമ്മാണരീതി കൊണ്ടുതന്നെ ഈ പട്ടുവസ്ത്രം വില കൂടിയതുമാണ്. ഒന്നര ലക്ഷം മുതൽ പതിനഞ്ചു ലക്ഷം വരെയാണ് ആറ് മീറ്റർ നീളമുള്ള ഒരു പട്ടോല സാരി യുടെ വില.
