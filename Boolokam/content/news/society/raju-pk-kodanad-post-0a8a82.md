---
title: "പാമ്പ് റോയിയിൽ നിന്നും പുതിയ റോയി ആയ കഥ"
date: 2021-07-05T17:09:11
draft: false
categories: ["Society"]
tags: ['alcohol addicted person', 'alcohol drinking', 'story']
author: "Beaumaris"
---

<strong>രാജു പി കെ കോടനാട്</strong>

<strong>ലഹരി</strong>

വർഷങ്ങൾക്ക് ശേഷം പ്രിയ സ്നേഹിതൻ കുടുംബത്തോടൊപ്പം കയറി വരുന്നത് കണ്ടപ്പോൾ ആദ്യം മകനെ പറഞ്ഞ് വിട്ടു ഒരു കുപ്പി വാങ്ങി വരാനായി.അവനേറെ ഇഷ്ടപ്പെട്ട ബ്രാൻ്റുമായി മകൻ വന്നപ്പോൾത്തന്നെ ഞാൻ രഹസ്യമായി അവനെ അകത്തേയ്ക്ക് വിളിച്ചു വന്നതും ടേബിളിൽ ഇരുന്നിരുന്ന കുപ്പി കൈയ്യിലെടുത്ത് റോയി എന്നോട് പറഞ്ഞു.

"സാമുവൽ ഞാൻ കുടി നിർത്തി ഇപ്പോൾ മൂന്ന് വർഷമായി."
"ഹ ഹ നീ തമാശ പറഞ്ഞോ റോയി പക്ഷെ ഇതുപോലുള്ള തമാശ പറയല്ലെ. ഒരിക്കലും കുടിക്കില്ല എന്ന് കരുതിയിരുന്ന എന്നേപ്പോലും നീ വല്ലപ്പോഴും രണ്ടണ്ണം അടിക്കുന്ന ഒരാളാക്കി മാറ്റി
നീ വാ ഒരു പാട് കാലമായില്ലേ നമ്മൾ ഒന്ന് കൂടിയിട്ട് "
"അല്ലെടാ ഞാൻ സത്യം പറഞ്ഞതാ നിർത്തി."
"എത്ര വട്ടംകുടി നിർത്താനായി നീ ധ്യാനത്തിന് പോയിരിക്കുന്നു എന്നിട്ടും നിനക്ക് നിർത്താൻ കഴിഞ്ഞില്ല.നീ പോലും അറിയാതെ ലിസി നിനക്ക് എത്ര വട്ടം കുടി നിർത്താനുള്ള മരുന്ന് തന്നിരിക്കുന്നു അതിനെ എല്ലാം അതിജീവിച്ച നീ എങ്ങിനെ..?
"മനസ്സുകൊണ്ട് ഉറപ്പിച്ചെടുത്ത ഒരു തീരുമാനം അന്ന് നിർത്തിയതാണ്.
പിന്നീട് ഇതുവരെ കൈ കൊണ്ട് തൊട്ടിട്ടില്ല.
നിനക്കറിയാമല്ലോ ഒരിക്കലും മദ്യപിച്ച് ഞാൻ ഒരാളോടും വഴക്കുണ്ടാക്കിയിട്ടില്ല സ്വന്തമായി അധ്വാനിക്കാൻ തുടങ്ങിയ അന്ന് മുതൽ തുടങ്ങിയതാണ് എൻ്റെ മദ്യപാനം ആദ്യമാദ്യം ആരും അറിയാതിരിക്കാൻ ഞാൻ പ്രത്യകം ശ്രദ്ധിച്ചിരുന്നു.പതിയെ എൻ്റെ സംസാരത്തിലും നോട്ടത്തിലും ചലനങ്ങളിൽ നിന്നും മറ്റുള്ളവർ തിരിച്ചറിയാൻ തുടങ്ങി."
"കല്യാണ ശേഷം ലിസി സ്നേഹത്തോടെയും അല്ലാതെയും ഒരുപാട് ഉപദേശിച്ചു അവസാനം ദിവസങ്ങളോളം ഒരു മുറിയിൽ ഞങ്ങൾ പരസ്പരം ഒരു വാക്കു പോലും മിണ്ടാതെ കഴിച്ചുകൂട്ടി."
"എന്നിട്ടും എൻ്റെ മദ്യപാനം ഉപേക്ഷിക്കുന്നതിനെപ്പറ്റി ഞാൻ ചിന്തിച്ചതു പോലുമില്ല."
പിന്നെ എങ്ങിനെ എന്നല്ലേ നീ ചിന്തിക്കുന്നത്..?
കോളേജ് അധ്യാപകനായ മകൻ കിട്ടിയ അദ്യ ശമ്പളം എൻ്റെ കൈയ്യിലേയ്ക്ക് തന്നപ്പോൾ പെട്ടന്ന് മനസ്സിൽ ദേഷ്യമാണ് തോന്നിയത് ഇവന് ഒരു കുപ്പി വാങ്ങി വന്നു കൂടായിരുന്നോ..
തന്ന രൂപ എത്രയെന്ന് പോലും നോക്കാതെ അതിൽ നിന്നും ആയിരം രൂപ മാത്രം എടുത്ത് ബാക്കി അവന് തിരിച്ച് നൽകി.
"അപ്പച്ചനോട് എനിക്ക് ഒരു കാര്യം പറയാനുണ്ട്.
ഇനിയെങ്കിലും ഈ കുടി ഒന്ന് നിർത്തിക്കൂടെ."
"ഞാൻ കുടിക്കുന്നത് എൻ്റെ കാശിനല്ലേ നിനക്ക് ചിലവൊന്നും ഇല്ലല്ലോ നിന്റെ ആയിരം രൂപയ്ക്ക് കണക്ക് പറയുകയാണോ റോയിക്ക് ആരുടേയും ഔദാര്യം ഒന്നും വേണ്ട ഞാൻ പണിയെടുക്കുന്ന പൈസ മതി എനിക്ക് എൻ്റെ കാര്യങ്ങൾക്ക് നിനക്കൊന്നും നാളിതുവരെ ഒരു കുറവും വരുത്തിയിട്ടില്ലല്ലോ ഞാൻ."
മകൻ്റെ കൈയ്യിൽ നിന്നും വാങ്ങിയ ആയിരം രൂപ അവൻ്റെ മുഖത്തേയ്ക്ക് ഞാൻ വലിച്ചെറിഞ്ഞു.
"മേലിൽ ഇക്കാര്യവും പറഞ്ഞ് എൻ്റെ മുന്നിൽ വന്നേക്കരുത് നിൻ്റെ ഉപദേശമെല്ലാം പഠിപ്പിക്കുന്ന കുട്ടികളുടെ അടുത്ത് മതി."
"അപ്പന് അറിയാമോ ഞാനിന്ന് സ്കൂളിൽ കുട്ടികളുടെ ഇടയിൽ അറിയപ്പെടുന്നത് അപ്പൻ്റെ പേരിലാണ് അപ്പൻ്റെ പേരിൽ തന്നെ മക്കൾ അറിയപ്പെടണം അങ്ങനെയാണ് വേണ്ടതും പക്ഷെ ഞാൻ അറിയപ്പെടുന്നത് പാമ്പ് റോയിയുടെ മകൻ എന്ന പേരിലാണ് എനിക്ക് കുട്ടികൾ ഇട്ടിരിയ്ക്കുന്ന ഇരട്ട പേരാണ് പാമ്പ്.അപ്പൻ നടക്കുന്ന രീതി പോലും കുട്ടികൾ അതേപോലെ അഭിനയിക്കുന്നുണ്ട് അതും എൻ്റെ മുന്നിൽ മറ്റുള്ളവർക്ക് കളിയാക്കി ചിരിക്കാനുള്ള ഒരാളായി ഇനിയുള്ള കാലമെങ്കിലും നിന്നുകൊടുക്കാതിരുന്നു കൂടെ...?
"എല്ലാം അപ്പച്ഛൻ്റെ ഇഷ്ടം പോലെ നടക്കട്ടെ ഞാൻ ഇനി ഈ കാര്യവും പറഞ്ഞ് ഒരിക്കലും വരില്ല.!
ഇത്രയും പറഞ്ഞ് മകൻ പുറത്തേയ്ക്കിറങ്ങി
രാത്രി എത്ര ഉറങ്ങാൻ ശ്രമിച്ചിട്ടും കഴിഞ്ഞില്ല തന്നോളമായ മകൻ്റെ വാക്കുകൾ മനസ്സിൽ വലിയ മുറിവുകളാണ് ഉണ്ടാക്കിയത്.
തലേന്ന് മകന് നേരെ വലിച്ചെറിഞ്ഞ ആയിരം രൂപ രാവിലെ കുനിഞ്ഞെടുക്കുമ്പോൾ കണ്ണുകൾ നിറഞ്ഞിരുന്നു. ചായയും കുടിച്ച് പുറത്തേയ്ക്കിറങ്ങുമ്പോൾ ഭാര്യയോട് പറഞ്ഞു.
"ഞാൻ കുടി നിർത്തുകയാണ്."
"ഇച്ചായൻ ചുമ്മ തമാശ പറയല്ലേ വർഷമെത്രയായി ഞാൻ കാണുന്നു ന്റെ ഇച്ചായനെ."

വൈകിട്ട് ആറ് മണിക്ക് വിട്ടിൽ തിരികെ എത്തിയ എന്നെക്കണ്ട് ഭാര്യയും കുട്ടികളും അമ്പരന്നു ഒൻപത് മണിക്ക് മുന്നെ ഒരിക്കലും വീട്ടിൽ എത്താത്ത ഞാൻ
കുറച്ച് ദിവസം വല്ലാത്ത ദേഷ്യമായിരുന്നു വിറയലും ദിവസങ്ങളോളം എടുത്തു പഴയതുപോലെ ഒന്ന് ഭക്ഷണം കഴിക്കാൻ.
പതിയെ ഞാൻ സ്വയം നഷ്ടപ്പെടുത്തിയ ജീവിതത്തിലെ മനോഹര നിമിഷങ്ങൾ ആസ്വദിക്കുകയായിരുന്നു.

ലിസിയെ ഇത്രയും സന്തോഷത്തോടെ ജീവിതത്തിൽ ഒരിക്കലും ഞാൻ കണ്ടിട്ടില്ല. അവളുടെ പ്രണയം പതിയെ എന്നെ മറ്റൊരാളാക്കി മാറ്റി ദിവസവും ലഹരിയിൽ മുങ്ങി വീട്ടിൽ എത്തുന്ന ഞാൻ നിശബ്ദനായി മുറിയിൽ ഒതുങ്ങിക്കൂടുകയായിരുന്നു പതിവ് മറ്റുള്ളവരുടെ എന്തിന് സ്വന്തം ഭാര്യയുടെ പോലും സങ്കടങ്ങളിലും സന്തോഷങ്ങളിലും കൂടെ നിൽക്കാറില്ല.

ഇന്നെൻ്റെ പാമ്പ് റോയിഎന്ന ഇരട്ടപ്പേരു പോലും എല്ലാവരും മറന്നിരിക്കുന്നു.
ഞാൻ ഇന്നും ലഹരിയിലാണ് എൻ്റെ കുടുംബത്തോടൊപ്പം നഷ്ടപ്പെടുത്തിയ ദിനങ്ങൾ ഒരിക്കലും തിരികെ നമുക്ക് ലഭിക്കില്ല പക്ഷെ ഇനിയുള്ള എൻ്റെ ദിവസങ്ങൾ എൻ്റെ ലിസിയോടും മക്കളോടും ഒപ്പം എനിക്ക് ജീവിക്കണം.

കൂട്ടുകാരനോടൊപ്പം ഭക്ഷണവും കഴിഞ്ഞ് അവനെ യാത്രയാക്കുമ്പോൾ ഞാൻ ഓർക്കുകയായിരുന്നു പഴയ റോയിയിൽ നിന്നും പുതിയ റോയിയിലേയ്ക്കുള്ള അവൻ്റെ മാറ്റത്തെ.എനിക്കവനോട് വല്ലാത്ത ആദരവ് തോന്നി മദ്യത്തിന് അടിമയായവനെ സമൂഹം ഒറ്റപ്പെടുത്തുകയാണ് പതിവ് അവരുടെ വാക്കുകൾക്ക് ആരും വില കൊടുക്കാറില്ല ഇപ്പോഴെങ്കിലും എൻ്റെ ചങ്ങാതിക്ക് ഒരു തിരിച്ചറിവുണ്ടായല്ലോ...!
**രാജു പി കെ കോടനാട്** **ലഹരി** വർഷങ്ങൾക്ക് ശേഷം പ്രിയ സ്നേഹിതൻ കുടുംബത്തോടൊപ്പം കയറി വരുന്നത് കണ്ടപ്പോൾ ആദ്യം മകനെ പറഞ്ഞ് വിട്ടു ഒരു കുപ്പി വാങ്ങി വരാനായി.അവനേറെ ഇഷ്ടപ്പെട്ട ബ്രാൻ്റുമായി മകൻ വന്നപ്പോൾത്തന്നെ ഞാൻ രഹസ്യമായി അവനെ അകത്തേയ്ക്ക് വിളിച്ചു വന്നതും ടേബിളിൽ ഇരുന്നിരുന്ന കുപ്പി കൈയ്യിലെടുത്ത് റോയി എന്നോട് പറഞ്ഞു. "സാമുവൽ ഞാൻ കുടി നിർത്തി ഇപ്പോൾ മൂന്ന് വർഷമായി." "ഹ ഹ നീ തമാശ പറഞ്ഞോ റോയി പക്ഷെ ഇതുപോലുള്ള തമാശ പറയല്ലെ. ഒരിക്കലും കുടിക്കില്ല എന്ന് കരുതിയിരുന്ന എന്നേപ്പോലും നീ വല്ലപ്പോഴും രണ്ടണ്ണം അടിക്കുന്ന ഒരാളാക്കി മാറ്റി നീ വാ ഒരു പാട് കാലമായില്ലേ നമ്മൾ ഒന്ന് കൂടിയിട്ട് " "അല്ലെടാ ഞാൻ സത്യം പറഞ്ഞതാ നിർത്തി." "എത്ര വട്ടംകുടി നിർത്താനായി നീ ധ്യാനത്തിന് പോയിരിക്കുന്നു എന്നിട്ടും നിനക്ക് നിർത്താൻ കഴിഞ്ഞില്ല.നീ പോലും അറിയാതെ ലിസി നിനക്ക് എത്ര വട്ടം കുടി നിർത്താനുള്ള മരുന്ന് തന്നിരിക്കുന്നു അതിനെ എല്ലാം അതിജീവിച്ച നീ എങ്ങിനെ..? "മനസ്സുകൊണ്ട് ഉറപ്പിച്ചെടുത്ത ഒരു തീരുമാനം അന്ന് നിർത്തിയതാണ്. പിന്നീട് ഇതുവരെ കൈ കൊണ്ട് തൊട്ടിട്ടില്ല. നിനക്കറിയാമല്ലോ ഒരിക്കലും മദ്യപിച്ച് ഞാൻ ഒരാളോടും വഴക്കുണ്ടാക്കിയിട്ടില്ല സ്വന്തമായി അധ്വാനിക്കാൻ തുടങ്ങിയ അന്ന് മുതൽ തുടങ്ങിയതാണ് എൻ്റെ മദ്യപാനം ആദ്യമാദ്യം ആരും അറിയാതിരിക്കാൻ ഞാൻ പ്രത്യകം ശ്രദ്ധിച്ചിരുന്നു.പതിയെ എൻ്റെ സംസാരത്തിലും നോട്ടത്തിലും ചലനങ്ങളിൽ നിന്നും മറ്റുള്ളവർ തിരിച്ചറിയാൻ തുടങ്ങി." "കല്യാണ ശേഷം ലിസി സ്നേഹത്തോടെയും അല്ലാതെയും ഒരുപാട് ഉപദേശിച്ചു അവസാനം ദിവസങ്ങളോളം ഒരു മുറിയിൽ ഞങ്ങൾ പരസ്പരം ഒരു വാക്കു പോലും മിണ്ടാതെ കഴിച്ചുകൂട്ടി." "എന്നിട്ടും എൻ്റെ മദ്യപാനം ഉപേക്ഷിക്കുന്നതിനെപ്പറ്റി ഞാൻ ചിന്തിച്ചതു പോലുമില്ല." പിന്നെ എങ്ങിനെ എന്നല്ലേ നീ ചിന്തിക്കുന്നത്..? കോളേജ് അധ്യാപകനായ മകൻ കിട്ടിയ അദ്യ ശമ്പളം എൻ്റെ കൈയ്യിലേയ്ക്ക് തന്നപ്പോൾ പെട്ടന്ന് മനസ്സിൽ ദേഷ്യമാണ് തോന്നിയത് ഇവന് ഒരു കുപ്പി വാങ്ങി വന്നു കൂടായിരുന്നോ.. തന്ന രൂപ എത്രയെന്ന് പോലും നോക്കാതെ അതിൽ നിന്നും ആയിരം രൂപ മാത്രം എടുത്ത് ബാക്കി അവന് തിരിച്ച് നൽകി. "അപ്പച്ചനോട് എനിക്ക് ഒരു കാര്യം പറയാനുണ്ട്. ഇനിയെങ്കിലും ഈ കുടി ഒന്ന് നിർത്തിക്കൂടെ." "ഞാൻ കുടിക്കുന്നത് എൻ്റെ കാശിനല്ലേ നിനക്ക് ചിലവൊന്നും ഇല്ലല്ലോ നിന്റെ ആയിരം രൂപയ്ക്ക് കണക്ക് പറയുകയാണോ റോയിക്ക് ആരുടേയും ഔദാര്യം ഒന്നും വേണ്ട ഞാൻ പണിയെടുക്കുന്ന പൈസ മതി എനിക്ക് എൻ്റെ കാര്യങ്ങൾക്ക് നിനക്കൊന്നും നാളിതുവരെ ഒരു കുറവും വരുത്തിയിട്ടില്ലല്ലോ ഞാൻ." മകൻ്റെ കൈയ്യിൽ നിന്നും വാങ്ങിയ ആയിരം രൂപ അവൻ്റെ മുഖത്തേയ്ക്ക് ഞാൻ വലിച്ചെറിഞ്ഞു. "മേലിൽ ഇക്കാര്യവും പറഞ്ഞ് എൻ്റെ മുന്നിൽ വന്നേക്കരുത് നിൻ്റെ ഉപദേശമെല്ലാം പഠിപ്പിക്കുന്ന കുട്ടികളുടെ അടുത്ത് മതി." "അപ്പന് അറിയാമോ ഞാനിന്ന് സ്കൂളിൽ കുട്ടികളുടെ ഇടയിൽ അറിയപ്പെടുന്നത് അപ്പൻ്റെ പേരിലാണ് അപ്പൻ്റെ പേരിൽ തന്നെ മക്കൾ അറിയപ്പെടണം അങ്ങനെയാണ് വേണ്ടതും പക്ഷെ ഞാൻ അറിയപ്പെടുന്നത് പാമ്പ് റോയിയുടെ മകൻ എന്ന പേരിലാണ് എനിക്ക് കുട്ടികൾ ഇട്ടിരിയ്ക്കുന്ന ഇരട്ട പേരാണ് പാമ്പ്.അപ്പൻ നടക്കുന്ന രീതി പോലും കുട്ടികൾ അതേപോലെ അഭിനയിക്കുന്നുണ്ട് അതും എൻ്റെ മുന്നിൽ മറ്റുള്ളവർക്ക് കളിയാക്കി ചിരിക്കാനുള്ള ഒരാളായി ഇനിയുള്ള കാലമെങ്കിലും നിന്നുകൊടുക്കാതിരുന്നു കൂടെ...? "എല്ലാം അപ്പച്ഛൻ്റെ ഇഷ്ടം പോലെ നടക്കട്ടെ ഞാൻ ഇനി ഈ കാര്യവും പറഞ്ഞ് ഒരിക്കലും വരില്ല.! ഇത്രയും പറഞ്ഞ് മകൻ പുറത്തേയ്ക്കിറങ്ങി രാത്രി എത്ര ഉറങ്ങാൻ ശ്രമിച്ചിട്ടും കഴിഞ്ഞില്ല തന്നോളമായ മകൻ്റെ വാക്കുകൾ മനസ്സിൽ വലിയ മുറിവുകളാണ് ഉണ്ടാക്കിയത്. തലേന്ന് മകന് നേരെ വലിച്ചെറിഞ്ഞ ആയിരം രൂപ രാവിലെ കുനിഞ്ഞെടുക്കുമ്പോൾ കണ്ണുകൾ നിറഞ്ഞിരുന്നു. ചായയും കുടിച്ച് പുറത്തേയ്ക്കിറങ്ങുമ്പോൾ ഭാര്യയോട് പറഞ്ഞു. "ഞാൻ കുടി നിർത്തുകയാണ്." "ഇച്ചായൻ ചുമ്മ തമാശ പറയല്ലേ വർഷമെത്രയായി ഞാൻ കാണുന്നു ന്റെ ഇച്ചായനെ." വൈകിട്ട് ആറ് മണിക്ക് വിട്ടിൽ തിരികെ എത്തിയ എന്നെക്കണ്ട് ഭാര്യയും കുട്ടികളും അമ്പരന്നു ഒൻപത് മണിക്ക് മുന്നെ ഒരിക്കലും വീട്ടിൽ എത്താത്ത ഞാൻ കുറച്ച് ദിവസം വല്ലാത്ത ദേഷ്യമായിരുന്നു വിറയലും ദിവസങ്ങളോളം എടുത്തു പഴയതുപോലെ ഒന്ന് ഭക്ഷണം കഴിക്കാൻ. പതിയെ ഞാൻ സ്വയം നഷ്ടപ്പെടുത്തിയ ജീവിതത്തിലെ മനോഹര നിമിഷങ്ങൾ ആസ്വദിക്കുകയായിരുന്നു. ലിസിയെ ഇത്രയും സന്തോഷത്തോടെ ജീവിതത്തിൽ ഒരിക്കലും ഞാൻ കണ്ടിട്ടില്ല. അവളുടെ പ്രണയം പതിയെ എന്നെ മറ്റൊരാളാക്കി മാറ്റി ദിവസവും ലഹരിയിൽ മുങ്ങി വീട്ടിൽ എത്തുന്ന ഞാൻ നിശബ്ദനായി മുറിയിൽ ഒതുങ്ങിക്കൂടുകയായിരുന്നു പതിവ് മറ്റുള്ളവരുടെ എന്തിന് സ്വന്തം ഭാര്യയുടെ പോലും സങ്കടങ്ങളിലും സന്തോഷങ്ങളിലും കൂടെ നിൽക്കാറില്ല. ഇന്നെൻ്റെ പാമ്പ് റോയിഎന്ന ഇരട്ടപ്പേരു പോലും എല്ലാവരും മറന്നിരിക്കുന്നു. ഞാൻ ഇന്നും ലഹരിയിലാണ് എൻ്റെ കുടുംബത്തോടൊപ്പം നഷ്ടപ്പെടുത്തിയ ദിനങ്ങൾ ഒരിക്കലും തിരികെ നമുക്ക് ലഭിക്കില്ല പക്ഷെ ഇനിയുള്ള എൻ്റെ ദിവസങ്ങൾ എൻ്റെ ലിസിയോടും മക്കളോടും ഒപ്പം എനിക്ക് ജീവിക്കണം. കൂട്ടുകാരനോടൊപ്പം ഭക്ഷണവും കഴിഞ്ഞ് അവനെ യാത്രയാക്കുമ്പോൾ ഞാൻ ഓർക്കുകയായിരുന്നു പഴയ റോയിയിൽ നിന്നും പുതിയ റോയിയിലേയ്ക്കുള്ള അവൻ്റെ മാറ്റത്തെ.എനിക്കവനോട് വല്ലാത്ത ആദരവ് തോന്നി മദ്യത്തിന് അടിമയായവനെ സമൂഹം ഒറ്റപ്പെടുത്തുകയാണ് പതിവ് അവരുടെ വാക്കുകൾക്ക് ആരും വില കൊടുക്കാറില്ല ഇപ്പോഴെങ്കിലും എൻ്റെ ചങ്ങാതിക്ക് ഒരു തിരിച്ചറിവുണ്ടായല്ലോ...!
