---
title: "'ഫാമിലി പാക്ക്‌' ഒട്ടും ചിരിപ്പിച്ചില്ല, പകരം ഒരുപാട്‌ ചിന്തിപ്പിച്ചു"
date: 2020-11-01T11:15:32
draft: false
categories: ["Society"]
tags: ['Aaron Judge', 'family pack', 'karikku', 'karikku family pack']
author: "Beaumaris"
---

<strong><a href="http://13.126.68.249/dr-shimna-azeez-post-karikku-family-pack/290863/ggg-1262" rel="attachment wp-att-290864"><img class="alignleft size-full wp-image-290864" src="https://cdn.boolokam.com/articles/2020/11/ggg-12.jpg" alt="" width="845" height="440" /></a>Dr. Shimna Azeez</strong>

ആദ്യ എപ്പിസോഡ്‌ മുതൽ വിടാതെ കാണുന്ന, അടുത്തതിനായി കാത്തിരിക്കുന്ന ഒരു സിരീസ്‌ ഉണ്ടെങ്കിൽ അത്‌ 'കരിക്ക്‌' മാത്രമാണ്‌. 'തേരാപാര'യിൽ തുടങ്ങി ഏറെ നർമ്മം പകർന്ന എത്രയാവർത്തി കണ്ടാലും മടുക്കാത്ത എന്റർടെയ്‌നർ.

അതിലേറ്റവും പുതിയതായ ഇന്നിറങ്ങിയ 'ഫാമിലി പാക്ക്‌' ഒട്ടും ചിരിപ്പിച്ചില്ല, പകരം ഒരുപാട്‌ ചിന്തിപ്പിച്ചു. ഏറ്റവും കൂടുതൽ സന്തോഷം തോന്നിയത്‌ കൃഷ്‌ണചന്ദ്രൻ, അല്ല- 'സുര' ആയും മാവേലിയായുമൊക്കെ വിസ്‌മയിപ്പിച്ച നടന്റെ അച്‌ഛൻ കഥാപാത്രം പറഞ്ഞ ഒരു ഡയലോഗ്‌ കേട്ടപ്പോഴാണ്‌.

"നിങ്ങളുടെ അമ്മയെ കല്യാണം കഴിക്കുമ്പോൾ എനിക്ക്‌ ജോലിയുണ്ടായിരുന്നു. പിന്നെ അവൾ കുത്തിയിരുന്ന്‌ പഠിച്ച്‌ എന്നേക്കാൾ നല്ല ജോലി നേടിയപ്പോൾ ഞാനെന്റെ ജോലി കളഞ്ഞ്‌, മക്കളെ നോക്കാൻ തിരിഞ്ഞു. അന്നു മുതൽ അടുക്കളപ്പണി ചെയ്യുന്നുണ്ട്‌. അത്‌ പെണ്ണുങ്ങൾക്ക്‌ മാത്രം പറഞ്ഞിട്ടുള്ളതല്ല. അടുക്കളപ്പണി ആണുങ്ങൾ ചെയ്‌താലും ഒരു കുഴപ്പവുമില്ല. അതത്ര മോശം പണിയുമല്ല".

ഇങ്ങനെയൊക്കെ പറയുമ്പോൾ പോലും സാധാരണ വിഷ്വലുകളിലെ ക്ലീഷേ 'പെൺകോന്തൻ' ആയിട്ടില്ല അയാൾ, ആ സ്‌ത്രീയും കുടുംബത്തിൽ മേൽക്കോയ്‌മ കാണിക്കുന്ന സ്‌ഥിരം സിനിമാപരുവത്തിൽ നിന്നും വ്യത്യസ്‌തയാണ്‌. പരസ്‌പരബഹുമാനവും സ്‌നേഹവുമുണ്ട്‌, സന്തോഷമുണ്ട്‌. വഴക്കിലും വിഷമങ്ങളിലും നല്ല പങ്കാളികളായി ഒന്നിച്ച്‌ നിൽക്കുന്നുമുണ്ട്‌. ഉള്ളത്‌ പറയാമല്ലോ, സ്‌ക്രീനിൽ ഇങ്ങനൊരു ദൃശ്യം കാണുന്നത്‌ ഇതാദ്യമായാണ്‌.

ജോലിയില്ലാത്ത മൂത്ത മകനായി ഈ കഥയുടെ സംവിധായകൻ കൂടിയായ അനു.കെ.അനിയൻ, അയാളുടെ എല്ലാ സ്‌ട്രഗിളും മനോഹരമായി അവതരിപ്പിച്ചിട്ടുണ്ട്‌. വീടു വിട്ടുള്ള ഇറങ്ങിപ്പോക്കും, അയാൾക്ക് വീട്ടിലെ വളർത്തുനായയോടുള്ള അടുപ്പവും... അയാളുടെ ചില തിരിച്ചറിവുകളും. കരിക്കിന്റെ കഴിഞ്ഞ എപ്പിസോഡ്‌ 'ഉൽക്ക'യിൽ ഒരു വശത്ത്‌ ജീവൻ സ്‌റ്റീഫന്റെ 'മലാക്ക്‌' എന്ന ക്രിമിനൽ ഭയപ്പെടുത്തുകയായിരുന്നെങ്കിൽ മറുവശത്ത്‌ പലരെയും ചിരിപ്പിച്ച ആന്റീക്ക്‌ ഷോപ്പിന്റെ ഓണർമാരായ പയ്യൻമാരുടെ ദൈന്യത വല്ലാതെ വേദനിപ്പിക്കുകയാണുണ്ടായത്‌. കിരൺ വിയ്യത്തിന്റെ കഥാപാത്രമൊക്കെ കൈയിൽ നയാപൈസയില്ലാതെ തകർന്നടിഞ്ഞവനായി ജീവിച്ചത്‌ പോലെ തോന്നി. അയാളുടെ ദേഷ്യവും നിലവിളികളും പൊട്ടിത്തെറികളായി അത്രമേൽ നിസ്സഹായത വിളിച്ചോതിയത്‌ പോലെ...

[embed]https://youtu.be/MZWina8plDk[/embed]

ഇക്കുറി അതുമായി യാതൊരു ബന്ധവുമില്ലാത്ത ഒരെണ്ണം. ഓരോ എപ്പിസോഡും വേറിട്ടതാകുന്നു, അത്രയേറെ കഴമ്പുള്ളതാകുന്നു. കരിക്ക്‌ അദ്‌ഭുതപ്പെടുത്തിക്കൊണ്ടേ ഇരിക്കുന്നു..അവരുടെ തന്നെ ഭാഷയിൽ, കരിക്ക്‌- Feel the Freshness Inside !


!['ഫാമിലി പാക്ക്‌' ഒട്ടും ചിരിപ്പിച്ചില്ല, പകരം ഒരുപാട്‌ ചിന്തിപ്പിച്ചു](https://cdn.boolokam.com/articles/2020/11/ggg-12.jpg)**[](http://13.126.68.249/dr-shimna-azeez-post-karikku-family-pack/290863/ggg-1262)Dr. Shimna Azeez** ആദ്യ എപ്പിസോഡ്‌ മുതൽ വിടാതെ കാണുന്ന, അടുത്തതിനായി കാത്തിരിക്കുന്ന ഒരു സിരീസ്‌ ഉണ്ടെങ്കിൽ അത്‌ 'കരിക്ക്‌' മാത്രമാണ്‌. 'തേരാപാര'യിൽ തുടങ്ങി ഏറെ നർമ്മം പകർന്ന എത്രയാവർത്തി കണ്ടാലും മടുക്കാത്ത എന്റർടെയ്‌നർ. അതിലേറ്റവും പുതിയതായ ഇന്നിറങ്ങിയ 'ഫാമിലി പാക്ക്‌' ഒട്ടും ചിരിപ്പിച്ചില്ല, പകരം ഒരുപാട്‌ ചിന്തിപ്പിച്ചു. ഏറ്റവും കൂടുതൽ സന്തോഷം തോന്നിയത്‌ കൃഷ്‌ണചന്ദ്രൻ, അല്ല- 'സുര' ആയും മാവേലിയായുമൊക്കെ വിസ്‌മയിപ്പിച്ച നടന്റെ അച്‌ഛൻ കഥാപാത്രം പറഞ്ഞ ഒരു ഡയലോഗ്‌ കേട്ടപ്പോഴാണ്‌. "നിങ്ങളുടെ അമ്മയെ കല്യാണം കഴിക്കുമ്പോൾ എനിക്ക്‌ ജോലിയുണ്ടായിരുന്നു. പിന്നെ അവൾ കുത്തിയിരുന്ന്‌ പഠിച്ച്‌ എന്നേക്കാൾ നല്ല ജോലി നേടിയപ്പോൾ ഞാനെന്റെ ജോലി കളഞ്ഞ്‌, മക്കളെ നോക്കാൻ തിരിഞ്ഞു. അന്നു മുതൽ അടുക്കളപ്പണി ചെയ്യുന്നുണ്ട്‌. അത്‌ പെണ്ണുങ്ങൾക്ക്‌ മാത്രം പറഞ്ഞിട്ടുള്ളതല്ല. അടുക്കളപ്പണി ആണുങ്ങൾ ചെയ്‌താലും ഒരു കുഴപ്പവുമില്ല. അതത്ര മോശം പണിയുമല്ല". ഇങ്ങനെയൊക്കെ പറയുമ്പോൾ പോലും സാധാരണ വിഷ്വലുകളിലെ ക്ലീഷേ 'പെൺകോന്തൻ' ആയിട്ടില്ല അയാൾ, ആ സ്‌ത്രീയും കുടുംബത്തിൽ മേൽക്കോയ്‌മ കാണിക്കുന്ന സ്‌ഥിരം സിനിമാപരുവത്തിൽ നിന്നും വ്യത്യസ്‌തയാണ്‌. പരസ്‌പരബഹുമാനവും സ്‌നേഹവുമുണ്ട്‌, സന്തോഷമുണ്ട്‌. വഴക്കിലും വിഷമങ്ങളിലും നല്ല പങ്കാളികളായി ഒന്നിച്ച്‌ നിൽക്കുന്നുമുണ്ട്‌. ഉള്ളത്‌ പറയാമല്ലോ, സ്‌ക്രീനിൽ ഇങ്ങനൊരു ദൃശ്യം കാണുന്നത്‌ ഇതാദ്യമായാണ്‌. ജോലിയില്ലാത്ത മൂത്ത മകനായി ഈ കഥയുടെ സംവിധായകൻ കൂടിയായ അനു.കെ.അനിയൻ, അയാളുടെ എല്ലാ സ്‌ട്രഗിളും മനോഹരമായി അവതരിപ്പിച്ചിട്ടുണ്ട്‌. വീടു വിട്ടുള്ള ഇറങ്ങിപ്പോക്കും, അയാൾക്ക് വീട്ടിലെ വളർത്തുനായയോടുള്ള അടുപ്പവും... അയാളുടെ ചില തിരിച്ചറിവുകളും. കരിക്കിന്റെ കഴിഞ്ഞ എപ്പിസോഡ്‌ 'ഉൽക്ക'യിൽ ഒരു വശത്ത്‌ ജീവൻ സ്‌റ്റീഫന്റെ 'മലാക്ക്‌' എന്ന ക്രിമിനൽ ഭയപ്പെടുത്തുകയായിരുന്നെങ്കിൽ മറുവശത്ത്‌ പലരെയും ചിരിപ്പിച്ച ആന്റീക്ക്‌ ഷോപ്പിന്റെ ഓണർമാരായ പയ്യൻമാരുടെ ദൈന്യത വല്ലാതെ വേദനിപ്പിക്കുകയാണുണ്ടായത്‌. കിരൺ വിയ്യത്തിന്റെ കഥാപാത്രമൊക്കെ കൈയിൽ നയാപൈസയില്ലാതെ തകർന്നടിഞ്ഞവനായി ജീവിച്ചത്‌ പോലെ തോന്നി. അയാളുടെ ദേഷ്യവും നിലവിളികളും പൊട്ടിത്തെറികളായി അത്രമേൽ നിസ്സഹായത വിളിച്ചോതിയത്‌ പോലെ... [embed]https://youtu.be/MZWina8plDk[/embed] ഇക്കുറി അതുമായി യാതൊരു ബന്ധവുമില്ലാത്ത ഒരെണ്ണം. ഓരോ എപ്പിസോഡും വേറിട്ടതാകുന്നു, അത്രയേറെ കഴമ്പുള്ളതാകുന്നു. കരിക്ക്‌ അദ്‌ഭുതപ്പെടുത്തിക്കൊണ്ടേ ഇരിക്കുന്നു..അവരുടെ തന്നെ ഭാഷയിൽ, കരിക്ക്‌- Feel the Freshness Inside !
