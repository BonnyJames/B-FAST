---
title: "എങ്ങുപോയ് മറഞ്ഞു ആ പാട്ടുകാരി ?"
date: 2020-10-29T08:46:31
draft: false
categories: ["Society"]
tags: ['Aaron Judge', 'malayalam cinema', 'music', 'radhika suresh gopi']
author: "Beaumaris"
---

<strong><a href="http://13.126.68.249/post-about-radhika-suresh-gopi-singer/290609/ggg-1206" rel="attachment wp-att-290610"><img class="alignleft size-full wp-image-290610" src="https://cdn.boolokam.com/articles/2020/10/ggg-344.jpg" alt="" width="845" height="440" /></a>രവിമേനോൻ</strong>

<strong>എങ്ങുപോയ് മറഞ്ഞു ആ പാട്ടുകാരി ?</strong>

ലാളിത്യമാർന്ന രചന, ഈണം. വശ്യമായ ആലാപനം. എം ജി രാധാകൃഷ്ണന്റെ സംഗീതത്തിൽ എം ജി ശ്രീകുമാറിനൊപ്പം <code>അഗ്നിപ്രവേശ''ത്തിലെ</code>രാത്രിമലരിൻ ആർദ്രമിഴിയിൽ അലിയും ചന്ദ്രകിരണം'' എന്ന പ്രണയയുഗ്മഗാനം പാടിയ പുതുഗായികയെ കുറിച്ച് മൂന്ന് പതിറ്റാണ്ടു മുൻപ് <code>വെള്ളിനക്ഷത്ര''ത്തിലെ ഗാനാസ്വാദന പംക്തിയിൽ എഴുതിയ വാചകങ്ങൾ ഇന്നുമോർക്കുന്നു:</code>തുടക്കക്കാരിയുടെ പരിമിതികളെ ആത്മവിശ്വാസത്തോടെ അതിജീവിക്കാൻ ശ്രമിക്കുകയാണ് രാധികാദേവി എന്ന പാട്ടുകാരി. പുതിയ ശബ്ദങ്ങൾക്കായി കാതോർക്കുന്ന മലയാളസിനിമ ഈ യുവഗായികയെ ഹൃദയപൂർവം സ്വാഗതം ചെയ്യുമെന്നുറപ്പ്. കൂടുതൽ അവസരങ്ങൾ രാധികയെ തേടിയെത്തട്ടെ...''

പക്ഷേ സംഭവിച്ചത് മറിച്ചാണ്: പിന്നീടധികം കേട്ടതേയില്ല ആ ശബ്ദം. മലയാളസിനിമയിൽ പല കാലങ്ങളിലായി മിന്നിമറഞ്ഞ ഗായികമാരിലൊരാളായി മറവിലൊടുങ്ങി രാധികാദേവി; അവർ പാടിയ കേൾക്കാനിമ്പമുള്ള പ്രണയഗാനവും. കഴിഞ്ഞ ദിവസം യാദൃച്ഛികമായി ആ ഗാനം യൂട്യൂബിൽ കേട്ടപ്പോൾ അറിയാതെ രാധികാദേവിയെ വീണ്ടും ഓർത്തു. മുപ്പതു വർഷങ്ങൾക്കിടെ എന്തു സംഭവിച്ചിരിക്കാം ആ പാട്ടുകാരിക്ക്? ഉത്തരം തന്നത് <code>അഗ്നിപ്രവേശ''ത്തിനു വേണ്ടി പാട്ടുകളെഴുതിയ കെ ജയകുമാർ.</code>ഇതേ രാധികാദേവിയെ ഇപ്പോൾ നമ്മൾ അറിയുക രാധിക സുരേഷ് ഗോപി എന്ന പേരിലാണ്. നല്ല ഗായികയായിരുന്നു. വിവാഹശേഷം രംഗം വിട്ടു എന്ന് തോന്നുന്നു.'' ഒന്നുകൂടി പറഞ്ഞു ജയകുമാർ: `` സ്വന്തം രചനകളിൽ എനിക്കും ഇഷ്ടപ്പെട്ട പാട്ടുകളിലൊന്നാണത്. ആദ്യകാല സൃഷ്ടികളിൽ ഒന്നായതുകൊണ്ട് വിശേഷിച്ചും.''

https://www.youtube.com/watch?v=BVVY2SbhGE0

ഒരു ശരാശരി ആക്ഷൻ പടം മാത്രമായിരുന്ന ``അഗ്നിപ്രവേശ'' (1989) ത്തിലെ ഈ ഗാനരംഗത്ത് കാമുകനായി അഭിനയിക്കുന്ന ആളെ കാണുമ്പോൾ ചിലരെങ്കിലും ഞെട്ടും: കൊല്ലം അജിത്. പിൽക്കാലത്ത് കണ്ണിൽച്ചോരയില്ലാത്ത വില്ലനായും വില്ലന്റെ ഗുണ്ടയായും മലയാളസിനിമയിൽ നിറഞ്ഞാടിയ നടനിൽ ഇങ്ങനെയൊരു ലോലകാമുകൻ ഉണ്ടായിരുന്നു എന്നറിയുക ഈ പാട്ടുസീൻ കാണുമ്പോളാണ്. പടം കാര്യമായി ശ്രദ്ധിക്കപ്പെട്ടില്ല; പാട്ടും. ശ്രീകുമാറിന്റെയും മികച്ച പ്രണയഗാനങ്ങളിൽ ഒന്നാകേണ്ടിയിരുന്ന ആ യുഗ്മഗാനം അങ്ങനെ അധികമാരുടെയും കാതുകളിലും ചുണ്ടുകളിലും എത്താതെ മറവിയിൽ മറയുന്നു. വിവാഹജീവിതത്തിലേക്ക് പ്രവേശിച്ചതോടെ രാധികയിലെ ഗായികയും.

സിനിമയിൽ അതിനുമുമ്പും രാധികാദേവി പാടിയിട്ടുണ്ടെന്നറിഞ്ഞത് സുഹൃത്തും ഗായകനുമായ ജി വേണുഗോപാലിൽ നിന്നാണ്. കുട്ടിപ്പാട്ടുകാരിയായിട്ടായിരുന്നു തുടക്കം -- 1985 ൽ പ്രിയദർശന്റെ സംവിധാനത്തിൽ പുറത്തുവന്ന <code>പറയാനും വയ്യ പറയാതിരിക്കാനും വയ്യ'' എന്ന ചിത്രത്തിലെ</code>അങ്ങേക്കുന്നിങ്ങേക്കുന്നാനവരമ്പത്തും.'' (രചന: ചുനക്കര). വേണുവിന്റെ സംഗീതജീവിതത്തിലുണ്ട് ആ പാട്ടിനൊരു പ്രാധാന്യം. സിനിമയിൽ വേണു ശബ്ദം പകർന്ന രണ്ടാമത്തെ പാട്ടായിരുന്നു അത്. ഓടരുതമ്മാവാ ആളറിയാം (1984) എന്ന ചിത്രത്തിൽ എം ജി ശ്രീകുമാർ, മാർക്കോസ്, അമ്പിളി തുടങ്ങി ഒരുപറ്റം ഗായകർക്കൊപ്പം പാടിയ <code>മാനത്തെ മാണിക്യകുന്നിന്മേൽ'' എന്ന പാട്ടിനു ശേഷം.</code>ആദ്യത്തേത് ഒരു സംഘഗാനമായിരുന്നതിനാൽ, കഴിവ് തെളിയിക്കാൻ വലിയ സ്‌കോപ്പൊന്നും ഉണ്ടായിരുന്നില്ല. കുറച്ചുകൂടി നല്ലൊരു പാട്ട് തരാം എന്ന വാഗ്ദാനത്തോടെയാണ് `പറയാനും വയ്യ പറയാതിരിക്കാനും വയ്യ'' എന്ന ചിത്രത്തിൽ പാടാൻ രാധാകൃഷ്ണൻ ചേട്ടൻ വിളിച്ചത്..''-- വേണു ഓർക്കുന്നു.

https://www.youtube.com/watch?v=o_d5eunHaTU&amp;feature=emb_logo

എം ജി ശ്രീകുമാർ, ചിത്ര, തുടക്കക്കാരിയായ രാധിക എന്നിവരായിരുന്നു സഹഗായകർ. എല്ലാവരും സിനിമാജീവിതത്തിന്റെ പ്രാരംഭദശയിൽ പ്രതീക്ഷയോടെ കാത്തുനിൽക്കുന്നവർ. ഒമ്പതാം ക്ലാസ് വിദ്യാർത്ഥിനിയായിരുന്നു അന്ന് രാധിക എന്നാണ് വേണുവിന്റെ ഓർമ്മ. ആറന്മുള പൊന്നമ്മയുടെ പേരക്കുട്ടി. ``ട്രാക്ക് സമ്പ്രദായം ഒന്നും സാർവത്രികമായിട്ടില്ല. തരംഗിണി സ്റ്റുഡിയോയിൽ എല്ലാവരും ഒരുമിച്ചുനിന്നു ലൈവായാണ് പാടിയത്.'' ശ്രീകുമാറും വേണുവും ചിത്രയും അധികം വൈകാതെ പ്രശസ്തിയുടെ പടവുകൾ കയറിപ്പോയപ്പോൾ, രാധിക മാത്രം ആ കുതിപ്പിൽ പങ്കുചേർന്നില്ല. അപൂർവമായി ചില ടെലിവിഷൻ പരിപാടികളിലും ആകാശവാണിയിലും ഒഴിച്ചാൽ ആ ശബ്ദം പിന്നീട് എങ്ങും മുഴങ്ങിക്കേട്ടതുമില്ല. ഒരു പക്ഷേ കുടുംബജീവിതത്തിന്റെ സ്വകാര്യതയിലേക്ക് പിന്മാറാൻ സ്വമേധയാ തീരുമാനിച്ചതുകൊണ്ടാവാം.എങ്കിലും മൂന്ന് പതിറ്റാണ്ടുകൾ കടന്ന് ആ പഴയ പ്രണയയുഗ്മഗാനം വീണ്ടും കാതിൽ ഒഴുകിയെത്തുമ്പോൾ രാധികാദേവിയിലെ ഗായികയെ ഓർക്കാതിരിക്കുന്നതെങ്ങനെ? ഇനിയും കേൾക്കാൻ ഭാഗ്യമുണ്ടാകുമോ നമുക്കാ ശബ്ദം?


![എങ്ങുപോയ് മറഞ്ഞു ആ പാട്ടുകാരി ?](https://cdn.boolokam.com/articles/2020/10/ggg-344.jpg)**[](http://13.126.68.249/post-about-radhika-suresh-gopi-singer/290609/ggg-1206)രവിമേനോൻ** **എങ്ങുപോയ് മറഞ്ഞു ആ പാട്ടുകാരി ?** ലാളിത്യമാർന്ന രചന, ഈണം. വശ്യമായ ആലാപനം. എം ജി രാധാകൃഷ്ണന്റെ സംഗീതത്തിൽ എം ജി ശ്രീകുമാറിനൊപ്പം `അഗ്നിപ്രവേശ''ത്തിലെ`രാത്രിമലരിൻ ആർദ്രമിഴിയിൽ അലിയും ചന്ദ്രകിരണം'' എന്ന പ്രണയയുഗ്മഗാനം പാടിയ പുതുഗായികയെ കുറിച്ച് മൂന്ന് പതിറ്റാണ്ടു മുൻപ് `വെള്ളിനക്ഷത്ര''ത്തിലെ ഗാനാസ്വാദന പംക്തിയിൽ എഴുതിയ വാചകങ്ങൾ ഇന്നുമോർക്കുന്നു:`തുടക്കക്കാരിയുടെ പരിമിതികളെ ആത്മവിശ്വാസത്തോടെ അതിജീവിക്കാൻ ശ്രമിക്കുകയാണ് രാധികാദേവി എന്ന പാട്ടുകാരി. പുതിയ ശബ്ദങ്ങൾക്കായി കാതോർക്കുന്ന മലയാളസിനിമ ഈ യുവഗായികയെ ഹൃദയപൂർവം സ്വാഗതം ചെയ്യുമെന്നുറപ്പ്. കൂടുതൽ അവസരങ്ങൾ രാധികയെ തേടിയെത്തട്ടെ...'' പക്ഷേ സംഭവിച്ചത് മറിച്ചാണ്: പിന്നീടധികം കേട്ടതേയില്ല ആ ശബ്ദം. മലയാളസിനിമയിൽ പല കാലങ്ങളിലായി മിന്നിമറഞ്ഞ ഗായികമാരിലൊരാളായി മറവിലൊടുങ്ങി രാധികാദേവി; അവർ പാടിയ കേൾക്കാനിമ്പമുള്ള പ്രണയഗാനവും. കഴിഞ്ഞ ദിവസം യാദൃച്ഛികമായി ആ ഗാനം യൂട്യൂബിൽ കേട്ടപ്പോൾ അറിയാതെ രാധികാദേവിയെ വീണ്ടും ഓർത്തു. മുപ്പതു വർഷങ്ങൾക്കിടെ എന്തു സംഭവിച്ചിരിക്കാം ആ പാട്ടുകാരിക്ക്? ഉത്തരം തന്നത് `അഗ്നിപ്രവേശ''ത്തിനു വേണ്ടി പാട്ടുകളെഴുതിയ കെ ജയകുമാർ.`ഇതേ രാധികാദേവിയെ ഇപ്പോൾ നമ്മൾ അറിയുക രാധിക സുരേഷ് ഗോപി എന്ന പേരിലാണ്. നല്ല ഗായികയായിരുന്നു. വിവാഹശേഷം രംഗം വിട്ടു എന്ന് തോന്നുന്നു.'' ഒന്നുകൂടി പറഞ്ഞു ജയകുമാർ: `` സ്വന്തം രചനകളിൽ എനിക്കും ഇഷ്ടപ്പെട്ട പാട്ടുകളിലൊന്നാണത്. ആദ്യകാല സൃഷ്ടികളിൽ ഒന്നായതുകൊണ്ട് വിശേഷിച്ചും.'' https://www.youtube.com/watch?v=BVVY2SbhGE0 ഒരു ശരാശരി ആക്ഷൻ പടം മാത്രമായിരുന്ന ``അഗ്നിപ്രവേശ'' (1989) ത്തിലെ ഈ ഗാനരംഗത്ത് കാമുകനായി അഭിനയിക്കുന്ന ആളെ കാണുമ്പോൾ ചിലരെങ്കിലും ഞെട്ടും: കൊല്ലം അജിത്. പിൽക്കാലത്ത് കണ്ണിൽച്ചോരയില്ലാത്ത വില്ലനായും വില്ലന്റെ ഗുണ്ടയായും മലയാളസിനിമയിൽ നിറഞ്ഞാടിയ നടനിൽ ഇങ്ങനെയൊരു ലോലകാമുകൻ ഉണ്ടായിരുന്നു എന്നറിയുക ഈ പാട്ടുസീൻ കാണുമ്പോളാണ്. പടം കാര്യമായി ശ്രദ്ധിക്കപ്പെട്ടില്ല; പാട്ടും. ശ്രീകുമാറിന്റെയും മികച്ച പ്രണയഗാനങ്ങളിൽ ഒന്നാകേണ്ടിയിരുന്ന ആ യുഗ്മഗാനം അങ്ങനെ അധികമാരുടെയും കാതുകളിലും ചുണ്ടുകളിലും എത്താതെ മറവിയിൽ മറയുന്നു. വിവാഹജീവിതത്തിലേക്ക് പ്രവേശിച്ചതോടെ രാധികയിലെ ഗായികയും. സിനിമയിൽ അതിനുമുമ്പും രാധികാദേവി പാടിയിട്ടുണ്ടെന്നറിഞ്ഞത് സുഹൃത്തും ഗായകനുമായ ജി വേണുഗോപാലിൽ നിന്നാണ്. കുട്ടിപ്പാട്ടുകാരിയായിട്ടായിരുന്നു തുടക്കം -- 1985 ൽ പ്രിയദർശന്റെ സംവിധാനത്തിൽ പുറത്തുവന്ന `പറയാനും വയ്യ പറയാതിരിക്കാനും വയ്യ'' എന്ന ചിത്രത്തിലെ`അങ്ങേക്കുന്നിങ്ങേക്കുന്നാനവരമ്പത്തും.'' (രചന: ചുനക്കര). വേണുവിന്റെ സംഗീതജീവിതത്തിലുണ്ട് ആ പാട്ടിനൊരു പ്രാധാന്യം. സിനിമയിൽ വേണു ശബ്ദം പകർന്ന രണ്ടാമത്തെ പാട്ടായിരുന്നു അത്. ഓടരുതമ്മാവാ ആളറിയാം (1984) എന്ന ചിത്രത്തിൽ എം ജി ശ്രീകുമാർ, മാർക്കോസ്, അമ്പിളി തുടങ്ങി ഒരുപറ്റം ഗായകർക്കൊപ്പം പാടിയ `മാനത്തെ മാണിക്യകുന്നിന്മേൽ'' എന്ന പാട്ടിനു ശേഷം.`ആദ്യത്തേത് ഒരു സംഘഗാനമായിരുന്നതിനാൽ, കഴിവ് തെളിയിക്കാൻ വലിയ സ്‌കോപ്പൊന്നും ഉണ്ടായിരുന്നില്ല. കുറച്ചുകൂടി നല്ലൊരു പാട്ട് തരാം എന്ന വാഗ്ദാനത്തോടെയാണ് `പറയാനും വയ്യ പറയാതിരിക്കാനും വയ്യ'' എന്ന ചിത്രത്തിൽ പാടാൻ രാധാകൃഷ്ണൻ ചേട്ടൻ വിളിച്ചത്..''-- വേണു ഓർക്കുന്നു. https://www.youtube.com/watch?v=o_d5eunHaTU&feature=emb_logo എം ജി ശ്രീകുമാർ, ചിത്ര, തുടക്കക്കാരിയായ രാധിക എന്നിവരായിരുന്നു സഹഗായകർ. എല്ലാവരും സിനിമാജീവിതത്തിന്റെ പ്രാരംഭദശയിൽ പ്രതീക്ഷയോടെ കാത്തുനിൽക്കുന്നവർ. ഒമ്പതാം ക്ലാസ് വിദ്യാർത്ഥിനിയായിരുന്നു അന്ന് രാധിക എന്നാണ് വേണുവിന്റെ ഓർമ്മ. ആറന്മുള പൊന്നമ്മയുടെ പേരക്കുട്ടി. ``ട്രാക്ക് സമ്പ്രദായം ഒന്നും സാർവത്രികമായിട്ടില്ല. തരംഗിണി സ്റ്റുഡിയോയിൽ എല്ലാവരും ഒരുമിച്ചുനിന്നു ലൈവായാണ് പാടിയത്.'' ശ്രീകുമാറും വേണുവും ചിത്രയും അധികം വൈകാതെ പ്രശസ്തിയുടെ പടവുകൾ കയറിപ്പോയപ്പോൾ, രാധിക മാത്രം ആ കുതിപ്പിൽ പങ്കുചേർന്നില്ല. അപൂർവമായി ചില ടെലിവിഷൻ പരിപാടികളിലും ആകാശവാണിയിലും ഒഴിച്ചാൽ ആ ശബ്ദം പിന്നീട് എങ്ങും മുഴങ്ങിക്കേട്ടതുമില്ല. ഒരു പക്ഷേ കുടുംബജീവിതത്തിന്റെ സ്വകാര്യതയിലേക്ക് പിന്മാറാൻ സ്വമേധയാ തീരുമാനിച്ചതുകൊണ്ടാവാം.എങ്കിലും മൂന്ന് പതിറ്റാണ്ടുകൾ കടന്ന് ആ പഴയ പ്രണയയുഗ്മഗാനം വീണ്ടും കാതിൽ ഒഴുകിയെത്തുമ്പോൾ രാധികാദേവിയിലെ ഗായികയെ ഓർക്കാതിരിക്കുന്നതെങ്ങനെ? ഇനിയും കേൾക്കാൻ ഭാഗ്യമുണ്ടാകുമോ നമുക്കാ ശബ്ദം?
