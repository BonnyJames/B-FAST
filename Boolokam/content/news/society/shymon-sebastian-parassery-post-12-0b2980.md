---
title: "സംഘികളുടെ ചൈനാ വിരുദ്ധ തള്ളും ടാന്‍ഗെന്റെ പരിഹാസ ചിരിയും"
date: 2020-05-19T13:31:33
draft: false
categories: ["Society"]
tags: ['china', 'COVID - 19', 'India']
author: "Beaumaris"
---

<a href="https://wordpress-972788-3403151.cloudwaysapps.com/shymon-sebastian-parassery-post-12/274383/rr-845" rel="attachment wp-att-274384"><img class="alignleft size-full wp-image-274384" src="https://cdn.boolokam.com/articles/2020/05/rr-826.jpg" alt="" width="784" height="410" /></a><strong>Shymon Sebastian Parassery</strong>

ലോകാരോഗ്യ സംഘടനയുടെ (WHO) ഭരണ സമിതിയായ വേള്‍ഡ് ഹെല്‍ത്ത് അസംബ്ലിയില്‍ ഓസ്ട്രേലിയയും യൂറോപ്യന്‍ യൂണിയനും ചേര്‍ന്ന് ഇന്നലെ ഒരു പ്രമേയം അവതരിപ്പിച്ചിരുന്നു. കൊവിഡിന്‍റെ ഉത്ഭവത്തെ കുറിച്ചും വ്യാപനത്തെ കുറിച്ചും കൂടുതല്‍ അന്വേഷണം ആവശ്യപ്പെട്ടായിരുന്നു പ്രമേയം. ഒരു രാജ്യത്തെയും കുറ്റപ്പെടുത്താതെയും പേരെടുത്തു പറയാതെയുമുള്ള പ്രമേയത്തെ ഇന്ത്യയടക്കം 120 രാജ്യങ്ങള്‍ പിന്തുണച്ചു. WHO നടത്തുന്ന ഏതു അന്വേഷണത്തെയും പിന്തുണക്കുമെന്ന് മുന്‍പേ അറിയിച്ച ചൈനയും അന്വേഷണത്തെ എതിര്‍ത്തില്ല. എന്നു മാത്രമല്ല യോഗത്തെ വീഡിയോ കോണ്‍ഫറന്‍സിലൂടെ അഭിസംബോധന ചെയ്തു പ്രസംഗിച്ച ചൈനീസ് പ്രസിഡന്‍റ് ഷി ജിന്‍പിങ് കൊറോണയെ നേരിടാന്‍ ലോകരാജ്യങ്ങള്‍ക്ക് 200 കോടി ബില്ല്യന്‍ യു.എസ് ഡോളറിന്‍റെ (ഏകദേശം 15000 കോടിയോളം രൂപ) സാമ്പത്തിക സഹായവും പ്രഖ്യാപിച്ചു.

പക്ഷേ ഈ വാര്‍ത്ത ഇന്‍ഡ്യന്‍ മീഡിയ, വിശിഷ്യ ഉത്തരേന്ത്യന്‍ 'മോഡിയ' റിപ്പോര്‍ട്ട് ചെയ്തത് മോഡിയുടെ ഉജ്ജ്വലമായ നേതൃത്വത്തിലുള്ള ഇന്ത്യയുടെ ശക്തമായ ഇടപെടലിന്‍റെ ഭാഗമായി ലോകാരോഗ്യ സംഘടനയിലെ 120ഓളം രാജ്യങ്ങള്‍ ചൈനക്കെതിരെ നിലപാട് എടുക്കുകയും പ്രമേയം പാസാക്കുകയും ചെയ്തു എന്ന രീതിയിലായിരുന്നു. ഇതായിരുന്നു 'റിപ്പബ്ലിക് ടി.വി'.യുടെയും 'ടൈംസ് നൗ'വിന്‍റെയുമൊക്കെ പ്രൈം ടൈം ചര്‍ച്ചയും. ചൈന യുദ്ധങ്ങള്‍ ചെയ്യാറില്ല, യുദ്ധങ്ങള്‍ ജയിക്കാറില്ല, ഗൂഢനീക്കങ്ങളിലൂടെയാണ് ഒരു രാജ്യം എന്ന നിലയില്‍ അവര്‍ പ്രവൃത്തിക്കുന്നത് എന്നൊക്കെയാണ് പശുസ്വാമി പുലമ്പിയത്.

മോഡിയുടെ നേതൃത്വത്തില്‍ ഇന്ത്യ ചൈനക്കെതിരെ ശക്തമായ പ്രതിരോധമുയര്‍ത്തുകയാണെന്നും ഇതിന് ലോകരാജ്യങ്ങളുടെ പിന്തുണയുണ്ടെന്നും ചൈനക്കൊപ്പം പാക്കിസ്ഥാനും ഇന്ത്യയിലെ ചില ചൈനീസ് അനുകൂലികളും (കമ്മ്യൂണിസ്റ്റുകാര്‍ എന്നാണ് ധ്വനി) മാത്രമേയുള്ളൂ എന്നൊക്കെയാണ് അയാള്‍ തട്ടിവിട്ടത്. സംഘ്പരിവാര്‍ അനുകൂലികളെ കുത്തിനിറച്ച പാനലില്‍ ചൈനീസ് ഭാഗം പറയാന്‍ വേണ്ടി ഐനാര്‍ ടാന്‍ഗെന്‍ എന്ന രാഷ്ട്രീയ നിരീക്ഷകനെയാണ് കൊണ്ടുവന്നത്. ഏതായാലും ഇന്ത്യക്കാരുടെ സംസ്ക്കാരം നന്നായി അനുഭവിച്ചറിഞ്ഞ ടാന്‍ഗെന്‍ നിങ്ങളുടെ ചോദ്യത്തിന് ഞാന്‍ ഉത്തരം പറയണമോ അതോ നിങ്ങള്‍ തന്നെ സംസാരിച്ചുകൊണ്ടേയിരിക്കുമോ എന്നൊക്കെ ചോദിക്കുന്നതു കേട്ടു. ഇമ്മാതിരി ഒരു ചര്‍ച്ചയില്‍ പുള്ളി മുന്‍പ് പങ്കെടുത്തിട്ടില്ലെന്ന് ആ മുഖഭാവം കണ്ടാലറിയാം. മോഡിയുടെ നേതൃത്വത്തില്‍ ലോകശക്തിയായി ഉയരുന്ന ഇന്ത്യക്കു മുന്‍പില്‍ മുട്ടുമടക്കുന്ന ചൈന എന്നൊക്കെ കേട്ടപ്പോള്‍ ടാന്‍ഗെന്‍റെ മുഖത്തൊരു ചിരി പരന്നിരുന്നു. ചൈനയുടെ പോലും പിന്തുണയുള്ള ഒരു പ്രമേയത്തിന് വോട്ടു ചെയ്ത അംഗരാജ്യങ്ങളില്‍ ഒരു അംഗരാജ്യം മാത്രമായ ഇന്ത്യയിലെ തള്ള് കണ്ടുള്ള ആക്കിയുള്ള ചിരി.


![സംഘികളുടെ ചൈനാ വിരുദ്ധ തള്ളും ടാന്‍ഗെന്റെ പരിഹാസ ചിരിയും](https://cdn.boolokam.com/articles/2020/05/rr-826.jpg)[](https://wordpress-972788-3403151.cloudwaysapps.com/shymon-sebastian-parassery-post-12/274383/rr-845)**Shymon Sebastian Parassery** ലോകാരോഗ്യ സംഘടനയുടെ (WHO) ഭരണ സമിതിയായ വേള്‍ഡ് ഹെല്‍ത്ത് അസംബ്ലിയില്‍ ഓസ്ട്രേലിയയും യൂറോപ്യന്‍ യൂണിയനും ചേര്‍ന്ന് ഇന്നലെ ഒരു പ്രമേയം അവതരിപ്പിച്ചിരുന്നു. കൊവിഡിന്‍റെ ഉത്ഭവത്തെ കുറിച്ചും വ്യാപനത്തെ കുറിച്ചും കൂടുതല്‍ അന്വേഷണം ആവശ്യപ്പെട്ടായിരുന്നു പ്രമേയം. ഒരു രാജ്യത്തെയും കുറ്റപ്പെടുത്താതെയും പേരെടുത്തു പറയാതെയുമുള്ള പ്രമേയത്തെ ഇന്ത്യയടക്കം 120 രാജ്യങ്ങള്‍ പിന്തുണച്ചു. WHO നടത്തുന്ന ഏതു അന്വേഷണത്തെയും പിന്തുണക്കുമെന്ന് മുന്‍പേ അറിയിച്ച ചൈനയും അന്വേഷണത്തെ എതിര്‍ത്തില്ല. എന്നു മാത്രമല്ല യോഗത്തെ വീഡിയോ കോണ്‍ഫറന്‍സിലൂടെ അഭിസംബോധന ചെയ്തു പ്രസംഗിച്ച ചൈനീസ് പ്രസിഡന്‍റ് ഷി ജിന്‍പിങ് കൊറോണയെ നേരിടാന്‍ ലോകരാജ്യങ്ങള്‍ക്ക് 200 കോടി ബില്ല്യന്‍ യു.എസ് ഡോളറിന്‍റെ (ഏകദേശം 15000 കോടിയോളം രൂപ) സാമ്പത്തിക സഹായവും പ്രഖ്യാപിച്ചു. പക്ഷേ ഈ വാര്‍ത്ത ഇന്‍ഡ്യന്‍ മീഡിയ, വിശിഷ്യ ഉത്തരേന്ത്യന്‍ 'മോഡിയ' റിപ്പോര്‍ട്ട് ചെയ്തത് മോഡിയുടെ ഉജ്ജ്വലമായ നേതൃത്വത്തിലുള്ള ഇന്ത്യയുടെ ശക്തമായ ഇടപെടലിന്‍റെ ഭാഗമായി ലോകാരോഗ്യ സംഘടനയിലെ 120ഓളം രാജ്യങ്ങള്‍ ചൈനക്കെതിരെ നിലപാട് എടുക്കുകയും പ്രമേയം പാസാക്കുകയും ചെയ്തു എന്ന രീതിയിലായിരുന്നു. ഇതായിരുന്നു 'റിപ്പബ്ലിക് ടി.വി'.യുടെയും 'ടൈംസ് നൗ'വിന്‍റെയുമൊക്കെ പ്രൈം ടൈം ചര്‍ച്ചയും. ചൈന യുദ്ധങ്ങള്‍ ചെയ്യാറില്ല, യുദ്ധങ്ങള്‍ ജയിക്കാറില്ല, ഗൂഢനീക്കങ്ങളിലൂടെയാണ് ഒരു രാജ്യം എന്ന നിലയില്‍ അവര്‍ പ്രവൃത്തിക്കുന്നത് എന്നൊക്കെയാണ് പശുസ്വാമി പുലമ്പിയത്. മോഡിയുടെ നേതൃത്വത്തില്‍ ഇന്ത്യ ചൈനക്കെതിരെ ശക്തമായ പ്രതിരോധമുയര്‍ത്തുകയാണെന്നും ഇതിന് ലോകരാജ്യങ്ങളുടെ പിന്തുണയുണ്ടെന്നും ചൈനക്കൊപ്പം പാക്കിസ്ഥാനും ഇന്ത്യയിലെ ചില ചൈനീസ് അനുകൂലികളും (കമ്മ്യൂണിസ്റ്റുകാര്‍ എന്നാണ് ധ്വനി) മാത്രമേയുള്ളൂ എന്നൊക്കെയാണ് അയാള്‍ തട്ടിവിട്ടത്. സംഘ്പരിവാര്‍ അനുകൂലികളെ കുത്തിനിറച്ച പാനലില്‍ ചൈനീസ് ഭാഗം പറയാന്‍ വേണ്ടി ഐനാര്‍ ടാന്‍ഗെന്‍ എന്ന രാഷ്ട്രീയ നിരീക്ഷകനെയാണ് കൊണ്ടുവന്നത്. ഏതായാലും ഇന്ത്യക്കാരുടെ സംസ്ക്കാരം നന്നായി അനുഭവിച്ചറിഞ്ഞ ടാന്‍ഗെന്‍ നിങ്ങളുടെ ചോദ്യത്തിന് ഞാന്‍ ഉത്തരം പറയണമോ അതോ നിങ്ങള്‍ തന്നെ സംസാരിച്ചുകൊണ്ടേയിരിക്കുമോ എന്നൊക്കെ ചോദിക്കുന്നതു കേട്ടു. ഇമ്മാതിരി ഒരു ചര്‍ച്ചയില്‍ പുള്ളി മുന്‍പ് പങ്കെടുത്തിട്ടില്ലെന്ന് ആ മുഖഭാവം കണ്ടാലറിയാം. മോഡിയുടെ നേതൃത്വത്തില്‍ ലോകശക്തിയായി ഉയരുന്ന ഇന്ത്യക്കു മുന്‍പില്‍ മുട്ടുമടക്കുന്ന ചൈന എന്നൊക്കെ കേട്ടപ്പോള്‍ ടാന്‍ഗെന്‍റെ മുഖത്തൊരു ചിരി പരന്നിരുന്നു. ചൈനയുടെ പോലും പിന്തുണയുള്ള ഒരു പ്രമേയത്തിന് വോട്ടു ചെയ്ത അംഗരാജ്യങ്ങളില്‍ ഒരു അംഗരാജ്യം മാത്രമായ ഇന്ത്യയിലെ തള്ള് കണ്ടുള്ള ആക്കിയുള്ള ചിരി.
