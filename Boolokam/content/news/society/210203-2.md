---
title: "മുന്നറിയിപ്പുകള്‍ അവഗണിക്കപ്പെടാനുള്ളതല്ല"
date: 2015-07-21T18:42:08
draft: false
categories: ["Society"]
tags: []
author: "boolokamtv@gmail.com"
---

<p><a href="https://cdn.boolokam.com/articles/2015/07/sdtgfsgtrsdg.jpg"><img class=" size-full wp-image-210204 aligncenter" src="https://cdn.boolokam.com/articles/2015/07/sdtgfsgtrsdg.jpg" alt="sdtgfsgtrsdg" width="621" height="318" /></a></p>
<p><strong>ദുരന്തനിവാരണ സെന്റര്‍ മേധാവി കെ.ജി.താര എഴുതുന്നു</strong></p>
<p>കോവളത്ത്  കടലില്‍ കുളിക്കാനിറങ്ങിയ യുവാക്കള്‍ തിരയില്‍പ്പെട്ട് കാണാതായ വാര്‍ത്ത സമൂഹത്തില്‍ ചര്‍ച്ചയായിട്ടുണ്ട്. പെരുന്നാള്‍ അവധി ആഘോഷിക്കാനെത്തിയതായിരുന്നു യുവാക്കള്‍. തിരയില്‍പ്പെട്ട നാലു യുവാക്കളും രക്ഷിക്കാനിറങ്ങിയ ബാസ്‌കറ്റ് ബോള്‍ കോച്ചും അപകടത്തില്‍പ്പെട്ടു. മൃതദേഹങ്ങള്‍ കണ്ടെത്താനുള്ള തിരച്ചില്‍ ഇപ്പോഴും തുടരുകയാണ്.<br />
ഇത്തരം സംഭവങ്ങള്‍ വിരല്‍ ചൂണ്ടുന്നത് സമൂഹത്തിന്റെ ജാഗ്രതക്കുറവിലേക്കാണ്. കാലാവസ്ഥാ നിരീക്ഷണ കേന്ദ്രവും മറ്റു ഏജന്‍സികളും നല്‍കുന്ന മുന്നറിയിപ്പുകളെ പൂര്‍ണാര്‍ത്ഥത്തില്‍ ഉള്‍ക്കൊള്ളാനോ ചെവിക്കൊള്ളാനോ പലപ്പോഴും സമൂഹം തയ്യാറാവാറില്ലെന്നുള്ളതാണ് വസ്തുത. കൂട്ടത്തില്‍ വിനോദസഞ്ചാര കേന്ദ്രങ്ങളിലെ അപര്യാപ്തതകളും കൂടിയാവുമ്പോള്‍ സ്ഥിതി ഗുരുതരമാകുന്നു.<br />
മഴക്കാലത്ത് കടല്‍ക്ഷോഭത്തെക്കുറിച്ച് നിരന്തരം മുന്നറിയിപ്പുകള്‍ നല്‍കാറുണ്ട്. മുന്നറിയിപ്പുകള്‍ അവഗണിക്കുന്നവര്‍ തങ്ങളുടെ ജീവനെ തന്നെയാണ് അപായപ്പെടുത്തുന്നതെന്ന് തിരിച്ചറിയണം.അപകടങ്ങളൊഴിവാക്കാനുള്ള ആദ്യ ചുവട് സ്വയംകരുതലുണ്ടാവുക എന്നത് തന്നെയാണ്.<br />
ന മ്മുടെ സമൂഹത്തില്‍ അപകടങ്ങളെക്കുറിച്ചും അപകടസാഹചര്യങ്ങളില്‍ പ്രവര്‍ത്തിക്കേണ്ട രീതികളെക്കുറിച്ചും കൃത്യമായ ബോധവത്കരണം നടക്കുന്നില്ലെന്നുള്ളത് വ്യക്തമാണ്.രക്ഷപ്പെടുത്താന്‍ ശ്രമിക്കുന്നവര്‍ അപകടത്തില്‍പ്പെടുന്ന സംഭവങ്ങളും ഉണ്ടാകുന്നു. വെള്ളത്തില്‍ വീണ ഒരാളെ രക്ഷിക്കുന്നതില്‍ പ്രത്യേകമായ പരിശീലനം കിട്ടാത്ത ആളുകള്‍ വെള്ളത്തിലിറങ്ങി രക്ഷാപ്രവര്‍ത്തനത്തിന് മുതിരുന്നത് കൂടുതല്‍ അപകടം ക്ഷണിച്ചുവരുത്തും. വെള്ളത്തിലിറങ്ങാതെ നീളമുള്ള ഒരു കയറോ, വടിയോ, അല്ലെങ്കില്‍ പൊങ്ങിക്കിടക്കാവുന്ന എന്തെങ്കിലും സാധനങ്ങളോ ഇട്ടുകൊടുക്കുകയാണ് ആദ്യം ചെയ്യേണ്ടത്. ഒഴിവാക്കാനാവാത്ത സാഹചര്യത്തില്‍ മാത്രമേ വെള്ളത്തിലിറങ്ങാവൂ. വെള്ളത്തിലിറങ്ങിയാലുംഅപകട ത്തില്‍പ്പെട്ടയാള്‍ ശരീരത്തില്‍ പിടിക്കാത്തവിധം ഇടയില്‍ ലൈഫ് ബോയ പോലുള്ള സംവിധാനങ്ങളുണ്ടായിരിക്കണം.<br />
പു റമെ ശാന്തമായ പല കടല്‍ത്തീരങ്ങളിലും ഉള്ളിലേക്ക് ശക്തിയായി പിടിച്ചു വലിക്കുന്ന സമുദ്രജലപ്രവാഹങ്ങള്‍ അടിയൊഴുക്കുകളായുണ്ടാകാം. നീന്തല്‍ നന്നായി അറിയുന്നൊരാള്‍ക്കുപോലും ഇവിടെ പെട്ടുപോയാല്‍ രക്ഷപ്പെടുക ഏറെക്കുറെ അസാദ്ധ്യമാണ്. ഇത്തരം പ്രദേശങ്ങളിലകപ്പെട്ടയാളുടെ ശരീരം അമ്പത് കിലോമീറ്റര്‍ വരെ വലിച്ചുകൊണ്ടുപോയ സംഭവവും റിപ്പോര്‍ട്ട് ചെയ്യപ്പെട്ടിട്ടുണ്ട്.</p>
<p>അപകടസാദ്ധ്യതയുള്ള പ്രദേശങ്ങള്‍ കണ്ടെത്തുക എന്നതാണ് വിനോദസഞ്ചാര കേന്ദ്രങ്ങളിലെ അപകടങ്ങള്‍ ഒഴിവാക്കുന്നതിന്റെ ആദ്യപടിയായി ചെയ്യേണ്ടത്. അതാത് പ്രദേശങ്ങളിലെ നാട്ടുകാര്‍ , എന്‍.ജി.ഒകള്‍, നെഹ്രുയുവകേന്ദ്ര, മറ്റു സന്നദ്ധ സംഘടനകള്‍ തുടങ്ങിയവരുടെ നേതൃത്വത്തില്‍ ചെറു ചെറു കര്‍മ്മസേനകള്‍ രൂപീകരിക്കുകയും അവര്‍ക്ക് ആവശ്യമായ പരിശീലനവും ബോധവത്കരണവും നല്‍കുകയും വേണം. അവധി ദിവസങ്ങള്‍, വിശേഷ ദിവസങ്ങള്‍ തുടങ്ങി സഞ്ചാരികള്‍ കൂടുതലായി എത്തുന്ന സമയങ്ങളില്‍ ലൈഫ് ഗാര്‍ഡുമാരോടൊപ്പം കര്‍മ്മസേനയിലെ പരിശീലിപ്പിക്കപ്പെട്ട അംഗങ്ങളുടെ സേവനവും ഉറപ്പാക്കണം. മുന്നറിയിപ്പ് നല്‍കുന്ന സൂചനാ ബോര്‍ഡുകള്‍ സ്ഥാപിക്കണം. കൂടാതെ ലൈഫ് ഗാര്‍ഡ്, കോസ്റ്റ്ഗാര്‍ഡ്, നേവി, പൊലീസ് തുടങ്ങി അടിയന്തര സര്‍വീസുകളുടെ നമ്പരുകളും പ്രദര്‍ശിപ്പിക്കണം. അപകട സാദ്ധ്യതാ മേഖലകളില്‍ ആളുകള്‍ യാതൊരു കാരണവശാലും പ്രവേശിക്കാതിരിക്കത്തക്ക വിധം സുരക്ഷാ വേലികള്‍ കെട്ടുന്നതും നല്ലതാണ്. വിനോദസഞ്ചാര വകുപ്പിന്റെ മേല്‍നോട്ടത്തില്‍ ഇവിടെ ഇരുപത്തിനാലു മണിക്കൂറും നിരീക്ഷണം നടത്താനുള്ള കാമറകളും സ്ഥാപിക്കാവുന്നതാണ്. ഇതിനുപുറമെ നിരന്തരമായി ജാഗ്രത പുലര്‍ത്തുന്നതിനുവേണ്ടി പട്രോളിംഗ് സേനകളെയും നിയോഗിക്കാം. ഒരു കാരണവശാലും അപകടമേഖലയിലേക്ക് പ്രവേശിക്കാതിരിക്കുക എന്നത് പ്രധാനമാണ്. കടല്‍ക്ഷോഭം പോലെ മുന്നറിയിപ്പുകള്‍ പുറപ്പെടുവിക്കുന്ന സാഹചര്യത്തില്‍ പ്രത്യേകിച്ചും.</p>
<p>ലൈഫ് ഗാര്‍ഡുമാരുടെ സാഹചര്യങ്ങളും മെച്ചപ്പെടുത്തേണ്ടതുണ്ട്. അവര്‍ക്ക് കൂടുതല്‍ ശാസ്ത്രീയമായ പരിശീലനം ഉറപ്പാക്കണം. അത്യാവശ്യ രക്ഷാപ്രവര്‍ത്തനത്തിനു വേണ്ട കയറ്, ഫ്‌ലഡ് ലൈറ്റുകള്‍, ലൈഫ് ബോട്ട്, ലൈഫ് ബോയ തുടങ്ങിയ പ്രാഥമിക സൗകര്യങ്ങളും ഉപകരണങ്ങളും നിര്‍ബന്ധമായും ലഭ്യമാക്കണം. സ്ഥിരമായ സേവനം ഉറപ്പാക്കുന്നതിനു ലൈഫ് ഗാര്‍ഡുമാര്‍ക്ക് സ്ഥിരനിയമനം നല്‍കാവുന്നതാണ്. ടൂറിസത്തില്‍ നിന്ന് കിട്ടുന്ന വരുമാനത്തിന്റെ ചെറിയ ശതമാനം മാറ്റിവച്ചാല്‍ തന്നെ ഇതു സാധിക്കും<br />
കോവളം കടലില്‍ പൊലിഞ്ഞത് കുടുംബത്തിനും രാജ്യത്തിനും ഭാവിയാകേണ്ട യുവാക്കളാണ്. കൂടുതല്‍ നഷ്ടങ്ങളുണ്ടാവാതിരിക്കാന്‍ കൂട്ടായ ശ്രമം ഉണ്ടാവണം.ഉണരാന്‍ ഇനിയും വൈകരുത്.<br />
(ദുരന്തനിവാരണ സെന്റര്‍ മേധാവിയാണ് ലേഖിക)</p>



![മുന്നറിയിപ്പുകള്‍ അവഗണിക്കപ്പെടാനുള്ളതല്ല](https://cdn.boolokam.com/articles/2015/07/sdtgfsgtrsdg.jpg)[](https://cdn.boolokam.com/articles/2015/07/sdtgfsgtrsdg.jpg)

**ദുരന്തനിവാരണ സെന്റര്‍ മേധാവി കെ.ജി.താര എഴുതുന്നു**

കോവളത്ത് കടലില്‍ കുളിക്കാനിറങ്ങിയ യുവാക്കള്‍ തിരയില്‍പ്പെട്ട് കാണാതായ വാര്‍ത്ത സമൂഹത്തില്‍ ചര്‍ച്ചയായിട്ടുണ്ട്. പെരുന്നാള്‍ അവധി ആഘോഷിക്കാനെത്തിയതായിരുന്നു യുവാക്കള്‍. തിരയില്‍പ്പെട്ട നാലു യുവാക്കളും രക്ഷിക്കാനിറങ്ങിയ ബാസ്‌കറ്റ് ബോള്‍ കോച്ചും അപകടത്തില്‍പ്പെട്ടു. മൃതദേഹങ്ങള്‍ കണ്ടെത്താനുള്ള തിരച്ചില്‍ ഇപ്പോഴും തുടരുകയാണ്.  
ഇത്തരം സംഭവങ്ങള്‍ വിരല്‍ ചൂണ്ടുന്നത് സമൂഹത്തിന്റെ ജാഗ്രതക്കുറവിലേക്കാണ്. കാലാവസ്ഥാ നിരീക്ഷണ കേന്ദ്രവും മറ്റു ഏജന്‍സികളും നല്‍കുന്ന മുന്നറിയിപ്പുകളെ പൂര്‍ണാര്‍ത്ഥത്തില്‍ ഉള്‍ക്കൊള്ളാനോ ചെവിക്കൊള്ളാനോ പലപ്പോഴും സമൂഹം തയ്യാറാവാറില്ലെന്നുള്ളതാണ് വസ്തുത. കൂട്ടത്തില്‍ വിനോദസഞ്ചാര കേന്ദ്രങ്ങളിലെ അപര്യാപ്തതകളും കൂടിയാവുമ്പോള്‍ സ്ഥിതി ഗുരുതരമാകുന്നു.  
മഴക്കാലത്ത് കടല്‍ക്ഷോഭത്തെക്കുറിച്ച് നിരന്തരം മുന്നറിയിപ്പുകള്‍ നല്‍കാറുണ്ട്. മുന്നറിയിപ്പുകള്‍ അവഗണിക്കുന്നവര്‍ തങ്ങളുടെ ജീവനെ തന്നെയാണ് അപായപ്പെടുത്തുന്നതെന്ന് തിരിച്ചറിയണം.അപകടങ്ങളൊഴിവാക്കാനുള്ള ആദ്യ ചുവട് സ്വയംകരുതലുണ്ടാവുക എന്നത് തന്നെയാണ്.  
ന മ്മുടെ സമൂഹത്തില്‍ അപകടങ്ങളെക്കുറിച്ചും അപകടസാഹചര്യങ്ങളില്‍ പ്രവര്‍ത്തിക്കേണ്ട രീതികളെക്കുറിച്ചും കൃത്യമായ ബോധവത്കരണം നടക്കുന്നില്ലെന്നുള്ളത് വ്യക്തമാണ്.രക്ഷപ്പെടുത്താന്‍ ശ്രമിക്കുന്നവര്‍ അപകടത്തില്‍പ്പെടുന്ന സംഭവങ്ങളും ഉണ്ടാകുന്നു. വെള്ളത്തില്‍ വീണ ഒരാളെ രക്ഷിക്കുന്നതില്‍ പ്രത്യേകമായ പരിശീലനം കിട്ടാത്ത ആളുകള്‍ വെള്ളത്തിലിറങ്ങി രക്ഷാപ്രവര്‍ത്തനത്തിന് മുതിരുന്നത് കൂടുതല്‍ അപകടം ക്ഷണിച്ചുവരുത്തും. വെള്ളത്തിലിറങ്ങാതെ നീളമുള്ള ഒരു കയറോ, വടിയോ, അല്ലെങ്കില്‍ പൊങ്ങിക്കിടക്കാവുന്ന എന്തെങ്കിലും സാധനങ്ങളോ ഇട്ടുകൊടുക്കുകയാണ് ആദ്യം ചെയ്യേണ്ടത്. ഒഴിവാക്കാനാവാത്ത സാഹചര്യത്തില്‍ മാത്രമേ വെള്ളത്തിലിറങ്ങാവൂ. വെള്ളത്തിലിറങ്ങിയാലുംഅപകട ത്തില്‍പ്പെട്ടയാള്‍ ശരീരത്തില്‍ പിടിക്കാത്തവിധം ഇടയില്‍ ലൈഫ് ബോയ പോലുള്ള സംവിധാനങ്ങളുണ്ടായിരിക്കണം.  
പു റമെ ശാന്തമായ പല കടല്‍ത്തീരങ്ങളിലും ഉള്ളിലേക്ക് ശക്തിയായി പിടിച്ചു വലിക്കുന്ന സമുദ്രജലപ്രവാഹങ്ങള്‍ അടിയൊഴുക്കുകളായുണ്ടാകാം. നീന്തല്‍ നന്നായി അറിയുന്നൊരാള്‍ക്കുപോലും ഇവിടെ പെട്ടുപോയാല്‍ രക്ഷപ്പെടുക ഏറെക്കുറെ അസാദ്ധ്യമാണ്. ഇത്തരം പ്രദേശങ്ങളിലകപ്പെട്ടയാളുടെ ശരീരം അമ്പത് കിലോമീറ്റര്‍ വരെ വലിച്ചുകൊണ്ടുപോയ സംഭവവും റിപ്പോര്‍ട്ട് ചെയ്യപ്പെട്ടിട്ടുണ്ട്.

അപകടസാദ്ധ്യതയുള്ള പ്രദേശങ്ങള്‍ കണ്ടെത്തുക എന്നതാണ് വിനോദസഞ്ചാര കേന്ദ്രങ്ങളിലെ അപകടങ്ങള്‍ ഒഴിവാക്കുന്നതിന്റെ ആദ്യപടിയായി ചെയ്യേണ്ടത്. അതാത് പ്രദേശങ്ങളിലെ നാട്ടുകാര്‍ , എന്‍.ജി.ഒകള്‍, നെഹ്രുയുവകേന്ദ്ര, മറ്റു സന്നദ്ധ സംഘടനകള്‍ തുടങ്ങിയവരുടെ നേതൃത്വത്തില്‍ ചെറു ചെറു കര്‍മ്മസേനകള്‍ രൂപീകരിക്കുകയും അവര്‍ക്ക് ആവശ്യമായ പരിശീലനവും ബോധവത്കരണവും നല്‍കുകയും വേണം. അവധി ദിവസങ്ങള്‍, വിശേഷ ദിവസങ്ങള്‍ തുടങ്ങി സഞ്ചാരികള്‍ കൂടുതലായി എത്തുന്ന സമയങ്ങളില്‍ ലൈഫ് ഗാര്‍ഡുമാരോടൊപ്പം കര്‍മ്മസേനയിലെ പരിശീലിപ്പിക്കപ്പെട്ട അംഗങ്ങളുടെ സേവനവും ഉറപ്പാക്കണം. മുന്നറിയിപ്പ് നല്‍കുന്ന സൂചനാ ബോര്‍ഡുകള്‍ സ്ഥാപിക്കണം. കൂടാതെ ലൈഫ് ഗാര്‍ഡ്, കോസ്റ്റ്ഗാര്‍ഡ്, നേവി, പൊലീസ് തുടങ്ങി അടിയന്തര സര്‍വീസുകളുടെ നമ്പരുകളും പ്രദര്‍ശിപ്പിക്കണം. അപകട സാദ്ധ്യതാ മേഖലകളില്‍ ആളുകള്‍ യാതൊരു കാരണവശാലും പ്രവേശിക്കാതിരിക്കത്തക്ക വിധം സുരക്ഷാ വേലികള്‍ കെട്ടുന്നതും നല്ലതാണ്. വിനോദസഞ്ചാര വകുപ്പിന്റെ മേല്‍നോട്ടത്തില്‍ ഇവിടെ ഇരുപത്തിനാലു മണിക്കൂറും നിരീക്ഷണം നടത്താനുള്ള കാമറകളും സ്ഥാപിക്കാവുന്നതാണ്. ഇതിനുപുറമെ നിരന്തരമായി ജാഗ്രത പുലര്‍ത്തുന്നതിനുവേണ്ടി പട്രോളിംഗ് സേനകളെയും നിയോഗിക്കാം. ഒരു കാരണവശാലും അപകടമേഖലയിലേക്ക് പ്രവേശിക്കാതിരിക്കുക എന്നത് പ്രധാനമാണ്. കടല്‍ക്ഷോഭം പോലെ മുന്നറിയിപ്പുകള്‍ പുറപ്പെടുവിക്കുന്ന സാഹചര്യത്തില്‍ പ്രത്യേകിച്ചും.

ലൈഫ് ഗാര്‍ഡുമാരുടെ സാഹചര്യങ്ങളും മെച്ചപ്പെടുത്തേണ്ടതുണ്ട്. അവര്‍ക്ക് കൂടുതല്‍ ശാസ്ത്രീയമായ പരിശീലനം ഉറപ്പാക്കണം. അത്യാവശ്യ രക്ഷാപ്രവര്‍ത്തനത്തിനു വേണ്ട കയറ്, ഫ്‌ലഡ് ലൈറ്റുകള്‍, ലൈഫ് ബോട്ട്, ലൈഫ് ബോയ തുടങ്ങിയ പ്രാഥമിക സൗകര്യങ്ങളും ഉപകരണങ്ങളും നിര്‍ബന്ധമായും ലഭ്യമാക്കണം. സ്ഥിരമായ സേവനം ഉറപ്പാക്കുന്നതിനു ലൈഫ് ഗാര്‍ഡുമാര്‍ക്ക് സ്ഥിരനിയമനം നല്‍കാവുന്നതാണ്. ടൂറിസത്തില്‍ നിന്ന് കിട്ടുന്ന വരുമാനത്തിന്റെ ചെറിയ ശതമാനം മാറ്റിവച്ചാല്‍ തന്നെ ഇതു സാധിക്കും  
കോവളം കടലില്‍ പൊലിഞ്ഞത് കുടുംബത്തിനും രാജ്യത്തിനും ഭാവിയാകേണ്ട യുവാക്കളാണ്. കൂടുതല്‍ നഷ്ടങ്ങളുണ്ടാവാതിരിക്കാന്‍ കൂട്ടായ ശ്രമം ഉണ്ടാവണം.ഉണരാന്‍ ഇനിയും വൈകരുത്.  
(ദുരന്തനിവാരണ സെന്റര്‍ മേധാവിയാണ് ലേഖിക)
