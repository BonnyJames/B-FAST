---
title: "നായകന്മാർ മാത്രം അരങ്ങു തകർക്കുന്ന ഇന്ത്യൻ സിനിമയിൽ കുറെ നാളുകൾക്കു ശേഷം ഒരു നായികയെ കണ്ടു മുട്ടി"
date: 2022-10-18T14:00:33
draft: false
categories: ["Society"]
tags: ['actress dushara', 'dushara', 'natchathiram nagargirathu']
author: "Beaumaris"
---

<strong>Mithra Neelima</strong>

പറിച്ചെറിഞ്ഞിട്ടും വിട്ടു പോകാൻ കൂട്ടാക്കാതെ നിൽക്കുന്ന ചിലരെയങ്ങു കൊണ്ട് വന്നിട്ടു തരും ചില ഫിലിം മേക്കർസ്. അതൊരു ലോകോത്തര സിനിമ ആയിരിക്കണം എന്നില്ല. പക്ഷെ കഥ പറഞ്ഞു പോകുന്ന രാഷ്ട്രീയത്തിലേക്ക് നമ്മളറിയാതെ പെടും. പ്രണയിക്കും.തമിഴ് സിനിമ ഇന്ന് നിൽക്കുന്ന ഇടം ലോക സിനിമകളുടെ കൂടെയാണന്നു നിസ്സംശയം പറയാൻ കഴിയും. മാസ്സിന്റേം റിയാലിറ്റി യുടെയും ഫിക്ഷന്റേയും ഇടയിൽ ബാലൻസ് ചെയ്തു പോകുന്ന മാജിക്‌. നായകന്മാർ മാത്രം അരങ്ങു തകർക്കുന്ന ഇന്ത്യൻ സിനിമയിൽ കുറെ നാളുകൾക്കു ശേഷം ഒരു നായികയെ കണ്ടു മുട്ടി.

റെനെ! നച്ചത്രം നാഗർകിറത്‌ ലെ റെനെ! നമുക്ക് ദാരിദ്ര്യം കൊണ്ട് പൊറുതി മുട്ടി കുടുംബം നോക്കാനിറങ്ങിയ നായികമാരെ അറിയാം. അവർക്ക് പറയാൻ ക്ഷയിച്ച ഇല്ലമോ തറവാടോ കാണും. അവർ അറിഞ്ഞോ അറിയാതെയോ കുലമഹിമയെ തോണ്ടി പുറത്തിടും.അല്ലാതെ ഒരു നിലനിൽപ്പ് അവർക്കില്ല.
ന്റെ കുട്ട്യേ.. നെനക്കീ അവസ്ഥ വന്നല്ലോന്നു പരിതപിക്കാൻ ആളുകൾ ഉണ്ടാവും. ഏതെങ്കിലും രാജകുമാരൻ വന്നു അവളുടെ കണ്ണീരൊപ്പും.അതോടെ ശുഭം!
The end!

<img class="size-full wp-image-355221 aligncenter" src="https://cdn.boolokam.com/articles/2022/10/EGGEGHH.jpg" alt="" width="1000" height="666" />ഈ കണ്ണീരു കണ്ടു കരയുന്നത് സിനിമ കാണാൻ പോലും അവകാശമില്ലാതിരുന്ന എന്തിന് ജീവിക്കാൻ പോലും അവകാശം ഇല്ലാത്ത ഒരു കൂട്ടരാണെന്നതാണ് വേറെ വശം. പാട്ടും താളവും ഉച്ഛ്വാസ വായു പോലെ കൊണ്ട് നടക്കുന്നവർ. അഞ്ചു രൂപ ടിക്കറ്റ് എടുക്കുന്നവന്റെ കയ്യടിയിൽ ഉയർന്ന സിനിമ വ്യവസായം.
ഇതൊക്കെ മറ്റൊരു വിഷയമാണ്. പറഞ്ഞാലുംഎഴുതിയാലും തീരാത്ത കടുപ്പപ്പെട്ട വിഷയം. ഞാൻ പറയാൻ തുടങ്ങുന്നത് മലയാള സിനിമയിലെ റെനേമാരെക്കുറിച്ചാണ്.മലയാളിയുടെ വോയറിസ്റ്റിക് കാഴ്ച്ചയിൽ കറുത്ത സ്ത്രീകളെ എവിടെ സ്ഥാനപ്പെടുത്തിയിരിക്കുന്നു എന്നതിൽ മലയാള സിനിമക്കുള്ള പങ്ക് പ്രത്യേകം പറയണ്ടല്ലോ.ഓടിപ്പോയ പി. കെ. റോസിയിലാണ് ചരിത്രം തുടങ്ങേണ്ടത്.വെളുത്ത മിസ്സ്‌. മേരിയെ കറുത്ത പെയിന്റ് അടിപ്പിച്ചു നീലിയാക്കിയ കഥയാണ് ആദ്യകാലങ്ങളിലെ ബോക്സ്‌ ഓഫീസ് വാരി സിനിമകളിൽ ഒന്ന്.

ദളിത് സ്ത്രീ ആയി അഭിനയിച്ചത് കൃസ്ത്യാനി ആയ മിസ്സ്‌ മേരി ആയിരുന്നല്ലോന്നുള്ള ആശ്വാസം കൊണ്ട് മലയാളി പ്രേക്ഷകർ തിയേറ്റർ വീട്ടിറങ്ങി. അവിടുന്നിങ്ങോട്ട് കറുത്തമ്മ മുതൽ നോക്കിയാൽ സംവിധായകർ അവതരിപ്പിച്ചിരിക്കുന്ന അടിസ്ഥാന വിഭാഗത്തിലുള്ള മനുഷ്യസ്ത്രീകൾ എല്ലാം സവർണ പശ്ചാത്തലത്തിൽ നിന്നുള്ളവരാണ്. അതല്ലാതെ അവർക്കൊരു ചോയ്സ് ഇല്ല. (അഭിനയിക്കാൻ അറിയാവുന്നവരെ കൊണ്ടല്ലേ അഭിനയിപ്പിക്കാൻ പറ്റൂ എന്ന് ഇന്നും കറുപ്പ് പെയിന്റ് അടിച്ചു വരുന്ന നായികമാരുടെ കാര്യത്തിൽ കേൾക്കുന്ന കമന്റുകളാണ്.)

സ്ഥിരം വേലക്കാരി ജാനുമാരെ കണ്ടു പോകാം എന്നല്ലാതെ ഒരു കീഴാള സ്ത്രീ നായികയാവുന്നതൊന്നും സങ്കൽപ്പിക്കാൻ ആരെക്കൊണ്ടും സാധിക്കില്ല.ഇവർക്കിങ്ങനെ അല്ലാതെ വേറെന്തു വേഷം ആണ് യോജിക്കുക? ദാരിദ്ര്യവും ദുഖവും അല്ലാതെ ഇവർക്ക് വേറെ എന്തറിയാം എന്ന ലൈൻ!
ലോഹിതദാസിന്റെ മിസോജനിസ്റ്റ് ഹീറോസ് സിനിമകളിലെ നായികമാരിൽ ഭൂതക്കണ്ണാടിയിലെ ശ്രീലക്ഷ്മിയും വീണ്ടും ചില വീട്ടുകാര്യങ്ങളിലെ സംയുക്തവർമയും കസ്തൂരി മാനിലെ മീര ജാസ്മിനും ആണ് കുറച്ചെങ്കിലും ഈ സങ്കൽപ്പങ്ങളിൽ പുറത്ത് നിൽക്കുന്നവർ.പിന്നീട് കിസ്മത്ത് എന്ന സിനിമയിലെ ശ്രുതി മേനോന്റെ കഥാപാത്രം.

കമ്മട്ടിപ്പാടം സിനിമആക്കിയപ്പോൾ പോലും ഒരു നല്ല നായികയെ കിട്ടിയില്ല എന്നുള്ളതാണ് വസ്തുത.വീണ്ടും ചില വീട്ടുകാര്യങ്ങളിൽ സംയുക്ത യുടെ കഥാപാത്രത്തെ എനിക്കിപ്പോൾ വലിയ ഇഷ്ടമാണ്."റോയിച്ചന് വേണമെങ്കിൽ എന്റെ കൂടെ വരാം വരാതിരിക്കാം അത് റോയിച്ചന്റെ ഇഷ്ടം"! എന്നൊരു സവർണ നായകന്റെ മുഖത്ത് നോക്കി കീഴാളരെന്നു അടയാളപ്പെടുത്തിവെച്ചിരിക്കുന്ന ഒരു സ്ത്രീ ആദ്യമായിട്ടു പറയുന്നു.

<img class="wp-image-355222 aligncenter" src="https://cdn.boolokam.com/articles/2022/10/SVSFWWF.jpg" alt="" width="679" height="679" />അയാളെയും എനിക്കിഷ്ടമാണ്.അവൾക്കു വേണ്ടി നിന്നിരുന്ന സ്വർഗം വേണ്ടെന്നു വെച്ച നായകനെ.സാധാരണ അവിഞ്ഞ പ്രേമ മെലോ ഡ്രാമകളും പ്രണയത്തിനുവേണ്ടി മതം മാറാനും സ്വന്തം നിലനിൽപ്പു വരെ അപകടത്തിൽ പെടുത്താനും സാധ്യതയുള്ള ഇമോഷണലി weak ആയ റിയൽ ലൈഫ് നായികമാരെ കണ്ടു ശീലിച്ചിരുന്ന ഒരു കാലത്തിൽ ഒരുദളിത് സ്ത്രീ തന്റെ പുരുഷനെ വിളിച്ചിറക്കി കൊണ്ട് വന്നു അന്തസ്സായി ജീവിക്കുക. അല്ലെങ്കിൽ അയാളെ ജീവിതം എന്താണെന്നു പഠിപ്പിക്കുക. സത്യത്തിൽ വീണ്ടും ചില വീട്ടുകാര്യങ്ങളിലെ ആ മണ്ണാത്തി പെണ്ണാണ് അതിലേ ഹീറോ.വളരെ ട്രിക്കി ആയ സ്മാർട്ട്‌ ആയ നായിക.സിനിമ കാണുന്ന കാലത്ത് അത്രയൊന്നും ചിന്തിച്ചിരുന്നില്ല. ഭാഗ്യലക്ഷ്മിയുടെ ഡബ്ബിങ്ങും സംയുക്ത യുടെ ആക്ടിങ് ഉം ആ കഥാപാത്രത്തിന് മിഴിവേകി എന്ന് തന്നെ പറയാം. സംയുക്തയുടെ debut ആയിരുന്നെങ്കിലും ആ കഥാപാത്രത്തേക്കാൾ മികച്ച ഒന്ന് സംയുക്ത ചെയ്തിട്ടില്ല എന്നുള്ളതാണ് എനിക്ക് തോന്നിയിട്ടുള്ളത്. ലോഹിത ദാസിന്റെ സ്ക്രിപ്റ്റ് തന്നെ, മുഖ്യം.

കിസ്മത്തിലെ ദളിത് നായികയുടെ വേഷം ചെയ്യാൻ ആരും തയ്യാറായിരുന്നില്ല എന്നും അവർ ചെയ്യാതിരുന്നത്‌ തനിക്ക് അനുഗ്രഹം ആയിരുന്നു എന്നും പിന്നീട് ശ്രുതി മേനോൻ അഭിമുഖത്തിൽ പറയുന്നുണ്ട്. സംയുക്ത വർമ്മയുടെ മണ്ണാത്തി പെണ്ണിന്റെ വേഷം കണ്ടിട്ട് കൊച്ചച്ചൻ തിയേറ്റർ ലിരുന്നു കരഞ്ഞതും ഒരു അഭിമുഖത്തിൽ അവരുടെ കുഞ്ഞമ്മ പറഞ്ഞതും വായിച്ചിട്ടുണ്ട്.ജാതീയത എങ്ങനെ ഒക്കെ ആണ് വർക്ക്‌ ചെയ്യുന്നത് ആരോടും പ്രത്യേകിച്ചൊന്നും പറയേണ്ട പോലും ആവശ്യമില്ലല്ലോ.കറുപ്പ് പെയിന്റ് അടിച്ച വെളുത്ത നായികമാരെ പിന്നീടും കണ്ടിട്ടുണ്ട്.

ജാതിയുടെ അടിച്ചമർത്തലിൽ നിന്നും ഒരു ജനത സംഗീതം കൊണ്ടും കലകൾ കൊണ്ടും ക്രാഫ്റ്റുകൾ കൊണ്ടും survive ചെയ്ത കഥകൾ ആരും കാണാതിരിക്കുന്നത്‌ എന്താണ്?ചുറ്റും നോക്കിയാൽ റെനെ യെ പോലെ എത്ര പെൺകുട്ടികൾ.മരിച്ചു മണ്ണടിയുന്ന വരെ സ്വന്തം സ്വത്വം മാത്രം കൊണ്ട് അപരാധി ആയി മാറേണ്ടി വരും എന്നറിയാവുന്നത് കൊണ്ട് ചുറ്റുപാടുകളുടെ സമ്മർദ്ദങ്ങളെ ധൈര്യപൂർവ്വം നേരിടുന്ന അവയോട് മല്ലിടുന്ന എത്ര എത്ര സ്ത്രീകൾ!!അടിമുടി സവർണമായ മലയാള സിനിമ ഒരിക്കൽ പോലും കാണാതിരിക്കുന്ന കണ്ടിട്ടും മുഖം തിരിക്കുന്ന ഗ്രേസ് ഉള്ള എത്രയോ പെൺകുട്ടികൾ.

റെനെ കസേര വലിച്ചിട്ടിരിക്കുന്നത് അവരുടെയൊക്കെ ഉള്ളിലാണ്. അല്ല എന്റെ ഉള്ളിലാണ്. അടിമുടി രാഷ്ട്രീയവും ഫെമിനിസവും പറഞ്ഞു കൊണ്ട് ലൈഫ് നെ വളരെ ഈസി ആയി ഞെരുക്കി കൊണ്ട് കടന്നു പോയ വഴികളെ അതിജീവിച്ചു കൊണ്ട് റെനെ എന്റെ ഹൃദയത്തിൽ ആണ് നിറഞ്ഞിരിക്കുന്നത്.
പാ. രഞ്ജിത്ത് അല്ലാതെ വേറെ ആർക്കായാലും സാധിക്കാത്ത ഒന്ന്.
Love you dushara
Love you റെനെ ❤


![നായകന്മാർ മാത്രം അരങ്ങു തകർക്കുന്ന ഇന്ത്യൻ സിനിമയിൽ കുറെ നാളുകൾക്കു ശേഷം ഒരു നായികയെ കണ്ടു മുട്ടി](https://cdn.boolokam.com/articles/2022/10/EGGEGHH.jpg)**Mithra Neelima** പറിച്ചെറിഞ്ഞിട്ടും വിട്ടു പോകാൻ കൂട്ടാക്കാതെ നിൽക്കുന്ന ചിലരെയങ്ങു കൊണ്ട് വന്നിട്ടു തരും ചില ഫിലിം മേക്കർസ്. അതൊരു ലോകോത്തര സിനിമ ആയിരിക്കണം എന്നില്ല. പക്ഷെ കഥ പറഞ്ഞു പോകുന്ന രാഷ്ട്രീയത്തിലേക്ക് നമ്മളറിയാതെ പെടും. പ്രണയിക്കും.തമിഴ് സിനിമ ഇന്ന് നിൽക്കുന്ന ഇടം ലോക സിനിമകളുടെ കൂടെയാണന്നു നിസ്സംശയം പറയാൻ കഴിയും. മാസ്സിന്റേം റിയാലിറ്റി യുടെയും ഫിക്ഷന്റേയും ഇടയിൽ ബാലൻസ് ചെയ്തു പോകുന്ന മാജിക്‌. നായകന്മാർ മാത്രം അരങ്ങു തകർക്കുന്ന ഇന്ത്യൻ സിനിമയിൽ കുറെ നാളുകൾക്കു ശേഷം ഒരു നായികയെ കണ്ടു മുട്ടി. റെനെ! നച്ചത്രം നാഗർകിറത്‌ ലെ റെനെ! നമുക്ക് ദാരിദ്ര്യം കൊണ്ട് പൊറുതി മുട്ടി കുടുംബം നോക്കാനിറങ്ങിയ നായികമാരെ അറിയാം. അവർക്ക് പറയാൻ ക്ഷയിച്ച ഇല്ലമോ തറവാടോ കാണും. അവർ അറിഞ്ഞോ അറിയാതെയോ കുലമഹിമയെ തോണ്ടി പുറത്തിടും.അല്ലാതെ ഒരു നിലനിൽപ്പ് അവർക്കില്ല. ന്റെ കുട്ട്യേ.. നെനക്കീ അവസ്ഥ വന്നല്ലോന്നു പരിതപിക്കാൻ ആളുകൾ ഉണ്ടാവും. ഏതെങ്കിലും രാജകുമാരൻ വന്നു അവളുടെ കണ്ണീരൊപ്പും.അതോടെ ശുഭം! The end! ഈ കണ്ണീരു കണ്ടു കരയുന്നത് സിനിമ കാണാൻ പോലും അവകാശമില്ലാതിരുന്ന എന്തിന് ജീവിക്കാൻ പോലും അവകാശം ഇല്ലാത്ത ഒരു കൂട്ടരാണെന്നതാണ് വേറെ വശം. പാട്ടും താളവും ഉച്ഛ്വാസ വായു പോലെ കൊണ്ട് നടക്കുന്നവർ. അഞ്ചു രൂപ ടിക്കറ്റ് എടുക്കുന്നവന്റെ കയ്യടിയിൽ ഉയർന്ന സിനിമ വ്യവസായം. ഇതൊക്കെ മറ്റൊരു വിഷയമാണ്. പറഞ്ഞാലുംഎഴുതിയാലും തീരാത്ത കടുപ്പപ്പെട്ട വിഷയം. ഞാൻ പറയാൻ തുടങ്ങുന്നത് മലയാള സിനിമയിലെ റെനേമാരെക്കുറിച്ചാണ്.മലയാളിയുടെ വോയറിസ്റ്റിക് കാഴ്ച്ചയിൽ കറുത്ത സ്ത്രീകളെ എവിടെ സ്ഥാനപ്പെടുത്തിയിരിക്കുന്നു എന്നതിൽ മലയാള സിനിമക്കുള്ള പങ്ക് പ്രത്യേകം പറയണ്ടല്ലോ.ഓടിപ്പോയ പി. കെ. റോസിയിലാണ് ചരിത്രം തുടങ്ങേണ്ടത്.വെളുത്ത മിസ്സ്‌. മേരിയെ കറുത്ത പെയിന്റ് അടിപ്പിച്ചു നീലിയാക്കിയ കഥയാണ് ആദ്യകാലങ്ങളിലെ ബോക്സ്‌ ഓഫീസ് വാരി സിനിമകളിൽ ഒന്ന്. ദളിത് സ്ത്രീ ആയി അഭിനയിച്ചത് കൃസ്ത്യാനി ആയ മിസ്സ്‌ മേരി ആയിരുന്നല്ലോന്നുള്ള ആശ്വാസം കൊണ്ട് മലയാളി പ്രേക്ഷകർ തിയേറ്റർ വീട്ടിറങ്ങി. അവിടുന്നിങ്ങോട്ട് കറുത്തമ്മ മുതൽ നോക്കിയാൽ സംവിധായകർ അവതരിപ്പിച്ചിരിക്കുന്ന അടിസ്ഥാന വിഭാഗത്തിലുള്ള മനുഷ്യസ്ത്രീകൾ എല്ലാം സവർണ പശ്ചാത്തലത്തിൽ നിന്നുള്ളവരാണ്. അതല്ലാതെ അവർക്കൊരു ചോയ്സ് ഇല്ല. (അഭിനയിക്കാൻ അറിയാവുന്നവരെ കൊണ്ടല്ലേ അഭിനയിപ്പിക്കാൻ പറ്റൂ എന്ന് ഇന്നും കറുപ്പ് പെയിന്റ് അടിച്ചു വരുന്ന നായികമാരുടെ കാര്യത്തിൽ കേൾക്കുന്ന കമന്റുകളാണ്.) സ്ഥിരം വേലക്കാരി ജാനുമാരെ കണ്ടു പോകാം എന്നല്ലാതെ ഒരു കീഴാള സ്ത്രീ നായികയാവുന്നതൊന്നും സങ്കൽപ്പിക്കാൻ ആരെക്കൊണ്ടും സാധിക്കില്ല.ഇവർക്കിങ്ങനെ അല്ലാതെ വേറെന്തു വേഷം ആണ് യോജിക്കുക? ദാരിദ്ര്യവും ദുഖവും അല്ലാതെ ഇവർക്ക് വേറെ എന്തറിയാം എന്ന ലൈൻ! ലോഹിതദാസിന്റെ മിസോജനിസ്റ്റ് ഹീറോസ് സിനിമകളിലെ നായികമാരിൽ ഭൂതക്കണ്ണാടിയിലെ ശ്രീലക്ഷ്മിയും വീണ്ടും ചില വീട്ടുകാര്യങ്ങളിലെ സംയുക്തവർമയും കസ്തൂരി മാനിലെ മീര ജാസ്മിനും ആണ് കുറച്ചെങ്കിലും ഈ സങ്കൽപ്പങ്ങളിൽ പുറത്ത് നിൽക്കുന്നവർ.പിന്നീട് കിസ്മത്ത് എന്ന സിനിമയിലെ ശ്രുതി മേനോന്റെ കഥാപാത്രം. കമ്മട്ടിപ്പാടം സിനിമആക്കിയപ്പോൾ പോലും ഒരു നല്ല നായികയെ കിട്ടിയില്ല എന്നുള്ളതാണ് വസ്തുത.വീണ്ടും ചില വീട്ടുകാര്യങ്ങളിൽ സംയുക്ത യുടെ കഥാപാത്രത്തെ എനിക്കിപ്പോൾ വലിയ ഇഷ്ടമാണ്."റോയിച്ചന് വേണമെങ്കിൽ എന്റെ കൂടെ വരാം വരാതിരിക്കാം അത് റോയിച്ചന്റെ ഇഷ്ടം"! എന്നൊരു സവർണ നായകന്റെ മുഖത്ത് നോക്കി കീഴാളരെന്നു അടയാളപ്പെടുത്തിവെച്ചിരിക്കുന്ന ഒരു സ്ത്രീ ആദ്യമായിട്ടു പറയുന്നു. ![](https://cdn.boolokam.com/articles/2022/10/SVSFWWF.jpg)അയാളെയും എനിക്കിഷ്ടമാണ്.അവൾക്കു വേണ്ടി നിന്നിരുന്ന സ്വർഗം വേണ്ടെന്നു വെച്ച നായകനെ.സാധാരണ അവിഞ്ഞ പ്രേമ മെലോ ഡ്രാമകളും പ്രണയത്തിനുവേണ്ടി മതം മാറാനും സ്വന്തം നിലനിൽപ്പു വരെ അപകടത്തിൽ പെടുത്താനും സാധ്യതയുള്ള ഇമോഷണലി weak ആയ റിയൽ ലൈഫ് നായികമാരെ കണ്ടു ശീലിച്ചിരുന്ന ഒരു കാലത്തിൽ ഒരുദളിത് സ്ത്രീ തന്റെ പുരുഷനെ വിളിച്ചിറക്കി കൊണ്ട് വന്നു അന്തസ്സായി ജീവിക്കുക. അല്ലെങ്കിൽ അയാളെ ജീവിതം എന്താണെന്നു പഠിപ്പിക്കുക. സത്യത്തിൽ വീണ്ടും ചില വീട്ടുകാര്യങ്ങളിലെ ആ മണ്ണാത്തി പെണ്ണാണ് അതിലേ ഹീറോ.വളരെ ട്രിക്കി ആയ സ്മാർട്ട്‌ ആയ നായിക.സിനിമ കാണുന്ന കാലത്ത് അത്രയൊന്നും ചിന്തിച്ചിരുന്നില്ല. ഭാഗ്യലക്ഷ്മിയുടെ ഡബ്ബിങ്ങും സംയുക്ത യുടെ ആക്ടിങ് ഉം ആ കഥാപാത്രത്തിന് മിഴിവേകി എന്ന് തന്നെ പറയാം. സംയുക്തയുടെ debut ആയിരുന്നെങ്കിലും ആ കഥാപാത്രത്തേക്കാൾ മികച്ച ഒന്ന് സംയുക്ത ചെയ്തിട്ടില്ല എന്നുള്ളതാണ് എനിക്ക് തോന്നിയിട്ടുള്ളത്. ലോഹിത ദാസിന്റെ സ്ക്രിപ്റ്റ് തന്നെ, മുഖ്യം. കിസ്മത്തിലെ ദളിത് നായികയുടെ വേഷം ചെയ്യാൻ ആരും തയ്യാറായിരുന്നില്ല എന്നും അവർ ചെയ്യാതിരുന്നത്‌ തനിക്ക് അനുഗ്രഹം ആയിരുന്നു എന്നും പിന്നീട് ശ്രുതി മേനോൻ അഭിമുഖത്തിൽ പറയുന്നുണ്ട്. സംയുക്ത വർമ്മയുടെ മണ്ണാത്തി പെണ്ണിന്റെ വേഷം കണ്ടിട്ട് കൊച്ചച്ചൻ തിയേറ്റർ ലിരുന്നു കരഞ്ഞതും ഒരു അഭിമുഖത്തിൽ അവരുടെ കുഞ്ഞമ്മ പറഞ്ഞതും വായിച്ചിട്ടുണ്ട്.ജാതീയത എങ്ങനെ ഒക്കെ ആണ് വർക്ക്‌ ചെയ്യുന്നത് ആരോടും പ്രത്യേകിച്ചൊന്നും പറയേണ്ട പോലും ആവശ്യമില്ലല്ലോ.കറുപ്പ് പെയിന്റ് അടിച്ച വെളുത്ത നായികമാരെ പിന്നീടും കണ്ടിട്ടുണ്ട്. ജാതിയുടെ അടിച്ചമർത്തലിൽ നിന്നും ഒരു ജനത സംഗീതം കൊണ്ടും കലകൾ കൊണ്ടും ക്രാഫ്റ്റുകൾ കൊണ്ടും survive ചെയ്ത കഥകൾ ആരും കാണാതിരിക്കുന്നത്‌ എന്താണ്?ചുറ്റും നോക്കിയാൽ റെനെ യെ പോലെ എത്ര പെൺകുട്ടികൾ.മരിച്ചു മണ്ണടിയുന്ന വരെ സ്വന്തം സ്വത്വം മാത്രം കൊണ്ട് അപരാധി ആയി മാറേണ്ടി വരും എന്നറിയാവുന്നത് കൊണ്ട് ചുറ്റുപാടുകളുടെ സമ്മർദ്ദങ്ങളെ ധൈര്യപൂർവ്വം നേരിടുന്ന അവയോട് മല്ലിടുന്ന എത്ര എത്ര സ്ത്രീകൾ!!അടിമുടി സവർണമായ മലയാള സിനിമ ഒരിക്കൽ പോലും കാണാതിരിക്കുന്ന കണ്ടിട്ടും മുഖം തിരിക്കുന്ന ഗ്രേസ് ഉള്ള എത്രയോ പെൺകുട്ടികൾ. റെനെ കസേര വലിച്ചിട്ടിരിക്കുന്നത് അവരുടെയൊക്കെ ഉള്ളിലാണ്. അല്ല എന്റെ ഉള്ളിലാണ്. അടിമുടി രാഷ്ട്രീയവും ഫെമിനിസവും പറഞ്ഞു കൊണ്ട് ലൈഫ് നെ വളരെ ഈസി ആയി ഞെരുക്കി കൊണ്ട് കടന്നു പോയ വഴികളെ അതിജീവിച്ചു കൊണ്ട് റെനെ എന്റെ ഹൃദയത്തിൽ ആണ് നിറഞ്ഞിരിക്കുന്നത്. പാ. രഞ്ജിത്ത് അല്ലാതെ വേറെ ആർക്കായാലും സാധിക്കാത്ത ഒന്ന്. Love you dushara Love you റെനെ ❤
