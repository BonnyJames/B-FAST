---
title: "സത്യന്‍, പ്രേംനസീര്‍.. എന്നിവരുടെ കയ്യില്‍ നിന്നും ഇടിവാങ്ങി കൂട്ടിയ ജാംബവാന്‍ 'സാന്‍ഡോ കൃഷ്ണന്‍'"
date: 2021-07-08T08:24:19
draft: false
categories: ["Society"]
tags: ['Aaron Judge', 'ACTOR sando krishnan', 'gopalakrishnan', 'sando krishnan']
author: "Beaumaris"
---

<strong>Written by Gopalakrishnan</strong>

<strong>"ജാംബവാന്‍" സാന്‍ഡോ കൃഷ്ണന്‍</strong>

സത്യന്‍.. പ്രേംനസീര്‍.. എന്നിവരുടെ കയ്യില്‍ നിന്നും ഇടിവാങ്ങി കൂട്ടിയവരുടെ ലിസ്റ്റ് എടുത്താല്‍ അതില്‍ ആദ്യ വരുന്ന പേരുകളിൽ ഒന്ന് സാന്‍ഡോ കൃഷ്ണന്റെതാകും.. ഒരുപക്ഷെ സിനിമയില്‍ വിവിധ ഭാഷകളില്‍ ഏറ്റവും കൂടുതല്‍ "ഗുണ്ട" റോളുകള്‍ കൈകാര്യം ചെയ്തതിനു ഒരു ഗിന്നസ് റെക്കോര്‍ഡ്‌ കൊടുക്കേണ്ട നടന്‍!! 1940 മുതല്‍ ഏകദേശം അമ്പതു വര്‍ഷക്കാലം ചെറുതും ഇത്തിരി വലുതുമായ റോളുകളില്‍ ആയിരത്തോളം സിനിമകളില്‍ സാന്‍ഡോ കൃഷ്ണന്‍റെ രൂപം സിനിമാ പ്രേക്ഷകര്‍ കണ്ടിട്ടുണ്ട്.

1920ല്‍ പാലക്കാട് ജനിച്ച കൃഷ്ണന്‍ നായര്‍.. തന്‍റെ പന്ത്രണ്ടാമത്തെ വയസ്സില്‍ ഒറ്റപ്പാലത്ത് മഹാത്മാ ഗാന്ധിജിയുടെ പ്രസംഗം കേള്‍ക്കാനിടയാവുകയും അതില്‍ നിന്നും പ്രേരിതനായി താന്‍ പഠിച്ചിരുന്ന സ്കൂളിലെ വിദ്യാര്‍ത്ഥികളോട് അധ്യാപകര്‍ കാണിച്ചിരുന്ന ജാതിവിവേചനത്തിനെതിരെ ശബ്ദമുയര്‍ത്തിയ കുറ്റത്തിന് പോലീസ് സ്റ്റേഷനില്‍ കയറുകയും പിന്നെ അവിടെ നിന്നിറങ്ങി, നാട്ടില്‍ നിന്നും ഒളിച്ചോടി മദിരാശിയിലേക്ക് എത്തുകയുമായിരുന്നു.. അവിടെ ചായക്കടയില്‍ ജോലിചെയ്തു..

ശരീരം നന്നായി കാത്തു സൂക്ഷിക്കുന്നതില്‍ തല്പരനായിരുന്നു.. 20 വയസ്സ് തികയും മുമ്പേ ഉറച്ച ശരീരമുണ്ടാക്കാനായത് കൃഷ്ണന്‍ നായര്‍ക്ക് നേട്ടമായി. .മുപ്പതുകളുടെ അവസാനം മോഡേണ്‍ തിയേറ്റഴ്സ് കമ്പ രാമായണത്തെ അടിസ്ഥാനമാക്കി നിര്‍മ്മിച്ച "" കമ്പര്‍ ( കല്‍വിയിന്‍ വെട്രി ) " എന്ന തമിഴ് ചിത്രത്തില്‍ സുബ്ബയ്യാ ഭാഗവതര്‍ അവതരിപ്പിച്ച കമ്പരുടെ കഥാപാത്രം സമുദ്ര തീരത്ത് ചെന്ന് പാട്ടുപാടി സരസ്വതി ദേവിയെ പ്രസാദിപ്പിയ്ക്കുന്ന രംഗത്തില്‍ അവിടെ സരസ്വതി ദര്‍ശന ഭാഗ്യം തേടിയെത്തിയ പലരില്‍ ഒരാളായി കൃഷ്ണന്‍ നായരും ഇടംപിടിച്ചു.. എന്തായാലും ആ സരസ്വതി കടാക്ഷം വെറുതെയായില്ല.. കൃഷ്ണന്‍ നായരുടെ ഭാഗ്യത്തിന് ആ മുഖം ക്യാമറയില്‍ പതിഞ്ഞു.. തിയറ്റര്‍ സ്ക്രീനിലും അത് തെളിഞ്ഞു കണ്ടു. പിന്നീട് തമിഴ് സിനിമകളില്‍ ചെറിയ ചെറിയ കഥാപാത്രങ്ങള്‍ കൃഷ്ണന്‍ നായര്‍ക്ക് ലഭിച്ചു..

കൃഷ്ണന്‍ നായര്‍ സാന്‍ഡോ കൃഷ്ണനാവുന്നത് 1941ലായിരുന്നു.. ചെട്ടിനാടില്‍ കാരക്കുടി എന്ന പ്രദേശത്ത് തന്‍റെ കൂട്ടുകാരന്‍ സാന്‍ഡോ നടേശന്‍ പിള്ളയുടെ കൂടെ ഒരിയ്ക്കല്‍ കൃഷ്ണന്‍ നായരുമെത്തി.. അപ്പോഴവിടെ ഒരു മത്സരം നടക്കുന്നുണ്ടായിരുന്നു.. അവിടെവച്ച് നല്ല ഭാരമുള്ള വലിയ കല്ല് പുഷ്പം പോലെ ഉയര്‍ത്തിയെടുത്ത കൃഷ്ണന്‍ നായരുടെ പ്രകടനം കണ്ട് അവിടെയുണ്ടായിരുന്ന പുതുക്കോട്ട രാജാവ് കൃഷ്ണന്‍ നായര്‍ക്ക് ഒരു പവന്‍ സമ്മാനമായി കൊടുക്കുകയും അതോടൊപ്പം സാന്‍ഡോ എന്ന വിളിപ്പേരും കൂടി നല്‍കുകയും ചെയ്തു.. പിന്നീടങ്ങോട്ട് സിനിമയുടെ ടൈറ്റില്‍ കാര്‍ഡില്‍ എഴുതിയിരുന്നത് സാന്‍ഡോ കൃഷ്ണന്‍ എന്നായിരുന്നു.. അടിതടകളും അഭ്യാസമുറകളും വശമുണ്ടായിരുന്നതിനാല്‍, അഭിനയിച്ചിരുന്ന സിനിമകളിലൊക്കെ സംഘട്ടന സംവിധാനവും സാന്‍ഡോ കൃഷ്ണന്‍ തന്നെ നിര്‍വഹിച്ചു.. അങ്ങനെ സാന്‍ഡോ കൃഷ്ണനു സ്റ്റണ്ട് കൃഷ്ണന്‍ എന്ന പേരും ലഭിച്ചു.. ആ യാത്രയില്‍ പുലികേശി എന്നൊരു അഭ്യാസിയെ സാന്‍ഡോ കൃഷ്ണന്‍ തന്‍റെ പ്രധാന ശിഷ്യനായി കൂടെക്കൂട്ടി..

കെ സോമുവിന്‍റെ സംവിധാനത്തില്‍ അമ്പതുകളുടെ അവസാനം റിലീസായ സമ്പൂര്‍ണ്ണ രാമായണം എന്ന സിനിമയിലെ ഹനുമാന്‍ വേഷമാണ് സാന്‍ഡോ കൃഷ്ണന്‍റെ കരിയറിലെ ഏറ്റവും നല്ല കഥാപാത്രം.. ആ സിനിമയില്‍ നിന്നും ലഭിച്ച 25000 രൂപയായിരുന്നു അഭിനേതാവെന്ന നിലയില്‍ സാന്‍ഡോ കൃഷ്ണന് ലഭിച്ച ഏറ്റവും ഉയര്‍ന്ന ശമ്പളവും.. ഏതാണ്ട് രണ്ടര വര്‍ഷത്തോളം ഈ സിനിമയ്ക്ക് വേണ്ടി സാന്‍ഡോ കൃഷ്ണന്‍ പ്രവര്‍ത്തിച്ചു.. ആ സമയത്ത് മറ്റു സിനിമകളില്‍ സ്റ്റണ്ട് മാസ്റ്ററായി സഹകരിയ്ക്കാൻ സാധിച്ചില്ല.. അതിനാല്‍ തനിയ്ക്ക് വന്ന സിനിമകള്‍ അദ്ദേഹം ശിഷ്യന്‍ പുലികേശിയ്ക്ക് നല്‍കി.. പുലികേശിയ്ക്കും സാന്‍ഡോയുടെ മറ്റൊരു ശിഷ്യന്‍ ത്യാഗരാജനും അങ്ങനെ സംഘട്ടന സംവിധായക പദവിയിലേക്ക് സ്ഥാനക്കയറ്റം ലഭിച്ചത് സാന്‍ഡോ കൃഷ്ണനിലൂടെ ആയിരുന്നു..

സമ്പൂര്‍ണ്ണ മഹാഭാരതം ഷൂട്ടിംഗ് ചിത്രീകരണം നടന്നിരുന്ന സമയത്ത്, അതേ സ്റ്റുഡിയോയിൽ മറ്റൊരു ഫ്ലോറിൽ, പി കെ സത്യപാലിന്‍റെ നിര്‍മ്മാണത്തില്‍ സത്യന്‍ നായകനായ " മിന്നുന്നതെല്ലാം പൊന്നല്ല.."" എന്ന സിനിമയുടെ ഷൂട്ടിംഗ് നടക്കുന്നുണ്ടായിരുന്നു.. ആ സിനിമയില്‍ സത്യപാലന്‍ അവതരിപ്പിച്ച "ധനപാലൻ"‍ എന്ന വില്ലന്‍ കഥാപാത്രത്തിന്‍റെ ഗുണ്ടയുമായി സത്യന്‍ മല്‍പിടുത്തം നടത്തുന്ന സീനുണ്ടായിരുന്നു.. സത്യനുമായി ഗുസ്തി പിടിയ്ക്കാന്‍ പറ്റിയ ആളെ നോക്കുന്ന സമയത്താണ് സാന്‍ഡോ കൃഷ്ണനെ സത്യപാല്‍ ശ്രദ്ധിച്ചത്.. ഉടനെ ആ റോളിലേക്ക് കൃഷ്ണനെ കൊണ്ടുവരികയും ആ സംഘട്ടന രംഗം സംവിധാനം ചെയ്തു സത്യനുമായി സ്റ്റണ്ട് ചെയ്‌തുകൊണ്ട്‌ സാന്‍ഡോ കൃഷ്ണന്‍ മലയാള സിനിമയിലേക്കും പ്രവേശിച്ചു.. ഈ സിനിമയില്‍ അദ്ദേഹത്തിന്‍റെ ഗുണ്ടാ കഥാപാത്രത്തിന് സാന്‍ഡോ എന്നായിരുന്നു പേരും കൊടുത്തത്..
അങ്ങനെ മലയാളത്തിലും തമിഴിലും തെലുങ്കിലും ഇടയ്ക്കൊക്കെ ഹിന്ദിയിലും സജീവമായി അഭിനയിച്ചിരുന്ന കാലത്തായിരുന്നു ശ്രീ ടി ഈ വാസുദേവന്‍, താന്‍ നിര്‍മ്മിയ്ക്കുന്ന പുതിയ ചിത്രം "സത്യഭാമ"യിലേക്ക് സാന്‍ഡോ കൃഷ്ണനെ ക്ഷണിച്ചത്..

""ഇതുവരെ താന്‍ മറ്റുള്ള പ്രധാന വില്ലന്മാരുടെ ഗുണ്ടയായിട്ടല്ലേ നടിച്ചത്!! സ്വന്തം കാര്യത്തിനു വേണ്ടി ആരോടും അടിപിടി നടത്തിയിട്ടില്ലല്ലോ.. എന്‍റെ അടുത്ത സിനിമയില്‍ നീയാണ് പ്രധാന വില്ലന്‍.. പ്രേംനസീറിനോട് പത്തു മിനിറ്റോളം സ്റ്റണ്ട് ചെയ്യുന്ന ആ കഥാപാത്രത്തിന്‍റെ പേര് ജാംബവാന്‍..!!""
അതുകേട്ട് സാന്‍ഡോ കൃഷ്ണന് വലിയ സന്തോഷമായി.. പക്ഷെ ഒരൊറ്റ കുഴപ്പമേയുള്ളൂ.. ഇതുവരെ ചെയ്തു പോന്നിരുന്ന ഹനുമാന്‍ വേഷം പോലെയല്ല ജാംബവാന്‍.. സ്ക്രീനില്‍ ജാംബവാനായി വേഷമിട്ടു നില്‍ക്കുന്ന തന്റെ രൂപം കണ്ടാല്‍ സ്വന്തം അമ്മയ്ക്ക് പോലും മനസ്സിലാവില്ല.. ജാംബവാന്‍റെ മേക്കപ്പ് അതുപോലെയാണ്!! എന്നാലും സാരമില്ല.. അഭിനയിയ്ക്കുക തന്നെ.. മോഷണം പോയ സ്യമന്തകം രത്നം തേടി കാട്ടിലെ ഗുഹയിലെത്തിയ പ്രേം നസീര്‍ എന്ന ശ്രീ കൃഷ്ണനെ സാന്‍ഡോ കൃഷ്ണന്‍ എന്ന ജാംബവാന്‍ നേരിട്ടു.. നല്ല പൊരിഞ്ഞയടി.. സാന്‍ഡോ കൃഷ്ണന്‍ തന്നെയായിരുന്നു ആ സിനിമയുടെ സംഘട്ടന സംവിധാനം.. നിര്‍ഭാഗ്യവശാല്‍ ആ ജാംബവാനെ മാത്രമല്ല.. സത്യഭാമ എന്ന സിനിമയെ തന്നെ പ്രേക്ഷകര്‍ ഒട്ടും സ്വീകരിച്ചില്ല.. സത്യഭാമ മലയാള സിനിമയുടെ അത് വരെയുള്ള ചരിത്രത്തിലെ ഏറ്റവും വലിയ പരാജയമായി മാറി.. സാന്‍ഡോ കൃഷ്ണന്‍ വീണ്ടും മറ്റുള്ളവരുടെ ഗുണ്ടയായി മാറി..

1965ൽ സുബൈദ എന്ന ചിത്രത്തിൽ ദേവകി അവതരിപ്പിച്ച കഥാപാത്രത്തിന്റെ ബാപ്പയുടെ റോളിൽ സാന്റോ കൃഷ്ണൻ ശ്രദ്ധേയമായ പ്രകടനം കാഴ്ചവച്ചിരുന്നു. ഭീഷണിയും മുഷ്‌ടിയുദ്ധവും ഇല്ലാതെ ഇത്തരം കഥപാത്രങ്ങളും തനിയ്ക്ക് വഴങ്ങുമെന്ന് തെളിയിക്കാൻ സാന്റോയ്ക്ക് കിട്ടിയ അപൂർവാവസരം..! തുടർന്നും സാന്‍ഡോ കൃഷ്ണന്‍ പ്രേം നസീറും സത്യനുമായി കുറെയേറെ സിനിമകളില്‍ സ്റ്റണ്ട് ചെയ്തു.. കടത്തുകാരനിലും കാവാലം ചുണ്ടനിലും സത്യന്‍ - സാന്‍ഡോ കൃഷ്ണന്‍ സംഘട്ടനം കെങ്കേമമായിരുന്നു.. ഉദയാ സ്റ്റുഡിയോയുടെ സിനിമകളിലും സാന്‍ഡോ കൃഷ്ണന്‍ ഭാഗമായി മാറി.. ശിഷ്യന്‍ ത്യാഗരാജൻ വഴി പല സിനിമകളിലും ചെറിയ അവസരങ്ങള്‍ ലഭിച്ചു. .ശിവാജി ഗണേശന്‍റെ ചില തമിഴ് സിനിമകളില്‍ ചെറുതെങ്കിലും ശ്രദ്ധിയ്ക്കപ്പെടുന്ന റോളുകളില്‍ അദ്ദേഹത്തെ ഉള്‍പ്പെടുത്തിയിരുന്നു..

പ്രായം തളര്‍ത്തി തുടങ്ങിയ കാലത്തും സാന്‍ഡോ കൃഷ്ണന്‍ സിനിമയില്‍ ചെറിയ ക്യാരക്ടര്‍ വേഷങ്ങളില്‍ തുടര്‍ന്നു.. തൊണ്ണൂറുകളിലെ വിവിധ മലയാള സിനിമകളിൽ വഴിവക്കിൽ നിൽക്കുന്ന ചെറിയ റോളുകളിൽ സാന്റോ കൃഷ്ണനെ കണ്ടിട്ടുള്ളത് നിങ്ങൾ ഓർക്കുന്നുണ്ടാകും.. മലയാള സിനിമയില്‍ സാന്‍ഡോ കൃഷ്ണനെ അവസാനം കണ്ടത് മീശ മാധവനിലും ഏതാണ്ട് അതേ സമയത്ത് തന്നെ ചിത്രീകരണം പൂർത്തിയാക്കിയ സിബി മലയിലിന്റെ "ഇലകൾ പച്ച പൂക്കൾ മഞ്ഞ" എന്ന ചിത്രത്തിലും ആയിരുന്നു. (കിസാൻ എന്ന പേരിൽ 2006ൽ ഈ ചിത്രം തിയറ്ററിലെത്തി).

AMMA സംഘടന ആരംഭിച്ച ശേഷം നല്‍കിയിരുന്ന "കൈനീട്ട""മായിരുന്നു അവസാന കാലത്ത് സാന്‍ഡോ കൃഷ്ണന്‍റെ ആശ്വാസം.. ഒരപകടത്തില്‍പ്പെട്ടു കാലിനു സാരമായ പരിക്ക് ബാധിച്ചതോടെ അവശനായിപോയ സാന്‍ഡോ കൃഷ്ണന്‍ 2013 ജൂലൈ ആറിനു അന്ത്യശ്വാസം വലിച്ചു.. അദ്ദേഹത്തിന്‍റെ എട്ടാം ചരമവാര്‍ഷിക ദിനം അധികമാരും ഓര്‍ക്കാതെ കടന്നുപോയി.. എങ്കിലും ദക്ഷിണേന്ത്യന്‍ സിനിമയിലെ ആദ്യകാല "ഹനുമാനെ .. ജാംബവാനെ.." അങ്ങനെ മറക്കാൻ പാടില്ലല്ലോ!!

ചില വിവരങ്ങൾക്ക് കടപ്പാട് - വിവിധ മാധ്യമങ്ങളിൽ സാന്‍ഡോ കൃഷ്ണൻ നൽകിയ അഭിമുഖങ്ങൾ..
**Written by Gopalakrishnan** **"ജാംബവാന്‍" സാന്‍ഡോ കൃഷ്ണന്‍** സത്യന്‍.. പ്രേംനസീര്‍.. എന്നിവരുടെ കയ്യില്‍ നിന്നും ഇടിവാങ്ങി കൂട്ടിയവരുടെ ലിസ്റ്റ് എടുത്താല്‍ അതില്‍ ആദ്യ വരുന്ന പേരുകളിൽ ഒന്ന് സാന്‍ഡോ കൃഷ്ണന്റെതാകും.. ഒരുപക്ഷെ സിനിമയില്‍ വിവിധ ഭാഷകളില്‍ ഏറ്റവും കൂടുതല്‍ "ഗുണ്ട" റോളുകള്‍ കൈകാര്യം ചെയ്തതിനു ഒരു ഗിന്നസ് റെക്കോര്‍ഡ്‌ കൊടുക്കേണ്ട നടന്‍!! 1940 മുതല്‍ ഏകദേശം അമ്പതു വര്‍ഷക്കാലം ചെറുതും ഇത്തിരി വലുതുമായ റോളുകളില്‍ ആയിരത്തോളം സിനിമകളില്‍ സാന്‍ഡോ കൃഷ്ണന്‍റെ രൂപം സിനിമാ പ്രേക്ഷകര്‍ കണ്ടിട്ടുണ്ട്. 1920ല്‍ പാലക്കാട് ജനിച്ച കൃഷ്ണന്‍ നായര്‍.. തന്‍റെ പന്ത്രണ്ടാമത്തെ വയസ്സില്‍ ഒറ്റപ്പാലത്ത് മഹാത്മാ ഗാന്ധിജിയുടെ പ്രസംഗം കേള്‍ക്കാനിടയാവുകയും അതില്‍ നിന്നും പ്രേരിതനായി താന്‍ പഠിച്ചിരുന്ന സ്കൂളിലെ വിദ്യാര്‍ത്ഥികളോട് അധ്യാപകര്‍ കാണിച്ചിരുന്ന ജാതിവിവേചനത്തിനെതിരെ ശബ്ദമുയര്‍ത്തിയ കുറ്റത്തിന് പോലീസ് സ്റ്റേഷനില്‍ കയറുകയും പിന്നെ അവിടെ നിന്നിറങ്ങി, നാട്ടില്‍ നിന്നും ഒളിച്ചോടി മദിരാശിയിലേക്ക് എത്തുകയുമായിരുന്നു.. അവിടെ ചായക്കടയില്‍ ജോലിചെയ്തു.. ശരീരം നന്നായി കാത്തു സൂക്ഷിക്കുന്നതില്‍ തല്പരനായിരുന്നു.. 20 വയസ്സ് തികയും മുമ്പേ ഉറച്ച ശരീരമുണ്ടാക്കാനായത് കൃഷ്ണന്‍ നായര്‍ക്ക് നേട്ടമായി. .മുപ്പതുകളുടെ അവസാനം മോഡേണ്‍ തിയേറ്റഴ്സ് കമ്പ രാമായണത്തെ അടിസ്ഥാനമാക്കി നിര്‍മ്മിച്ച "" കമ്പര്‍ ( കല്‍വിയിന്‍ വെട്രി ) " എന്ന തമിഴ് ചിത്രത്തില്‍ സുബ്ബയ്യാ ഭാഗവതര്‍ അവതരിപ്പിച്ച കമ്പരുടെ കഥാപാത്രം സമുദ്ര തീരത്ത് ചെന്ന് പാട്ടുപാടി സരസ്വതി ദേവിയെ പ്രസാദിപ്പിയ്ക്കുന്ന രംഗത്തില്‍ അവിടെ സരസ്വതി ദര്‍ശന ഭാഗ്യം തേടിയെത്തിയ പലരില്‍ ഒരാളായി കൃഷ്ണന്‍ നായരും ഇടംപിടിച്ചു.. എന്തായാലും ആ സരസ്വതി കടാക്ഷം വെറുതെയായില്ല.. കൃഷ്ണന്‍ നായരുടെ ഭാഗ്യത്തിന് ആ മുഖം ക്യാമറയില്‍ പതിഞ്ഞു.. തിയറ്റര്‍ സ്ക്രീനിലും അത് തെളിഞ്ഞു കണ്ടു. പിന്നീട് തമിഴ് സിനിമകളില്‍ ചെറിയ ചെറിയ കഥാപാത്രങ്ങള്‍ കൃഷ്ണന്‍ നായര്‍ക്ക് ലഭിച്ചു.. കൃഷ്ണന്‍ നായര്‍ സാന്‍ഡോ കൃഷ്ണനാവുന്നത് 1941ലായിരുന്നു.. ചെട്ടിനാടില്‍ കാരക്കുടി എന്ന പ്രദേശത്ത് തന്‍റെ കൂട്ടുകാരന്‍ സാന്‍ഡോ നടേശന്‍ പിള്ളയുടെ കൂടെ ഒരിയ്ക്കല്‍ കൃഷ്ണന്‍ നായരുമെത്തി.. അപ്പോഴവിടെ ഒരു മത്സരം നടക്കുന്നുണ്ടായിരുന്നു.. അവിടെവച്ച് നല്ല ഭാരമുള്ള വലിയ കല്ല് പുഷ്പം പോലെ ഉയര്‍ത്തിയെടുത്ത കൃഷ്ണന്‍ നായരുടെ പ്രകടനം കണ്ട് അവിടെയുണ്ടായിരുന്ന പുതുക്കോട്ട രാജാവ് കൃഷ്ണന്‍ നായര്‍ക്ക് ഒരു പവന്‍ സമ്മാനമായി കൊടുക്കുകയും അതോടൊപ്പം സാന്‍ഡോ എന്ന വിളിപ്പേരും കൂടി നല്‍കുകയും ചെയ്തു.. പിന്നീടങ്ങോട്ട് സിനിമയുടെ ടൈറ്റില്‍ കാര്‍ഡില്‍ എഴുതിയിരുന്നത് സാന്‍ഡോ കൃഷ്ണന്‍ എന്നായിരുന്നു.. അടിതടകളും അഭ്യാസമുറകളും വശമുണ്ടായിരുന്നതിനാല്‍, അഭിനയിച്ചിരുന്ന സിനിമകളിലൊക്കെ സംഘട്ടന സംവിധാനവും സാന്‍ഡോ കൃഷ്ണന്‍ തന്നെ നിര്‍വഹിച്ചു.. അങ്ങനെ സാന്‍ഡോ കൃഷ്ണനു സ്റ്റണ്ട് കൃഷ്ണന്‍ എന്ന പേരും ലഭിച്ചു.. ആ യാത്രയില്‍ പുലികേശി എന്നൊരു അഭ്യാസിയെ സാന്‍ഡോ കൃഷ്ണന്‍ തന്‍റെ പ്രധാന ശിഷ്യനായി കൂടെക്കൂട്ടി.. കെ സോമുവിന്‍റെ സംവിധാനത്തില്‍ അമ്പതുകളുടെ അവസാനം റിലീസായ സമ്പൂര്‍ണ്ണ രാമായണം എന്ന സിനിമയിലെ ഹനുമാന്‍ വേഷമാണ് സാന്‍ഡോ കൃഷ്ണന്‍റെ കരിയറിലെ ഏറ്റവും നല്ല കഥാപാത്രം.. ആ സിനിമയില്‍ നിന്നും ലഭിച്ച 25000 രൂപയായിരുന്നു അഭിനേതാവെന്ന നിലയില്‍ സാന്‍ഡോ കൃഷ്ണന് ലഭിച്ച ഏറ്റവും ഉയര്‍ന്ന ശമ്പളവും.. ഏതാണ്ട് രണ്ടര വര്‍ഷത്തോളം ഈ സിനിമയ്ക്ക് വേണ്ടി സാന്‍ഡോ കൃഷ്ണന്‍ പ്രവര്‍ത്തിച്ചു.. ആ സമയത്ത് മറ്റു സിനിമകളില്‍ സ്റ്റണ്ട് മാസ്റ്ററായി സഹകരിയ്ക്കാൻ സാധിച്ചില്ല.. അതിനാല്‍ തനിയ്ക്ക് വന്ന സിനിമകള്‍ അദ്ദേഹം ശിഷ്യന്‍ പുലികേശിയ്ക്ക് നല്‍കി.. പുലികേശിയ്ക്കും സാന്‍ഡോയുടെ മറ്റൊരു ശിഷ്യന്‍ ത്യാഗരാജനും അങ്ങനെ സംഘട്ടന സംവിധായക പദവിയിലേക്ക് സ്ഥാനക്കയറ്റം ലഭിച്ചത് സാന്‍ഡോ കൃഷ്ണനിലൂടെ ആയിരുന്നു.. സമ്പൂര്‍ണ്ണ മഹാഭാരതം ഷൂട്ടിംഗ് ചിത്രീകരണം നടന്നിരുന്ന സമയത്ത്, അതേ സ്റ്റുഡിയോയിൽ മറ്റൊരു ഫ്ലോറിൽ, പി കെ സത്യപാലിന്‍റെ നിര്‍മ്മാണത്തില്‍ സത്യന്‍ നായകനായ " മിന്നുന്നതെല്ലാം പൊന്നല്ല.."" എന്ന സിനിമയുടെ ഷൂട്ടിംഗ് നടക്കുന്നുണ്ടായിരുന്നു.. ആ സിനിമയില്‍ സത്യപാലന്‍ അവതരിപ്പിച്ച "ധനപാലൻ"‍ എന്ന വില്ലന്‍ കഥാപാത്രത്തിന്‍റെ ഗുണ്ടയുമായി സത്യന്‍ മല്‍പിടുത്തം നടത്തുന്ന സീനുണ്ടായിരുന്നു.. സത്യനുമായി ഗുസ്തി പിടിയ്ക്കാന്‍ പറ്റിയ ആളെ നോക്കുന്ന സമയത്താണ് സാന്‍ഡോ കൃഷ്ണനെ സത്യപാല്‍ ശ്രദ്ധിച്ചത്.. ഉടനെ ആ റോളിലേക്ക് കൃഷ്ണനെ കൊണ്ടുവരികയും ആ സംഘട്ടന രംഗം സംവിധാനം ചെയ്തു സത്യനുമായി സ്റ്റണ്ട് ചെയ്‌തുകൊണ്ട്‌ സാന്‍ഡോ കൃഷ്ണന്‍ മലയാള സിനിമയിലേക്കും പ്രവേശിച്ചു.. ഈ സിനിമയില്‍ അദ്ദേഹത്തിന്‍റെ ഗുണ്ടാ കഥാപാത്രത്തിന് സാന്‍ഡോ എന്നായിരുന്നു പേരും കൊടുത്തത്.. അങ്ങനെ മലയാളത്തിലും തമിഴിലും തെലുങ്കിലും ഇടയ്ക്കൊക്കെ ഹിന്ദിയിലും സജീവമായി അഭിനയിച്ചിരുന്ന കാലത്തായിരുന്നു ശ്രീ ടി ഈ വാസുദേവന്‍, താന്‍ നിര്‍മ്മിയ്ക്കുന്ന പുതിയ ചിത്രം "സത്യഭാമ"യിലേക്ക് സാന്‍ഡോ കൃഷ്ണനെ ക്ഷണിച്ചത്.. ""ഇതുവരെ താന്‍ മറ്റുള്ള പ്രധാന വില്ലന്മാരുടെ ഗുണ്ടയായിട്ടല്ലേ നടിച്ചത്!! സ്വന്തം കാര്യത്തിനു വേണ്ടി ആരോടും അടിപിടി നടത്തിയിട്ടില്ലല്ലോ.. എന്‍റെ അടുത്ത സിനിമയില്‍ നീയാണ് പ്രധാന വില്ലന്‍.. പ്രേംനസീറിനോട് പത്തു മിനിറ്റോളം സ്റ്റണ്ട് ചെയ്യുന്ന ആ കഥാപാത്രത്തിന്‍റെ പേര് ജാംബവാന്‍..!!"" അതുകേട്ട് സാന്‍ഡോ കൃഷ്ണന് വലിയ സന്തോഷമായി.. പക്ഷെ ഒരൊറ്റ കുഴപ്പമേയുള്ളൂ.. ഇതുവരെ ചെയ്തു പോന്നിരുന്ന ഹനുമാന്‍ വേഷം പോലെയല്ല ജാംബവാന്‍.. സ്ക്രീനില്‍ ജാംബവാനായി വേഷമിട്ടു നില്‍ക്കുന്ന തന്റെ രൂപം കണ്ടാല്‍ സ്വന്തം അമ്മയ്ക്ക് പോലും മനസ്സിലാവില്ല.. ജാംബവാന്‍റെ മേക്കപ്പ് അതുപോലെയാണ്!! എന്നാലും സാരമില്ല.. അഭിനയിയ്ക്കുക തന്നെ.. മോഷണം പോയ സ്യമന്തകം രത്നം തേടി കാട്ടിലെ ഗുഹയിലെത്തിയ പ്രേം നസീര്‍ എന്ന ശ്രീ കൃഷ്ണനെ സാന്‍ഡോ കൃഷ്ണന്‍ എന്ന ജാംബവാന്‍ നേരിട്ടു.. നല്ല പൊരിഞ്ഞയടി.. സാന്‍ഡോ കൃഷ്ണന്‍ തന്നെയായിരുന്നു ആ സിനിമയുടെ സംഘട്ടന സംവിധാനം.. നിര്‍ഭാഗ്യവശാല്‍ ആ ജാംബവാനെ മാത്രമല്ല.. സത്യഭാമ എന്ന സിനിമയെ തന്നെ പ്രേക്ഷകര്‍ ഒട്ടും സ്വീകരിച്ചില്ല.. സത്യഭാമ മലയാള സിനിമയുടെ അത് വരെയുള്ള ചരിത്രത്തിലെ ഏറ്റവും വലിയ പരാജയമായി മാറി.. സാന്‍ഡോ കൃഷ്ണന്‍ വീണ്ടും മറ്റുള്ളവരുടെ ഗുണ്ടയായി മാറി.. 1965ൽ സുബൈദ എന്ന ചിത്രത്തിൽ ദേവകി അവതരിപ്പിച്ച കഥാപാത്രത്തിന്റെ ബാപ്പയുടെ റോളിൽ സാന്റോ കൃഷ്ണൻ ശ്രദ്ധേയമായ പ്രകടനം കാഴ്ചവച്ചിരുന്നു. ഭീഷണിയും മുഷ്‌ടിയുദ്ധവും ഇല്ലാതെ ഇത്തരം കഥപാത്രങ്ങളും തനിയ്ക്ക് വഴങ്ങുമെന്ന് തെളിയിക്കാൻ സാന്റോയ്ക്ക് കിട്ടിയ അപൂർവാവസരം..! തുടർന്നും സാന്‍ഡോ കൃഷ്ണന്‍ പ്രേം നസീറും സത്യനുമായി കുറെയേറെ സിനിമകളില്‍ സ്റ്റണ്ട് ചെയ്തു.. കടത്തുകാരനിലും കാവാലം ചുണ്ടനിലും സത്യന്‍ - സാന്‍ഡോ കൃഷ്ണന്‍ സംഘട്ടനം കെങ്കേമമായിരുന്നു.. ഉദയാ സ്റ്റുഡിയോയുടെ സിനിമകളിലും സാന്‍ഡോ കൃഷ്ണന്‍ ഭാഗമായി മാറി.. ശിഷ്യന്‍ ത്യാഗരാജൻ വഴി പല സിനിമകളിലും ചെറിയ അവസരങ്ങള്‍ ലഭിച്ചു. .ശിവാജി ഗണേശന്‍റെ ചില തമിഴ് സിനിമകളില്‍ ചെറുതെങ്കിലും ശ്രദ്ധിയ്ക്കപ്പെടുന്ന റോളുകളില്‍ അദ്ദേഹത്തെ ഉള്‍പ്പെടുത്തിയിരുന്നു.. പ്രായം തളര്‍ത്തി തുടങ്ങിയ കാലത്തും സാന്‍ഡോ കൃഷ്ണന്‍ സിനിമയില്‍ ചെറിയ ക്യാരക്ടര്‍ വേഷങ്ങളില്‍ തുടര്‍ന്നു.. തൊണ്ണൂറുകളിലെ വിവിധ മലയാള സിനിമകളിൽ വഴിവക്കിൽ നിൽക്കുന്ന ചെറിയ റോളുകളിൽ സാന്റോ കൃഷ്ണനെ കണ്ടിട്ടുള്ളത് നിങ്ങൾ ഓർക്കുന്നുണ്ടാകും.. മലയാള സിനിമയില്‍ സാന്‍ഡോ കൃഷ്ണനെ അവസാനം കണ്ടത് മീശ മാധവനിലും ഏതാണ്ട് അതേ സമയത്ത് തന്നെ ചിത്രീകരണം പൂർത്തിയാക്കിയ സിബി മലയിലിന്റെ "ഇലകൾ പച്ച പൂക്കൾ മഞ്ഞ" എന്ന ചിത്രത്തിലും ആയിരുന്നു. (കിസാൻ എന്ന പേരിൽ 2006ൽ ഈ ചിത്രം തിയറ്ററിലെത്തി). AMMA സംഘടന ആരംഭിച്ച ശേഷം നല്‍കിയിരുന്ന "കൈനീട്ട""മായിരുന്നു അവസാന കാലത്ത് സാന്‍ഡോ കൃഷ്ണന്‍റെ ആശ്വാസം.. ഒരപകടത്തില്‍പ്പെട്ടു കാലിനു സാരമായ പരിക്ക് ബാധിച്ചതോടെ അവശനായിപോയ സാന്‍ഡോ കൃഷ്ണന്‍ 2013 ജൂലൈ ആറിനു അന്ത്യശ്വാസം വലിച്ചു.. അദ്ദേഹത്തിന്‍റെ എട്ടാം ചരമവാര്‍ഷിക ദിനം അധികമാരും ഓര്‍ക്കാതെ കടന്നുപോയി.. എങ്കിലും ദക്ഷിണേന്ത്യന്‍ സിനിമയിലെ ആദ്യകാല "ഹനുമാനെ .. ജാംബവാനെ.." അങ്ങനെ മറക്കാൻ പാടില്ലല്ലോ!! ചില വിവരങ്ങൾക്ക് കടപ്പാട് - വിവിധ മാധ്യമങ്ങളിൽ സാന്‍ഡോ കൃഷ്ണൻ നൽകിയ അഭിമുഖങ്ങൾ..
