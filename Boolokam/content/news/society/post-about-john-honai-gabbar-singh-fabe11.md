---
title: "ജോൺഹൊനായി ഗബ്ബർസിംഗിനെ സ്വപ്നം കാണുമ്പോൾ."
date: 2021-09-17T09:09:40
draft: false
categories: ["Society"]
tags: ['Aaron Judge', 'gabbar singh', 'john honai']
author: "Beaumaris"
---

<strong>കബീർ ഇബ്രാഹിം</strong>

<strong>ജോൺഹൊനായി ഗബ്ബർസിംഗിനെ സ്വപ്നം കാണുമ്പോൾ.</strong>

ഷോലെയിലെ ഗബ്ബർസിംഗിന്റെയോ, മിസ്റ്റർ ഇന്ത്യയിലെ മൊഗാമ്പോയുടെയോ പ്രശസ്തിയൊന്നും ഇല്ലെങ്കിലും മലയാളം എന്ന ഭാഷ സംസാരിക്കുന്നവർക്കിടയിലെ സുപരിചിതനായ വില്ലനായിരുന്നു ഇൻഹരിഹർ നഗറിലെ ജോൺ ഹോനായി. അംജദ്ഖാൻ അവതരിപ്പിച്ച ഗബ്ബർസിംഗ് പുനരാഖ്യാനങ്ങൾക്കും പഠനങ്ങൾക്കും വിധേയമായി ഒരു ക്ലാസിക്കായി മാറിയപ്പോൾ നവഹിന്ദിസിനിമയുടെ അക്ഷോഭ്യമായ മുഖമായി ആരംഭിക്കുകയും കച്ചവടസിനിമയുടെ സ്ഥിരം വില്ലനായിത്തീരുകയും ചെയ്ത അമരീഷ് പുരിയുടെ മൊഗാമ്പോ ഒരു സയൻസ് ഫിക്ഷൻ അനിമേറ്റഡ് കഥാപാത്രമായി ചുരുങ്ങി.

<a href="https://play.google.com/store/apps/details?id=com.boolokam.boolokamtv" rel="attachment wp-att-312729"><img class="alignleft  wp-image-312729" src="https://cdn.boolokam.com/articles/2021/09/veyilveezhave.jpg" alt="" width="370" height="592" /></a> അംജദിന്റെയോ അമരീഷിന്റെയോ ക്ലാസ് അവകാശപ്പെടാനാവുന്ന ഒരു നടൻ അല്ല റിസബാവയെങ്കിലും ആ ശരീരവും ശബ്ദവും ഹൊനായിയെ പോലെയുള്ള കഥാപാത്രങ്ങളെ പ്രതീക്ഷിച്ചിരിക്കണം. എന്നാൽ തുടർച്ചയില്ലാതെ പോയ ഒരൊറ്റ വിസ്മയമായി ഹൊനായി അവസാനിക്കുകയായിരുന്നു.

ഗബ്ബർ സിംഗ് എന്ന കൾട്ട് വേഷം ചെയ്തതിന് ശേഷം അംജദ് പറഞ്ഞുവത്രെ, ' ഇനി എന്റെ വളർച്ച കീഴ്പോട്ടായിരിക്കും '. ഗബ്ബർ സിംഗിന്റെ അടുത്തെത്തുന്ന ഒരു വേഷവും പിന്നീട് അംജദിന് ലഭിച്ചില്ലയെങ്കിലും വില്ലനും സഹനടനും നായകനുമൊക്കെയായി അദ്ദേഹം മരണം വരെ സജീവമായിരുന്നു. സത്യജിത് റായിയുടെ ഒരേയൊരു ഹിന്ദി സിനിമയായ ' ശത്‌രഞ്ജ് കെ ഖിലാഡി ' യിലെ നവാബിന്റെ വേഷം അംജദ് അവിസ്മരണീയമാക്കുകയും ചെയ്തു.

'ഇൻ ഹരിഹർ നഗർ' എന്ന സാധാരണ സിനിമയും 'ഷോലെ' എന്ന മാസ്റ്റർപീസും തമ്മിൽ അജഗജാന്തരമെങ്കിലും, ഇരു സിനിമകളിലെയും അതിക്രൂരരായ സൈക്കോ വില്ലൻമാർ പ്രേക്ഷകരെ കിടിലം കൊള്ളിച്ചിരുന്നു. അംജദ് ഖാനും റിസബാവയും തമ്മിലുള്ള ശാരീരിക സാമ്യങ്ങൾ ശ്രദ്ദേയമാണ്. വെളുത്തു തടിച്ചു കുറുകിയ ഖാന്റെ മറ്റൊരു വേർഷനായിരുന്നു ഉയരം കൂടിയ റിസബാവ. റിസബാവയിലെ നടനും ഏതൊരു 'ഷോലാനന്തര' ഇന്ത്യൻ നടനും കൊതിച്ചതു പോലെ ഒരു ഗബ്ബർസിംഗ് അപരിമേയത കൊതിച്ചിരുന്നിരിക്കാം.


![ജോൺഹൊനായി ഗബ്ബർസിംഗിനെ സ്വപ്നം കാണുമ്പോൾ.](https://cdn.boolokam.com/articles/2021/09/veyilveezhave.jpg)**കബീർ ഇബ്രാഹിം** **ജോൺഹൊനായി ഗബ്ബർസിംഗിനെ സ്വപ്നം കാണുമ്പോൾ.** ഷോലെയിലെ ഗബ്ബർസിംഗിന്റെയോ, മിസ്റ്റർ ഇന്ത്യയിലെ മൊഗാമ്പോയുടെയോ പ്രശസ്തിയൊന്നും ഇല്ലെങ്കിലും മലയാളം എന്ന ഭാഷ സംസാരിക്കുന്നവർക്കിടയിലെ സുപരിചിതനായ വില്ലനായിരുന്നു ഇൻഹരിഹർ നഗറിലെ ജോൺ ഹോനായി. അംജദ്ഖാൻ അവതരിപ്പിച്ച ഗബ്ബർസിംഗ് പുനരാഖ്യാനങ്ങൾക്കും പഠനങ്ങൾക്കും വിധേയമായി ഒരു ക്ലാസിക്കായി മാറിയപ്പോൾ നവഹിന്ദിസിനിമയുടെ അക്ഷോഭ്യമായ മുഖമായി ആരംഭിക്കുകയും കച്ചവടസിനിമയുടെ സ്ഥിരം വില്ലനായിത്തീരുകയും ചെയ്ത അമരീഷ് പുരിയുടെ മൊഗാമ്പോ ഒരു സയൻസ് ഫിക്ഷൻ അനിമേറ്റഡ് കഥാപാത്രമായി ചുരുങ്ങി. [](https://play.google.com/store/apps/details?id=com.boolokam.boolokamtv) അംജദിന്റെയോ അമരീഷിന്റെയോ ക്ലാസ് അവകാശപ്പെടാനാവുന്ന ഒരു നടൻ അല്ല റിസബാവയെങ്കിലും ആ ശരീരവും ശബ്ദവും ഹൊനായിയെ പോലെയുള്ള കഥാപാത്രങ്ങളെ പ്രതീക്ഷിച്ചിരിക്കണം. എന്നാൽ തുടർച്ചയില്ലാതെ പോയ ഒരൊറ്റ വിസ്മയമായി ഹൊനായി അവസാനിക്കുകയായിരുന്നു. ഗബ്ബർ സിംഗ് എന്ന കൾട്ട് വേഷം ചെയ്തതിന് ശേഷം അംജദ് പറഞ്ഞുവത്രെ, ' ഇനി എന്റെ വളർച്ച കീഴ്പോട്ടായിരിക്കും '. ഗബ്ബർ സിംഗിന്റെ അടുത്തെത്തുന്ന ഒരു വേഷവും പിന്നീട് അംജദിന് ലഭിച്ചില്ലയെങ്കിലും വില്ലനും സഹനടനും നായകനുമൊക്കെയായി അദ്ദേഹം മരണം വരെ സജീവമായിരുന്നു. സത്യജിത് റായിയുടെ ഒരേയൊരു ഹിന്ദി സിനിമയായ ' ശത്‌രഞ്ജ് കെ ഖിലാഡി ' യിലെ നവാബിന്റെ വേഷം അംജദ് അവിസ്മരണീയമാക്കുകയും ചെയ്തു. 'ഇൻ ഹരിഹർ നഗർ' എന്ന സാധാരണ സിനിമയും 'ഷോലെ' എന്ന മാസ്റ്റർപീസും തമ്മിൽ അജഗജാന്തരമെങ്കിലും, ഇരു സിനിമകളിലെയും അതിക്രൂരരായ സൈക്കോ വില്ലൻമാർ പ്രേക്ഷകരെ കിടിലം കൊള്ളിച്ചിരുന്നു. അംജദ് ഖാനും റിസബാവയും തമ്മിലുള്ള ശാരീരിക സാമ്യങ്ങൾ ശ്രദ്ദേയമാണ്. വെളുത്തു തടിച്ചു കുറുകിയ ഖാന്റെ മറ്റൊരു വേർഷനായിരുന്നു ഉയരം കൂടിയ റിസബാവ. റിസബാവയിലെ നടനും ഏതൊരു 'ഷോലാനന്തര' ഇന്ത്യൻ നടനും കൊതിച്ചതു പോലെ ഒരു ഗബ്ബർസിംഗ് അപരിമേയത കൊതിച്ചിരുന്നിരിക്കാം.
