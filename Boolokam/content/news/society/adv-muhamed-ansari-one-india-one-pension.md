---
title: "ഇത്തരം പ്രചാരണങ്ങൾ ഫാസിസ്റ്റ് ഭരണകൂടങ്ങൾക്കുള്ള അടിത്തറപണിയലാണ് എന്നു തിരിച്ചറിയണം"
date: 2020-06-17T18:00:49
draft: false
categories: ["Society"]
tags: ['one india one pension']
author: "Beaumaris"
---

<a href="https://wordpress-972788-3403151.cloudwaysapps.com/adv-muhamed-ansari-one-india-one-pension/277756/china-india-pm-border-issue-228" rel="attachment wp-att-277757"><img class="alignleft size-full wp-image-277757" src="https://cdn.boolokam.com/articles/2020/06/china-india-pm-border-issue-227.jpg" alt="" width="845" height="440" /></a><strong>Adv Muhamed Ansari</strong>

വൺ ഇന്ത്യാ വൺ പെൻഷൻ എന്നൊരു സംഘടന സർക്കാർ ഉദ്യോഗസ്ഥർക്കെതിരെ വ്യാപകമായ ദു:ഷ്പ്രചാരണങ്ങൾ അഴിച്ചു വിടുന്നുണ്ട്. ജോലി ചെയ്യാതെ ശമ്പളം വാങ്ങുന്നു എന്നും കാര്യക്ഷമമായി ജോലി ചെയ്യുന്നില്ല എന്നൊക്കെയുള്ള ആരോപണങ്ങൾ കറങ്ങിയും തിരിഞ്ഞും പോസ്റ്റുന്നുണ്ട്. യാഥാർത്ഥ്യ ബോധമില്ലാതെ ചിലർ ഹുറേ വിളിച്ച് ഇതു ആഘോഷിച്ചു കൊണ്ടുമിരിക്കുകയാണ്. സർക്കാർ ഉദ്യോഗസ്ഥരിൽ ചിലർ ഇപ്പോഴും പഴയ ലായങ്ങളിലെ പരിശീലനത്തിന്റെ ഫലമായി ജോലി ചെയ്യാതെയും കാര്യക്ഷമത കാണിക്കാതെയും ചട്ടപ്പടി പരിപാടികൾ കാണിച്ചും മുങ്ങി നടന്നും ജനങ്ങളെ ബുദ്ധിമുട്ടിക്കുന്നുണ്ട് എന്നത് സത്യമാണ്. എന്നാൽ ബഹു ഭൂരിപക്ഷവും അങ്ങനെയല്ല .

എല്ലുമുറിയെ പണി ചെയ്യുന്ന, രാത്രിയും പകലുമില്ലാതെ ദുരിത മേഖലയിൽ ജോലി ചെയ്യുന്ന, മുമ്പിൽ വരുന്ന ഫയലുകൾ അതിവേഗം തീർപ്പാക്കുന്ന ആയിരക്കണക്കിന് ജീവനക്കാർ ഇവിടുണ്ട്. കൈക്കൂലി വാങ്ങാത്ത , ഒരു ചായയുടെ പോലും സൽക്കാരം സ്വീകരിക്കാത്ത അവരിൽ ഭൂരിഭാഗവും ആത്മാർത്ഥമായും ജോലി ചെയ്യുന്നവരാണ്. നാട്ടിലുണ്ടാകുന്ന ദുരിതങ്ങളിൽ എല്ലാം ആദ്യം കൈവയ്ക്കപ്പെടുന്നത് അവരുടെ ശബളമാണ്. സേവന രംഗത്ത് ഊർജ്ജസ്വലരായ ചെറുപ്പക്കാരുടെ വലിയൊരു നിര സർക്കാർ ഉദ്യോഗസ്ഥരിൽ ഉണ്ട്. ഓഫീസ് അന്തരീക്ഷങ്ങൾ വളരെ ജനകീയമായി മാറി വരുന്നുമുണ്ട്.

ഇതിനിടയിൽ കല്ലുകടിയായി നിൽക്കുന്ന ഉദ്യോഗസ്ഥർക്കെതിരെ , സേവന വീഴ്ചയോ കൈക്കൂലിയോ , ഫയൽ മുക്കുന്നതോ വച്ചു താമസിക്കുന്നതോ ആയ എല്ലാ മൂല്യച്യുതികളും നേരിടാൻ നിയമ സംവിധാനവുമുണ്ട്. അതായത്, സ്വകാര്യ മേഖലകളിൽ ജനങ്ങൾക്കുണ്ടാകുന്ന ബുദ്ധിമുട്ടുകളെ അപേക്ഷിച്ച് സർക്കാർ ഉദ്യോഗസ്ഥരിൽ നിന്നുണ്ടാകുന്ന പ്രശ്നങ്ങൾക്ക് കൃത്യമായ പരാതി പരിഹാര മാർഗ്ഗങ്ങളുണ്ട്.അതുപയോഗിക്കുന്നതിനു പകരം സർക്കാർ ഉദ്യോഗസ്ഥരെ മൊത്തത്തിൽ ആക്ഷേപിക്കുന്നത് സദുദ്ദേശത്തിലല്ല എന്നു തിരിച്ചറിയണം.

പെൻഷൻ ഉൾപ്പെടെയുള്ള ആനുകൂല്യങ്ങൾ, ഒരു ക്ഷേമ രാഷ്ട്ര സങ്കൽപ്പത്തിൽ ഉൾപ്പെട്ടു വരുന്നതാണ്.ജോലി ഇല്ലാത്തവർക്ക് തൊഴിലില്ലായ്മ വേതനം, പ്രായമായവർക്ക് വാർദ്ധക്യ പെൻഷൻ, വിധവാ പെൻഷൻ, ശാരീരിയ പ്രയാസമനുഭവിക്കുന്നവർക്ക് പെൻഷൻ, സർക്കാർ ഇതര മേഖലകളിൽ ജോലി ചെയ്യുന്നവർക്ക് ക്ഷേമനിധികൾ, ചികിത്സാ സഹായങ്ങൾ, ഇതൊക്കെ ജനങ്ങളുടെ ജീവിത സുരക്ഷക്കുവേണ്ടി കാലാകാലങ്ങളിൽ രൂപപ്പെട്ട കാര്യങ്ങളാണ്.

ക്ഷേമ രാഷ്ട്ര സങ്കൽപത്തെക്കുറിച്ച് ഒരു ചുക്കുമറിയാത്ത ഇത്തരം പ്രചാരകർ സൃഷ്ടിക്കുന്ന അരാഷ്ട്രീയവും ദുരുദ്ദേശപരവുമായ സോഷ്യൽ മീഡിയ കാമ്പയിനുകൾക്ക് വലിയ രാഷ്ട്രീയ ലക്ഷ്യങ്ങളുണ്ട്. അഴിമതിയുടെ പേരിൽ അണ്ണാ ഹസാരെ നയിച്ച കാമ്പയിൻ പോലെ . പുറമെ നിരുപദ്രവകരമെന്ന് തോന്നുന്ന ഇത്തരം പ്രചാരണങ്ങൾ ഫാസിസ്റ്റ് ഭരണകൂടങ്ങൾക്കുള്ള അടിത്തറപണിയലാണ് എന്നു തിരിച്ചറിയണം.


![ഇത്തരം പ്രചാരണങ്ങൾ ഫാസിസ്റ്റ് ഭരണകൂടങ്ങൾക്കുള്ള അടിത്തറപണിയലാണ് എന്നു തിരിച്ചറിയണം](https://cdn.boolokam.com/articles/2020/06/china-india-pm-border-issue-227.jpg)[](https://wordpress-972788-3403151.cloudwaysapps.com/adv-muhamed-ansari-one-india-one-pension/277756/china-india-pm-border-issue-228)**Adv Muhamed Ansari** വൺ ഇന്ത്യാ വൺ പെൻഷൻ എന്നൊരു സംഘടന സർക്കാർ ഉദ്യോഗസ്ഥർക്കെതിരെ വ്യാപകമായ ദു:ഷ്പ്രചാരണങ്ങൾ അഴിച്ചു വിടുന്നുണ്ട്. ജോലി ചെയ്യാതെ ശമ്പളം വാങ്ങുന്നു എന്നും കാര്യക്ഷമമായി ജോലി ചെയ്യുന്നില്ല എന്നൊക്കെയുള്ള ആരോപണങ്ങൾ കറങ്ങിയും തിരിഞ്ഞും പോസ്റ്റുന്നുണ്ട്. യാഥാർത്ഥ്യ ബോധമില്ലാതെ ചിലർ ഹുറേ വിളിച്ച് ഇതു ആഘോഷിച്ചു കൊണ്ടുമിരിക്കുകയാണ്. സർക്കാർ ഉദ്യോഗസ്ഥരിൽ ചിലർ ഇപ്പോഴും പഴയ ലായങ്ങളിലെ പരിശീലനത്തിന്റെ ഫലമായി ജോലി ചെയ്യാതെയും കാര്യക്ഷമത കാണിക്കാതെയും ചട്ടപ്പടി പരിപാടികൾ കാണിച്ചും മുങ്ങി നടന്നും ജനങ്ങളെ ബുദ്ധിമുട്ടിക്കുന്നുണ്ട് എന്നത് സത്യമാണ്. എന്നാൽ ബഹു ഭൂരിപക്ഷവും അങ്ങനെയല്ല . എല്ലുമുറിയെ പണി ചെയ്യുന്ന, രാത്രിയും പകലുമില്ലാതെ ദുരിത മേഖലയിൽ ജോലി ചെയ്യുന്ന, മുമ്പിൽ വരുന്ന ഫയലുകൾ അതിവേഗം തീർപ്പാക്കുന്ന ആയിരക്കണക്കിന് ജീവനക്കാർ ഇവിടുണ്ട്. കൈക്കൂലി വാങ്ങാത്ത , ഒരു ചായയുടെ പോലും സൽക്കാരം സ്വീകരിക്കാത്ത അവരിൽ ഭൂരിഭാഗവും ആത്മാർത്ഥമായും ജോലി ചെയ്യുന്നവരാണ്. നാട്ടിലുണ്ടാകുന്ന ദുരിതങ്ങളിൽ എല്ലാം ആദ്യം കൈവയ്ക്കപ്പെടുന്നത് അവരുടെ ശബളമാണ്. സേവന രംഗത്ത് ഊർജ്ജസ്വലരായ ചെറുപ്പക്കാരുടെ വലിയൊരു നിര സർക്കാർ ഉദ്യോഗസ്ഥരിൽ ഉണ്ട്. ഓഫീസ് അന്തരീക്ഷങ്ങൾ വളരെ ജനകീയമായി മാറി വരുന്നുമുണ്ട്. ഇതിനിടയിൽ കല്ലുകടിയായി നിൽക്കുന്ന ഉദ്യോഗസ്ഥർക്കെതിരെ , സേവന വീഴ്ചയോ കൈക്കൂലിയോ , ഫയൽ മുക്കുന്നതോ വച്ചു താമസിക്കുന്നതോ ആയ എല്ലാ മൂല്യച്യുതികളും നേരിടാൻ നിയമ സംവിധാനവുമുണ്ട്. അതായത്, സ്വകാര്യ മേഖലകളിൽ ജനങ്ങൾക്കുണ്ടാകുന്ന ബുദ്ധിമുട്ടുകളെ അപേക്ഷിച്ച് സർക്കാർ ഉദ്യോഗസ്ഥരിൽ നിന്നുണ്ടാകുന്ന പ്രശ്നങ്ങൾക്ക് കൃത്യമായ പരാതി പരിഹാര മാർഗ്ഗങ്ങളുണ്ട്.അതുപയോഗിക്കുന്നതിനു പകരം സർക്കാർ ഉദ്യോഗസ്ഥരെ മൊത്തത്തിൽ ആക്ഷേപിക്കുന്നത് സദുദ്ദേശത്തിലല്ല എന്നു തിരിച്ചറിയണം. പെൻഷൻ ഉൾപ്പെടെയുള്ള ആനുകൂല്യങ്ങൾ, ഒരു ക്ഷേമ രാഷ്ട്ര സങ്കൽപ്പത്തിൽ ഉൾപ്പെട്ടു വരുന്നതാണ്.ജോലി ഇല്ലാത്തവർക്ക് തൊഴിലില്ലായ്മ വേതനം, പ്രായമായവർക്ക് വാർദ്ധക്യ പെൻഷൻ, വിധവാ പെൻഷൻ, ശാരീരിയ പ്രയാസമനുഭവിക്കുന്നവർക്ക് പെൻഷൻ, സർക്കാർ ഇതര മേഖലകളിൽ ജോലി ചെയ്യുന്നവർക്ക് ക്ഷേമനിധികൾ, ചികിത്സാ സഹായങ്ങൾ, ഇതൊക്കെ ജനങ്ങളുടെ ജീവിത സുരക്ഷക്കുവേണ്ടി കാലാകാലങ്ങളിൽ രൂപപ്പെട്ട കാര്യങ്ങളാണ്. ക്ഷേമ രാഷ്ട്ര സങ്കൽപത്തെക്കുറിച്ച് ഒരു ചുക്കുമറിയാത്ത ഇത്തരം പ്രചാരകർ സൃഷ്ടിക്കുന്ന അരാഷ്ട്രീയവും ദുരുദ്ദേശപരവുമായ സോഷ്യൽ മീഡിയ കാമ്പയിനുകൾക്ക് വലിയ രാഷ്ട്രീയ ലക്ഷ്യങ്ങളുണ്ട്. അഴിമതിയുടെ പേരിൽ അണ്ണാ ഹസാരെ നയിച്ച കാമ്പയിൻ പോലെ . പുറമെ നിരുപദ്രവകരമെന്ന് തോന്നുന്ന ഇത്തരം പ്രചാരണങ്ങൾ ഫാസിസ്റ്റ് ഭരണകൂടങ്ങൾക്കുള്ള അടിത്തറപണിയലാണ് എന്നു തിരിച്ചറിയണം.
