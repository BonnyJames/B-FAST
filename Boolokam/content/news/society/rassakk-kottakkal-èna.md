---
title: "റസ്സാക്ക് കോട്ടക്കല്‍ എന്ന കലിഡോസ്കോപ്പ്"
date: 2014-05-06T10:40:56
draft: false
categories: ["Society"]
tags: ['Ibiza', 'Razak\xa0Kottakkal']
author: "boolokamtv@gmail.com"
---

<img class="aligncenter size-full wp-image-151444" src="https://cdn.boolokam.com/articles/2014/05/0170.jpg" alt="01" width="650" height="488" />

സാധാരണ നിര്‍വചനങ്ങള്‍ക്കും വ്യവഹാരങ്ങള്‍ക്കും വഴങ്ങുന്ന ഒന്നല്ല കലയുടെ പ്രവര്‍ത്തനങ്ങ‍ള്‍ എന്ന ആമുഖത്തോടെ തന്നെ പറഞ്ഞുകൊള്ളട്ടെ; ഈ നീണ്ട ജീവിതത്തിന്റെ സജീവത ചിലപ്പോള്‍ ഒരു നിമിഷ സഞ്ചയത്തിലേക്ക് ലയിപ്പിച്ചെടുക്കാനാവും. മരണത്തിന്റെ അനിവാര്യതയ്ക്കപ്പുറത്തേക്ക് നിതാന്ത രക്ഷയ്ക്കുള്ള പഴുതുകളാണ് അപ്രകാരം നമുക്ക് മുന്നില്‍ തുറന്നു കിട്ടുന്നത്. സ്വന്തം സൃഷ്ടിയിലേക്ക് ഏതൊരു കലാകാരനും സന്നിവേശിപ്പിക്കാന്‍ ശ്രമിക്കുന്നത് ഇതേ അതിജീവനമോഹങ്ങളാണ്. അതെ ഫോട്ടോഗ്രാഫുകളുടെ പ്രസക്തി തീര്‍ച്ചയായും അവിടെയാണ്. അവ അതിജീവനത്തിന്റെ കച്ചിത്തുരുമ്പുകളാണ്. സമയത്തെ വട്ടത്തിലളക്കാന്‍ മാത്രം പഠിച്ച നമുക്ക് മുന്നില്‍ അതേ അളവുകോലില്‍ ലയിച്ചുകിടന്ന ഭൗതിക രൂപഭാവങ്ങളെ ഫോട്ടോസ്റ്റാറ്റു ചെയ്ത് ഘടികാരചക്രങ്ങള്‍ക്കപ്പുറത്തേക്ക് ഒരു ദ്വിമാന തലത്തിലേക്ക് നിവര്‍ത്തിവയ്ക്കാന്‍ ഒരു ഉത്തമ ഫോട്ടോഗ്രാഫിക്ക് കഴിയും.

ഇരുള്‍-വെളിച്ചങ്ങളുടെ സാധ്യതകള്‍ ഉപയോഗപ്പെടുത്തി ബ്ലാക്ക് ആന്റ് വൈറ്റിലോ കളറിലോ ഒരു ഫോട്ടോഗ്രാഫര്‍ തന്റെ സഹജമായ സര്‍ഗ്ഗാത്മകബോധം കൊണ്ട് കലയുടെ യുക്തിയെ തിരിച്ചറിഞ്ഞ് അതിനെ ഒരു സ്നാപ്പില്‍ പകര്‍ത്തിയെടുക്കുമ്പോള്‍ മറ്റേതൊരു കലാസൃഷ്ടിയെയും വിലയിരുത്താവുന്നത് പോലെ അതിനും കലയുടെ ധര്‍മ്മം കാണിയിലേക്ക് പകരാനാകും. പക്ഷെ പ്രസക്തമായ ഒരു ചോദ്യം അപ്പോള്‍ അവശേഷിക്കുന്നുണ്ടാകും. മലയാളിയുടെ ഭാവുകത്വബോധത്തില്‍ ഫോട്ടോഗ്രഫി കലയുടെ ഒരുത്തമ രൂപസങ്കേതമായി പരിണാമപ്പെട്ടിട്ടുണ്ടോ ? ഇല്ല എന്നു തന്നെയാകും അതിനുള്ള യുക്തമായ മറുപടി. മലയാളികളായ നമ്മള്‍ ഫോട്ടോഗ്രഫിയിലെ സര്‍ഗ്ഗാത്മകതയെ ഇനിയും പരിഗണിച്ചു കണ്ടില്ല. കാരണം ദൃശ്യമാധ്യമങ്ങളെ അവയ്ക്ക് ആവശ്യമായ ധീക്ഷണാപരമായ ഒരു വിമര്‍ശന ബുദ്ധിയോടെ നാമിനിയും കാണാന്‍ ശ്രമിച്ചിട്ടില്ല, അല്ലെങ്കില്‍ പഠിച്ചിട്ടില്ല.

<img src='http://s5.postimg.org/r8rlfyhhj/image.jpg' border='0' alt="02" />

ഏതാനും ദിവസങ്ങള്‍ക്ക് മുന്‍പ് കാലയവനികയില്‍ മറഞ്ഞ റസാക്ക് കോട്ടക്കലിനെ നാം പരിഗണിക്കുന്നതും അത്തരത്തിലുള്ള ഒരു നിസ്സാരഭാവത്തോടെയാവും. മാതൃഭൂമി ആഴ്ചപ്പതിപ്പില്‍ വരാറുള്ള "ആ ഫോട്ടോയ്ക്ക് പിന്നി"ലൂടെയാകും ഇന്നത്തെ ലോകം ചിലപ്പോഴെങ്കിലും റസ്സാക്ക് കോട്ടക്കലിനെ പരിചയപ്പെട്ടിരിക്കുക. കാഴ്ചയുടെ നീതിശാസ്ത്രത്തില്‍ ഫോട്ടോഗ്രഫിയെ കൂടി ഉള്‍പ്പെടുത്തി നമ്മുടെ ഭാവുകത്വ ലോകത്തെ വിപുലപ്പെടുത്താന്‍ ഒരു കലാകാരന്‍ എന്ന നിലയില്‍ റസ്സാക്ക് വഹിച്ച പങ്ക് അത്ര ചെറുതല്ല എന്നെങ്കിലും ഓര്‍മ്മയില്‍ വയ്ക്കുക. എന്തിനും ഏതിനും മാതൃകാ വ്യക്തിത്വങ്ങളെ തേടി പാശ്ചാത്യ ചരിത്ര വിജ്ഞാന കോശങ്ങള്‍ തിരയുന്ന നമ്മുടെ ഫോട്ടോഗ്രഫി വിദ്ധ്യാര്‍ത്ഥികള്‍ നിശ്ചയമായും മനസ്സിലേറ്റി പിന്‍തുടരേണ്ട ഒരു ചരിത്രപാന്ഥാവാണ് റസ്സാക്കിന്റെ ക്യാമറയില്‍ പതിഞ്ഞ ചിത്രങ്ങളില്‍ ഏറെയും.

ക്ലിക്കുകളില്‍ അദ്ദേഹം പരീക്ഷിച്ചറിഞ്ഞ രസതന്ത്രം എത്രയധികം ഭാവനാത്മകമാണെന്ന് അദ്ദേഹത്തിന്റെ ക്ലിക്കുകള്‍ക്ക് ഭാഗ്യം സിദ്ധിച്ച മഹത് വ്യക്തിത്വങ്ങള്‍ തന്നെ സാക്ഷ്യം. ഗാന്ധിജിയുടെ വിയോഗ നിമിഷത്തെ ഹെന്റി കാര്‍ട്ട്യര്‍ ബ്രസ്സന്റെ ഫോട്ടോഗ്രഫിയെ നിരൂപകനായ എന്‍. എല്‍. ബാലകൃഷ്ണന്‍ തന്റെ നിഘണ്ടുവിലെ മരണം എന്ന വാക്കിനൊപ്പം ചേര്‍ത്ത് വയ്ക്കുന്നു എങ്കില്‍ റസ്സാക്കിന്റെ മിക്ക രചനകളേയും നമുക്ക് ജീവിതം എന്ന സൂചന കൊണ്ട് നിസ്സംശയം വ്യഞ്ജിപ്പിക്കാം.

വാല്‍കഷ്ണം: പ്രമുഖ ബ്ലോഗ്ഗര്‍ ആബിദ് ഒമര്‍ റസാക്ക് കോട്ടക്കലിന്റെ മകനാണ്.


![റസ്സാക്ക് കോട്ടക്കല്‍ എന്ന കലിഡോസ്കോപ്പ്](https://cdn.boolokam.com/articles/2014/05/0170.jpg)സാധാരണ നിര്‍വചനങ്ങള്‍ക്കും വ്യവഹാരങ്ങള്‍ക്കും വഴങ്ങുന്ന ഒന്നല്ല കലയുടെ പ്രവര്‍ത്തനങ്ങ‍ള്‍ എന്ന ആമുഖത്തോടെ തന്നെ പറഞ്ഞുകൊള്ളട്ടെ; ഈ നീണ്ട ജീവിതത്തിന്റെ സജീവത ചിലപ്പോള്‍ ഒരു നിമിഷ സഞ്ചയത്തിലേക്ക് ലയിപ്പിച്ചെടുക്കാനാവും. മരണത്തിന്റെ അനിവാര്യതയ്ക്കപ്പുറത്തേക്ക് നിതാന്ത രക്ഷയ്ക്കുള്ള പഴുതുകളാണ് അപ്രകാരം നമുക്ക് മുന്നില്‍ തുറന്നു കിട്ടുന്നത്. സ്വന്തം സൃഷ്ടിയിലേക്ക് ഏതൊരു കലാകാരനും സന്നിവേശിപ്പിക്കാന്‍ ശ്രമിക്കുന്നത് ഇതേ അതിജീവനമോഹങ്ങളാണ്. അതെ ഫോട്ടോഗ്രാഫുകളുടെ പ്രസക്തി തീര്‍ച്ചയായും അവിടെയാണ്. അവ അതിജീവനത്തിന്റെ കച്ചിത്തുരുമ്പുകളാണ്. സമയത്തെ വട്ടത്തിലളക്കാന്‍ മാത്രം പഠിച്ച നമുക്ക് മുന്നില്‍ അതേ അളവുകോലില്‍ ലയിച്ചുകിടന്ന ഭൗതിക രൂപഭാവങ്ങളെ ഫോട്ടോസ്റ്റാറ്റു ചെയ്ത് ഘടികാരചക്രങ്ങള്‍ക്കപ്പുറത്തേക്ക് ഒരു ദ്വിമാന തലത്തിലേക്ക് നിവര്‍ത്തിവയ്ക്കാന്‍ ഒരു ഉത്തമ ഫോട്ടോഗ്രാഫിക്ക് കഴിയും. ഇരുള്‍-വെളിച്ചങ്ങളുടെ സാധ്യതകള്‍ ഉപയോഗപ്പെടുത്തി ബ്ലാക്ക് ആന്റ് വൈറ്റിലോ കളറിലോ ഒരു ഫോട്ടോഗ്രാഫര്‍ തന്റെ സഹജമായ സര്‍ഗ്ഗാത്മകബോധം കൊണ്ട് കലയുടെ യുക്തിയെ തിരിച്ചറിഞ്ഞ് അതിനെ ഒരു സ്നാപ്പില്‍ പകര്‍ത്തിയെടുക്കുമ്പോള്‍ മറ്റേതൊരു കലാസൃഷ്ടിയെയും വിലയിരുത്താവുന്നത് പോലെ അതിനും കലയുടെ ധര്‍മ്മം കാണിയിലേക്ക് പകരാനാകും. പക്ഷെ പ്രസക്തമായ ഒരു ചോദ്യം അപ്പോള്‍ അവശേഷിക്കുന്നുണ്ടാകും. മലയാളിയുടെ ഭാവുകത്വബോധത്തില്‍ ഫോട്ടോഗ്രഫി കലയുടെ ഒരുത്തമ രൂപസങ്കേതമായി പരിണാമപ്പെട്ടിട്ടുണ്ടോ ? ഇല്ല എന്നു തന്നെയാകും അതിനുള്ള യുക്തമായ മറുപടി. മലയാളികളായ നമ്മള്‍ ഫോട്ടോഗ്രഫിയിലെ സര്‍ഗ്ഗാത്മകതയെ ഇനിയും പരിഗണിച്ചു കണ്ടില്ല. കാരണം ദൃശ്യമാധ്യമങ്ങളെ അവയ്ക്ക് ആവശ്യമായ ധീക്ഷണാപരമായ ഒരു വിമര്‍ശന ബുദ്ധിയോടെ നാമിനിയും കാണാന്‍ ശ്രമിച്ചിട്ടില്ല, അല്ലെങ്കില്‍ പഠിച്ചിട്ടില്ല. ![02](http://s5.postimg.org/r8rlfyhhj/image.jpg) ഏതാനും ദിവസങ്ങള്‍ക്ക് മുന്‍പ് കാലയവനികയില്‍ മറഞ്ഞ റസാക്ക് കോട്ടക്കലിനെ നാം പരിഗണിക്കുന്നതും അത്തരത്തിലുള്ള ഒരു നിസ്സാരഭാവത്തോടെയാവും. മാതൃഭൂമി ആഴ്ചപ്പതിപ്പില്‍ വരാറുള്ള "ആ ഫോട്ടോയ്ക്ക് പിന്നി"ലൂടെയാകും ഇന്നത്തെ ലോകം ചിലപ്പോഴെങ്കിലും റസ്സാക്ക് കോട്ടക്കലിനെ പരിചയപ്പെട്ടിരിക്കുക. കാഴ്ചയുടെ നീതിശാസ്ത്രത്തില്‍ ഫോട്ടോഗ്രഫിയെ കൂടി ഉള്‍പ്പെടുത്തി നമ്മുടെ ഭാവുകത്വ ലോകത്തെ വിപുലപ്പെടുത്താന്‍ ഒരു കലാകാരന്‍ എന്ന നിലയില്‍ റസ്സാക്ക് വഹിച്ച പങ്ക് അത്ര ചെറുതല്ല എന്നെങ്കിലും ഓര്‍മ്മയില്‍ വയ്ക്കുക. എന്തിനും ഏതിനും മാതൃകാ വ്യക്തിത്വങ്ങളെ തേടി പാശ്ചാത്യ ചരിത്ര വിജ്ഞാന കോശങ്ങള്‍ തിരയുന്ന നമ്മുടെ ഫോട്ടോഗ്രഫി വിദ്ധ്യാര്‍ത്ഥികള്‍ നിശ്ചയമായും മനസ്സിലേറ്റി പിന്‍തുടരേണ്ട ഒരു ചരിത്രപാന്ഥാവാണ് റസ്സാക്കിന്റെ ക്യാമറയില്‍ പതിഞ്ഞ ചിത്രങ്ങളില്‍ ഏറെയും. ക്ലിക്കുകളില്‍ അദ്ദേഹം പരീക്ഷിച്ചറിഞ്ഞ രസതന്ത്രം എത്രയധികം ഭാവനാത്മകമാണെന്ന് അദ്ദേഹത്തിന്റെ ക്ലിക്കുകള്‍ക്ക് ഭാഗ്യം സിദ്ധിച്ച മഹത് വ്യക്തിത്വങ്ങള്‍ തന്നെ സാക്ഷ്യം. ഗാന്ധിജിയുടെ വിയോഗ നിമിഷത്തെ ഹെന്റി കാര്‍ട്ട്യര്‍ ബ്രസ്സന്റെ ഫോട്ടോഗ്രഫിയെ നിരൂപകനായ എന്‍. എല്‍. ബാലകൃഷ്ണന്‍ തന്റെ നിഘണ്ടുവിലെ മരണം എന്ന വാക്കിനൊപ്പം ചേര്‍ത്ത് വയ്ക്കുന്നു എങ്കില്‍ റസ്സാക്കിന്റെ മിക്ക രചനകളേയും നമുക്ക് ജീവിതം എന്ന സൂചന കൊണ്ട് നിസ്സംശയം വ്യഞ്ജിപ്പിക്കാം. വാല്‍കഷ്ണം: പ്രമുഖ ബ്ലോഗ്ഗര്‍ ആബിദ് ഒമര്‍ റസാക്ക് കോട്ടക്കലിന്റെ മകനാണ്.
