---
title: "'' ഗുൽമോഹർ പൂക്കുമ്പോൾ ''"
date: 2015-05-15T07:02:26
draft: false
categories: ["Society"]
tags: ['boolokam', 'gyulmohar', 'mann', 'novel']
author: "boolokamtv@gmail.com"
---

<a href="https://cdn.boolokam.com/articles/2015/05/new40.jpg"><img class="aligncenter size-full wp-image-205244" src="https://cdn.boolokam.com/articles/2015/05/new40.jpg" alt="new" width="620" height="340" /></a>

അടുക്കളയില്‍ ചായ ഇടുമ്പോള്‍

മനോഹര്‍ ആലോചിച്ചു..

എത്ര ദൂരെ നിന്നാണാ കുട്ടി വന്നിരിക്കുന്നത് !
എഴുത്തിനു ഇത്രയ്ക്കും ശക്തിയുണ്ടോ?''

ആ സമയം ആ ഓടിട്ട വീടിന്റെ പുറത്തെ
കോലായില്‍ തിണ്ണ മേല്‍ ഇരിക്കുകയായിരുന്നു
സനുഷ. അവളുടെ തുണി ബാഗ് ഏറെ
മനോഹരമായിരുന്നു.

അവള്‍ക്കു നേരെ മനോഹര്‍ ചായ നീട്ടി.

'' ഇതാ ചായ, ഞാനിട്ടതാണ്, രുചി കുറയും''

'' ഏയ്, അതിലെന്തിരിക്കുന്നു ''

കുര്‍ത്തയും ജീന്‍സും അവള്‍ക്കേറെ യോജിക്കുന്നതായി
മനോഹറിനു തോന്നി.. ഒരു പേപര്‍ നീട്ടി അവള്‍ പറഞ്ഞു..

'' ഇതാ ഞാന്‍ എഴുതിയ കുറിപ്പുകളാണ്,.
ഒന്ന് നോക്കാമോ ?''

അയാള്‍ അത് വാങ്ങിച്ചു. മെല്ലെ നോക്കി.

'' സനുഷയ്‌ക്കെത്ര വയസ്സായി ?''

''19 ''

'' ഒരു പത്തൊന്‍പതുകാരി എഴുതുന്ന രീതിയല്ല,
ഉന്നത നിലവാരമുള്ള ചിന്തകളാണ് കേട്ടോ,
ഒരു നോവല്‍ എഴുതിക്കൂടെ ?''

''ഹേയ്, അങ്ങനൊന്നും എഴുതാറായിട്ടില്ല,
മനസ്സില് വരുന്നത് കുത്തിക്കുറിക്കും.
പല കഥകളും വായിച്ച കൂട്ടത്തില്‍ നിങ്ങള്‍ടെ
പുസ്തകവും വായിച്ചു. അതിലെ നമ്പരില്‍
ഒരുപാട് വിളിച്ചു, പക്ഷെ കിട്ടിയില്ല ''

''ആ നമ്പര്‍ മാറി ''

''ഓ, അതാണ്...എനിക്ക് നിങ്ങളുടെ ചില കഥകള്‍
വല്ലാതെ ഇഷ്ടമായി , ഒന്ന് നേരില്‍ കാണണമെന്ന്
തോന്നി... ബുക്കിലെ അഡ്രസ്സ് നോക്കി നേരെ
ഇങ്ങു വന്നു...ഈ കഥകളൊക്കെ എങ്ങനെയാണ്
വരുന്നതെന്നു പറയാമോ ?''

'' അങ്ങനൊക്കെ ചോദിച്ചാ ഞാന്‍ കുടുങ്ങും.
അതിങ്ങനെ മനസ്സിലൊരു വിത്ത് വരും,
പിന്നെ മെല്ലെ അത് പൊട്ടും, ആരൊക്കെയോ
കയറി വരുന്നത് പോലെ ... ചിലത് വല്ലാത്തൊരു
വേദനയായി മാറും, നല്ലൊരു കഥ എഴുതിയാല്‍
പ്രസവിച്ച പോലെ ഒരു നിര്‍വൃതിയാണ്.
അതാണ് എഴുത്തിന്റെ ശരിക്കുമുള്ള സന്തോഷം ''

അത് കേട്ട് സനുഷ പുഞ്ചിരിച്ചു.. മനോഹര്‍ തുടര്‍ന്ന്..

''പിന്നെ മറ്റുള്ളവര്‍ കാണാത്തത് കാണാന്‍ ശ്രമിച്ചാല്‍
തന്നെ പലതും എഴുതാന്‍ കഴിയും...സനുഷ ഒന്ന് ശ്രമിച്ചു
നോക്ക്... എല്ലാ മനുഷ്യരും ഓരോ കഥകളുടെ
കൂമ്പാരമാണ്... അത് കണ്ടെത്താന്‍ കഴിയണം ''

അവര്‍ സംസാരിച്ചിരുന്നു.

''എന്നാല്‍ ഞാനിറങ്ങട്ടെ ?''

'' ശരി ''

'' നിങ്ങളുടെ നമ്പര്‍ ? ഒരു മിനുട്ട്, ഞാന്‍ ഫോണ്‍
എടുക്കട്ടെ , അല്ലേല്‍ വേണ്ട പറഞ്ഞോ
ഇതില്‍ കുറിച്ചോളാം ''

അവള്‍ താഴെ വീണു കിടപ്പുണ്ടായിരുന്ന ഒരു കടലാസെടുത്തു
അതിനു പുറകില്‍ എഴുതി

'' 960***5555 ''

അന്ന് രാത്രി ചെറുതായി പെയ്ത മഴയത്ത് അവള്‍
ജനാലയിലൂടെ പുറത്തേയ്ക്ക് നോക്കിയിരുന്നു.
അയാളുടെ കണ്ണുകളില്‍ ഒരു കഥയില്ലേ ?
ഒരു വിരഹമില്ലെ ? ജീവിത ത്തോടൊരു കൊതിയില്ലേ ?
അപ്പോഴാണ് അവള്‍ ആ നമ്പറെഴുതിയ കടലാസ്
കഷണം കണ്ടത്, അതൊരു മരുന്നിന്റെ കുറിപ്പായിരുന്നു,
രോഗിയുടെ പേരൊന്നുമില്ല. ആ മരുന്നിന്റെ പേര്
വായിച്ചതും അവള്‍ക്കെന്തോ ഡൌട്ട്. ഡോക്ടര്‍
ആന്റിയെ വിളിച്ചു ചോദിച്ചു

''സനുഷ ,രോഗി ഏറിയാല്‍ ഒരു മാസമേ ജീവിക്കൂ...
ലാസ്റ്റ് സ്റ്റേജിലാണ്''

സനുഷയ്ക്കതു താങ്ങാനായില്ല.... മഴ പെയ്യുന്നുണ്ട്...
മനസ്സില്‍ ഒരു വേദന മുള പൊട്ടുന്നതായി സനുഷയ്ക്ക്
തോന്നി. അവള്‍ മെല്ലെ പേനയെടുത്തു.
നോവലിന്റെ പേരെഴുതി.

''ഗുല്‍മോഹര്‍ പൂക്കുമ്പോള്‍''

പൂക്കളെ സ്‌നേഹിച്ച, പൂമ്പാറ്റകളെ സ്‌നേഹിച്ച
ഒരു ബാലനെ സനുഷ കണ്ടു. മഴ കണ്ടാല്‍
അവന്‍ തുള്ളിച്ചാടുന്നു, മിന്നല്‍ കണ്ടാല്‍
ആ കണ്ണുകള്‍ അത്ഭുതം കൊണ്ട് വിടരുന്നു.
സുമന്‍ അതായിരുന്നു അവന്റെ പേര്.
അവനെല്ലാം കൗതുകമായിരുന്നു.
അമ്മയുടെ മടിയില്‍ കിടന്നു കേള്‍ക്കുന്ന
കഥകളിലെ നായകന്‍ അവനായിരുന്നു.
ആ കഥകള്‍ അവന്‍ പൂമ്പാറ്റകളോട്
പറഞ്ഞു കൊടുക്കും.
എന്നും സന്തോഷമായിരുന്നു ആ മുഖത്ത്.
പക്ഷെ രാത്രി കുടിച്ചു വരുന്ന അച്ഛന്‍
അമ്മയെ അടി നാഭിക്കിട്ടു ചവിട്ടുമ്പോള്‍
ആ കുഞ്ഞു മുഖം വാടും

'' തേവിടിശ്ശീ... എന്റെ പൈസയ്ക്ക് ഞാന്‍ കുടിച്ചാ
നിനക്കെന്താടീ...? ''

തല്ലും, ചവിട്ടുമേറ്റു അമ്മ വല്ലാതെ ക്ഷീണിച്ചു.
ഒരു രാത്രി അമ്മ അവനോടു പറഞ്ഞു

'' മോനെ, അമ്മേടെ മോന്‍ നല്ലോണം പഠിക്കണം ,
അച്ഛനോട് ദേഷ്യമൊന്നും വെക്കരുത് കേട്ടോ,
അമ്മയ്ക്ക് മോനെ വലിയ ഇഷ്ടമാ, പക്ഷെ തല്ല്
സഹിക്കാന്‍ പറ്റണില്ല.... അത്രയ്ക്കും വേദനയാ....
എത്ര കാലംന്നു വെച്ചാ സഹിക്കാ ''

ഫാനില്‍ കെട്ടിതൂങ്ങി ആടിയ അമ്മയുടെ
ശരീരം കണ്ടിട്ടും അച്ഛനൊന്നും തോന്നിയില്ല.

''ടാ, സുമനേ, മതി പഠിച്ചത്, നീ വാ ''

കള്ളുഷാപ്പിലെ ജോലിക്കിടയിലും പുറത്തെ മഴ
നോക്കി അവന്‍ ഇരിക്കും, ഇടയ്ക്ക് ഷാപ്പുടമ
അവന്റെ പിടലിക്കിട്ടു രണ്ടു പൊട്ടിക്കും

'' മഴ നോക്കി നില്‍ക്കാതെ കള്ളെടുത്ത് കൊടുക്കെടാ ചെക്കാ ''

നോവല്‍ പുരോഗമിക്കവെ തന്റെ പേപ്പര്‍
നനയുന്നത് സനുഷ അറിഞ്ഞു. അവള്‍ എഴുത്ത്
തുടര്‍ന്നു.

ഒരു മെയ്മാസ പുലരിയില്‍, ഇളം കാറ്റേറ്റു താഴെ
വീണു കിടക്കുന്ന ഗുല്‍ മോഹര്‍ പുഷ്പങ്ങള്‍ക്കു
നടുവില്‍ വെച്ചാണ് യുവാവായ സുമന്‍ അവളെ
കണ്ടത്. അടിച്ചു വീശിയ സുഗന്ധം ആരുടെതാണ് ?
ഗുല്‍മോഹറിന്റെയോ? അവളുടെയോ ?

'' ഞാന്‍ സ്‌നേഹ, എനിക്ക് സുമനെ ഇഷ്ടമാണ്''

ആ പ്രണയം സനുഷ എഴുതിക്കൊണ്ടേ ഇരുന്നു...
പക്ഷെ ഒരിടത്ത് വെച്ച് സ്‌നേഹയും സുമനെ

വേര്‍ പിരിഞ്ഞു. പണക്കാരനായ ഒരാളെ അവള്‍ തിരഞ്ഞെടുത്തു.

'' സുമന്‍, ഞാന്‍ നിന്നെ സ്‌നേഹിക്കുന്നു, ജീവന് തുല്യം...
പക്ഷെ, സാഹചര്യം'' സുമന്‍ മിണ്ടിയില്ല ....
അവന്റെ മനസ്സില്‍ അവളും ഫാനില്‍ തൂങ്ങിയാടി.

വേദന കൊണ്ട് കരിഞ്ഞ ഹൃദയം അവനെ പേന എടുപ്പിച്ചു,
അവന്‍ എഴുതാന്‍ തുടങ്ങി... ആ എഴുത്തില്‍ ആദ്യം
അവന്‍ കരഞ്ഞു, പിന്നെ വായനക്കാരും, അവന്‍ മെല്ലെ
പ്രശസ്തനായി സനുഷ ഒന്ന് നെടുവീര്‍പ്പിട്ടു. എഴുത്ത് തുടര്‍ന്നു.....

അദ്ധ്യായം 19 , അവള്‍ വരവായി, ദയ....
സുമന്റെ പുസ്തകം വായിച്ച അവള്‍ക്കവനെ ഒന്ന്
കാണാന്‍ തോന്നി..

'' ദയ , ഇവിടെ ചായ ഇട്ടു തരാന്‍ ആളില്ലാട്ടോ ''

'' അതിനെന്താ, ഞാനിടാം''

അവളിട്ട ചായ അവന്‍ മൊത്തിക്കുടിച്ചു

'' നല്ല ചായ, പെണ്ണുങ്ങളുടെ കൈകള്‍ക്കൊരു
പുണ്യമുണ്ട് ''

'' ചെറുപ്പമല്ലേ, ഇയാള്‍ക്കൊരു കൂട്ട് വേണ്ടേ ?

എന്നാല്‍ ചായ ഇട്ടു തരാനൊക്കെ ആളാകില്ലേ ? ''

''ചായ ഇടാനാണോ കൂട്ട് ?''

അതും പറഞ്ഞു അവന്‍ ചിരിച്ചു.

''ദയ നന്നായി എഴുതുന്നു, ഒരു നോവല്‍ എഴുതിക്കൂടെ
പേര് ഞാന്‍ പറയാം ഗുല്‍ മോഹര്‍ പൂക്കുമ്പോള്‍''

'' ഗുല്‍ മോഹര്‍ ? ''

'' ഉം.. വാക പൂക്കള്‍ കണ്ടിട്ടില്ലേ ? അത് തന്നെയാണ്

ഗുല്‍മോഹര്‍.അതിനൊരു ഗന്ധമുണ്ട് ,
പ്രണയത്തിന്റെ ഗന്ധം........
വിരഹത്തിന്റെ., കാത്തിരിപ്പിന്റെ...അങ്ങനെ എല്ലാം ഉണ്ട്''

അവന്‍ നല്കിയ നമ്പര്‍ അവള്‍ ഒരു കടലാസില്‍
കുറിച്ചെടുക്കുന്നു.... അന്ന് രാത്രി അത് മരണം
കാത്തു കിടക്കുന്ന ആള്‍ക്കാര്‍ വേദന ശമിപ്പിക്കാന്‍
കഴിക്കുന്ന മരുന്നാണെന്ന് അവള്‍ അറിയുന്നു.
രോഗിയുടെ പേരില്ല .... ആരാണ് രോഗി ?

സനുഷ എഴുത്ത് നിര്‍ത്തി. രണ്ടു രീതിയുണ്ട്
ഒന്ന് അയാള്‍ തന്നെ രോഗി.. എന്തോ അങ്ങനെ
എഴുതാന്‍ അവള്‍ക്കു മനസ്സ് വന്നില്ല, അവള്‍
കഥ മാറ്റി വിട്ടു....

'' സുമന്‍, നിന്നെ ചതിച്ചതിനു ദൈവം എന്നെ ശിക്ഷിച്ചു,
എനിക്കിനി കുറച്ചു നാള്‍ കൂടിയേ ആയുസ്സുള്ളൂ,
എന്റെ ഭര്‍ത്താവും എന്നെ കൈ വിട്ടു,
എനിക്കിനി നീ മാത്രമേ ഉള്ളൂ''

'' നീ വിഷമിക്കേണ്ട സ്‌നേഹ, ഇതാ മരുന്നിനുള്ള
പണം, ആരില്ലെങ്കിലും നിനക്ക് ഞാനുണ്ട്,
അത് പഴയ സുമന്‍ ആയിട്ടല്ല, ഒരു സുഹൃത്തായിട്ട് ,
കാരണം, എന്റെ സ്‌നേഹ നീയല്ല, അവളിപ്പോഴും
ആ വാകമരച്ചോട്ടില്‍, ഗുല്‍മോഹര്‍
പുഷ്പങ്ങള്‍ക്കു നടുവിലെന്നെ കാത്തു നില്‍ക്കുന്നുണ്ട് ...
ആ ഓര്‍മകളില്‍ ഞാന്‍ സന്തോഷവാനാണ്''

സനുഷ നോവലിന്റെ അവസാന ഭാഗത്തെത്തിയിരുന്നു...
മെല്ലെ, മെല്ലെ അവളതു പൂര്‍ത്തിയാക്കി,
തനിക്കു ചുറ്റും വാകപ്പൂക്കളുടെ സുഗന്ധം
ഉയരുന്നതായി അവള്‍ക്കു തോന്നി....

മനോഹറിനു നോവലിന്റെ ഒരു കോപി അവള്‍
അയച്ചു കൊടുത്തു. അയാള്‍ വിളിക്കുന്നതും കാത്തു
അവള്‍ ഇരുന്നു. ഒരു ദിവസം കഴിഞ്ഞതും
മനോഹര്‍ വിളിച്ചു.

'' സനുഷ, നിങ്ങള്‍ നല്ലൊരു എഴുത്തുകാരിയാണ്,
എന്റെ കഥ നിങ്ങള്‍ വായിച്ചെടുത്തു...
നോവല്‍ മനോഹരമായിരിക്കുന്നു....
പൈങ്കിളി ആകുമായിരുന്ന ഒരു നോവലിനെ
നിങ്ങള്‍ മനസ്സുകളുടെ മന്ത്രണമാക്കി മാറ്റി,
പലയിടത്തും ഞാന്‍ കരഞ്ഞു പോയി കേട്ടോ
അത്രയ്ക്കും ടച്ചിംഗ് , നല്ല അവതരണം,
കഥയ്ക്കുള്ളിലെ കഥ... എനിക്കേറെ ഇഷ്ടമായി...
പക്ഷെ , കാമുകി സ്‌നേഹയെ രോഗിയാക്കിയത്.....''

'' എനിക്ക് നിങ്ങള്‍ മരിക്കുന്നത്.... എന്തോ... കഴിയില്ല...... ''

അല്‍പ നേരം അയാളൊന്നും മിണ്ടിയില്ല. പിന്നെ
പതിയെ പറഞ്ഞു

'' സനുഷയ്ക്ക് തെറ്റിയില്ല, താര, അതായത് നോവലിലെ
സ്‌നേഹ എന്നെ കാണാന്‍ വന്നിരുന്നു... ഞാന്‍
അങ്ങനെ തന്നെയാണ് മറുപടി പറഞ്ഞതും...
അവള്‍ പോയി...''

അത് കേട്ടതും സനുഷയ്ക്ക് എന്തോ ഒരു ആശ്വാസം .

'' പിന്നെ .....നോവലിലെ അവസാന ഭാഗം.... സനുഷ ,
എന്റെ മനസ്സെങ്ങനെയാണ് നിങ്ങള്‍ കണ്ടത് ?''

'' അത്, അത്, അതെങ്ങനെയോ...ഞാനറിയാതെ.. ''

അവളുടെ ശബ്ദം ചെറുതായി വിറച്ചു. രണ്ടു പേരും
ഒന്നും മിണ്ടിയില്ല... ആ മൗനം കുറെ നേരം നീണ്ടു നിന്നു.

ആ മെയ്മാസ പുലരിയില്‍, വീണു കിടക്കുന്ന ഗുല്‍മോഹര്‍
പൂക്കള്‍ക്കു മേലുള്ള മഞ്ഞുത്തുള്ളികളെ സാക്ഷിയാക്കി,
ആ നോവലിലെ അവസാന ഭാഗം പോലെ അയാള്‍
ആ വാക മരച്ചോട്ടിലേയ്ക്ക് നടന്നു...

അവിടെ , പൂത്തു നില്‍ക്കുന്ന ഗുല്‍മോഹര്‍ മരത്തിനു
താഴെ ആരെയോ കാത്തു നില്‍ക്കുന്ന ഒരു പെണ്‍കുട്ടി...


!['' ഗുൽമോഹർ പൂക്കുമ്പോൾ ''](https://cdn.boolokam.com/articles/2015/05/new40.jpg)[](https://cdn.boolokam.com/articles/2015/05/new40.jpg) അടുക്കളയില്‍ ചായ ഇടുമ്പോള്‍ മനോഹര്‍ ആലോചിച്ചു.. എത്ര ദൂരെ നിന്നാണാ കുട്ടി വന്നിരിക്കുന്നത് ! എഴുത്തിനു ഇത്രയ്ക്കും ശക്തിയുണ്ടോ?'' ആ സമയം ആ ഓടിട്ട വീടിന്റെ പുറത്തെ കോലായില്‍ തിണ്ണ മേല്‍ ഇരിക്കുകയായിരുന്നു സനുഷ. അവളുടെ തുണി ബാഗ് ഏറെ മനോഹരമായിരുന്നു. അവള്‍ക്കു നേരെ മനോഹര്‍ ചായ നീട്ടി. '' ഇതാ ചായ, ഞാനിട്ടതാണ്, രുചി കുറയും'' '' ഏയ്, അതിലെന്തിരിക്കുന്നു '' കുര്‍ത്തയും ജീന്‍സും അവള്‍ക്കേറെ യോജിക്കുന്നതായി മനോഹറിനു തോന്നി.. ഒരു പേപര്‍ നീട്ടി അവള്‍ പറഞ്ഞു.. '' ഇതാ ഞാന്‍ എഴുതിയ കുറിപ്പുകളാണ്,. ഒന്ന് നോക്കാമോ ?'' അയാള്‍ അത് വാങ്ങിച്ചു. മെല്ലെ നോക്കി. '' സനുഷയ്‌ക്കെത്ര വയസ്സായി ?'' ''19 '' '' ഒരു പത്തൊന്‍പതുകാരി എഴുതുന്ന രീതിയല്ല, ഉന്നത നിലവാരമുള്ള ചിന്തകളാണ് കേട്ടോ, ഒരു നോവല്‍ എഴുതിക്കൂടെ ?'' ''ഹേയ്, അങ്ങനൊന്നും എഴുതാറായിട്ടില്ല, മനസ്സില് വരുന്നത് കുത്തിക്കുറിക്കും. പല കഥകളും വായിച്ച കൂട്ടത്തില്‍ നിങ്ങള്‍ടെ പുസ്തകവും വായിച്ചു. അതിലെ നമ്പരില്‍ ഒരുപാട് വിളിച്ചു, പക്ഷെ കിട്ടിയില്ല '' ''ആ നമ്പര്‍ മാറി '' ''ഓ, അതാണ്...എനിക്ക് നിങ്ങളുടെ ചില കഥകള്‍ വല്ലാതെ ഇഷ്ടമായി , ഒന്ന് നേരില്‍ കാണണമെന്ന് തോന്നി... ബുക്കിലെ അഡ്രസ്സ് നോക്കി നേരെ ഇങ്ങു വന്നു...ഈ കഥകളൊക്കെ എങ്ങനെയാണ് വരുന്നതെന്നു പറയാമോ ?'' '' അങ്ങനൊക്കെ ചോദിച്ചാ ഞാന്‍ കുടുങ്ങും. അതിങ്ങനെ മനസ്സിലൊരു വിത്ത് വരും, പിന്നെ മെല്ലെ അത് പൊട്ടും, ആരൊക്കെയോ കയറി വരുന്നത് പോലെ ... ചിലത് വല്ലാത്തൊരു വേദനയായി മാറും, നല്ലൊരു കഥ എഴുതിയാല്‍ പ്രസവിച്ച പോലെ ഒരു നിര്‍വൃതിയാണ്. അതാണ് എഴുത്തിന്റെ ശരിക്കുമുള്ള സന്തോഷം '' അത് കേട്ട് സനുഷ പുഞ്ചിരിച്ചു.. മനോഹര്‍ തുടര്‍ന്ന്.. ''പിന്നെ മറ്റുള്ളവര്‍ കാണാത്തത് കാണാന്‍ ശ്രമിച്ചാല്‍ തന്നെ പലതും എഴുതാന്‍ കഴിയും...സനുഷ ഒന്ന് ശ്രമിച്ചു നോക്ക്... എല്ലാ മനുഷ്യരും ഓരോ കഥകളുടെ കൂമ്പാരമാണ്... അത് കണ്ടെത്താന്‍ കഴിയണം '' അവര്‍ സംസാരിച്ചിരുന്നു. ''എന്നാല്‍ ഞാനിറങ്ങട്ടെ ?'' '' ശരി '' '' നിങ്ങളുടെ നമ്പര്‍ ? ഒരു മിനുട്ട്, ഞാന്‍ ഫോണ്‍ എടുക്കട്ടെ , അല്ലേല്‍ വേണ്ട പറഞ്ഞോ ഇതില്‍ കുറിച്ചോളാം '' അവള്‍ താഴെ വീണു കിടപ്പുണ്ടായിരുന്ന ഒരു കടലാസെടുത്തു അതിനു പുറകില്‍ എഴുതി '' 960***5555 '' അന്ന് രാത്രി ചെറുതായി പെയ്ത മഴയത്ത് അവള്‍ ജനാലയിലൂടെ പുറത്തേയ്ക്ക് നോക്കിയിരുന്നു. അയാളുടെ കണ്ണുകളില്‍ ഒരു കഥയില്ലേ ? ഒരു വിരഹമില്ലെ ? ജീവിത ത്തോടൊരു കൊതിയില്ലേ ? അപ്പോഴാണ് അവള്‍ ആ നമ്പറെഴുതിയ കടലാസ് കഷണം കണ്ടത്, അതൊരു മരുന്നിന്റെ കുറിപ്പായിരുന്നു, രോഗിയുടെ പേരൊന്നുമില്ല. ആ മരുന്നിന്റെ പേര് വായിച്ചതും അവള്‍ക്കെന്തോ ഡൌട്ട്. ഡോക്ടര്‍ ആന്റിയെ വിളിച്ചു ചോദിച്ചു ''സനുഷ ,രോഗി ഏറിയാല്‍ ഒരു മാസമേ ജീവിക്കൂ... ലാസ്റ്റ് സ്റ്റേജിലാണ്'' സനുഷയ്ക്കതു താങ്ങാനായില്ല.... മഴ പെയ്യുന്നുണ്ട്... മനസ്സില്‍ ഒരു വേദന മുള പൊട്ടുന്നതായി സനുഷയ്ക്ക് തോന്നി. അവള്‍ മെല്ലെ പേനയെടുത്തു. നോവലിന്റെ പേരെഴുതി. ''ഗുല്‍മോഹര്‍ പൂക്കുമ്പോള്‍'' പൂക്കളെ സ്‌നേഹിച്ച, പൂമ്പാറ്റകളെ സ്‌നേഹിച്ച ഒരു ബാലനെ സനുഷ കണ്ടു. മഴ കണ്ടാല്‍ അവന്‍ തുള്ളിച്ചാടുന്നു, മിന്നല്‍ കണ്ടാല്‍ ആ കണ്ണുകള്‍ അത്ഭുതം കൊണ്ട് വിടരുന്നു. സുമന്‍ അതായിരുന്നു അവന്റെ പേര്. അവനെല്ലാം കൗതുകമായിരുന്നു. അമ്മയുടെ മടിയില്‍ കിടന്നു കേള്‍ക്കുന്ന കഥകളിലെ നായകന്‍ അവനായിരുന്നു. ആ കഥകള്‍ അവന്‍ പൂമ്പാറ്റകളോട് പറഞ്ഞു കൊടുക്കും. എന്നും സന്തോഷമായിരുന്നു ആ മുഖത്ത്. പക്ഷെ രാത്രി കുടിച്ചു വരുന്ന അച്ഛന്‍ അമ്മയെ അടി നാഭിക്കിട്ടു ചവിട്ടുമ്പോള്‍ ആ കുഞ്ഞു മുഖം വാടും '' തേവിടിശ്ശീ... എന്റെ പൈസയ്ക്ക് ഞാന്‍ കുടിച്ചാ നിനക്കെന്താടീ...? '' തല്ലും, ചവിട്ടുമേറ്റു അമ്മ വല്ലാതെ ക്ഷീണിച്ചു. ഒരു രാത്രി അമ്മ അവനോടു പറഞ്ഞു '' മോനെ, അമ്മേടെ മോന്‍ നല്ലോണം പഠിക്കണം , അച്ഛനോട് ദേഷ്യമൊന്നും വെക്കരുത് കേട്ടോ, അമ്മയ്ക്ക് മോനെ വലിയ ഇഷ്ടമാ, പക്ഷെ തല്ല് സഹിക്കാന്‍ പറ്റണില്ല.... അത്രയ്ക്കും വേദനയാ.... എത്ര കാലംന്നു വെച്ചാ സഹിക്കാ '' ഫാനില്‍ കെട്ടിതൂങ്ങി ആടിയ അമ്മയുടെ ശരീരം കണ്ടിട്ടും അച്ഛനൊന്നും തോന്നിയില്ല. ''ടാ, സുമനേ, മതി പഠിച്ചത്, നീ വാ '' കള്ളുഷാപ്പിലെ ജോലിക്കിടയിലും പുറത്തെ മഴ നോക്കി അവന്‍ ഇരിക്കും, ഇടയ്ക്ക് ഷാപ്പുടമ അവന്റെ പിടലിക്കിട്ടു രണ്ടു പൊട്ടിക്കും '' മഴ നോക്കി നില്‍ക്കാതെ കള്ളെടുത്ത് കൊടുക്കെടാ ചെക്കാ '' നോവല്‍ പുരോഗമിക്കവെ തന്റെ പേപ്പര്‍ നനയുന്നത് സനുഷ അറിഞ്ഞു. അവള്‍ എഴുത്ത് തുടര്‍ന്നു. ഒരു മെയ്മാസ പുലരിയില്‍, ഇളം കാറ്റേറ്റു താഴെ വീണു കിടക്കുന്ന ഗുല്‍ മോഹര്‍ പുഷ്പങ്ങള്‍ക്കു നടുവില്‍ വെച്ചാണ് യുവാവായ സുമന്‍ അവളെ കണ്ടത്. അടിച്ചു വീശിയ സുഗന്ധം ആരുടെതാണ് ? ഗുല്‍മോഹറിന്റെയോ? അവളുടെയോ ? '' ഞാന്‍ സ്‌നേഹ, എനിക്ക് സുമനെ ഇഷ്ടമാണ്'' ആ പ്രണയം സനുഷ എഴുതിക്കൊണ്ടേ ഇരുന്നു... പക്ഷെ ഒരിടത്ത് വെച്ച് സ്‌നേഹയും സുമനെ വേര്‍ പിരിഞ്ഞു. പണക്കാരനായ ഒരാളെ അവള്‍ തിരഞ്ഞെടുത്തു. '' സുമന്‍, ഞാന്‍ നിന്നെ സ്‌നേഹിക്കുന്നു, ജീവന് തുല്യം... പക്ഷെ, സാഹചര്യം'' സുമന്‍ മിണ്ടിയില്ല .... അവന്റെ മനസ്സില്‍ അവളും ഫാനില്‍ തൂങ്ങിയാടി. വേദന കൊണ്ട് കരിഞ്ഞ ഹൃദയം അവനെ പേന എടുപ്പിച്ചു, അവന്‍ എഴുതാന്‍ തുടങ്ങി... ആ എഴുത്തില്‍ ആദ്യം അവന്‍ കരഞ്ഞു, പിന്നെ വായനക്കാരും, അവന്‍ മെല്ലെ പ്രശസ്തനായി സനുഷ ഒന്ന് നെടുവീര്‍പ്പിട്ടു. എഴുത്ത് തുടര്‍ന്നു..... അദ്ധ്യായം 19 , അവള്‍ വരവായി, ദയ.... സുമന്റെ പുസ്തകം വായിച്ച അവള്‍ക്കവനെ ഒന്ന് കാണാന്‍ തോന്നി.. '' ദയ , ഇവിടെ ചായ ഇട്ടു തരാന്‍ ആളില്ലാട്ടോ '' '' അതിനെന്താ, ഞാനിടാം'' അവളിട്ട ചായ അവന്‍ മൊത്തിക്കുടിച്ചു '' നല്ല ചായ, പെണ്ണുങ്ങളുടെ കൈകള്‍ക്കൊരു പുണ്യമുണ്ട് '' '' ചെറുപ്പമല്ലേ, ഇയാള്‍ക്കൊരു കൂട്ട് വേണ്ടേ ? എന്നാല്‍ ചായ ഇട്ടു തരാനൊക്കെ ആളാകില്ലേ ? '' ''ചായ ഇടാനാണോ കൂട്ട് ?'' അതും പറഞ്ഞു അവന്‍ ചിരിച്ചു. ''ദയ നന്നായി എഴുതുന്നു, ഒരു നോവല്‍ എഴുതിക്കൂടെ പേര് ഞാന്‍ പറയാം ഗുല്‍ മോഹര്‍ പൂക്കുമ്പോള്‍'' '' ഗുല്‍ മോഹര്‍ ? '' '' ഉം.. വാക പൂക്കള്‍ കണ്ടിട്ടില്ലേ ? അത് തന്നെയാണ് ഗുല്‍മോഹര്‍.അതിനൊരു ഗന്ധമുണ്ട് , പ്രണയത്തിന്റെ ഗന്ധം........ വിരഹത്തിന്റെ., കാത്തിരിപ്പിന്റെ...അങ്ങനെ എല്ലാം ഉണ്ട്'' അവന്‍ നല്കിയ നമ്പര്‍ അവള്‍ ഒരു കടലാസില്‍ കുറിച്ചെടുക്കുന്നു.... അന്ന് രാത്രി അത് മരണം കാത്തു കിടക്കുന്ന ആള്‍ക്കാര്‍ വേദന ശമിപ്പിക്കാന്‍ കഴിക്കുന്ന മരുന്നാണെന്ന് അവള്‍ അറിയുന്നു. രോഗിയുടെ പേരില്ല .... ആരാണ് രോഗി ? സനുഷ എഴുത്ത് നിര്‍ത്തി. രണ്ടു രീതിയുണ്ട് ഒന്ന് അയാള്‍ തന്നെ രോഗി.. എന്തോ അങ്ങനെ എഴുതാന്‍ അവള്‍ക്കു മനസ്സ് വന്നില്ല, അവള്‍ കഥ മാറ്റി വിട്ടു.... '' സുമന്‍, നിന്നെ ചതിച്ചതിനു ദൈവം എന്നെ ശിക്ഷിച്ചു, എനിക്കിനി കുറച്ചു നാള്‍ കൂടിയേ ആയുസ്സുള്ളൂ, എന്റെ ഭര്‍ത്താവും എന്നെ കൈ വിട്ടു, എനിക്കിനി നീ മാത്രമേ ഉള്ളൂ'' '' നീ വിഷമിക്കേണ്ട സ്‌നേഹ, ഇതാ മരുന്നിനുള്ള പണം, ആരില്ലെങ്കിലും നിനക്ക് ഞാനുണ്ട്, അത് പഴയ സുമന്‍ ആയിട്ടല്ല, ഒരു സുഹൃത്തായിട്ട് , കാരണം, എന്റെ സ്‌നേഹ നീയല്ല, അവളിപ്പോഴും ആ വാകമരച്ചോട്ടില്‍, ഗുല്‍മോഹര്‍ പുഷ്പങ്ങള്‍ക്കു നടുവിലെന്നെ കാത്തു നില്‍ക്കുന്നുണ്ട് ... ആ ഓര്‍മകളില്‍ ഞാന്‍ സന്തോഷവാനാണ്'' സനുഷ നോവലിന്റെ അവസാന ഭാഗത്തെത്തിയിരുന്നു... മെല്ലെ, മെല്ലെ അവളതു പൂര്‍ത്തിയാക്കി, തനിക്കു ചുറ്റും വാകപ്പൂക്കളുടെ സുഗന്ധം ഉയരുന്നതായി അവള്‍ക്കു തോന്നി.... മനോഹറിനു നോവലിന്റെ ഒരു കോപി അവള്‍ അയച്ചു കൊടുത്തു. അയാള്‍ വിളിക്കുന്നതും കാത്തു അവള്‍ ഇരുന്നു. ഒരു ദിവസം കഴിഞ്ഞതും മനോഹര്‍ വിളിച്ചു. '' സനുഷ, നിങ്ങള്‍ നല്ലൊരു എഴുത്തുകാരിയാണ്, എന്റെ കഥ നിങ്ങള്‍ വായിച്ചെടുത്തു... നോവല്‍ മനോഹരമായിരിക്കുന്നു.... പൈങ്കിളി ആകുമായിരുന്ന ഒരു നോവലിനെ നിങ്ങള്‍ മനസ്സുകളുടെ മന്ത്രണമാക്കി മാറ്റി, പലയിടത്തും ഞാന്‍ കരഞ്ഞു പോയി കേട്ടോ അത്രയ്ക്കും ടച്ചിംഗ് , നല്ല അവതരണം, കഥയ്ക്കുള്ളിലെ കഥ... എനിക്കേറെ ഇഷ്ടമായി... പക്ഷെ , കാമുകി സ്‌നേഹയെ രോഗിയാക്കിയത്.....'' '' എനിക്ക് നിങ്ങള്‍ മരിക്കുന്നത്.... എന്തോ... കഴിയില്ല...... '' അല്‍പ നേരം അയാളൊന്നും മിണ്ടിയില്ല. പിന്നെ പതിയെ പറഞ്ഞു '' സനുഷയ്ക്ക് തെറ്റിയില്ല, താര, അതായത് നോവലിലെ സ്‌നേഹ എന്നെ കാണാന്‍ വന്നിരുന്നു... ഞാന്‍ അങ്ങനെ തന്നെയാണ് മറുപടി പറഞ്ഞതും... അവള്‍ പോയി...'' അത് കേട്ടതും സനുഷയ്ക്ക് എന്തോ ഒരു ആശ്വാസം . '' പിന്നെ .....നോവലിലെ അവസാന ഭാഗം.... സനുഷ , എന്റെ മനസ്സെങ്ങനെയാണ് നിങ്ങള്‍ കണ്ടത് ?'' '' അത്, അത്, അതെങ്ങനെയോ...ഞാനറിയാതെ.. '' അവളുടെ ശബ്ദം ചെറുതായി വിറച്ചു. രണ്ടു പേരും ഒന്നും മിണ്ടിയില്ല... ആ മൗനം കുറെ നേരം നീണ്ടു നിന്നു. ആ മെയ്മാസ പുലരിയില്‍, വീണു കിടക്കുന്ന ഗുല്‍മോഹര്‍ പൂക്കള്‍ക്കു മേലുള്ള മഞ്ഞുത്തുള്ളികളെ സാക്ഷിയാക്കി, ആ നോവലിലെ അവസാന ഭാഗം പോലെ അയാള്‍ ആ വാക മരച്ചോട്ടിലേയ്ക്ക് നടന്നു... അവിടെ , പൂത്തു നില്‍ക്കുന്ന ഗുല്‍മോഹര്‍ മരത്തിനു താഴെ ആരെയോ കാത്തു നില്‍ക്കുന്ന ഒരു പെണ്‍കുട്ടി...
