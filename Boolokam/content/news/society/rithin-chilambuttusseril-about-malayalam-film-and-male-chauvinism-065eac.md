---
title: "മലയാള സിനിമ കേരളത്തിന്‌ പുറത്തുള്ളവരെ സംബന്ധിച്ച് 'അങ്കിൾസ് 'മാരുടെ സിനിമ ആയിരുന്നു"
date: 2021-07-25T12:24:06
draft: false
categories: ["Society"]
tags: ['Aaron Judge', 'dilip', 'Jayaram', 'malayalam movies', 'male chauvinism', 'mammootty', 'mohanlal', 'SURESHGOPI']
author: "Beaumaris"
---

<strong>Rithin Chilambuttusseril</strong>

<strong>സിനിമ = ആൺ കല</strong>

"മലയാള സിനിമയിൽ uncles അല്ലേ ഉള്ളൂ?". ബാംഗ്ലൂർക്കാരി ആയ എന്റെ college കൂട്ടുകാരിയുടെ 2011 ലെ അഭിപ്രായം ആണ്. മലയാള സിനിമ കേരളത്തിന്‌ പുറത്തുള്ളവരെ സംബന്ധിച്ച് ഇങ്ങനെ ആയിരുന്നു - ഒരു 10 വർഷം മുൻപ് വരെയെങ്കിലും.

എന്തുകൊണ്ടാണ് ഒരു യുവനടൻ അക്കാലത്തു അംഗീകരിക്കപ്പെടാൻ പ്രയാസം ആയിരുന്നത്? കാരണം ലളിതം: സിനിമ എന്നത് ഇവിടെ 18-36 വയസ്സിനുള്ളിലെ ആണുങ്ങളുടെ കല ആണ്. സ്വഭാവികമായി ആ പ്രായത്തിൽ ഉള്ള നടൻ ഉരുത്തിരിഞ്ഞു വരുമ്പോൾ അംഗീകരിക്കാൻ മനസ്സിലെ അസൂയ തടസ്സമാവും (Refer വടക്കുനോക്കി യന്ത്രം ). അവർ 'കൊള്ളാവുന്ന ' നായികമാരെ വളയ്ക്കുമ്പോഴോ (അതാണല്ലോ ചീലം!), കൂളിംഗ് ഗ്ലാസ്‌ വെയ്ക്കുംപോഴോ സ്ലോ മോഷനിൽ നടക്കുമ്പോഴോ ഒക്കെ ഏറ്റവും അവസാനം കഴിച്ച കോഴിയുൾപ്പെടെ വയറ്റിൽ കിടന്നു കൂവാനുള്ള പ്രവണത ഉണ്ടായിരുന്നു. എന്നാൽ ഈ age group-നേക്കാൾ പ്രായമുള്ള, established ആയ, എല്ലാവരും ഒരു പടി മുകളിൽ കാണുന്ന 'താരങ്ങൾ ' അതു ചെയ്യുമ്പോൾ, ഒരു വൈരുധ്യവും തോന്നാതെ കൈയടിക്കുകയും ചെയ്തു. നമ്മൾ ഒരു ന്യൂട്രൽ കണ്ണിലൂടെ നോക്കുമ്പോൾ ഈ ചേഷ്ടകൾ കോമഡി ആയി തോന്നുകയും ചെയ്യും. (ഓരോ പ്രായത്തിലും പ്രണയത്തിനു ഓരോ ശൈലി ഉണ്ട്. പ്രായം ആയവരുടെ teenage ശൈലിയിൽ ഉള്ള പ്രേമ പ്രകടനങ്ങൾ ആണ് വെറും ചേഷ്ടകൾ ആയി തോന്നുക )

സ്വന്തക്കാർ അഥവാ തരത്തിലുള്ളവർ നമ്മുക്ക് പറ്റാത്തത് ചെയ്യുമ്പോഴാണ് അസൂയ ഉണ്ടാവുക. എന്നാൽ അന്യനാട്ടിലെ തരക്കാരെ അംഗീകരിക്കാനും (മലയാളിക്ക്) മടിയില്ല. 2005-10 കാലത്ത് കേരളമെമ്പാടും കൂണുപോലെ മുളച്ചുപൊന്തിയ വിജയ്, സൂര്യ ഫാൻസ്‌ ഒക്കെ ഉദാഹരണങ്ങൾ. തരത്തിനു പോന്ന ഒരു യുവതാരത്തെപ്പോലും അക്കാലത്തു മലയാള മണ്ണിൽ നിന്ന് പച്ചപിടിക്കാൻ സമ്മതിച്ചില്ല. ഉയർന്നു വന്ന ഒരു കഴിവുറ്റ ചെറുപ്പക്കാരനെ ഇരട്ടപ്പേര് വിളിച്ചു കൊതിക്കെറു കൊള്ളാത്തവർ ഞാനുൾപ്പെടെ ആരെങ്കിലുമുണ്ടോ? ഒടുക്കം കളിയാക്കുന്ന ഞണ്ടുകളുടെ കയ്യെത്താ കണ്ണെത്താ ദൂരം മുകളിലേക്ക് ഉയർന്നപ്പോഴല്ലേ അദ്ദേഹം ഉൾപ്പെടെ ഇവിടെ അംഗീകരിക്കപ്പെട്ടത്! ഇന്നുള്ള യുവതാരങ്ങളുടെ ആവിർഭാവത്തിൽ പൃഥ്വിരാജിന്റെ ഈ ധീരമായ ഉയർച്ചക്കു ചരിത്രപരമായ പങ്കുള്ളതാണ്.

ഇതേ പ്രശ്നം തമിഴിൽ മറ്റൊരു രീതിയിലാണ്. തൊലിപ്പുറത്തെ കറുപ്പിന്റെ രാഷ്ട്രീയം പറയുന്ന അവിടുത്തെ ആൺപിള്ളേരുടെ ആരാധന എന്നും വെളുപ്പിനോടാണ്. അതിനായിട്ട് അന്യഭാഷയിൽ നിന്ന്, പോട്ടെ, അന്യ ഭൂഖണ്ഡത്തിൽ നിന്നു വരെ (Eg. എമി ജാക്ക്സൺ ) ഇറക്കിക്കളയും. 'കറുപ്പ് താൻ എനക്ക് പുടിച്ച കളറ് ' എന്ന രീതിക്ക് വെളുവെളുത്ത നായികമാരെക്കൊണ്ട് പാടിച്ചു അതു കേട്ടു സായൂജ്യമടയും അവർ.
Youtube ഇലെ ചില survey model videos ഇൽ തമിഴ് ആൺപിള്ളേർക്ക് പുടിച്ചത് ഒരുപക്ഷെ പൊതുവെ നിറം കൂടിയ മലയാളി പെണ്ണുങ്ങളെ ആണ്. എന്നാൽ തമിഴ് പെൺപിള്ളേർക്കാവട്ടെ തമിഴ് ആണ്പിള്ളേരെ തന്നെയും!

തമിഴൻ (Male 18-36) ആഗ്രഹിക്കുന്നത് തൊലി വെളുപ്പാണെങ്കിൽ മലയാളി ആഗ്രഹിക്കുന്നത് 'കുലത്വം ' ആണ്. ഇതു രണ്ടു കൂട്ടരുടെയും പടങ്ങളിലെ നായികമാരുടെ രൂപം പൂണ്ടിരിക്കുന്നു. നഗരത്തിൽ നിന്നു വന്ന ഒരു നായിക 'നന്നാവുന്നു ' എന്നതിന്റെ ലക്ഷണം അവൾ ജീൻസ് ഒക്കെ ഉപക്ഷിച്ചു ദാവണി - സാരി ഉടുത്ത് അമ്പലത്തിൽ പോകുമ്പോഴാണത്രേ!

ദക്ഷിണേന്ത്യൻ പടങ്ങളിൽ പൊതുവെ കാണാറുള്ള കാര്യമാണ് അതുവരെ കുലത്വത്തിന്റെ നിറകുടമായ നായകൻ പാട്ടുകളിൽ എത്തുമ്പോൾ പെണ്ണുങ്ങളുടെ ചില 'ആടുന്ന ' ശരീരഭാഗങ്ങൾ നോക്കി വിജ്രുംഭിക്കുന്നത്. ഇതിനു പിന്നിലെ ചേതോവികാരം എന്താണെന്നു പലപ്പോഴും ആലോചിച്ചിട്ടുണ്ട്. പെണ്ണുങ്ങളെ കേവലം വിനോദോപാദികളായി കാണുന്ന ആ പ്രായത്തിലുള്ള (ചിലരുടെ. പലരുടെ?) ആൺഭാവന തന്നെയല്ലേ (ഛായ്!) ഇതിനു പിന്നിൽ?

ചില സംഭവങ്ങൾ നടക്കുമ്പോൾ "ആണായി പിറന്നതിൽ ലജ്ജ തോന്നുന്നു" എന്ന രീതിയിലുള്ള അർത്ഥമില്ലാത്ത ചില സ്വയം നീതീകരണങ്ങൾ കേട്ടിട്ടില്ലേ? എത്രയധികം empathetic ആയാലും ഒരു പെണ്ണിന്റെ ഉള്ളിൽ നിന്നു ചിന്തിക്കാൻ ആണിന് പരിമിതികൾ ഏറെയാണ് (atleast for me). പ്രത്യക്ഷമായും പരോക്ഷമായും ആണും പെണ്ണും തമ്മിൽ ചിന്താരീതികൾ തമ്മിൽ വ്യത്യാസം ഉണ്ട്. Estrogen, Androgen, Testosterone ഹോർമോണുകൾക്ക് അതീതരല്ല ഒരാളും. പെണ്ണിന്റെ കണ്ണിലൂടെ പെണ്ണുങ്ങളുടെ കഥപറച്ചിൽ അപൂർവമായി വരുന്നുണ്ടെങ്കിലും പെണ്ണിന്റെ കണ്ണിലൂടെയുള്ള ഒരു ആൺപാത്ര സൃഷ്ടി അപൂർണമായി ഇന്നും നില കൊള്ളുന്നു. ഇനിയും വരേണ്ടതുണ്ട്. അതു എപ്രകാരം ആയിരിക്കും എന്നറിയാൻ കൗതുകവും ഉണ്ട്.

നവയുഗ സിനിമകൾ ആൺ ക്രമീകൃതമായ " സ്ത്രീപക്ഷ ബ്രാൻഡഡ് " ആകുമ്പോൾ ഇപ്രകാരം പാതിവേവിന്റെ (Half baked) ചില അപകടങ്ങൾ ഉണ്ട്. സമൂഹത്തിനു ഇത്തരം പടപ്പുകളോട് (creations) ദഹനക്കേട് വരാനും ഇവ ഒരു കാരണമാണ്. കാര്യം ചോറ് ഇഷ്ടമാണെങ്കിലും വല്ലവരും കുഴച്ചു വെരുകി വായിൽ വെച്ചു തന്നാൽ ചിലരെങ്കിലും ഓക്കാനിക്കുമല്ലോ.

"നമ്മന ത്തന്ന മെൻമയിൻ മൈയിൻ
നമ്മുടെ ഉലകം ഉള്ളാർ കൊല്ലോ?"
(നമ്മുടേത് പോലെ മേന്മയുള്ള ഉള്ളം ഇല്ലാത്തത് കൊണ്ടു നമ്മുടെ ഉലകം ഉൾക്കൊള്ളാൻ അവനു കഴിയില്ല എന്നോ?)
അകംനാനൂർ (സംഘകാലകൃതി ) 273. കവയിത്രി : ഔവയ്യാർ
**Rithin Chilambuttusseril** **സിനിമ = ആൺ കല** "മലയാള സിനിമയിൽ uncles അല്ലേ ഉള്ളൂ?". ബാംഗ്ലൂർക്കാരി ആയ എന്റെ college കൂട്ടുകാരിയുടെ 2011 ലെ അഭിപ്രായം ആണ്. മലയാള സിനിമ കേരളത്തിന്‌ പുറത്തുള്ളവരെ സംബന്ധിച്ച് ഇങ്ങനെ ആയിരുന്നു - ഒരു 10 വർഷം മുൻപ് വരെയെങ്കിലും. എന്തുകൊണ്ടാണ് ഒരു യുവനടൻ അക്കാലത്തു അംഗീകരിക്കപ്പെടാൻ പ്രയാസം ആയിരുന്നത്? കാരണം ലളിതം: സിനിമ എന്നത് ഇവിടെ 18-36 വയസ്സിനുള്ളിലെ ആണുങ്ങളുടെ കല ആണ്. സ്വഭാവികമായി ആ പ്രായത്തിൽ ഉള്ള നടൻ ഉരുത്തിരിഞ്ഞു വരുമ്പോൾ അംഗീകരിക്കാൻ മനസ്സിലെ അസൂയ തടസ്സമാവും (Refer വടക്കുനോക്കി യന്ത്രം ). അവർ 'കൊള്ളാവുന്ന ' നായികമാരെ വളയ്ക്കുമ്പോഴോ (അതാണല്ലോ ചീലം!), കൂളിംഗ് ഗ്ലാസ്‌ വെയ്ക്കുംപോഴോ സ്ലോ മോഷനിൽ നടക്കുമ്പോഴോ ഒക്കെ ഏറ്റവും അവസാനം കഴിച്ച കോഴിയുൾപ്പെടെ വയറ്റിൽ കിടന്നു കൂവാനുള്ള പ്രവണത ഉണ്ടായിരുന്നു. എന്നാൽ ഈ age group-നേക്കാൾ പ്രായമുള്ള, established ആയ, എല്ലാവരും ഒരു പടി മുകളിൽ കാണുന്ന 'താരങ്ങൾ ' അതു ചെയ്യുമ്പോൾ, ഒരു വൈരുധ്യവും തോന്നാതെ കൈയടിക്കുകയും ചെയ്തു. നമ്മൾ ഒരു ന്യൂട്രൽ കണ്ണിലൂടെ നോക്കുമ്പോൾ ഈ ചേഷ്ടകൾ കോമഡി ആയി തോന്നുകയും ചെയ്യും. (ഓരോ പ്രായത്തിലും പ്രണയത്തിനു ഓരോ ശൈലി ഉണ്ട്. പ്രായം ആയവരുടെ teenage ശൈലിയിൽ ഉള്ള പ്രേമ പ്രകടനങ്ങൾ ആണ് വെറും ചേഷ്ടകൾ ആയി തോന്നുക ) സ്വന്തക്കാർ അഥവാ തരത്തിലുള്ളവർ നമ്മുക്ക് പറ്റാത്തത് ചെയ്യുമ്പോഴാണ് അസൂയ ഉണ്ടാവുക. എന്നാൽ അന്യനാട്ടിലെ തരക്കാരെ അംഗീകരിക്കാനും (മലയാളിക്ക്) മടിയില്ല. 2005-10 കാലത്ത് കേരളമെമ്പാടും കൂണുപോലെ മുളച്ചുപൊന്തിയ വിജയ്, സൂര്യ ഫാൻസ്‌ ഒക്കെ ഉദാഹരണങ്ങൾ. തരത്തിനു പോന്ന ഒരു യുവതാരത്തെപ്പോലും അക്കാലത്തു മലയാള മണ്ണിൽ നിന്ന് പച്ചപിടിക്കാൻ സമ്മതിച്ചില്ല. ഉയർന്നു വന്ന ഒരു കഴിവുറ്റ ചെറുപ്പക്കാരനെ ഇരട്ടപ്പേര് വിളിച്ചു കൊതിക്കെറു കൊള്ളാത്തവർ ഞാനുൾപ്പെടെ ആരെങ്കിലുമുണ്ടോ? ഒടുക്കം കളിയാക്കുന്ന ഞണ്ടുകളുടെ കയ്യെത്താ കണ്ണെത്താ ദൂരം മുകളിലേക്ക് ഉയർന്നപ്പോഴല്ലേ അദ്ദേഹം ഉൾപ്പെടെ ഇവിടെ അംഗീകരിക്കപ്പെട്ടത്! ഇന്നുള്ള യുവതാരങ്ങളുടെ ആവിർഭാവത്തിൽ പൃഥ്വിരാജിന്റെ ഈ ധീരമായ ഉയർച്ചക്കു ചരിത്രപരമായ പങ്കുള്ളതാണ്. ഇതേ പ്രശ്നം തമിഴിൽ മറ്റൊരു രീതിയിലാണ്. തൊലിപ്പുറത്തെ കറുപ്പിന്റെ രാഷ്ട്രീയം പറയുന്ന അവിടുത്തെ ആൺപിള്ളേരുടെ ആരാധന എന്നും വെളുപ്പിനോടാണ്. അതിനായിട്ട് അന്യഭാഷയിൽ നിന്ന്, പോട്ടെ, അന്യ ഭൂഖണ്ഡത്തിൽ നിന്നു വരെ (Eg. എമി ജാക്ക്സൺ ) ഇറക്കിക്കളയും. 'കറുപ്പ് താൻ എനക്ക് പുടിച്ച കളറ് ' എന്ന രീതിക്ക് വെളുവെളുത്ത നായികമാരെക്കൊണ്ട് പാടിച്ചു അതു കേട്ടു സായൂജ്യമടയും അവർ. Youtube ഇലെ ചില survey model videos ഇൽ തമിഴ് ആൺപിള്ളേർക്ക് പുടിച്ചത് ഒരുപക്ഷെ പൊതുവെ നിറം കൂടിയ മലയാളി പെണ്ണുങ്ങളെ ആണ്. എന്നാൽ തമിഴ് പെൺപിള്ളേർക്കാവട്ടെ തമിഴ് ആണ്പിള്ളേരെ തന്നെയും! തമിഴൻ (Male 18-36) ആഗ്രഹിക്കുന്നത് തൊലി വെളുപ്പാണെങ്കിൽ മലയാളി ആഗ്രഹിക്കുന്നത് 'കുലത്വം ' ആണ്. ഇതു രണ്ടു കൂട്ടരുടെയും പടങ്ങളിലെ നായികമാരുടെ രൂപം പൂണ്ടിരിക്കുന്നു. നഗരത്തിൽ നിന്നു വന്ന ഒരു നായിക 'നന്നാവുന്നു ' എന്നതിന്റെ ലക്ഷണം അവൾ ജീൻസ് ഒക്കെ ഉപക്ഷിച്ചു ദാവണി - സാരി ഉടുത്ത് അമ്പലത്തിൽ പോകുമ്പോഴാണത്രേ! ദക്ഷിണേന്ത്യൻ പടങ്ങളിൽ പൊതുവെ കാണാറുള്ള കാര്യമാണ് അതുവരെ കുലത്വത്തിന്റെ നിറകുടമായ നായകൻ പാട്ടുകളിൽ എത്തുമ്പോൾ പെണ്ണുങ്ങളുടെ ചില 'ആടുന്ന ' ശരീരഭാഗങ്ങൾ നോക്കി വിജ്രുംഭിക്കുന്നത്. ഇതിനു പിന്നിലെ ചേതോവികാരം എന്താണെന്നു പലപ്പോഴും ആലോചിച്ചിട്ടുണ്ട്. പെണ്ണുങ്ങളെ കേവലം വിനോദോപാദികളായി കാണുന്ന ആ പ്രായത്തിലുള്ള (ചിലരുടെ. പലരുടെ?) ആൺഭാവന തന്നെയല്ലേ (ഛായ്!) ഇതിനു പിന്നിൽ? ചില സംഭവങ്ങൾ നടക്കുമ്പോൾ "ആണായി പിറന്നതിൽ ലജ്ജ തോന്നുന്നു" എന്ന രീതിയിലുള്ള അർത്ഥമില്ലാത്ത ചില സ്വയം നീതീകരണങ്ങൾ കേട്ടിട്ടില്ലേ? എത്രയധികം empathetic ആയാലും ഒരു പെണ്ണിന്റെ ഉള്ളിൽ നിന്നു ചിന്തിക്കാൻ ആണിന് പരിമിതികൾ ഏറെയാണ് (atleast for me). പ്രത്യക്ഷമായും പരോക്ഷമായും ആണും പെണ്ണും തമ്മിൽ ചിന്താരീതികൾ തമ്മിൽ വ്യത്യാസം ഉണ്ട്. Estrogen, Androgen, Testosterone ഹോർമോണുകൾക്ക് അതീതരല്ല ഒരാളും. പെണ്ണിന്റെ കണ്ണിലൂടെ പെണ്ണുങ്ങളുടെ കഥപറച്ചിൽ അപൂർവമായി വരുന്നുണ്ടെങ്കിലും പെണ്ണിന്റെ കണ്ണിലൂടെയുള്ള ഒരു ആൺപാത്ര സൃഷ്ടി അപൂർണമായി ഇന്നും നില കൊള്ളുന്നു. ഇനിയും വരേണ്ടതുണ്ട്. അതു എപ്രകാരം ആയിരിക്കും എന്നറിയാൻ കൗതുകവും ഉണ്ട്. നവയുഗ സിനിമകൾ ആൺ ക്രമീകൃതമായ " സ്ത്രീപക്ഷ ബ്രാൻഡഡ് " ആകുമ്പോൾ ഇപ്രകാരം പാതിവേവിന്റെ (Half baked) ചില അപകടങ്ങൾ ഉണ്ട്. സമൂഹത്തിനു ഇത്തരം പടപ്പുകളോട് (creations) ദഹനക്കേട് വരാനും ഇവ ഒരു കാരണമാണ്. കാര്യം ചോറ് ഇഷ്ടമാണെങ്കിലും വല്ലവരും കുഴച്ചു വെരുകി വായിൽ വെച്ചു തന്നാൽ ചിലരെങ്കിലും ഓക്കാനിക്കുമല്ലോ. "നമ്മന ത്തന്ന മെൻമയിൻ മൈയിൻ നമ്മുടെ ഉലകം ഉള്ളാർ കൊല്ലോ?" (നമ്മുടേത് പോലെ മേന്മയുള്ള ഉള്ളം ഇല്ലാത്തത് കൊണ്ടു നമ്മുടെ ഉലകം ഉൾക്കൊള്ളാൻ അവനു കഴിയില്ല എന്നോ?) അകംനാനൂർ (സംഘകാലകൃതി ) 273. കവയിത്രി : ഔവയ്യാർ
