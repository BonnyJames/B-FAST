---
title: "പരമ്പര പരമ്പരയായി കൈമാറി വരുന്ന കുടിപ്പകയുടെ പഴകിയ കഥയാണ് \"പക\""
date: 2022-07-09T13:45:21
draft: false
categories: ["Society"]
tags: ['anurag kashyap', 'paka malayalam movie', 'Sanuj Suseelan']
author: "Beaumaris"
---

<strong>Sanuj Suseelan</strong>

പരമ്പര പരമ്പരയായി കൈമാറി വരുന്ന കുടിപ്പകയുടെ പഴകിയ കഥയാണ് നിതിൻ ലൂക്കോസ് സംവിധാനം ചെയ്ത "പക" എന്ന ഈ സിനിമ. ഇതിലെ കഥാന്തരീക്ഷവും കഥാപാത്രങ്ങളും മുമ്പേ പല സിനിമകളിലും കണ്ടിട്ടുള്ളതുമാണ്. എങ്കിലും ഈ സിനിമ കണ്ടുകൊണ്ടിരിക്കുമ്പോൾ അതൊന്നും തോന്നില്ല. വളരെ എൻഗേജിങ് ആയി ഒതുക്കത്തോടെ കഥ പറഞ്ഞ് അവസാനം വരെ കൊണ്ടുപോകാൻ സംവിധായകന് കഴിഞ്ഞിട്ടുണ്ട്. ഒരു ചെറിയ കല്ലുകടി തോന്നിയത് ഇതിലെ കണ്ടിന്യൂയിറ്റിയിലാണ്. പ്രത്യേകിച്ച് തങ്കന്റെ മരണത്തിനു ശേഷം ജോണി പ്രത്യക്ഷപ്പെടുന്ന രംഗങ്ങളിൽ. അതിന്റെ ഒരു ടൈംലൈൻ അത്ര വ്യക്തമായില്ല. പക എന്നത് തലമുറകളിൽ നിന്ന് തലമുറകളിലേക്ക് എങ്ങനെയാണ് കൈമാറ്റം ചെയ്യപ്പെടുന്നത് എന്ന് നമുക്കറിയാം. ആരിടപെട്ടാൽ അതിന്റെ കണ്ണി മുറിയുമെന്ന ചോദ്യമാണ് ഈ ചിത്രം ചർച്ച ചെയ്യുന്നത്.

<img class="wp-image-342190 aligncenter" src="https://cdn.boolokam.com/articles/2022/07/loooo.jpeg" alt="" width="733" height="385" />ഇതിലെ അഭിനേതാക്കളെല്ലാം ഒന്നാംതരം പ്രകടനമാണ് നടത്തിയിരിക്കുന്നത്. ജോണിയായി വരുന്ന ബേസിൽ പൗലോസിനെ മുമ്പ് ചില സിനിമകളിൽ കണ്ടിട്ടുണ്ട്. മറ്റുള്ളവരെ അത്ര പരിചയമില്ല. എന്നാൽ ഇപ്പോൾ മലയാള സിനിമയിൽ സജീവമായി നിൽക്കുന്ന ഏതു താരത്തോടും പിടിച്ചു നിൽക്കാനും ഒരുപക്ഷെ അവരെക്കാൾ നന്നായി അഭിനയിക്കാനും കഴിവുള്ളവരാണ് ഇതിൽ പലരും. ഏറ്റവും നന്നായത് കൊച്ചേപ്പിനെ അവതരിപ്പിച്ച ജോസ് കിഴക്കനും ജോയെ അവതരിപ്പിച്ച നിതിൻ ജോർജുമാണ് എന്നാണ് എന്റെ ഒരു തോന്നൽ. പ്രത്യേകിച്ച് ജോസ്. ക്ലിഷേ ആയ ജോ എന്ന കഥാപാത്രത്തെ നിതിനും നല്ല സ്വാഭാവികതയോടെ അവതരിപ്പിച്ചിട്ടുണ്ട്. ശ്രീകാന്ത് കംബോത്തിന്റെ മനോഹരമായ ഛായാഗ്രഹണം, അരുണിമ ശങ്കറിന്റെ എഡിറ്റിംഗ് എന്നിവയും സിനിമയെ നല്ല രീതിയിൽ സഹായിക്കുന്നുണ്ട്.

<img class="wp-image-342191 aligncenter" src="https://cdn.boolokam.com/articles/2022/07/wfwfwf54.jpg" alt="" width="830" height="533" />പ്രശസ്ത ബോളിവുഡ് സംവിധായകൻ അനുരാഗ് കാശ്യപാണ് ഈ സിനിമയുടെ നിർമ്മാതാക്കളിലൊരാൾ. സംവിധായകനായ നിതിൻ ലൂക്കോസ് പുണെ ഫിലിം ഇൻസ്റ്റിറ്റ്യൂട്ട് പ്രൊഡക്ടാണ്. സൗണ്ട് ഡിസൈനിങ്ങും സൗണ്ട് എഡിറ്ററുമായ ഒരാൾ സിനിമാ സംവിധാനം ചെയ്യുന്നത് അധികം കണ്ടിട്ടില്ല. അങ്ങനെയൊരാളാണ് നിതിൻ. കന്നഡ ചിത്രമായ "തിഥി" യുടെ സിങ്ക് സൗണ്ട് ചെയ്ത ടീമിൽ അദ്ദേഹവുമുണ്ട്. തന്റെ അമ്മമ്മ പറഞ്ഞു തന്ന കഥകളിൽ നിന്നുമാണ് ഈ സിനിമ ഉണ്ടായത് എന്നാണ് ചിത്രത്തിന്റെ തുടക്കത്തിൽ കാണിക്കുന്നത്. എന്തായാലും നിഥിന്റെ ആദ്യ സംവിധാന സംരംഭം മോശമായില്ല. അദ്ദേഹത്തിൽ നിന്ന് കൂടുതൽ സിനിമകൾ പ്രതീക്ഷിക്കുന്നു. സോണി ലിവിലാണ് ഈ ചിത്രം സ്ട്രീം ചെയ്യുന്നത്. നല്ല സിനിമകൾ ഇഷ്ടപ്പെടുന്നവരാണ് നിങ്ങളെങ്കിൽ ഇത് കാണാൻ ശക്തമായി ശുപാർശ ചെയ്യുന്നു.

<img class=" wp-image-342192 aligncenter" src="https://cdn.boolokam.com/articles/2022/07/4y4yy.jpg" alt="" width="789" height="449" />

***


![പരമ്പര പരമ്പരയായി കൈമാറി വരുന്ന കുടിപ്പകയുടെ പഴകിയ കഥയാണ് "പക"](https://cdn.boolokam.com/articles/2022/07/loooo.jpeg)**Sanuj Suseelan** പരമ്പര പരമ്പരയായി കൈമാറി വരുന്ന കുടിപ്പകയുടെ പഴകിയ കഥയാണ് നിതിൻ ലൂക്കോസ് സംവിധാനം ചെയ്ത "പക" എന്ന ഈ സിനിമ. ഇതിലെ കഥാന്തരീക്ഷവും കഥാപാത്രങ്ങളും മുമ്പേ പല സിനിമകളിലും കണ്ടിട്ടുള്ളതുമാണ്. എങ്കിലും ഈ സിനിമ കണ്ടുകൊണ്ടിരിക്കുമ്പോൾ അതൊന്നും തോന്നില്ല. വളരെ എൻഗേജിങ് ആയി ഒതുക്കത്തോടെ കഥ പറഞ്ഞ് അവസാനം വരെ കൊണ്ടുപോകാൻ സംവിധായകന് കഴിഞ്ഞിട്ടുണ്ട്. ഒരു ചെറിയ കല്ലുകടി തോന്നിയത് ഇതിലെ കണ്ടിന്യൂയിറ്റിയിലാണ്. പ്രത്യേകിച്ച് തങ്കന്റെ മരണത്തിനു ശേഷം ജോണി പ്രത്യക്ഷപ്പെടുന്ന രംഗങ്ങളിൽ. അതിന്റെ ഒരു ടൈംലൈൻ അത്ര വ്യക്തമായില്ല. പക എന്നത് തലമുറകളിൽ നിന്ന് തലമുറകളിലേക്ക് എങ്ങനെയാണ് കൈമാറ്റം ചെയ്യപ്പെടുന്നത് എന്ന് നമുക്കറിയാം. ആരിടപെട്ടാൽ അതിന്റെ കണ്ണി മുറിയുമെന്ന ചോദ്യമാണ് ഈ ചിത്രം ചർച്ച ചെയ്യുന്നത്. ഇതിലെ അഭിനേതാക്കളെല്ലാം ഒന്നാംതരം പ്രകടനമാണ് നടത്തിയിരിക്കുന്നത്. ജോണിയായി വരുന്ന ബേസിൽ പൗലോസിനെ മുമ്പ് ചില സിനിമകളിൽ കണ്ടിട്ടുണ്ട്. മറ്റുള്ളവരെ അത്ര പരിചയമില്ല. എന്നാൽ ഇപ്പോൾ മലയാള സിനിമയിൽ സജീവമായി നിൽക്കുന്ന ഏതു താരത്തോടും പിടിച്ചു നിൽക്കാനും ഒരുപക്ഷെ അവരെക്കാൾ നന്നായി അഭിനയിക്കാനും കഴിവുള്ളവരാണ് ഇതിൽ പലരും. ഏറ്റവും നന്നായത് കൊച്ചേപ്പിനെ അവതരിപ്പിച്ച ജോസ് കിഴക്കനും ജോയെ അവതരിപ്പിച്ച നിതിൻ ജോർജുമാണ് എന്നാണ് എന്റെ ഒരു തോന്നൽ. പ്രത്യേകിച്ച് ജോസ്. ക്ലിഷേ ആയ ജോ എന്ന കഥാപാത്രത്തെ നിതിനും നല്ല സ്വാഭാവികതയോടെ അവതരിപ്പിച്ചിട്ടുണ്ട്. ശ്രീകാന്ത് കംബോത്തിന്റെ മനോഹരമായ ഛായാഗ്രഹണം, അരുണിമ ശങ്കറിന്റെ എഡിറ്റിംഗ് എന്നിവയും സിനിമയെ നല്ല രീതിയിൽ സഹായിക്കുന്നുണ്ട്. ![](https://cdn.boolokam.com/articles/2022/07/wfwfwf54.jpg)പ്രശസ്ത ബോളിവുഡ് സംവിധായകൻ അനുരാഗ് കാശ്യപാണ് ഈ സിനിമയുടെ നിർമ്മാതാക്കളിലൊരാൾ. സംവിധായകനായ നിതിൻ ലൂക്കോസ് പുണെ ഫിലിം ഇൻസ്റ്റിറ്റ്യൂട്ട് പ്രൊഡക്ടാണ്. സൗണ്ട് ഡിസൈനിങ്ങും സൗണ്ട് എഡിറ്ററുമായ ഒരാൾ സിനിമാ സംവിധാനം ചെയ്യുന്നത് അധികം കണ്ടിട്ടില്ല. അങ്ങനെയൊരാളാണ് നിതിൻ. കന്നഡ ചിത്രമായ "തിഥി" യുടെ സിങ്ക് സൗണ്ട് ചെയ്ത ടീമിൽ അദ്ദേഹവുമുണ്ട്. തന്റെ അമ്മമ്മ പറഞ്ഞു തന്ന കഥകളിൽ നിന്നുമാണ് ഈ സിനിമ ഉണ്ടായത് എന്നാണ് ചിത്രത്തിന്റെ തുടക്കത്തിൽ കാണിക്കുന്നത്. എന്തായാലും നിഥിന്റെ ആദ്യ സംവിധാന സംരംഭം മോശമായില്ല. അദ്ദേഹത്തിൽ നിന്ന് കൂടുതൽ സിനിമകൾ പ്രതീക്ഷിക്കുന്നു. സോണി ലിവിലാണ് ഈ ചിത്രം സ്ട്രീം ചെയ്യുന്നത്. നല്ല സിനിമകൾ ഇഷ്ടപ്പെടുന്നവരാണ് നിങ്ങളെങ്കിൽ ഇത് കാണാൻ ശക്തമായി ശുപാർശ ചെയ്യുന്നു. ![](https://cdn.boolokam.com/articles/2022/07/4y4yy.jpg) ***
