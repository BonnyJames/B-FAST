---
title: "ഒരു നിവിൻ പോളി ചിത്രമോ മാസ് മസാല എന്റർടെയ്നറോ ഈ ചിത്രത്തിൽ നിന്നും പ്രതീക്ഷിക്കരുത്"
date: 2023-03-12T08:37:07
draft: false
categories: ["Society"]
tags: ['arjun ashokan', 'Featured', 'joju geroge', 'nivin pauly', 'poornima indrajith', 'Santhosh Iriveri Parootty', 'thuramukham movie']
author: "Beaumaris"
---

MOVIES THAT WILL LAST..
("തുറമുഖം" - A MUST WATCH MOVIE)

<strong>Santhosh Iriveri Parootty</strong>

നമ്മുടെ മാധ്യമങ്ങളും പൊതുസമൂഹവും അരക്കിട്ടുറപ്പിച്ചിരിക്കുന്ന ചില ബോധ്യങ്ങളുണ്ട്, ചോദ്യം ചെയ്യാൻ പാടില്ലാത്ത വിശുദ്ധ പശുക്കളാണ് അവ. കുട്ടിക്കാലത്ത് ഇതിന്റെ അർഥം എനിക്ക് മനസ്സിലായിരുന്നില്ല. അതിൽ ഒന്ന് ശ്രീ സി അച്യുതമേനോൻ ആണ് കേരളം കണ്ട ഏറ്റവും നല്ല മുഖ്യമന്ത്രി. അതെങ്ങനെ, അതിന് കാരണമെന്ത് എന്ന് അന്ന് മനസ്സിലായില്ല. അടിയന്തിരാവസ്ഥ കാലത്ത് കേരളം ഭരിച്ച അദ്ദേഹം എങ്ങനെ ഏറ്റവും നല്ല മുഖ്യമന്ത്രി ആവുന്നു എന്ന് ചിന്തിച്ചിട്ടുണ്ട്. മനോരമയും മാതൃഭൂമിയും അടക്കമുള്ള മാധ്യമങ്ങളെ കുറിച്ച് നന്നായി മനസ്സിലാക്കിയ ശേഷം ഇപ്പോൾ അതിന്റെ ഉത്തരം അറിയാം.
മറ്റൊന്ന് ഏറ്റവും നല്ല രാഷ്ട്രീയ സിനിമകളാണ് "സന്ദേശ" വും "വരവേൽപ്പും". ഈ രണ്ട് ചിത്രങ്ങളിലെയും തമാശ രംഗങ്ങൾ അന്നും ഇന്നും ആസ്വദിക്കാറുണ്ട്. അതിനപ്പുറം എന്ത് "സന്ദേശ" മാണ് ഈ ചിത്രങ്ങൾ നൽകുന്നത് എന്ന് എത്രയോ വട്ടം ചിന്തിച്ചിട്ടുണ്ട്. സോഷ്യൽ മീഡിയ ഒക്കെ സജീവമായതോടെ ശ്രീനിവാസനെ പോലെയുള്ള ഫ്രോഡുകളുടെ ഉള്ളുകള്ളിയും വെളിച്ചത്തായി. അതോടെ അതിനും ഉത്തരം കിട്ടി. ചിലർ പറയുന്നത് കേട്ടിട്ടുണ്ട്, ഇന്ത്യൻ പ്രധാനമന്ത്രി വരെ "വരവേൽപ്പ്" എന്ന ചിത്രത്തേക്കുറിച്ച് സംസാരിച്ചു എന്നൊക്ക. ചിരിച്ചു പണിയായിപ്പോകും. വാജ്പേയി അത് പറഞ്ഞ ചടങ്ങും സന്ദർഭവുമൊക്കെ എനിക്കോർമയുണ്ട്. ഉദാരീകരണത്തിന്റെ അപ്പോസ്തലനായ അദ്ദേഹം കേരളത്തിൽ വ്യവസായം വരാതിരിക്കാൻ കാരണം ഇവിടത്തെ തൊഴിലാളികൾ ആണെന്ന് പറയാൻ "വരവേൽപ്പിനെ" ഉദാഹരണമായെടുത്തത് ഓർത്ത് മനോരമയും സത്യൻ അന്തിക്കാടും ശ്രീനിവാസനുമൊക്കെ ഇപ്പോഴും ഇടയ്ക്കിടെ കുളിരു കോരാറുണ്ട്. സംരംഭകർക്ക് ചുവപ്പ് പരവതാനി വിരിക്കാനായി തൊഴിലാളികളെ ഒന്നടങ്കം ആക്ഷേപിക്കാൻ ഏറ്റവും കൂടുതലായി ഉപയോഗിക്കുന്ന ചിത്രമാണ് ഇപ്പോഴും "വരവേൽപ്പ്". സദ്ഗുണ സമ്പന്നനായ മുതലാളിയും എല്ലാ അർഥത്തിലും ദുർഗുണനായ തൊഴിലാളിയും ആണല്ലോ ആ സിനിമയിൽ. മുതലാളിത്തത്തിന്റെ പതാക വാഹകർക്ക് ഇത്രയും പഥ്യമായ ഒരു ചിത്രം ഇന്ത്യൻ സിനിമയിൽ തന്നെ വേറെ കാണില്ല.

<img class="size-large wp-image-387090 aligncenter" src="https://cdn.boolokam.com/articles/2023/03/ddff-1024x569.webp" alt="" width="800" height="445" />"കമ്മട്ടിപ്പാട" ത്തിലൂടെ മണ്ണിനായുള്ള മനുഷ്യന്റെ പോരാട്ടം പറഞ്ഞു വെച്ചിരുന്നു രാജീവ്‌ രവി. ഇത്തവണ അന്തസ്സോടെ തൊഴിലെടുക്കാനായി പോരാടി മരിച്ച ഒരു കൂട്ടം തൊഴിലാളികളുടെ ചരിത്രമാണ് അദ്ദേഹം സിനിമയാക്കിയിരിക്കുന്നത്. 1953 സെപ്റ്റംബർ 15ലെ മട്ടാഞ്ചേരി വെടിവെപ്പ് പ്രമേയമാക്കുന്ന ചിത്രം സമാന്തരമായി ഒരു കുടുംബകഥയും പറഞ്ഞു പോകുന്നുണ്ട്. ഇപ്പോഴത്തെ മുഖ്യമന്ത്രിയടക്കമുള്ള തൊഴിലാളി നേതാക്കൾ എന്ന് അവകാശപ്പെടുന്നവർ പോലും ചുമട്ടു തൊഴിലാളികളെ കുറിച്ചു സമൂഹത്തിൽ ഉണ്ടാക്കി വെച്ച പൊതുബോധത്തെ ചോദ്യം ചെയ്യുന്നുണ്ട് ചിത്രം.

വേറൊരു കൂട്ടം "രാഷ്ട്രീയ" ചിത്രങ്ങൾ ഉണ്ട്. ഇവിടെയും തൊഴിലാളി സമരങ്ങൾ പശ്ചാത്തലമായിരിക്കും. പക്ഷേ ഇവിടെ സാധാരണക്കാരായ തൊഴിലാളികളെ ചതിക്കുന്ന നേതാവ് ആയിരിക്കും. നേതാക്കൾക്ക് വേണ്ടി ബലിയാടാവുന്ന സാധാരണ തൊഴിലാളികൾ. ഒടുക്കം ഒരു ചോദ്യവും കാണും. "ഈ സമരമൊക്കെ ആർക്കു വേണ്ടി? എന്തു നേടി?" ഉത്തരം പകൽ പോലെ സ്പഷ്ടം. ഇതിൽ നിന്നും മാറി നടക്കുന്നു "തുറമുഖം".
കഴിഞ്ഞ ഒരു ദിവസം കോൺഗ്രസിന്റെ സർവീസ് സംഘടനയുമായി ബന്ധപ്പെട്ട് പ്രവർത്തിക്കുന്ന ഒരു സഹപ്രവർത്തകൻ/ സഹപ്രവർത്തക "പുഴ മുതൽ പുഴ വരെ " എന്ന ചിത്രം കണ്ടു. സാധാരണ സിനിമയൊന്നും പോയി കാണാത്ത ആൾ ആണെന്നാണ് അറിഞ്ഞത്. പൂർവാശ്രമത്തിൽ അലി അക്ബർ ആയിരുന്ന രാമസിംഹന്റെ ചിത്രം. സംഘപരിവാറുകാരിൽ നിന്ന് സംഭാവന വാങ്ങി പൂർത്തിയാക്കിയ ചിത്രം കാണാൻ പണം മുടക്കിയവർ പോയി എന്നതിനപ്പുറം ആ ചിത്രം ഓളമൊന്നും ഉണ്ടാക്കാതെ കടന്നു പോയി. വാരിയൻ കുന്നത്ത് കുഞ്ഞഹമ്മദ് ഹാജിയെക്കുറിച്ച് ആഷിഖ് അബു - പൃഥ്വിരാജ് ടീം സിനിമ എടുക്കും എന്ന് പ്രഖ്യാപിച്ചപ്പോൾ അതനുവദിക്കില്ല എന്ന് പറഞ്ഞു ഹിന്ദു തീവ്രവാദികൾ ബഹളം വെച്ചു. ആ പ്രൊജക്റ്റ്‌ അവർ ഉപേക്ഷിച്ചു. അങ്ങനെയാണ് സമാജത്തിന്റെ ഓമന പുത്രൻ രാമസിംഹൻ യാഥാർഥ്യവുമായി ഒരു ബന്ധവുമില്ലാത്ത പച്ചക്കള്ളമായ നരേറ്റീവ്‌ പിന്തുടർന്ന് ഒരു ചിത്രമെടുത്തത്.

<img class="size-large wp-image-387089 aligncenter" src="https://cdn.boolokam.com/articles/2023/03/eeerrr-1024x528.jpg" alt="" width="800" height="413" />ഏതായാലും അതെടുക്കാനോ പ്രദർശിപ്പിക്കാനോ രാമസിംഹന് ബുദ്ധിമുട്ടുണ്ടായില്ലല്ലോ. ആ സ്വാതന്ത്ര്യം മറ്റുള്ളവർക്കും കൊടുക്കാൻ ദയവുണ്ടായാൽ നന്ന്. സിനിമ കണ്ടു വന്ന സുഹൃത്ത് എന്നോട് പറയുകയാണ്, "സന്തോഷ്‌, നിനക്ക് പറ്റിയ ചിത്രമാണ് ഇത് ". നാണം കൊണ്ട് ചൂളിപ്പോയി. എന്നെപ്പറ്റി ചുക്കും ചുണ്ണാമ്പും ഇതുവരെ മനസ്സിലാക്കിയിട്ടില്ല എന്ന് മനസ്സിലായി. പ്രിയ സുഹൃത്തേ, സംഘപരിവാറിന്റെയോ എതിർവശത്തു മുസ്ലിം തീവ്രവാദി സംഘടനകളുടെയോ ഇത്തരത്തിലുള്ള ചരിത്ര വായനകൾക്ക് നിന്ന് കൊടുക്കണമെങ്കിൽ സന്തോഷ്‌ മരിക്കണം. തല്ക്കാലം ഇത്രയേ പറയുന്നുള്ളൂ.

‘‘കാട്ടാളന്മാർ നാടു ഭരിച്ചു
നാട്ടിൽ തീ മഴ പെയ്തപ്പോൾ
പട്ടാളത്തെ പുല്ലായ് കരുതിയ
മട്ടാഞ്ചേരി മറക്കാമോ?
ഈ മട്ടാഞ്ചേരി മറക്കാമോ?"

പി ജെ ആന്റണി എഴുതിയ "മട്ടാഞ്ചേരി" എന്ന വിപ്ലവഗാനത്തിലെ നാല് വരികൾ ഉച്ചത്തിൽ മുഴങ്ങുന്നതിന്റെ പശ്ചാത്തലത്തിലാണ് "തുറമുഖം" അവസാനിക്കുന്നത്. ചിത്രം തുടങ്ങുന്നത് മട്ടാഞ്ചേരി മൈമു(ജോജു ജോർജ്) വിൽ നിന്നാണ്. തൊഴിലവസരം വിഭജിക്കുന്ന ചാപ്പ സമ്പ്രദായം എന്ന അടിമ വ്യവസ്ഥ നിലനിന്ന കാലം. തൊഴിലാളികളെ തിരഞ്ഞെടുക്കാൻ വേണ്ടി കോൺടാക്ടർമാർക്ക് വേണ്ടി മൂപ്പന്മാർ സ്വീകരിച്ചു വന്ന മാർഗമാണ് ഈ ചാപ്പയേറ്. ലോഹം കൊണ്ടുണ്ടാക്കുന്ന ചാപ്പ കിട്ടുന്നവർക്ക് ജോലിക്ക് കയറാം. അതിന് വേണ്ടി മൃഗങ്ങളെപ്പോലെ യുദ്ധം ചെയ്യേണ്ടി വരുകയാണ്. Survival of the Fittest. എന്ന് പറയും പോലെ. ഈ ചൂഷണത്തിനെതിരെ മൈമു രംഗത്ത് വരുന്നു. ജോജു ഉൾപ്പെട്ട ഈ രംഗങ്ങൾ മൊത്തം ബ്ലാക്ക് ആന്റ് വൈറ്റിൽ ചിത്രീകരിച്ചത് ഗംഭീരമായിരുന്നു. വർഷങ്ങൾക്കിപ്പുറം മൈമുവിന്റെ മക്കളായ മൊയ്തു (നിവിൻ പോളി) വിന്റെയും ഹംസ (അർജുൻ അശോകൻ) യുടെയും കഥയിലൂടെയാണ് ചിത്രം മുന്നോട്ട് പോവുന്നത്. കെ.എസ്. ചിദംബരൻ എഴുതിയ ‘തുറമുഖം’ എന്നൊരു നാടകം മാത്രമാണ് മട്ടാഞ്ചേരി കലാപത്തെക്കുറിച്ച് ഓർമപ്പെടുത്തുന്ന കലാസൃഷ്ടി. ആ നാടകത്തെ സ്വതന്ത്രമായി സിനിമയിലേക്കു തിരക്കഥയെഴുതി പറിച്ചുനട്ടത് അദ്ദേഹത്തിന്റെ മകൻ ഗോപൻ ചിദംബരമാണ്. കൊച്ചി, കണ്ണൂർ, തലശ്ശേരി എന്നിങ്ങനെ മൂന്ന് നഗരങ്ങളിലായാണ് ചിത്രീകരണം നടന്നിരിക്കുന്നത് എന്നറിയുന്നു.

<img class="size-full wp-image-387032 aligncenter" src="https://cdn.boolokam.com/articles/2023/03/r2r2rr-2.jpg" alt="" width="800" height="532" />കാലം മാറിയപ്പോൾ ഇടനിലക്കാരന്റെ ഇടങ്ങളിലേക്ക് യൂണിയനുകൾ കടന്നുവരുകയും തൊഴിലാളികളുടെ അവസ്ഥ മാറ്റമില്ലാതെ തുടരുകയും ചെയ്യുകയാണ്. ജീവിക്കാനുള്ള അവകാശത്തിനായി തൊഴിലാളികൾ തുടങ്ങിയ പോരാട്ടമാണ് മട്ടാഞ്ചേരി വെടിവയ്പ്പിലേക്ക് എത്തിച്ചേർന്നത്. ആ സംഭവങ്ങളാണ് മൂന്നുമണിക്കൂറോളം സമയമെടുത്ത് രാജീവ് രവി ഈ ചിത്രത്തിൽ പറയുന്നത്. ചിത്രം തുടങ്ങുന്നത് ഒരു സ്ത്രീയുടെ നിലവിളിയിൽ നിന്നാണ്. ചിത്രം അവസാനിക്കുമ്പോൾ പോരാട്ടങ്ങളിൽ മക്കളെ നഷ്ടപ്പെടുന്ന നൂറുകണക്കിന് ഉമ്മമാർ തെരുവിലെ ചോരപ്പാടുകളിലൂടെ കരഞ്ഞുകൊണ്ട് ഓടിവരുന്ന നിസ്സഹായതയിലേക്കാണ് ക്യാമറ കണ്ണുതുറക്കുന്നത്. 1930 കളും 1950 കളുമാണ് ചിത്രത്തിൽ കടന്നു വരുന്നത്. നിവിൻ പോളി, അർജുൻ അശോകൻ, പൂർണിമ ഇന്ദ്രജിത്, ജോജു ജോർജ്, സുദേവ് നായർ, നിമിഷ സജയൻ, ദർശന രാജേന്ദ്രൻ, മണികണ്ഠൻ ആചാരി, സെന്തിൽ തുടങ്ങിയവരെല്ലാം മികച്ചു നിന്നു. കൂട്ടത്തിൽ പൂർണിമയുടെ വേഷം എടുത്തു പറയേണ്ടതാണ്. തുടക്കം മുതൽ ഒടുക്കം വരെ വിവിധ കാലങ്ങളിലൂടെ കടന്നുപോകുന്ന കഥാപാത്രത്തെ അതിമനോഹരമാക്കിയിരിക്കുന്നു അവർ. എന്ത് കൊണ്ട് ഈ വേഷത്തിന് ഒരവാർഡ് കിട്ടാതെ പോയി എന്നത് അതിശയിപ്പിക്കുന്നു. കെയും ഷഹബാസ് അമനും ഒരുക്കിയ സംഗീതം, അൻവർ അലിയും കൂട്ടരുമൊരുക്കിയ കവിതകൾ എന്നിവയൊക്കെ തുറമുഖത്തിൽ എഡിറ്റർ ബി. അജിത്കുമാർ മനോഹരമായി വിളക്കിചേർത്തിട്ടുണ്ട്.

<img class="size-full wp-image-386969 aligncenter" src="https://cdn.boolokam.com/articles/2023/03/O888-1.jpg" alt="" width="750" height="500" />ഒരു ഓർമപ്പെടുത്തലാണ് ഈ ചിത്രം. ഇന്നു പലരും നൊട്ടിനുണയുന്ന സൗഭാഗ്യങ്ങളൊന്നും ആരും തങ്കത്തളികയിൽ കൊണ്ടുവന്നു തന്നതല്ല. ബിനാലെയും പാപ്പാഞ്ഞിയും മെട്രോ റെയിലും ഫോർട്ട് കൊച്ചിയിലെ ചിൽ ഔട്ട്‌ ആകാനുള്ള സ്ഥലവും അടക്കം ഇന്നത്തെ മൾട്ടി കളർ എങ്ങനെ വന്നു ചേർന്നു എന്ന് പറഞ്ഞു തരുന്ന സിനിമ. "കമ്മട്ടിപ്പാടത്തിൽ പറയുന്നുണ്ട്, ഈ കൊച്ചി നിൽക്കുന്നത് കമ്മട്ടിപ്പാടത്തിന്റെ ചതുപ്പിന്മേൽ ആണെന്ന്". അത് പോലെ ഇന്നത്തെ കൊച്ചി ഉണ്ടായത് ഒരു നേരത്തെ ആഹാരത്തിനു വേണ്ടി നായ്ക്കളെപ്പോലെ പൊരുതി ചാപ്പയും അടിയും വെടിയുമേറ്റ് മരിക്കുകയും ജീവച്ഛവമാവുകയും ചെയ്ത ഒരു കൂട്ടം പാവങ്ങളിൽ നിന്നാണ്. മുതലാളിത്തവും ചൂഷകവർഗവും കാണിച്ച കൊടും ചതിയോട് പൊരുതിത്തന്നെയാണ് തൊഴിലാളി പ്രസ്ഥാനങ്ങൾ വളർന്നു വന്നത്. ആ ഓർമപ്പെടുത്തൽ പുതുക്കുകയാണ് ‘തുറമുഖം'.

<img class="size-full wp-image-386971 aligncenter" src="https://cdn.boolokam.com/articles/2023/03/Thuramukham-Movie-Review-1.jpg" alt="" width="960" height="640" />ഒരു രാജീവ്‌ രവി ചിത്രമാണ് "തുറമുഖം". ഒരു പീരിയഡ് ഡ്രാമ. ഒരു നിവിൻ പോളി ചിത്രമോ മാസ് മസാല എന്റർടെയ്നറോ ഈ ചിത്രത്തിൽ നിന്നും പ്രതീക്ഷിക്കരുത്. രാജീവ് രവി ചിത്രങ്ങൾ എന്നും അങ്ങനെ തന്നെയായിരുന്നു. സൂപ്പർ മെഗാ ബോക്സ്‌ ഓഫീസ് ഹിറ്റുകൾ അദ്ദേഹം സമ്മാനിച്ചിട്ടില്ല. കഥ പറഞ്ഞു തീർക്കാൻ വേണ്ടി തിടുക്കം കൂട്ടാറില്ല. അത് കൊണ്ട് തന്നെ ദൈർഘ്യം കൂടുതലാണ് എന്ന് പലർക്കും തോന്നാം. എന്നാൽ ആ കഥ അങ്ങനെ തന്നെയാണ് പറയേണ്ടത് എന്നും തോന്നിയിട്ടുണ്ട്. വിഷ്വലുകളെ അത്ര മാത്രം സ്നേഹിക്കുന്ന അദ്ദേഹം തന്നെയാണ് ക്യാമറാമാനും. പല ഷോട്ടുകളും, നൈറ്റ്‌ ഷോട്ടുകളൊക്കെ പ്രത്യേകിച്ച് അതിമനോഹരങ്ങളാണ്. കാരക്റ്റർ ഡീറ്റെയിലിംഗ് അതിഗംഭീരം എന്നേ പറയാനാവൂ. ഒരു ജാഥയിൽ പങ്കെടുക്കുന്ന പിന്നറ്റത്തുള്ളവർ പോലും ആവേശപൂർവം മുദ്രാവാക്യം വിളിക്കുന്നത് കാണാം. പുതിയ അഭിനേതാക്കൾ വരെ എത്ര മാത്രം പ്രാധാന്യമുള്ള റോളുകൾ ആണ് ചെയ്തിട്ടുള്ളത്. ചിത്രത്തിന്റെ അവസാന ഭാഗത്ത്‌ വരുന്ന മർമ പ്രധാനമായ ഒരു പ്രസംഗം നടത്തുന്നത് നിവിൻ പോളിയോ അർജുൻ അശോകനോ ഇന്ദ്രജിത്തോ ഒന്നുമല്ല, ഒരു പുതുമുഖ നടനാണ്. അതാണ് രാജീവ്‌ രവി സിനിമ. കാലത്തിനു വേണ്ടിയുള്ള റഫറൻസുകളാണ് ഓരോ രാജീവ്‌ രവി സിനിമയും. ഈ ചിത്രവും അങ്ങനെ തന്നെ. ചെറിയ ചില പോരായ്മകൾ തോന്നിയത് ഇവിടെ പറയുന്നില്ല, അത്ര മാത്രം എടുത്ത് പറയേണ്ടവയല്ല. പ്രശസ്ത ഫിലിം ക്രിട്ടിക് ഭരദ്വാജ് രംഗൻ സർ "തുറമുഖ" ത്തെക്കുറിച്ച് ഗംഭീര അഭിപ്രായം രേഖപ്പെടുത്തിയ ശേഷം പറഞ്ഞവസാനിപ്പിച്ചത് മാത്രമേ എനിക്കും പറയാനുള്ളൂ :-
" Hits will come and go. But these are the movies that will last".
A MUST WATCH CLASSIC MOVIE"

<img class="alignnone size-large wp-image-386955" src="https://cdn.boolokam.com/articles/2023/03/5YY-1024x528.jpg" alt="" width="800" height="413" />എൻ ബി :- ഈ ചിത്രത്തിന്റെ തുടക്കത്തിൽ 'നന്ദി' എഴുതിക്കാണിക്കുമ്പോൾ 'മുഹമ്മദ്‌ യൂസഫ് - കണ്ണൂർ എ ഡി എം' എന്ന് കാണിച്ചപ്പോൾ പെട്ടെന്ന് ഞെട്ടിപ്പോയി. പഴയ കാര്യങ്ങൾ ഓർമ വന്നു. തുറമുഖത്തിന്റെ ഷൂട്ടിങ്ങുമായി ബന്ധപ്പെട്ട് രാജീവ്‌ രവി സാർ യൂസഫ് സാറിനെ Yoosuf Muhammed കാണാൻ എ ഡി എമ്മിന്റെ ചേമ്പറിൽ വന്നതും അന്ന് ചേമ്പറിൽ കയറി ഞാൻ രാജീവ്‌ രവി സാറിനെ പരിചയപ്പെട്ടതുമെല്ലാം. താങ്ക് യു, യൂസഫ് സാർ. Remember you with lots of love..


![ഒരു നിവിൻ പോളി ചിത്രമോ മാസ് മസാല എന്റർടെയ്നറോ ഈ ചിത്രത്തിൽ നിന്നും പ്രതീക്ഷിക്കരുത്](https://cdn.boolokam.com/articles/2023/03/ddff-1024x569.webp)MOVIES THAT WILL LAST.. ("തുറമുഖം" - A MUST WATCH MOVIE) **Santhosh Iriveri Parootty** നമ്മുടെ മാധ്യമങ്ങളും പൊതുസമൂഹവും അരക്കിട്ടുറപ്പിച്ചിരിക്കുന്ന ചില ബോധ്യങ്ങളുണ്ട്, ചോദ്യം ചെയ്യാൻ പാടില്ലാത്ത വിശുദ്ധ പശുക്കളാണ് അവ. കുട്ടിക്കാലത്ത് ഇതിന്റെ അർഥം എനിക്ക് മനസ്സിലായിരുന്നില്ല. അതിൽ ഒന്ന് ശ്രീ സി അച്യുതമേനോൻ ആണ് കേരളം കണ്ട ഏറ്റവും നല്ല മുഖ്യമന്ത്രി. അതെങ്ങനെ, അതിന് കാരണമെന്ത് എന്ന് അന്ന് മനസ്സിലായില്ല. അടിയന്തിരാവസ്ഥ കാലത്ത് കേരളം ഭരിച്ച അദ്ദേഹം എങ്ങനെ ഏറ്റവും നല്ല മുഖ്യമന്ത്രി ആവുന്നു എന്ന് ചിന്തിച്ചിട്ടുണ്ട്. മനോരമയും മാതൃഭൂമിയും അടക്കമുള്ള മാധ്യമങ്ങളെ കുറിച്ച് നന്നായി മനസ്സിലാക്കിയ ശേഷം ഇപ്പോൾ അതിന്റെ ഉത്തരം അറിയാം. മറ്റൊന്ന് ഏറ്റവും നല്ല രാഷ്ട്രീയ സിനിമകളാണ് "സന്ദേശ" വും "വരവേൽപ്പും". ഈ രണ്ട് ചിത്രങ്ങളിലെയും തമാശ രംഗങ്ങൾ അന്നും ഇന്നും ആസ്വദിക്കാറുണ്ട്. അതിനപ്പുറം എന്ത് "സന്ദേശ" മാണ് ഈ ചിത്രങ്ങൾ നൽകുന്നത് എന്ന് എത്രയോ വട്ടം ചിന്തിച്ചിട്ടുണ്ട്. സോഷ്യൽ മീഡിയ ഒക്കെ സജീവമായതോടെ ശ്രീനിവാസനെ പോലെയുള്ള ഫ്രോഡുകളുടെ ഉള്ളുകള്ളിയും വെളിച്ചത്തായി. അതോടെ അതിനും ഉത്തരം കിട്ടി. ചിലർ പറയുന്നത് കേട്ടിട്ടുണ്ട്, ഇന്ത്യൻ പ്രധാനമന്ത്രി വരെ "വരവേൽപ്പ്" എന്ന ചിത്രത്തേക്കുറിച്ച് സംസാരിച്ചു എന്നൊക്ക. ചിരിച്ചു പണിയായിപ്പോകും. വാജ്പേയി അത് പറഞ്ഞ ചടങ്ങും സന്ദർഭവുമൊക്കെ എനിക്കോർമയുണ്ട്. ഉദാരീകരണത്തിന്റെ അപ്പോസ്തലനായ അദ്ദേഹം കേരളത്തിൽ വ്യവസായം വരാതിരിക്കാൻ കാരണം ഇവിടത്തെ തൊഴിലാളികൾ ആണെന്ന് പറയാൻ "വരവേൽപ്പിനെ" ഉദാഹരണമായെടുത്തത് ഓർത്ത് മനോരമയും സത്യൻ അന്തിക്കാടും ശ്രീനിവാസനുമൊക്കെ ഇപ്പോഴും ഇടയ്ക്കിടെ കുളിരു കോരാറുണ്ട്. സംരംഭകർക്ക് ചുവപ്പ് പരവതാനി വിരിക്കാനായി തൊഴിലാളികളെ ഒന്നടങ്കം ആക്ഷേപിക്കാൻ ഏറ്റവും കൂടുതലായി ഉപയോഗിക്കുന്ന ചിത്രമാണ് ഇപ്പോഴും "വരവേൽപ്പ്". സദ്ഗുണ സമ്പന്നനായ മുതലാളിയും എല്ലാ അർഥത്തിലും ദുർഗുണനായ തൊഴിലാളിയും ആണല്ലോ ആ സിനിമയിൽ. മുതലാളിത്തത്തിന്റെ പതാക വാഹകർക്ക് ഇത്രയും പഥ്യമായ ഒരു ചിത്രം ഇന്ത്യൻ സിനിമയിൽ തന്നെ വേറെ കാണില്ല. "കമ്മട്ടിപ്പാട" ത്തിലൂടെ മണ്ണിനായുള്ള മനുഷ്യന്റെ പോരാട്ടം പറഞ്ഞു വെച്ചിരുന്നു രാജീവ്‌ രവി. ഇത്തവണ അന്തസ്സോടെ തൊഴിലെടുക്കാനായി പോരാടി മരിച്ച ഒരു കൂട്ടം തൊഴിലാളികളുടെ ചരിത്രമാണ് അദ്ദേഹം സിനിമയാക്കിയിരിക്കുന്നത്. 1953 സെപ്റ്റംബർ 15ലെ മട്ടാഞ്ചേരി വെടിവെപ്പ് പ്രമേയമാക്കുന്ന ചിത്രം സമാന്തരമായി ഒരു കുടുംബകഥയും പറഞ്ഞു പോകുന്നുണ്ട്. ഇപ്പോഴത്തെ മുഖ്യമന്ത്രിയടക്കമുള്ള തൊഴിലാളി നേതാക്കൾ എന്ന് അവകാശപ്പെടുന്നവർ പോലും ചുമട്ടു തൊഴിലാളികളെ കുറിച്ചു സമൂഹത്തിൽ ഉണ്ടാക്കി വെച്ച പൊതുബോധത്തെ ചോദ്യം ചെയ്യുന്നുണ്ട് ചിത്രം. വേറൊരു കൂട്ടം "രാഷ്ട്രീയ" ചിത്രങ്ങൾ ഉണ്ട്. ഇവിടെയും തൊഴിലാളി സമരങ്ങൾ പശ്ചാത്തലമായിരിക്കും. പക്ഷേ ഇവിടെ സാധാരണക്കാരായ തൊഴിലാളികളെ ചതിക്കുന്ന നേതാവ് ആയിരിക്കും. നേതാക്കൾക്ക് വേണ്ടി ബലിയാടാവുന്ന സാധാരണ തൊഴിലാളികൾ. ഒടുക്കം ഒരു ചോദ്യവും കാണും. "ഈ സമരമൊക്കെ ആർക്കു വേണ്ടി? എന്തു നേടി?" ഉത്തരം പകൽ പോലെ സ്പഷ്ടം. ഇതിൽ നിന്നും മാറി നടക്കുന്നു "തുറമുഖം". കഴിഞ്ഞ ഒരു ദിവസം കോൺഗ്രസിന്റെ സർവീസ് സംഘടനയുമായി ബന്ധപ്പെട്ട് പ്രവർത്തിക്കുന്ന ഒരു സഹപ്രവർത്തകൻ/ സഹപ്രവർത്തക "പുഴ മുതൽ പുഴ വരെ " എന്ന ചിത്രം കണ്ടു. സാധാരണ സിനിമയൊന്നും പോയി കാണാത്ത ആൾ ആണെന്നാണ് അറിഞ്ഞത്. പൂർവാശ്രമത്തിൽ അലി അക്ബർ ആയിരുന്ന രാമസിംഹന്റെ ചിത്രം. സംഘപരിവാറുകാരിൽ നിന്ന് സംഭാവന വാങ്ങി പൂർത്തിയാക്കിയ ചിത്രം കാണാൻ പണം മുടക്കിയവർ പോയി എന്നതിനപ്പുറം ആ ചിത്രം ഓളമൊന്നും ഉണ്ടാക്കാതെ കടന്നു പോയി. വാരിയൻ കുന്നത്ത് കുഞ്ഞഹമ്മദ് ഹാജിയെക്കുറിച്ച് ആഷിഖ് അബു - പൃഥ്വിരാജ് ടീം സിനിമ എടുക്കും എന്ന് പ്രഖ്യാപിച്ചപ്പോൾ അതനുവദിക്കില്ല എന്ന് പറഞ്ഞു ഹിന്ദു തീവ്രവാദികൾ ബഹളം വെച്ചു. ആ പ്രൊജക്റ്റ്‌ അവർ ഉപേക്ഷിച്ചു. അങ്ങനെയാണ് സമാജത്തിന്റെ ഓമന പുത്രൻ രാമസിംഹൻ യാഥാർഥ്യവുമായി ഒരു ബന്ധവുമില്ലാത്ത പച്ചക്കള്ളമായ നരേറ്റീവ്‌ പിന്തുടർന്ന് ഒരു ചിത്രമെടുത്തത്. ![](https://cdn.boolokam.com/articles/2023/03/eeerrr-1024x528.jpg)ഏതായാലും അതെടുക്കാനോ പ്രദർശിപ്പിക്കാനോ രാമസിംഹന് ബുദ്ധിമുട്ടുണ്ടായില്ലല്ലോ. ആ സ്വാതന്ത്ര്യം മറ്റുള്ളവർക്കും കൊടുക്കാൻ ദയവുണ്ടായാൽ നന്ന്. സിനിമ കണ്ടു വന്ന സുഹൃത്ത് എന്നോട് പറയുകയാണ്, "സന്തോഷ്‌, നിനക്ക് പറ്റിയ ചിത്രമാണ് ഇത് ". നാണം കൊണ്ട് ചൂളിപ്പോയി. എന്നെപ്പറ്റി ചുക്കും ചുണ്ണാമ്പും ഇതുവരെ മനസ്സിലാക്കിയിട്ടില്ല എന്ന് മനസ്സിലായി. പ്രിയ സുഹൃത്തേ, സംഘപരിവാറിന്റെയോ എതിർവശത്തു മുസ്ലിം തീവ്രവാദി സംഘടനകളുടെയോ ഇത്തരത്തിലുള്ള ചരിത്ര വായനകൾക്ക് നിന്ന് കൊടുക്കണമെങ്കിൽ സന്തോഷ്‌ മരിക്കണം. തല്ക്കാലം ഇത്രയേ പറയുന്നുള്ളൂ. ‘‘കാട്ടാളന്മാർ നാടു ഭരിച്ചു നാട്ടിൽ തീ മഴ പെയ്തപ്പോൾ പട്ടാളത്തെ പുല്ലായ് കരുതിയ മട്ടാഞ്ചേരി മറക്കാമോ? ഈ മട്ടാഞ്ചേരി മറക്കാമോ?" പി ജെ ആന്റണി എഴുതിയ "മട്ടാഞ്ചേരി" എന്ന വിപ്ലവഗാനത്തിലെ നാല് വരികൾ ഉച്ചത്തിൽ മുഴങ്ങുന്നതിന്റെ പശ്ചാത്തലത്തിലാണ് "തുറമുഖം" അവസാനിക്കുന്നത്. ചിത്രം തുടങ്ങുന്നത് മട്ടാഞ്ചേരി മൈമു(ജോജു ജോർജ്) വിൽ നിന്നാണ്. തൊഴിലവസരം വിഭജിക്കുന്ന ചാപ്പ സമ്പ്രദായം എന്ന അടിമ വ്യവസ്ഥ നിലനിന്ന കാലം. തൊഴിലാളികളെ തിരഞ്ഞെടുക്കാൻ വേണ്ടി കോൺടാക്ടർമാർക്ക് വേണ്ടി മൂപ്പന്മാർ സ്വീകരിച്ചു വന്ന മാർഗമാണ് ഈ ചാപ്പയേറ്. ലോഹം കൊണ്ടുണ്ടാക്കുന്ന ചാപ്പ കിട്ടുന്നവർക്ക് ജോലിക്ക് കയറാം. അതിന് വേണ്ടി മൃഗങ്ങളെപ്പോലെ യുദ്ധം ചെയ്യേണ്ടി വരുകയാണ്. Survival of the Fittest. എന്ന് പറയും പോലെ. ഈ ചൂഷണത്തിനെതിരെ മൈമു രംഗത്ത് വരുന്നു. ജോജു ഉൾപ്പെട്ട ഈ രംഗങ്ങൾ മൊത്തം ബ്ലാക്ക് ആന്റ് വൈറ്റിൽ ചിത്രീകരിച്ചത് ഗംഭീരമായിരുന്നു. വർഷങ്ങൾക്കിപ്പുറം മൈമുവിന്റെ മക്കളായ മൊയ്തു (നിവിൻ പോളി) വിന്റെയും ഹംസ (അർജുൻ അശോകൻ) യുടെയും കഥയിലൂടെയാണ് ചിത്രം മുന്നോട്ട് പോവുന്നത്. കെ.എസ്. ചിദംബരൻ എഴുതിയ ‘തുറമുഖം’ എന്നൊരു നാടകം മാത്രമാണ് മട്ടാഞ്ചേരി കലാപത്തെക്കുറിച്ച് ഓർമപ്പെടുത്തുന്ന കലാസൃഷ്ടി. ആ നാടകത്തെ സ്വതന്ത്രമായി സിനിമയിലേക്കു തിരക്കഥയെഴുതി പറിച്ചുനട്ടത് അദ്ദേഹത്തിന്റെ മകൻ ഗോപൻ ചിദംബരമാണ്. കൊച്ചി, കണ്ണൂർ, തലശ്ശേരി എന്നിങ്ങനെ മൂന്ന് നഗരങ്ങളിലായാണ് ചിത്രീകരണം നടന്നിരിക്കുന്നത് എന്നറിയുന്നു. ![](https://cdn.boolokam.com/articles/2023/03/r2r2rr-2.jpg)കാലം മാറിയപ്പോൾ ഇടനിലക്കാരന്റെ ഇടങ്ങളിലേക്ക് യൂണിയനുകൾ കടന്നുവരുകയും തൊഴിലാളികളുടെ അവസ്ഥ മാറ്റമില്ലാതെ തുടരുകയും ചെയ്യുകയാണ്. ജീവിക്കാനുള്ള അവകാശത്തിനായി തൊഴിലാളികൾ തുടങ്ങിയ പോരാട്ടമാണ് മട്ടാഞ്ചേരി വെടിവയ്പ്പിലേക്ക് എത്തിച്ചേർന്നത്. ആ സംഭവങ്ങളാണ് മൂന്നുമണിക്കൂറോളം സമയമെടുത്ത് രാജീവ് രവി ഈ ചിത്രത്തിൽ പറയുന്നത്. ചിത്രം തുടങ്ങുന്നത് ഒരു സ്ത്രീയുടെ നിലവിളിയിൽ നിന്നാണ്. ചിത്രം അവസാനിക്കുമ്പോൾ പോരാട്ടങ്ങളിൽ മക്കളെ നഷ്ടപ്പെടുന്ന നൂറുകണക്കിന് ഉമ്മമാർ തെരുവിലെ ചോരപ്പാടുകളിലൂടെ കരഞ്ഞുകൊണ്ട് ഓടിവരുന്ന നിസ്സഹായതയിലേക്കാണ് ക്യാമറ കണ്ണുതുറക്കുന്നത്. 1930 കളും 1950 കളുമാണ് ചിത്രത്തിൽ കടന്നു വരുന്നത്. നിവിൻ പോളി, അർജുൻ അശോകൻ, പൂർണിമ ഇന്ദ്രജിത്, ജോജു ജോർജ്, സുദേവ് നായർ, നിമിഷ സജയൻ, ദർശന രാജേന്ദ്രൻ, മണികണ്ഠൻ ആചാരി, സെന്തിൽ തുടങ്ങിയവരെല്ലാം മികച്ചു നിന്നു. കൂട്ടത്തിൽ പൂർണിമയുടെ വേഷം എടുത്തു പറയേണ്ടതാണ്. തുടക്കം മുതൽ ഒടുക്കം വരെ വിവിധ കാലങ്ങളിലൂടെ കടന്നുപോകുന്ന കഥാപാത്രത്തെ അതിമനോഹരമാക്കിയിരിക്കുന്നു അവർ. എന്ത് കൊണ്ട് ഈ വേഷത്തിന് ഒരവാർഡ് കിട്ടാതെ പോയി എന്നത് അതിശയിപ്പിക്കുന്നു. കെയും ഷഹബാസ് അമനും ഒരുക്കിയ സംഗീതം, അൻവർ അലിയും കൂട്ടരുമൊരുക്കിയ കവിതകൾ എന്നിവയൊക്കെ തുറമുഖത്തിൽ എഡിറ്റർ ബി. അജിത്കുമാർ മനോഹരമായി വിളക്കിചേർത്തിട്ടുണ്ട്. ![](https://cdn.boolokam.com/articles/2023/03/O888-1.jpg)ഒരു ഓർമപ്പെടുത്തലാണ് ഈ ചിത്രം. ഇന്നു പലരും നൊട്ടിനുണയുന്ന സൗഭാഗ്യങ്ങളൊന്നും ആരും തങ്കത്തളികയിൽ കൊണ്ടുവന്നു തന്നതല്ല. ബിനാലെയും പാപ്പാഞ്ഞിയും മെട്രോ റെയിലും ഫോർട്ട് കൊച്ചിയിലെ ചിൽ ഔട്ട്‌ ആകാനുള്ള സ്ഥലവും അടക്കം ഇന്നത്തെ മൾട്ടി കളർ എങ്ങനെ വന്നു ചേർന്നു എന്ന് പറഞ്ഞു തരുന്ന സിനിമ. "കമ്മട്ടിപ്പാടത്തിൽ പറയുന്നുണ്ട്, ഈ കൊച്ചി നിൽക്കുന്നത് കമ്മട്ടിപ്പാടത്തിന്റെ ചതുപ്പിന്മേൽ ആണെന്ന്". അത് പോലെ ഇന്നത്തെ കൊച്ചി ഉണ്ടായത് ഒരു നേരത്തെ ആഹാരത്തിനു വേണ്ടി നായ്ക്കളെപ്പോലെ പൊരുതി ചാപ്പയും അടിയും വെടിയുമേറ്റ് മരിക്കുകയും ജീവച്ഛവമാവുകയും ചെയ്ത ഒരു കൂട്ടം പാവങ്ങളിൽ നിന്നാണ്. മുതലാളിത്തവും ചൂഷകവർഗവും കാണിച്ച കൊടും ചതിയോട് പൊരുതിത്തന്നെയാണ് തൊഴിലാളി പ്രസ്ഥാനങ്ങൾ വളർന്നു വന്നത്. ആ ഓർമപ്പെടുത്തൽ പുതുക്കുകയാണ് ‘തുറമുഖം'. ![](https://cdn.boolokam.com/articles/2023/03/Thuramukham-Movie-Review-1.jpg)ഒരു രാജീവ്‌ രവി ചിത്രമാണ് "തുറമുഖം". ഒരു പീരിയഡ് ഡ്രാമ. ഒരു നിവിൻ പോളി ചിത്രമോ മാസ് മസാല എന്റർടെയ്നറോ ഈ ചിത്രത്തിൽ നിന്നും പ്രതീക്ഷിക്കരുത്. രാജീവ് രവി ചിത്രങ്ങൾ എന്നും അങ്ങനെ തന്നെയായിരുന്നു. സൂപ്പർ മെഗാ ബോക്സ്‌ ഓഫീസ് ഹിറ്റുകൾ അദ്ദേഹം സമ്മാനിച്ചിട്ടില്ല. കഥ പറഞ്ഞു തീർക്കാൻ വേണ്ടി തിടുക്കം കൂട്ടാറില്ല. അത് കൊണ്ട് തന്നെ ദൈർഘ്യം കൂടുതലാണ് എന്ന് പലർക്കും തോന്നാം. എന്നാൽ ആ കഥ അങ്ങനെ തന്നെയാണ് പറയേണ്ടത് എന്നും തോന്നിയിട്ടുണ്ട്. വിഷ്വലുകളെ അത്ര മാത്രം സ്നേഹിക്കുന്ന അദ്ദേഹം തന്നെയാണ് ക്യാമറാമാനും. പല ഷോട്ടുകളും, നൈറ്റ്‌ ഷോട്ടുകളൊക്കെ പ്രത്യേകിച്ച് അതിമനോഹരങ്ങളാണ്. കാരക്റ്റർ ഡീറ്റെയിലിംഗ് അതിഗംഭീരം എന്നേ പറയാനാവൂ. ഒരു ജാഥയിൽ പങ്കെടുക്കുന്ന പിന്നറ്റത്തുള്ളവർ പോലും ആവേശപൂർവം മുദ്രാവാക്യം വിളിക്കുന്നത് കാണാം. പുതിയ അഭിനേതാക്കൾ വരെ എത്ര മാത്രം പ്രാധാന്യമുള്ള റോളുകൾ ആണ് ചെയ്തിട്ടുള്ളത്. ചിത്രത്തിന്റെ അവസാന ഭാഗത്ത്‌ വരുന്ന മർമ പ്രധാനമായ ഒരു പ്രസംഗം നടത്തുന്നത് നിവിൻ പോളിയോ അർജുൻ അശോകനോ ഇന്ദ്രജിത്തോ ഒന്നുമല്ല, ഒരു പുതുമുഖ നടനാണ്. അതാണ് രാജീവ്‌ രവി സിനിമ. കാലത്തിനു വേണ്ടിയുള്ള റഫറൻസുകളാണ് ഓരോ രാജീവ്‌ രവി സിനിമയും. ഈ ചിത്രവും അങ്ങനെ തന്നെ. ചെറിയ ചില പോരായ്മകൾ തോന്നിയത് ഇവിടെ പറയുന്നില്ല, അത്ര മാത്രം എടുത്ത് പറയേണ്ടവയല്ല. പ്രശസ്ത ഫിലിം ക്രിട്ടിക് ഭരദ്വാജ് രംഗൻ സർ "തുറമുഖ" ത്തെക്കുറിച്ച് ഗംഭീര അഭിപ്രായം രേഖപ്പെടുത്തിയ ശേഷം പറഞ്ഞവസാനിപ്പിച്ചത് മാത്രമേ എനിക്കും പറയാനുള്ളൂ :- " Hits will come and go. But these are the movies that will last". A MUST WATCH CLASSIC MOVIE" ![](https://cdn.boolokam.com/articles/2023/03/5YY-1024x528.jpg)എൻ ബി :- ഈ ചിത്രത്തിന്റെ തുടക്കത്തിൽ 'നന്ദി' എഴുതിക്കാണിക്കുമ്പോൾ 'മുഹമ്മദ്‌ യൂസഫ് - കണ്ണൂർ എ ഡി എം' എന്ന് കാണിച്ചപ്പോൾ പെട്ടെന്ന് ഞെട്ടിപ്പോയി. പഴയ കാര്യങ്ങൾ ഓർമ വന്നു. തുറമുഖത്തിന്റെ ഷൂട്ടിങ്ങുമായി ബന്ധപ്പെട്ട് രാജീവ്‌ രവി സാർ യൂസഫ് സാറിനെ Yoosuf Muhammed കാണാൻ എ ഡി എമ്മിന്റെ ചേമ്പറിൽ വന്നതും അന്ന് ചേമ്പറിൽ കയറി ഞാൻ രാജീവ്‌ രവി സാറിനെ പരിചയപ്പെട്ടതുമെല്ലാം. താങ്ക് യു, യൂസഫ് സാർ. Remember you with lots of love..
