---
title: "നമ്മുടെ ലൈംഗികാബദ്ധ ധാരണകൾ"
date: 2023-03-28T14:26:02
draft: false
categories: ["Society"]
tags: ['RELATIONSHIPS', 'sex']
author: "Beaumaris"
---

<strong>നമ്മുടെ ലൈംഗികാബദ്ധ ധാരണകൾ</strong>

<strong>(വാസുദേവൻ. കെ. വി )</strong>

മൊബൈൽ ഫോണിലൂടെ മറ്റൊരു പുരുഷനോട് ഇത്തിരി ചൂടൻചാറ്റ് നടത്തി എന്നതിന് പൊന്നോമനപുത്രിയുടെ അമ്മയെ സ്മാർത്തവിചാരം നടത്തി, സമൂഹമധ്യത്തിൽ പ്രദർശിപ്പിച്ചു ജീവനൊടുക്കിയ പ്രവാസിയ്ക്ക് അനുകൂലമായും,ലിംഗവിരോധവും, ലൈംഗിക സ്വാതന്ത്ര്യവും ജ്വലിക്കുന്നവർ ആ കണവിയെ വെള്ളപൂശാനുമായും .. താളുകൾ നിറയ്ക്കുന്ന നവമാധ്യമ മലയാളിക്കൂട്ടം. അതിനടിയിൽ കമന്റുഘോഷം ഒരുക്കാൻ വ്യഗ്രത കൊള്ളുന്നവർ.ദാമ്പത്യകലഹങ്ങളും അതുണ്ടാക്കുന്ന ദുരന്തങ്ങളും നമുക്ക് പുത്തരിയല്ല. എന്നിട്ടും ആ വാർത്തയ്ക്കു ചുറ്റും വട്ടം കറങ്ങുന്ന നമ്മൾ. ഒളിഞ്ഞുനോട്ടത്വര നമുക്കിത്തിരി രസാവഹം. മഴ ഒഴിഞ്ഞിട്ടും മരം പെയ്തുകൊണ്ടേയിരിക്കുമ്പോൾ ചിന്തിക്കേണ്ടതുണ്ട് പ്രബുദ്ധ മലയാളി എന്തേ ഇങ്ങനെ??

<strong><img class="size-full wp-image-389426 aligncenter" src="https://cdn.boolokam.com/articles/2023/03/DDQ-2.jpg" alt="" width="640" height="360" />അടച്ചുപൂട്ടിയ ലൈംഗികത</strong>

സംഭോഗ നിർവൃതി മാത്രമാണ് ലൈംഗികകാമന എന്നു കരുതുന്ന മലയാളിക്ക് പൊതുവെ ഈ സദാചാരക്കൂട്ടിൽ ലൈംഗിക ദാരിദ്ര്യം.ഔപചാരികമോ അനൗപചാരികമോ ആയ ലൈംഗിക വിദ്യാഭ്യാസത്തിന്റെ കുറവ്.സർക്കാർ നിരോധിച്ച പോൺ സൈറ്റുകളിൽ വി പി എൻ കൊണ്ട് ഒളിച്ചും പാത്തും എത്തുന്നവരിൽ നമ്മുടെ വിലാസങ്ങൾ ലിംഗഭേദമെന്യേ തെളിയിക്കപ്പെടുന്ന കാലമിത്. കിട്ടാത്തത് തേടാൻ കമ്പം സ്വാഭാവികം. 'അവന് ഇവൾ ഇവൾക്ക് അവനും' എന്ന ദാമ്പത്യച്ചരടിനാൽ ബന്ധിതം നമ്മൾ. മോണോഗമിയല്ല ഹോമോ സാപ്പിയൻസ് . വിവാഹേതരബന്ധം നമ്മുടെ ഇഷ്ടകാവ്യങ്ങളിൽ വരെ. ഇണയ്ക്ക് ഇത്തിരി ആസ്വാദനം നൽകാൻ ആവാതെ പോകുന്നതല്ലേ വേലിചാട്ടത്തിന് കാരണമാവുന്നത് .

വളരുന്ന, മുഖം മാറുന്ന സാങ്കേതികതയോടൊപ്പം മുന്നേറുന്ന നമ്മൾ ഇപ്പോഴും നൂറ്റാണ്ടുകളായുള്ള ലൈംഗിക സങ്കല്പങ്ങളിൽ ചുറ്റിക്കറങ്ങുന്നു. കടയിൽ ചെന്ന് ഗർഭനിരോധന വസ്തുക്കൾ ചോദിച്ചു വാങ്ങാൻ പോലും നമുക്കിന്നും ജാള്യത.ടെലിവിഷൻ ആയാലും വാഹനമായാലും പുത്തൻ സാങ്കേതികത നമുക്കറിയാം. ഇത്തിരി കുഞ്ഞൻ ഫോണിൽ നിന്നും റാമും, റോമും തിരിച്ചറിഞ്ഞ് നമ്മൾ ഫോണുകൾ വാങ്ങുന്നു. എന്നിട്ടും സെക്സ് ടെക് എന്ന വിഭാഗത്തെക്കുറിച്ച് നമ്മൾ അല്പജ്ഞാനികൾ.മൂവായിരം കോടിയുടെ ആഗോള വിപണി സെക്സ് ടെക് ഉൽപ്പന്നങ്ങൾക്ക്. അടുത്ത അഞ്ചു വർഷത്തിനപ്പുറം അത് അയ്യായിരം കടക്കുമെന്ന് മാർക്കറ്റ് സർവേ സൂചിപ്പിക്കുന്നു.

<img class="size-large wp-image-389272 aligncenter" src="https://cdn.boolokam.com/articles/2023/03/egegg-1024x682.webp" alt="" width="800" height="533" />   വിശപ്പ്, ദാഹം എന്നിവ പോലെ അടക്കി വെക്കാനാവാത്ത ആവശ്യം നമുക്ക് ലൈംഗികതയും. എന്നും സാമ്പാറും ചോറുമായാൽ ആർക്കും അരോചകം. ഒരു ചേഞ്ച് ആരാണ് ഇഷ്ടപ്പെടാത്തതെന്ന് പെൺമാസിക മുഖവാക്യം. ലൈംഗികനിർവൃതിക്ക് മറ്റൊരു വ്യക്തിയുടൽ തന്നെ വേണമെന്ന ചിന്ത മാറ്റിമറിക്കപ്പെടുന്നു. സർജറിക്കൽ ഗ്രേഡ് സിലികൊൺ കൊണ്ട് നിർമ്മിച്ച സെക്സ് ടോയ്‌സ് വിപണി കീഴടക്കുന്നു. ആടുന്ന, പാടുന്ന വാൽസ്യായന മുറകൾ നിർവ്വഹിക്കാവുന്ന പാവകൾ ആൺ പെൺ രൂപങ്ങളിൽ. മണവും രൂപവും ഒക്കെ നമ്മുടെ രതി സങ്കൽപ്പങ്ങൾ പോലെ കിട്ടുന്നു.

<img class="size-full wp-image-389271 aligncenter" src="https://cdn.boolokam.com/articles/2023/03/rrr4.jpg" alt="" width="720" height="405" />ഓക്സിജൻ പാർലർ പോലെ വെർച്വൽ റിയാലിറ്റി സെക്സ് പാർലറുകൾ പൊട്ടി മുളയ്ക്കുന്നു. അതിനുള്ളിൽ ചെന്നിരുന്ന് ഇഷ്ടവ്യക്തിയുടെ ചൂരും ചൂടും കൊണ്ട് സങ്കല്പരതിനിർവൃതി കൊള്ളാൻ ആണും പെണ്ണും തുനിഞ്ഞിറങ്ങുന്നു ലോകമെങ്ങും. ഇത്‌ ചാറ്റ് ജി പി ടി യിലൂടെ ഇഷ്ടകവിയെ പോലെ കവിത കുറിക്കാനാവുന്ന കാലം. അത് സെക്സ് ടെക് രംഗത്തും നിർമ്മിത ബുദ്ധി. ധനകാര്യ രംഗത്ത് ഫിൻ ടെക്, വിദ്യാഭ്യാസത്തിന് എജ് ടെക് എന്ന പോലെ സെക്സ് ടെക് രംഗത്തും ഗവേഷണപരീക്ഷണ വിജയങ്ങൾ.. ആയിരക്കണക്കിന് എഞ്ചിനീയർമാർ, മനഃശാസ്ത്ര വിദഗ്ദർ, സെക്സ് പരിശീലകർ എന്നിവർ ഈ രംഗത്ത് തൊഴിലെടുത്ത് മുന്നേറുന്നു.

ലൈംഗിക ഫ്രസ്ട്രൈഷൻ സ്വയം മറി കടക്കാനുള്ള ഉപാധി. ലൈംഗിക അതിക്രമങ്ങളുടെ വളർച്ചയ്ക്ക് വിലങ്ങുതടിയാവുന്നു. ദാമ്പത്യ കലഹങ്ങൾക്ക് പരിഹാരമാവുന്നു എന്നൊക്കെ സെക്സ് ടെക് രംഗത്തെ ക്കുറിച്ച് അഭിപ്രായങ്ങൾ ഉയരുന്നു.നമ്മുടെ രാജ്യത്തെ കലഹരണപ്പെട്ട നിയമങ്ങൾ ഇവിടെ പ്രചാരത്തിനു തടസ്സമാവുന്നു. ലൈംഗികാനുഭവങ്ങളുടെ പ്രത്യക്ഷ വിവരണമുള്ള പുസ്തകങ്ങൾ പോലും ഇവിടെ വിൽക്കാൻ അനുവാദമില്ല. ലോക പോൺ സിനിമകൾ യഥേഷ്ടം കാണാനാവുന്ന നമ്മൾക്ക് നമ്മുടെ സിനിമയിൽ ഇത്തിരി ചൂടൻ രംഗങ്ങളായാൽ സെൻസർ ബോർഡ്‌ കത്രിക ചലിക്കുന്നു. സർട്ടിഫിക്കറ്റ് പതിക്കാൻ നിർബന്ധിതമാവുന്നു.

<img class="size-full wp-image-389148 aligncenter" src="https://cdn.boolokam.com/articles/2023/03/22r.jpeg" alt="" width="720" height="480" />ഓൺലൈൻ വഴി നമ്മുടെ രാജ്യത്ത് സുലഭമായ സെക്സ് ടോയ്‌സ് കടകളിൽ വിൽപ്പനയ്ക്ക് വെക്കാൻ മാത്രം ഒട്ടേറെ കടമ്പകൾ. മുൻ എം പി. അബ്ദുള്ളക്കുട്ടി ഭാര്യയോടൊപ്പം ചെന്ന് സെക്സ് ടോയ് വില്പന കണ്ട അനുഭവം പുസ്തകത്തിൽ കുറിച്ചിട്ടുണ്ട്. സിങ്കപ്പൂർ കമ്പനി ലവ് സെൻസ്, ജപ്പാനിലെ ഓറിയന്റ്, സ്മൈൽ മേക്കർസ്,അൺബൗണ്ട് തുടങ്ങിയ ബഹു രാഷ്ട്ര കമ്പനികളാണ് ബ്രാന്റ് ലീഡേഴ്‌സ്.. ചൈനീസ് കമ്പനികൾ പതിവുപോലെ അതിനൊക്കെ "കുന്ദംകുളം" മോഡലുകളും വിലക്കുറവോടെ പുറത്തിറക്കുന്നു. രണ്ടു പെണ്ണുങ്ങൾ ചേർന്ന് ഒരുക്കിയ സ്റ്റാർട്ടപ്പ് സംരംഭം "ഡേo" അവർക്ക് വഴികാട്ടിയായി. ഭീമന്മാരോട് പൊരുതാനുറച്ച് മുംബൈ ആസ്ഥാനമായി പ്രവർത്തിക്കുന്ന സെക്സ് ടെക് സ്ഥാപനം "മൈ മ്യൂസ് "
2019 ൽ നടത്തിയ സർവേയിൽ കാണുന്നു അമേരിക്കൻ ജനതയുടെ 27% സെക്സ് ടോയ്‌സ് ഉപയോഗിക്കുന്നവരാണെന്ന്. അതിലും കാണാം മുന്നിൽ സ്ത്രീകളാണെന്നും.

<img class="wp-image-389149 aligncenter" src="https://cdn.boolokam.com/articles/2023/03/rrrrrr-1.jpg" alt="" width="737" height="491" />ലോക മനുഷ്യവകാശ ആരോഗ്യ പ്രവർത്തകർ സെക്സ് ടെക് വളർച്ച കണ്ട് ആശങ്കപ്പെടുന്നുമുണ്ട്. ആണിന് പെണ്ണിനോടും, തിരിച്ചും ആകർഷണം ഇല്ലാതെ പോകുന്ന ആസന്നഭാവിയെക്കുറിച്ചുള്ള ആശങ്ക. പ്രത്യുല്പാദനം ഇനി ആർട്ടിഫിഷ്യൽ ആയി മാത്രം മാറുമോ എന്ന ആശങ്ക.പ്രണയവും, കിന്നാരവും കൊച്ചുകൊച്ചു പിണക്കങ്ങളുമൊക്ക അന്യമാവുന്ന തലമുറയെക്കുറിച്ചുള്ള ആശങ്ക. ശാസ്ത്രസാങ്കേതിക മുന്നേറ്റങ്ങൾ തടയാനാവില്ല. അത് വരുത്തുന്ന അപാകം മറികടക്കാനുള്ള ഗവേഷണം.ലോകം ലൈംഗികചിന്താധാരകളിൽ വിപ്ലവത്മകമായി മുന്നേറുമ്പോൾ നമുക്ക് ഇപ്പോഴും വേലി ചാട്ടം നോക്കിയിരിക്കാനും, ഒളിഞ്ഞു നോട്ടത്തിനും താല്പര്യം.

<img class=" wp-image-389427 aligncenter" src="https://cdn.boolokam.com/articles/2023/03/QDD-2.jpg" alt="" width="798" height="449" />മറ്റെല്ലാ വികാരങ്ങൾ പോലെ ഒരു വികാരം മാത്രം സെക്സ്. പ്രണയത്തിലൂടെ, പരസ്പരം ഉണർത്തുന്നതിലൂടെ, അംഗീകാരങ്ങളിലൂടെ സ്വായത്തമാക്കേണ്ട നിർവൃതി. ജീവനറ്റ അചേതന വസ്തുക്കളിലൂടെയല്ല നിർവൃതി മൂർച്ഛകൾ കൊള്ളേണ്ടത്. ഒരാളോട് ഇഷ്ടം തോന്നി രതി സുഖം തേടുന്നതും പകരുന്നതും കൊടിയ കുറ്റമല്ല. പുരാണങ്ങളിലും ഇതിഹാസങ്ങളിലുമൊക്കെ അങ്ങനെ കാണാനാവുന്ന നമുക്കെന്തോ അന്നപ്രിയമാർ വിചിത്ര ജീവിയാവുന്നു. ബൈജുമാർ ഭൂലോക വിഡ്ഢികളാവുന്നു. ചിലർ ഒളിഞ്ഞുനോക്കി ഊറി ചിരിക്കുന്നു. മറ്റു ചിലർ രോഷം കൊള്ളുന്നു. വിപിഎൻ ഉപാധി കൊണ്ട് ഇക്കിളി കാഴ്ചകൾ കണ്ടു രസിക്കുന്ന പ്രബുദ്ധ മലയാളികൾ. പച്ചവെട്ടം കെടുത്തി നിശ നിദ്രാ വിഹീനമാക്കുന്നവർ.. ഇനിയെന്ന് തിരിച്ചറിയും നമ്മൾ ലൈംഗികത എന്തെന്നും എന്തിനെന്നുമൊക്കെ??!!


![നമ്മുടെ ലൈംഗികാബദ്ധ ധാരണകൾ](https://cdn.boolokam.com/articles/2023/03/DDQ-2.jpg)**നമ്മുടെ ലൈംഗികാബദ്ധ ധാരണകൾ** **(വാസുദേവൻ. കെ. വി )** മൊബൈൽ ഫോണിലൂടെ മറ്റൊരു പുരുഷനോട് ഇത്തിരി ചൂടൻചാറ്റ് നടത്തി എന്നതിന് പൊന്നോമനപുത്രിയുടെ അമ്മയെ സ്മാർത്തവിചാരം നടത്തി, സമൂഹമധ്യത്തിൽ പ്രദർശിപ്പിച്ചു ജീവനൊടുക്കിയ പ്രവാസിയ്ക്ക് അനുകൂലമായും,ലിംഗവിരോധവും, ലൈംഗിക സ്വാതന്ത്ര്യവും ജ്വലിക്കുന്നവർ ആ കണവിയെ വെള്ളപൂശാനുമായും .. താളുകൾ നിറയ്ക്കുന്ന നവമാധ്യമ മലയാളിക്കൂട്ടം. അതിനടിയിൽ കമന്റുഘോഷം ഒരുക്കാൻ വ്യഗ്രത കൊള്ളുന്നവർ.ദാമ്പത്യകലഹങ്ങളും അതുണ്ടാക്കുന്ന ദുരന്തങ്ങളും നമുക്ക് പുത്തരിയല്ല. എന്നിട്ടും ആ വാർത്തയ്ക്കു ചുറ്റും വട്ടം കറങ്ങുന്ന നമ്മൾ. ഒളിഞ്ഞുനോട്ടത്വര നമുക്കിത്തിരി രസാവഹം. മഴ ഒഴിഞ്ഞിട്ടും മരം പെയ്തുകൊണ്ടേയിരിക്കുമ്പോൾ ചിന്തിക്കേണ്ടതുണ്ട് പ്രബുദ്ധ മലയാളി എന്തേ ഇങ്ങനെ?? **അടച്ചുപൂട്ടിയ ലൈംഗികത** സംഭോഗ നിർവൃതി മാത്രമാണ് ലൈംഗികകാമന എന്നു കരുതുന്ന മലയാളിക്ക് പൊതുവെ ഈ സദാചാരക്കൂട്ടിൽ ലൈംഗിക ദാരിദ്ര്യം.ഔപചാരികമോ അനൗപചാരികമോ ആയ ലൈംഗിക വിദ്യാഭ്യാസത്തിന്റെ കുറവ്.സർക്കാർ നിരോധിച്ച പോൺ സൈറ്റുകളിൽ വി പി എൻ കൊണ്ട് ഒളിച്ചും പാത്തും എത്തുന്നവരിൽ നമ്മുടെ വിലാസങ്ങൾ ലിംഗഭേദമെന്യേ തെളിയിക്കപ്പെടുന്ന കാലമിത്. കിട്ടാത്തത് തേടാൻ കമ്പം സ്വാഭാവികം. 'അവന് ഇവൾ ഇവൾക്ക് അവനും' എന്ന ദാമ്പത്യച്ചരടിനാൽ ബന്ധിതം നമ്മൾ. മോണോഗമിയല്ല ഹോമോ സാപ്പിയൻസ് . വിവാഹേതരബന്ധം നമ്മുടെ ഇഷ്ടകാവ്യങ്ങളിൽ വരെ. ഇണയ്ക്ക് ഇത്തിരി ആസ്വാദനം നൽകാൻ ആവാതെ പോകുന്നതല്ലേ വേലിചാട്ടത്തിന് കാരണമാവുന്നത് . വളരുന്ന, മുഖം മാറുന്ന സാങ്കേതികതയോടൊപ്പം മുന്നേറുന്ന നമ്മൾ ഇപ്പോഴും നൂറ്റാണ്ടുകളായുള്ള ലൈംഗിക സങ്കല്പങ്ങളിൽ ചുറ്റിക്കറങ്ങുന്നു. കടയിൽ ചെന്ന് ഗർഭനിരോധന വസ്തുക്കൾ ചോദിച്ചു വാങ്ങാൻ പോലും നമുക്കിന്നും ജാള്യത.ടെലിവിഷൻ ആയാലും വാഹനമായാലും പുത്തൻ സാങ്കേതികത നമുക്കറിയാം. ഇത്തിരി കുഞ്ഞൻ ഫോണിൽ നിന്നും റാമും, റോമും തിരിച്ചറിഞ്ഞ് നമ്മൾ ഫോണുകൾ വാങ്ങുന്നു. എന്നിട്ടും സെക്സ് ടെക് എന്ന വിഭാഗത്തെക്കുറിച്ച് നമ്മൾ അല്പജ്ഞാനികൾ.മൂവായിരം കോടിയുടെ ആഗോള വിപണി സെക്സ് ടെക് ഉൽപ്പന്നങ്ങൾക്ക്. അടുത്ത അഞ്ചു വർഷത്തിനപ്പുറം അത് അയ്യായിരം കടക്കുമെന്ന് മാർക്കറ്റ് സർവേ സൂചിപ്പിക്കുന്നു. ![](https://cdn.boolokam.com/articles/2023/03/egegg-1024x682.webp) വിശപ്പ്, ദാഹം എന്നിവ പോലെ അടക്കി വെക്കാനാവാത്ത ആവശ്യം നമുക്ക് ലൈംഗികതയും. എന്നും സാമ്പാറും ചോറുമായാൽ ആർക്കും അരോചകം. ഒരു ചേഞ്ച് ആരാണ് ഇഷ്ടപ്പെടാത്തതെന്ന് പെൺമാസിക മുഖവാക്യം. ലൈംഗികനിർവൃതിക്ക് മറ്റൊരു വ്യക്തിയുടൽ തന്നെ വേണമെന്ന ചിന്ത മാറ്റിമറിക്കപ്പെടുന്നു. സർജറിക്കൽ ഗ്രേഡ് സിലികൊൺ കൊണ്ട് നിർമ്മിച്ച സെക്സ് ടോയ്‌സ് വിപണി കീഴടക്കുന്നു. ആടുന്ന, പാടുന്ന വാൽസ്യായന മുറകൾ നിർവ്വഹിക്കാവുന്ന പാവകൾ ആൺ പെൺ രൂപങ്ങളിൽ. മണവും രൂപവും ഒക്കെ നമ്മുടെ രതി സങ്കൽപ്പങ്ങൾ പോലെ കിട്ടുന്നു. ![](https://cdn.boolokam.com/articles/2023/03/rrr4.jpg)ഓക്സിജൻ പാർലർ പോലെ വെർച്വൽ റിയാലിറ്റി സെക്സ് പാർലറുകൾ പൊട്ടി മുളയ്ക്കുന്നു. അതിനുള്ളിൽ ചെന്നിരുന്ന് ഇഷ്ടവ്യക്തിയുടെ ചൂരും ചൂടും കൊണ്ട് സങ്കല്പരതിനിർവൃതി കൊള്ളാൻ ആണും പെണ്ണും തുനിഞ്ഞിറങ്ങുന്നു ലോകമെങ്ങും. ഇത്‌ ചാറ്റ് ജി പി ടി യിലൂടെ ഇഷ്ടകവിയെ പോലെ കവിത കുറിക്കാനാവുന്ന കാലം. അത് സെക്സ് ടെക് രംഗത്തും നിർമ്മിത ബുദ്ധി. ധനകാര്യ രംഗത്ത് ഫിൻ ടെക്, വിദ്യാഭ്യാസത്തിന് എജ് ടെക് എന്ന പോലെ സെക്സ് ടെക് രംഗത്തും ഗവേഷണപരീക്ഷണ വിജയങ്ങൾ.. ആയിരക്കണക്കിന് എഞ്ചിനീയർമാർ, മനഃശാസ്ത്ര വിദഗ്ദർ, സെക്സ് പരിശീലകർ എന്നിവർ ഈ രംഗത്ത് തൊഴിലെടുത്ത് മുന്നേറുന്നു. ലൈംഗിക ഫ്രസ്ട്രൈഷൻ സ്വയം മറി കടക്കാനുള്ള ഉപാധി. ലൈംഗിക അതിക്രമങ്ങളുടെ വളർച്ചയ്ക്ക് വിലങ്ങുതടിയാവുന്നു. ദാമ്പത്യ കലഹങ്ങൾക്ക് പരിഹാരമാവുന്നു എന്നൊക്കെ സെക്സ് ടെക് രംഗത്തെ ക്കുറിച്ച് അഭിപ്രായങ്ങൾ ഉയരുന്നു.നമ്മുടെ രാജ്യത്തെ കലഹരണപ്പെട്ട നിയമങ്ങൾ ഇവിടെ പ്രചാരത്തിനു തടസ്സമാവുന്നു. ലൈംഗികാനുഭവങ്ങളുടെ പ്രത്യക്ഷ വിവരണമുള്ള പുസ്തകങ്ങൾ പോലും ഇവിടെ വിൽക്കാൻ അനുവാദമില്ല. ലോക പോൺ സിനിമകൾ യഥേഷ്ടം കാണാനാവുന്ന നമ്മൾക്ക് നമ്മുടെ സിനിമയിൽ ഇത്തിരി ചൂടൻ രംഗങ്ങളായാൽ സെൻസർ ബോർഡ്‌ കത്രിക ചലിക്കുന്നു. സർട്ടിഫിക്കറ്റ് പതിക്കാൻ നിർബന്ധിതമാവുന്നു. ![](https://cdn.boolokam.com/articles/2023/03/22r.jpeg)ഓൺലൈൻ വഴി നമ്മുടെ രാജ്യത്ത് സുലഭമായ സെക്സ് ടോയ്‌സ് കടകളിൽ വിൽപ്പനയ്ക്ക് വെക്കാൻ മാത്രം ഒട്ടേറെ കടമ്പകൾ. മുൻ എം പി. അബ്ദുള്ളക്കുട്ടി ഭാര്യയോടൊപ്പം ചെന്ന് സെക്സ് ടോയ് വില്പന കണ്ട അനുഭവം പുസ്തകത്തിൽ കുറിച്ചിട്ടുണ്ട്. സിങ്കപ്പൂർ കമ്പനി ലവ് സെൻസ്, ജപ്പാനിലെ ഓറിയന്റ്, സ്മൈൽ മേക്കർസ്,അൺബൗണ്ട് തുടങ്ങിയ ബഹു രാഷ്ട്ര കമ്പനികളാണ് ബ്രാന്റ് ലീഡേഴ്‌സ്.. ചൈനീസ് കമ്പനികൾ പതിവുപോലെ അതിനൊക്കെ "കുന്ദംകുളം" മോഡലുകളും വിലക്കുറവോടെ പുറത്തിറക്കുന്നു. രണ്ടു പെണ്ണുങ്ങൾ ചേർന്ന് ഒരുക്കിയ സ്റ്റാർട്ടപ്പ് സംരംഭം "ഡേo" അവർക്ക് വഴികാട്ടിയായി. ഭീമന്മാരോട് പൊരുതാനുറച്ച് മുംബൈ ആസ്ഥാനമായി പ്രവർത്തിക്കുന്ന സെക്സ് ടെക് സ്ഥാപനം "മൈ മ്യൂസ് " 2019 ൽ നടത്തിയ സർവേയിൽ കാണുന്നു അമേരിക്കൻ ജനതയുടെ 27% സെക്സ് ടോയ്‌സ് ഉപയോഗിക്കുന്നവരാണെന്ന്. അതിലും കാണാം മുന്നിൽ സ്ത്രീകളാണെന്നും. ![](https://cdn.boolokam.com/articles/2023/03/rrrrrr-1.jpg)ലോക മനുഷ്യവകാശ ആരോഗ്യ പ്രവർത്തകർ സെക്സ് ടെക് വളർച്ച കണ്ട് ആശങ്കപ്പെടുന്നുമുണ്ട്. ആണിന് പെണ്ണിനോടും, തിരിച്ചും ആകർഷണം ഇല്ലാതെ പോകുന്ന ആസന്നഭാവിയെക്കുറിച്ചുള്ള ആശങ്ക. പ്രത്യുല്പാദനം ഇനി ആർട്ടിഫിഷ്യൽ ആയി മാത്രം മാറുമോ എന്ന ആശങ്ക.പ്രണയവും, കിന്നാരവും കൊച്ചുകൊച്ചു പിണക്കങ്ങളുമൊക്ക അന്യമാവുന്ന തലമുറയെക്കുറിച്ചുള്ള ആശങ്ക. ശാസ്ത്രസാങ്കേതിക മുന്നേറ്റങ്ങൾ തടയാനാവില്ല. അത് വരുത്തുന്ന അപാകം മറികടക്കാനുള്ള ഗവേഷണം.ലോകം ലൈംഗികചിന്താധാരകളിൽ വിപ്ലവത്മകമായി മുന്നേറുമ്പോൾ നമുക്ക് ഇപ്പോഴും വേലി ചാട്ടം നോക്കിയിരിക്കാനും, ഒളിഞ്ഞു നോട്ടത്തിനും താല്പര്യം. ![](https://cdn.boolokam.com/articles/2023/03/QDD-2.jpg)മറ്റെല്ലാ വികാരങ്ങൾ പോലെ ഒരു വികാരം മാത്രം സെക്സ്. പ്രണയത്തിലൂടെ, പരസ്പരം ഉണർത്തുന്നതിലൂടെ, അംഗീകാരങ്ങളിലൂടെ സ്വായത്തമാക്കേണ്ട നിർവൃതി. ജീവനറ്റ അചേതന വസ്തുക്കളിലൂടെയല്ല നിർവൃതി മൂർച്ഛകൾ കൊള്ളേണ്ടത്. ഒരാളോട് ഇഷ്ടം തോന്നി രതി സുഖം തേടുന്നതും പകരുന്നതും കൊടിയ കുറ്റമല്ല. പുരാണങ്ങളിലും ഇതിഹാസങ്ങളിലുമൊക്കെ അങ്ങനെ കാണാനാവുന്ന നമുക്കെന്തോ അന്നപ്രിയമാർ വിചിത്ര ജീവിയാവുന്നു. ബൈജുമാർ ഭൂലോക വിഡ്ഢികളാവുന്നു. ചിലർ ഒളിഞ്ഞുനോക്കി ഊറി ചിരിക്കുന്നു. മറ്റു ചിലർ രോഷം കൊള്ളുന്നു. വിപിഎൻ ഉപാധി കൊണ്ട് ഇക്കിളി കാഴ്ചകൾ കണ്ടു രസിക്കുന്ന പ്രബുദ്ധ മലയാളികൾ. പച്ചവെട്ടം കെടുത്തി നിശ നിദ്രാ വിഹീനമാക്കുന്നവർ.. ഇനിയെന്ന് തിരിച്ചറിയും നമ്മൾ ലൈംഗികത എന്തെന്നും എന്തിനെന്നുമൊക്കെ??!!
