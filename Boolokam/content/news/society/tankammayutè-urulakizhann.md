---
title: "തങ്കമ്മയുടെ ഉരുളകിഴങ്ങ്.."
date: 2012-08-02T08:36:32
draft: false
categories: ["Society"]
tags: ["90's"]
author: "boolokamtv@gmail.com"
---

<img class="alignright  wp-image-57494" title="potato" src="https://cdn.boolokam.com/articles/2012/08/potato-300x300.jpg" alt="" width="270" height="270" />

തങ്കമ്മയുടെ ഉരുളക്കിഴങ്ങ് കൃഷിയെ കുറിച്ച് ഒരു റിപ്പോര്‍ട്ട് തയ്യാറാക്കാന്‍ വേണ്ടിയാണ് ബാങ്ക് ഉദ്യോഗസ്ഥനായ രവിയും അദ്ദേഹത്തിന്റെ ഡ്രൈവറും കൂടി ആ മലയോര നാട്ടിലേക്ക് പോകാന്‍ തീരുമാനിച്ചത്. മലയും കുന്നുകളും താണ്ടി ആ നാട്ടിലേക്ക് പോകാന്‍ രവിക്ക് അത്ര താല്പര്യമൊന്നുമുണ്ടായിരുന്നില്ല. എന്ത് ചെയ്യാം മേലുദ്യോഗസ്ഥന്മാരുടെ കല്‍പ്പനയല്ലേ പോകാതിരിക്കാനൊക്കുമോ ? തന്റെ തലയ്ക്കു മുകളിലിരിക്കുന്ന സകല ഉദ്യോഗസ്ഥരേയും മനസ്സില്‍ ശപിച്ച്‌ രവിയും ഡ്രൈവറും യാത്ര പുറപ്പെട്ടു. നഗരത്തിന്റെ മിനുസ്സമുള്ള പ്രതലത്തില്‍ നിന്നും ഗ്രാമത്തിന്റെ പരുപരുത്ത മേനിയിലേക്ക് കയറിയപ്പോള്‍ തന്നെ വണ്ടിയിലിരിക്കുന്ന രവി ഒന്നമര്‍ത്തി മൂളി.

'ഈ കുണ്ടും കുഴിയും കടന്ന്‍ എപ്പോളാണാവോ അവിടെത്തുക ?'
'അല്ല സാറെ, ഞമ്മളിപ്പോ എന്തിനാ അങ്ങോട്ട്‌ പോകുന്നത് ?'

ഡ്രൈവര്‍ക്ക് സംശയം.

'എടോ തങ്കമ്മയുടെ ഉരുളക്കിഴങ്ങ് കൃഷിയെ കുറിച്ച് ചിലതൊക്കെ രേഖയിലാക്കി അങ്ങ് മുകളിലോട്ടു അയച്ചു കൊടുക്കണം.'

രവിപറഞ്ഞു.

'എങ്ങോട്ട് ? ദൈവത്തിന്റെയടുത്തേക്കാണോ..'

ഡ്രൈവര്‍ക്ക് വീണ്ടും സംശയം.

'ദൈവത്തിന്റെയടുത്തേക്കല്ലടോ.. മേലുദ്യോഗസ്ഥന്മാര്‍ക്ക്..'

'നമ്മുടെ ബാങ്കില്‍ നിന്നും ലോണെടുത്ത് കൃഷിയിറക്കിയവരൊക്കെ സാധാരണ ദൈവത്തിന്റെയടുത്തേക്കാണ് പോവാറ്.'

ഇതും പറഞ്ഞു ഡ്രൈവര്‍ നല്ല ആവേശത്തോടെ ഗിയര്‍ മാറ്റി വണ്ടിക്ക് സ്പീഡ്‌ കൂട്ടി.ഡ്രൈവറുടെ ആ സംസാരം രവിക്ക് അത്ര ഇഷ്ടപെട്ടില്ല. ഒരു പക്ഷെ അയാള്‍ പറഞ്ഞത് സത്യമായിരിക്കാം. എന്നിരുന്നാലും താനും ഒരു ബാങ്ക് ജോലിക്കാരനല്ലേ. രവി പുറത്തേക്കു നോക്കി. പിന്നിലേക്കോടിക്കൊണ്ടിരിക്കുന്ന കാപ്പി തോട്ടങ്ങളും മനുഷ്യരും. കാറ്റിന് തണുപ്പ് കൂടിവരുന്നു. വളഞ്ഞ് പുളഞ്ഞ് കിടക്കുന്ന റോഡിലൂടെ വണ്ടി കിതച്ച് കൊണ്ട് മുന്നോട്ട് നീങ്ങി.

'സാറെ, ഈ തങ്കമ്മ ബാങ്കില്‍ നിന്ന് എത്ര ലോണെടുത്തിട്ടുണ്ട് ? '
കാറ്റിന്റെ മൂളലിനെ ഭേദിച്ച് കൊണ്ട് ഡ്രൈവര്‍ ചോദിച്ചു.

'അതൊക്കെ ഒരുപാടുണ്ടടോ. ഇത് വരെ ഒന്നും തിരിച്ചടച്ചിട്ടില്ല. ബാങ്ക് നോട്ടീസ്‌ കുറെ അയച്ചു. മറുപടീം ഇല്ല. '
'അപ്പൊ ജപ്തി ഉണ്ടാകും.'
'ഉണ്ടാകും. അതിന് മുമ്പ് ഈ റിപ്പോര്‍ട്ട് മുകളിലേക്ക് അയച്ചു കൊടുക്കണം.'

രവി പറഞ്ഞു. സംസാരത്തിനിടയില്‍ ടാറിട്ട റോഡ്‌ കഴിഞ്ഞ വിവരം അവരറിഞ്ഞില്ല. രവി ചുറ്റുപാടും നിരീക്ഷിക്കുന്നുണ്ടായിരുന്നു. കൃഷിയിലൂടെ ഉപജീവനം കണ്ടെത്തുന്ന ഒരുകൂട്ടം മനുഷ്യരുടെ നാട്. കപ്പയും വാഴയും പച്ചക്കറികളും അങ്ങിനെ പച്ച പുതച്ച് നില്‍ക്കുന്നു. മനസ്സിന് കുളിര്‍മ തരുന്ന കാഴ്ചകള്‍.പക്ഷേ, ഇവിടുത്തെ ജീവിതങ്ങള്‍ക്ക് വേണ്ടത്ര പച്ചപ്പില്ല. മുന്നില്‍ കാണുന്ന ഒരു ചെറിയ പീടികയുടെയടുത്ത് വണ്ടി നിര്‍ത്താന്‍ പറഞ്ഞു. രവി വണ്ടിയില്‍ നിന്നിറങ്ങി ഒരു സിഗരറ്റ് വാങ്ങി കത്തിച്ചു. പീടിക തിണ്ണയില്‍ ഇരിക്കുന്ന കിളവന്മാര്‍ രവിയെ നോക്കുന്നുണ്ടായിരുന്നു.

'ചേട്ടാ ഈ തങ്കമ്മയുടെ വീട് ? '

രവി പീടികക്കാരനോട് ചോദിച്ചു.

'ഉരുളക്കിഴങ്ങ് കൃഷി നടത്തുന്ന തങ്കമ്മയല്ലേ ഇവിടെ അടുത്തന്നെ വീട്'

ഉത്തരം പറഞ്ഞത് പീടിക തിണ്ണയിലിരിക്കുന്ന കിളവന്‍. തങ്കമ്മയെ കുറിച്ച് ചോദിച്ചപ്പോള്‍ മൂപ്പരുടെ ഒരു ആവേശം.

'അല്ല സാറ് ബാങ്കില്‍ നിന്നാണോ ?'
കിളവന് സംശയം.
'ഉം'
രവി മൂളി.

'ആ പെണ്ണുംമ്പിള്ളയുടെ അവസ്ഥ വളരെ കഷ്ടമാ സാറേ. ഉണ്ടായ കൃഷിയൊക്കെ നശിച്ചു. ഇപ്പൊ എന്താ ചെയ്യാന്നറിയാതെ അന്തം വിട്ട് നില്‍ക്കാ'
രവി ഒന്നും മിണ്ടിയില്ല. അല്ലെങ്കിലും താനെന്തിനാ അവരോട് സംസാരിക്കുന്നത്. രവി ഓര്‍ത്തു. തങ്കമ്മക്ക് ഉരുളക്കിഴങ്ങ് കൃഷി ഉണ്ടായിരുന്നോ? വിളവെടുത്തോ ? ഈ വക കാര്യങ്ങള്‍ രേഖപെടുത്തി മേലുദ്യോഗസ്ഥന്മാര്‍ക്ക് അയച്ചു കൊടുക്കണം. അതോടെ തന്റെ പണി തീര്‍ന്നു. രവി വണ്ടിയില്‍ കയറി. വണ്ടി ഒരു ഇരയെ ലക്ഷ്യമാക്കി മുന്നോട്ട് കുതിച്ചു.

'അല്ല സാറേ, ഈ തങ്കമ്മയെന്തിനാ ഉരുളക്കിഴങ്ങ് കൃഷി നടത്തിയത്. ഈ നാടിന് പറ്റിയ വേറെ എത്രയോ കൃഷിയുണ്ട്.'

ഡ്രൈവര്‍  സംസാരം തുടങ്ങി.
'ഈ നാട്ടിലെ കൃഷി ആര്‍ക്കെടാ വേണ്ടത് ?' രവി ചിരിച്ച് കൊണ്ട് ചോദിച്ചു.

'അതു ശരിയാ വാഴയും കപ്പയും ആര്‍ക്കാ വേണ്ടത് ? എല്ലാവരും വിദേശികളുടെ പുറകെയല്ലേ. ഉരുളക്കിഴങ്ങാണെങ്കില്‍ ഉത്തരേന്ത്യയിലേക്ക്‌ കയറ്റി അയക്കാം. ബാക്കിയുണ്ടെങ്കില്‍ വിദേശത്തേക്കും'

ഡ്രൈവറുടെ ആ സംസാരം കേട്ട് രവി ചിരിച്ചു. വിറക് പെറുക്കി കൊണ്ടുപോവുന്ന പെണ്ണുങ്ങള്‍ വഴിയിലൂടെ വരിയായി നടന്ന് പോകുന്നത് കാണാമായിരുന്നു. രവി അവരുടെയടുത്ത് വണ്ടി നിര്‍ത്താന്‍ പറഞ്ഞു.

'തങ്കമ്മയുടെ വീട്ടിലേക്കു എങ്ങിനെ പോകും'
രവി ചോദിച്ചു.
'ആ വളവ് കഴിഞ്ഞാല്‍ മതി.' ഒരുത്തി അടുത്തുള്ള വളവിലേക്ക് ചൂണ്ടി പറഞ്ഞു.
'തങ്കമ്മയുടെ വീട്ടില്‍ വേറെ ആരൊക്കെയുള്ളത് ? '
'കെട്ട്യോന്‍ നേരത്തെ മരിച്ചു. ഒരു മോളുണ്ടായിരുന്നു. അത് ആരുടേയോ കൂടെ പോയി'
വണ്ടി മുന്നോട്ട് ചലിച്ചു.

വളവും കഴിഞ്ഞു തങ്കമ്മയുടെ വീടിന്റെ മുന്നിലെത്തിയപ്പോള്‍ അവിടെ കുറേ ആളുകള്‍ കൂടി നില്‍ക്കുന്നുണ്ടായിരുന്നു. രവി വണ്ടിയില്‍ നിന്നിറങ്ങി ആള്‍കൂട്ടത്തിനിടയിലൂടെ വീടിനടുത്തേക്ക് നടന്നു. നിശബ്ദമായ ആള്‍ക്കൂട്ടങ്ങളും കടന്ന് രവി വാതില്‍ക്കല്‍ നിന്നും അകത്തേക്ക് നോക്കി. തൂങ്ങിയാടുന്ന രണ്ട് കാലുകള്‍. കുറച്ചു നേരം രവി മനസ്സ് മരവിച്ചപോലെ അവിടെ നിന്നു. പിന്നെ തിരിച്ച് വണ്ടിയിലേക്ക് നടന്നു.


![തങ്കമ്മയുടെ ഉരുളകിഴങ്ങ്..](https://cdn.boolokam.com/articles/2012/08/potato-300x300.jpg)തങ്കമ്മയുടെ ഉരുളക്കിഴങ്ങ് കൃഷിയെ കുറിച്ച് ഒരു റിപ്പോര്‍ട്ട് തയ്യാറാക്കാന്‍ വേണ്ടിയാണ് ബാങ്ക് ഉദ്യോഗസ്ഥനായ രവിയും അദ്ദേഹത്തിന്റെ ഡ്രൈവറും കൂടി ആ മലയോര നാട്ടിലേക്ക് പോകാന്‍ തീരുമാനിച്ചത്. മലയും കുന്നുകളും താണ്ടി ആ നാട്ടിലേക്ക് പോകാന്‍ രവിക്ക് അത്ര താല്പര്യമൊന്നുമുണ്ടായിരുന്നില്ല. എന്ത് ചെയ്യാം മേലുദ്യോഗസ്ഥന്മാരുടെ കല്‍പ്പനയല്ലേ പോകാതിരിക്കാനൊക്കുമോ ? തന്റെ തലയ്ക്കു മുകളിലിരിക്കുന്ന സകല ഉദ്യോഗസ്ഥരേയും മനസ്സില്‍ ശപിച്ച്‌ രവിയും ഡ്രൈവറും യാത്ര പുറപ്പെട്ടു. നഗരത്തിന്റെ മിനുസ്സമുള്ള പ്രതലത്തില്‍ നിന്നും ഗ്രാമത്തിന്റെ പരുപരുത്ത മേനിയിലേക്ക് കയറിയപ്പോള്‍ തന്നെ വണ്ടിയിലിരിക്കുന്ന രവി ഒന്നമര്‍ത്തി മൂളി. 'ഈ കുണ്ടും കുഴിയും കടന്ന്‍ എപ്പോളാണാവോ അവിടെത്തുക ?' 'അല്ല സാറെ, ഞമ്മളിപ്പോ എന്തിനാ അങ്ങോട്ട്‌ പോകുന്നത് ?' ഡ്രൈവര്‍ക്ക് സംശയം. 'എടോ തങ്കമ്മയുടെ ഉരുളക്കിഴങ്ങ് കൃഷിയെ കുറിച്ച് ചിലതൊക്കെ രേഖയിലാക്കി അങ്ങ് മുകളിലോട്ടു അയച്ചു കൊടുക്കണം.' രവിപറഞ്ഞു. 'എങ്ങോട്ട് ? ദൈവത്തിന്റെയടുത്തേക്കാണോ..' ഡ്രൈവര്‍ക്ക് വീണ്ടും സംശയം. 'ദൈവത്തിന്റെയടുത്തേക്കല്ലടോ.. മേലുദ്യോഗസ്ഥന്മാര്‍ക്ക്..' 'നമ്മുടെ ബാങ്കില്‍ നിന്നും ലോണെടുത്ത് കൃഷിയിറക്കിയവരൊക്കെ സാധാരണ ദൈവത്തിന്റെയടുത്തേക്കാണ് പോവാറ്.' ഇതും പറഞ്ഞു ഡ്രൈവര്‍ നല്ല ആവേശത്തോടെ ഗിയര്‍ മാറ്റി വണ്ടിക്ക് സ്പീഡ്‌ കൂട്ടി.ഡ്രൈവറുടെ ആ സംസാരം രവിക്ക് അത്ര ഇഷ്ടപെട്ടില്ല. ഒരു പക്ഷെ അയാള്‍ പറഞ്ഞത് സത്യമായിരിക്കാം. എന്നിരുന്നാലും താനും ഒരു ബാങ്ക് ജോലിക്കാരനല്ലേ. രവി പുറത്തേക്കു നോക്കി. പിന്നിലേക്കോടിക്കൊണ്ടിരിക്കുന്ന കാപ്പി തോട്ടങ്ങളും മനുഷ്യരും. കാറ്റിന് തണുപ്പ് കൂടിവരുന്നു. വളഞ്ഞ് പുളഞ്ഞ് കിടക്കുന്ന റോഡിലൂടെ വണ്ടി കിതച്ച് കൊണ്ട് മുന്നോട്ട് നീങ്ങി. 'സാറെ, ഈ തങ്കമ്മ ബാങ്കില്‍ നിന്ന് എത്ര ലോണെടുത്തിട്ടുണ്ട് ? ' കാറ്റിന്റെ മൂളലിനെ ഭേദിച്ച് കൊണ്ട് ഡ്രൈവര്‍ ചോദിച്ചു. 'അതൊക്കെ ഒരുപാടുണ്ടടോ. ഇത് വരെ ഒന്നും തിരിച്ചടച്ചിട്ടില്ല. ബാങ്ക് നോട്ടീസ്‌ കുറെ അയച്ചു. മറുപടീം ഇല്ല. ' 'അപ്പൊ ജപ്തി ഉണ്ടാകും.' 'ഉണ്ടാകും. അതിന് മുമ്പ് ഈ റിപ്പോര്‍ട്ട് മുകളിലേക്ക് അയച്ചു കൊടുക്കണം.' രവി പറഞ്ഞു. സംസാരത്തിനിടയില്‍ ടാറിട്ട റോഡ്‌ കഴിഞ്ഞ വിവരം അവരറിഞ്ഞില്ല. രവി ചുറ്റുപാടും നിരീക്ഷിക്കുന്നുണ്ടായിരുന്നു. കൃഷിയിലൂടെ ഉപജീവനം കണ്ടെത്തുന്ന ഒരുകൂട്ടം മനുഷ്യരുടെ നാട്. കപ്പയും വാഴയും പച്ചക്കറികളും അങ്ങിനെ പച്ച പുതച്ച് നില്‍ക്കുന്നു. മനസ്സിന് കുളിര്‍മ തരുന്ന കാഴ്ചകള്‍.പക്ഷേ, ഇവിടുത്തെ ജീവിതങ്ങള്‍ക്ക് വേണ്ടത്ര പച്ചപ്പില്ല. മുന്നില്‍ കാണുന്ന ഒരു ചെറിയ പീടികയുടെയടുത്ത് വണ്ടി നിര്‍ത്താന്‍ പറഞ്ഞു. രവി വണ്ടിയില്‍ നിന്നിറങ്ങി ഒരു സിഗരറ്റ് വാങ്ങി കത്തിച്ചു. പീടിക തിണ്ണയില്‍ ഇരിക്കുന്ന കിളവന്മാര്‍ രവിയെ നോക്കുന്നുണ്ടായിരുന്നു. 'ചേട്ടാ ഈ തങ്കമ്മയുടെ വീട് ? ' രവി പീടികക്കാരനോട് ചോദിച്ചു. 'ഉരുളക്കിഴങ്ങ് കൃഷി നടത്തുന്ന തങ്കമ്മയല്ലേ ഇവിടെ അടുത്തന്നെ വീട്' ഉത്തരം പറഞ്ഞത് പീടിക തിണ്ണയിലിരിക്കുന്ന കിളവന്‍. തങ്കമ്മയെ കുറിച്ച് ചോദിച്ചപ്പോള്‍ മൂപ്പരുടെ ഒരു ആവേശം. 'അല്ല സാറ് ബാങ്കില്‍ നിന്നാണോ ?' കിളവന് സംശയം. 'ഉം' രവി മൂളി. 'ആ പെണ്ണുംമ്പിള്ളയുടെ അവസ്ഥ വളരെ കഷ്ടമാ സാറേ. ഉണ്ടായ കൃഷിയൊക്കെ നശിച്ചു. ഇപ്പൊ എന്താ ചെയ്യാന്നറിയാതെ അന്തം വിട്ട് നില്‍ക്കാ' രവി ഒന്നും മിണ്ടിയില്ല. അല്ലെങ്കിലും താനെന്തിനാ അവരോട് സംസാരിക്കുന്നത്. രവി ഓര്‍ത്തു. തങ്കമ്മക്ക് ഉരുളക്കിഴങ്ങ് കൃഷി ഉണ്ടായിരുന്നോ? വിളവെടുത്തോ ? ഈ വക കാര്യങ്ങള്‍ രേഖപെടുത്തി മേലുദ്യോഗസ്ഥന്മാര്‍ക്ക് അയച്ചു കൊടുക്കണം. അതോടെ തന്റെ പണി തീര്‍ന്നു. രവി വണ്ടിയില്‍ കയറി. വണ്ടി ഒരു ഇരയെ ലക്ഷ്യമാക്കി മുന്നോട്ട് കുതിച്ചു. 'അല്ല സാറേ, ഈ തങ്കമ്മയെന്തിനാ ഉരുളക്കിഴങ്ങ് കൃഷി നടത്തിയത്. ഈ നാടിന് പറ്റിയ വേറെ എത്രയോ കൃഷിയുണ്ട്.' ഡ്രൈവര്‍ സംസാരം തുടങ്ങി. 'ഈ നാട്ടിലെ കൃഷി ആര്‍ക്കെടാ വേണ്ടത് ?' രവി ചിരിച്ച് കൊണ്ട് ചോദിച്ചു. 'അതു ശരിയാ വാഴയും കപ്പയും ആര്‍ക്കാ വേണ്ടത് ? എല്ലാവരും വിദേശികളുടെ പുറകെയല്ലേ. ഉരുളക്കിഴങ്ങാണെങ്കില്‍ ഉത്തരേന്ത്യയിലേക്ക്‌ കയറ്റി അയക്കാം. ബാക്കിയുണ്ടെങ്കില്‍ വിദേശത്തേക്കും' ഡ്രൈവറുടെ ആ സംസാരം കേട്ട് രവി ചിരിച്ചു. വിറക് പെറുക്കി കൊണ്ടുപോവുന്ന പെണ്ണുങ്ങള്‍ വഴിയിലൂടെ വരിയായി നടന്ന് പോകുന്നത് കാണാമായിരുന്നു. രവി അവരുടെയടുത്ത് വണ്ടി നിര്‍ത്താന്‍ പറഞ്ഞു. 'തങ്കമ്മയുടെ വീട്ടിലേക്കു എങ്ങിനെ പോകും' രവി ചോദിച്ചു. 'ആ വളവ് കഴിഞ്ഞാല്‍ മതി.' ഒരുത്തി അടുത്തുള്ള വളവിലേക്ക് ചൂണ്ടി പറഞ്ഞു. 'തങ്കമ്മയുടെ വീട്ടില്‍ വേറെ ആരൊക്കെയുള്ളത് ? ' 'കെട്ട്യോന്‍ നേരത്തെ മരിച്ചു. ഒരു മോളുണ്ടായിരുന്നു. അത് ആരുടേയോ കൂടെ പോയി' വണ്ടി മുന്നോട്ട് ചലിച്ചു. വളവും കഴിഞ്ഞു തങ്കമ്മയുടെ വീടിന്റെ മുന്നിലെത്തിയപ്പോള്‍ അവിടെ കുറേ ആളുകള്‍ കൂടി നില്‍ക്കുന്നുണ്ടായിരുന്നു. രവി വണ്ടിയില്‍ നിന്നിറങ്ങി ആള്‍കൂട്ടത്തിനിടയിലൂടെ വീടിനടുത്തേക്ക് നടന്നു. നിശബ്ദമായ ആള്‍ക്കൂട്ടങ്ങളും കടന്ന് രവി വാതില്‍ക്കല്‍ നിന്നും അകത്തേക്ക് നോക്കി. തൂങ്ങിയാടുന്ന രണ്ട് കാലുകള്‍. കുറച്ചു നേരം രവി മനസ്സ് മരവിച്ചപോലെ അവിടെ നിന്നു. പിന്നെ തിരിച്ച് വണ്ടിയിലേക്ക് നടന്നു.
