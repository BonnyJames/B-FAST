---
title: "പൊതു ഇടം നഷ്ട്ടപ്പെടുന്ന കുട്ടികള്‍ .."
date: 2012-08-08T06:06:32
draft: false
categories: ["Society"]
tags: ['Ibiza']
author: "boolokamtv@gmail.com"
---

<p style="text-align: center;"><img class="aligncenter  wp-image-58027" title="kids" src="https://cdn.boolokam.com/articles/2012/08/kids.jpg" alt="" width="486" height="336" /></p>
ഇതെന്റെ ആകുലതകളാണ്..

കൂടുതല്‍ കൂടുതല്‍ മതവല്‍ക്കരിക്കപ്പെടുന്ന ഒരു 'മതേതര ജനാധിപത്യ' രാഷ്ട്രത്തിലെ നിസ്സഹായനായ ഒരു പുല്‍ക്കൊടിയുടെ ആകുലതകള്‍

സ്ഥാനവും പദവിയും സ്ഥാപനങ്ങളും തുടങ്ങി പ്രണയവും സൗഹൃദവും ചിന്തകളും വരെ മതത്തിന്റെ പേരില്‍ പങ്കു വെക്കപ്പെടുന്ന ആസുര വര്‍ത്തമാനത്തിന്റെ നേരറിവുകളില്‍ ശ്വാസം മുട്ടുമ്പോള്‍ മനസ്സില്‍ ഉണരുന്ന ചില ചോദ്യങ്ങള്‍ ..

എന്തിലും ഏതിലും 'സാമുദായിക സന്തുലിതത്വം' തിരയുന്ന നവ മാധ്യമങ്ങളുടെ പിടിയില്‍ വിചാരങ്ങളെ പണയപ്പെടുത്താതിരിക്കാനൊരു കരുതല്‍ ..

ഭാവി കൂടുതല്‍ ഇരുണ്ടതാകുമോ???

അപരിചിതത്വവും പരസ്പരം അറിയായ്കയുമാണ് വ്യക്തികള്‍ക്കിടയില്‍ ശത്രുത വളര്‍ത്തുന്നത് എന്ന് വായിച്ചതോര്‍ക്കുന്നു . പുതുതായി ജോലി ചെയ്യാന്‍ പോകുന്ന ഓഫീസിലെ സഹപ്രവര്‍ത്തകരോട് ആദ്യ ദിനങ്ങളിലുണ്ടാകുന്ന അകല്‍ച്ച ഈ പ്രസ്താവന ശരി വെക്കുന്നു..

പരസ്പരം അറിയാതെ അവരവരുടെ മതങ്ങളുടെ , ആശയങ്ങളുടെ തുരുത്തുകളില്‍ ഒതുങ്ങി കഴിയുമ്പോള്‍ ഇനിയും അകലില്ലേ നമ്മള്‍ ..

വളര്‍ച്ചയുടെ നിര്‍ണ്ണായക കാലയളവില്‍ നമുക്കൊരു ' പൊതു ഇടം' ഉണ്ടായിരുന്നു.. പൊട്ടിയ സ്ലൈറ്റും കടം വാങ്ങിയ കളര്‍ പെന്‍സിലുമായി മഴ നനഞ്ഞു നമ്മള്‍ ഓടിയണഞ്ഞിരുന്ന പള്ളിക്കൂടം.

ഫിറോസും സുനിയും സീമയും സുഹ്‌റയും സാബുവും ഒക്കെയായുള്ള സൗഹൃദത്തിന്റെ ആദ്യ നാമ്പുകള്‍ മൊട്ടിട്ട പ്രിയപ്പെട്ട സ്‌കൂള്‍ കാലം .

അരവണയും നേര്‍ച്ച ചീരണിയും കള്ളപ്പവും ഒക്കെ പങ്കു വച്ചിരുന്ന ചോര്‍ന്നൊലിക്കുന്ന ക്ലാസ് റൂമുകളില്‍ നമ്മള്‍ കൈമാറിയിരുന്നത് വ്യത്യസ്ത സംസ്‌കാരങ്ങള്‍ കൂടെയായിരുന്നു..

അറിയാതെ അറിഞ്ഞിരുന്ന അറിവുകള്‍ ..!!
<p style="text-align: center;"><img class="aligncenter" src="http://1.bp.blogspot.com/-XGC3skuIfUE/UB48qwwAbPI/AAAAAAAAAQ0/LNFCnYqZH8c/s1600/nnnn.jpg" alt="" width="486" height="320" /></p>
കറുപ്പ് തുണിയുടുത്ത 'സുനി സ്വാമിക്ക്' കൂട്ടിരിക്കാന്‍ ഉച്ചഭക്ഷണ പൊതിയില്‍ നിന്നും മീനിനെയും മുട്ടയെയും ഒഴിവാക്കിയതും റംസാന്‍ മാസം കൂട്ടുകാര്‍ എല്ലാവരും ഉച്ചപ്പട്ടിണിക്കാരായതും ആരും മതേതരത്വത്തിന്റെ പാഠങ്ങള്‍ ഉറക്കെയുറക്കെ പഠിപ്പിച്ചു തന്നിട്ടല്ലായിരുന്നു ..

ആ പൊതു ഇടം നല്‍കിയ അനുഭവങ്ങളല്ലേ നമ്മളില്‍ പലരുടെയും ചിന്തകളെ വിശാലമാക്കിയത് . ഇന്നും നമ്മള്‍ മഹാ ഭൂരിപക്ഷത്തെയും വര്‍ഗീയ വാദികളല്ലാതാക്കിയത്

ഇന്ന് ഗ്രഹാതുരതത്വത്തിന്റെ ഓര്‍മ്മക്കൂട്ടില്‍ നിന്നും നമ്മള്‍ പൊടി തട്ടിയെടുക്കുന്ന തെളിമയാര്‍ന്ന സ്‌കൂള്‍ ദിനങ്ങളെ അത് ലഭിക്കാത്ത പുതിയ തലമുറയിലെ കുട്ടികളുമായി താരതമ്യം ചെയ്തു സഹതപിക്കാറുണ്ട്.

എന്നാല്‍ സ്‌കൂള്‍ ഇറയത്ത് ഇത്തിരിയിടത്തു നമ്മള്‍ കളിച്ചിരുന്ന കുട്ടിയും കോലും കളിയിലെ ആരവം ക്രിക്കറ്റ് മൈതാനത്ത് അവര്‍ കണ്ടെത്തുന്നുണ്ടാകാം. സ്‌നേഹത്തോടെ നുണഞ്ഞിറക്കിയ തേന്‍മിട്ടായിയുടെ മധുരം കാഡബറിയിലും ലേയ്‌സിലും അവരറിയുന്നുണ്ടാകാം . ഗോട്ടി കളിയിലെ ഉന്നം വീഡിയോ ഗൈമുകളില്‍ പരീക്ഷിക്കുന്നുണ്ടാകാം.. അവരുടെ ബാല്യം അവരും ആസ്വദിക്കുന്നുണ്ടാകും.. അവരുടേതായ രീതിയില്‍ ..

പക്ഷെ ആ 'പൊതു ഇടം'.. അവിടെയല്ലല്ലോ ഇപ്പോള്‍ അവര്‍ ..

നിലവാരത്തകര്‍ച്ചയുടെയും അടിസ്ഥാന സൗകര്യമില്ലായ്മയുടെയും പേര് പറഞ്ഞു നമ്മുടെ സര്‍ക്കാര്‍ സ്‌കൂളുകള്‍ അടച്ചു പൂട്ടുമ്പോള്‍ ജോലി നഷ്ടപ്പെടുന്ന അധ്യാപകരെ കുറിച്ച് മാത്രമേ നാമോര്‍ത്തുള്ളു. പകരം മതത്തിന്റെയും ജാതിയുടെയും ഉപജാതിയുടെയും അടിസ്ഥാനത്തില്‍ സെന്‍ട്രല്‍ സ്‌കൂളുകളും സ്വകാര്യ സ്‌കൂളുകളും പകുത്തു നല്‍കുമ്പോള്‍ നമ്മുടെ കുട്ടികള്‍ക്ക് നഷ്ടമാകുന്ന ഈ പൊതു ഇടത്തെ പറ്റി ആരും ചിന്തിച്ചില്ല.

മത വിദ്യാഭ്യാസം കൂടെ നല്‍കപ്പെടും എന്ന കാരണത്താല്‍ ഒരു മതത്തിലെ കുട്ടികള്‍ മാത്രം നിറഞ്ഞിരിക്കുന്ന ക്ലാസ്സ് മുറികളാണ് ഈ സ്‌കൂളുകളില്‍ ഭൂരിപക്ഷത്തിലും..

അറിയാതെ പഠിച്ചിരുന്ന ആ മതേതരത്വത്തിന്റെ പാഠങ്ങള്‍ ഈ കുട്ടികള്‍ക്കന്യമാകുന്നില്ലേ ??

അന്യ സംസ്‌കാരത്തെ തൊട്ടറിയാന്‍ ഒരു പൊതു ഇടം അവര്‍ക്കില്ലല്ലോ..

ആ അപരിചിതത്വം അവരില്‍ കൂടുതല്‍ അരക്ഷിതാവസ്ഥയും അസഹിഷ്ണുതയും നിറക്കുന്നില്ലേ??
<p style="text-align: center;"><a href="http://3.bp.blogspot.com/-Mc2PVftPf90/UB49e2JftAI/AAAAAAAAAQ8/JDe3C8z0MtY/s1600/DSCF3747+copynn.jpg" rel="gab_gallery"><img class="aligncenter" src="http://3.bp.blogspot.com/-Mc2PVftPf90/UB49e2JftAI/AAAAAAAAAQ8/JDe3C8z0MtY/s1600/DSCF3747+copynn.jpg" alt="" width="486" height="248" /></a></p>
അഞ്ചു വര്‍ഷത്തോളം അത്തരം സ്‌കൂളുകളില്‍ അധ്യാപകനായിരുന്ന എന്റെ അനുഭവപാഠം അതെ എന്ന ഉത്തരമാണ് എനിക്ക് നല്‍കുന്നത്. PT സാര്‍ ഹിന്ദുവായത് കൊണ്ടാണ് ഞങ്ങളെ കൂടുതല്‍ തല്ലുന്നത് എന്ന് പരാതി പറഞ്ഞ എന്റെ ബന്ധുവായ നാലാം ക്ലാസ്സുകാരന്‍ മുതല്‍ ഈസ്‌റെറിനു ഉണ്ടാക്കിയ വിഭവം എനിക്ക് ഇഷ്ടമാകുമോ എന്ന് മടിച്ചു തരാതിരുന്ന ഞാന്‍ താല്‍ക്കാലികമായി ക്ലാസ്സ് എടുക്കാന്‍ പോയ ക്രിസ്ത്യന്‍ മാനേജ്മന്റ് സ്‌കൂളിലെ പ്ലസ് ടു വിദ്യാര്‍ഥിനി വരെയുള്ള അസംഖ്യം കുട്ടികളില്‍ ഞാന്‍ കണ്ടത് ഈ അപരിചിതത്വത്തിന്റെ അകല്‍ച്ചയാണ് .

ജീവിതത്തില്‍ സ്വഭാവ രൂപീകരണത്തിന്റെ നിര്‍ണായക കാലയളവാണ് ഈ സ്‌കൂള്‍ കാലം എന്നും ചിന്തിക്കേണ്ടതാണ്..

ഇതോടൊപ്പം ചേര്‍ത്ത് വായിക്കേണ്ടത് ഇതേ സ്‌കൂളുകളിലെ കുട്ടികള്‍ടെ മേല്‍ രക്ഷിതാക്കള്‍ അടിച്ചേല്‍പ്പിക്കുന്ന സ്വാര്‍ത്ഥ ചിന്താഗതിയാണ്..

ഉച്ച ഭക്ഷണത്തിന് മകന്‍ ഭക്ഷണം മറ്റുള്ളവരുമായി പങ്കു വെക്കുന്നതിനു പരാതി പറയാന്‍ വന്ന അമ്മയെ എനിക്കറിയാം. അവര്‍ ഒരു പാട് നല്ല ഭക്ഷണം മകന് വേണ്ടി മാത്രം കൊടുത്തയക്കുന്നതാണത്രേ. സ്‌കൂള്‍ ബസില്‍ മകന്‍ സ്ഥിരമായി ഇരിക്കുന്ന സീറ്റില്‍ ബസിന്റെ റൂട്ട് ഒന്ന് മാറ്റിയപ്പോള്‍ വേറെ കുട്ടി ഇരുന്നു തുടങ്ങിയതിനും പരാതി പറയാനെത്തിയിട്ടുണ്ട് രക്ഷിതാവ്. ഒരുപാടുണ്ട്, പങ്കുവെക്കലിനെ അസഹ്യതയോടെ കാണുന്ന മോഡേണ്‍ രക്ഷിതാക്കളുടെ കഥകള്‍

പരസ്പരം അറിയാതെയിരിക്കുന്ന, സ്വാര്‍ഥത അവകാശമായി മാറ്റിയ ഈ തലമുറ നമുക്ക് കാത്തു വെക്കുന്നത് കൂടുതല്‍ ഭീതിജനകമായ ദിനങ്ങളല്ലേ ??

അറിയാന്‍ , പങ്കു വെക്കാന്‍ , സ്‌നേഹിക്കാന്‍ , മനസ്സിലാക്കാന്‍ ഒരു പൊതു ഇടം നിര്‍മ്മിച്ച് നല്‍കേണ്ടി വരുമോ നമ്മളിവര്‍ക്ക്..

അതോ ഇതെന്റെ മാത്രം വെറും ആകുലതകളാണോ ?

അഭിപ്രായം ഇവിടെ രേഖപ്പെടുത്തുമല്ലോ


![പൊതു ഇടം നഷ്ട്ടപ്പെടുന്ന കുട്ടികള്‍ ..](https://cdn.boolokam.com/articles/2012/08/kids.jpg)ഇതെന്റെ ആകുലതകളാണ്.. കൂടുതല്‍ കൂടുതല്‍ മതവല്‍ക്കരിക്കപ്പെടുന്ന ഒരു 'മതേതര ജനാധിപത്യ' രാഷ്ട്രത്തിലെ നിസ്സഹായനായ ഒരു പുല്‍ക്കൊടിയുടെ ആകുലതകള്‍ സ്ഥാനവും പദവിയും സ്ഥാപനങ്ങളും തുടങ്ങി പ്രണയവും സൗഹൃദവും ചിന്തകളും വരെ മതത്തിന്റെ പേരില്‍ പങ്കു വെക്കപ്പെടുന്ന ആസുര വര്‍ത്തമാനത്തിന്റെ നേരറിവുകളില്‍ ശ്വാസം മുട്ടുമ്പോള്‍ മനസ്സില്‍ ഉണരുന്ന ചില ചോദ്യങ്ങള്‍ .. എന്തിലും ഏതിലും 'സാമുദായിക സന്തുലിതത്വം' തിരയുന്ന നവ മാധ്യമങ്ങളുടെ പിടിയില്‍ വിചാരങ്ങളെ പണയപ്പെടുത്താതിരിക്കാനൊരു കരുതല്‍ .. ഭാവി കൂടുതല്‍ ഇരുണ്ടതാകുമോ??? അപരിചിതത്വവും പരസ്പരം അറിയായ്കയുമാണ് വ്യക്തികള്‍ക്കിടയില്‍ ശത്രുത വളര്‍ത്തുന്നത് എന്ന് വായിച്ചതോര്‍ക്കുന്നു . പുതുതായി ജോലി ചെയ്യാന്‍ പോകുന്ന ഓഫീസിലെ സഹപ്രവര്‍ത്തകരോട് ആദ്യ ദിനങ്ങളിലുണ്ടാകുന്ന അകല്‍ച്ച ഈ പ്രസ്താവന ശരി വെക്കുന്നു.. പരസ്പരം അറിയാതെ അവരവരുടെ മതങ്ങളുടെ , ആശയങ്ങളുടെ തുരുത്തുകളില്‍ ഒതുങ്ങി കഴിയുമ്പോള്‍ ഇനിയും അകലില്ലേ നമ്മള്‍ .. വളര്‍ച്ചയുടെ നിര്‍ണ്ണായക കാലയളവില്‍ നമുക്കൊരു ' പൊതു ഇടം' ഉണ്ടായിരുന്നു.. പൊട്ടിയ സ്ലൈറ്റും കടം വാങ്ങിയ കളര്‍ പെന്‍സിലുമായി മഴ നനഞ്ഞു നമ്മള്‍ ഓടിയണഞ്ഞിരുന്ന പള്ളിക്കൂടം. ഫിറോസും സുനിയും സീമയും സുഹ്‌റയും സാബുവും ഒക്കെയായുള്ള സൗഹൃദത്തിന്റെ ആദ്യ നാമ്പുകള്‍ മൊട്ടിട്ട പ്രിയപ്പെട്ട സ്‌കൂള്‍ കാലം . അരവണയും നേര്‍ച്ച ചീരണിയും കള്ളപ്പവും ഒക്കെ പങ്കു വച്ചിരുന്ന ചോര്‍ന്നൊലിക്കുന്ന ക്ലാസ് റൂമുകളില്‍ നമ്മള്‍ കൈമാറിയിരുന്നത് വ്യത്യസ്ത സംസ്‌കാരങ്ങള്‍ കൂടെയായിരുന്നു.. അറിയാതെ അറിഞ്ഞിരുന്ന അറിവുകള്‍ ..!! 

![](http://1.bp.blogspot.com/-XGC3skuIfUE/UB48qwwAbPI/AAAAAAAAAQ0/LNFCnYqZH8c/s1600/nnnn.jpg)

കറുപ്പ് തുണിയുടുത്ത 'സുനി സ്വാമിക്ക്' കൂട്ടിരിക്കാന്‍ ഉച്ചഭക്ഷണ പൊതിയില്‍ നിന്നും മീനിനെയും മുട്ടയെയും ഒഴിവാക്കിയതും റംസാന്‍ മാസം കൂട്ടുകാര്‍ എല്ലാവരും ഉച്ചപ്പട്ടിണിക്കാരായതും ആരും മതേതരത്വത്തിന്റെ പാഠങ്ങള്‍ ഉറക്കെയുറക്കെ പഠിപ്പിച്ചു തന്നിട്ടല്ലായിരുന്നു .. ആ പൊതു ഇടം നല്‍കിയ അനുഭവങ്ങളല്ലേ നമ്മളില്‍ പലരുടെയും ചിന്തകളെ വിശാലമാക്കിയത് . ഇന്നും നമ്മള്‍ മഹാ ഭൂരിപക്ഷത്തെയും വര്‍ഗീയ വാദികളല്ലാതാക്കിയത് ഇന്ന് ഗ്രഹാതുരതത്വത്തിന്റെ ഓര്‍മ്മക്കൂട്ടില്‍ നിന്നും നമ്മള്‍ പൊടി തട്ടിയെടുക്കുന്ന തെളിമയാര്‍ന്ന സ്‌കൂള്‍ ദിനങ്ങളെ അത് ലഭിക്കാത്ത പുതിയ തലമുറയിലെ കുട്ടികളുമായി താരതമ്യം ചെയ്തു സഹതപിക്കാറുണ്ട്. എന്നാല്‍ സ്‌കൂള്‍ ഇറയത്ത് ഇത്തിരിയിടത്തു നമ്മള്‍ കളിച്ചിരുന്ന കുട്ടിയും കോലും കളിയിലെ ആരവം ക്രിക്കറ്റ് മൈതാനത്ത് അവര്‍ കണ്ടെത്തുന്നുണ്ടാകാം. സ്‌നേഹത്തോടെ നുണഞ്ഞിറക്കിയ തേന്‍മിട്ടായിയുടെ മധുരം കാഡബറിയിലും ലേയ്‌സിലും അവരറിയുന്നുണ്ടാകാം . ഗോട്ടി കളിയിലെ ഉന്നം വീഡിയോ ഗൈമുകളില്‍ പരീക്ഷിക്കുന്നുണ്ടാകാം.. അവരുടെ ബാല്യം അവരും ആസ്വദിക്കുന്നുണ്ടാകും.. അവരുടേതായ രീതിയില്‍ .. പക്ഷെ ആ 'പൊതു ഇടം'.. അവിടെയല്ലല്ലോ ഇപ്പോള്‍ അവര്‍ .. നിലവാരത്തകര്‍ച്ചയുടെയും അടിസ്ഥാന സൗകര്യമില്ലായ്മയുടെയും പേര് പറഞ്ഞു നമ്മുടെ സര്‍ക്കാര്‍ സ്‌കൂളുകള്‍ അടച്ചു പൂട്ടുമ്പോള്‍ ജോലി നഷ്ടപ്പെടുന്ന അധ്യാപകരെ കുറിച്ച് മാത്രമേ നാമോര്‍ത്തുള്ളു. പകരം മതത്തിന്റെയും ജാതിയുടെയും ഉപജാതിയുടെയും അടിസ്ഥാനത്തില്‍ സെന്‍ട്രല്‍ സ്‌കൂളുകളും സ്വകാര്യ സ്‌കൂളുകളും പകുത്തു നല്‍കുമ്പോള്‍ നമ്മുടെ കുട്ടികള്‍ക്ക് നഷ്ടമാകുന്ന ഈ പൊതു ഇടത്തെ പറ്റി ആരും ചിന്തിച്ചില്ല. മത വിദ്യാഭ്യാസം കൂടെ നല്‍കപ്പെടും എന്ന കാരണത്താല്‍ ഒരു മതത്തിലെ കുട്ടികള്‍ മാത്രം നിറഞ്ഞിരിക്കുന്ന ക്ലാസ്സ് മുറികളാണ് ഈ സ്‌കൂളുകളില്‍ ഭൂരിപക്ഷത്തിലും.. അറിയാതെ പഠിച്ചിരുന്ന ആ മതേതരത്വത്തിന്റെ പാഠങ്ങള്‍ ഈ കുട്ടികള്‍ക്കന്യമാകുന്നില്ലേ ?? അന്യ സംസ്‌കാരത്തെ തൊട്ടറിയാന്‍ ഒരു പൊതു ഇടം അവര്‍ക്കില്ലല്ലോ.. ആ അപരിചിതത്വം അവരില്‍ കൂടുതല്‍ അരക്ഷിതാവസ്ഥയും അസഹിഷ്ണുതയും നിറക്കുന്നില്ലേ?? 

[![](http://3.bp.blogspot.com/-Mc2PVftPf90/UB49e2JftAI/AAAAAAAAAQ8/JDe3C8z0MtY/s1600/DSCF3747+copynn.jpg)](http://3.bp.blogspot.com/-Mc2PVftPf90/UB49e2JftAI/AAAAAAAAAQ8/JDe3C8z0MtY/s1600/DSCF3747+copynn.jpg)

അഞ്ചു വര്‍ഷത്തോളം അത്തരം സ്‌കൂളുകളില്‍ അധ്യാപകനായിരുന്ന എന്റെ അനുഭവപാഠം അതെ എന്ന ഉത്തരമാണ് എനിക്ക് നല്‍കുന്നത്. PT സാര്‍ ഹിന്ദുവായത് കൊണ്ടാണ് ഞങ്ങളെ കൂടുതല്‍ തല്ലുന്നത് എന്ന് പരാതി പറഞ്ഞ എന്റെ ബന്ധുവായ നാലാം ക്ലാസ്സുകാരന്‍ മുതല്‍ ഈസ്‌റെറിനു ഉണ്ടാക്കിയ വിഭവം എനിക്ക് ഇഷ്ടമാകുമോ എന്ന് മടിച്ചു തരാതിരുന്ന ഞാന്‍ താല്‍ക്കാലികമായി ക്ലാസ്സ് എടുക്കാന്‍ പോയ ക്രിസ്ത്യന്‍ മാനേജ്മന്റ് സ്‌കൂളിലെ പ്ലസ് ടു വിദ്യാര്‍ഥിനി വരെയുള്ള അസംഖ്യം കുട്ടികളില്‍ ഞാന്‍ കണ്ടത് ഈ അപരിചിതത്വത്തിന്റെ അകല്‍ച്ചയാണ് . ജീവിതത്തില്‍ സ്വഭാവ രൂപീകരണത്തിന്റെ നിര്‍ണായക കാലയളവാണ് ഈ സ്‌കൂള്‍ കാലം എന്നും ചിന്തിക്കേണ്ടതാണ്.. ഇതോടൊപ്പം ചേര്‍ത്ത് വായിക്കേണ്ടത് ഇതേ സ്‌കൂളുകളിലെ കുട്ടികള്‍ടെ മേല്‍ രക്ഷിതാക്കള്‍ അടിച്ചേല്‍പ്പിക്കുന്ന സ്വാര്‍ത്ഥ ചിന്താഗതിയാണ്.. ഉച്ച ഭക്ഷണത്തിന് മകന്‍ ഭക്ഷണം മറ്റുള്ളവരുമായി പങ്കു വെക്കുന്നതിനു പരാതി പറയാന്‍ വന്ന അമ്മയെ എനിക്കറിയാം. അവര്‍ ഒരു പാട് നല്ല ഭക്ഷണം മകന് വേണ്ടി മാത്രം കൊടുത്തയക്കുന്നതാണത്രേ. സ്‌കൂള്‍ ബസില്‍ മകന്‍ സ്ഥിരമായി ഇരിക്കുന്ന സീറ്റില്‍ ബസിന്റെ റൂട്ട് ഒന്ന് മാറ്റിയപ്പോള്‍ വേറെ കുട്ടി ഇരുന്നു തുടങ്ങിയതിനും പരാതി പറയാനെത്തിയിട്ടുണ്ട് രക്ഷിതാവ്. ഒരുപാടുണ്ട്, പങ്കുവെക്കലിനെ അസഹ്യതയോടെ കാണുന്ന മോഡേണ്‍ രക്ഷിതാക്കളുടെ കഥകള്‍ പരസ്പരം അറിയാതെയിരിക്കുന്ന, സ്വാര്‍ഥത അവകാശമായി മാറ്റിയ ഈ തലമുറ നമുക്ക് കാത്തു വെക്കുന്നത് കൂടുതല്‍ ഭീതിജനകമായ ദിനങ്ങളല്ലേ ?? അറിയാന്‍ , പങ്കു വെക്കാന്‍ , സ്‌നേഹിക്കാന്‍ , മനസ്സിലാക്കാന്‍ ഒരു പൊതു ഇടം നിര്‍മ്മിച്ച് നല്‍കേണ്ടി വരുമോ നമ്മളിവര്‍ക്ക്.. അതോ ഇതെന്റെ മാത്രം വെറും ആകുലതകളാണോ ? അഭിപ്രായം ഇവിടെ രേഖപ്പെടുത്തുമല്ലോ
