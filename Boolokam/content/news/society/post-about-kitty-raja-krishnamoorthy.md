---
title: "കിറ്റി...ഹീ ഈസ് ക്രേസി"
date: 2021-04-24T07:59:06
draft: false
categories: ["Society"]
tags: ['Aaron Judge', 'ACTOR', 'business', 'kitty raja krishnamoorthy', 'raja krishnamoorthy']
author: "Beaumaris"
---

<strong><a href="https://wordpress-972788-3403151.cloudwaysapps.com/post-about-kitty-raja-krishnamoorthy/304586/bdd-1878" rel="attachment wp-att-304587"><img class="alignleft size-full wp-image-304587" src="https://cdn.boolokam.com/articles/2021/04/bdd-419.jpg" alt="" width="739" height="360" /></a>Mukesh Kumar ന്റെ എഴുത്ത് </strong>

ബോംബെ മഹാനഗരം...നഗരത്തിന്റെ ജീവനാഡികളിലൊന്നായ നരിമന്‍ പോയിന്റ്...അവിടെ ബജാജ് ഗ്രൂപ്പിന്റെ ഉടമസ്ഥതയിലുള്ള Mukand Iron &amp; Steel Works-ന്റെ ഒാഫീസ്. ചീഫ് എക്സിക്യൂട്ടീവ് ഒാഫീസര്‍ മനേഷ് ശ്രീകാന്തിന്റെ കോര്‍ണര്‍ ഒാഫീസിലേക്ക് തന്റെ ആദ്യ ഇന്റര്‍വ്യൂവിനായി കടക്കുകയാണ് ആ ചെറുപ്പക്കാരന്‍. താഴത്തെ ഫ്ലോറില്‍ വച്ച് ഡെപ്യൂട്ടി ജനറല്‍ മാനേജര്‍ കെ എസ് മേനോന്‍ അയാളെ ഇന്റര്‍വ്യൂ ചെയ്യാന്‍ തുടങ്ങിയതേ ഉണ്ടായിരുന്നുള്ളൂ. അപ്പോഴാണ് CEO ക്യാബിനിലേക്ക് അയാളെ അയക്കാന്‍ ഫോണ്‍ കോള്‍ വന്നത്. ക്യാബിനില്‍ പ്രവേശിച്ച അയാളുടെ കണ്ണില്‍‌ ആദ്യം പെട്ടത് വിശാലമായ മേശപ്പുറത്ത് നിവര്‍ത്തി വച്ചിരിക്കുന്ന ചാര്‍ട്ടാണ്. MBA കോഴ്സില്‍ തന്റെ ഫൈനല്‍‌ അസൈന്‍മെന്റിനായി (Developing business policy in functional areas) താന്‍ തയ്യാറാക്കിയ പേപ്പറില്‍ ഉള്‍പ്പെട്ട ചാര്‍ട്ട്!

താന്‍ MBA പഠിച്ച ജമന്‍ലാല്‍ ബജാജ് ഇന്‍സ്റ്റിറ്റ്യൂട്ട് ഒാഫ് മാനേജ്മെന്റിലെ വിസിറ്റിങ് ഫാക്കല്‍റ്റിയായി വന്നിട്ടുണ്ട്‌ മനേഷ് ശ്രീകാന്ത്. അതു കൊണ്ടാണോ എന്തോ വളരെ സൗഹാര്‍ദ്ദപൂര്‍വ്വമായ അന്തരീക്ഷത്തിൽ ഇന്റര്‍വ്യൂ ആരംഭിച്ചു. പെട്ടെന്ന് അദ്ദേഹം പറഞ്ഞു "I like your paper...ഈ എഴുതി തയ്യാറാക്കിയിരിക്കുന്നതില്‍ പത്തു ശതമാനം പ്രാവര്‍ത്തികമാക്കാന്‍ കഴിഞ്ഞാല്‍ you'll be a damn good personnel manager". അദ്ദേഹം തുടര്‍ന്നു "തന്നില്‍ നിന്ന് ഞങ്ങള്‍ പ്രതീക്ഷിക്കുന്ന quality of work, ഞങ്ങള്‍ ഒാഫര്‍ ചെയ്യുന്ന സാലറി...ഈ രണ്ട് വിഷയങ്ങളിലും ഒരു കോംപ്രമൈസുമുണ്ടാവില്ല..Interested?" അത്രേ ഉണ്ടായിരുന്നുള്ളൂ ഇന്റര്‍വ്യൂ.

<h2><img src="https://imageory.clapnumber.com/albums/large/1586957641.raja-krishnamoorthy.jpg" alt="Raja Krishnamoorthy movies, photos and other details | Clapnumber" />അങ്ങനെ ഇന്ത്യയിലെ മുന്‍നിര കമ്പനികളിലൊന്നില്‍ തന്റെ ആദ്യ ഇന്റര്‍വ്യൂവിലൂടെ തന്നെ മാനേജ്മെന്റ് ട്രെയിനി ആയി പ്രവേശിച്ച ആ ചെറുപ്പക്കാരന്‍ തന്റെ 'quality of work' കാരണം ആറ് മാസം കൊണ്ട് തന്നെ Personnel Officer സ്ഥാനത്ത് കണ്‍ഫേംഡ് എംപ്ലോയി ആയി. ഒന്നര വര്‍ഷം കഴിഞ്ഞില്ല, തന്റെ ഇരുപത്തി അഞ്ചാം വയസ്സില്‍ ചെന്നൈയിലെ 'ചോള ഷെരട്ടണ്‍' ഹോട്ടലില്‍ Personnel Manager ആയി ചാര്‍ജെടുത്തു അയാള്‍.</h2>

മണിരത്നം 'ദളപതി' സിനിമ‌ ഷൂട്ട് ചെയ്യുന്ന സമയം...ആ സിനിമയിൽ ഒരു റോള്‍ അഭിനയിക്കുന്നതിനോടൊപ്പം സ്ക്രിപ്റ്റില്‍ ചില കോണ്‍ട്രിബ്യൂഷന്‍സൊക്കെ നല്‍കുകയും ചെയ്യുന്നതിനാല്‍ ലൊക്കേഷനില്‍ മിക്ക സമയവും അയാളുണ്ടാവും. അങ്ങനെ ദളപതിയുടെ ഛായാഗ്രാഹകനായ സന്തോഷ് ശിവനുമായി പെട്ടെന്ന് സൗഹൃദത്തിലായി. താന്‍ വര്‍ഷങ്ങള്‍ക്ക് മുമ്പ് വണ്‍ലൈന്‍ എഴുതിയ ഒരു കഥ സിനിമയായി ഡെവലപ് ചെയ്യാമെന്നൊരു ഐഡിയ അയാളുടെ മനസ്സില്‍ തോന്നുകയും സെറ്റില്‍ വച്ച് സന്തോഷ് ശിവനുമായി നിരന്തരം ചര്‍ച്ച ചെയ്യുകയും ചെയ്തു. തൊഴിലാളി യൂണിയനെ അടിസ്ഥാനമാക്കിയ ഒരു സ്റ്റോറി ആയതു കൊണ്ട് മലയാളത്തിൽ സംവിധാനം ചെയ്യണമെന്നായിരുന്നു അയാളുടെ ആഗ്രഹം. തിലകനെ അച്ഛന്റെ റോളിലും മോഹന്‍ലാലിനെ മകന്റെ റോളിലും കണ്ടു കൊണ്ടാണ് കഥ ഡെവലപ് ചെയ്യുന്നത്.

ദളപതിയുടെ ഷൂട്ടിംഗ് കഴിഞ്ഞ് ഒരു ദിവസം മണിരത്നം അയാളോട് ചോദിച്ചു "താനെന്താ, മലയാളത്തിലേ സിനിമയെടുക്കുള്ളോ? സന്തോഷ് പറഞ്ഞല്ലോ"...
"അങ്ങനെയൊന്നുമില്ല..തമിഴിൽ ആര് പ്രൊഡ്യൂസ് ചെയ്യും?"

<h2>"തമിഴിലെടുക്ക്..ഞാന്‍ പ്രൊഡ്യൂസ് ചെയ്യാം" എന്ന് മണിരത്നം മറുപടി പറഞ്ഞു. അങ്ങനെ തമിഴിന് വേണ്ടി വേറൊരു സ്റ്റോറി ഐഡിയ മണിരത്നം നല്കുകയും അയാളും 'ആലയം പ്രൊഡക്ഷൻസ്' ശ്രീകുമാറും ചേര്‍ന്ന് ഒരു മാസത്തോളം ആ സ്റ്റോറി ഡെവലപ് ചെയ്യുന്ന ചര്‍ച്ചകളിലേര്‍പ്പെടുകയും ചെയ്തു. പക്ഷേ അയാള്‍ക്കെന്തോ ആ സ്റ്റോറിയില്‍ പൂര്‍ണ്ണമായി മനസ്സ് ചെലുത്താന്‍ സാധിക്കുന്നുണ്ടായിരുന്നില്ല. അയാള്‍ മണിരത്നത്തെ കണ്ടു പറഞ്ഞു "ഈ സ്റ്റോറി എനിക്ക് സംവിധാനം ചെയ്യാൻ പറ്റുമെന്ന് തോന്നുന്നില്ല..കുറച്ച് കൂടി തീവ്രമായ മാനുഷിക സംഘര്‍ഷങ്ങള്‍ ഉള്ള പ്ലോട്ടാവും എനിക്ക് ചേരുക എന്ന് തോന്നുന്നു". അങ്ങനെ അയാള്‍ ആ ഉദ്യമത്തില്‍ നിന്ന് പിന്‍വാങ്ങിയതോടെ മണിരത്നം തന്നെ ആ സ്റ്റോറി സംവിധാനം ചെയ്യാൻ തീരുമാനിച്ചു. 1992-ല്‍ അത് സിനിമയായി പുറത്തിറങ്ങി - " റോജ"...</h2>

നടനും സംവിധായകനുമായ കിറ്റി എന്ന രാജാ കൃഷ്ണമൂർത്തി...ബോംബെയിൽ ജനിച്ച് വളര്‍ന്ന കിറ്റി സ്ക്കൂള്‍, കോളേജ് കാലഘട്ടത്തില്‍ തന്നെ നാടകങ്ങള്‍ രചിച്ച് സംവിധാനം നിര്‍വ്വഹിച്ച് സ്റ്റേജ് ചെയ്തിരുന്നു. ചോള ഷെരട്ടണിലെ മാനേജർ ആയി ചെന്നൈയിലെത്തിയതോടെ കഥകളും നോവലൈറ്റുകളും കൂടുതലായി എഴുതിത്തുടങ്ങി. ചാവി, ഇദയം തുടങ്ങിയ വാരികകളില്‍ അവ പ്രസിദ്ധീകരിച്ച് വരാനും തുടങ്ങി. ഇതേ കാലഘട്ടത്തിലാണ് ബജാജ് ഇന്‍സ്റ്റിറ്റ്യൂട്ട് ഒാഫ് മാനേജ്മെന്റില്‍ പഠിക്കുമ്പോള്‍ തന്റെ ജൂനിയറായിരുന്ന മണിരത്നവുമായുള്ള സൗഹൃദം കൂടുതൽ ദൃഢമാകുന്നത്. രണ്ടു പേരും ചേര്‍ന്ന് പത്തോളം വണ്‍ ലൈനുകൾ എഴുതുകയും അത് സ്ക്രിപ്റ്റ് രൂപത്തിലാക്കാന്‍ ശ്രമിക്കുകയും ചെയ്തു കൊണ്ടിരുന്നു. മണിരത്നം ആദ്യം സംവിധാനം ചെയ്ത 'പല്ലവി അനുപല്ലവി', 'മൗനരാഗം' എന്നീ സിനിമകളുടെ പ്ലോട്ടൊക്കെ ആ സമയത്ത് ഡെവലപ് ചെയ്തവ ആയിരുന്നു. ഒരു മര്‍ഡര്‍ മിസ്റ്ററി സ്റ്റോറിയുമായി മണിരത്നവും കിറ്റിയും ആ സമയത്ത് സംവിധായകന്‍ ഭാരതിരാജയെ പോയി കണ്ട സംഭവവുമുണ്ട്.

ചോള ഷെരട്ടണിലെ ജോലിയ്ക്കിടെ ഒെു സുഹൃത്ത് വഴി ചാരുഹാസനെ പരിചയപ്പെടുകയും ആ പരിചയം കമല്‍ഹാസനിലേക്ക് എത്തുകയും ചെയ്തു. മണിരത്നത്തെ കമല്‍ഹാസന് ആദ്യം പരിചയപ്പെടുത്തുന്നതും കിറ്റിയാണ്. ഉത്തരവാദിത്വമുള്ള കോര്‍പ്പറേറ്റ് ജോലിയിലായിരുന്നതിനാല്‍ സിനിമയുടെ പുറകേ പോകാന്‍ കിറ്റിക്ക് സമയമുണ്ടായിരുന്നില്ല. ചോള ഷെരട്ടണില്‍ അഞ്ച് വര്‍ഷം പ്രവര്‍ത്തിച്ച ശേഷം കിറ്റി എന്‍ഫീല്‍ഡ് ഇന്ത്യയില്‍ ജനറല്‍ മാനേജരായി പ്രവേശിച്ചു. ആ സമയത്ത് മണിരത്നം നാല് സിനിമകൾ സംവിധാനം ചെയ്തു കഴിഞ്ഞിരുന്നു. കിറ്റി എന്‍ഫീല്‍ഡില്‍ നിന്ന് വിട്ട് സ്വതന്ത്രമായി കണ്‍സള്‍ട്ടന്‍സി തുടങ്ങിയ സമയത്താണ് മണിരത്നം തങ്ങളൊരുമിച്ച് ഡെവലപ് ചെയ്ത 'ദിവ്യ' എന്ന സ്റ്റോറി സിനിമയാക്കാന്‍ പോകുന്നുവെന്നും ഒരുമിച്ച് പ്രവര്‍ത്തിക്കാമെന്നും പറഞ്ഞ് ക്ഷണിക്കുന്നത്. പക്ഷേ അപ്പോഴും കിറ്റിക്ക് അതില്‍ പങ്കു ചേരാൻ കഴിഞ്ഞില്ല. അടുത്ത സിനിമയായ നായകന്റെ സമയത്ത് മണിരത്നം കിറ്റിയെ വീണ്ടും ക്ഷണിച്ചു. പൂര്‍ണ്ണമായും ബോംബെ ബേസ് ചെയ്തുള്ള സിനിമ ആയതിനാല്‍ അവിടെ ജനിച്ചു വളര്‍ന്ന കിറ്റിക്ക് കാര്യമായി കോണ്‍ട്രിബ്യൂട്ട് ചെയ്യാൻ കഴിയുമെന്നും മണിരത്നം കരുതി. അങ്ങനെ ആ സിനിമയിൽ മണിരത്നത്തിന്റെ അസ്സോസിയേറ്റ് ആയി തന്റെ സിനിമാ ജീവിതം തുടങ്ങി.

നായകനില്‍ ജൂനിയർ ആര്‍ട്ടിസ്റ്റുകളെ അഭിനയിപ്പിക്കുന്നതിന്റെയും അവരെ മാനേജ് ചെയ്യുന്നതിന്റെയും പൂര്‍ണ്ണ ചുമതല കിറ്റിയ്ക്കായിരുന്നു. കോര്‍പ്പറേറ്റ് ഉദ്യോഗത്തിൽ human resources management ചെയ്തിരുന്ന കിറ്റി മണിരത്നം തന്നിലേല്‍പ്പിച്ച ഉത്തരവാദിത്വം വളരെ ഭംഗിയായി നിര്‍വ്വഹിക്കുകയും ചെയ്തു. ആ സിനിമയിൽ ഒരു ചെറിയ വേഷത്തിലാണ് അഭിനയിച്ചതെങ്കിലും നായകന് ശേഷം കിറ്റിയെ തേടിയെത്തിയത് അഭിനയിക്കാനുള്ള അവസരങ്ങളാണ്. കമല്‍ഹാസന്റെ അടുത്ത രണ്ട് ചിത്രങ്ങളായ 'സത്യ', 'ശൂരസംഹാരം' എന്നിവയില്‍ വില്ലന്‍ വേഷം ചെയ്തു.

തമിഴിന് പുറമേ തെലുങ്ക്, മലയാളം, ഹിന്ദി തുടങ്ങിയ ഭാഷകളിലും കിറ്റി അഭിനയിച്ചു. അതിനിടയ്ക്കാണ് മുകളില്‍ സൂചിപ്പിച്ച ദളപതി ഷൂട്ടിംഗ് സമയത്തെ സംഭവങ്ങള്‍. റോജ സ്ക്രിപ്റ്റ് രൂപം പ്രാപിക്കുന്നതിന് മുമ്പ് തന്നെ അതില്‍ നിന്ന് പിന്‍മാറിയ കിറ്റിക്ക് പിന്നെയും സംവിധാനം ചെയ്യാനുള്ള അവസരം നല്‍കിയത് മണിരത്നമാണ്. മോഹന്‍ലാല്‍ - തിലകന്‍ കൂട്ടുകെട്ടില്‍ താന്‍ മലയാളത്തിൽ ചെയ്യാനുദ്ദേശിച്ച സിനിമ ഏറെ മാറ്റങ്ങള്‍ വരുത്തി 'ദശരഥന്‍' എന്ന പേരില്‍ കിറ്റി തമിഴില്‍ സംവിധാനം ചെയ്തു. ശരത് കുമാർ, ശിവകുമാർ എന്നിവരെ പ്രധാന കഥാപാത്രങ്ങളാക്കി ചെയ്ത ആ സിനിമ നിര്‍മ്മിച്ചത് മണിരത്നമാണ്. തുടര്‍ന്ന് പ്രശാന്തിനെ നായകനാക്കി 'കൃഷ്ണ' എന്ന സിനിമയും സംവിധാനം ചെയ്തു. രണ്ട് ചിത്രങ്ങളും കമേഴ്സ്യൽ വിജയം കൈവരിച്ചില്ല.
മലയാളത്തിൽ മിഥ്യ, അര്‍ഹത, ദി സിറ്റി, യുവതുര്‍ക്കി, ദി പ്രിന്‍സ്, മാസ്മരം, മഹാത്മ, ഗംഗോത്രി, ഒളിമ്പ്യൻ അന്തോണി ആദം, ദേവദൂതന്‍ തുടങ്ങിയ സിനിമകളില്‍ അഭിനയിച്ചു.

സിനിമാഭിനയത്തോടൊപ്പം തന്നെ മാനേജ്മെന്റ് കണ്‍സള്‍ട്ടന്റ്, മെന്റര്‍, മോട്ടിവേഷണല്‍ ട്രെയിനര്‍ / സ്പീക്കര്‍ എന്നീ നിലകളിലും ശ്രദ്ധേയമായ പ്രവര്‍ത്തനം കാഴ്ച വച്ചു കൊണ്ടിരിക്കുന്ന കിറ്റി ഇപ്പോൾ നടന്‍ അരവിന്ദ് സ്വാമി ചെയര്‍മാനായ 'Talent Maximus' എന്ന HR സര്‍വ്വീസസ് കമ്പനിയുടെ ഡയറക്ടര്‍ കൂടിയാണ്. കഴിഞ്ഞ കുറച്ചു വര്‍ഷങ്ങളായി സോഷ്യൽ ആക്റ്റിവിസ്റ്റായും പ്രവര്‍ത്തിച്ചു കൊണ്ടിരിക്കുകയാണ് അദ്ദേഹം. കഴിഞ്ഞ നിയമസഭാ തിരഞ്ഞെടുപ്പില്‍ ചെന്നൈ വേളാച്ചേരി മണ്ഡലത്തിൽ സ്വതന്ത്ര പസ്ഥാനാർത്ഥിയായി മത്സരിക്കുകയും ചെയ്തു.

മണിരത്നം ഇടയ്ക്ക് കിറ്റിയോട് പറഞ്ഞത്രേ "എഴുത്താണ് നിന്റെ strength..അതൊഴിച്ച് ബാക്കിയെല്ലാം നീ ചെയ്യുന്നുണ്ട്" എന്ന്! അതിനും മറുപടിയുണ്ട് കിറ്റിക്ക്.."ഈ ലോകത്തിലെ 95 ശതമാനം മനുഷ്യരും expertise pathway-യില്‍ പോകുന്നവരാണ്. തങ്ങള്‍ സ്വീകരിച്ചതോ എത്തിപ്പെട്ടതോ ആയ പ്രവര്‍ത്തന മേഖലയിൽ എക്സ്പേട്ട് ആവുകയോ, അതിനു വേണ്ടി ശ്രമിക്കുകയോ ചെയ്യുന്നവര്‍. ബാക്കി അഞ്ച് ശതമാനം മനുഷ്യരാകട്ടെ ഒരേ സമയം പല പ്രവൃത്തികളില്‍ ഏര്‍പ്പെടുകയോ പുതിയ പുതിയ മേഖലകള്‍ കണ്ടെത്തുകയോ ചെയ്യുന്നവരാണ്..അവരുടേത് explorer pathway ആണ്...crazy ആയ ആ അഞ്ച് ശതമാനം മനുഷ്യരിലൊരാളാണ് ഞാനും"

<h2>2020</h2>

ചെന്നൈ നഗരത്തിലെ കലാക്ഷേത്ര റോഡില്‍ ഹെവി ട്രാഫിക് ബ്ലോക്ക്...ഒരേ ഒരു ട്രാഫിക് പോലീസിന് ഒന്നും നിയന്ത്രിക്കാനാകുന്നില്ല. ആ തിരക്കില്‍ ട്രാഫിക് സുഗമമാക്കാന്‍ മുന്നോട്ടിറങ്ങി ആ മനുഷ്യൻ - കിറ്റി. അയാൾ തനിയെ ഈ ഉദ്യമത്തില്‍ വ്യാപൃതനായിരിക്കുന്നത് കണ്ട കുറച്ച് ചെറുപ്പക്കാരും കൂടെ കൂടി. നാല്പത്തി അഞ്ചോളം മിനിറ്റ് അവിടെ ട്രാഫിക് നിയന്ത്രിച്ച് കാര്യങ്ങൾ സുഗമമാക്കിയ ശേഷമാണ് അയാൾ അവിടെ നിന്ന് പോയത്. Yes...He is crazy...
കിറ്റിയുടെ പ്രൊഫൈല്‍ ലിങ്ക് : https://m3db.com/kitty


![കിറ്റി...ഹീ ഈസ് ക്രേസി](https://cdn.boolokam.com/articles/2021/04/bdd-419.jpg)**[](https://wordpress-972788-3403151.cloudwaysapps.com/post-about-kitty-raja-krishnamoorthy/304586/bdd-1878)Mukesh Kumar ന്റെ എഴുത്ത്** ബോംബെ മഹാനഗരം...നഗരത്തിന്റെ ജീവനാഡികളിലൊന്നായ നരിമന്‍ പോയിന്റ്...അവിടെ ബജാജ് ഗ്രൂപ്പിന്റെ ഉടമസ്ഥതയിലുള്ള Mukand Iron & Steel Works-ന്റെ ഒാഫീസ്. ചീഫ് എക്സിക്യൂട്ടീവ് ഒാഫീസര്‍ മനേഷ് ശ്രീകാന്തിന്റെ കോര്‍ണര്‍ ഒാഫീസിലേക്ക് തന്റെ ആദ്യ ഇന്റര്‍വ്യൂവിനായി കടക്കുകയാണ് ആ ചെറുപ്പക്കാരന്‍. താഴത്തെ ഫ്ലോറില്‍ വച്ച് ഡെപ്യൂട്ടി ജനറല്‍ മാനേജര്‍ കെ എസ് മേനോന്‍ അയാളെ ഇന്റര്‍വ്യൂ ചെയ്യാന്‍ തുടങ്ങിയതേ ഉണ്ടായിരുന്നുള്ളൂ. അപ്പോഴാണ് CEO ക്യാബിനിലേക്ക് അയാളെ അയക്കാന്‍ ഫോണ്‍ കോള്‍ വന്നത്. ക്യാബിനില്‍ പ്രവേശിച്ച അയാളുടെ കണ്ണില്‍‌ ആദ്യം പെട്ടത് വിശാലമായ മേശപ്പുറത്ത് നിവര്‍ത്തി വച്ചിരിക്കുന്ന ചാര്‍ട്ടാണ്. MBA കോഴ്സില്‍ തന്റെ ഫൈനല്‍‌ അസൈന്‍മെന്റിനായി (Developing business policy in functional areas) താന്‍ തയ്യാറാക്കിയ പേപ്പറില്‍ ഉള്‍പ്പെട്ട ചാര്‍ട്ട്! താന്‍ MBA പഠിച്ച ജമന്‍ലാല്‍ ബജാജ് ഇന്‍സ്റ്റിറ്റ്യൂട്ട് ഒാഫ് മാനേജ്മെന്റിലെ വിസിറ്റിങ് ഫാക്കല്‍റ്റിയായി വന്നിട്ടുണ്ട്‌ മനേഷ് ശ്രീകാന്ത്. അതു കൊണ്ടാണോ എന്തോ വളരെ സൗഹാര്‍ദ്ദപൂര്‍വ്വമായ അന്തരീക്ഷത്തിൽ ഇന്റര്‍വ്യൂ ആരംഭിച്ചു. പെട്ടെന്ന് അദ്ദേഹം പറഞ്ഞു "I like your paper...ഈ എഴുതി തയ്യാറാക്കിയിരിക്കുന്നതില്‍ പത്തു ശതമാനം പ്രാവര്‍ത്തികമാക്കാന്‍ കഴിഞ്ഞാല്‍ you'll be a damn good personnel manager". അദ്ദേഹം തുടര്‍ന്നു "തന്നില്‍ നിന്ന് ഞങ്ങള്‍ പ്രതീക്ഷിക്കുന്ന quality of work, ഞങ്ങള്‍ ഒാഫര്‍ ചെയ്യുന്ന സാലറി...ഈ രണ്ട് വിഷയങ്ങളിലും ഒരു കോംപ്രമൈസുമുണ്ടാവില്ല..Interested?" അത്രേ ഉണ്ടായിരുന്നുള്ളൂ ഇന്റര്‍വ്യൂ. 

## ![Raja Krishnamoorthy movies, photos and other details | Clapnumber](https://imageory.clapnumber.com/albums/large/1586957641.raja-krishnamoorthy.jpg)അങ്ങനെ ഇന്ത്യയിലെ മുന്‍നിര കമ്പനികളിലൊന്നില്‍ തന്റെ ആദ്യ ഇന്റര്‍വ്യൂവിലൂടെ തന്നെ മാനേജ്മെന്റ് ട്രെയിനി ആയി പ്രവേശിച്ച ആ ചെറുപ്പക്കാരന്‍ തന്റെ 'quality of work' കാരണം ആറ് മാസം കൊണ്ട് തന്നെ Personnel Officer സ്ഥാനത്ത് കണ്‍ഫേംഡ് എംപ്ലോയി ആയി. ഒന്നര വര്‍ഷം കഴിഞ്ഞില്ല, തന്റെ ഇരുപത്തി അഞ്ചാം വയസ്സില്‍ ചെന്നൈയിലെ 'ചോള ഷെരട്ടണ്‍' ഹോട്ടലില്‍ Personnel Manager ആയി ചാര്‍ജെടുത്തു അയാള്‍.

മണിരത്നം 'ദളപതി' സിനിമ‌ ഷൂട്ട് ചെയ്യുന്ന സമയം...ആ സിനിമയിൽ ഒരു റോള്‍ അഭിനയിക്കുന്നതിനോടൊപ്പം സ്ക്രിപ്റ്റില്‍ ചില കോണ്‍ട്രിബ്യൂഷന്‍സൊക്കെ നല്‍കുകയും ചെയ്യുന്നതിനാല്‍ ലൊക്കേഷനില്‍ മിക്ക സമയവും അയാളുണ്ടാവും. അങ്ങനെ ദളപതിയുടെ ഛായാഗ്രാഹകനായ സന്തോഷ് ശിവനുമായി പെട്ടെന്ന് സൗഹൃദത്തിലായി. താന്‍ വര്‍ഷങ്ങള്‍ക്ക് മുമ്പ് വണ്‍ലൈന്‍ എഴുതിയ ഒരു കഥ സിനിമയായി ഡെവലപ് ചെയ്യാമെന്നൊരു ഐഡിയ അയാളുടെ മനസ്സില്‍ തോന്നുകയും സെറ്റില്‍ വച്ച് സന്തോഷ് ശിവനുമായി നിരന്തരം ചര്‍ച്ച ചെയ്യുകയും ചെയ്തു. തൊഴിലാളി യൂണിയനെ അടിസ്ഥാനമാക്കിയ ഒരു സ്റ്റോറി ആയതു കൊണ്ട് മലയാളത്തിൽ സംവിധാനം ചെയ്യണമെന്നായിരുന്നു അയാളുടെ ആഗ്രഹം. തിലകനെ അച്ഛന്റെ റോളിലും മോഹന്‍ലാലിനെ മകന്റെ റോളിലും കണ്ടു കൊണ്ടാണ് കഥ ഡെവലപ് ചെയ്യുന്നത്. ദളപതിയുടെ ഷൂട്ടിംഗ് കഴിഞ്ഞ് ഒരു ദിവസം മണിരത്നം അയാളോട് ചോദിച്ചു "താനെന്താ, മലയാളത്തിലേ സിനിമയെടുക്കുള്ളോ? സന്തോഷ് പറഞ്ഞല്ലോ"... "അങ്ങനെയൊന്നുമില്ല..തമിഴിൽ ആര് പ്രൊഡ്യൂസ് ചെയ്യും?" 

## "തമിഴിലെടുക്ക്..ഞാന്‍ പ്രൊഡ്യൂസ് ചെയ്യാം" എന്ന് മണിരത്നം മറുപടി പറഞ്ഞു. അങ്ങനെ തമിഴിന് വേണ്ടി വേറൊരു സ്റ്റോറി ഐഡിയ മണിരത്നം നല്കുകയും അയാളും 'ആലയം പ്രൊഡക്ഷൻസ്' ശ്രീകുമാറും ചേര്‍ന്ന് ഒരു മാസത്തോളം ആ സ്റ്റോറി ഡെവലപ് ചെയ്യുന്ന ചര്‍ച്ചകളിലേര്‍പ്പെടുകയും ചെയ്തു. പക്ഷേ അയാള്‍ക്കെന്തോ ആ സ്റ്റോറിയില്‍ പൂര്‍ണ്ണമായി മനസ്സ് ചെലുത്താന്‍ സാധിക്കുന്നുണ്ടായിരുന്നില്ല. അയാള്‍ മണിരത്നത്തെ കണ്ടു പറഞ്ഞു "ഈ സ്റ്റോറി എനിക്ക് സംവിധാനം ചെയ്യാൻ പറ്റുമെന്ന് തോന്നുന്നില്ല..കുറച്ച് കൂടി തീവ്രമായ മാനുഷിക സംഘര്‍ഷങ്ങള്‍ ഉള്ള പ്ലോട്ടാവും എനിക്ക് ചേരുക എന്ന് തോന്നുന്നു". അങ്ങനെ അയാള്‍ ആ ഉദ്യമത്തില്‍ നിന്ന് പിന്‍വാങ്ങിയതോടെ മണിരത്നം തന്നെ ആ സ്റ്റോറി സംവിധാനം ചെയ്യാൻ തീരുമാനിച്ചു. 1992-ല്‍ അത് സിനിമയായി പുറത്തിറങ്ങി - " റോജ"...

നടനും സംവിധായകനുമായ കിറ്റി എന്ന രാജാ കൃഷ്ണമൂർത്തി...ബോംബെയിൽ ജനിച്ച് വളര്‍ന്ന കിറ്റി സ്ക്കൂള്‍, കോളേജ് കാലഘട്ടത്തില്‍ തന്നെ നാടകങ്ങള്‍ രചിച്ച് സംവിധാനം നിര്‍വ്വഹിച്ച് സ്റ്റേജ് ചെയ്തിരുന്നു. ചോള ഷെരട്ടണിലെ മാനേജർ ആയി ചെന്നൈയിലെത്തിയതോടെ കഥകളും നോവലൈറ്റുകളും കൂടുതലായി എഴുതിത്തുടങ്ങി. ചാവി, ഇദയം തുടങ്ങിയ വാരികകളില്‍ അവ പ്രസിദ്ധീകരിച്ച് വരാനും തുടങ്ങി. ഇതേ കാലഘട്ടത്തിലാണ് ബജാജ് ഇന്‍സ്റ്റിറ്റ്യൂട്ട് ഒാഫ് മാനേജ്മെന്റില്‍ പഠിക്കുമ്പോള്‍ തന്റെ ജൂനിയറായിരുന്ന മണിരത്നവുമായുള്ള സൗഹൃദം കൂടുതൽ ദൃഢമാകുന്നത്. രണ്ടു പേരും ചേര്‍ന്ന് പത്തോളം വണ്‍ ലൈനുകൾ എഴുതുകയും അത് സ്ക്രിപ്റ്റ് രൂപത്തിലാക്കാന്‍ ശ്രമിക്കുകയും ചെയ്തു കൊണ്ടിരുന്നു. മണിരത്നം ആദ്യം സംവിധാനം ചെയ്ത 'പല്ലവി അനുപല്ലവി', 'മൗനരാഗം' എന്നീ സിനിമകളുടെ പ്ലോട്ടൊക്കെ ആ സമയത്ത് ഡെവലപ് ചെയ്തവ ആയിരുന്നു. ഒരു മര്‍ഡര്‍ മിസ്റ്ററി സ്റ്റോറിയുമായി മണിരത്നവും കിറ്റിയും ആ സമയത്ത് സംവിധായകന്‍ ഭാരതിരാജയെ പോയി കണ്ട സംഭവവുമുണ്ട്. ചോള ഷെരട്ടണിലെ ജോലിയ്ക്കിടെ ഒെു സുഹൃത്ത് വഴി ചാരുഹാസനെ പരിചയപ്പെടുകയും ആ പരിചയം കമല്‍ഹാസനിലേക്ക് എത്തുകയും ചെയ്തു. മണിരത്നത്തെ കമല്‍ഹാസന് ആദ്യം പരിചയപ്പെടുത്തുന്നതും കിറ്റിയാണ്. ഉത്തരവാദിത്വമുള്ള കോര്‍പ്പറേറ്റ് ജോലിയിലായിരുന്നതിനാല്‍ സിനിമയുടെ പുറകേ പോകാന്‍ കിറ്റിക്ക് സമയമുണ്ടായിരുന്നില്ല. ചോള ഷെരട്ടണില്‍ അഞ്ച് വര്‍ഷം പ്രവര്‍ത്തിച്ച ശേഷം കിറ്റി എന്‍ഫീല്‍ഡ് ഇന്ത്യയില്‍ ജനറല്‍ മാനേജരായി പ്രവേശിച്ചു. ആ സമയത്ത് മണിരത്നം നാല് സിനിമകൾ സംവിധാനം ചെയ്തു കഴിഞ്ഞിരുന്നു. കിറ്റി എന്‍ഫീല്‍ഡില്‍ നിന്ന് വിട്ട് സ്വതന്ത്രമായി കണ്‍സള്‍ട്ടന്‍സി തുടങ്ങിയ സമയത്താണ് മണിരത്നം തങ്ങളൊരുമിച്ച് ഡെവലപ് ചെയ്ത 'ദിവ്യ' എന്ന സ്റ്റോറി സിനിമയാക്കാന്‍ പോകുന്നുവെന്നും ഒരുമിച്ച് പ്രവര്‍ത്തിക്കാമെന്നും പറഞ്ഞ് ക്ഷണിക്കുന്നത്. പക്ഷേ അപ്പോഴും കിറ്റിക്ക് അതില്‍ പങ്കു ചേരാൻ കഴിഞ്ഞില്ല. അടുത്ത സിനിമയായ നായകന്റെ സമയത്ത് മണിരത്നം കിറ്റിയെ വീണ്ടും ക്ഷണിച്ചു. പൂര്‍ണ്ണമായും ബോംബെ ബേസ് ചെയ്തുള്ള സിനിമ ആയതിനാല്‍ അവിടെ ജനിച്ചു വളര്‍ന്ന കിറ്റിക്ക് കാര്യമായി കോണ്‍ട്രിബ്യൂട്ട് ചെയ്യാൻ കഴിയുമെന്നും മണിരത്നം കരുതി. അങ്ങനെ ആ സിനിമയിൽ മണിരത്നത്തിന്റെ അസ്സോസിയേറ്റ് ആയി തന്റെ സിനിമാ ജീവിതം തുടങ്ങി. നായകനില്‍ ജൂനിയർ ആര്‍ട്ടിസ്റ്റുകളെ അഭിനയിപ്പിക്കുന്നതിന്റെയും അവരെ മാനേജ് ചെയ്യുന്നതിന്റെയും പൂര്‍ണ്ണ ചുമതല കിറ്റിയ്ക്കായിരുന്നു. കോര്‍പ്പറേറ്റ് ഉദ്യോഗത്തിൽ human resources management ചെയ്തിരുന്ന കിറ്റി മണിരത്നം തന്നിലേല്‍പ്പിച്ച ഉത്തരവാദിത്വം വളരെ ഭംഗിയായി നിര്‍വ്വഹിക്കുകയും ചെയ്തു. ആ സിനിമയിൽ ഒരു ചെറിയ വേഷത്തിലാണ് അഭിനയിച്ചതെങ്കിലും നായകന് ശേഷം കിറ്റിയെ തേടിയെത്തിയത് അഭിനയിക്കാനുള്ള അവസരങ്ങളാണ്. കമല്‍ഹാസന്റെ അടുത്ത രണ്ട് ചിത്രങ്ങളായ 'സത്യ', 'ശൂരസംഹാരം' എന്നിവയില്‍ വില്ലന്‍ വേഷം ചെയ്തു. തമിഴിന് പുറമേ തെലുങ്ക്, മലയാളം, ഹിന്ദി തുടങ്ങിയ ഭാഷകളിലും കിറ്റി അഭിനയിച്ചു. അതിനിടയ്ക്കാണ് മുകളില്‍ സൂചിപ്പിച്ച ദളപതി ഷൂട്ടിംഗ് സമയത്തെ സംഭവങ്ങള്‍. റോജ സ്ക്രിപ്റ്റ് രൂപം പ്രാപിക്കുന്നതിന് മുമ്പ് തന്നെ അതില്‍ നിന്ന് പിന്‍മാറിയ കിറ്റിക്ക് പിന്നെയും സംവിധാനം ചെയ്യാനുള്ള അവസരം നല്‍കിയത് മണിരത്നമാണ്. മോഹന്‍ലാല്‍ - തിലകന്‍ കൂട്ടുകെട്ടില്‍ താന്‍ മലയാളത്തിൽ ചെയ്യാനുദ്ദേശിച്ച സിനിമ ഏറെ മാറ്റങ്ങള്‍ വരുത്തി 'ദശരഥന്‍' എന്ന പേരില്‍ കിറ്റി തമിഴില്‍ സംവിധാനം ചെയ്തു. ശരത് കുമാർ, ശിവകുമാർ എന്നിവരെ പ്രധാന കഥാപാത്രങ്ങളാക്കി ചെയ്ത ആ സിനിമ നിര്‍മ്മിച്ചത് മണിരത്നമാണ്. തുടര്‍ന്ന് പ്രശാന്തിനെ നായകനാക്കി 'കൃഷ്ണ' എന്ന സിനിമയും സംവിധാനം ചെയ്തു. രണ്ട് ചിത്രങ്ങളും കമേഴ്സ്യൽ വിജയം കൈവരിച്ചില്ല. മലയാളത്തിൽ മിഥ്യ, അര്‍ഹത, ദി സിറ്റി, യുവതുര്‍ക്കി, ദി പ്രിന്‍സ്, മാസ്മരം, മഹാത്മ, ഗംഗോത്രി, ഒളിമ്പ്യൻ അന്തോണി ആദം, ദേവദൂതന്‍ തുടങ്ങിയ സിനിമകളില്‍ അഭിനയിച്ചു. സിനിമാഭിനയത്തോടൊപ്പം തന്നെ മാനേജ്മെന്റ് കണ്‍സള്‍ട്ടന്റ്, മെന്റര്‍, മോട്ടിവേഷണല്‍ ട്രെയിനര്‍ / സ്പീക്കര്‍ എന്നീ നിലകളിലും ശ്രദ്ധേയമായ പ്രവര്‍ത്തനം കാഴ്ച വച്ചു കൊണ്ടിരിക്കുന്ന കിറ്റി ഇപ്പോൾ നടന്‍ അരവിന്ദ് സ്വാമി ചെയര്‍മാനായ 'Talent Maximus' എന്ന HR സര്‍വ്വീസസ് കമ്പനിയുടെ ഡയറക്ടര്‍ കൂടിയാണ്. കഴിഞ്ഞ കുറച്ചു വര്‍ഷങ്ങളായി സോഷ്യൽ ആക്റ്റിവിസ്റ്റായും പ്രവര്‍ത്തിച്ചു കൊണ്ടിരിക്കുകയാണ് അദ്ദേഹം. കഴിഞ്ഞ നിയമസഭാ തിരഞ്ഞെടുപ്പില്‍ ചെന്നൈ വേളാച്ചേരി മണ്ഡലത്തിൽ സ്വതന്ത്ര പസ്ഥാനാർത്ഥിയായി മത്സരിക്കുകയും ചെയ്തു. മണിരത്നം ഇടയ്ക്ക് കിറ്റിയോട് പറഞ്ഞത്രേ "എഴുത്താണ് നിന്റെ strength..അതൊഴിച്ച് ബാക്കിയെല്ലാം നീ ചെയ്യുന്നുണ്ട്" എന്ന്! അതിനും മറുപടിയുണ്ട് കിറ്റിക്ക്.."ഈ ലോകത്തിലെ 95 ശതമാനം മനുഷ്യരും expertise pathway-യില്‍ പോകുന്നവരാണ്. തങ്ങള്‍ സ്വീകരിച്ചതോ എത്തിപ്പെട്ടതോ ആയ പ്രവര്‍ത്തന മേഖലയിൽ എക്സ്പേട്ട് ആവുകയോ, അതിനു വേണ്ടി ശ്രമിക്കുകയോ ചെയ്യുന്നവര്‍. ബാക്കി അഞ്ച് ശതമാനം മനുഷ്യരാകട്ടെ ഒരേ സമയം പല പ്രവൃത്തികളില്‍ ഏര്‍പ്പെടുകയോ പുതിയ പുതിയ മേഖലകള്‍ കണ്ടെത്തുകയോ ചെയ്യുന്നവരാണ്..അവരുടേത് explorer pathway ആണ്...crazy ആയ ആ അഞ്ച് ശതമാനം മനുഷ്യരിലൊരാളാണ് ഞാനും" 

## 2020

ചെന്നൈ നഗരത്തിലെ കലാക്ഷേത്ര റോഡില്‍ ഹെവി ട്രാഫിക് ബ്ലോക്ക്...ഒരേ ഒരു ട്രാഫിക് പോലീസിന് ഒന്നും നിയന്ത്രിക്കാനാകുന്നില്ല. ആ തിരക്കില്‍ ട്രാഫിക് സുഗമമാക്കാന്‍ മുന്നോട്ടിറങ്ങി ആ മനുഷ്യൻ - കിറ്റി. അയാൾ തനിയെ ഈ ഉദ്യമത്തില്‍ വ്യാപൃതനായിരിക്കുന്നത് കണ്ട കുറച്ച് ചെറുപ്പക്കാരും കൂടെ കൂടി. നാല്പത്തി അഞ്ചോളം മിനിറ്റ് അവിടെ ട്രാഫിക് നിയന്ത്രിച്ച് കാര്യങ്ങൾ സുഗമമാക്കിയ ശേഷമാണ് അയാൾ അവിടെ നിന്ന് പോയത്. Yes...He is crazy... കിറ്റിയുടെ പ്രൊഫൈല്‍ ലിങ്ക് : https://m3db.com/kitty
