---
title: "രക്തസാക്ഷി - ചെറുകഥ"
date: 2014-02-24T09:59:52
draft: false
categories: ["Society"]
tags: ["90's", 'Basketball', 'malayalam', 'malayalam story', 'story']
author: "Beaumaris"
---

<img class="size-full wp-image-138958 alignright" alt="hqdefault" src="https://cdn.boolokam.com/articles/2014/02/hqdefault1.jpg" width="400" height="300" />

ആകെ ഒരു അമ്പരപ്പ്........

കണ്മുന്‍പില്‍ കാണുന്നതും, കാതുകളില്‍ കേള്‍ക്കുന്നതും സത്യമോ മിഥ്യയോ എന്ന് തിരിച്ചറിയാനാവുന്നില്ല........

ഒറ്റ ദിവസം കൊണ്ടു ജീവിതം ആകെ മാറിയിരിക്കുന്നു. സ്വപ്നത്തില്‍ പോലും ചിന്തിക്കാത്ത കാര്യങ്ങളല്ലേ സംഭവിച്ചു കൊണ്ടിരിക്കുന്നത്..........

മുന്‍പില്‍ കിടക്കുന്ന മൃതശരീരത്തിന്റെ മുഖത്തേക്ക് നോക്കുമ്പോള്‍ ദുഖമാണോ സന്തോഷമാണോ അതോ വെറും നിസംഗതയാണോ തോന്നുന്നത്.........അറിയില്ല.

മരിച്ചു കിടക്കുന്നത് ഭര്‍ത്താവാണ്......... കണ്ണന്റെയും മാളുവിന്റെയും അച്ഛന്‍ അവരും കരയുന്നില്ല.......വാടിത്തളര്‍ന്ന് ഇരിപ്പാണ്, ഇവിടെ നടക്കുന്ന ഘോഷങ്ങള്‍ കണ്ടായിരിക്കാം, അവരുടേയും കണ്ണുകളില്‍ ഈ അമ്പരപ്പ്.

അല്ലെങ്കിലും കുഞ്ഞുങ്ങള്‍ !എന്തിനു കരയണം, അവര്‍ക്ക് ഒരിക്കലും ഈ മനുഷ്യന്‍ ഒരു അച്ഛന്റെ സ്‌നേഹം നല്കിയിട്ടില്ലല്ലോ.......പാതിരാത്രിയില്‍ നാലുകാലില്‍ വരുന്നതും തന്നെ പൊതിരെ തല്ലുന്നതും പിന്നെ നട്ടുച്ച വരെ കിടന്നുറങ്ങുന്നതും ഒക്കെ അവരും എന്നും കാണുന്നതല്ലേ.

അയല്‍പക്കങ്ങളില്‍ വീട്ടുജോലി ചെയ്തു ഉണ്ടാക്കിക്കൊണ്ടു വരുന്ന കാശ് കൂടി ഇയാള്‍ പിടിച്ചു പറിക്കുമ്പോള്‍ 'ഈശ്വരാ, ഈ മനുഷ്യന്‍ ഒന്ന് ചത്തു കിട്ടിയിരുന്നെങ്കില്‍' എന്ന് എത്രയോ തവണ പ്രാര്‍ഥിച്ചിരിക്കുന്നു.

കള്ളന്‍ രാമന്റെ ഭാര്യ........ആ വിളിപ്പേര് ജീവിതത്തില്‍ എന്നും ഒരു തീരാത്ത കളങ്കം ആയിരുന്നു. കുഞ്ഞുങ്ങളും പള്ളിക്കൂടത്തില്‍ കൂട്ടുകാര് കളിയാക്കി വിളിക്കുന്നത് സഹിക്കാന്‍ കഴിയാതെ എന്നും പരിഭവം പറഞ്ഞു കരയുമായിരുന്നു..........'കള്ളന്റെ മക്കള്'

അതാണ് ഒറ്റ ദിവസം കൊണ്ടു മാറിയിരിക്കുന്നത്........ഇന്നലെ വരെ കണ്ടാല്‍ മുഖം തിരിച്ചു നടന്നവര്‍ ഇന്ന് ബഹുമാനത്തോടെ സംസാരിക്കുന്നു, താന്‍ കരയുന്നില്ലെങ്കിലും തന്റെ കണ്ണീരു തുടച്ചു ആശ്വസിപ്പിക്കുന്നു........സമൂഹത്തിലെ പല ഉന്നതര്‍ പലരും വരുന്നു, കള്ളന്‍ രാമന്റെ, അല്ല.........രക്തസാക്ഷി രാമന്‍ ചേട്ടന്റെ ശരീരത്തില്‍ പുഷ്പചക്രം അര്‍പ്പിക്കുന്നു.........

എന്താണ് സംഭവിച്ചത്..........വഴക്ക് എന്ന് കേട്ടാല്‍ അതിന്റെ നാലയലോക്കത്തൂടെ പോകാത്ത, എപ്പോഴും പാര്‍ട്ടിക്കാരെ പുലഭ്യം പറഞ്ഞു നടക്കുന്ന ഇങ്ങേര് കള്ളന്‍ രാമനില്‍ നിന്ന് എങ്ങിനെ രക്തസാക്ഷി രാമന്‍ ചേട്ടന്‍ ആയി.........എന്തൊരു മറിമായം

പണ്ട് പള്ളിക്കൂടത്തില്‍ പഠിച്ചിട്ടുണ്ട് “രണ്ടു നാല് ദിനം കൊണ്ടൊരുത്തനെ...........” ഇത് പക്ഷെ ഒറ്റ ദിവസം കൊണ്ട്, അതും ചത്തു കഴിഞ്ഞ്........

എല്ലാത്തിനും നേതൃത്വം കൊടുത്തു കൊണ്ട് മെമ്പര്‍ ഓടി നടക്കുന്നുണ്ട്, അയാളോട് ചോദിച്ചാലോ?.........വേണ്ടാ, അല്ലെങ്കില്‍ തന്നെ അയാളുടേത് ഒരു ‘വെടക്ക് കണ്ണ്’ ആണ്.......ഇങ്ങേര് ജീവിച്ചിരുന്നപ്പോള്‍ തന്നെ എത്രയോ പ്രാവശ്യം ‘സഹായവാഗ്ദാന’വുമായി എത്തിയിരിക്കുന്നു.........മരണവീടായിട്ടും  കുറുക്കന്‍റെ കണ്ണ് കോഴിക്കൂട്ടില്‍ തന്നെ.........ഇനി ഇപ്പോള്‍ ശല്യം കൂടിയത് തന്നെ.......ഈശ്വരന്‍ തന്നെ തുണ.

തന്നെ നോക്കുന്ന പലരുടെയും കണ്ണുകളില്‍ പല പല വികാരങ്ങള്‍.........കഷ്ടം എന്നോ, ഭാഗ്യവതി എന്നോ, ഭര്‍ത്താവ് മരിച്ചു കിടന്നിട്ടും കരയാത്ത അഹങ്കാരി എന്നോ..............

വിധവയായ നീ ഇനി എങ്ങിനെ ജീവിക്കും, ഞാന്‍ സഹായിക്കട്ടെ എന്ന ചോദ്യമാണ് ആണുങ്ങളില്‍ പലരുടെയും കണ്ണുകളില്‍.

സത്യം പറഞ്ഞാല്‍ പലരുടെയും ‘ഭാവാഭിനയങ്ങള്‍’ കണ്ടു ചിരി വരുന്നുണ്ട്........ പക്ഷെ ഇങ്ങേര് ചത്തു കിടക്കുകയല്ലേ, എങ്ങിനെ ചിരിക്കും?

എന്നാലും ഇങ്ങേരുടെ ഒരു ഭാഗ്യം.........ആരേലും തല്ലിക്കൊല്ലുമെന്നു അറിയാമാരിരുന്നു, എന്നാല്‍ ചത്തു കഴിഞ്ഞ് ഇങ്ങനെ ഒക്കെ ഉണ്ടാകുമെന്ന് ആരു വിചാരിച്ചു, ഇയാള് ചത്തു കിടന്നാല്‍ ഒരാള് പോലും തിരിഞ്ഞു നോക്കുമെന്ന് സ്വപ്നത്തില്‍പ്പോലും കരുതിയിട്ടില്ല............ഇതാണെങ്കില്‍,.....ചത്തു കഴിഞ്ഞു മഹാനായ ആദ്യത്തെ കള്ളന്‍...........അപാര തലേവര തന്നെ.

“ശ്ശ്ശ്ശ്സ്..........ചേച്ചീ” വിളി കേട്ട് തിരിഞ്ഞു നോക്കി, വടക്കേ വീട്ടിലെ സുനില്‍ ആണ്, പഠിക്കുന്ന കൊച്ചന്‍.......പാര്‍ട്ടിയുടെ എന്തോ കുണാണ്ടര്‍ ആണെന്ന് ഇന്നാള് പറഞ്ഞായിരുന്നു.

ചോദ്യരൂപത്തില്‍ അവന്‍റെ മുഖത്തേക്കൊന്നു നോക്കി.........”ചേച്ചീ, ചിതയിലേക്ക് എടുക്കാന്‍ നേരമായി, അന്ത്യചുംബനം...........” അതു പറയുമ്പോള്‍ അവന്റെ ചുണ്ടുകളുടെ കോണില്‍ ഒരു ചിരി വിരിഞ്ഞത് എനിക്ക് വായിച്ചെടുക്കാമായിരുന്നു.

ഇങ്ങേരുടെ സ്വഭാവം കാരണം ആദ്യമൊന്നും ഇവിടേയ്ക്ക് അടുക്കാതിരുന്നതാണ് സുനിലും. പിന്നെ എന്തോ ഒരു ആവശ്യം വന്നപ്പോള്‍ ഒന്ന് സഹായിക്കാന്‍ അവന്‍റെ അമ്മ നിര്‍ബന്ധിച്ചു പറഞ്ഞയച്ഛതാ അവനെ....... പിന്നെ ഇടയ്ക്കിടെ വരാന്‍ തുടങ്ങി,

ഇടയ്ക്കെപ്പോഴോ വികാരങ്ങള്‍ക്ക് ചൂട് പിടിച്ച ഒരു സമയത്ത്...............

ങ്ങാ, പിന്നെ ഇങ്ങേരില്ലാത്ത സമയത്തൊക്കെ പിള്ളേര്‍ക്ക് ഒരു മുട്ടായിപ്പോതീം ആയി വരാന്‍ അവനു ആരുടേയും അനുവാദം വേണ്ടായിരുന്നു, വരുന്നത് പിള്ളേരും ഇല്ലാത്ത സമയത്താണെന്ന് മാത്രം.........അല്ല, ഞാനും അതു ഇഷ്ടപ്പെട്ടിരുന്നു........ഇനി ഇപ്പോള്‍ അവനു ആരെയും പേടിക്കേണ്ടല്ലോ, അതാകാം ആ ചിരിയുടെ അര്‍ത്ഥം.

‘രാമന്‍ ചേട്ടന്‍റെ’ ചിത കത്തി തുടങ്ങിയപ്പോള്‍ അവിടെ കണ്ണ് നിറയാതിരുന്ന (കള്ളക്കണ്ണീര്‍ ആണെന്നറിയാം, എന്നാലും) ഒരേ ഒരാള്‍ ഞാന്‍ മാത്രമായിരുന്നിരുക്കും, ആള്‍ക്കാരുടെ നിലവിളി കേട്ടായിരിക്കും, അതു വരെ കരയാതിരുന്ന പിള്ളേരും കരഞ്ഞത്......

ഹോ, എല്ലാവരും പോയി...........ആശ്വാസമായി, എന്തൊരു ബഹളമായിരുന്നു

“ചേച്ചീ.........” ഞാനും എന്നാല്‍ ഇറങ്ങുവാ. നാളെ ഇങ്ങോട്ട് കടക്കാം” സുനിലാണ്.

“നിന്നേടാ ചോദിക്കട്ടെ..........ഇതൊക്കെ എന്താ, നാട്ടുകാര്‍ക്കൊക്കെ ഒന്നിച്ചു വട്ടായോ”

“ങ്ങേ, എന്താ?” എന്‍റെ ചോദ്യം കേട്ട് അവ³ വാ പൊളിച്ചു.

“അല്ല, തല്ലിക്കൊല്ലാന്‍ നടന്നിരുന്നവരെല്ലാം കൂടി തലേല്‍ പുഷ്പകിരീടം വച്ച് കൊടുക്കണമെങ്കില്‍ അതു പിന്നെ വട്ടല്ലാതെ.......?”

“അതോ........ഹഹഹ” അവനു ചിരി. “ചേച്ചീ......അതു നമ്മുടെ പാര്‍ട്ടി ഓഫീസിനു മുന്‍പിലെ മതിലില്‍ ഉള്ള നേതാവിന്‍റെ പടത്തില്‍ ആരോ ചാണകം തേച്ചു, അതും മുഖത്ത് തന്നെ. അതിന്‍റെ പേരില്‍ രാവിലെ കവലേല്‍ പൊരിഞ്ഞ അടിയായിരുന്നു”

“അതിനു വഴക്കെന്നു കേട്ടാല്‍ ഇയാള്‍ ആ വഴിക്കൂടെ പൊകില്ലായിരുന്നല്ലോ”

“അതിനു രാമന്‍ ചേട്ടന്‍ എവിടെ വഴക്കിനു വന്നു........കള്ളും മോന്തിയേച്ചു പാര്‍ട്ടി ആഫീസിന്‍റെ തിണ്ണയില്‍ കിടന്നു ഉറങ്ങുവാരുന്നു. അടി നടന്നതൊന്നും അറിഞ്ഞില്ല.....ആരോ എടുത്തെറിഞ്ഞ കല്ല്‌ അങ്ങേരുടെ നെഞ്ചത്താ വീണത്‌, വഴക്കിനിടയില്‍ ആരും അതു ശ്രദ്ധിച്ചില്ല.......അവസാനം പൊക്കിയെടുത്തു ആശുപത്രിയില്‍ കൊണ്ടുപോയപ്പോഴേക്കും താമസിച്ചു പോയിരുന്നു”

“എന്നാലും ഒരു പാര്‍ട്ടിയിലും ഇല്ലാത്ത..........”

“അതോ, തെരഞ്ഞെടുപ്പു വരികയല്ലേ.........ഇത് മെമ്പറിന്റെ ബുദ്ധിയാ, പണ്ടെങ്ങാണ്ട് സമ്മേളനത്തിന് പോകാന്‍ ആള് തികയാതെ വന്നപ്പം കള്ളിന്റെ കാശും കൊടുത്തു രാമന്‍ ചേട്ടനെയും കൊണ്ടു പോയാരുന്നു, അന്ന് ചേട്ടന്‍റെ പേരില്‍ മെമ്പര്‍  ഒരു അംഗത്വവും എടുത്താരുന്നു. അതു വച്ച് മെമ്പര്‍ ഒരു കളി കളിച്ചതാ, തെരഞ്ഞെടുപ്പില്‍ ജയിക്കാന്‍.......”

“ഭയങ്കരം തന്നെ.........” ഞാന്‍ ഓര്‍ത്തത്‌ അതായിരുന്നില്ല.......’നൈറ്റ്‌ ഡ്യൂട്ടി’യ്ക്ക് പോയ ആള് പതിവില്ലാതെ ഇന്നലെ രാത്രിയില്‍ തിരിച്ചു വന്നപ്പം ആദ്യം ഒന്ന് പേടിച്ചതാ........പിന്നെയാ കണ്ടത്, മുഖത്തും കൈയിലും എല്ലാം ചാണകം.

“ആ പറമ്പില്‍ ഒന്ന് വീണെടീ........അടുത്തു കണ്ട മതിലേല്‍ കുറെ തൂത്തു കളഞ്ഞു, എന്നാലും ഇനീം ഉണ്ട് .......ഒരു നാറ്റോം, ഒന്ന് കുളിച്ചിട്ടു പോകാന്‍ വന്നതാ”

“അതിനു മനുഷ്യനായാല്‍ വെളിവ് വേണം........”

“നീ പോടീ --------- മോളെ, എന്‍റെ കാര്യം നോക്കാന്‍ എനിക്കറിയാം” അതും പറഞ്ഞു ഇറങ്ങിപ്പോയ പോക്കാ........വിതച്ചത് തന്നെ കൊയ്തു.

“ഈ രക്തസാക്ഷി എന്ന് പറഞ്ഞാല്‍ എന്താ അമ്മേ” മാളുവിന്‍റെ ചോദ്യം കേട്ടാണ് ചിന്തയില്‍ നിന്നുണര്‍ന്നത്‌.

“അതു ഈ മഹാന്മാരായ മനുഷ്യര്‍ മരിക്കുമ്പോള്‍ പറയുന്ന പേരാ മോളെ”

അതിനു നമ്മുടെ അച്ഛന്‍ കള്ളനല്ലായിരുന്നോ...........?” പിള്ള മനസ്സില്‍ കള്ളം ഇല്ലെന്നല്ലേ.....

“അച്ഛന്‍ രക്തസാക്ഷി ആയത് കൊണ്ട് നമുക്കിനി പട്ടിണി കിടക്കേണ്ടി വരില്ല, അല്ലെ അമ്മേ.........” കണ്ണന്‍റെ ചോദ്യം.........എന്ത് മറുപടി പറയും...............!!!!!<b> </b>


![രക്തസാക്ഷി - ചെറുകഥ](https://cdn.boolokam.com/articles/2014/02/hqdefault1.jpg)ആകെ ഒരു അമ്പരപ്പ്........ കണ്മുന്‍പില്‍ കാണുന്നതും, കാതുകളില്‍ കേള്‍ക്കുന്നതും സത്യമോ മിഥ്യയോ എന്ന് തിരിച്ചറിയാനാവുന്നില്ല........ ഒറ്റ ദിവസം കൊണ്ടു ജീവിതം ആകെ മാറിയിരിക്കുന്നു. സ്വപ്നത്തില്‍ പോലും ചിന്തിക്കാത്ത കാര്യങ്ങളല്ലേ സംഭവിച്ചു കൊണ്ടിരിക്കുന്നത്.......... മുന്‍പില്‍ കിടക്കുന്ന മൃതശരീരത്തിന്റെ മുഖത്തേക്ക് നോക്കുമ്പോള്‍ ദുഖമാണോ സന്തോഷമാണോ അതോ വെറും നിസംഗതയാണോ തോന്നുന്നത്.........അറിയില്ല. മരിച്ചു കിടക്കുന്നത് ഭര്‍ത്താവാണ്......... കണ്ണന്റെയും മാളുവിന്റെയും അച്ഛന്‍ അവരും കരയുന്നില്ല.......വാടിത്തളര്‍ന്ന് ഇരിപ്പാണ്, ഇവിടെ നടക്കുന്ന ഘോഷങ്ങള്‍ കണ്ടായിരിക്കാം, അവരുടേയും കണ്ണുകളില്‍ ഈ അമ്പരപ്പ്. അല്ലെങ്കിലും കുഞ്ഞുങ്ങള്‍ !എന്തിനു കരയണം, അവര്‍ക്ക് ഒരിക്കലും ഈ മനുഷ്യന്‍ ഒരു അച്ഛന്റെ സ്‌നേഹം നല്കിയിട്ടില്ലല്ലോ.......പാതിരാത്രിയില്‍ നാലുകാലില്‍ വരുന്നതും തന്നെ പൊതിരെ തല്ലുന്നതും പിന്നെ നട്ടുച്ച വരെ കിടന്നുറങ്ങുന്നതും ഒക്കെ അവരും എന്നും കാണുന്നതല്ലേ. അയല്‍പക്കങ്ങളില്‍ വീട്ടുജോലി ചെയ്തു ഉണ്ടാക്കിക്കൊണ്ടു വരുന്ന കാശ് കൂടി ഇയാള്‍ പിടിച്ചു പറിക്കുമ്പോള്‍ 'ഈശ്വരാ, ഈ മനുഷ്യന്‍ ഒന്ന് ചത്തു കിട്ടിയിരുന്നെങ്കില്‍' എന്ന് എത്രയോ തവണ പ്രാര്‍ഥിച്ചിരിക്കുന്നു. കള്ളന്‍ രാമന്റെ ഭാര്യ........ആ വിളിപ്പേര് ജീവിതത്തില്‍ എന്നും ഒരു തീരാത്ത കളങ്കം ആയിരുന്നു. കുഞ്ഞുങ്ങളും പള്ളിക്കൂടത്തില്‍ കൂട്ടുകാര് കളിയാക്കി വിളിക്കുന്നത് സഹിക്കാന്‍ കഴിയാതെ എന്നും പരിഭവം പറഞ്ഞു കരയുമായിരുന്നു..........'കള്ളന്റെ മക്കള്' അതാണ് ഒറ്റ ദിവസം കൊണ്ടു മാറിയിരിക്കുന്നത്........ഇന്നലെ വരെ കണ്ടാല്‍ മുഖം തിരിച്ചു നടന്നവര്‍ ഇന്ന് ബഹുമാനത്തോടെ സംസാരിക്കുന്നു, താന്‍ കരയുന്നില്ലെങ്കിലും തന്റെ കണ്ണീരു തുടച്ചു ആശ്വസിപ്പിക്കുന്നു........സമൂഹത്തിലെ പല ഉന്നതര്‍ പലരും വരുന്നു, കള്ളന്‍ രാമന്റെ, അല്ല.........രക്തസാക്ഷി രാമന്‍ ചേട്ടന്റെ ശരീരത്തില്‍ പുഷ്പചക്രം അര്‍പ്പിക്കുന്നു......... എന്താണ് സംഭവിച്ചത്..........വഴക്ക് എന്ന് കേട്ടാല്‍ അതിന്റെ നാലയലോക്കത്തൂടെ പോകാത്ത, എപ്പോഴും പാര്‍ട്ടിക്കാരെ പുലഭ്യം പറഞ്ഞു നടക്കുന്ന ഇങ്ങേര് കള്ളന്‍ രാമനില്‍ നിന്ന് എങ്ങിനെ രക്തസാക്ഷി രാമന്‍ ചേട്ടന്‍ ആയി.........എന്തൊരു മറിമായം പണ്ട് പള്ളിക്കൂടത്തില്‍ പഠിച്ചിട്ടുണ്ട് “രണ്ടു നാല് ദിനം കൊണ്ടൊരുത്തനെ...........” ഇത് പക്ഷെ ഒറ്റ ദിവസം കൊണ്ട്, അതും ചത്തു കഴിഞ്ഞ്........ എല്ലാത്തിനും നേതൃത്വം കൊടുത്തു കൊണ്ട് മെമ്പര്‍ ഓടി നടക്കുന്നുണ്ട്, അയാളോട് ചോദിച്ചാലോ?.........വേണ്ടാ, അല്ലെങ്കില്‍ തന്നെ അയാളുടേത് ഒരു ‘വെടക്ക് കണ്ണ്’ ആണ്.......ഇങ്ങേര് ജീവിച്ചിരുന്നപ്പോള്‍ തന്നെ എത്രയോ പ്രാവശ്യം ‘സഹായവാഗ്ദാന’വുമായി എത്തിയിരിക്കുന്നു.........മരണവീടായിട്ടും കുറുക്കന്‍റെ കണ്ണ് കോഴിക്കൂട്ടില്‍ തന്നെ.........ഇനി ഇപ്പോള്‍ ശല്യം കൂടിയത് തന്നെ.......ഈശ്വരന്‍ തന്നെ തുണ. തന്നെ നോക്കുന്ന പലരുടെയും കണ്ണുകളില്‍ പല പല വികാരങ്ങള്‍.........കഷ്ടം എന്നോ, ഭാഗ്യവതി എന്നോ, ഭര്‍ത്താവ് മരിച്ചു കിടന്നിട്ടും കരയാത്ത അഹങ്കാരി എന്നോ.............. വിധവയായ നീ ഇനി എങ്ങിനെ ജീവിക്കും, ഞാന്‍ സഹായിക്കട്ടെ എന്ന ചോദ്യമാണ് ആണുങ്ങളില്‍ പലരുടെയും കണ്ണുകളില്‍. സത്യം പറഞ്ഞാല്‍ പലരുടെയും ‘ഭാവാഭിനയങ്ങള്‍’ കണ്ടു ചിരി വരുന്നുണ്ട്........ പക്ഷെ ഇങ്ങേര് ചത്തു കിടക്കുകയല്ലേ, എങ്ങിനെ ചിരിക്കും? എന്നാലും ഇങ്ങേരുടെ ഒരു ഭാഗ്യം.........ആരേലും തല്ലിക്കൊല്ലുമെന്നു അറിയാമാരിരുന്നു, എന്നാല്‍ ചത്തു കഴിഞ്ഞ് ഇങ്ങനെ ഒക്കെ ഉണ്ടാകുമെന്ന് ആരു വിചാരിച്ചു, ഇയാള് ചത്തു കിടന്നാല്‍ ഒരാള് പോലും തിരിഞ്ഞു നോക്കുമെന്ന് സ്വപ്നത്തില്‍പ്പോലും കരുതിയിട്ടില്ല............ഇതാണെങ്കില്‍,.....ചത്തു കഴിഞ്ഞു മഹാനായ ആദ്യത്തെ കള്ളന്‍...........അപാര തലേവര തന്നെ. “ശ്ശ്ശ്ശ്സ്..........ചേച്ചീ” വിളി കേട്ട് തിരിഞ്ഞു നോക്കി, വടക്കേ വീട്ടിലെ സുനില്‍ ആണ്, പഠിക്കുന്ന കൊച്ചന്‍.......പാര്‍ട്ടിയുടെ എന്തോ കുണാണ്ടര്‍ ആണെന്ന് ഇന്നാള് പറഞ്ഞായിരുന്നു. ചോദ്യരൂപത്തില്‍ അവന്‍റെ മുഖത്തേക്കൊന്നു നോക്കി.........”ചേച്ചീ, ചിതയിലേക്ക് എടുക്കാന്‍ നേരമായി, അന്ത്യചുംബനം...........” അതു പറയുമ്പോള്‍ അവന്റെ ചുണ്ടുകളുടെ കോണില്‍ ഒരു ചിരി വിരിഞ്ഞത് എനിക്ക് വായിച്ചെടുക്കാമായിരുന്നു. ഇങ്ങേരുടെ സ്വഭാവം കാരണം ആദ്യമൊന്നും ഇവിടേയ്ക്ക് അടുക്കാതിരുന്നതാണ് സുനിലും. പിന്നെ എന്തോ ഒരു ആവശ്യം വന്നപ്പോള്‍ ഒന്ന് സഹായിക്കാന്‍ അവന്‍റെ അമ്മ നിര്‍ബന്ധിച്ചു പറഞ്ഞയച്ഛതാ അവനെ....... പിന്നെ ഇടയ്ക്കിടെ വരാന്‍ തുടങ്ങി, ഇടയ്ക്കെപ്പോഴോ വികാരങ്ങള്‍ക്ക് ചൂട് പിടിച്ച ഒരു സമയത്ത്............... ങ്ങാ, പിന്നെ ഇങ്ങേരില്ലാത്ത സമയത്തൊക്കെ പിള്ളേര്‍ക്ക് ഒരു മുട്ടായിപ്പോതീം ആയി വരാന്‍ അവനു ആരുടേയും അനുവാദം വേണ്ടായിരുന്നു, വരുന്നത് പിള്ളേരും ഇല്ലാത്ത സമയത്താണെന്ന് മാത്രം.........അല്ല, ഞാനും അതു ഇഷ്ടപ്പെട്ടിരുന്നു........ഇനി ഇപ്പോള്‍ അവനു ആരെയും പേടിക്കേണ്ടല്ലോ, അതാകാം ആ ചിരിയുടെ അര്‍ത്ഥം. ‘രാമന്‍ ചേട്ടന്‍റെ’ ചിത കത്തി തുടങ്ങിയപ്പോള്‍ അവിടെ കണ്ണ് നിറയാതിരുന്ന (കള്ളക്കണ്ണീര്‍ ആണെന്നറിയാം, എന്നാലും) ഒരേ ഒരാള്‍ ഞാന്‍ മാത്രമായിരുന്നിരുക്കും, ആള്‍ക്കാരുടെ നിലവിളി കേട്ടായിരിക്കും, അതു വരെ കരയാതിരുന്ന പിള്ളേരും കരഞ്ഞത്...... ഹോ, എല്ലാവരും പോയി...........ആശ്വാസമായി, എന്തൊരു ബഹളമായിരുന്നു “ചേച്ചീ.........” ഞാനും എന്നാല്‍ ഇറങ്ങുവാ. നാളെ ഇങ്ങോട്ട് കടക്കാം” സുനിലാണ്. “നിന്നേടാ ചോദിക്കട്ടെ..........ഇതൊക്കെ എന്താ, നാട്ടുകാര്‍ക്കൊക്കെ ഒന്നിച്ചു വട്ടായോ” “ങ്ങേ, എന്താ?” എന്‍റെ ചോദ്യം കേട്ട് അവ³ വാ പൊളിച്ചു. “അല്ല, തല്ലിക്കൊല്ലാന്‍ നടന്നിരുന്നവരെല്ലാം കൂടി തലേല്‍ പുഷ്പകിരീടം വച്ച് കൊടുക്കണമെങ്കില്‍ അതു പിന്നെ വട്ടല്ലാതെ.......?” “അതോ........ഹഹഹ” അവനു ചിരി. “ചേച്ചീ......അതു നമ്മുടെ പാര്‍ട്ടി ഓഫീസിനു മുന്‍പിലെ മതിലില്‍ ഉള്ള നേതാവിന്‍റെ പടത്തില്‍ ആരോ ചാണകം തേച്ചു, അതും മുഖത്ത് തന്നെ. അതിന്‍റെ പേരില്‍ രാവിലെ കവലേല്‍ പൊരിഞ്ഞ അടിയായിരുന്നു” “അതിനു വഴക്കെന്നു കേട്ടാല്‍ ഇയാള്‍ ആ വഴിക്കൂടെ പൊകില്ലായിരുന്നല്ലോ” “അതിനു രാമന്‍ ചേട്ടന്‍ എവിടെ വഴക്കിനു വന്നു........കള്ളും മോന്തിയേച്ചു പാര്‍ട്ടി ആഫീസിന്‍റെ തിണ്ണയില്‍ കിടന്നു ഉറങ്ങുവാരുന്നു. അടി നടന്നതൊന്നും അറിഞ്ഞില്ല.....ആരോ എടുത്തെറിഞ്ഞ കല്ല്‌ അങ്ങേരുടെ നെഞ്ചത്താ വീണത്‌, വഴക്കിനിടയില്‍ ആരും അതു ശ്രദ്ധിച്ചില്ല.......അവസാനം പൊക്കിയെടുത്തു ആശുപത്രിയില്‍ കൊണ്ടുപോയപ്പോഴേക്കും താമസിച്ചു പോയിരുന്നു” “എന്നാലും ഒരു പാര്‍ട്ടിയിലും ഇല്ലാത്ത..........” “അതോ, തെരഞ്ഞെടുപ്പു വരികയല്ലേ.........ഇത് മെമ്പറിന്റെ ബുദ്ധിയാ, പണ്ടെങ്ങാണ്ട് സമ്മേളനത്തിന് പോകാന്‍ ആള് തികയാതെ വന്നപ്പം കള്ളിന്റെ കാശും കൊടുത്തു രാമന്‍ ചേട്ടനെയും കൊണ്ടു പോയാരുന്നു, അന്ന് ചേട്ടന്‍റെ പേരില്‍ മെമ്പര്‍ ഒരു അംഗത്വവും എടുത്താരുന്നു. അതു വച്ച് മെമ്പര്‍ ഒരു കളി കളിച്ചതാ, തെരഞ്ഞെടുപ്പില്‍ ജയിക്കാന്‍.......” “ഭയങ്കരം തന്നെ.........” ഞാന്‍ ഓര്‍ത്തത്‌ അതായിരുന്നില്ല.......’നൈറ്റ്‌ ഡ്യൂട്ടി’യ്ക്ക് പോയ ആള് പതിവില്ലാതെ ഇന്നലെ രാത്രിയില്‍ തിരിച്ചു വന്നപ്പം ആദ്യം ഒന്ന് പേടിച്ചതാ........പിന്നെയാ കണ്ടത്, മുഖത്തും കൈയിലും എല്ലാം ചാണകം. “ആ പറമ്പില്‍ ഒന്ന് വീണെടീ........അടുത്തു കണ്ട മതിലേല്‍ കുറെ തൂത്തു കളഞ്ഞു, എന്നാലും ഇനീം ഉണ്ട് .......ഒരു നാറ്റോം, ഒന്ന് കുളിച്ചിട്ടു പോകാന്‍ വന്നതാ” “അതിനു മനുഷ്യനായാല്‍ വെളിവ് വേണം........” “നീ പോടീ --------- മോളെ, എന്‍റെ കാര്യം നോക്കാന്‍ എനിക്കറിയാം” അതും പറഞ്ഞു ഇറങ്ങിപ്പോയ പോക്കാ........വിതച്ചത് തന്നെ കൊയ്തു. “ഈ രക്തസാക്ഷി എന്ന് പറഞ്ഞാല്‍ എന്താ അമ്മേ” മാളുവിന്‍റെ ചോദ്യം കേട്ടാണ് ചിന്തയില്‍ നിന്നുണര്‍ന്നത്‌. “അതു ഈ മഹാന്മാരായ മനുഷ്യര്‍ മരിക്കുമ്പോള്‍ പറയുന്ന പേരാ മോളെ” അതിനു നമ്മുടെ അച്ഛന്‍ കള്ളനല്ലായിരുന്നോ...........?” പിള്ള മനസ്സില്‍ കള്ളം ഇല്ലെന്നല്ലേ..... “അച്ഛന്‍ രക്തസാക്ഷി ആയത് കൊണ്ട് നമുക്കിനി പട്ടിണി കിടക്കേണ്ടി വരില്ല, അല്ലെ അമ്മേ.........” കണ്ണന്‍റെ ചോദ്യം.........എന്ത് മറുപടി പറയും...............!!!!!****
