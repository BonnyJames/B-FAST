---
title: "ആരാധകവൃന്ദം ഹർഷാരവങ്ങളോടെ ഏറ്റെടുത്ത 'മൂർഖൻ' കാണാൻ ജയൻ ഉണ്ടായിരുന്നില്ല, കാലം അതിനനുവദിച്ചില്ല"
date: 2023-11-22T08:48:53
draft: false
categories: ["Society"]
tags: ['jayan', 'joshi', 'kochin haneefa', 'moorkhan', 'seema', 'sumalatha']
author: "Beaumaris"
---

ജോഷിയെ മലയാള സിനിമയിലെ മുൻ നിരക്കാരനാക്കുന്നതിൽ പ്രധാന പങ്കു വഹിച്ച ചിത്രമാണ് മൂർഖൻ. ജയന്റെ മരണത്തിന് ശേഷം, റിലീസായ ആദ്യ ജയൻ ചിത്രമായിരുന്നു മൂർഖൻ. 1978 - ൽ സുധീർ ടൈറ്റിൽ റോളിൽ അഭിനയിച്ച ടൈഗർ സലിം എന്ന ചിത്രത്തിലൂടെ അരങ്ങേറ്റം കുറിച്ച ജോഷിയുടെ ആദ്യ സൂപ്പർ ഹിറ്റ് ചിത്രം കൂടിയിരുന്നു മൂർഖൻ. ജയന്റെ ത്രസിപ്പിക്കുന്ന സംഘട്ടന രംഗങ്ങളാൽ സമൃദ്ധമായ മൂർഖനിൽ അത് വരെയുള്ള ചിത്രങ്ങളിൽ നിന്നും വ്യത്യസ്തമായ സാങ്കേതിക തികവ് പ്രേക്ഷകർക്ക് അനുഭവവേദ്യമായി. മലയാള സിനിമയിൽ ജോഷി തന്റെ സിംഹാസനം ഉറപ്പിക്കുകയായിരുന്നു. കഴിഞ്ഞ നാല് പതീറ്റാണ്ടുകളിലധികമായി ഇളക്കം തട്ടാത്ത സിംഹാസനം.

<img class="alignnone size-full wp-image-430619" src="https://cdn.boolokam.com/articles/2023/11/qddqdqdqq.jpg" alt="" width="600" height="338" />ആരിഫ എന്റർപ്രൈസിന്റെ ബാനറിൽ ഹസ്സൻ നിർമ്മാണവും സംവിധാനവും നിർവഹിച്ച ബെൻസ് വാസുവിൽ ഒരു സംഘട്ടന രംഗം ചിത്രീകരിച്ചത് ജോഷിയായിരുന്നു. ജോഷിയുടെ ചിത്രീകരണ മികവിൽ സംപ്രീതനായ ജയൻ, തന്റെ ഒരു ചിത്രം സംവിധാനം ചെയ്യാനുള്ള അവസരം ജോഷിക്ക് നൽകി. ടൈഗർ സലിമിന് ശേഷം കാര്യമായ അവസരങ്ങളൊന്നും ലഭിക്കാതിരുന്ന ജോഷിക്ക് ലഭിച്ച ലോട്ടറിയായിരുന്നു ജയന്റെ ഡേറ്റുകൾ.

ജയൻ ടൈറ്റിൽ റോളിൽ അഭിനയിച്ച ഏക ചിത്രമായ ബെൻസ് വാസുവിന്റെ പ്രൊഡക്ഷൻ ഹൗസായ ആരിഫ എന്റർപ്രൈസസ് തന്നെയാണ് മൂർഖനും നിർമ്മിച്ചത്. പാപ്പനംകോട് ലക്ഷ്മണൻ തിരക്കഥ രചിച്ച മൂർഖനിൽ ജയനെ കൂടാതെ സീമ, ബാലൻ കെ നായർ, പപ്പു ചെമ്പരത്തി ശോഭന, സത്താർ, സുമലത, കൊച്ചിൻ ഹനീഫ, പ്രതാപ് ചന്ദ്രൻ എന്നിവരും വേഷമിട്ടു. ജോഷിയുടെ ഭാഗ്യനായികയായ സുമലതയുടെ ആദ്യ മലയാള ചിത്രവും മൂർഖനായിരുന്നു.

https://youtu.be/BvfK0ixjibg

തന്റെ സഹോദരിയെ ബലാത്സംഗം ചെയ്തു കൊലപ്പെടുത്തിയവന്റെ കുടുംബത്തെ ഒന്നടങ്കം നശിപ്പിക്കാൻ നടക്കുന്ന വിനോദ് എന്ന യുവാവിന്റെ പകയുടെയും പ്രതികാരത്തിന്റെയും കഥയാണ് മൂർഖൻ. ജയന്റെ ആരാധകവൃന്ദം ഹർഷാരവങ്ങളോടെ ഏറ്റെടുത്ത മൂർഖൻ കാണാൻ ജയൻ ഉണ്ടാരുന്നില്ല. കാലം അതിനനുവദിച്ചില്ല എന്ന് പറയുന്നതാകും കൂടുതൽ ശരി.


![ആരാധകവൃന്ദം ഹർഷാരവങ്ങളോടെ ഏറ്റെടുത്ത 'മൂർഖൻ' കാണാൻ ജയൻ ഉണ്ടായിരുന്നില്ല, കാലം അതിനനുവദിച്ചില്ല](https://cdn.boolokam.com/articles/2023/11/qddqdqdqq.jpg)ജോഷിയെ മലയാള സിനിമയിലെ മുൻ നിരക്കാരനാക്കുന്നതിൽ പ്രധാന പങ്കു വഹിച്ച ചിത്രമാണ് മൂർഖൻ. ജയന്റെ മരണത്തിന് ശേഷം, റിലീസായ ആദ്യ ജയൻ ചിത്രമായിരുന്നു മൂർഖൻ. 1978 - ൽ സുധീർ ടൈറ്റിൽ റോളിൽ അഭിനയിച്ച ടൈഗർ സലിം എന്ന ചിത്രത്തിലൂടെ അരങ്ങേറ്റം കുറിച്ച ജോഷിയുടെ ആദ്യ സൂപ്പർ ഹിറ്റ് ചിത്രം കൂടിയിരുന്നു മൂർഖൻ. ജയന്റെ ത്രസിപ്പിക്കുന്ന സംഘട്ടന രംഗങ്ങളാൽ സമൃദ്ധമായ മൂർഖനിൽ അത് വരെയുള്ള ചിത്രങ്ങളിൽ നിന്നും വ്യത്യസ്തമായ സാങ്കേതിക തികവ് പ്രേക്ഷകർക്ക് അനുഭവവേദ്യമായി. മലയാള സിനിമയിൽ ജോഷി തന്റെ സിംഹാസനം ഉറപ്പിക്കുകയായിരുന്നു. കഴിഞ്ഞ നാല് പതീറ്റാണ്ടുകളിലധികമായി ഇളക്കം തട്ടാത്ത സിംഹാസനം. ആരിഫ എന്റർപ്രൈസിന്റെ ബാനറിൽ ഹസ്സൻ നിർമ്മാണവും സംവിധാനവും നിർവഹിച്ച ബെൻസ് വാസുവിൽ ഒരു സംഘട്ടന രംഗം ചിത്രീകരിച്ചത് ജോഷിയായിരുന്നു. ജോഷിയുടെ ചിത്രീകരണ മികവിൽ സംപ്രീതനായ ജയൻ, തന്റെ ഒരു ചിത്രം സംവിധാനം ചെയ്യാനുള്ള അവസരം ജോഷിക്ക് നൽകി. ടൈഗർ സലിമിന് ശേഷം കാര്യമായ അവസരങ്ങളൊന്നും ലഭിക്കാതിരുന്ന ജോഷിക്ക് ലഭിച്ച ലോട്ടറിയായിരുന്നു ജയന്റെ ഡേറ്റുകൾ. ജയൻ ടൈറ്റിൽ റോളിൽ അഭിനയിച്ച ഏക ചിത്രമായ ബെൻസ് വാസുവിന്റെ പ്രൊഡക്ഷൻ ഹൗസായ ആരിഫ എന്റർപ്രൈസസ് തന്നെയാണ് മൂർഖനും നിർമ്മിച്ചത്. പാപ്പനംകോട് ലക്ഷ്മണൻ തിരക്കഥ രചിച്ച മൂർഖനിൽ ജയനെ കൂടാതെ സീമ, ബാലൻ കെ നായർ, പപ്പു ചെമ്പരത്തി ശോഭന, സത്താർ, സുമലത, കൊച്ചിൻ ഹനീഫ, പ്രതാപ് ചന്ദ്രൻ എന്നിവരും വേഷമിട്ടു. ജോഷിയുടെ ഭാഗ്യനായികയായ സുമലതയുടെ ആദ്യ മലയാള ചിത്രവും മൂർഖനായിരുന്നു. https://youtu.be/BvfK0ixjibg തന്റെ സഹോദരിയെ ബലാത്സംഗം ചെയ്തു കൊലപ്പെടുത്തിയവന്റെ കുടുംബത്തെ ഒന്നടങ്കം നശിപ്പിക്കാൻ നടക്കുന്ന വിനോദ് എന്ന യുവാവിന്റെ പകയുടെയും പ്രതികാരത്തിന്റെയും കഥയാണ് മൂർഖൻ. ജയന്റെ ആരാധകവൃന്ദം ഹർഷാരവങ്ങളോടെ ഏറ്റെടുത്ത മൂർഖൻ കാണാൻ ജയൻ ഉണ്ടാരുന്നില്ല. കാലം അതിനനുവദിച്ചില്ല എന്ന് പറയുന്നതാകും കൂടുതൽ ശരി.
