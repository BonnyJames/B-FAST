---
title: "പാലം(കഥ) - രണ്‍ജിത്ത് തവനൂര്‍"
date: 2014-07-29T19:05:55
draft: false
categories: ["Society"]
tags: ["90's", 'malayalam short story']
author: "Beaumaris"
---

<img class="aligncenter size-full wp-image-167008" src="https://cdn.boolokam.com/articles/2014/07/Untitled-1192.jpg" alt="Untitled-1" width="650" height="340" />

'ക്ടിന്‍'
'ഒന്നാമത്തെ കാല്ക്കല്‍ മാത്രമുള്ളൂ ഇത്രേം വലിയ ശബ്ദം, മറ്റൊരു കാലിനുമില്ല ഇത്ര ശബ്ദം' പാലത്തിലൂടെ പോകുന്ന വാഹനങ്ങളെ നോക്കി അഭിയോടായി അപ്പു പറഞ്ഞു.
'ബ്രിട്ടീഷുകാര് ഉണ്ടാക്കിയതല്ലേ, അപ്പോ അതിന്റെ ഒരിത് ഉണ്ടാവാതിരിക്ക്യോ'
'കഴിഞ്ഞയാഴ്ച്ച ഇവടിരുന്നാ നമ്മടെ ചാത്തുട്ട്യേട്ടന്‍ മരിച്ചത്, അങ്ങേര് ഈ പാലത്തിന്റെ പണിക്കൊക്കെ കൂടീട്ടുള്ളയാളാ, മൂപ്പര് പറയണ കേക്കണം മോനേ... അത്രേം ഗംഭീരമായിരുന്നത്രേ പാലംപണി'

1943 മാണ്ട് ഒരു ജനുവരി മാസപ്രഭാതം

പുലര്‍മഞ്ഞ് പതിയെ മാഞ്ഞു തുടങ്ങിയിരുന്നു, സൂര്യകിരണങ്ങള്‍ മഞ്ഞിലൂടെ ഇലകളില്‍ തട്ടിത്തടഞ്ഞ് മണ്ണിലേക്കിറങ്ങി സുന്ദരമായ ഒരു ദിവസത്തിന് നാന്നികുറിച്ചു.

വെളുത്തമുണ്ടുടുത്ത് തോളില്‍ ഒരു വെള്ളതോര്‍ത്തുമുണ്ടുമിട്ട് കരിയിലകള്‍ നിറഞ്ഞ ഇടുങ്ങിയ ഇടവഴിയിലൂടെ കറുത്തിരുണ്ട ആറടിപൊക്കവും അതിനൊത്ത ശരീരവും രോമാവൃതമായ വിരിഞ്ഞനെഞ്ചുമുള്ള ആരോഗ്യദൃഡഗാത്രനായ അയാള്‍ മുകളിലേക്ക് കയറി വന്നു.

'എന്താ കോരാ ഇയിങ്ങനെ നോക്കണത്... ഇത് ഞാനാണ്ടാ തെയ്യന്‍'
'ആ.. തെയ്യാ ഇയ്യാരുന്നോ, ഈ ഇര്ട്ടത്ത് അന്നെ ഇനിക്കങ്ങട് പിടികിട്ടീല, കടവത്ത് ആരൊക്കണ്ട്'
'ആരു എത്തീട്ടില്ല, മ്മടെ താമീം ചേലനും കൂടി വലവലിക്കുന്നുണ്ട് വേറാരും ഇല്ല്യ, ന്നാ ശരി ഞാമ്പോട്ടെ... ഇന്നല്ലേ പാലം പണി തൊടങ്ങണത്'
'ന്നാ അങ്ങനാവട്ടെ'

'പൂഹോയ്....' ഉച്ചത്തില്‍ പൂക്കിക്കൊണ്ട് ചേലന്‍ ഇടവഴിയിലേക്കിറങ്ങി, കള്ളന്മാരും ഒടിയന്‍ മറഞ്ഞിറങ്ങിയവരുമെല്ലാം തിരിച്ച് പോകുന്ന സമയമാണ് അതുകൊണ്ട് സകലം പേടിയുള്ള ചേലന്‍ ഉച്ചത്തിലങ്ങനെ പൂക്കിക്കൊണ്ട് നടന്നുപോയി.

ഉമ്മറത്തിരുന്ന കിണ്ടിയിലെ വെള്ളമെടുത്ത് തെയ്യന്‍ കാലുകഴുകി. ചേട്ടന്‍ ചാത്തുകുട്ടി ഉമ്മറത്തിണ്ണയില്‍ ഇരുന്ന് പല്ലുതേക്കുന്നുണ്ട്.
'കടവത്തേക്ക് പോണ്ണ്ടാ, കോരന്‍ പോയിട്ട്ണ്ട്' ചാത്തുകുട്ടിയോടായി തെയ്യന്‍ പറഞ്ഞു.
'അമ്മാ.. എന്തെങ്കിലും തിന്നാന്‍ തരിന്‍, പോവാന്‍ നേരായി'

തെയ്യന്‍ കണ്ടന്റേയും കുറുംബയുടേയും രണ്ടാമത്തെ മകനാണ്. സല്‍സ്വഭാവിയും സ്‌നേഹമുള്ളവനും നല്ലൊരു കഠിനാധ്വാനിയും വീടിന്റെ പ്രധാന വരുമാനമാര്‍ഗ്ഗങ്ങളില്‍ ഒരാളുമാണ്. ബ്രിട്ടീഷുകാരുണ്ടാക്കുന്ന വലിയ പാലത്തിന്റെ പണിക്ക് പോകാനൊരുങ്ങുകയാണ് തെയ്യന്‍. നാട്ടുപണിക്ക് കിട്ടുതിനേക്കാള്‍ കൂടുതല്‍ കൂലിയുണ്ട് പാലംപണിക്ക് അതുകൊണ്ടുതന്നെ നാട്ടിലെ ഒരുവിധം ചെറുപ്പക്കാരെല്ലാം പാലംപണിക്ക് പോകാനൊരുങ്ങിയിട്ടുണ്ട്. കരിങ്കല്ലും സിമന്റും സാധനങ്ങളുമെല്ലാം മിനിഞ്ഞാന്ന് മുതലേ കൊണ്ടുവന്ന് തുടങ്ങിയിട്ടുണ്ട്. ഇക്കരെ വെള്ളം വറ്റാത്തതുകൊണ്ട് അക്കരെ നിന്നുമാണ് പണിതുടങ്ങുത്. ഇന്ന് ആദ്യത്തെ കാലിനുള്ള കുഴി പാലത്തിന്റെ എഞ്ചിനീയര്‍ റിച്ചാര്‍ഡ് നിക്‌സണ്‍ സായിപ്പ് മണലില്‍ കുഴിച്ച് ഉത്ഘാടനം ചെയ്യും അതിനുമുമ്പേ അവിടെത്താനാണ് തെയ്യന്‍ തിരക്കിട്ട് പോകാനൊരുങ്ങുന്നത്.

'അമ്മാ.. ഞാനവടെ വരൊന്ന് പോയിട്ട് വരാ, സായിപ്പും കൂട്ടരുമൊക്കെ വരുതിന് മുമ്പ് അക്കരെ എത്തണം' യാത്രപറഞ്ഞ് തെയ്യനിറങ്ങി.

പാലം പണി തുടങ്ങുന്നത് കാണാന്‍ അക്കരേയും ഇക്കരേയും ഒരു വന്‍ ജനക്കൂട്ടം നേരം പുലരുന്നതിനു മുമ്പേതന്നെ കൂടിയിരുന്നു. കടവത്ത് രണ്ട് തോണികള്‍ കടത്ത് നടത്തുന്നുണ്ട്. പുഴകടട് ഒരുപാട് ആളുകള്‍ അക്കരേക്ക് നടുപോയ്‌ക്കെണ്ടേയിരിക്കുന്നുണ്ട്.

8 മണിയോടുകൂടി സായിപ്പ് ഉത്ഘാടനം നിര്‍വഹിക്കാനെത്തി. ഉത്ഘാടനം ചെയ്യാനുള്ള തൂമ്പ തെയ്യന്റെ കയ്യില്‍ നിന്നുമാണ് സായിപ്പ് വാങ്ങിയത്, അതില്‍ തെയ്യന്‍ തെല്ലഭിമാനംകൊണ്ടു.

It is my great pleasure to welcome you....,
ഉത്ഘാടനം നിര്‍വ്വഹിച്ച ശേഷം സായിപ്പ് ഇംഗ്ലീഷില്‍ എന്തൊക്കെയോ പ്രസംഗിച്ചു. മുന്‍നിരയില്‍ നിന്ന തെയ്യന് ഒന്നും മനസ്സിലായില്ലെന്ന് മാത്രമല്ല തൂമ്പ തിരികെ കൊടുക്കുമ്പോള്‍ സായിപ്പ് തെയ്യന്റെ പുറത്ത് തട്ടിക്കൊണ്ട് ഇംഗ്ലീഷില്‍ വേറെന്തൊക്കെയോ പറഞ്ഞതിലൊന്നും തന്നെ തെയ്യന് ഒട്ടും മനസ്സിലായില്ല. സായിപ്പിന്റെ ഇളംമഞ്ഞ നിറമുള്ള പല്ലുകളിലേക്ക് നോക്കിക്കൊണ്ട് തെയ്യന്‍ ചിരിച്ചങ്ങനെ നിന്നുകൊടുത്തു. അങ്ങനെ പത്തു കാലുകളുള്ള പാലത്തിന്റെ ആദ്യത്തെകാലിന്റെ പണി ആരംഭിച്ചു.

പണി പുരോഗമിച്ചുകൊണ്ടേയിരുന്നു. ബണ്ട് കെട്ടി കുഴിയെടുത്ത് അതില്‍ കരിങ്കല്ലും കോണ്‍ക്രീറ്റും നിറച്ച് പടുത്തുയര്‍ത്തിക്കൊണ്ടു വരണം. പണിക്കാരില്‍ 85 ശതമാനവും ചെറുപ്പക്കാരായതിനാല്‍ പാലംപണി ഇരട്ടിവേഗത്തിലായിരുന്നു നടന്നിരുന്നത്.

പണിക്കാരെ നാലുവിഭാഗങ്ങളാക്കി തിരിച്ചിരുന്നു. നാലിലും ഏറ്റവും ചുറുചുറുക്കുള്ളയാളെ മേസ്തിരിയായും നിയമിച്ചിരുന്നു. തെയ്യന്റെ പണിക്കൂട്ടത്തില്‍ തെയ്യനായിരുന്നു മേസ്തിരി. എട്ടാമത്തെ കാലിന്റെ പണിയായപ്പോഴേക്കും മുകളില്‍ കോണ്‍ക്രീറ്റ് ചെയ്യുന്ന പണിയും ആരംഭിച്ചു.

ഇതിനിടയില്‍ നാട്ടുകാര്‍ക്കിടയില്‍ പലതരം സംസാരങ്ങളും സംശയങ്ങളും ഉടലെടുത്തു. അയ്യപ്പന്റെ ചായക്കടയില്‍ എപ്പോഴും പാലം പണിയുടെ നാട്ടുവാര്‍ത്തകള്‍ ആരെങ്കിലുമൊക്കെ പറയും. എന്നാല്‍ ഇന്നത്തെ പ്രധാനവിഷയം പാലം വന്നാല്‍ പിന്നെ പുഴയില്‍ വെള്ളം നില്‍ക്കുമോ എതായിരുന്നു. പാലം വന്നാല്‍ അത് നീരൊഴുക്കിനെ ബാധിച്ച് പാലത്തിന് മുമ്പിലും പിന്നിലും മണല്‍ കൂടിനിന്ന് പാലം നില്ക്കുന്ന പ്രദേശത്ത് വെള്ളം നില്ക്കാതെ ആ പ്രദേശമാകെ വരള്‍ച്ച വരും എന്ന് ഒരുകൂട്ടം ആളുകള്‍ ഭയപ്പെട്ടു. അത് പാലത്തിന്റെ സമീപവാസികളില്‍ ഭീതിയുളവാക്കി.

ഇങ്ങനെയൊക്കെയാണെങ്കിലും പാലം വരുന്നതില്‍ എല്ലാവര്‍ക്കും സന്തോഷമേ ഉണ്ടായിരുന്നുളളൂ, തോണിക്കാരന്‍ കുഞ്ഞിമൊയ്തീന്‍ മാത്രം പാലംപണിയെ മനസ്സറിഞ്ഞ് പ്രാകി. പാലം വന്നാല്‍ കടത്ത് നിലയ്ക്കും അത് കുഞ്ഞിമൊയ്തീനെ വല്ലാതെ അസ്വസ്തനാക്കി. പാലംപണി തുടങ്ങിയെ വിവരം ഇതിനോടകം ദേശാന്തരങ്ങള്‍ കടന്ന് വലിയൊരു വാര്‍ത്തയായി കഴിഞ്ഞിരുന്നു. അന്യദേശക്കാര്‍ പലരും പണിക്കായും പണികാണാനായും ദിവസേന എത്തിക്കൊണ്ടിരുന്നു. കടലകച്ചവടക്കാരും സംഭാരം വില്‍പനക്കാരും ചായക്കടക്കാരും തോര്‍ത്തുമുണ്ട് വില്പനക്കാരും പൊരിവില്‍പനക്കാരും അങ്ങനെ എല്ലാവരാലും പാലം വരുന്ന പ്രദേശത്താകെ ഒരു ഉത്സവചന്തയുടെ പ്രതീതി ഉളവാക്കി.

പത്താമത്തേയും അവസാനത്തേയും കാലിന്റെ പണി ആരംഭിച്ചു. ഇനിയും വെള്ളം കുറഞ്ഞിട്ടില്ലാത്ത, വളഞ്ഞു വരുന്ന പുഴയുടെ ഏറ്റവും ആഴമേറിയതും അപകടം പതിയിരിക്കുതുമായ സ്ഥലത്തായിരുന്നു അവസാന കാലിന്റെ സ്ഥാനം വന്നത്. ശക്തമായ അടിയൊഴുക്കുള്ള സ്ഥലം. ഒഴുക്കിന്റെ ശക്തി കാരണം കരിങ്കല്ലുകളും സിമന്റും ഉറയ്ക്കാതെ മൂന്നു തവണ പത്താമത്തെ കാലിന്റെ പണി മുടങ്ങി. എത്രശ്രമിച്ചിട്ടും കാല് ഉറയ്ക്കാത്ത ഒരവസ്ത ഉടലെടുത്തു. ഒടുവില്‍ പാലംപണി തല്ക്കാലത്തേക്ക് നിറുത്തിവയ്‌ക്കേണ്ട സ്ഥിതി ഉടലെടുത്തു. നാട്ടുകാര്‍ക്കും വിഷമമുണ്ടായിരുന്നു. ഇത്രയും കാലം പ്രതീക്ഷയോടെ എല്ലാവരും പണിടുത്തിട്ട് അവസാന കാല് ഉറയ്ക്കാതെ പാലം പണി ഉപേക്ഷിക്കുമോ എന്ന് എല്ലാവരും ഭയപ്പെട്ടു. ഇേന്നയ്ക്ക് അഞ്ചു ദിവസമായി പണി നിര്‍ത്തിവച്ചിട്ട്, അയ്യപ്പന്റെ ചായക്കടയില്‍ പാലത്തെക്കുറിച്ചുള്ള പ്രതീക്ഷകൈവിട്ട സംസാരങ്ങള്‍ ഉയര്‍ന്നുവന്നു. എന്നാല്‍ ഒരാള്‍ മാത്രം പണി മുടങ്ങിയതില്‍ സന്തുഷ്ടനായിരുന്നു. കടത്തുകാരന്‍ കുഞ്ഞിമൊയ്തീന്‍.

ഉറക്കെ ചിരിച്ചുകൊണ്ട് കുഞ്ഞിമൊയ്തീന്‍ പറഞ്ഞു,

'ഇങ്ങളീ കാണണമാതിര്യൊന്ന്വല്ല കാര്യങ്ങള്, അവടെ ഒരുമായിരി ഒയ്ക്കാണ്, എത്തിര കാലായിക്ക്ണ് ഞാ തൊയ പിടിക്ക്ണ് അവ്ട്ക്കങ്ങ്ട് എത്തുമ്പോ തോണിക്കൊരു കള്യാ, ഇന്ക്കറ്യാര് ഇത് ഇങ്ങേതലക്കല്ക്ക് എത്തുമ്പള്‍ത്തിനും പൊയ എല്ലാരേം ഒരു പാടം പടിപ്പിക്കുന്ന്' പാലം പണി മുടങ്ങിയതില്‍ കുഞ്ഞിമൊയ്തീന്‍ സന്തോഷം പറഞ്ഞറിയിക്കാന്‍ പറ്റാത്തതായിരുന്നു. ഗ്ലാസില്‍ ബാക്കിയുണ്ടായിരുന്ന പൊടിച്ചായ ശ്രദ്ധയോടെ ഊറ്റികുടിച്ച് ശബ്ദത്തോടെ ഗ്ലാസ് ബെഞ്ചില്‍ വച്ച് കുഞ്ഞിമൊയ്തീന്‍ പുറത്തിറങ്ങി.

പുഴയ്ക്ക് വിലങ്ങനെ ആ പത്ത് കാലുകള്‍ ബ്രഹ്മരക്ഷസ്സിനെപ്പോലെ ആകാശംമുട്ടെ തലയുയര്‍ത്തി നില്ക്കുന്നത് നോക്കി തെയ്യന്‍ നെടുവീര്‍പ്പിട്ടു. കണ്ണുകളടച്ച് നെഞ്ചില്‍ കൈവച്ച് ഉരുവിട്ടു

'ന്റെ ദേവ്യേ... ഇതിനിനി എന്താ ഒരു മാര്‍ഗ്ഗം...'

അന്ന് വൈകുന്നേരം വളരേ വേഗംതന്നെ ഇരുട്ട് പടര്‍ന്നുതുടങ്ങി, ചാത്തുകുട്ടി തന്റെ കറുത്ത ചുണ്ടുകള്‍ക്കിടയില്‍ ബീഡി തിരുകിക്കൊണ്ട് ആകാശത്തേക്ക് നോക്കി.
'ഉം, ഇന്ന് രാത്രി ഒരു മഴ പെയ്യാനുള്ള സാദ്ധ്യതയുണ്ടല്ലോ..., പൂത്തുനിക്കണ മാവിന്റേം പറങ്കിമാവിന്റേമൊക്കെ പൂവ് കൊഴിക്കാനുള്ള പെയ്യലാണ്' ചാത്തുകുട്ടി മനസ്സിലോര്‍ത്തു.

കാര്‍മേഘങ്ങള്‍ ഉരുണ്ട്കൂടിക്കൊണ്ടിരുന്നു. ഇടയിക്കിടെ മിന്നലുകള്‍ മേഘങ്ങള്‍ക്കിടയില്‍ ഒളിയമ്പുകളെറിയുന്നുണ്ടായിരുന്നു. തെയ്യനെ അന്വേഷിച്ച് മൂന്നു മേസ്തിരിമാരില്‍ ഒരാള്‍ വീട്ടിലേക്ക് വന്നു, തെയ്യനപ്പോള്‍ വീട്ടിലെത്തിയിട്ടുണ്ടായിരുന്നില്ല.

'തെയ്യന്‍ വന്നാല്‍ കടവത്തേക്ക് വരാന്‍ പറയണം, പത്താമത്തെ കാലിന് ദേവീകോപം ഉണ്ടത്രേ, ഇന്ന് ചില പ്രത്യേകപൂജകളുണ്ട് പൂജ കഴിഞ്ഞാല് നാളെമുതല് പണി തൊടങ്ങും'
എന്ന് പറഞ്ഞ് അയാള്‍ പോവുകയും ചെയ്തു. കുറച്ച് കഴിഞ്ഞ് മഴചാറിത്തുടങ്ങിയപ്പോള്‍ തെയ്യല്‍ വീട്ടിലെത്തി. കടവത്ത് നിന്ന് ആളുവ വിവരം ചാത്തുകുട്ടി തെയ്യനെ അറിയിക്കുകയും ചെയ്തു. തൊപ്പിക്കുടയെടുത്ത് തലയില്‍ വച്ച് കുറച്ച് ഓലക്കൊടിയെടുത്ത് ഒരു ചൂട്ടും കത്തിച്ച് തെയ്യന്‍ കടവത്തേക്ക് നടന്നു...,
ഇടവഴിലെ ചൂട്ടിന്റെ വെളിച്ചം മറയുന്നതു വരെ ചാത്തുകുട്ടി കണ്ണിമ വെട്ടാതെ തെയ്യന്റെ പോക്ക് നോക്കിയിരുന്നു.

കാതടപ്പിക്കു ശബ്ദത്തോടുകൂടിയ ഇടിയോടെ മഴ ചാറാന്‍ തൂടങ്ങി, മുറ്റത്തു നിന്നിരുന്ന മാവിലേക്ക് തെയ്യന്‍ തലയെത്തിച്ചൊന്നു നോക്കി. ആ രാത്രി മഴ തോരാതെ പെയ്തുകൊണ്ടേയിരുന്നു. 'പത്താംകാലിന്റെ പൂജ എന്തായോ എന്തോ..??' കൈതോലപ്പായയില്‍ കിടന്നുകൊണ്ട് തെയ്യന്‍ ആലോചിച്ചു.

അടുത്ത ദിവസം അയ്യപ്പന്റെ ചായക്കടയില്‍ പാലംപണിയുടെ സംസാരങ്ങള്‍ കൂടുതള്‍ ശക്തമായിരുന്നു, മാങ്ങാകച്ചവടം നടത്താന്‍ തെക്കൂന്ന് കൊല്ലംകൊല്ലം വരുന്ന കുഞ്ഞാലിയായിരുന്നു സംസാരത്തിന് തുടക്കമിട്ടത് 'അറിഞ്ഞില്ലെ പാലത്തിന്റെ പണി പിന്നേം തൊടങ്ങീക്ക്ണ്, പേയതിനേക്കാള്‍ ഉസിരിലാണ് പണി നടക്കണത്' ഇത് കേട്ടുകൊണ്ടാണ് ചാത്തുകുട്ടി ചായക്കടയിലേക്ക് കയറിയത്, കുഞ്ഞിമൊയ്തീന്‍ മങ്ങിയ മുഖത്തോടെ ഒരു മൂലയില്‍ ആവിപാറുന്ന ചായയുമായി ഇരിക്കുന്നുണ്ട് അയ്യപ്പന്‍ ചെറിയ ഒരു ചിരിയോടെ മുഖം വക്രിച്ച്‌കൊണ്ട് കുഞ്ഞിമൊയ്തീന്റെ ഇരിപ്പ് കുഞ്ഞാലിയ്ക്ക് കാണിച്ചുകൊടുത്തു.

കുഞ്ഞാലി മുഖത്തൊളിപ്പിച്ച ചിരിയോടെ കുഞ്ഞിമൊയ്തീനോടായി ചോദിച്ചു 'അല്ല മൊയ്തീനിക്ക ഇങ്ങളറിഞ്ഞീലെ, ഞമ്മടെ പാലം ണ്ടാക്കാന്‍ വന്ന സായിപ്പ് ഇന്നല്‍ത്തന്നെ ഇഗ്ലണ്ടില്‍ക്ക് പോയ കാര്യം, ഏ..'

ചായക്ക്‌ലാസില്‍ നിന്നും കണ്ണെടുക്കാതെ കുഞ്ഞിമൊയ്തീന്‍ പറഞ്ഞു 'ഞമ്മള് ആ കാര്യങ്ങളൊന്നും നോക്കലില്ല, ഞമ്മളും പെരക്കാരും ഇന്നനെ പെണ്ണ്ങ്ങള്‍ടെ പെരേക്ക് പോവാണ്, അവടെ കല്ലായിപൊയേല് അളിയന്‍ പണി തരപ്പെട്ത്തീട്ട്ണ്ട്, ഞിപ്പൊ ഞമ്മളിവ്‌ടെ നിന്നിട്ട് ഒരു കാര്യോം ഇല്ല്യല്ലോ..., ഞമ്മക്കറ്യണ പണി തൊയ പിടിക്കലാണ്, ഞമ്മടെ കിസ്മത്ത് ഇങ്ങനാവും.... ഇന്‍ സാ അല്ലാഹ്, വിധിയുണ്ടെങ്കി ഇഞ്ഞിം കാണാം...' കുഞ്ഞിമൊയ്തീന്‍ ചായക്കാശ് അയ്യപ്പന്റെ കയ്യില്‍ കൊടുത്തുകൊണ്ട് എല്ലാവരോടും ചിരിച്ചു തലയാട്ടികൊണ്ട് യാത്രപറഞ്ഞ് ഇറങ്ങി നടന്നു, കുഞ്ഞിമൊയ്തീന്റെ പോക്ക് നോക്കിക്കൊണ്ട് അയ്യപ്പന്‍ പറഞ്ഞു.. 'നല്ല മനുഷ്യനേരന്ന്, പാവം'...

കാര്‍ക്കിച്ച് തുപ്പിക്കൊണ്ട് താമി ചായക്കടയിലേക്ക് കയറി വന്നു, തൊട്ടു പിന്നാലെ ചേലനും, 'അറിഞ്ഞില്ലേ, ഇന്നലെ മ്മടെ പാലം പണിക്ക് വന്ന സായിപ്പ് മൂപ്പര്‍ടെ നാട്ടില്‍ക്ക് തിരിച്ച് പോയി, അയിനക്കാട്ടിലും രെസം മ്മടെ നാട്ടിന് മൂപ്പര്‍ക്ക് പിടിച്ച ആരോ ഒരാളെ കൂടെ കൂട്ടീട്ട്ണ്ടത്രേ..'

'അത്‌പ്പോ ജ്ജ്യെങ്ങനാ അറിഞ്ഞത്' കുഞ്ഞാലി സംശയം ചോദിച്ചു

'ഞങ്ങളിപ്പൊ വലവലിക്കാന്‍ പോയപ്പൊ പണിക്കാര് പറഞ്ഞറിഞ്ഞതാണന്നേ...' ചേലന്‍ മറുപടി കൊടുത്തു.

ചായകുടിച്ച് തീര്‍ത്ത് ചാത്തുക്കുട്ടി പണിക്കായി പാടത്തേക്ക് നടു......

പാലത്തിന്റെ പണി പുനരാരംഭിച്ച ശേഷം തെയ്യന്‍ വീട്ടിലേക്ക് വന്നിട്ടേയില്ല, പാലം പണി അത്ര ഗംഭീരമായിട്ടായിരുന്നു നടിരുന്നത് എന്നാലും ഒരു വിധപ്പെട്ട ആളുകളെല്ലാം സ്വന്തം വീട്ടില്‍ പലപ്പോഴും വന്നു പോകുന്നുണ്ടായിരുന്നു. നാലു മേസ്തിരിമാരില്‍ ഒരാളാണല്ലോ തെയ്യന്‍ അതുകൊണ്ടായിരിക്കും വരാന്‍ പറ്റാത്തത്, തിരക്കിലായിരിക്കും, എന്നാലും എന്നും അത്താഴത്തിന് ഇരിക്കാന്‍ കൈകഴുകുതിന് മുന്‍പ് ചാത്തുകുട്ടി ഇടവഴിയിലേക്ക് നോക്കും എവിടെ നിന്നെങ്കിലും ചൂട്ടു കത്തിച്ച് തെയ്യന്‍ വരുന്നുണ്ടോ എന്ന്. പലപ്പോഴും പലരും ചൂട്ടുമായി കടന്നുപോയപ്പോഴൊക്കെയും ചാത്തുകുട്ടി നോക്കിനില്‍ക്കും തെയ്യനാണെങ്കില്‍ ഒരുമിച്ച് കഴിക്കാം എന്നും വിചാരിച്ച്.

1953 ാമാണ്ട് ഒരു ഒക്ടോബര്‍ മാസം പാലത്തിന്റെ പണി പൂര്‍ത്തിയായി. മദ്രാസ് സ്റ്റേറ്റ് ഗവര്‍മെന്റ് നവംബര്‍ മാസം ഉത്ഘാടനവും തീരുമാനിച്ചു, പണിക്ക് വന്നവരെല്ലാം തിരിച്ച് വീടുകളിലെത്തി നാട്ടിലെങ്ങും പാലത്തിന്റെ ഗാംഭീര്യത്തെപറ്റി ആളുകള്‍ വാതോരാതെ സംസാരിച്ചു കൊണ്ടേയിരുന്നു. ഇതിനിടയില്‍ സായിപ്പിനോടൊപ്പം പോയത് തെയ്യനാണെും നാട്ടില്‍ ഒരുവാര്‍ത്ത പടര്‍ന്നിരുന്നു. ചാത്തുകുട്ടിയും അത് വിശ്വസിച്ചു. തെയ്യന്‍ സായിപ്പിന്റെ കൂടെ ഇംഗ്ലണ്ടിലേക്ക് പോയിട്ടുണ്ടായിരിക്കാം. ഉത്ഘാടനം കഴിഞ്ഞ് മാസങ്ങള്‍ കഴിഞ്ഞു... പാലത്തിലൂടെ ഗതാഗതം ആരംഭിച്ചു., കടവത്തും കവലയിലും ചായക്കടയിലുമെല്ലാം ചെന്നാല്‍ തെയ്യന്റെ വിവരങ്ങള്‍ ചാത്തുക്കുട്ടിയോട് ആളുകള്‍ ചോദിക്കും, പിന്നെ ഇംഗ്ലണ്ടില്‍ നിന്നും പണക്കാരനായി തിരിച്ചു വരുന്ന തെയ്യനെക്കുറിച്ച് കഥകള്‍ മെനഞ്ഞ് സംസാരിക്കും... തങ്ങളുടെ കഷ്ടപ്പാടുകള്‍ തീര്‍ക്കാന്‍ എന്നെങ്കിലും പണക്കാരനായി തിരിച്ചു വരുന്ന തെയ്യനെയും സ്വപ്‌നം കണ്ടുകൊണ്ട് ചാത്തുകുട്ടിി തിരിച്ച് വീട്ടിലേക്ക് നടക്കും...

കാലങ്ങള്‍ കഴിഞ്ഞു, ഇതിനിടയില്‍ മകനെ ഒരുനോക്ക് കാണാന്‍ കഴിയാത്ത മനോവിഷമത്തോടെ കണ്ടനും കുറുംബയും പോയ്മറഞ്ഞു, ആ ചെറിയ വീട്ടില്‍ ചാത്തുകുട്ടിയും ഭാര്യയും മക്കളും മാത്രമായി. തെയ്യനു വേണ്ടിയുള്ള ചാത്തുകുട്ടിയുടെ കാത്തിരിപ്പ് നീണ്ടുപോയിക്കൊണ്ടിരുന്നു. ഇതിനിടയിലായിരുന്നു ദേശങ്ങള്‍ കടന്ന് ആ വാര്‍ത്തയെത്തിയത്... പാലത്തിന്റെ പത്താമത്തെ കാല്‍ ഉറയ്ക്കാന്‍ വേണ്ടി മനുഷ്യകുരുതി നടത്തിയിട്ടുണ്ടത്രെ. ഈ വാര്‍ത്ത നാട്ടുകാര്‍ ഒരു ഞെട്ടലോടെയാണ് കേട്ടത്, ആരെയാണ് എന്നാര്‍ക്കും അറിയില്ലായിരുന്നു. അതിനുശേഷം ആരും ചാത്തുകുട്ടിയോട് തെയ്യനെപറ്റി ചോദിക്കാതായി.

ചാത്തുകുട്ടിക്കും പ്രായമേറെയായി... നടക്കണമെങ്കില്‍ ഒരു വടികൂടി കൂടെ കരുതണം. എന്നാലും ചാത്തുകുട്ടി പാലത്തിന്റെ അടുത്തുള്ള ആല്‍മരത്തണലില്‍ ചെന്നിരിക്കും. തെയ്യന്‍ വരികയാണെങ്കില്‍ വീട്ടിലേക്കുള്ള വഴിതെറ്റാതിരിക്കാന്‍, അത്താഴം കഴിക്കാനിരിക്കുതിനു മുമ്പേ വൃഥാ ഒരു നോട്ടം പായിക്കും ഇരുട്ടിലേക്ക്... തെയ്യന്റെ കാല്‌പെരുമാറ്റം കേള്‍ക്കുന്നുണ്ടോ എന്ന സംശയത്തോടെ...

അന്നും പതിവുപോലെ ആല്‍മരത്തണലിലിരുന്ന് പാലത്തിലേക്ക് നോക്കിയിരുന്നുകൊണ്ട് ചാത്തുകുട്ടിയും ജീവിതത്തോട് വിടപറഞ്ഞു... കാത്തിരുന്ന തന്റെ പ്രിയസഹോദരനെ ഇനിയൊരിക്കല്‍ക്കൂടി കാണണം എന്ന സാധിക്കാത്ത ആഗ്രഹത്തോടെ... തങ്ങളുടെ കഷ്ടപ്പാടുകള്‍ നിറഞ്ഞ ജീവിതത്തിലേക്ക് കോടീശ്വരനായി തന്റെ അനുജന്‍ കയറി വരുമെന്ന സ്വപ്‌നം സ്വപ്‌നമായിരുന്നെന്ന് മനസ്സിലാക്കാന്‍ കഴിയാതെ... ചാത്തുക്കുട്ടിയും യാത്രയായി.

'അപ്പൊ നീ പറയുത് ഈ കാണ്ണ കാലിന്റെ ചോട്ടില് ഒരാളുണ്ടെന്നാണോ....??' അപ്പുവിനോടായി അഭി ചോദിച്ചു.
കൂളിങ്ഗ്ലാസ് വെച്ച് ഫോട്ടോയ്ക്ക് പോസ് ചെയ്യുന്ന അഭിയുടെ ഫോട്ടോ മൊബൈലില്‍ പകര്‍ത്തിക്കൊണ്ട് അപ്പു പറഞ്ഞു.
'അങ്ങനെയാണ് എല്ലാവരും പറയുന്നത് സത്യമാണോ എന്നൊന്നും എനിക്കറിയില്ല, നേരം വൈകിയെടാ എന്നാ നമുക്ക് പോകാം...'
'ഉം.., പോവാം.. ഇരുട്ടായി തുടങ്ങീലെ...,'

പടവുകള്‍ കയറുന്ന അപ്പുവിന്റെ പിറകില്‍ നിന്ന് അഭി പാലത്തിന്റെ ഭീമാകാരമായ പത്താമത്തെ കാലിന്റെ അടിവശത്തേക്ക് ഒരു തവണ നോക്കി...

ഒരു നിമിഷനേരത്തേക്ക് അവന്റെ കണ്ണുകളില്‍ തെളിഞ്ഞു,

വിയര്‍ത്തു കുളിച്ച് വെളുത്തമുണ്ടുടുത്ത് പാലത്തിന്റെ കാല് താങ്ങി വിറയ്ക്കുന്ന ശരീരത്തോടു കൂടി നില്‍ക്കുന്ന കറുത്തിരുണ്ട ആറടിപൊക്കവും അതിനൊത്ത ശരീരവും വിരിഞ്ഞനെഞ്ചുമുള്ള ആരോഗ്യദൃഡഗാത്രനായ ഒരാള്‍.

&amp;nbsp;

&amp;nbsp;


![പാലം(കഥ) - രണ്‍ജിത്ത് തവനൂര്‍](https://cdn.boolokam.com/articles/2014/07/Untitled-1192.jpg)'ക്ടിന്‍' 'ഒന്നാമത്തെ കാല്ക്കല്‍ മാത്രമുള്ളൂ ഇത്രേം വലിയ ശബ്ദം, മറ്റൊരു കാലിനുമില്ല ഇത്ര ശബ്ദം' പാലത്തിലൂടെ പോകുന്ന വാഹനങ്ങളെ നോക്കി അഭിയോടായി അപ്പു പറഞ്ഞു. 'ബ്രിട്ടീഷുകാര് ഉണ്ടാക്കിയതല്ലേ, അപ്പോ അതിന്റെ ഒരിത് ഉണ്ടാവാതിരിക്ക്യോ' 'കഴിഞ്ഞയാഴ്ച്ച ഇവടിരുന്നാ നമ്മടെ ചാത്തുട്ട്യേട്ടന്‍ മരിച്ചത്, അങ്ങേര് ഈ പാലത്തിന്റെ പണിക്കൊക്കെ കൂടീട്ടുള്ളയാളാ, മൂപ്പര് പറയണ കേക്കണം മോനേ... അത്രേം ഗംഭീരമായിരുന്നത്രേ പാലംപണി' 1943 മാണ്ട് ഒരു ജനുവരി മാസപ്രഭാതം പുലര്‍മഞ്ഞ് പതിയെ മാഞ്ഞു തുടങ്ങിയിരുന്നു, സൂര്യകിരണങ്ങള്‍ മഞ്ഞിലൂടെ ഇലകളില്‍ തട്ടിത്തടഞ്ഞ് മണ്ണിലേക്കിറങ്ങി സുന്ദരമായ ഒരു ദിവസത്തിന് നാന്നികുറിച്ചു. വെളുത്തമുണ്ടുടുത്ത് തോളില്‍ ഒരു വെള്ളതോര്‍ത്തുമുണ്ടുമിട്ട് കരിയിലകള്‍ നിറഞ്ഞ ഇടുങ്ങിയ ഇടവഴിയിലൂടെ കറുത്തിരുണ്ട ആറടിപൊക്കവും അതിനൊത്ത ശരീരവും രോമാവൃതമായ വിരിഞ്ഞനെഞ്ചുമുള്ള ആരോഗ്യദൃഡഗാത്രനായ അയാള്‍ മുകളിലേക്ക് കയറി വന്നു. 'എന്താ കോരാ ഇയിങ്ങനെ നോക്കണത്... ഇത് ഞാനാണ്ടാ തെയ്യന്‍' 'ആ.. തെയ്യാ ഇയ്യാരുന്നോ, ഈ ഇര്ട്ടത്ത് അന്നെ ഇനിക്കങ്ങട് പിടികിട്ടീല, കടവത്ത് ആരൊക്കണ്ട്' 'ആരു എത്തീട്ടില്ല, മ്മടെ താമീം ചേലനും കൂടി വലവലിക്കുന്നുണ്ട് വേറാരും ഇല്ല്യ, ന്നാ ശരി ഞാമ്പോട്ടെ... ഇന്നല്ലേ പാലം പണി തൊടങ്ങണത്' 'ന്നാ അങ്ങനാവട്ടെ' 'പൂഹോയ്....' ഉച്ചത്തില്‍ പൂക്കിക്കൊണ്ട് ചേലന്‍ ഇടവഴിയിലേക്കിറങ്ങി, കള്ളന്മാരും ഒടിയന്‍ മറഞ്ഞിറങ്ങിയവരുമെല്ലാം തിരിച്ച് പോകുന്ന സമയമാണ് അതുകൊണ്ട് സകലം പേടിയുള്ള ചേലന്‍ ഉച്ചത്തിലങ്ങനെ പൂക്കിക്കൊണ്ട് നടന്നുപോയി. ഉമ്മറത്തിരുന്ന കിണ്ടിയിലെ വെള്ളമെടുത്ത് തെയ്യന്‍ കാലുകഴുകി. ചേട്ടന്‍ ചാത്തുകുട്ടി ഉമ്മറത്തിണ്ണയില്‍ ഇരുന്ന് പല്ലുതേക്കുന്നുണ്ട്. 'കടവത്തേക്ക് പോണ്ണ്ടാ, കോരന്‍ പോയിട്ട്ണ്ട്' ചാത്തുകുട്ടിയോടായി തെയ്യന്‍ പറഞ്ഞു. 'അമ്മാ.. എന്തെങ്കിലും തിന്നാന്‍ തരിന്‍, പോവാന്‍ നേരായി' തെയ്യന്‍ കണ്ടന്റേയും കുറുംബയുടേയും രണ്ടാമത്തെ മകനാണ്. സല്‍സ്വഭാവിയും സ്‌നേഹമുള്ളവനും നല്ലൊരു കഠിനാധ്വാനിയും വീടിന്റെ പ്രധാന വരുമാനമാര്‍ഗ്ഗങ്ങളില്‍ ഒരാളുമാണ്. ബ്രിട്ടീഷുകാരുണ്ടാക്കുന്ന വലിയ പാലത്തിന്റെ പണിക്ക് പോകാനൊരുങ്ങുകയാണ് തെയ്യന്‍. നാട്ടുപണിക്ക് കിട്ടുതിനേക്കാള്‍ കൂടുതല്‍ കൂലിയുണ്ട് പാലംപണിക്ക് അതുകൊണ്ടുതന്നെ നാട്ടിലെ ഒരുവിധം ചെറുപ്പക്കാരെല്ലാം പാലംപണിക്ക് പോകാനൊരുങ്ങിയിട്ടുണ്ട്. കരിങ്കല്ലും സിമന്റും സാധനങ്ങളുമെല്ലാം മിനിഞ്ഞാന്ന് മുതലേ കൊണ്ടുവന്ന് തുടങ്ങിയിട്ടുണ്ട്. ഇക്കരെ വെള്ളം വറ്റാത്തതുകൊണ്ട് അക്കരെ നിന്നുമാണ് പണിതുടങ്ങുത്. ഇന്ന് ആദ്യത്തെ കാലിനുള്ള കുഴി പാലത്തിന്റെ എഞ്ചിനീയര്‍ റിച്ചാര്‍ഡ് നിക്‌സണ്‍ സായിപ്പ് മണലില്‍ കുഴിച്ച് ഉത്ഘാടനം ചെയ്യും അതിനുമുമ്പേ അവിടെത്താനാണ് തെയ്യന്‍ തിരക്കിട്ട് പോകാനൊരുങ്ങുന്നത്. 'അമ്മാ.. ഞാനവടെ വരൊന്ന് പോയിട്ട് വരാ, സായിപ്പും കൂട്ടരുമൊക്കെ വരുതിന് മുമ്പ് അക്കരെ എത്തണം' യാത്രപറഞ്ഞ് തെയ്യനിറങ്ങി. പാലം പണി തുടങ്ങുന്നത് കാണാന്‍ അക്കരേയും ഇക്കരേയും ഒരു വന്‍ ജനക്കൂട്ടം നേരം പുലരുന്നതിനു മുമ്പേതന്നെ കൂടിയിരുന്നു. കടവത്ത് രണ്ട് തോണികള്‍ കടത്ത് നടത്തുന്നുണ്ട്. പുഴകടട് ഒരുപാട് ആളുകള്‍ അക്കരേക്ക് നടുപോയ്‌ക്കെണ്ടേയിരിക്കുന്നുണ്ട്. 8 മണിയോടുകൂടി സായിപ്പ് ഉത്ഘാടനം നിര്‍വഹിക്കാനെത്തി. ഉത്ഘാടനം ചെയ്യാനുള്ള തൂമ്പ തെയ്യന്റെ കയ്യില്‍ നിന്നുമാണ് സായിപ്പ് വാങ്ങിയത്, അതില്‍ തെയ്യന്‍ തെല്ലഭിമാനംകൊണ്ടു. It is my great pleasure to welcome you...., ഉത്ഘാടനം നിര്‍വ്വഹിച്ച ശേഷം സായിപ്പ് ഇംഗ്ലീഷില്‍ എന്തൊക്കെയോ പ്രസംഗിച്ചു. മുന്‍നിരയില്‍ നിന്ന തെയ്യന് ഒന്നും മനസ്സിലായില്ലെന്ന് മാത്രമല്ല തൂമ്പ തിരികെ കൊടുക്കുമ്പോള്‍ സായിപ്പ് തെയ്യന്റെ പുറത്ത് തട്ടിക്കൊണ്ട് ഇംഗ്ലീഷില്‍ വേറെന്തൊക്കെയോ പറഞ്ഞതിലൊന്നും തന്നെ തെയ്യന് ഒട്ടും മനസ്സിലായില്ല. സായിപ്പിന്റെ ഇളംമഞ്ഞ നിറമുള്ള പല്ലുകളിലേക്ക് നോക്കിക്കൊണ്ട് തെയ്യന്‍ ചിരിച്ചങ്ങനെ നിന്നുകൊടുത്തു. അങ്ങനെ പത്തു കാലുകളുള്ള പാലത്തിന്റെ ആദ്യത്തെകാലിന്റെ പണി ആരംഭിച്ചു. പണി പുരോഗമിച്ചുകൊണ്ടേയിരുന്നു. ബണ്ട് കെട്ടി കുഴിയെടുത്ത് അതില്‍ കരിങ്കല്ലും കോണ്‍ക്രീറ്റും നിറച്ച് പടുത്തുയര്‍ത്തിക്കൊണ്ടു വരണം. പണിക്കാരില്‍ 85 ശതമാനവും ചെറുപ്പക്കാരായതിനാല്‍ പാലംപണി ഇരട്ടിവേഗത്തിലായിരുന്നു നടന്നിരുന്നത്. പണിക്കാരെ നാലുവിഭാഗങ്ങളാക്കി തിരിച്ചിരുന്നു. നാലിലും ഏറ്റവും ചുറുചുറുക്കുള്ളയാളെ മേസ്തിരിയായും നിയമിച്ചിരുന്നു. തെയ്യന്റെ പണിക്കൂട്ടത്തില്‍ തെയ്യനായിരുന്നു മേസ്തിരി. എട്ടാമത്തെ കാലിന്റെ പണിയായപ്പോഴേക്കും മുകളില്‍ കോണ്‍ക്രീറ്റ് ചെയ്യുന്ന പണിയും ആരംഭിച്ചു. ഇതിനിടയില്‍ നാട്ടുകാര്‍ക്കിടയില്‍ പലതരം സംസാരങ്ങളും സംശയങ്ങളും ഉടലെടുത്തു. അയ്യപ്പന്റെ ചായക്കടയില്‍ എപ്പോഴും പാലം പണിയുടെ നാട്ടുവാര്‍ത്തകള്‍ ആരെങ്കിലുമൊക്കെ പറയും. എന്നാല്‍ ഇന്നത്തെ പ്രധാനവിഷയം പാലം വന്നാല്‍ പിന്നെ പുഴയില്‍ വെള്ളം നില്‍ക്കുമോ എതായിരുന്നു. പാലം വന്നാല്‍ അത് നീരൊഴുക്കിനെ ബാധിച്ച് പാലത്തിന് മുമ്പിലും പിന്നിലും മണല്‍ കൂടിനിന്ന് പാലം നില്ക്കുന്ന പ്രദേശത്ത് വെള്ളം നില്ക്കാതെ ആ പ്രദേശമാകെ വരള്‍ച്ച വരും എന്ന് ഒരുകൂട്ടം ആളുകള്‍ ഭയപ്പെട്ടു. അത് പാലത്തിന്റെ സമീപവാസികളില്‍ ഭീതിയുളവാക്കി. ഇങ്ങനെയൊക്കെയാണെങ്കിലും പാലം വരുന്നതില്‍ എല്ലാവര്‍ക്കും സന്തോഷമേ ഉണ്ടായിരുന്നുളളൂ, തോണിക്കാരന്‍ കുഞ്ഞിമൊയ്തീന്‍ മാത്രം പാലംപണിയെ മനസ്സറിഞ്ഞ് പ്രാകി. പാലം വന്നാല്‍ കടത്ത് നിലയ്ക്കും അത് കുഞ്ഞിമൊയ്തീനെ വല്ലാതെ അസ്വസ്തനാക്കി. പാലംപണി തുടങ്ങിയെ വിവരം ഇതിനോടകം ദേശാന്തരങ്ങള്‍ കടന്ന് വലിയൊരു വാര്‍ത്തയായി കഴിഞ്ഞിരുന്നു. അന്യദേശക്കാര്‍ പലരും പണിക്കായും പണികാണാനായും ദിവസേന എത്തിക്കൊണ്ടിരുന്നു. കടലകച്ചവടക്കാരും സംഭാരം വില്‍പനക്കാരും ചായക്കടക്കാരും തോര്‍ത്തുമുണ്ട് വില്പനക്കാരും പൊരിവില്‍പനക്കാരും അങ്ങനെ എല്ലാവരാലും പാലം വരുന്ന പ്രദേശത്താകെ ഒരു ഉത്സവചന്തയുടെ പ്രതീതി ഉളവാക്കി. പത്താമത്തേയും അവസാനത്തേയും കാലിന്റെ പണി ആരംഭിച്ചു. ഇനിയും വെള്ളം കുറഞ്ഞിട്ടില്ലാത്ത, വളഞ്ഞു വരുന്ന പുഴയുടെ ഏറ്റവും ആഴമേറിയതും അപകടം പതിയിരിക്കുതുമായ സ്ഥലത്തായിരുന്നു അവസാന കാലിന്റെ സ്ഥാനം വന്നത്. ശക്തമായ അടിയൊഴുക്കുള്ള സ്ഥലം. ഒഴുക്കിന്റെ ശക്തി കാരണം കരിങ്കല്ലുകളും സിമന്റും ഉറയ്ക്കാതെ മൂന്നു തവണ പത്താമത്തെ കാലിന്റെ പണി മുടങ്ങി. എത്രശ്രമിച്ചിട്ടും കാല് ഉറയ്ക്കാത്ത ഒരവസ്ത ഉടലെടുത്തു. ഒടുവില്‍ പാലംപണി തല്ക്കാലത്തേക്ക് നിറുത്തിവയ്‌ക്കേണ്ട സ്ഥിതി ഉടലെടുത്തു. നാട്ടുകാര്‍ക്കും വിഷമമുണ്ടായിരുന്നു. ഇത്രയും കാലം പ്രതീക്ഷയോടെ എല്ലാവരും പണിടുത്തിട്ട് അവസാന കാല് ഉറയ്ക്കാതെ പാലം പണി ഉപേക്ഷിക്കുമോ എന്ന് എല്ലാവരും ഭയപ്പെട്ടു. ഇേന്നയ്ക്ക് അഞ്ചു ദിവസമായി പണി നിര്‍ത്തിവച്ചിട്ട്, അയ്യപ്പന്റെ ചായക്കടയില്‍ പാലത്തെക്കുറിച്ചുള്ള പ്രതീക്ഷകൈവിട്ട സംസാരങ്ങള്‍ ഉയര്‍ന്നുവന്നു. എന്നാല്‍ ഒരാള്‍ മാത്രം പണി മുടങ്ങിയതില്‍ സന്തുഷ്ടനായിരുന്നു. കടത്തുകാരന്‍ കുഞ്ഞിമൊയ്തീന്‍. ഉറക്കെ ചിരിച്ചുകൊണ്ട് കുഞ്ഞിമൊയ്തീന്‍ പറഞ്ഞു, 'ഇങ്ങളീ കാണണമാതിര്യൊന്ന്വല്ല കാര്യങ്ങള്, അവടെ ഒരുമായിരി ഒയ്ക്കാണ്, എത്തിര കാലായിക്ക്ണ് ഞാ തൊയ പിടിക്ക്ണ് അവ്ട്ക്കങ്ങ്ട് എത്തുമ്പോ തോണിക്കൊരു കള്യാ, ഇന്ക്കറ്യാര് ഇത് ഇങ്ങേതലക്കല്ക്ക് എത്തുമ്പള്‍ത്തിനും പൊയ എല്ലാരേം ഒരു പാടം പടിപ്പിക്കുന്ന്' പാലം പണി മുടങ്ങിയതില്‍ കുഞ്ഞിമൊയ്തീന്‍ സന്തോഷം പറഞ്ഞറിയിക്കാന്‍ പറ്റാത്തതായിരുന്നു. ഗ്ലാസില്‍ ബാക്കിയുണ്ടായിരുന്ന പൊടിച്ചായ ശ്രദ്ധയോടെ ഊറ്റികുടിച്ച് ശബ്ദത്തോടെ ഗ്ലാസ് ബെഞ്ചില്‍ വച്ച് കുഞ്ഞിമൊയ്തീന്‍ പുറത്തിറങ്ങി. പുഴയ്ക്ക് വിലങ്ങനെ ആ പത്ത് കാലുകള്‍ ബ്രഹ്മരക്ഷസ്സിനെപ്പോലെ ആകാശംമുട്ടെ തലയുയര്‍ത്തി നില്ക്കുന്നത് നോക്കി തെയ്യന്‍ നെടുവീര്‍പ്പിട്ടു. കണ്ണുകളടച്ച് നെഞ്ചില്‍ കൈവച്ച് ഉരുവിട്ടു 'ന്റെ ദേവ്യേ... ഇതിനിനി എന്താ ഒരു മാര്‍ഗ്ഗം...' അന്ന് വൈകുന്നേരം വളരേ വേഗംതന്നെ ഇരുട്ട് പടര്‍ന്നുതുടങ്ങി, ചാത്തുകുട്ടി തന്റെ കറുത്ത ചുണ്ടുകള്‍ക്കിടയില്‍ ബീഡി തിരുകിക്കൊണ്ട് ആകാശത്തേക്ക് നോക്കി. 'ഉം, ഇന്ന് രാത്രി ഒരു മഴ പെയ്യാനുള്ള സാദ്ധ്യതയുണ്ടല്ലോ..., പൂത്തുനിക്കണ മാവിന്റേം പറങ്കിമാവിന്റേമൊക്കെ പൂവ് കൊഴിക്കാനുള്ള പെയ്യലാണ്' ചാത്തുകുട്ടി മനസ്സിലോര്‍ത്തു. കാര്‍മേഘങ്ങള്‍ ഉരുണ്ട്കൂടിക്കൊണ്ടിരുന്നു. ഇടയിക്കിടെ മിന്നലുകള്‍ മേഘങ്ങള്‍ക്കിടയില്‍ ഒളിയമ്പുകളെറിയുന്നുണ്ടായിരുന്നു. തെയ്യനെ അന്വേഷിച്ച് മൂന്നു മേസ്തിരിമാരില്‍ ഒരാള്‍ വീട്ടിലേക്ക് വന്നു, തെയ്യനപ്പോള്‍ വീട്ടിലെത്തിയിട്ടുണ്ടായിരുന്നില്ല. 'തെയ്യന്‍ വന്നാല്‍ കടവത്തേക്ക് വരാന്‍ പറയണം, പത്താമത്തെ കാലിന് ദേവീകോപം ഉണ്ടത്രേ, ഇന്ന് ചില പ്രത്യേകപൂജകളുണ്ട് പൂജ കഴിഞ്ഞാല് നാളെമുതല് പണി തൊടങ്ങും' എന്ന് പറഞ്ഞ് അയാള്‍ പോവുകയും ചെയ്തു. കുറച്ച് കഴിഞ്ഞ് മഴചാറിത്തുടങ്ങിയപ്പോള്‍ തെയ്യല്‍ വീട്ടിലെത്തി. കടവത്ത് നിന്ന് ആളുവ വിവരം ചാത്തുകുട്ടി തെയ്യനെ അറിയിക്കുകയും ചെയ്തു. തൊപ്പിക്കുടയെടുത്ത് തലയില്‍ വച്ച് കുറച്ച് ഓലക്കൊടിയെടുത്ത് ഒരു ചൂട്ടും കത്തിച്ച് തെയ്യന്‍ കടവത്തേക്ക് നടന്നു..., ഇടവഴിലെ ചൂട്ടിന്റെ വെളിച്ചം മറയുന്നതു വരെ ചാത്തുകുട്ടി കണ്ണിമ വെട്ടാതെ തെയ്യന്റെ പോക്ക് നോക്കിയിരുന്നു. കാതടപ്പിക്കു ശബ്ദത്തോടുകൂടിയ ഇടിയോടെ മഴ ചാറാന്‍ തൂടങ്ങി, മുറ്റത്തു നിന്നിരുന്ന മാവിലേക്ക് തെയ്യന്‍ തലയെത്തിച്ചൊന്നു നോക്കി. ആ രാത്രി മഴ തോരാതെ പെയ്തുകൊണ്ടേയിരുന്നു. 'പത്താംകാലിന്റെ പൂജ എന്തായോ എന്തോ..??' കൈതോലപ്പായയില്‍ കിടന്നുകൊണ്ട് തെയ്യന്‍ ആലോചിച്ചു. അടുത്ത ദിവസം അയ്യപ്പന്റെ ചായക്കടയില്‍ പാലംപണിയുടെ സംസാരങ്ങള്‍ കൂടുതള്‍ ശക്തമായിരുന്നു, മാങ്ങാകച്ചവടം നടത്താന്‍ തെക്കൂന്ന് കൊല്ലംകൊല്ലം വരുന്ന കുഞ്ഞാലിയായിരുന്നു സംസാരത്തിന് തുടക്കമിട്ടത് 'അറിഞ്ഞില്ലെ പാലത്തിന്റെ പണി പിന്നേം തൊടങ്ങീക്ക്ണ്, പേയതിനേക്കാള്‍ ഉസിരിലാണ് പണി നടക്കണത്' ഇത് കേട്ടുകൊണ്ടാണ് ചാത്തുകുട്ടി ചായക്കടയിലേക്ക് കയറിയത്, കുഞ്ഞിമൊയ്തീന്‍ മങ്ങിയ മുഖത്തോടെ ഒരു മൂലയില്‍ ആവിപാറുന്ന ചായയുമായി ഇരിക്കുന്നുണ്ട് അയ്യപ്പന്‍ ചെറിയ ഒരു ചിരിയോടെ മുഖം വക്രിച്ച്‌കൊണ്ട് കുഞ്ഞിമൊയ്തീന്റെ ഇരിപ്പ് കുഞ്ഞാലിയ്ക്ക് കാണിച്ചുകൊടുത്തു. കുഞ്ഞാലി മുഖത്തൊളിപ്പിച്ച ചിരിയോടെ കുഞ്ഞിമൊയ്തീനോടായി ചോദിച്ചു 'അല്ല മൊയ്തീനിക്ക ഇങ്ങളറിഞ്ഞീലെ, ഞമ്മടെ പാലം ണ്ടാക്കാന്‍ വന്ന സായിപ്പ് ഇന്നല്‍ത്തന്നെ ഇഗ്ലണ്ടില്‍ക്ക് പോയ കാര്യം, ഏ..' ചായക്ക്‌ലാസില്‍ നിന്നും കണ്ണെടുക്കാതെ കുഞ്ഞിമൊയ്തീന്‍ പറഞ്ഞു 'ഞമ്മള് ആ കാര്യങ്ങളൊന്നും നോക്കലില്ല, ഞമ്മളും പെരക്കാരും ഇന്നനെ പെണ്ണ്ങ്ങള്‍ടെ പെരേക്ക് പോവാണ്, അവടെ കല്ലായിപൊയേല് അളിയന്‍ പണി തരപ്പെട്ത്തീട്ട്ണ്ട്, ഞിപ്പൊ ഞമ്മളിവ്‌ടെ നിന്നിട്ട് ഒരു കാര്യോം ഇല്ല്യല്ലോ..., ഞമ്മക്കറ്യണ പണി തൊയ പിടിക്കലാണ്, ഞമ്മടെ കിസ്മത്ത് ഇങ്ങനാവും.... ഇന്‍ സാ അല്ലാഹ്, വിധിയുണ്ടെങ്കി ഇഞ്ഞിം കാണാം...' കുഞ്ഞിമൊയ്തീന്‍ ചായക്കാശ് അയ്യപ്പന്റെ കയ്യില്‍ കൊടുത്തുകൊണ്ട് എല്ലാവരോടും ചിരിച്ചു തലയാട്ടികൊണ്ട് യാത്രപറഞ്ഞ് ഇറങ്ങി നടന്നു, കുഞ്ഞിമൊയ്തീന്റെ പോക്ക് നോക്കിക്കൊണ്ട് അയ്യപ്പന്‍ പറഞ്ഞു.. 'നല്ല മനുഷ്യനേരന്ന്, പാവം'... കാര്‍ക്കിച്ച് തുപ്പിക്കൊണ്ട് താമി ചായക്കടയിലേക്ക് കയറി വന്നു, തൊട്ടു പിന്നാലെ ചേലനും, 'അറിഞ്ഞില്ലേ, ഇന്നലെ മ്മടെ പാലം പണിക്ക് വന്ന സായിപ്പ് മൂപ്പര്‍ടെ നാട്ടില്‍ക്ക് തിരിച്ച് പോയി, അയിനക്കാട്ടിലും രെസം മ്മടെ നാട്ടിന് മൂപ്പര്‍ക്ക് പിടിച്ച ആരോ ഒരാളെ കൂടെ കൂട്ടീട്ട്ണ്ടത്രേ..' 'അത്‌പ്പോ ജ്ജ്യെങ്ങനാ അറിഞ്ഞത്' കുഞ്ഞാലി സംശയം ചോദിച്ചു 'ഞങ്ങളിപ്പൊ വലവലിക്കാന്‍ പോയപ്പൊ പണിക്കാര് പറഞ്ഞറിഞ്ഞതാണന്നേ...' ചേലന്‍ മറുപടി കൊടുത്തു. ചായകുടിച്ച് തീര്‍ത്ത് ചാത്തുക്കുട്ടി പണിക്കായി പാടത്തേക്ക് നടു...... പാലത്തിന്റെ പണി പുനരാരംഭിച്ച ശേഷം തെയ്യന്‍ വീട്ടിലേക്ക് വന്നിട്ടേയില്ല, പാലം പണി അത്ര ഗംഭീരമായിട്ടായിരുന്നു നടിരുന്നത് എന്നാലും ഒരു വിധപ്പെട്ട ആളുകളെല്ലാം സ്വന്തം വീട്ടില്‍ പലപ്പോഴും വന്നു പോകുന്നുണ്ടായിരുന്നു. നാലു മേസ്തിരിമാരില്‍ ഒരാളാണല്ലോ തെയ്യന്‍ അതുകൊണ്ടായിരിക്കും വരാന്‍ പറ്റാത്തത്, തിരക്കിലായിരിക്കും, എന്നാലും എന്നും അത്താഴത്തിന് ഇരിക്കാന്‍ കൈകഴുകുതിന് മുന്‍പ് ചാത്തുകുട്ടി ഇടവഴിയിലേക്ക് നോക്കും എവിടെ നിന്നെങ്കിലും ചൂട്ടു കത്തിച്ച് തെയ്യന്‍ വരുന്നുണ്ടോ എന്ന്. പലപ്പോഴും പലരും ചൂട്ടുമായി കടന്നുപോയപ്പോഴൊക്കെയും ചാത്തുകുട്ടി നോക്കിനില്‍ക്കും തെയ്യനാണെങ്കില്‍ ഒരുമിച്ച് കഴിക്കാം എന്നും വിചാരിച്ച്. 1953 ാമാണ്ട് ഒരു ഒക്ടോബര്‍ മാസം പാലത്തിന്റെ പണി പൂര്‍ത്തിയായി. മദ്രാസ് സ്റ്റേറ്റ് ഗവര്‍മെന്റ് നവംബര്‍ മാസം ഉത്ഘാടനവും തീരുമാനിച്ചു, പണിക്ക് വന്നവരെല്ലാം തിരിച്ച് വീടുകളിലെത്തി നാട്ടിലെങ്ങും പാലത്തിന്റെ ഗാംഭീര്യത്തെപറ്റി ആളുകള്‍ വാതോരാതെ സംസാരിച്ചു കൊണ്ടേയിരുന്നു. ഇതിനിടയില്‍ സായിപ്പിനോടൊപ്പം പോയത് തെയ്യനാണെും നാട്ടില്‍ ഒരുവാര്‍ത്ത പടര്‍ന്നിരുന്നു. ചാത്തുകുട്ടിയും അത് വിശ്വസിച്ചു. തെയ്യന്‍ സായിപ്പിന്റെ കൂടെ ഇംഗ്ലണ്ടിലേക്ക് പോയിട്ടുണ്ടായിരിക്കാം. ഉത്ഘാടനം കഴിഞ്ഞ് മാസങ്ങള്‍ കഴിഞ്ഞു... പാലത്തിലൂടെ ഗതാഗതം ആരംഭിച്ചു., കടവത്തും കവലയിലും ചായക്കടയിലുമെല്ലാം ചെന്നാല്‍ തെയ്യന്റെ വിവരങ്ങള്‍ ചാത്തുക്കുട്ടിയോട് ആളുകള്‍ ചോദിക്കും, പിന്നെ ഇംഗ്ലണ്ടില്‍ നിന്നും പണക്കാരനായി തിരിച്ചു വരുന്ന തെയ്യനെക്കുറിച്ച് കഥകള്‍ മെനഞ്ഞ് സംസാരിക്കും... തങ്ങളുടെ കഷ്ടപ്പാടുകള്‍ തീര്‍ക്കാന്‍ എന്നെങ്കിലും പണക്കാരനായി തിരിച്ചു വരുന്ന തെയ്യനെയും സ്വപ്‌നം കണ്ടുകൊണ്ട് ചാത്തുകുട്ടിി തിരിച്ച് വീട്ടിലേക്ക് നടക്കും... കാലങ്ങള്‍ കഴിഞ്ഞു, ഇതിനിടയില്‍ മകനെ ഒരുനോക്ക് കാണാന്‍ കഴിയാത്ത മനോവിഷമത്തോടെ കണ്ടനും കുറുംബയും പോയ്മറഞ്ഞു, ആ ചെറിയ വീട്ടില്‍ ചാത്തുകുട്ടിയും ഭാര്യയും മക്കളും മാത്രമായി. തെയ്യനു വേണ്ടിയുള്ള ചാത്തുകുട്ടിയുടെ കാത്തിരിപ്പ് നീണ്ടുപോയിക്കൊണ്ടിരുന്നു. ഇതിനിടയിലായിരുന്നു ദേശങ്ങള്‍ കടന്ന് ആ വാര്‍ത്തയെത്തിയത്... പാലത്തിന്റെ പത്താമത്തെ കാല്‍ ഉറയ്ക്കാന്‍ വേണ്ടി മനുഷ്യകുരുതി നടത്തിയിട്ടുണ്ടത്രെ. ഈ വാര്‍ത്ത നാട്ടുകാര്‍ ഒരു ഞെട്ടലോടെയാണ് കേട്ടത്, ആരെയാണ് എന്നാര്‍ക്കും അറിയില്ലായിരുന്നു. അതിനുശേഷം ആരും ചാത്തുകുട്ടിയോട് തെയ്യനെപറ്റി ചോദിക്കാതായി. ചാത്തുകുട്ടിക്കും പ്രായമേറെയായി... നടക്കണമെങ്കില്‍ ഒരു വടികൂടി കൂടെ കരുതണം. എന്നാലും ചാത്തുകുട്ടി പാലത്തിന്റെ അടുത്തുള്ള ആല്‍മരത്തണലില്‍ ചെന്നിരിക്കും. തെയ്യന്‍ വരികയാണെങ്കില്‍ വീട്ടിലേക്കുള്ള വഴിതെറ്റാതിരിക്കാന്‍, അത്താഴം കഴിക്കാനിരിക്കുതിനു മുമ്പേ വൃഥാ ഒരു നോട്ടം പായിക്കും ഇരുട്ടിലേക്ക്... തെയ്യന്റെ കാല്‌പെരുമാറ്റം കേള്‍ക്കുന്നുണ്ടോ എന്ന സംശയത്തോടെ... അന്നും പതിവുപോലെ ആല്‍മരത്തണലിലിരുന്ന് പാലത്തിലേക്ക് നോക്കിയിരുന്നുകൊണ്ട് ചാത്തുകുട്ടിയും ജീവിതത്തോട് വിടപറഞ്ഞു... കാത്തിരുന്ന തന്റെ പ്രിയസഹോദരനെ ഇനിയൊരിക്കല്‍ക്കൂടി കാണണം എന്ന സാധിക്കാത്ത ആഗ്രഹത്തോടെ... തങ്ങളുടെ കഷ്ടപ്പാടുകള്‍ നിറഞ്ഞ ജീവിതത്തിലേക്ക് കോടീശ്വരനായി തന്റെ അനുജന്‍ കയറി വരുമെന്ന സ്വപ്‌നം സ്വപ്‌നമായിരുന്നെന്ന് മനസ്സിലാക്കാന്‍ കഴിയാതെ... ചാത്തുക്കുട്ടിയും യാത്രയായി. 'അപ്പൊ നീ പറയുത് ഈ കാണ്ണ കാലിന്റെ ചോട്ടില് ഒരാളുണ്ടെന്നാണോ....??' അപ്പുവിനോടായി അഭി ചോദിച്ചു. കൂളിങ്ഗ്ലാസ് വെച്ച് ഫോട്ടോയ്ക്ക് പോസ് ചെയ്യുന്ന അഭിയുടെ ഫോട്ടോ മൊബൈലില്‍ പകര്‍ത്തിക്കൊണ്ട് അപ്പു പറഞ്ഞു. 'അങ്ങനെയാണ് എല്ലാവരും പറയുന്നത് സത്യമാണോ എന്നൊന്നും എനിക്കറിയില്ല, നേരം വൈകിയെടാ എന്നാ നമുക്ക് പോകാം...' 'ഉം.., പോവാം.. ഇരുട്ടായി തുടങ്ങീലെ...,' പടവുകള്‍ കയറുന്ന അപ്പുവിന്റെ പിറകില്‍ നിന്ന് അഭി പാലത്തിന്റെ ഭീമാകാരമായ പത്താമത്തെ കാലിന്റെ അടിവശത്തേക്ക് ഒരു തവണ നോക്കി... ഒരു നിമിഷനേരത്തേക്ക് അവന്റെ കണ്ണുകളില്‍ തെളിഞ്ഞു, വിയര്‍ത്തു കുളിച്ച് വെളുത്തമുണ്ടുടുത്ത് പാലത്തിന്റെ കാല് താങ്ങി വിറയ്ക്കുന്ന ശരീരത്തോടു കൂടി നില്‍ക്കുന്ന കറുത്തിരുണ്ട ആറടിപൊക്കവും അതിനൊത്ത ശരീരവും വിരിഞ്ഞനെഞ്ചുമുള്ള ആരോഗ്യദൃഡഗാത്രനായ ഒരാള്‍. &nbsp; &nbsp;
