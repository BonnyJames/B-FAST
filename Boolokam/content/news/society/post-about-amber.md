---
title: "ആംബറിനുള്ളിലെ ചരിത്രം, ഭൂമുഖത്ത് നിന്ന് അപ്രത്യക്ഷമായ ദിനോസറുകൾ തിരിച്ചു വന്നാൽ എങ്ങനെയിരിക്കും..?"
date: 2022-06-10T11:03:06
draft: false
categories: ["Society"]
tags: ['Amber', 'Jurassic World Dominion', 'Science']
author: "Beaumaris"
---

<strong>ആംബറിനുള്ളിലെ ചരിത്രം</strong>

<strong>Sudhakaran Kanhangad </strong>

ആറര കോടി വർഷങ്ങൾക്ക് മുൻപ് ഭൂമുഖത്ത് നിന്ന് അപ്രത്യക്ഷമായ ദിനോസറുകൾ തിരിച്ചു വന്നാൽ എങ്ങനെയിരിക്കും..? അത്തരമൊരു തിരിച്ചു വരവിന്റെ കഥയാണ് 1993 - ൽ പുറത്തിറങ്ങിയ ജുറാസിക് പാർക്കിലൂടെ ലോക സിനിമയിലെ മാന്ത്രികൻ സ്റ്റീവൻ സ്പീൽബെർഗ് നമ്മോട് പറഞ്ഞത്. ഗ്രാഫിക്സും, സാങ്കേതിക തികവും കൊണ്ട് പ്രേക്ഷകരെ ഒരേ സമയം അത്ഭുതപ്പെടുത്തുകയും ഭീതിയുടെ മുൾമുനയിൽ നിർത്തുകയും ചെയ്തു ആ സിനിമ. ദിനോസറിന്റെ ഡിഎൻഎ ഉള്ള അംബറിൽ ആവരണം ചെയ്യപ്പെട്ട കൊതുകിന്റെ ഫോസിലിൽ നിന്നും പുതിയ ദിനോസറിനെ ക്ലോൺ ചെയ്തെടുക്കുന്നതായിരുന്നു ജുറാസിക് പാർക്കിന്റെ കഥ. യഥാർത്ഥത്തിൽ സിനിമയിൽ പറയുന്നത് പോലെ വംശനാശം സംഭവിച്ച ജീവജാലങ്ങളെ പുനര്ജീവിപ്പിക്കാൻ സാധ്യമാണോ..? അതോ വെറും ഭാവന മാത്രമാണോ..? ഇന്ന് ഗവേഷകർക്കിടയിൽ ഇതൊരു തർക്ക വിഷയമാണ് എന്ന കാര്യത്തിൽ സംശയമില്ല.

&amp;nbsp;

<img class="wp-image-338594 aligncenter" src="https://cdn.boolokam.com/articles/2022/06/GEGEGE.jpg" alt="" width="676" height="744" />

മരക്കറ (Resin ) നൂറ്റാണ്ടുകളോളം മണ്ണിനടിയിൽ കിടന്ന് ഉയർന്ന മർദ്ദത്തിനും താപത്തിനും വിധേയമായി രൂപാന്തരം പ്രാപിച്ചുണ്ടാകുന്ന മഞ്ഞ നിറത്തിലുള്ള ഒരുതരം രത്നകല്ലുകളാണ് അംബർ. അത്‌ കൊണ്ട് തന്നെ ഡയമണ്ടുകൾ പോലെ ആഭരണ നിർമ്മാണത്തിൽ അംബർ വ്യാപകമായി ഉപയോഗിച്ചു വരുന്നു. അംബറിനുള്ളിൽ അകപ്പെട്ട ജീവികളെ മുഴുവനായും ലഭിക്കുകയാണെങ്കിൽ വൻ തുകകൾ കൊടുത്താണ് രത്നവ്യാപാരികളും ഉപഭോക്താക്കളും അവ സ്വന്തമാക്കുന്നത്.13000 വർഷങ്ങൾക്ക് മുൻപ് ശിലായുഗം മുതൽ മനുഷ്യൻ അംബർ ആഭരണങ്ങൾ ഉപയോഗിച്ചതിന്റെ തെളിവുകൾ ലഭിച്ചിട്ടുണ്ട്.

മരത്തിന്റെ പുറം തൊലിയിൽ നിന്നും ഒലിച്ചിറങ്ങുന്ന പശിമയുള്ള കൊഴുത്ത ദ്രാവകത്തിൽ (Resin ) ഒട്ടിപ്പോയ കൊച്ചു ജീവികളുടേതടക്കമുള്ള ശരീര ഭാഗങ്ങൾ ലക്ഷക്കണക്കിന് വർഷങ്ങളിലൂടെയുള്ള രാസ പ്രവർത്തനങ്ങളുടെ ഫലമായി അംബറുകളായി രൂപാന്തരപെടുമ്പോൾ അതിൽ അകപ്പെട്ട ജീവികളുടെ കോശത്തിൽ നിന്നും ഡി എൻ എ വേർതിരിച്ചെടുക്കാൻ സാധിച്ചാൽ ശാസ്ത്ര ലോകത്തിന് അതൊരു വലിയ നേട്ടമാണ് നൽകുന്നത്. കോശത്തിന്റെ ബ്ലൂപ്രിന്റ് എന്നാണ് ഡി എൻ എ അറിയപ്പെടുന്നത്. ഉയർന്ന ചൂടിലും അസിഡിറ്റിയിലും ഡി എൻ എ നശിക്കാൻ സാധ്യത ഉണ്ടെങ്കിലും അന്തരീക്ഷത്തിന്റെ അവസ്ഥയ്ക്ക് അനുസരിച്ചായിരിക്കും അതിന്റെ നിലനിൽപ്. അതുകൊണ്ട് ആഭരണ പ്രിയർക്ക് മാത്രമല്ല പാലിയന്റോളജിസ്റ്റുകൾക്കും (ഫോസിലുകളെ കുറിച്ച് പഠിക്കുന്ന ശാസ്ത്രഞ്ജർ ) പ്രിയപ്പെട്ടതാണ് അംബറുകൾ.

ലോകത്തിന്റെ വിവിധ ഭാഗങ്ങളിൽ നിന്ന് അംബറിൽ പൊതിഞ്ഞ നിരവധി വസ്തുക്കൾ കണ്ടെടുക്കപ്പെട്ടിട്ടുണ്ട്. ഏറ്റവും കൂടുതൽ അംബറുകൾ കണ്ടെടുക്കപ്പെട്ട രാജ്യങ്ങളിലൊന്ന് റഷ്യയാണ്. ഓസ്ട്രേലിയയിൽ രണ്ട് ഷഡ്പദങ്ങൾ ഇണ ചേരുന്ന നിലയിൽ കണ്ടെത്തിയ അംബർ പ്രസിദ്ധമാണ്. ലെബനനിൽ ഈയടുത്ത കാലത്ത് ജുറാസിക് അംബർ കണ്ടെത്തുകയുണ്ടായി. അംബർ ഖനികൾക്ക് പേര് കേട്ടതാണ് മ്യാന്മാറിലെ കച്ചിൻ സംസ്ഥാനം. കച്ചിന്റെ തലസ്ഥാനമായ മീറ്റ്കിനയിലെ അംബർ മാർക്കറ്റുകളിൽ നിന്ന് 2015- ൽ ഗവേഷകർക്ക് ലഭിച്ച അംബറിനുള്ളിൽ, തൂവലുകളിൽ പൊതിഞ്ഞ 1.4 ഇഞ്ച് നീളമുള്ള ഒരു കഷ്ണം ദിനോസർ വാലായിരുന്നു ഉണ്ടായിരുന്നത്. ഇത് 9.9 കോടി വർഷങ്ങൾക്ക് മുൻപ് ജീവിച്ചിരുന്ന സീലുറോസോർ (Coelurosaur ) വിഭാഗത്തിൽപ്പെട്ട കുട്ടി ദിനോസറിന്റെ വാലാണിതെന്ന് അവർ കരുതുന്നു. ഇത് വലിയ പ്രതീക്ഷയാണ് ഗവേഷകർക്ക് നൽകുന്നത്.

&amp;nbsp;

<img class="wp-image-338593 aligncenter" src="https://cdn.boolokam.com/articles/2022/06/GEGEG.png" alt="" width="688" height="437" />

എങ്കിലും സിനിമയിൽ പറയുന്നത് പോലെ ചരിത്രാതീത കാലത്തെ കൊതുകുകളിൽ നിന്നും ജുറാസിക് യുഗത്തിലെ ദിനോസറുകളുടെ സംരക്ഷിത രക്തം വേർതിരിച്ചെടുക്കാൻ ശാസ്ത്രജ്ഞന്മാർക്ക് ഇത് വരെ കഴിഞ്ഞിട്ടില്ല. എന്നാൽ ഡി എൻ എയെ സംരക്ഷിക്കാൻ അംബർ സഹായകരമാണ്. കാരണം ഇത് നിർജ്ജലീകരണം ചെയ്യുകയും, അങ്ങനെ അംബറിനുള്ളിൽ കുടുങ്ങി കിടക്കുന്ന ജീവികളെ സ്ഥിരപ്പെടുത്തുകയും ചെയ്യുന്നു. എന്തായാലും ഇരുപത്തൊൻപത് വർഷങ്ങൾക്ക് ശേഷം ജുറാസിക് പാർക്ക്‌ കുടുംബത്തിലെ ഏറ്റവും പുതിയ സിനിമയായ 'Jurassic World Dominion' ഇന്ത്യയടക്കമുള്ള രാജ്യങ്ങളിൽ ഇന്ന് റിലീസ് ചെയ്യപ്പെടുകയാണ്. ഇത് പുതിയ ചർച്ചകൾക്ക് വഴി വെക്കുമെന്ന് പ്രതീക്ഷിക്കാം...

Read more:-
https://www.getty.edu/publications/ambers/intro/4/
https://en.m.wikipedia.org/wiki/Amber

&amp;nbsp;


![ആംബറിനുള്ളിലെ ചരിത്രം, ഭൂമുഖത്ത് നിന്ന് അപ്രത്യക്ഷമായ ദിനോസറുകൾ തിരിച്ചു വന്നാൽ എങ്ങനെയിരിക്കും..?](https://cdn.boolokam.com/articles/2022/06/GEGEGE.jpg)**ആംബറിനുള്ളിലെ ചരിത്രം** **Sudhakaran Kanhangad** ആറര കോടി വർഷങ്ങൾക്ക് മുൻപ് ഭൂമുഖത്ത് നിന്ന് അപ്രത്യക്ഷമായ ദിനോസറുകൾ തിരിച്ചു വന്നാൽ എങ്ങനെയിരിക്കും..? അത്തരമൊരു തിരിച്ചു വരവിന്റെ കഥയാണ് 1993 - ൽ പുറത്തിറങ്ങിയ ജുറാസിക് പാർക്കിലൂടെ ലോക സിനിമയിലെ മാന്ത്രികൻ സ്റ്റീവൻ സ്പീൽബെർഗ് നമ്മോട് പറഞ്ഞത്. ഗ്രാഫിക്സും, സാങ്കേതിക തികവും കൊണ്ട് പ്രേക്ഷകരെ ഒരേ സമയം അത്ഭുതപ്പെടുത്തുകയും ഭീതിയുടെ മുൾമുനയിൽ നിർത്തുകയും ചെയ്തു ആ സിനിമ. ദിനോസറിന്റെ ഡിഎൻഎ ഉള്ള അംബറിൽ ആവരണം ചെയ്യപ്പെട്ട കൊതുകിന്റെ ഫോസിലിൽ നിന്നും പുതിയ ദിനോസറിനെ ക്ലോൺ ചെയ്തെടുക്കുന്നതായിരുന്നു ജുറാസിക് പാർക്കിന്റെ കഥ. യഥാർത്ഥത്തിൽ സിനിമയിൽ പറയുന്നത് പോലെ വംശനാശം സംഭവിച്ച ജീവജാലങ്ങളെ പുനര്ജീവിപ്പിക്കാൻ സാധ്യമാണോ..? അതോ വെറും ഭാവന മാത്രമാണോ..? ഇന്ന് ഗവേഷകർക്കിടയിൽ ഇതൊരു തർക്ക വിഷയമാണ് എന്ന കാര്യത്തിൽ സംശയമില്ല. &nbsp; മരക്കറ (Resin ) നൂറ്റാണ്ടുകളോളം മണ്ണിനടിയിൽ കിടന്ന് ഉയർന്ന മർദ്ദത്തിനും താപത്തിനും വിധേയമായി രൂപാന്തരം പ്രാപിച്ചുണ്ടാകുന്ന മഞ്ഞ നിറത്തിലുള്ള ഒരുതരം രത്നകല്ലുകളാണ് അംബർ. അത്‌ കൊണ്ട് തന്നെ ഡയമണ്ടുകൾ പോലെ ആഭരണ നിർമ്മാണത്തിൽ അംബർ വ്യാപകമായി ഉപയോഗിച്ചു വരുന്നു. അംബറിനുള്ളിൽ അകപ്പെട്ട ജീവികളെ മുഴുവനായും ലഭിക്കുകയാണെങ്കിൽ വൻ തുകകൾ കൊടുത്താണ് രത്നവ്യാപാരികളും ഉപഭോക്താക്കളും അവ സ്വന്തമാക്കുന്നത്.13000 വർഷങ്ങൾക്ക് മുൻപ് ശിലായുഗം മുതൽ മനുഷ്യൻ അംബർ ആഭരണങ്ങൾ ഉപയോഗിച്ചതിന്റെ തെളിവുകൾ ലഭിച്ചിട്ടുണ്ട്. മരത്തിന്റെ പുറം തൊലിയിൽ നിന്നും ഒലിച്ചിറങ്ങുന്ന പശിമയുള്ള കൊഴുത്ത ദ്രാവകത്തിൽ (Resin ) ഒട്ടിപ്പോയ കൊച്ചു ജീവികളുടേതടക്കമുള്ള ശരീര ഭാഗങ്ങൾ ലക്ഷക്കണക്കിന് വർഷങ്ങളിലൂടെയുള്ള രാസ പ്രവർത്തനങ്ങളുടെ ഫലമായി അംബറുകളായി രൂപാന്തരപെടുമ്പോൾ അതിൽ അകപ്പെട്ട ജീവികളുടെ കോശത്തിൽ നിന്നും ഡി എൻ എ വേർതിരിച്ചെടുക്കാൻ സാധിച്ചാൽ ശാസ്ത്ര ലോകത്തിന് അതൊരു വലിയ നേട്ടമാണ് നൽകുന്നത്. കോശത്തിന്റെ ബ്ലൂപ്രിന്റ് എന്നാണ് ഡി എൻ എ അറിയപ്പെടുന്നത്. ഉയർന്ന ചൂടിലും അസിഡിറ്റിയിലും ഡി എൻ എ നശിക്കാൻ സാധ്യത ഉണ്ടെങ്കിലും അന്തരീക്ഷത്തിന്റെ അവസ്ഥയ്ക്ക് അനുസരിച്ചായിരിക്കും അതിന്റെ നിലനിൽപ്. അതുകൊണ്ട് ആഭരണ പ്രിയർക്ക് മാത്രമല്ല പാലിയന്റോളജിസ്റ്റുകൾക്കും (ഫോസിലുകളെ കുറിച്ച് പഠിക്കുന്ന ശാസ്ത്രഞ്ജർ ) പ്രിയപ്പെട്ടതാണ് അംബറുകൾ. ലോകത്തിന്റെ വിവിധ ഭാഗങ്ങളിൽ നിന്ന് അംബറിൽ പൊതിഞ്ഞ നിരവധി വസ്തുക്കൾ കണ്ടെടുക്കപ്പെട്ടിട്ടുണ്ട്. ഏറ്റവും കൂടുതൽ അംബറുകൾ കണ്ടെടുക്കപ്പെട്ട രാജ്യങ്ങളിലൊന്ന് റഷ്യയാണ്. ഓസ്ട്രേലിയയിൽ രണ്ട് ഷഡ്പദങ്ങൾ ഇണ ചേരുന്ന നിലയിൽ കണ്ടെത്തിയ അംബർ പ്രസിദ്ധമാണ്. ലെബനനിൽ ഈയടുത്ത കാലത്ത് ജുറാസിക് അംബർ കണ്ടെത്തുകയുണ്ടായി. അംബർ ഖനികൾക്ക് പേര് കേട്ടതാണ് മ്യാന്മാറിലെ കച്ചിൻ സംസ്ഥാനം. കച്ചിന്റെ തലസ്ഥാനമായ മീറ്റ്കിനയിലെ അംബർ മാർക്കറ്റുകളിൽ നിന്ന് 2015- ൽ ഗവേഷകർക്ക് ലഭിച്ച അംബറിനുള്ളിൽ, തൂവലുകളിൽ പൊതിഞ്ഞ 1.4 ഇഞ്ച് നീളമുള്ള ഒരു കഷ്ണം ദിനോസർ വാലായിരുന്നു ഉണ്ടായിരുന്നത്. ഇത് 9.9 കോടി വർഷങ്ങൾക്ക് മുൻപ് ജീവിച്ചിരുന്ന സീലുറോസോർ (Coelurosaur ) വിഭാഗത്തിൽപ്പെട്ട കുട്ടി ദിനോസറിന്റെ വാലാണിതെന്ന് അവർ കരുതുന്നു. ഇത് വലിയ പ്രതീക്ഷയാണ് ഗവേഷകർക്ക് നൽകുന്നത്. &nbsp; ![](https://cdn.boolokam.com/articles/2022/06/GEGEG.png) എങ്കിലും സിനിമയിൽ പറയുന്നത് പോലെ ചരിത്രാതീത കാലത്തെ കൊതുകുകളിൽ നിന്നും ജുറാസിക് യുഗത്തിലെ ദിനോസറുകളുടെ സംരക്ഷിത രക്തം വേർതിരിച്ചെടുക്കാൻ ശാസ്ത്രജ്ഞന്മാർക്ക് ഇത് വരെ കഴിഞ്ഞിട്ടില്ല. എന്നാൽ ഡി എൻ എയെ സംരക്ഷിക്കാൻ അംബർ സഹായകരമാണ്. കാരണം ഇത് നിർജ്ജലീകരണം ചെയ്യുകയും, അങ്ങനെ അംബറിനുള്ളിൽ കുടുങ്ങി കിടക്കുന്ന ജീവികളെ സ്ഥിരപ്പെടുത്തുകയും ചെയ്യുന്നു. എന്തായാലും ഇരുപത്തൊൻപത് വർഷങ്ങൾക്ക് ശേഷം ജുറാസിക് പാർക്ക്‌ കുടുംബത്തിലെ ഏറ്റവും പുതിയ സിനിമയായ 'Jurassic World Dominion' ഇന്ത്യയടക്കമുള്ള രാജ്യങ്ങളിൽ ഇന്ന് റിലീസ് ചെയ്യപ്പെടുകയാണ്. ഇത് പുതിയ ചർച്ചകൾക്ക് വഴി വെക്കുമെന്ന് പ്രതീക്ഷിക്കാം... Read more:- https://www.getty.edu/publications/ambers/intro/4/ https://en.m.wikipedia.org/wiki/Amber &nbsp;
