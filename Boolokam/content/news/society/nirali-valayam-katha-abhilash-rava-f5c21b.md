---
title: "നീരാളി വലയം (കഥ) - അഭിലാഷ് രവീന്ദ്രന്‍"
date: 2014-04-11T19:03:14
draft: false
categories: ["Society"]
tags: ["90's", 'story']
author: "boolokamtv@gmail.com"
---

<p style="text-align: center;"><img class=" wp-image-145368 aligncenter" alt="North-Pacific-Giant-Octopus-copy" src="https://cdn.boolokam.com/articles/2014/04/North-Pacific-Giant-Octopus-copy.jpg" width="650" height="377" /></p>
പകലദ്ധ്വാനം മതിയാക്കി പകലവന്‍ പടിഞ്ഞാറ് ചേക്കേറാനോരുങ്ങിയ മകരമാസത്തിലെ ഒരു ചുവന്ന സായന്തനം. കടല്‍ക്കാക്കകള്‍ വട്ടമിട്ടു പറക്കുന്ന കടലോരത്ത് ഏതോ ചിറകറ്റ പക്ഷിയുടെ മാംസത്തിന്നായ് ചാവാലിപ്പട്ടികള്‍ കടിപിടി കൂട്ടുന്നു. ദ്രുതഗതിയില്‍ വന്നു കരയേ പുല്‍കുന്ന കടല്‍ക്കാറ്റിനപ്പോള്‍ ചീഞ്ഞ മത്സ്യത്തിന്റെ രൂക്ഷഗന്ധം.

തീരത്തെ കരിങ്കല്‍ റബ്ബിളുകള്‍ക്കു മുകളില്‍ വട്ടം കൂടിയിരുന്ന ആഫ്രോ ഹെയര്‍ സ്‌റ്റൈല്‍ ടീനേജ് പയ്യന്മാര്‍ക്കു ക്ഷമ നശിച്ചു. പതിവു സമയം കഴിഞ്ഞും സ്റ്റാന്‍ലി എത്തിയിട്ടില്ല. കൂട്ടത്തില്‍ നീളം കൂടിയ ചുള്ളന്‍ കയ്യിലിരുന്ന പാന്‍മസാല കവറോടെ വായിലേക്കിട്ടുകൊണ്ട് തലകുടഞ്ഞരിശം തീര്‍ത്തു. അറബിക്കടലിന്റെ ആനന്ദ വിശാലതയിലേക്കു നീളത്തില്‍ കണ്ണെറിഞ്ഞ് അലയാഴിയുടെ അടങ്ങാത്ത ഇരമ്പം കാതിലേക്കുള്‍ക്കൊണ്ടു മറ്റുള്ളവര്‍ കലിപ്പടക്കി. വിളക്കുകാലിനപ്പുറം പാത രണ്ടായ് പിരിയുന്ന ഭാഗത്തേക്ക് ഇടയ്ക്കിടെ അവരുടെ കണ്ണുകള്‍ അവനായ് പരതുന്നുണ്ടായിരുന്നു.

ഏറെനേരത്തെ മുഷിഞ്ഞ കാത്തിരിപ്പിനു വിരാമമിട്ടുകൊണ്ട് അവസാനം അവനെത്തി. കത്തുന്ന കണ്ണുകളുടെ തീഷ്ണതയെ ചെറുത്ത് കയ്യിലിരുന്ന കവര്‍ ഉയര്‍ത്തിക്കാട്ടി വളരെ തന്മയത്വത്തോടെ അവനവരെ മയപ്പെടുത്തി.

' എന്താടാ ഇത്രേം വൈകീത്.....? '

' പലടത്തും പോലീസ് ചെക്കിങ്ങുണ്ട്.. സൂക്ഷിക്കണം... '

വീതി കുറഞ്ഞ കരിങ്കല്‍ പ്രതലത്തില്‍ മൂടുറപ്പിച്ചുകൊണ്ട് അവന്‍ കയ്യിലിരുന്ന പ്ലാസ്റ്റിക് പൊതിയഴിച്ചു. വെയില്‍ മാഞ്ഞ തൃസന്ധ്യയുടെ അരണ്ട വെളിച്ചത്തിലും ചുറ്റുമുള്ള കണ്ണുകളിലെ തിളക്കം അവന്‍ കണ്ടു. അനുഭൂതിയുടെ മാസ്മരികത അടിമപ്പെടുത്തിയ ചോരഞരമ്പുകള്‍ വല്ലാതെ ത്രസ്സിക്കുന്നു. ലഹരിക്കായ് വെമ്പല്‍കൊള്ളുന്ന പുതുതലമുറയുടെ ഒടുങ്ങാത്ത ദാഹം. സ്വര്‍ഗ്ഗ കവാടം അവര്‍ക്കായ് മലര്‍ക്കെത്തുറന്ന് അവന്‍ എഴുന്നേറ്റു. അനുഭൂതികളുടെ അനന്ദ വിഹായസ്സിലേക്ക് വര്‍ണ്ണച്ചിറകുകള്‍ നല്കി അവരെ ലക്ഷ്യമില്ലാതെ അലയാന്‍ വിട്ട് അവന്‍ തന്റെ സൈക്കിളിനു നേരെ തിരിഞ്ഞു. ഉള്ളില്‍ നുരപൊന്തിയ കുറ്റബോധം പാടുപെട്ടടക്കിക്കൊണ്ട് സാവധാനം സൈക്കിള്‍ ചവിട്ടിയകന്നു.

വഴിവെളിച്ചത്തില്‍ നിന്നൊഴിഞ്ഞ് കുരീപ്പുഴ കയല്‍പ്പാലത്തിനു കീഴെ നഗര മാലിന്യങ്ങളുടെ ദുര്‍ഗ്ഗന്ധവും ശ്വസിച്ച് അവന്‍ നിന്നു. അറുമുഖന്‍ ചെട്ടിയാരുടെ അടുത്ത വിളിയും കാത്ത്. ചോരയൂറ്റാന്‍ ചുറ്റും വലയം തീര്‍ത്ത ഭീമന്‍ കൊതുകുകളെ കൈവീശിത്തുരത്തിക്കൊണ്ട് അവന്‍ കയ്യിലിരുന്ന മിനറല്‍ വാട്ടറിന്റെ കുപ്പി വായിലേക്ക് കമിഴ്ത്തി. പെട്ടന്ന് മൊബൈല്‍ ശബ്ദിച്ചു. ചെട്ടിയാരാണ്. തെല്ലൊരു ഉള്‍ഭീതിയൊടെ അവന്‍ ഫോണ്‍ കാതോടു ചേര്‍ത്തു. തമിഴന്‍ ചെട്ടിയാരുടെ പരുപരുത്ത വാക്കുകള്‍ കാതില്‍ വീണു പുളച്ചു.

' സ്റ്റാന്‍ലീ.. നീ ഇപ്പോ എങ്കേ ഇരിക്കാ.. '

' ഞാന്‍ കുരീപ്പുഴ പാലത്തിന്റെ .. '

' ആമാ... ശീക്രം അന്ത ഹോസ്റ്റലിക്കു പോ.... രാഗിണി കൂപ്പിട്ടാച്ച്..'

' ഉവ്വ്.. പോകാം.. '

വഴിവിളക്കുകള്‍ പ്രഭചൊരിഞ്ഞു നില്ക്കുന്ന നഗരവഴികള്‍. ലേഡീസ് ഹോസ്റ്റല്‍ ലക്ഷ്യമാക്കി അവന്‍ സൈക്കിള്‍ ആഞ്ഞു ചവിട്ടി. ഹോസ്ടലിന്റെ മതിലിനോടു ചേര്‍ന്നുള്ള മരച്ചുവട്ടില്‍ സൈക്കിള്‍ ചാരിവച്ചു. ചുറ്റുമൊരു നിരീക്ഷണം നടത്തി പിന്നാമ്പുറത്തെ ഗേറ്റിനു നേരെ നടന്നു. മധുരമൂറുന്ന ചിരിയുമായി രാഗിണി അവിടെ കാത്തു നില്പ്പുണ്ടായിരുന്നു . ഹോസ്റ്റല്‍ മെസ്സിലെ പാചകക്കാരി സൂസന്നയുടെ സഹായിയാണ് കൊല്ലംകോടുകാരി രാഗിണി. ഭര്‍ത്താവ് പുഷ്‌ക്കരന്റെ സ്വവര്‍ഗ്ഗപ്രേമം തുടക്കത്തിലേ ദാമ്പത്യം താറുമാറാക്കി. നരക ജീവിതം മടുപ്പുളവാക്കിയപ്പോള്‍ ലഹരിയുടെ തണലിലവള്‍ സ്വര്‍ഗ്ഗം ചമയ്ക്കാന്‍ തുടങ്ങി. ആയിരത്തിന്റെ അഞ്ചു നോട്ടുകള്‍ സ്റ്റാന്‍ലിയുടെ കയ്യില്‍ വച്ചുകൊടുത്ത് അവള്‍ പൊതി വാങ്ങി. ഹോസ്റ്റല്‍മുറ്റത്തെ സൈപ്രസ് മരത്തിനു ചുറ്റുമിരിക്കുന്ന തരുണീമണികളെ നിലാവിന്റെ നേര്‍ത്ത വെളിച്ചത്തില്‍ അവന്‍ കണ്ടു. അവരുടെ കോമളവദനങ്ങള്‍ അവന്റെ കണ്ണുകളെ അല്‍പ്പനേരം അവിടേക്കാകര്‍ഷിച്ചു. രാഗിണി തീര്‍ത്ത മായികപ്രപഞ്ചത്തില്‍ ആകൃഷ്ടരായെത്തിയ ഈയാം പാറ്റകള്‍.

' എന്താടാ ഒരു പുഴുത്ത നോട്ടം...'

പെട്ടന്ന് കൂട്ടത്തില്‍ ഒരുവള്‍ ചാടിയെഴുന്നേറ്റു. തീക്കാറ്റുപോലെ അവനു നേരേ പാഞ്ഞു വന്നു. ജീന്‍സിനും ടോപ്പിനുമുള്ളില്‍ അവളുടെ മെലിഞ്ഞുണങ്ങിയ ശരീരം ആലില പോലെ വിറച്ചു. സട്രെയിറ്റു ചെയ്ത തലമുടി രാക്കാറ്റില്‍ കുതറിപ്പറക്കുന്നു. പുകഞ്ഞു കലങ്ങിയ കണ്ണുകള്‍ അവനെ ആകമാനം ഉഴിയുന്നുണ്ടായിരുന്നു . ചുണ്ടിലെരിഞ്ഞ സിഗരറ്റിന്റെ പുക അലക്ഷ്യമായി ഊതിക്കൊണ്ട് അവള്‍ ചീറി.

' നീ ചോദിച്ചത് കേട്ടില്ലേടാ ...'

തുടര്‍ന്നു വന്ന അശ്ലീലച്ചുവയുള്ള വാക്കുകള്‍ കാതടപ്പിച്ചു. പ്രകടനം പ്രകോപനപരമെങ്കിലും അവന്‍ സഹനം ശീലിച്ചിരുന്നു. സിരകളില്‍ നുരയുന്ന ലഹരിയില്‍ മതിഭ്രമം പിടിപെട്ടപോലെ അവള്‍ തിളക്കുന്നു. പക്ഷേ അസഭ്യം പുലമ്പുന്ന ആ മുഖത്തേക്ക് നോക്കിയപ്പോള്‍ സഹതാപമാണു തോന്നിയത്. ഒരു ഡോസ് മരുന്നെടുത്തതിന്റെ നിമിഷ നേരത്തേ തിളപ്പു മാത്രം.

' കൂള്‍ ഡൌണ്‍ നീനൂ... അവനെ വിട്ടേക്ക് ..' കൂട്ടുകാരികള്‍ വന്ന് അവളെ പിന്നിലേക്ക് വലിച്ചു. .

ഒന്നും മിണ്ടാതെ തിരികെ നടന്നു. ലഹരിയുടെ പ്രകടനം പലരിലും പലവിധമാണല്ലോ?. കെട്ട് അടങ്ങുംവരെ നിര്‍ത്താതെ ചിരിച്ചുകൊണ്ടിരിക്കുന്ന ചിലര്‍. ശോകഗാനങ്ങളും പാടി കണ്ണീരൊഴുക്കി നടക്കുന്ന മറ്റൊരു കൂട്ടര്‍. ഉള്ളിലെ മൃഗീയ വാസനകള്‍ പുറത്തെടുത്ത് അക്രമാസക്തരാവുന്ന വേറെ ചിലര്‍. മൌനവാത്മീകത്തില്‍ മുഴുകി സര്‍ഗ്ഗചേതനയെ ഉണര്‍ത്താന്‍ ശ്രമിക്കുന്ന ബുദ്ധിജീവികളും കുറവല്ല.

തിരികെയുള്ള യാത്രയില്‍ വഴി ഏറെക്കുറേ വിജനമായിരുന്നു. നഗരപാതയില്‍ നിന്നും ചന്ദ്രപുരം കോളനിയിലേക്കു തിരിയുന്ന നാല്‍ക്കവലയിലെത്തിയപ്പോള്‍ അവനല്‍പ്പം ചിന്താക്കുഴപ്പത്തിലായി. വീട്ടിലേക്കു പോവണോ....?

പകല്‍ തപിപ്പിച്ച ധരിത്രിയുടെ രാവിന്റെ മറവിലെ മുക്തപ്രയാണം പോലെ ഒരു ചെറുചുഴലിക്കാറ്റു കിതച്ചു. അടുത്ത കടത്തിണ്ണയില്‍ അന്തിയുറങ്ങാനെത്തിയ വൃദ്ധഭിക്ഷാടകന്റെ ശ്വാസകോശത്തില്‍ പൊടികയറിയുള്ള തുമ്മല്‍ ഞെട്ടലുണര്‍ത്തി. അമ്മച്ചിയുടെയും സ്റ്റെഫിയുടെയും ദീന വദനങ്ങള്‍ അകതാരില്‍ കനല്‍ വിതച്ചപ്പോള്‍ വീട്ടിലേക്കു പോവാന്‍ തന്നെ അവന്‍ തീരുമാനിച്ചു.

ചിതലരിച്ച വേലിക്കു നടുവില്‍ കുറുകെ വച്ചിരുന്ന മുളങ്കമ്പെടുത്ത് മാറ്റി മുറ്റത്തേക്ക് കയറി. തകര മേല്‍ക്കൂരയും പലകഭിത്തിയുമുള്ള ചെറിയ വീടിന്റെ വാതില്‍പ്പടിയില്‍ അമ്മച്ചിയും സ്റ്റെഫിയും കാത്തിരുപ്പുണ്ടായിരുന്നു. അമ്മച്ചി വിളമ്പിയ ചൂടുകഞ്ഞി അച്ചാറും ചമ്മന്തിയും കൂട്ടി കഴിക്കുന്നതിനിടയില്‍ സ്റ്റെഫി വന്ന് അവന്റെ മുന്നിലിരുന്നു.

'ഇച്ചായാന്‍ ഒരു കാര്യമറിഞ്ഞോ...'

' എന്താടീ..'

' ഇന്നിവിടെ എന്നെക്കാണാന്‍ രണ്ടുമൂന്നുപേര് വന്നിരുന്നു...' പറയുമ്പോള്‍ ആ മുഖം നാണത്താല്‍ കുതിരുന്നത് അവന്‍ കണ്ടു. നടന്നത് പെണ്ണുകാണല്‍ ചടങ്ങു തന്നെയെന്ന് വദനം വിളിച്ചോതി.

' നേരാ മോനേ ഞാന്‍ പറയാന്‍ തുടങ്ങുവാരുന്നു. നിങ്ങടെ ചാച്ചനൊരു നല്ലകാര്യം ചെയ്തു. മുണ്ടംതുരുത്തിക്കാരാ കൂട്ടര്. ചെറുക്കനു ബിസിനസ്സാന്നാ പറഞ്ഞത്. പേര് മാത്യൂസ്. ചാച്ചന്റെ ഏതോ സ്‌നേഹിതാന്‍ മുഖേനെ വന്ന ആലോചനയാ. പിള്ളേര്‍ക്ക് രണ്ടിനും ഇഷ്ടായി..' അമ്മച്ചി ഒറ്റ ശ്വാസത്തില്‍ അത്രയും പറഞ്ഞു നിര്‍ത്തി.

' എന്നിട്ട് ചാച്ചനെന്നോടോരു വാക്കു പറഞ്ഞില്ലല്ലോ അമ്മച്ചീ...'

' അതിനു നിങ്ങളുതമ്മില്‍ മിണ്ടീട്ടു വേണ്ടേ.. '

' അതെന്തുകൊണ്ടാണെന്ന് അമ്മച്ചിക്ക് നന്നായിട്ട് അറിയാമല്ലോ..' അവന്റെ ശബ്ദം പതിവിലുമുയര്‍ന്നു.

' എന്തായാലും ഇതൊരു നല്ലകാര്യമല്ലേ മോനെ. നീയതൊക്കെ മറന്നുകള. സ്ത്രീധനമായിട്ട് ഇഷ്ട്ടമുള്ളതു കൊടുത്താമതി. മോളേ അവര്‍ക്കു വല്ലാതങ്ങു ബോധിച്ചു. എല്ലാം കര്‍ത്താവിന്റെ കൃപ.. '

'എനിക്കും അതില്‍ സന്തോഷമേ ഒള്ളമ്മച്ചീ.... ' അത് പറഞ്ഞപ്പോള്‍ അവന്റെ കണ്ണു നനഞ്ഞു.

അമ്മച്ചി പിന്നെയൊന്നും പറഞ്ഞില്ല. വേലിക്കരികില്‍ മുരടനക്കം കേട്ടപ്പോള്‍ ചാച്ചനാണെന്നു മനസ്സിലായി. ഉറയ്ക്കാത്ത കാലടികളോടെ മൈക്കിള്‍ വന്ന് വീടിനുള്ളിലേക്ക് കയറി. വലിച്ചുതീര്‍ന്ന സിഗരറ്റുകുറ്റി തറയില്‍ ചവിട്ടിക്കെടുത്തി അയാള്‍ കട്ടിലിലേക്കു മറിഞ്ഞു.

അടുത്തെവിടെയോ നിന്നും കേട്ട പോലീസ് ജീപ്പിന്റെ സൈറന്‍ അവനില്‍ ഞെട്ടലുണര്‍ത്തി. തലേന്ന് ചെട്ടിയാരുടെ അനുചരന്‍ കൊടുത്ത മുന്നറിയിപ്പ് പെട്ടെന്നോര്‍ത്തു. രാത്രി വീട്ടില്‍ കിടന്നുള്ള ഉറക്കം ഇനിമുതല്‍ അത്ര പന്തിയല്ല. അമ്മച്ചിയോട് വിവരം പറഞ്ഞപ്പോള്‍ ആ കണ്ണു നിറഞ്ഞു. പിതാവുതന്നെ മകനു സമ്മാനിച്ച നരക ജീവിതം. ആത്മസങ്കടം അധികരിച്ച് അവരുടെ ഹൃദയം വിണ്ടു നീറി. അത് കണ്ടില്ലെന്നു നടിച്ച് ടോര്‍ച്ചുമെടുത്തു പുറത്തേക്ക് നടന്നു. അടുത്തുള്ള പള്ളിയുടെ സെമിത്തേരിയായിരുന്നു ലക്ഷ്യം.

ഉയരം കുറഞ്ഞ മതില്‍ ചാടിക്കടന്നു. ആത്മാക്കളുടെ അന്ത്യവിശ്രമ വേദിയിലേക്കു കയറി. ചെറുപ്പത്തില്‍ ആ വഴി പോകാന്‍ കൂടി ഭയന്നിരുന്നു. ഇരുട്ടില്‍ വിലയം പ്രാപിച്ച ശ്മശാനത്തിന്റെ നിതാന്ത നിശബ്ദതയില്‍ ഏകനായ് നിന്ന് ശേഷിച്ച ഭീതിതചിന്തകള്‍ ഉള്ളില്‍നിന്നകറ്റി. ഏതോ ധനാഡ്യന്റെ കല്ലറക്കു മുകളിലെ മുന്തിയ ഗ്രാനൈറ്റ് ഭലകത്തില്‍ കൈകളില്‍ തലവച്ചുകിടന്നു. എന്നിട്ട് അനന്ദമായ ആകാശത്തേക്ക് വൃഥാ കണ്ണയച്ചു . അടുത്തുള്ള കോണ്‍ക്രീറ്റ് സ്ലാബിനുമേല്‍ സുഖസുഷുപ്തിയിലായിരുന്ന കറുത്ത ശുനകന്‍ അതു രസിക്കാത്ത മട്ടില്‍ ഒന്ന് ഞരങ്ങി. പ്രീയപ്പെട്ടവര്‍ക്കായ് പ്രാര്‍ഥിച്ചു മടങ്ങിയ ആരോ സമര്‍പ്പിച്ചുപോയ വാടിയ പൂക്കളുടെ ഗന്ധം മൂക്കില്‍ തുളച്ചുകയറി.

മേഘങ്ങളൊഴിഞ്ഞ മാനത്തു നിറയെ എണ്ണമറ്റ നക്ഷത്ര രാജികള്‍. അവയുടെ വര്‍ണ്ണ ദീപ്തി കണ്ണിലാവാഹിച്ചു കിടന്നപ്പോള്‍ പിതാവിനെക്കുറിച്ചു തന്നെ അവന്‍ ചിന്തിച്ചു. കുടുംബത്തിനു താങ്ങും തണലുമായിരുന്ന മൈക്കിള്‍ ജീവിതവീഥിയില്‍ എപ്പോഴോ വഴിമാറി നടന്നു. മദ്യത്തിനും മയക്കുമരുന്നിനും അടിമപ്പെട്ടതോടെ അയാള്‍ക്ക് ജോലി നഷ്ടപ്പെട്ടു. ലഹരിയില്‍ ഉറഞ്ഞു തുള്ളുന്ന അയാളുടെ പീഡനങ്ങള്‍ മനസ്സു മരവിപ്പിക്കുന്നതായിരുന്നു. ഒടുവില്‍ കരള്‍ രോഗത്തിനടിമപ്പെട്ട് കിടപ്പിലായി. ആറക്ക സംഖ്യയുടെ കണക്കുമായിവന്ന ബ്ലേഡ് സോമന്‍ ദുര്‍ന്നടത്തം വരുത്തിവച്ച ബാധ്യത ബോധ്യപ്പെടുത്തി . വേഗത്തില്‍ പണം സമ്പാദിക്കാനുള്ള മാര്‍ഗ്ഗവും പിതാവു തന്നെ ഉപദേശിച്ചു. അധമബന്ധങ്ങള്‍ അതിനു വഴിയുമൊരുക്കി. ചികിത്സയും കടബാധ്യതകളും ചുമലില്‍ താങ്ങാഭാരമായപ്പോള്‍ ഉപദേശം സ്വീകരിച്ചു. അഴുക്കുചാലിലേക്കിറങ്ങി. പക്ഷേ, രോഗത്തിന്റെ തീവ്രത ശമിച്ചപ്പോള്‍ വീണ്ടുമയാള്‍ മദ്യപാനം തുടങ്ങി.

സ്മൃതിയില്‍ നിഴലിച്ച ശിഥില ചിന്തകള്‍ക്കു കടിഞ്ഞാണിട്ട് നിദ്രയുടെ കനിവും കാത്തവന്‍ കണ്ണുപൂട്ടിക്കിടന്നു. മകര രാത്രിയുടെ ഉഷ്ണയാമങ്ങളിലെവിടെയോ ഉറക്കം അവനെ വിഴുങ്ങി. കിഴക്കുദിക്കില്‍ അരുണനുണരും മുന്‍പേ ഉണര്‍ന്നു. ആളൊഴിഞ്ഞ വഴിയില്‍ ആംബുലന്‍സിലെത്തിയ ചെട്ടിയാരുടെ അനുചരന്‍ വൃത്തികെട്ട മോണകാട്ടിച്ചിരിച്ചു. സംശയലേശമന്യേ ചരക്കെത്തിക്കാന്‍ പറ്റിയ വാഹനം ആംബുലന്‍സാണെന്ന ആശയം ചെട്ടിയാരുടെ കാഞ്ഞ ബുദ്ധിയില്‍ ഉരുത്തിരിഞ്ഞതാണ്. തലേന്നത്തെ കളക്ഷന്‍ നല്കി പുതിയ പായ്ക്കറ്റ് വാങ്ങി അയാളുടെ നിര്‍ദ്ദേശങ്ങള്‍ക്ക് കാത്തു.

സ്‌കൂള്‍ പരിസരങ്ങളിലായിരുന്നു അന്നത്തെ ഡ്യൂട്ടി. ആദ്യം ലക്ഷ്യത്തില്‍ തെളിഞ്ഞത് പള്ളിക്കരയിലുള്ള ശ്യാമളന്റെ കടയായിരുന്നു . അവിടെയെത്തുമ്പോഴേക്കും വെയിലിനു കനം വച്ചുതുടങ്ങിയിരുന്നു . പതിവു മന്ദഹാസം ചുണ്ടില്‍ നിറച്ച ശ്യാമളനോട് കിതപ്പടക്കിക്കൊണ്ട് ഒരു കുലുക്കി സര്‍ബത്തു പറഞ്ഞു. ഒറ്റ മുറിയുള്ള കടയുടെ പിന്നിലെ പ്രത്യേക ഇരിപ്പിടത്തിലേക്ക് സര്‍ബത്തുമായി ശ്യാമളന്‍ അവനെ നയിച്ചു. ചുറ്റും കണ്ണോടിച്ച് ആരുമില്ലെന്നുറപ്പുവരുത്തി കുട്ടികള്‍ക്കുള്ള സ്‌പെഷ്യല്‍ സ്വീറ്റ്‌സ് അവന്‍ മേശപ്പുറത്തു വച്ചു. കമ്മീഷന്‍ കഴിച്ച് ബാക്കി തുക നല്‍കുമ്പോള്‍ ശ്യാമളന്‍ പറഞ്ഞു.

'ആവശ്യക്കാരിപ്പം കൂടുതലാ. ചെട്ടിയാരേ ഞാന്‍ വിളിച്ചിരുന്നു. നീയൊന്ന് ഒര്‍മ്മിപ്പിച്ചേക്കണം.. '

' ഞാന്‍ പറയാം..'

അത്രയും പറഞ്ഞ് അവന്‍ കത്തുന്ന വെയിലിലേക്കിറങ്ങി. മധ്യാഹ്ന രശ്മികള്‍ വസ്ത്രത്തിന്റെ നേരിയ പ്രതിരോധവും ഭേദിച്ച് മേനിയേ പൊള്ളിച്ചു. അടുത്തുള്ള നഗരസഭാ കാര്യാലയത്തിന്റെ അങ്കണത്തിലെ വാകമരത്തണലില്‍ അല്‍പ്പനേരമവന്‍ വിയര്‍പ്പകറ്റി നിന്നു . എന്‍ഡോ സള്‍ഫാനെതിരെയുള്ള ഒരു പ്രതിഷേധ സമരമപ്പോള്‍ അവനെക്കടന്നു പോയി. കര്‍ത്തവ്യബോധമുണര്‍ന്നപ്പോള്‍ വീണ്ടും എരിയുന്ന വെയില്‍ നാളങ്ങള്‍ അവനെ എതിരേറ്റു.

നശിച്ചതൊഴില്‍ ഉപേക്ഷിച്ച് എവിടേക്കെങ്കിലുമൊരു പലായനം അവന്‍ പലപ്പോഴും ചിന്തിച്ചതാണ്. പക്ഷേ അമ്മച്ചിയുടെയും സ്റ്റെഫിയുടെയും തോരാത്ത നയനങ്ങള്‍ അപ്പോഴെല്ലാം പിന്തിരിപ്പിച്ചു. ഇരുട്ടിനെ വകഞ്ഞുമാറ്റി വീട്ടിലേക്കു സൈക്കിള്‍ ചവിട്ടുമ്പോള്‍ പെട്ടന്ന് ഫോണില്‍ വിളിവന്നു. ബ്ലേഡ് സോമന്റെ നമ്പര്‍. അവന്‍ ഫോണെടുത്തു.

' ഹലോ.. '

' അടുത്ത ഞായറാഴ്ചയാ നീ പറഞ്ഞ ലാസ്റ്റ് ഡേറ്റ്. അതായത് പതിനഞ്ചാം തീയതി..'

' മറന്നിട്ടില്ല.. കാലത്തുതന്നെ ഞാനങ്ങെത്തും..'

' ഓര്‍മ്മിപ്പിച്ചെന്നേയോള്ളൂ.. നിന്നെയെനിക്കു വിശ്വാസമാ .. '

വീട്ടിലെത്തിയ ഉടന്‍തന്നെ സോമനു നല്‍കാനുള്ള പണം സൂക്ഷിച്ച ട്രങ്ക് പെട്ടിതുറന്നു. അതില്‍ കണ്ട കാഴ്ച അവന്റെ ശ്വാസം നിലപ്പിച്ചു. പത്രക്കടലാസില്‍ പൊതിഞ്ഞു സൂക്ഷിച്ച നോട്ടുകള്‍ പകുതിമുക്കാലും ചിതലരിച്ചു തീര്‍ത്തിരുന്നു. ഒരു ഭ്രാന്തനെപ്പോലെ പെട്ടിക്കുള്ളില്‍ അവന്‍ കയ്യിട്ടിളക്കി. കുറേ ചിതലുകള്‍ അവന്റെ കൈകളിലേക്കും പടര്‍ന്നു കയറി. കണ്ണുകളില്‍ ഇരുളിമ നിറയുന്നു. പഴകിയ മരക്കസേരയില്‍ അവന്‍ പ്രജ്ഞയറ്റു തളര്‍ന്നിരുന്നു. ഉഷ്ണ താപമേറ്റപോലെ ഉള്‍ത്തടം വെന്തു നീറി. കടല്‍ക്കാറ്റിലടഞ്ഞ ജനല്‍പ്പാളിക്കിടയില്‍ പിടയുന്ന ഗൌളിയുടെ ഞെരിഞ്ഞമര്‍ന്ന മരണം വേദനയോടെ കണ്ടു. പതറുന്ന കാലടികളോടെ അത്താഴം വേണ്ടെന്നുവച്ച് ഇരുട്ടിലെക്കിറങ്ങി നടന്നു. അടുക്കളപ്പുറത്തെ അലക്കുകല്ലില്‍ ഇരുന്നു മൊബൈലില്‍ മാത്യൂസുമായി സല്ലപിച്ചിരുന്ന സ്റ്റെഫി അവനെക്കണ്ടു നാണത്തോടെ എഴുന്നേറ്റു.

ഞായറാഴ്ച രാവിലേതന്നെ സോമന്റെ വിളി വന്നു. ഒരു മാസത്തെ അവധി കൂടി അയാളോട് യാചിച്ചു. അസഭ്യ വാക്കുകള്‍ കൊണ്ട് കാതു തുളച്ചെങ്കിലും ഒടുവില്‍ സമ്മതിച്ചു. ബാധ്യതകള്‍ ഏറി വരുന്നു. പൊള്ളുന്ന പകലുകളില്‍ പുകയുന്ന ചിന്തകള്‍ അവനെ ഭ്രാന്തുപിടിപ്പിച്ചു. ഉന്മത്തദാഹികള്‍ക്കിടയില്‍ മായികത തീര്‍ത്തുകൊണ്ട് പകലിരവില്ലാതെ അവന്‍ നഗര പ്രാന്തങ്ങള്‍ താണ്ടി.

വൈകിയെത്തിയ ഒരുനാള്‍ വീട്ടുമുറ്റത്തെ ആള്‍ക്കൂട്ടം കണ്ടപ്പോള്‍ ഉള്ളൊന്നു കാളി. പിടക്കുന്ന ഹൃദയവുമായി വീട്ടിനുള്ളിലേക്കു പാഞ്ഞു കയറി. നിലത്തിരിക്കുന്ന അമ്മച്ചിയുടെ മടിയില്‍ തലവച്ചുകൊണ്ട് കിതക്കുന്ന സ്റ്റെഫി. കഴുക്കോലില്‍ നിന്നും തൂങ്ങിയാടുന്ന അറുത്തു മാറ്റപ്പെട്ട കയര്‍. കരഞ്ഞു വീര്‍ത്ത കണ്ണുകള്‍ ബദ്ധപ്പെട്ടു തുറന്ന് അമ്മച്ചി അവനെ ദയനീയമായി നോക്കി.

' സമയത്ത് കണ്ടത് ഭാഗ്യമായി.. അല്ലെങ്കില്‍.. ' കൂട്ടത്തിലാരോ പറഞ്ഞു.

അയല്‍ക്കാര്‍ മടങ്ങിക്കഴിഞ്ഞപ്പോള്‍ അമ്മച്ചിക്കരികിലിരുന്നു. കൈകള്‍ കൂട്ടിപ്പിടിച്ചു കാര്യമന്വേഷിച്ചു. പക്ഷെ എന്തിനാണത് ചെയ്തതെന്ന് അവള്‍ പറഞ്ഞിരുന്നില്ല. ഒടുവില്‍ അവന്റെയും അമ്മച്ചിയുടെയും നിര്‍ബന്ധം സഹിക്കവയ്യാതെ വന്നപ്പോള്‍ അവള്‍ എല്ലാം തുറന്നു പറഞ്ഞു.

വാക്കുകളില്‍ തേന്‍പുരട്ടി അന്ന് മാത്യൂസ് വിളിച്ചു. ഭാവി ഭര്‍ത്താവാണെന്ന ധൈര്യത്തില്‍ അവള്‍ ചെന്നു. വാടകക്കെടുത്ത വണ്ടിയില്‍ അവന്റെ കൂട്ടുകാരെയും കണ്ടപ്പോള്‍ അപകടം മണത്തു. പെണ്ണുകാണല്‍ ചടങ്ങിന് വീട്ടില്‍വന്ന് മാത്യൂസിന്റെ പെങ്ങളെന്നു പരിചയപ്പെടുത്തിയവള്‍ അല്‍പ്പവസ്ത്രധാരിയായി അവര്‍ക്കിടയിലിരുന്നു മദ്യം നുണയുന്നു. സ്റ്റെഫിയെ കണ്ടപ്പോള്‍ ലഹരി പതഞ്ഞ അവളുടെ മുഖത്തൊരു ഗൂഡ മന്ദഹാസം. ചതിയുടെ ആഴം എത്രയെന്നു ബോധ്യപ്പെട്ടു. മാത്യൂസിന്റെ വെറിപിടിച്ച കൈകള്‍ സ്റ്റെഫിയെ ചുറ്റിവരിഞ്ഞു. രക്ഷപ്പെടാന്‍ ശ്രമിച്ചപ്പോള്‍ അയാള്‍ ചവച്ചുതുപ്പിയ നികൃഷ്ട വാക്കുകള്‍ അവളെ അടിമുടി തകര്‍ത്തു.

' ഓസിനല്ലെടീ, നിന്റെ തന്തക്ക് കാശെണ്ണിക്കൊടുത്തിട്ടാ.. '

കാമവെറിയന്മാര്‍ക്കിടയില്‍ നിന്നും ഓടി രക്ഷപ്പെടുമ്പോഴും ആ വാക്കുകള്‍ അവളുടെ കാതില്‍ മുഴങ്ങി. മാത്യൂസിന്റെ വഞ്ചനയെക്കാളേറെ അവളെ വേദനിപ്പിച്ചത് ആ അറിവായിരുന്നു. ഒരു മുഴം കയറില്‍ ജീവിതമവസാനിപ്പിക്കാന്‍ അതവളെ പ്രേരിപ്പിച്ചു.

കേട്ടപ്പോള്‍ ബോധമണ്ടലത്തില്‍ കൂരിരുള്‍ നിറയുന്നതവന്‍ അറിഞ്ഞു. തീപ്പോള്ളലേറ്റ പോലെ ചിത്തം പിടയുന്നു. കുഴഞ്ഞു വീഴാന്‍ തുടങ്ങിയ അമ്മച്ചിയെ അറിയാതെ കൈകള്‍ താങ്ങി. കൊടുംചതിക്കുള്ള പ്രതികാര ദാഹം കനലായ് ഉള്ളില്‍ നിറഞ്ഞു. ചോരചിന്താന്‍ അരിവാളിനു മൂര്‍ച്ച കൂട്ടി കത്തുന്ന പകയുമായ് ഉറക്കമൊഴിച്ചു കാത്തിരുന്നു. പക്ഷെ അന്നു രാത്രി അയാള്‍ വന്നില്ല. ചെട്ടിയാരുടെ വിളി അസഹ്യമായപ്പോള്‍ ഫോണ്‍ ഓഫ് ചെയ്തു. പിറ്റേന്നു രാത്രിയും മൈക്കിള്‍ വരാതെയായപ്പോള്‍ തീരുമാനത്തില്‍ മാറ്റംവരുത്തി. അമ്മയേയും പെങ്ങളേയും കൂട്ടി നാടുവിടുക. ആരും തിരിച്ചറിയാത്ത ഏതെങ്കിലുമൊരു നാട്ടിലേക്ക്.

പിറ്റേന്ന് പകല്‍വെട്ടം വീഴും മുന്‍പേ അവര്‍ വീടു പൂട്ടിയിറങ്ങി. മുറ്റം കടന്നു റോഡിലേക്കിറങ്ങുമ്പോള്‍ ഒരു വട്ടം കൂടി അവന്‍ തിരിഞ്ഞു വീടിനു നേരെ നോക്കി, ഒരു പക്ഷേ, ഇനിയൊരു തിരിച്ചുവരവ് ഉണ്ടാകണമെന്നില്ല. അറിയാതെ കണ്ണു നിറഞ്ഞു. ആദ്യം കിട്ടിയ ഓട്ടോയില്‍ റെയില്‍വേ സ്‌റെഷനിലേക്ക്. പിന്നെ വടക്കോട്ടുള്ള ഏതോ തീവണ്ടിയുടെ ജനറല്‍ കമ്പാര്‍ട്ട്‌മെന്റില്‍. ആഗ്രഹം ഒന്നു മാത്രം. നശിച്ച നാട്ടില്‍ നിന്നും പെട്ടന്നൊരു മോചനം. ലക്ഷ്യം അജ്ഞാതമെങ്കിലും ഉള്ളില്‍ ശുഭപ്രതീക്ഷ ഉണ്ടായിരുന്നു.

പോക്കറ്റില്‍ ഫോണ്‍ നിര്‍ത്താതെ ബെല്ലടിച്ചപ്പോള്‍ എടുത്തു. നിമിഷനേരത്തെ നിശബ്ദതക്കൊടുവില്‍ കേട്ടത് ബ്ലേഡ് സോമന്റെ പരിചിതമായ ശബ്ദം. അസഭ്യവര്‍ഷംചൊരിഞ്ഞ് അയാളുടെ വാക്കുകള്‍ അവന്റെ കാതില്‍ വീണു ചിതറി.

'നിന്റെ തന്തയിപ്പം എന്റെ കസ്റ്റടീലുണ്ട്.. തരാനുള്ള കാശും കൊണ്ടുവന്നാ ജീവനോടെ കൊണ്ടുപോകാം...'

അവന്‍ മറുപടി ഒന്നും പറഞ്ഞില്ല. ഫോണ്‍കാതില്‍വച്ചുകൊണ്ട് പുറംകാഴ്ചകളില്‍ മുഴുകി നിസ്സംഗതയോടെ നിശബ്ദത പാലിച്ചു. മറുതലക്കല്‍ നിന്നും മറുപടിയൊന്നും കിട്ടാതെയായപ്പോള്‍ സോമന്‍ കൂടുതല്‍ കുപിതനായി.

'പച്ച വെള്ളം കൊടുത്തിട്ടില്ല. കരള്‍ദീനം കൂടി ഇപ്പോള്‍ത്തന്നെ തീരുന്ന മട്ടാ.. സംശയമുണ്ടേ ദേ കേട്ടോ..? '

' മോനേ.... ' മൈക്കിളിന്റെ വരണ്ടുണങ്ങിയ തൊണ്ടയില്‍ ബഹിര്‍ഗമിച്ച പ്രാണരക്ഷാര്‍ഥമുള്ള നിലവിളി അവന്‍ കേട്ടു. നിര്‍വികാരത നിഴലിച്ച അവന്റെ ഹൃദയത്തില്‍ ആ ശബ്ദം തരിമ്പും വേദന ഉണര്‍ത്തിയില്ല. എന്തിനെന്നില്ലാതെ ഒരു മന്ദസ്മിതം മാത്രം അറിയാതെ ചുണ്ടില്‍ വിരിഞ്ഞു. കാര്യമറിയാതെ സ്റ്റെഫിയും അമ്മച്ചിയും പരസ്പരം നോക്കി. തീവണ്ടിയുടെ തുറന്ന ജനാലയിലൂടെ പെട്ടന്നവന്‍ ഫോണ്‍ പുറത്തേക്കു വലിച്ചെറിഞ്ഞു. ചെളിനിറഞ്ഞ ചതുപ്പ് നിലത്തേക്കു തെറിച്ചുവീണ അത് കുറച്ചുനേരംകൂടി ശബ്ദിച്ചു. പിന്നെ നിലച്ചു. അതിന്റെ അങ്ങേ തലക്കലെ ശബ്ദവും അപ്പോള്‍ എന്നേക്കുമായി നിലച്ചിരുന്നു.


![നീരാളി വലയം (കഥ) - അഭിലാഷ് രവീന്ദ്രന്‍](https://cdn.boolokam.com/articles/2014/04/North-Pacific-Giant-Octopus-copy.jpg)പകലദ്ധ്വാനം മതിയാക്കി പകലവന്‍ പടിഞ്ഞാറ് ചേക്കേറാനോരുങ്ങിയ മകരമാസത്തിലെ ഒരു ചുവന്ന സായന്തനം. കടല്‍ക്കാക്കകള്‍ വട്ടമിട്ടു പറക്കുന്ന കടലോരത്ത് ഏതോ ചിറകറ്റ പക്ഷിയുടെ മാംസത്തിന്നായ് ചാവാലിപ്പട്ടികള്‍ കടിപിടി കൂട്ടുന്നു. ദ്രുതഗതിയില്‍ വന്നു കരയേ പുല്‍കുന്ന കടല്‍ക്കാറ്റിനപ്പോള്‍ ചീഞ്ഞ മത്സ്യത്തിന്റെ രൂക്ഷഗന്ധം. തീരത്തെ കരിങ്കല്‍ റബ്ബിളുകള്‍ക്കു മുകളില്‍ വട്ടം കൂടിയിരുന്ന ആഫ്രോ ഹെയര്‍ സ്‌റ്റൈല്‍ ടീനേജ് പയ്യന്മാര്‍ക്കു ക്ഷമ നശിച്ചു. പതിവു സമയം കഴിഞ്ഞും സ്റ്റാന്‍ലി എത്തിയിട്ടില്ല. കൂട്ടത്തില്‍ നീളം കൂടിയ ചുള്ളന്‍ കയ്യിലിരുന്ന പാന്‍മസാല കവറോടെ വായിലേക്കിട്ടുകൊണ്ട് തലകുടഞ്ഞരിശം തീര്‍ത്തു. അറബിക്കടലിന്റെ ആനന്ദ വിശാലതയിലേക്കു നീളത്തില്‍ കണ്ണെറിഞ്ഞ് അലയാഴിയുടെ അടങ്ങാത്ത ഇരമ്പം കാതിലേക്കുള്‍ക്കൊണ്ടു മറ്റുള്ളവര്‍ കലിപ്പടക്കി. വിളക്കുകാലിനപ്പുറം പാത രണ്ടായ് പിരിയുന്ന ഭാഗത്തേക്ക് ഇടയ്ക്കിടെ അവരുടെ കണ്ണുകള്‍ അവനായ് പരതുന്നുണ്ടായിരുന്നു. ഏറെനേരത്തെ മുഷിഞ്ഞ കാത്തിരിപ്പിനു വിരാമമിട്ടുകൊണ്ട് അവസാനം അവനെത്തി. കത്തുന്ന കണ്ണുകളുടെ തീഷ്ണതയെ ചെറുത്ത് കയ്യിലിരുന്ന കവര്‍ ഉയര്‍ത്തിക്കാട്ടി വളരെ തന്മയത്വത്തോടെ അവനവരെ മയപ്പെടുത്തി. ' എന്താടാ ഇത്രേം വൈകീത്.....? ' ' പലടത്തും പോലീസ് ചെക്കിങ്ങുണ്ട്.. സൂക്ഷിക്കണം... ' വീതി കുറഞ്ഞ കരിങ്കല്‍ പ്രതലത്തില്‍ മൂടുറപ്പിച്ചുകൊണ്ട് അവന്‍ കയ്യിലിരുന്ന പ്ലാസ്റ്റിക് പൊതിയഴിച്ചു. വെയില്‍ മാഞ്ഞ തൃസന്ധ്യയുടെ അരണ്ട വെളിച്ചത്തിലും ചുറ്റുമുള്ള കണ്ണുകളിലെ തിളക്കം അവന്‍ കണ്ടു. അനുഭൂതിയുടെ മാസ്മരികത അടിമപ്പെടുത്തിയ ചോരഞരമ്പുകള്‍ വല്ലാതെ ത്രസ്സിക്കുന്നു. ലഹരിക്കായ് വെമ്പല്‍കൊള്ളുന്ന പുതുതലമുറയുടെ ഒടുങ്ങാത്ത ദാഹം. സ്വര്‍ഗ്ഗ കവാടം അവര്‍ക്കായ് മലര്‍ക്കെത്തുറന്ന് അവന്‍ എഴുന്നേറ്റു. അനുഭൂതികളുടെ അനന്ദ വിഹായസ്സിലേക്ക് വര്‍ണ്ണച്ചിറകുകള്‍ നല്കി അവരെ ലക്ഷ്യമില്ലാതെ അലയാന്‍ വിട്ട് അവന്‍ തന്റെ സൈക്കിളിനു നേരെ തിരിഞ്ഞു. ഉള്ളില്‍ നുരപൊന്തിയ കുറ്റബോധം പാടുപെട്ടടക്കിക്കൊണ്ട് സാവധാനം സൈക്കിള്‍ ചവിട്ടിയകന്നു. വഴിവെളിച്ചത്തില്‍ നിന്നൊഴിഞ്ഞ് കുരീപ്പുഴ കയല്‍പ്പാലത്തിനു കീഴെ നഗര മാലിന്യങ്ങളുടെ ദുര്‍ഗ്ഗന്ധവും ശ്വസിച്ച് അവന്‍ നിന്നു. അറുമുഖന്‍ ചെട്ടിയാരുടെ അടുത്ത വിളിയും കാത്ത്. ചോരയൂറ്റാന്‍ ചുറ്റും വലയം തീര്‍ത്ത ഭീമന്‍ കൊതുകുകളെ കൈവീശിത്തുരത്തിക്കൊണ്ട് അവന്‍ കയ്യിലിരുന്ന മിനറല്‍ വാട്ടറിന്റെ കുപ്പി വായിലേക്ക് കമിഴ്ത്തി. പെട്ടന്ന് മൊബൈല്‍ ശബ്ദിച്ചു. ചെട്ടിയാരാണ്. തെല്ലൊരു ഉള്‍ഭീതിയൊടെ അവന്‍ ഫോണ്‍ കാതോടു ചേര്‍ത്തു. തമിഴന്‍ ചെട്ടിയാരുടെ പരുപരുത്ത വാക്കുകള്‍ കാതില്‍ വീണു പുളച്ചു. ' സ്റ്റാന്‍ലീ.. നീ ഇപ്പോ എങ്കേ ഇരിക്കാ.. ' ' ഞാന്‍ കുരീപ്പുഴ പാലത്തിന്റെ .. ' ' ആമാ... ശീക്രം അന്ത ഹോസ്റ്റലിക്കു പോ.... രാഗിണി കൂപ്പിട്ടാച്ച്..' ' ഉവ്വ്.. പോകാം.. ' വഴിവിളക്കുകള്‍ പ്രഭചൊരിഞ്ഞു നില്ക്കുന്ന നഗരവഴികള്‍. ലേഡീസ് ഹോസ്റ്റല്‍ ലക്ഷ്യമാക്കി അവന്‍ സൈക്കിള്‍ ആഞ്ഞു ചവിട്ടി. ഹോസ്ടലിന്റെ മതിലിനോടു ചേര്‍ന്നുള്ള മരച്ചുവട്ടില്‍ സൈക്കിള്‍ ചാരിവച്ചു. ചുറ്റുമൊരു നിരീക്ഷണം നടത്തി പിന്നാമ്പുറത്തെ ഗേറ്റിനു നേരെ നടന്നു. മധുരമൂറുന്ന ചിരിയുമായി രാഗിണി അവിടെ കാത്തു നില്പ്പുണ്ടായിരുന്നു . ഹോസ്റ്റല്‍ മെസ്സിലെ പാചകക്കാരി സൂസന്നയുടെ സഹായിയാണ് കൊല്ലംകോടുകാരി രാഗിണി. ഭര്‍ത്താവ് പുഷ്‌ക്കരന്റെ സ്വവര്‍ഗ്ഗപ്രേമം തുടക്കത്തിലേ ദാമ്പത്യം താറുമാറാക്കി. നരക ജീവിതം മടുപ്പുളവാക്കിയപ്പോള്‍ ലഹരിയുടെ തണലിലവള്‍ സ്വര്‍ഗ്ഗം ചമയ്ക്കാന്‍ തുടങ്ങി. ആയിരത്തിന്റെ അഞ്ചു നോട്ടുകള്‍ സ്റ്റാന്‍ലിയുടെ കയ്യില്‍ വച്ചുകൊടുത്ത് അവള്‍ പൊതി വാങ്ങി. ഹോസ്റ്റല്‍മുറ്റത്തെ സൈപ്രസ് മരത്തിനു ചുറ്റുമിരിക്കുന്ന തരുണീമണികളെ നിലാവിന്റെ നേര്‍ത്ത വെളിച്ചത്തില്‍ അവന്‍ കണ്ടു. അവരുടെ കോമളവദനങ്ങള്‍ അവന്റെ കണ്ണുകളെ അല്‍പ്പനേരം അവിടേക്കാകര്‍ഷിച്ചു. രാഗിണി തീര്‍ത്ത മായികപ്രപഞ്ചത്തില്‍ ആകൃഷ്ടരായെത്തിയ ഈയാം പാറ്റകള്‍. ' എന്താടാ ഒരു പുഴുത്ത നോട്ടം...' പെട്ടന്ന് കൂട്ടത്തില്‍ ഒരുവള്‍ ചാടിയെഴുന്നേറ്റു. തീക്കാറ്റുപോലെ അവനു നേരേ പാഞ്ഞു വന്നു. ജീന്‍സിനും ടോപ്പിനുമുള്ളില്‍ അവളുടെ മെലിഞ്ഞുണങ്ങിയ ശരീരം ആലില പോലെ വിറച്ചു. സട്രെയിറ്റു ചെയ്ത തലമുടി രാക്കാറ്റില്‍ കുതറിപ്പറക്കുന്നു. പുകഞ്ഞു കലങ്ങിയ കണ്ണുകള്‍ അവനെ ആകമാനം ഉഴിയുന്നുണ്ടായിരുന്നു . ചുണ്ടിലെരിഞ്ഞ സിഗരറ്റിന്റെ പുക അലക്ഷ്യമായി ഊതിക്കൊണ്ട് അവള്‍ ചീറി. ' നീ ചോദിച്ചത് കേട്ടില്ലേടാ ...' തുടര്‍ന്നു വന്ന അശ്ലീലച്ചുവയുള്ള വാക്കുകള്‍ കാതടപ്പിച്ചു. പ്രകടനം പ്രകോപനപരമെങ്കിലും അവന്‍ സഹനം ശീലിച്ചിരുന്നു. സിരകളില്‍ നുരയുന്ന ലഹരിയില്‍ മതിഭ്രമം പിടിപെട്ടപോലെ അവള്‍ തിളക്കുന്നു. പക്ഷേ അസഭ്യം പുലമ്പുന്ന ആ മുഖത്തേക്ക് നോക്കിയപ്പോള്‍ സഹതാപമാണു തോന്നിയത്. ഒരു ഡോസ് മരുന്നെടുത്തതിന്റെ നിമിഷ നേരത്തേ തിളപ്പു മാത്രം. ' കൂള്‍ ഡൌണ്‍ നീനൂ... അവനെ വിട്ടേക്ക് ..' കൂട്ടുകാരികള്‍ വന്ന് അവളെ പിന്നിലേക്ക് വലിച്ചു. . ഒന്നും മിണ്ടാതെ തിരികെ നടന്നു. ലഹരിയുടെ പ്രകടനം പലരിലും പലവിധമാണല്ലോ?. കെട്ട് അടങ്ങുംവരെ നിര്‍ത്താതെ ചിരിച്ചുകൊണ്ടിരിക്കുന്ന ചിലര്‍. ശോകഗാനങ്ങളും പാടി കണ്ണീരൊഴുക്കി നടക്കുന്ന മറ്റൊരു കൂട്ടര്‍. ഉള്ളിലെ മൃഗീയ വാസനകള്‍ പുറത്തെടുത്ത് അക്രമാസക്തരാവുന്ന വേറെ ചിലര്‍. മൌനവാത്മീകത്തില്‍ മുഴുകി സര്‍ഗ്ഗചേതനയെ ഉണര്‍ത്താന്‍ ശ്രമിക്കുന്ന ബുദ്ധിജീവികളും കുറവല്ല. തിരികെയുള്ള യാത്രയില്‍ വഴി ഏറെക്കുറേ വിജനമായിരുന്നു. നഗരപാതയില്‍ നിന്നും ചന്ദ്രപുരം കോളനിയിലേക്കു തിരിയുന്ന നാല്‍ക്കവലയിലെത്തിയപ്പോള്‍ അവനല്‍പ്പം ചിന്താക്കുഴപ്പത്തിലായി. വീട്ടിലേക്കു പോവണോ....? പകല്‍ തപിപ്പിച്ച ധരിത്രിയുടെ രാവിന്റെ മറവിലെ മുക്തപ്രയാണം പോലെ ഒരു ചെറുചുഴലിക്കാറ്റു കിതച്ചു. അടുത്ത കടത്തിണ്ണയില്‍ അന്തിയുറങ്ങാനെത്തിയ വൃദ്ധഭിക്ഷാടകന്റെ ശ്വാസകോശത്തില്‍ പൊടികയറിയുള്ള തുമ്മല്‍ ഞെട്ടലുണര്‍ത്തി. അമ്മച്ചിയുടെയും സ്റ്റെഫിയുടെയും ദീന വദനങ്ങള്‍ അകതാരില്‍ കനല്‍ വിതച്ചപ്പോള്‍ വീട്ടിലേക്കു പോവാന്‍ തന്നെ അവന്‍ തീരുമാനിച്ചു. ചിതലരിച്ച വേലിക്കു നടുവില്‍ കുറുകെ വച്ചിരുന്ന മുളങ്കമ്പെടുത്ത് മാറ്റി മുറ്റത്തേക്ക് കയറി. തകര മേല്‍ക്കൂരയും പലകഭിത്തിയുമുള്ള ചെറിയ വീടിന്റെ വാതില്‍പ്പടിയില്‍ അമ്മച്ചിയും സ്റ്റെഫിയും കാത്തിരുപ്പുണ്ടായിരുന്നു. അമ്മച്ചി വിളമ്പിയ ചൂടുകഞ്ഞി അച്ചാറും ചമ്മന്തിയും കൂട്ടി കഴിക്കുന്നതിനിടയില്‍ സ്റ്റെഫി വന്ന് അവന്റെ മുന്നിലിരുന്നു. 'ഇച്ചായാന്‍ ഒരു കാര്യമറിഞ്ഞോ...' ' എന്താടീ..' ' ഇന്നിവിടെ എന്നെക്കാണാന്‍ രണ്ടുമൂന്നുപേര് വന്നിരുന്നു...' പറയുമ്പോള്‍ ആ മുഖം നാണത്താല്‍ കുതിരുന്നത് അവന്‍ കണ്ടു. നടന്നത് പെണ്ണുകാണല്‍ ചടങ്ങു തന്നെയെന്ന് വദനം വിളിച്ചോതി. ' നേരാ മോനേ ഞാന്‍ പറയാന്‍ തുടങ്ങുവാരുന്നു. നിങ്ങടെ ചാച്ചനൊരു നല്ലകാര്യം ചെയ്തു. മുണ്ടംതുരുത്തിക്കാരാ കൂട്ടര്. ചെറുക്കനു ബിസിനസ്സാന്നാ പറഞ്ഞത്. പേര് മാത്യൂസ്. ചാച്ചന്റെ ഏതോ സ്‌നേഹിതാന്‍ മുഖേനെ വന്ന ആലോചനയാ. പിള്ളേര്‍ക്ക് രണ്ടിനും ഇഷ്ടായി..' അമ്മച്ചി ഒറ്റ ശ്വാസത്തില്‍ അത്രയും പറഞ്ഞു നിര്‍ത്തി. ' എന്നിട്ട് ചാച്ചനെന്നോടോരു വാക്കു പറഞ്ഞില്ലല്ലോ അമ്മച്ചീ...' ' അതിനു നിങ്ങളുതമ്മില്‍ മിണ്ടീട്ടു വേണ്ടേ.. ' ' അതെന്തുകൊണ്ടാണെന്ന് അമ്മച്ചിക്ക് നന്നായിട്ട് അറിയാമല്ലോ..' അവന്റെ ശബ്ദം പതിവിലുമുയര്‍ന്നു. ' എന്തായാലും ഇതൊരു നല്ലകാര്യമല്ലേ മോനെ. നീയതൊക്കെ മറന്നുകള. സ്ത്രീധനമായിട്ട് ഇഷ്ട്ടമുള്ളതു കൊടുത്താമതി. മോളേ അവര്‍ക്കു വല്ലാതങ്ങു ബോധിച്ചു. എല്ലാം കര്‍ത്താവിന്റെ കൃപ.. ' 'എനിക്കും അതില്‍ സന്തോഷമേ ഒള്ളമ്മച്ചീ.... ' അത് പറഞ്ഞപ്പോള്‍ അവന്റെ കണ്ണു നനഞ്ഞു. അമ്മച്ചി പിന്നെയൊന്നും പറഞ്ഞില്ല. വേലിക്കരികില്‍ മുരടനക്കം കേട്ടപ്പോള്‍ ചാച്ചനാണെന്നു മനസ്സിലായി. ഉറയ്ക്കാത്ത കാലടികളോടെ മൈക്കിള്‍ വന്ന് വീടിനുള്ളിലേക്ക് കയറി. വലിച്ചുതീര്‍ന്ന സിഗരറ്റുകുറ്റി തറയില്‍ ചവിട്ടിക്കെടുത്തി അയാള്‍ കട്ടിലിലേക്കു മറിഞ്ഞു. അടുത്തെവിടെയോ നിന്നും കേട്ട പോലീസ് ജീപ്പിന്റെ സൈറന്‍ അവനില്‍ ഞെട്ടലുണര്‍ത്തി. തലേന്ന് ചെട്ടിയാരുടെ അനുചരന്‍ കൊടുത്ത മുന്നറിയിപ്പ് പെട്ടെന്നോര്‍ത്തു. രാത്രി വീട്ടില്‍ കിടന്നുള്ള ഉറക്കം ഇനിമുതല്‍ അത്ര പന്തിയല്ല. അമ്മച്ചിയോട് വിവരം പറഞ്ഞപ്പോള്‍ ആ കണ്ണു നിറഞ്ഞു. പിതാവുതന്നെ മകനു സമ്മാനിച്ച നരക ജീവിതം. ആത്മസങ്കടം അധികരിച്ച് അവരുടെ ഹൃദയം വിണ്ടു നീറി. അത് കണ്ടില്ലെന്നു നടിച്ച് ടോര്‍ച്ചുമെടുത്തു പുറത്തേക്ക് നടന്നു. അടുത്തുള്ള പള്ളിയുടെ സെമിത്തേരിയായിരുന്നു ലക്ഷ്യം. ഉയരം കുറഞ്ഞ മതില്‍ ചാടിക്കടന്നു. ആത്മാക്കളുടെ അന്ത്യവിശ്രമ വേദിയിലേക്കു കയറി. ചെറുപ്പത്തില്‍ ആ വഴി പോകാന്‍ കൂടി ഭയന്നിരുന്നു. ഇരുട്ടില്‍ വിലയം പ്രാപിച്ച ശ്മശാനത്തിന്റെ നിതാന്ത നിശബ്ദതയില്‍ ഏകനായ് നിന്ന് ശേഷിച്ച ഭീതിതചിന്തകള്‍ ഉള്ളില്‍നിന്നകറ്റി. ഏതോ ധനാഡ്യന്റെ കല്ലറക്കു മുകളിലെ മുന്തിയ ഗ്രാനൈറ്റ് ഭലകത്തില്‍ കൈകളില്‍ തലവച്ചുകിടന്നു. എന്നിട്ട് അനന്ദമായ ആകാശത്തേക്ക് വൃഥാ കണ്ണയച്ചു . അടുത്തുള്ള കോണ്‍ക്രീറ്റ് സ്ലാബിനുമേല്‍ സുഖസുഷുപ്തിയിലായിരുന്ന കറുത്ത ശുനകന്‍ അതു രസിക്കാത്ത മട്ടില്‍ ഒന്ന് ഞരങ്ങി. പ്രീയപ്പെട്ടവര്‍ക്കായ് പ്രാര്‍ഥിച്ചു മടങ്ങിയ ആരോ സമര്‍പ്പിച്ചുപോയ വാടിയ പൂക്കളുടെ ഗന്ധം മൂക്കില്‍ തുളച്ചുകയറി. മേഘങ്ങളൊഴിഞ്ഞ മാനത്തു നിറയെ എണ്ണമറ്റ നക്ഷത്ര രാജികള്‍. അവയുടെ വര്‍ണ്ണ ദീപ്തി കണ്ണിലാവാഹിച്ചു കിടന്നപ്പോള്‍ പിതാവിനെക്കുറിച്ചു തന്നെ അവന്‍ ചിന്തിച്ചു. കുടുംബത്തിനു താങ്ങും തണലുമായിരുന്ന മൈക്കിള്‍ ജീവിതവീഥിയില്‍ എപ്പോഴോ വഴിമാറി നടന്നു. മദ്യത്തിനും മയക്കുമരുന്നിനും അടിമപ്പെട്ടതോടെ അയാള്‍ക്ക് ജോലി നഷ്ടപ്പെട്ടു. ലഹരിയില്‍ ഉറഞ്ഞു തുള്ളുന്ന അയാളുടെ പീഡനങ്ങള്‍ മനസ്സു മരവിപ്പിക്കുന്നതായിരുന്നു. ഒടുവില്‍ കരള്‍ രോഗത്തിനടിമപ്പെട്ട് കിടപ്പിലായി. ആറക്ക സംഖ്യയുടെ കണക്കുമായിവന്ന ബ്ലേഡ് സോമന്‍ ദുര്‍ന്നടത്തം വരുത്തിവച്ച ബാധ്യത ബോധ്യപ്പെടുത്തി . വേഗത്തില്‍ പണം സമ്പാദിക്കാനുള്ള മാര്‍ഗ്ഗവും പിതാവു തന്നെ ഉപദേശിച്ചു. അധമബന്ധങ്ങള്‍ അതിനു വഴിയുമൊരുക്കി. ചികിത്സയും കടബാധ്യതകളും ചുമലില്‍ താങ്ങാഭാരമായപ്പോള്‍ ഉപദേശം സ്വീകരിച്ചു. അഴുക്കുചാലിലേക്കിറങ്ങി. പക്ഷേ, രോഗത്തിന്റെ തീവ്രത ശമിച്ചപ്പോള്‍ വീണ്ടുമയാള്‍ മദ്യപാനം തുടങ്ങി. സ്മൃതിയില്‍ നിഴലിച്ച ശിഥില ചിന്തകള്‍ക്കു കടിഞ്ഞാണിട്ട് നിദ്രയുടെ കനിവും കാത്തവന്‍ കണ്ണുപൂട്ടിക്കിടന്നു. മകര രാത്രിയുടെ ഉഷ്ണയാമങ്ങളിലെവിടെയോ ഉറക്കം അവനെ വിഴുങ്ങി. കിഴക്കുദിക്കില്‍ അരുണനുണരും മുന്‍പേ ഉണര്‍ന്നു. ആളൊഴിഞ്ഞ വഴിയില്‍ ആംബുലന്‍സിലെത്തിയ ചെട്ടിയാരുടെ അനുചരന്‍ വൃത്തികെട്ട മോണകാട്ടിച്ചിരിച്ചു. സംശയലേശമന്യേ ചരക്കെത്തിക്കാന്‍ പറ്റിയ വാഹനം ആംബുലന്‍സാണെന്ന ആശയം ചെട്ടിയാരുടെ കാഞ്ഞ ബുദ്ധിയില്‍ ഉരുത്തിരിഞ്ഞതാണ്. തലേന്നത്തെ കളക്ഷന്‍ നല്കി പുതിയ പായ്ക്കറ്റ് വാങ്ങി അയാളുടെ നിര്‍ദ്ദേശങ്ങള്‍ക്ക് കാത്തു. സ്‌കൂള്‍ പരിസരങ്ങളിലായിരുന്നു അന്നത്തെ ഡ്യൂട്ടി. ആദ്യം ലക്ഷ്യത്തില്‍ തെളിഞ്ഞത് പള്ളിക്കരയിലുള്ള ശ്യാമളന്റെ കടയായിരുന്നു . അവിടെയെത്തുമ്പോഴേക്കും വെയിലിനു കനം വച്ചുതുടങ്ങിയിരുന്നു . പതിവു മന്ദഹാസം ചുണ്ടില്‍ നിറച്ച ശ്യാമളനോട് കിതപ്പടക്കിക്കൊണ്ട് ഒരു കുലുക്കി സര്‍ബത്തു പറഞ്ഞു. ഒറ്റ മുറിയുള്ള കടയുടെ പിന്നിലെ പ്രത്യേക ഇരിപ്പിടത്തിലേക്ക് സര്‍ബത്തുമായി ശ്യാമളന്‍ അവനെ നയിച്ചു. ചുറ്റും കണ്ണോടിച്ച് ആരുമില്ലെന്നുറപ്പുവരുത്തി കുട്ടികള്‍ക്കുള്ള സ്‌പെഷ്യല്‍ സ്വീറ്റ്‌സ് അവന്‍ മേശപ്പുറത്തു വച്ചു. കമ്മീഷന്‍ കഴിച്ച് ബാക്കി തുക നല്‍കുമ്പോള്‍ ശ്യാമളന്‍ പറഞ്ഞു. 'ആവശ്യക്കാരിപ്പം കൂടുതലാ. ചെട്ടിയാരേ ഞാന്‍ വിളിച്ചിരുന്നു. നീയൊന്ന് ഒര്‍മ്മിപ്പിച്ചേക്കണം.. ' ' ഞാന്‍ പറയാം..' അത്രയും പറഞ്ഞ് അവന്‍ കത്തുന്ന വെയിലിലേക്കിറങ്ങി. മധ്യാഹ്ന രശ്മികള്‍ വസ്ത്രത്തിന്റെ നേരിയ പ്രതിരോധവും ഭേദിച്ച് മേനിയേ പൊള്ളിച്ചു. അടുത്തുള്ള നഗരസഭാ കാര്യാലയത്തിന്റെ അങ്കണത്തിലെ വാകമരത്തണലില്‍ അല്‍പ്പനേരമവന്‍ വിയര്‍പ്പകറ്റി നിന്നു . എന്‍ഡോ സള്‍ഫാനെതിരെയുള്ള ഒരു പ്രതിഷേധ സമരമപ്പോള്‍ അവനെക്കടന്നു പോയി. കര്‍ത്തവ്യബോധമുണര്‍ന്നപ്പോള്‍ വീണ്ടും എരിയുന്ന വെയില്‍ നാളങ്ങള്‍ അവനെ എതിരേറ്റു. നശിച്ചതൊഴില്‍ ഉപേക്ഷിച്ച് എവിടേക്കെങ്കിലുമൊരു പലായനം അവന്‍ പലപ്പോഴും ചിന്തിച്ചതാണ്. പക്ഷേ അമ്മച്ചിയുടെയും സ്റ്റെഫിയുടെയും തോരാത്ത നയനങ്ങള്‍ അപ്പോഴെല്ലാം പിന്തിരിപ്പിച്ചു. ഇരുട്ടിനെ വകഞ്ഞുമാറ്റി വീട്ടിലേക്കു സൈക്കിള്‍ ചവിട്ടുമ്പോള്‍ പെട്ടന്ന് ഫോണില്‍ വിളിവന്നു. ബ്ലേഡ് സോമന്റെ നമ്പര്‍. അവന്‍ ഫോണെടുത്തു. ' ഹലോ.. ' ' അടുത്ത ഞായറാഴ്ചയാ നീ പറഞ്ഞ ലാസ്റ്റ് ഡേറ്റ്. അതായത് പതിനഞ്ചാം തീയതി..' ' മറന്നിട്ടില്ല.. കാലത്തുതന്നെ ഞാനങ്ങെത്തും..' ' ഓര്‍മ്മിപ്പിച്ചെന്നേയോള്ളൂ.. നിന്നെയെനിക്കു വിശ്വാസമാ .. ' വീട്ടിലെത്തിയ ഉടന്‍തന്നെ സോമനു നല്‍കാനുള്ള പണം സൂക്ഷിച്ച ട്രങ്ക് പെട്ടിതുറന്നു. അതില്‍ കണ്ട കാഴ്ച അവന്റെ ശ്വാസം നിലപ്പിച്ചു. പത്രക്കടലാസില്‍ പൊതിഞ്ഞു സൂക്ഷിച്ച നോട്ടുകള്‍ പകുതിമുക്കാലും ചിതലരിച്ചു തീര്‍ത്തിരുന്നു. ഒരു ഭ്രാന്തനെപ്പോലെ പെട്ടിക്കുള്ളില്‍ അവന്‍ കയ്യിട്ടിളക്കി. കുറേ ചിതലുകള്‍ അവന്റെ കൈകളിലേക്കും പടര്‍ന്നു കയറി. കണ്ണുകളില്‍ ഇരുളിമ നിറയുന്നു. പഴകിയ മരക്കസേരയില്‍ അവന്‍ പ്രജ്ഞയറ്റു തളര്‍ന്നിരുന്നു. ഉഷ്ണ താപമേറ്റപോലെ ഉള്‍ത്തടം വെന്തു നീറി. കടല്‍ക്കാറ്റിലടഞ്ഞ ജനല്‍പ്പാളിക്കിടയില്‍ പിടയുന്ന ഗൌളിയുടെ ഞെരിഞ്ഞമര്‍ന്ന മരണം വേദനയോടെ കണ്ടു. പതറുന്ന കാലടികളോടെ അത്താഴം വേണ്ടെന്നുവച്ച് ഇരുട്ടിലെക്കിറങ്ങി നടന്നു. അടുക്കളപ്പുറത്തെ അലക്കുകല്ലില്‍ ഇരുന്നു മൊബൈലില്‍ മാത്യൂസുമായി സല്ലപിച്ചിരുന്ന സ്റ്റെഫി അവനെക്കണ്ടു നാണത്തോടെ എഴുന്നേറ്റു. ഞായറാഴ്ച രാവിലേതന്നെ സോമന്റെ വിളി വന്നു. ഒരു മാസത്തെ അവധി കൂടി അയാളോട് യാചിച്ചു. അസഭ്യ വാക്കുകള്‍ കൊണ്ട് കാതു തുളച്ചെങ്കിലും ഒടുവില്‍ സമ്മതിച്ചു. ബാധ്യതകള്‍ ഏറി വരുന്നു. പൊള്ളുന്ന പകലുകളില്‍ പുകയുന്ന ചിന്തകള്‍ അവനെ ഭ്രാന്തുപിടിപ്പിച്ചു. ഉന്മത്തദാഹികള്‍ക്കിടയില്‍ മായികത തീര്‍ത്തുകൊണ്ട് പകലിരവില്ലാതെ അവന്‍ നഗര പ്രാന്തങ്ങള്‍ താണ്ടി. വൈകിയെത്തിയ ഒരുനാള്‍ വീട്ടുമുറ്റത്തെ ആള്‍ക്കൂട്ടം കണ്ടപ്പോള്‍ ഉള്ളൊന്നു കാളി. പിടക്കുന്ന ഹൃദയവുമായി വീട്ടിനുള്ളിലേക്കു പാഞ്ഞു കയറി. നിലത്തിരിക്കുന്ന അമ്മച്ചിയുടെ മടിയില്‍ തലവച്ചുകൊണ്ട് കിതക്കുന്ന സ്റ്റെഫി. കഴുക്കോലില്‍ നിന്നും തൂങ്ങിയാടുന്ന അറുത്തു മാറ്റപ്പെട്ട കയര്‍. കരഞ്ഞു വീര്‍ത്ത കണ്ണുകള്‍ ബദ്ധപ്പെട്ടു തുറന്ന് അമ്മച്ചി അവനെ ദയനീയമായി നോക്കി. ' സമയത്ത് കണ്ടത് ഭാഗ്യമായി.. അല്ലെങ്കില്‍.. ' കൂട്ടത്തിലാരോ പറഞ്ഞു. അയല്‍ക്കാര്‍ മടങ്ങിക്കഴിഞ്ഞപ്പോള്‍ അമ്മച്ചിക്കരികിലിരുന്നു. കൈകള്‍ കൂട്ടിപ്പിടിച്ചു കാര്യമന്വേഷിച്ചു. പക്ഷെ എന്തിനാണത് ചെയ്തതെന്ന് അവള്‍ പറഞ്ഞിരുന്നില്ല. ഒടുവില്‍ അവന്റെയും അമ്മച്ചിയുടെയും നിര്‍ബന്ധം സഹിക്കവയ്യാതെ വന്നപ്പോള്‍ അവള്‍ എല്ലാം തുറന്നു പറഞ്ഞു. വാക്കുകളില്‍ തേന്‍പുരട്ടി അന്ന് മാത്യൂസ് വിളിച്ചു. ഭാവി ഭര്‍ത്താവാണെന്ന ധൈര്യത്തില്‍ അവള്‍ ചെന്നു. വാടകക്കെടുത്ത വണ്ടിയില്‍ അവന്റെ കൂട്ടുകാരെയും കണ്ടപ്പോള്‍ അപകടം മണത്തു. പെണ്ണുകാണല്‍ ചടങ്ങിന് വീട്ടില്‍വന്ന് മാത്യൂസിന്റെ പെങ്ങളെന്നു പരിചയപ്പെടുത്തിയവള്‍ അല്‍പ്പവസ്ത്രധാരിയായി അവര്‍ക്കിടയിലിരുന്നു മദ്യം നുണയുന്നു. സ്റ്റെഫിയെ കണ്ടപ്പോള്‍ ലഹരി പതഞ്ഞ അവളുടെ മുഖത്തൊരു ഗൂഡ മന്ദഹാസം. ചതിയുടെ ആഴം എത്രയെന്നു ബോധ്യപ്പെട്ടു. മാത്യൂസിന്റെ വെറിപിടിച്ച കൈകള്‍ സ്റ്റെഫിയെ ചുറ്റിവരിഞ്ഞു. രക്ഷപ്പെടാന്‍ ശ്രമിച്ചപ്പോള്‍ അയാള്‍ ചവച്ചുതുപ്പിയ നികൃഷ്ട വാക്കുകള്‍ അവളെ അടിമുടി തകര്‍ത്തു. ' ഓസിനല്ലെടീ, നിന്റെ തന്തക്ക് കാശെണ്ണിക്കൊടുത്തിട്ടാ.. ' കാമവെറിയന്മാര്‍ക്കിടയില്‍ നിന്നും ഓടി രക്ഷപ്പെടുമ്പോഴും ആ വാക്കുകള്‍ അവളുടെ കാതില്‍ മുഴങ്ങി. മാത്യൂസിന്റെ വഞ്ചനയെക്കാളേറെ അവളെ വേദനിപ്പിച്ചത് ആ അറിവായിരുന്നു. ഒരു മുഴം കയറില്‍ ജീവിതമവസാനിപ്പിക്കാന്‍ അതവളെ പ്രേരിപ്പിച്ചു. കേട്ടപ്പോള്‍ ബോധമണ്ടലത്തില്‍ കൂരിരുള്‍ നിറയുന്നതവന്‍ അറിഞ്ഞു. തീപ്പോള്ളലേറ്റ പോലെ ചിത്തം പിടയുന്നു. കുഴഞ്ഞു വീഴാന്‍ തുടങ്ങിയ അമ്മച്ചിയെ അറിയാതെ കൈകള്‍ താങ്ങി. കൊടുംചതിക്കുള്ള പ്രതികാര ദാഹം കനലായ് ഉള്ളില്‍ നിറഞ്ഞു. ചോരചിന്താന്‍ അരിവാളിനു മൂര്‍ച്ച കൂട്ടി കത്തുന്ന പകയുമായ് ഉറക്കമൊഴിച്ചു കാത്തിരുന്നു. പക്ഷെ അന്നു രാത്രി അയാള്‍ വന്നില്ല. ചെട്ടിയാരുടെ വിളി അസഹ്യമായപ്പോള്‍ ഫോണ്‍ ഓഫ് ചെയ്തു. പിറ്റേന്നു രാത്രിയും മൈക്കിള്‍ വരാതെയായപ്പോള്‍ തീരുമാനത്തില്‍ മാറ്റംവരുത്തി. അമ്മയേയും പെങ്ങളേയും കൂട്ടി നാടുവിടുക. ആരും തിരിച്ചറിയാത്ത ഏതെങ്കിലുമൊരു നാട്ടിലേക്ക്. പിറ്റേന്ന് പകല്‍വെട്ടം വീഴും മുന്‍പേ അവര്‍ വീടു പൂട്ടിയിറങ്ങി. മുറ്റം കടന്നു റോഡിലേക്കിറങ്ങുമ്പോള്‍ ഒരു വട്ടം കൂടി അവന്‍ തിരിഞ്ഞു വീടിനു നേരെ നോക്കി, ഒരു പക്ഷേ, ഇനിയൊരു തിരിച്ചുവരവ് ഉണ്ടാകണമെന്നില്ല. അറിയാതെ കണ്ണു നിറഞ്ഞു. ആദ്യം കിട്ടിയ ഓട്ടോയില്‍ റെയില്‍വേ സ്‌റെഷനിലേക്ക്. പിന്നെ വടക്കോട്ടുള്ള ഏതോ തീവണ്ടിയുടെ ജനറല്‍ കമ്പാര്‍ട്ട്‌മെന്റില്‍. ആഗ്രഹം ഒന്നു മാത്രം. നശിച്ച നാട്ടില്‍ നിന്നും പെട്ടന്നൊരു മോചനം. ലക്ഷ്യം അജ്ഞാതമെങ്കിലും ഉള്ളില്‍ ശുഭപ്രതീക്ഷ ഉണ്ടായിരുന്നു. പോക്കറ്റില്‍ ഫോണ്‍ നിര്‍ത്താതെ ബെല്ലടിച്ചപ്പോള്‍ എടുത്തു. നിമിഷനേരത്തെ നിശബ്ദതക്കൊടുവില്‍ കേട്ടത് ബ്ലേഡ് സോമന്റെ പരിചിതമായ ശബ്ദം. അസഭ്യവര്‍ഷംചൊരിഞ്ഞ് അയാളുടെ വാക്കുകള്‍ അവന്റെ കാതില്‍ വീണു ചിതറി. 'നിന്റെ തന്തയിപ്പം എന്റെ കസ്റ്റടീലുണ്ട്.. തരാനുള്ള കാശും കൊണ്ടുവന്നാ ജീവനോടെ കൊണ്ടുപോകാം...' അവന്‍ മറുപടി ഒന്നും പറഞ്ഞില്ല. ഫോണ്‍കാതില്‍വച്ചുകൊണ്ട് പുറംകാഴ്ചകളില്‍ മുഴുകി നിസ്സംഗതയോടെ നിശബ്ദത പാലിച്ചു. മറുതലക്കല്‍ നിന്നും മറുപടിയൊന്നും കിട്ടാതെയായപ്പോള്‍ സോമന്‍ കൂടുതല്‍ കുപിതനായി. 'പച്ച വെള്ളം കൊടുത്തിട്ടില്ല. കരള്‍ദീനം കൂടി ഇപ്പോള്‍ത്തന്നെ തീരുന്ന മട്ടാ.. സംശയമുണ്ടേ ദേ കേട്ടോ..? ' ' മോനേ.... ' മൈക്കിളിന്റെ വരണ്ടുണങ്ങിയ തൊണ്ടയില്‍ ബഹിര്‍ഗമിച്ച പ്രാണരക്ഷാര്‍ഥമുള്ള നിലവിളി അവന്‍ കേട്ടു. നിര്‍വികാരത നിഴലിച്ച അവന്റെ ഹൃദയത്തില്‍ ആ ശബ്ദം തരിമ്പും വേദന ഉണര്‍ത്തിയില്ല. എന്തിനെന്നില്ലാതെ ഒരു മന്ദസ്മിതം മാത്രം അറിയാതെ ചുണ്ടില്‍ വിരിഞ്ഞു. കാര്യമറിയാതെ സ്റ്റെഫിയും അമ്മച്ചിയും പരസ്പരം നോക്കി. തീവണ്ടിയുടെ തുറന്ന ജനാലയിലൂടെ പെട്ടന്നവന്‍ ഫോണ്‍ പുറത്തേക്കു വലിച്ചെറിഞ്ഞു. ചെളിനിറഞ്ഞ ചതുപ്പ് നിലത്തേക്കു തെറിച്ചുവീണ അത് കുറച്ചുനേരംകൂടി ശബ്ദിച്ചു. പിന്നെ നിലച്ചു. അതിന്റെ അങ്ങേ തലക്കലെ ശബ്ദവും അപ്പോള്‍ എന്നേക്കുമായി നിലച്ചിരുന്നു.
