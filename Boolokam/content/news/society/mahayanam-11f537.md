---
title: "മഹായാനം"
date: 2014-12-28T22:44:56
draft: false
categories: ["Society"]
tags: ["90's", 'malayalam story']
author: "boolokamtv@gmail.com"
---

<img class="aligncenter size-full wp-image-193270" src="https://cdn.boolokam.com/articles/2014/12/mahayanam.jpg" alt="mahayanam" width="620" height="340" />

പുലര്‍ച്ചെയുള്ള ട്രെയിനില്‍ കയറുമ്പോള്‍ അയാള്‍ക്കൊന്നും തോന്നിയില്ല.ഒരുതരം മരവിപ്പ് പോലെ.
ജീവിതത്തിലെ ഏറ്റവും പ്രധാനമുള്ള ഒരു തീരുമാനം ആണ് എടുത്തത്, എന്നിട്ട് പോലും.

ട്രെയിനിയില്‍ സെക്കന്റ് എ. സി. കോച്ചില്‍ ലോ ബെര്‍ത്തില്‍ അയാള്‍ ഇരുന്നു. അടുത്തെ സ്‌റേഷന്‍ വരെയുള്ള യാത്രയില്‍ അയാള്‍ ഏകനാണ്. മെല്ലെ ഫോണ്‍ എടുത്ത് വിളിച്ചു..

'' രാധികേ , ഞാന്‍ ട്രെയിനിലാണ്.. റെഡിയല്ലേ..?''
മറുവശത്തെ മറുപടി കേട്ട ശേഷം ഫോണ്‍ കട്ട് ചെയ്തു..

ശരീരത്തെ ഇളക്കി കൊണ്ട് അതിവേഗതയില്‍ ട്രെയിന്‍ പായുകയാണ്..

രാധികയെ കണ്ടത് മുതലുള്ള സംഭവങ്ങള്‍ ഓരോന്നായി അയാളുടെ മനസ്സില്‍ തെളിഞ്ഞു..
നിഷ്‌കളങ്കമായ മുഖം.. ആദ്യ കാഴ്ചയില്‍ തന്നെ ഇഷ്ടം തോന്നിയിരുന്നു..

എന്നാല്‍ തന്നേക്കാള്‍ കൂടുതലുള്ള ഇഷ്ടം അവള്‍ക്കുണ്ടെന്ന് പിന്നീടാണ് അറിഞ്ഞത്.
ആ ഇഷ്ടം ഒരു പ്രത്യേക ഘട്ടത്തില്‍ തകരുമെന്നായപ്പോള്‍ രണ്ടും കല്‍പ്പിച്ചു മുന്‍ പിന്‍ നോക്കാതെ ഇറങ്ങിയതാണ്.. എല്ലാം ഉപേക്ഷിച്ച് അവളും ഇറങ്ങുകയാണ്.. എന്താകുമെന്നു ഒരു പിടിയുമില്ല..

പലവുരു താന്‍ ചോദിച്ചതാണ്.. '' നല്ലൊരു ജോലി ഇല്ലാതെ എങ്ങനെ ജീവിക്കും രാധികേ ?''

'' എനിക്ക് അരുണിനെ വിശ്വാസമാണ്.. എന്തെങ്കിലും ഒരു ജോലി കിട്ടാതിരിക്കില്ലല്ലോ..? ഉള്ളത് കൊണ്ട് ജീവിക്കാമല്ലോ..''

ആ ഓര്‍മ്മകളില്‍ പരതി നീങ്ങവേ ട്രെയിന്‍ അടുത്ത സ്റ്റെഷനില്‍ എത്തി.

അയാള്‍ പുറത്തിറങ്ങി. തല മുഴുവന്‍ ഷാളിനാല്‍ മറച്ച് ഒരു ബാഗുമായി നടന്നു വരുന്ന രാധികയെ അയാള്‍ വേഗം തിരിച്ചറിഞ്ഞു..

''നടന്നല്ലേ വന്നത്...ആരെങ്കിലും കണ്ടോ ?''
'' ഇല്ല..''

അവളെ സീറ്റില്‍ കൊണ്ട് ചെന്ന് ഇരുത്തി.. വണ്ടി നീങ്ങവേ കുറച്ചകലെയുള്ള വീട് അവളൊന്നു നോക്കി..

'' വിഷമിക്കേണ്ട.. ഇന്നല്ലെങ്കില്‍ നാളെ തിരിച്ചു വരാലോ..''
അയാള്‍ ആശ്വസിപ്പിച്ചു..

അവള്‍ക്കും ആ പ്രതീക്ഷയുള്ളത് പോലെ..

'' രാധിക കിടന്നോളൂ.. ഉറക്കമൊഴിഞ്ഞതല്ലേ ?''

അവള്‍ ഉറങ്ങി എഴുന്നേറ്റപ്പോള്‍ എട്ടു മണി കഴിഞ്ഞിരുന്നു..

ഉപ്പുമാവ് വാങ്ങിയെങ്കിലും അത് വേറെ എന്തോ ആയിരുന്നു.. '' നോര്‍ത്ത് ഇന്ത്യക്കാര്‍ക്കാ ഇപ്പൊ കരാര്‍.. അവര്‍ക്കെന്തു ഉപ്പുമാവ്..!''

മറുവശത്തിരുന്ന വൃദ്ധന്‍ പിറുപിറുത്തു.. രാധിക എന്തോ ചിന്തയില്‍ ആയിരുന്നു.. അവളെ തന്റൊപ്പം ഇരുത്തി ആ തല തടവി ആശ്വസിപ്പിക്കണമെന്നുണ്ടായിരുന്നു അയാള്‍ക്ക്..
പക്ഷെ സാഹചര്യവും, ഭാവിയെ ഓര്‍ത്തുള്ള ആകുലതയും അതു തടഞ്ഞു.. ഇടയ്ക്ക് ഒന്നാശ്വസിപ്പിച്ചു.

'' പന്‍വേലില്‍ നാളെ ഉച്ചയോടെ എത്തും രാധികേ..
പിന്നെ പേടിക്കാനൊന്നുമില്ല..''

രാധിക തലയാട്ടി.

മനസ്സില് ആധി ഒഴിയുന്നില്ല.. ജോലി ഇല്ലാത്ത കാമുകന്‍ എങ്ങനെ സുന്ദരിയായ കാമുകിയെയും
കൊണ്ട് ഒരു മഹാ നഗരത്തില്‍ ജീവിക്കും ?

''അരുണിന് ഒരുപാട് സുഹൃത്തുക്കള്‍ ഇല്ലേ..? അവരൊരു ജോലിക്ക് സഹായിക്കും...പിന്നെന്തിനാണ് പേടിക്കുന്നത് ?''

എല്ലാ സൗഹൃദങ്ങളും ഒരു പരിധിവരെ മാത്രമെന്ന് എങ്ങനെയാണ് രാധികയോട് പറയാന്‍ കഴിയുക? ഒരു പക്ഷെ അതവളെ വേദനിപ്പി ച്ചെങ്കിലോ? അവള്‍ വല്ല കടും കൈ ചെയ്താലോ?

ഉച്ചയ്ക്ക് ചോറും ചപ്പാത്തിയും, രാത്രിയിലെ ചപ്പാത്തിയും ഒക്കെ പരീക്ഷണമായിരുന്നു. ഒരു സ്റ്റേഷനില്‍ നിന്നും അല്പം പഴം വാങ്ങിച്ചു കഴിച്ചു.

''രാധിക ഒന്ന് ശ്രദ്ധിച്ചോ ?

'' എന്ത് ?''

''കേരളം വിട്ടാല്‍ പിന്നെ ആളുകളൊക്കെ പുകഞ്ഞിരിക്കുന്നത് പോലെ തോന്നും.. പുകഞ്ഞ മനുഷ്യര്‍.. ഒരു പക്ഷെ അമിതമായി വെയില്‍ കൊള്ളുന്നത് കൊണ്ടാവാം..''

അത് കേട്ടതും രാധിക ചിരിച്ചു..

പന്‍വേല്‍ എത്തിയതും അരുണ്‍ കയറി.. ഫോട്ടോയില്‍ കണ്ട പരിചയമേ ഉള്ളൂ.. എന്നിട്ടും അരുണിന് മനസ്സിലായി..
''ദേവന്‍ അല്ലേ ?''

''അതെ..''

''എങ്ങനെ നന്ദി പറയണമെന്നെനിക്കറിയില്ല... സിനിമകളില്‍ മാത്രമേ ഇങ്ങനെയുള്ള നല്ല മനുഷ്യരെ കണ്ടിട്ടുള്ളൂ..''

അരുണ്‍ നിര്‍ത്താതെ സംസാരിച്ചു.. രാധികയെ ആദ്യം കണ്ടതും, പ്രണയിച്ചതും, എല്ലാം..
രാധികയും ആ ഓര്‍മ്മകളില്‍ സന്തോഷം പൂണ്ടു..

'' രാധികയുടെ പാരന്‍സിനെ പറഞ്ഞിട്ടും കാര്യമില്ല ദേവന്‍.. അനാഥനും, ജോലിയില്ലാത്തവനുമായ ഒരാള്‍ക്ക് ആരെങ്കിലും
പെണ്ണ് കൊടുക്കുമോ?''
അരുണ്‍ പറഞ്ഞു.

ദേവന്‍ ഒന്നും മിണ്ടിയില്ല.. ആരും ആരെ പറഞ്ഞിട്ടും കാര്യമില്ല.. ഏതോ വിധിയില്‍ തങ്ങളാല്‍ കഴിയുന്ന പ്രകാരം ജീവിക്കുന്ന ജീവികള്‍.. മനുഷ്യര്‍.. ആര് ആരെ പറയാന്‍? എങ്ങനെ തിരുത്താന്‍..!
എന്നിട്ടും മനസ്സില്‍ നന്മയുണ്ടെങ്കില്‍ അത് പിറന്ന വയറിന്റെ പുണ്യം..!

ഡല്‍ഹി എത്തിയതും അവര്‍ക്കൊപ്പം ദേവനും ഇറങ്ങി.. ''ഞങ്ങള്‍ പിതാംപുരയിലേയ്ക്കാണ്..ദേവന്‍ ?''

''ഞാന്‍ ഇവിടെ തന്നെ.. നിസാമുദ്ധീനില്‍.. അപ്പൊ ശരി..
കാണാം.. എല്ലാ ആശംസകളും..''.''

ഒരുപാട് നന്ദി പറഞ്ഞു ഇരുവരും പോയി..

രാധികയുടെ കയ്യില്‍ കുറച്ചും പണവും സ്വര്‍ണ്ണവുമുണ്ട് ... അതിനു ശേഷം..?
അരുണിന് ഒരു ജോലി കിട്ടുമായിരിക്കും.. കിട്ടട്ടെ..
എല്ലാവരും സന്തോഷമായി ജീവിക്കട്ടെ..

വൈകീട്ടായതും ഡല്‍ഹി തണുത്തു വിറച്ചു..
അമ്മയുടെ ഫോണ്‍..

''മോനെ, നീ എവിടെയാ.?''

''ഡല്‍ഹിയിലാ അമ്മെ..''

''അത് പിന്നെ മോനെ.. മോന്‍ വിഷമിക്കരുത്.. ഒന്ന് പോയാല്‍ പത്തു വേറെ വരും.. നല്ലതേ എന്റെ മോനു വരികയുള്ളൂ..''

''എന്താമ്മേ കാര്യം..?''

''അത് പിന്നെ, നിനക്ക് ഉറപ്പിച്ചാ രാധികയില്ലേ, അവള്‍ ഒളിച്ചോടി.. മിനിഞ്ഞാന്നെ പോയതാ.. പക്ഷെ വീട്ടുകാര് ഇപ്പോഴാ പറഞ്ഞത്..''

''ഓ അതാണോ.. ഞാന്‍ പേടിച്ചു പോയി.. എനിക്കൊരു വിഷമവുമില്ല.. അമ്മ വിഷമിക്കാതിരി..''

''ഹോ.. ഇപ്പോഴാണ് എന്റെ ശ്വാസം നേരെ വീണത്.. ''

അല്പം പരിഭവം പറഞ്ഞു അമ്മ ഫോണ്‍ വെച്ചു..നേരം ഇരുളുകയാണ്.. ഹോട്ടലിലേയ്ക്ക് മടങ്ങവേ, ദേവന്‍ ഡണ്‍ഹില്‍ ലൈറ്റ്‌സ് സിഗരറ്റ് എടുത്തു കത്തിച്ചു..നല്ല തണുപ്പ്..

രാധികയുടെ കാര്യത്തില്‍ അമ്മ പോലും അറിയാതെ എല്ലാം ചെയ്തു.. ശരിയാണോ ഈ ചെയ്തത് ?

ഒരുപാട് മോഹിച്ചിരുന്നിട്ടും രാധികയെ വിട്ടു കൊടുത്തു.. അവസാന നിമിഷമായിരുന്നു അവളെല്ലാം തുറന്നു പറഞ്ഞത്..

''എനിക്കറിയാം.. കല്യാണത്തിന് ഇനി ഒരാഴ്ച്ചയെ ഉള്ളൂവെന്ന്.. ഞാന്‍ താലി കെട്ടാന്‍ തല കുനിച്ചു തരാം.. പക്ഷെ എന്റെ മനസ്സില് ഞാന്‍ കരയുകയായിരിക്കും.. അരുണില്ലാത്ത ജീവിതം എനിക്കോര്‍ക്കാന്‍ പോലും കഴിയില്ല.. പക്ഷെ ഞാനെന്തു ചെയ്യാനാണ്..?''

ആ കണ്ണീരു അവഗണിച്ചു കല്യാണം കഴിക്കാമായിരുന്നു.. പിന്നെ അരുണിനെ വെല്ലുന്ന സ്‌നേഹം കൊണ്ട്
അവളുടെ മനസ്സില്‍ സ്ഥാനം നേടാമായിരുന്നു.. ഒക്കെ നഷ്ടമാക്കിയില്ലേ..?

രാത്രി മുഴുവന്‍ ആ ചിന്തകള്‍ നിറഞ്ഞു നിന്നു..

പിറ്റേന്ന് പകല്‍ നിസാമുദ്ധീന്‍ റെയില്‍വേ സ്റ്റേഷനില്‍ നില്‍ക്കവേ ഒഴുകി നടക്കുന്ന ജനങ്ങളെ നോക്കി ദേവന്‍ നിന്നു.. ഓരോ യാത്രകള്‍.. ഓരോ മുഖങ്ങള്‍.. ഓരോ ലക്ഷ്യങ്ങള്‍.. എവിടെയോ തുടങ്ങിയ, എവിടെ തീരുമെന്നറിയാത്ത യാത്ര.. ഭൂമിയില്‍ ഒരു രാജ്യത്ത്, ഒരു കോണില്‍ ഏതോ പെണ്ണിനെ
ഓര്‍ത്ത് ദു:ഖിക്കുന്നതെന്തിന് ?

ചെയ്തതാണ് ശരി.. ഒരു പക്ഷെ സ്‌നേഹം നല്കി രാധികയെ അരുണിന്റെ ഓര്‍മ്മകളില്‍ നിന്നും മാറ്റാന്‍ കഴിഞ്ഞേക്കും, പക്ഷെ എന്നെങ്കിലും ഒരു താരതമ്യം ആ മനസ്സില്‍ നടന്നാല്‍
അരുണുമൊത്തുള്ള ജീവിതം ഒരു സങ്കല്പ്പമായെങ്കിലും തന്നെക്കാള്‍ നല്ലതെന്ന് രാധികയ്ക്ക് തോന്നിയേക്കും.. അതൊരു നിശബ്ദ തേങ്ങലായ് ആ മനസ്സില്‍ ഉണ്ടായെന്നുമിരിക്കും..
അവളും ഒരു ജീവിയാണ് ... അതിനും വികാരവും, വിചാരവുമുണ്ട്... സ്വന്തം ഇഷ്ടത്തിന് വേണ്ടി ആ ഇഷ്ടങ്ങളെ അടിച്ചമര്‍ത്താന്‍ ആഗ്രഹമെന്തിന് ?

ഇതിപ്പോ , അരുണുമൊത്തുള്ള ജീവിതം സന്തോഷമാണെങ്കില്‍.. (അങ്ങനെ ആകട്ടെ ) നല്ലൊരു സുഹൃത്തായി രാധികയെന്നെ കണ്ടെന്നിരിക്കും.. ഇനിയിപ്പോ ആ ജീവിതം സുഖകരമല്ല എങ്കില്‍ (അങ്ങനെ ആകാതിരിക്കട്ടെ)
അവളുടെ ഓര്‍മ്മകളില്‍ ഒരു സുഖമുള്ള നൊമ്പരമായി ഞാന്‍ മാറിയേക്കും..

രണ്ടായാലും , ഒരാളുടെ ജീവിതത്തില്‍ നന്മ നിറഞ്ഞ ഓര്‍മ്മയാകുന്നത് പോലെ സന്തോഷം മറ്റെന്തുണ്ട് ? അത് പോരെ ? ഉം ?

ട്രെയിന്‍ വന്നു നിന്നു. ദേവന്‍ അതില്‍ കയറി.. അതില്‍ നിന്നും ചിലര്‍ ഇറങ്ങുന്നു.. കയറ്റവും.. ഇറക്കവും.. എത്രയോ മനുഷ്യര്‍ .. പല വിധ യാത്രകള്‍..

ട്രെയിന്‍ നീങ്ങവേ പ്ലേറ്റ് ഫോമില്‍ ഒരു മൂലയ്ക്ക് ഇരിക്കുന്ന ഭ്രാന്തന്‍ സ്വയം എന്തോ പറഞ്ഞു ചിരിക്കുന്നു.. അതെന്തായിരിക്കണം ?


![മഹായാനം](https://cdn.boolokam.com/articles/2014/12/mahayanam.jpg)പുലര്‍ച്ചെയുള്ള ട്രെയിനില്‍ കയറുമ്പോള്‍ അയാള്‍ക്കൊന്നും തോന്നിയില്ല.ഒരുതരം മരവിപ്പ് പോലെ. ജീവിതത്തിലെ ഏറ്റവും പ്രധാനമുള്ള ഒരു തീരുമാനം ആണ് എടുത്തത്, എന്നിട്ട് പോലും. ട്രെയിനിയില്‍ സെക്കന്റ് എ. സി. കോച്ചില്‍ ലോ ബെര്‍ത്തില്‍ അയാള്‍ ഇരുന്നു. അടുത്തെ സ്‌റേഷന്‍ വരെയുള്ള യാത്രയില്‍ അയാള്‍ ഏകനാണ്. മെല്ലെ ഫോണ്‍ എടുത്ത് വിളിച്ചു.. '' രാധികേ , ഞാന്‍ ട്രെയിനിലാണ്.. റെഡിയല്ലേ..?'' മറുവശത്തെ മറുപടി കേട്ട ശേഷം ഫോണ്‍ കട്ട് ചെയ്തു.. ശരീരത്തെ ഇളക്കി കൊണ്ട് അതിവേഗതയില്‍ ട്രെയിന്‍ പായുകയാണ്.. രാധികയെ കണ്ടത് മുതലുള്ള സംഭവങ്ങള്‍ ഓരോന്നായി അയാളുടെ മനസ്സില്‍ തെളിഞ്ഞു.. നിഷ്‌കളങ്കമായ മുഖം.. ആദ്യ കാഴ്ചയില്‍ തന്നെ ഇഷ്ടം തോന്നിയിരുന്നു.. എന്നാല്‍ തന്നേക്കാള്‍ കൂടുതലുള്ള ഇഷ്ടം അവള്‍ക്കുണ്ടെന്ന് പിന്നീടാണ് അറിഞ്ഞത്. ആ ഇഷ്ടം ഒരു പ്രത്യേക ഘട്ടത്തില്‍ തകരുമെന്നായപ്പോള്‍ രണ്ടും കല്‍പ്പിച്ചു മുന്‍ പിന്‍ നോക്കാതെ ഇറങ്ങിയതാണ്.. എല്ലാം ഉപേക്ഷിച്ച് അവളും ഇറങ്ങുകയാണ്.. എന്താകുമെന്നു ഒരു പിടിയുമില്ല.. പലവുരു താന്‍ ചോദിച്ചതാണ്.. '' നല്ലൊരു ജോലി ഇല്ലാതെ എങ്ങനെ ജീവിക്കും രാധികേ ?'' '' എനിക്ക് അരുണിനെ വിശ്വാസമാണ്.. എന്തെങ്കിലും ഒരു ജോലി കിട്ടാതിരിക്കില്ലല്ലോ..? ഉള്ളത് കൊണ്ട് ജീവിക്കാമല്ലോ..'' ആ ഓര്‍മ്മകളില്‍ പരതി നീങ്ങവേ ട്രെയിന്‍ അടുത്ത സ്റ്റെഷനില്‍ എത്തി. അയാള്‍ പുറത്തിറങ്ങി. തല മുഴുവന്‍ ഷാളിനാല്‍ മറച്ച് ഒരു ബാഗുമായി നടന്നു വരുന്ന രാധികയെ അയാള്‍ വേഗം തിരിച്ചറിഞ്ഞു.. ''നടന്നല്ലേ വന്നത്...ആരെങ്കിലും കണ്ടോ ?'' '' ഇല്ല..'' അവളെ സീറ്റില്‍ കൊണ്ട് ചെന്ന് ഇരുത്തി.. വണ്ടി നീങ്ങവേ കുറച്ചകലെയുള്ള വീട് അവളൊന്നു നോക്കി.. '' വിഷമിക്കേണ്ട.. ഇന്നല്ലെങ്കില്‍ നാളെ തിരിച്ചു വരാലോ..'' അയാള്‍ ആശ്വസിപ്പിച്ചു.. അവള്‍ക്കും ആ പ്രതീക്ഷയുള്ളത് പോലെ.. '' രാധിക കിടന്നോളൂ.. ഉറക്കമൊഴിഞ്ഞതല്ലേ ?'' അവള്‍ ഉറങ്ങി എഴുന്നേറ്റപ്പോള്‍ എട്ടു മണി കഴിഞ്ഞിരുന്നു.. ഉപ്പുമാവ് വാങ്ങിയെങ്കിലും അത് വേറെ എന്തോ ആയിരുന്നു.. '' നോര്‍ത്ത് ഇന്ത്യക്കാര്‍ക്കാ ഇപ്പൊ കരാര്‍.. അവര്‍ക്കെന്തു ഉപ്പുമാവ്..!'' മറുവശത്തിരുന്ന വൃദ്ധന്‍ പിറുപിറുത്തു.. രാധിക എന്തോ ചിന്തയില്‍ ആയിരുന്നു.. അവളെ തന്റൊപ്പം ഇരുത്തി ആ തല തടവി ആശ്വസിപ്പിക്കണമെന്നുണ്ടായിരുന്നു അയാള്‍ക്ക്.. പക്ഷെ സാഹചര്യവും, ഭാവിയെ ഓര്‍ത്തുള്ള ആകുലതയും അതു തടഞ്ഞു.. ഇടയ്ക്ക് ഒന്നാശ്വസിപ്പിച്ചു. '' പന്‍വേലില്‍ നാളെ ഉച്ചയോടെ എത്തും രാധികേ.. പിന്നെ പേടിക്കാനൊന്നുമില്ല..'' രാധിക തലയാട്ടി. മനസ്സില് ആധി ഒഴിയുന്നില്ല.. ജോലി ഇല്ലാത്ത കാമുകന്‍ എങ്ങനെ സുന്ദരിയായ കാമുകിയെയും കൊണ്ട് ഒരു മഹാ നഗരത്തില്‍ ജീവിക്കും ? ''അരുണിന് ഒരുപാട് സുഹൃത്തുക്കള്‍ ഇല്ലേ..? അവരൊരു ജോലിക്ക് സഹായിക്കും...പിന്നെന്തിനാണ് പേടിക്കുന്നത് ?'' എല്ലാ സൗഹൃദങ്ങളും ഒരു പരിധിവരെ മാത്രമെന്ന് എങ്ങനെയാണ് രാധികയോട് പറയാന്‍ കഴിയുക? ഒരു പക്ഷെ അതവളെ വേദനിപ്പി ച്ചെങ്കിലോ? അവള്‍ വല്ല കടും കൈ ചെയ്താലോ? ഉച്ചയ്ക്ക് ചോറും ചപ്പാത്തിയും, രാത്രിയിലെ ചപ്പാത്തിയും ഒക്കെ പരീക്ഷണമായിരുന്നു. ഒരു സ്റ്റേഷനില്‍ നിന്നും അല്പം പഴം വാങ്ങിച്ചു കഴിച്ചു. ''രാധിക ഒന്ന് ശ്രദ്ധിച്ചോ ? '' എന്ത് ?'' ''കേരളം വിട്ടാല്‍ പിന്നെ ആളുകളൊക്കെ പുകഞ്ഞിരിക്കുന്നത് പോലെ തോന്നും.. പുകഞ്ഞ മനുഷ്യര്‍.. ഒരു പക്ഷെ അമിതമായി വെയില്‍ കൊള്ളുന്നത് കൊണ്ടാവാം..'' അത് കേട്ടതും രാധിക ചിരിച്ചു.. പന്‍വേല്‍ എത്തിയതും അരുണ്‍ കയറി.. ഫോട്ടോയില്‍ കണ്ട പരിചയമേ ഉള്ളൂ.. എന്നിട്ടും അരുണിന് മനസ്സിലായി.. ''ദേവന്‍ അല്ലേ ?'' ''അതെ..'' ''എങ്ങനെ നന്ദി പറയണമെന്നെനിക്കറിയില്ല... സിനിമകളില്‍ മാത്രമേ ഇങ്ങനെയുള്ള നല്ല മനുഷ്യരെ കണ്ടിട്ടുള്ളൂ..'' അരുണ്‍ നിര്‍ത്താതെ സംസാരിച്ചു.. രാധികയെ ആദ്യം കണ്ടതും, പ്രണയിച്ചതും, എല്ലാം.. രാധികയും ആ ഓര്‍മ്മകളില്‍ സന്തോഷം പൂണ്ടു.. '' രാധികയുടെ പാരന്‍സിനെ പറഞ്ഞിട്ടും കാര്യമില്ല ദേവന്‍.. അനാഥനും, ജോലിയില്ലാത്തവനുമായ ഒരാള്‍ക്ക് ആരെങ്കിലും പെണ്ണ് കൊടുക്കുമോ?'' അരുണ്‍ പറഞ്ഞു. ദേവന്‍ ഒന്നും മിണ്ടിയില്ല.. ആരും ആരെ പറഞ്ഞിട്ടും കാര്യമില്ല.. ഏതോ വിധിയില്‍ തങ്ങളാല്‍ കഴിയുന്ന പ്രകാരം ജീവിക്കുന്ന ജീവികള്‍.. മനുഷ്യര്‍.. ആര് ആരെ പറയാന്‍? എങ്ങനെ തിരുത്താന്‍..! എന്നിട്ടും മനസ്സില്‍ നന്മയുണ്ടെങ്കില്‍ അത് പിറന്ന വയറിന്റെ പുണ്യം..! ഡല്‍ഹി എത്തിയതും അവര്‍ക്കൊപ്പം ദേവനും ഇറങ്ങി.. ''ഞങ്ങള്‍ പിതാംപുരയിലേയ്ക്കാണ്..ദേവന്‍ ?'' ''ഞാന്‍ ഇവിടെ തന്നെ.. നിസാമുദ്ധീനില്‍.. അപ്പൊ ശരി.. കാണാം.. എല്ലാ ആശംസകളും..''.'' ഒരുപാട് നന്ദി പറഞ്ഞു ഇരുവരും പോയി.. രാധികയുടെ കയ്യില്‍ കുറച്ചും പണവും സ്വര്‍ണ്ണവുമുണ്ട് ... അതിനു ശേഷം..? അരുണിന് ഒരു ജോലി കിട്ടുമായിരിക്കും.. കിട്ടട്ടെ.. എല്ലാവരും സന്തോഷമായി ജീവിക്കട്ടെ.. വൈകീട്ടായതും ഡല്‍ഹി തണുത്തു വിറച്ചു.. അമ്മയുടെ ഫോണ്‍.. ''മോനെ, നീ എവിടെയാ.?'' ''ഡല്‍ഹിയിലാ അമ്മെ..'' ''അത് പിന്നെ മോനെ.. മോന്‍ വിഷമിക്കരുത്.. ഒന്ന് പോയാല്‍ പത്തു വേറെ വരും.. നല്ലതേ എന്റെ മോനു വരികയുള്ളൂ..'' ''എന്താമ്മേ കാര്യം..?'' ''അത് പിന്നെ, നിനക്ക് ഉറപ്പിച്ചാ രാധികയില്ലേ, അവള്‍ ഒളിച്ചോടി.. മിനിഞ്ഞാന്നെ പോയതാ.. പക്ഷെ വീട്ടുകാര് ഇപ്പോഴാ പറഞ്ഞത്..'' ''ഓ അതാണോ.. ഞാന്‍ പേടിച്ചു പോയി.. എനിക്കൊരു വിഷമവുമില്ല.. അമ്മ വിഷമിക്കാതിരി..'' ''ഹോ.. ഇപ്പോഴാണ് എന്റെ ശ്വാസം നേരെ വീണത്.. '' അല്പം പരിഭവം പറഞ്ഞു അമ്മ ഫോണ്‍ വെച്ചു..നേരം ഇരുളുകയാണ്.. ഹോട്ടലിലേയ്ക്ക് മടങ്ങവേ, ദേവന്‍ ഡണ്‍ഹില്‍ ലൈറ്റ്‌സ് സിഗരറ്റ് എടുത്തു കത്തിച്ചു..നല്ല തണുപ്പ്.. രാധികയുടെ കാര്യത്തില്‍ അമ്മ പോലും അറിയാതെ എല്ലാം ചെയ്തു.. ശരിയാണോ ഈ ചെയ്തത് ? ഒരുപാട് മോഹിച്ചിരുന്നിട്ടും രാധികയെ വിട്ടു കൊടുത്തു.. അവസാന നിമിഷമായിരുന്നു അവളെല്ലാം തുറന്നു പറഞ്ഞത്.. ''എനിക്കറിയാം.. കല്യാണത്തിന് ഇനി ഒരാഴ്ച്ചയെ ഉള്ളൂവെന്ന്.. ഞാന്‍ താലി കെട്ടാന്‍ തല കുനിച്ചു തരാം.. പക്ഷെ എന്റെ മനസ്സില് ഞാന്‍ കരയുകയായിരിക്കും.. അരുണില്ലാത്ത ജീവിതം എനിക്കോര്‍ക്കാന്‍ പോലും കഴിയില്ല.. പക്ഷെ ഞാനെന്തു ചെയ്യാനാണ്..?'' ആ കണ്ണീരു അവഗണിച്ചു കല്യാണം കഴിക്കാമായിരുന്നു.. പിന്നെ അരുണിനെ വെല്ലുന്ന സ്‌നേഹം കൊണ്ട് അവളുടെ മനസ്സില്‍ സ്ഥാനം നേടാമായിരുന്നു.. ഒക്കെ നഷ്ടമാക്കിയില്ലേ..? രാത്രി മുഴുവന്‍ ആ ചിന്തകള്‍ നിറഞ്ഞു നിന്നു.. പിറ്റേന്ന് പകല്‍ നിസാമുദ്ധീന്‍ റെയില്‍വേ സ്റ്റേഷനില്‍ നില്‍ക്കവേ ഒഴുകി നടക്കുന്ന ജനങ്ങളെ നോക്കി ദേവന്‍ നിന്നു.. ഓരോ യാത്രകള്‍.. ഓരോ മുഖങ്ങള്‍.. ഓരോ ലക്ഷ്യങ്ങള്‍.. എവിടെയോ തുടങ്ങിയ, എവിടെ തീരുമെന്നറിയാത്ത യാത്ര.. ഭൂമിയില്‍ ഒരു രാജ്യത്ത്, ഒരു കോണില്‍ ഏതോ പെണ്ണിനെ ഓര്‍ത്ത് ദു:ഖിക്കുന്നതെന്തിന് ? ചെയ്തതാണ് ശരി.. ഒരു പക്ഷെ സ്‌നേഹം നല്കി രാധികയെ അരുണിന്റെ ഓര്‍മ്മകളില്‍ നിന്നും മാറ്റാന്‍ കഴിഞ്ഞേക്കും, പക്ഷെ എന്നെങ്കിലും ഒരു താരതമ്യം ആ മനസ്സില്‍ നടന്നാല്‍ അരുണുമൊത്തുള്ള ജീവിതം ഒരു സങ്കല്പ്പമായെങ്കിലും തന്നെക്കാള്‍ നല്ലതെന്ന് രാധികയ്ക്ക് തോന്നിയേക്കും.. അതൊരു നിശബ്ദ തേങ്ങലായ് ആ മനസ്സില്‍ ഉണ്ടായെന്നുമിരിക്കും.. അവളും ഒരു ജീവിയാണ് ... അതിനും വികാരവും, വിചാരവുമുണ്ട്... സ്വന്തം ഇഷ്ടത്തിന് വേണ്ടി ആ ഇഷ്ടങ്ങളെ അടിച്ചമര്‍ത്താന്‍ ആഗ്രഹമെന്തിന് ? ഇതിപ്പോ , അരുണുമൊത്തുള്ള ജീവിതം സന്തോഷമാണെങ്കില്‍.. (അങ്ങനെ ആകട്ടെ ) നല്ലൊരു സുഹൃത്തായി രാധികയെന്നെ കണ്ടെന്നിരിക്കും.. ഇനിയിപ്പോ ആ ജീവിതം സുഖകരമല്ല എങ്കില്‍ (അങ്ങനെ ആകാതിരിക്കട്ടെ) അവളുടെ ഓര്‍മ്മകളില്‍ ഒരു സുഖമുള്ള നൊമ്പരമായി ഞാന്‍ മാറിയേക്കും.. രണ്ടായാലും , ഒരാളുടെ ജീവിതത്തില്‍ നന്മ നിറഞ്ഞ ഓര്‍മ്മയാകുന്നത് പോലെ സന്തോഷം മറ്റെന്തുണ്ട് ? അത് പോരെ ? ഉം ? ട്രെയിന്‍ വന്നു നിന്നു. ദേവന്‍ അതില്‍ കയറി.. അതില്‍ നിന്നും ചിലര്‍ ഇറങ്ങുന്നു.. കയറ്റവും.. ഇറക്കവും.. എത്രയോ മനുഷ്യര്‍ .. പല വിധ യാത്രകള്‍.. ട്രെയിന്‍ നീങ്ങവേ പ്ലേറ്റ് ഫോമില്‍ ഒരു മൂലയ്ക്ക് ഇരിക്കുന്ന ഭ്രാന്തന്‍ സ്വയം എന്തോ പറഞ്ഞു ചിരിക്കുന്നു.. അതെന്തായിരിക്കണം ?
