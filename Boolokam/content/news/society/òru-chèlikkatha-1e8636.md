---
title: "ഒരു ചെളിക്കഥ"
date: 2013-01-06T08:31:02
draft: false
categories: ["Society"]
tags: ['Affordable Housing']
author: "boolokamtv@gmail.com"
---

<img class="alignright size-medium wp-image-82886" alt="politician-cartoon-in-india (1)" src="https://cdn.boolokam.com/articles/2013/01/politician-cartoon-in-india-1-300x245.jpg" width="300" height="245" />

പ്രിയപ്പെട്ട രാഷ്ട്രീയ നേതാവേ

ഞാന്‍ ചെളി, ഈ ഭൂമിയിലാണ് വാസം.

വളരെ ഉന്നതമായ നിലയില്‍ ബഹുമാനിക്കപ്പെട്ടും, സ്നേഹിക്കപ്പെട്ടും, കൈകാര്യം ചെയ്യപ്പെട്ടും ഈ ഭൂമിയില്‍ കഴിഞ്ഞിരുന്നതാണ് ഞങ്ങളുടെ ചെളി വര്‍ഗ്ഗം. മനുഷ്യന്റെ ഉല്പത്തി മുതല്‍ ഞങ്ങള്‍ നിങ്ങളുടെ ജീവിതത്തിന്റെ ഒരു ഭാഗം തന്നെ ആയിരുന്നു. കൊട്ടാരത്തിലും കുടിലിലും ഒരു പോലെ ഞങ്ങള്‍ പരിഗണിക്കപ്പെട്ടു. വളരെ സന്തോഷകരമായ നാളുകള്‍ ആയിരുന്നു ഞങ്ങളുടേത്.

ഞങ്ങള്‍ ഭൂമിയില്‍ കവിതകള്‍ രചിച്ചു, മണിമാളികകള്‍ പണിതു, അണക്കെട്ടുകള്‍ തീര്‍ത്തു, മണി സൌധങ്ങള്‍ തീര്‍ത്തു , കുടിലുകള്‍ തീര്‍ത്തു, കൊട്ടാരങ്ങള്‍ തീര്‍ത്തു. മഴയെയും വെള്ളത്തെയും ഞങ്ങള്‍ പ്രണയിച്ചു. മഴയും വെള്ളവുമായി ഞങ്ങള്‍ രമിച്ച് ഉല്ലസിച്ചു. മനുഷ്യന്റെ പാദ സ്പര്‍ശം ഒരു അനുഭൂതിയായി ഞങ്ങളില്‍ അലിഞ്ഞു.

രാജ്യത്തിന്റെയും പുരയുടങ്ങളുടെയും അതിര്‍ത്തി നിര്‍ണ്ണയിക്കുന്നതില്‍ വരെ ഞങ്ങള്‍ ഭാഗ ഭാക്കായി. കയ്യാലകള്‍ തീര്‍ത്ത് ഞങ്ങള്‍ അതിര്‍ത്തി കാത്തു.

ചൈന ചെളിയുടെ വരവ് ഞങ്ങളെ തളര്‍ത്തി. തീന്‍ മേശകളില്‍ ചീനന്മാര്‍ സ്ഥാനം പിടിച്ചു. പൂമുഖത് പൂവ് ചൂടി നിന്ന ഞങ്ങളുടെ സ്ഥാനവും ചീനന്മാര്‍ കൈക്കലാക്കി. വെറും മീന്‍ ചട്ടിയായി ഞങ്ങളുടെ സ്ഥാനം അടുക്കളയില്‍ മാത്രം ഒതുങ്ങി. അതായിരുന്നു ഞങ്ങളുടെ തകര്‍ച്ചയുടെ തുടക്കം.

നൂതന സാങ്കേതിക മാര്‍ഗങ്ങള്‍ എന്ന് പറഞ്ഞ് നിങ്ങള്‍ മനുഷ്യര്‍ കൊണ്ട് വന്ന സിമന്റിന്റെ വരവ് ഞങ്ങള്‍ക്കുണ്ടാക്കിയ ആഘാതം ചില്ലറ അല്ല. അതോടെ നിര്‍മ്മാണ മേഘലയിലും ചെളി വെറും ചെളി ആയി മാറി.

ഭൂമിയും മാനവും നിങ്ങള്‍ കൈകാര്യം ചെയ്ത് തുടങ്ങിയപ്പോ നിലച്ച മഴ, ഞങ്ങടെ നില നില്‍പ്പ് തന്നെ അപകടത്തില്‍ ആക്കി. മണ്ണും വെള്ളവും ഉണ്ടെങ്കിലേ ചെളി ഉള്ളൂ എന്ന വസ്തുത പോലും എല്ലാരും മറന്നു. വെള്ളം ഇല്ലാതാകുകയും മണ്ണിന് നിങ്ങള്‍ വില കൂട്ടുകയും ചെയ്തപ്പോള്‍ ഞങ്ങളുടെ വിലയിടിഞ്ഞു. ഞങ്ങളെ ഉപയോഗിച്ച് ബാല്യത്തില്‍ നെയ്യപ്പം ചുട്ടതും, മണ്ണപ്പം ഉണ്ടാക്കി കളിച്ചതും എല്ലാം നിങ്ങള്‍ മനപൂര്‍വ്വം വിസ്മരിച്ചു.

ചവച്ചരച്ച് തെരുവിലേക്ക് വലിച്ചെറിയപ്പെടുന്ന പെണ്‍ ശരീരങ്ങള്‍ വന്ന് പതിക്കുന്നതും ഞങ്ങളുടെ മേല്‍ ആണെന്ന്‍ അറിയുക. അതിനും ഞങ്ങള്‍ സാക്ഷി ആകേണ്ടി വരുന്നു.

ഇന്ന് ചെളിയില്ല .... പകരം എങ്ങും ചവര്‍ കൂനകള്‍ മാത്രം.

'കളിമണ്‍' എന്ന സിനിമയെ നിങ്ങള്‍ അവഹേളിച്ചപ്പോ. ഞങ്ങളിലെ സവര്‍ണ്ണന് കിട്ടിയ പ്രഹരമായിരുന്നു അതെന്ന് മനസ്സിലാക്കി ഞങ്ങള്‍ ഊറി ചിരിച്ചു. പക്ഷെ അതിനും അധികം ആയുസ്സ് ഇല്ലാതെ പോയി.

ഇങ്ങനെ ഒതുക്കപ്പെടാന്‍ വിധിക്കപ്പെട്ട ഞങ്ങള്‍ പക്ഷെ ഇന്ന് വരെ അഭിമാനം വിറ്റ് ജീവിച്ചിട്ടില്ല. ഞങ്ങളുടെ ആത്മാഭിമാനത്തിന് നിങ്ങള്‍ വിലയിടുന്നത് ഞങ്ങള്‍ സഹിക്കില്ല.

തിരഞ്ഞെടുപ്പ് കഴിഞ്ഞപ്പോള്‍ സ്ഥാനമാനങ്ങള്‍ കിട്ടിയവരും കിട്ടാത്തവരും തമ്മില്‍ "ചെളി" വാരി എറിയുന്നത് കണ്ടു. അങ്ങനെ വാരി എറിയാന്‍ മാത്രം അത്രക്ക് അഭിമാനം ഇല്ലാത്തവരാണ് ഞങ്ങള്‍ എന്ന് അവര്‍ കരുതിയോ.

ഏറു കൊള്ളുന്നവര്‍ക്ക് കുഴപ്പം ഇല്ലായിരിക്കാം. പക്ഷെ ഞങ്ങള്‍ക്ക് കുഴപ്പം ഉണ്ട്. നിങ്ങടെ തൊലിയില്‍ പതിക്കാന്‍ ഞങ്ങള്‍ ആഗ്രഹിക്കുന്നില്ല. എറിയുന്നവരെയും ഏറു കൊള്ളുന്നവരെയും കാള്‍ ആത്മാഭിമാനം ഞങ്ങള്‍ ചെളികള്‍ക്കുണ്ട് എന്ന് മനസ്സിലാക്കുക.

"പരസ്പരം ആരും ചെളി വാരി എറിയരുത്" എന്ന് താങ്കള്‍, താങ്കളുടെ അണികളെ ശാസിക്കുന്നത് ചാനലിലൂടെ കണ്ടപ്പോള്‍ ഞങ്ങള്‍ക്ക് അഭിമാനം തോന്നി. താങ്കള്‍ ചെളിക്ക് എത്ര മാത്രം വില കല്‍പ്പിക്കുന്നു എന്ന് ഞങ്ങള്‍ക്ക് മനസിലായി. അതാണ് ഇങ്ങനെ ഒരു നിവേദനം താങ്കള്‍ക്ക് എഴുതാന്‍ ഞങ്ങളെ പ്രേരിപ്പിച്ചത് .

ഇത് വായിച്ച് മനസ്സിലാക്കി താങ്കള്‍ ചെളിയുടെ അവകാശങ്ങള്‍ സംരക്ഷിക്കാന്‍ പരിശ്രമിക്കും എന്ന് പ്രതീക്ഷിക്കുന്നു.

പ്രതീക്ഷയോടെ
ചെളിക്കൂട്ടം


![ഒരു ചെളിക്കഥ](https://cdn.boolokam.com/articles/2013/01/politician-cartoon-in-india-1-300x245.jpg)പ്രിയപ്പെട്ട രാഷ്ട്രീയ നേതാവേ ഞാന്‍ ചെളി, ഈ ഭൂമിയിലാണ് വാസം. വളരെ ഉന്നതമായ നിലയില്‍ ബഹുമാനിക്കപ്പെട്ടും, സ്നേഹിക്കപ്പെട്ടും, കൈകാര്യം ചെയ്യപ്പെട്ടും ഈ ഭൂമിയില്‍ കഴിഞ്ഞിരുന്നതാണ് ഞങ്ങളുടെ ചെളി വര്‍ഗ്ഗം. മനുഷ്യന്റെ ഉല്പത്തി മുതല്‍ ഞങ്ങള്‍ നിങ്ങളുടെ ജീവിതത്തിന്റെ ഒരു ഭാഗം തന്നെ ആയിരുന്നു. കൊട്ടാരത്തിലും കുടിലിലും ഒരു പോലെ ഞങ്ങള്‍ പരിഗണിക്കപ്പെട്ടു. വളരെ സന്തോഷകരമായ നാളുകള്‍ ആയിരുന്നു ഞങ്ങളുടേത്. ഞങ്ങള്‍ ഭൂമിയില്‍ കവിതകള്‍ രചിച്ചു, മണിമാളികകള്‍ പണിതു, അണക്കെട്ടുകള്‍ തീര്‍ത്തു, മണി സൌധങ്ങള്‍ തീര്‍ത്തു , കുടിലുകള്‍ തീര്‍ത്തു, കൊട്ടാരങ്ങള്‍ തീര്‍ത്തു. മഴയെയും വെള്ളത്തെയും ഞങ്ങള്‍ പ്രണയിച്ചു. മഴയും വെള്ളവുമായി ഞങ്ങള്‍ രമിച്ച് ഉല്ലസിച്ചു. മനുഷ്യന്റെ പാദ സ്പര്‍ശം ഒരു അനുഭൂതിയായി ഞങ്ങളില്‍ അലിഞ്ഞു. രാജ്യത്തിന്റെയും പുരയുടങ്ങളുടെയും അതിര്‍ത്തി നിര്‍ണ്ണയിക്കുന്നതില്‍ വരെ ഞങ്ങള്‍ ഭാഗ ഭാക്കായി. കയ്യാലകള്‍ തീര്‍ത്ത് ഞങ്ങള്‍ അതിര്‍ത്തി കാത്തു. ചൈന ചെളിയുടെ വരവ് ഞങ്ങളെ തളര്‍ത്തി. തീന്‍ മേശകളില്‍ ചീനന്മാര്‍ സ്ഥാനം പിടിച്ചു. പൂമുഖത് പൂവ് ചൂടി നിന്ന ഞങ്ങളുടെ സ്ഥാനവും ചീനന്മാര്‍ കൈക്കലാക്കി. വെറും മീന്‍ ചട്ടിയായി ഞങ്ങളുടെ സ്ഥാനം അടുക്കളയില്‍ മാത്രം ഒതുങ്ങി. അതായിരുന്നു ഞങ്ങളുടെ തകര്‍ച്ചയുടെ തുടക്കം. നൂതന സാങ്കേതിക മാര്‍ഗങ്ങള്‍ എന്ന് പറഞ്ഞ് നിങ്ങള്‍ മനുഷ്യര്‍ കൊണ്ട് വന്ന സിമന്റിന്റെ വരവ് ഞങ്ങള്‍ക്കുണ്ടാക്കിയ ആഘാതം ചില്ലറ അല്ല. അതോടെ നിര്‍മ്മാണ മേഘലയിലും ചെളി വെറും ചെളി ആയി മാറി. ഭൂമിയും മാനവും നിങ്ങള്‍ കൈകാര്യം ചെയ്ത് തുടങ്ങിയപ്പോ നിലച്ച മഴ, ഞങ്ങടെ നില നില്‍പ്പ് തന്നെ അപകടത്തില്‍ ആക്കി. മണ്ണും വെള്ളവും ഉണ്ടെങ്കിലേ ചെളി ഉള്ളൂ എന്ന വസ്തുത പോലും എല്ലാരും മറന്നു. വെള്ളം ഇല്ലാതാകുകയും മണ്ണിന് നിങ്ങള്‍ വില കൂട്ടുകയും ചെയ്തപ്പോള്‍ ഞങ്ങളുടെ വിലയിടിഞ്ഞു. ഞങ്ങളെ ഉപയോഗിച്ച് ബാല്യത്തില്‍ നെയ്യപ്പം ചുട്ടതും, മണ്ണപ്പം ഉണ്ടാക്കി കളിച്ചതും എല്ലാം നിങ്ങള്‍ മനപൂര്‍വ്വം വിസ്മരിച്ചു. ചവച്ചരച്ച് തെരുവിലേക്ക് വലിച്ചെറിയപ്പെടുന്ന പെണ്‍ ശരീരങ്ങള്‍ വന്ന് പതിക്കുന്നതും ഞങ്ങളുടെ മേല്‍ ആണെന്ന്‍ അറിയുക. അതിനും ഞങ്ങള്‍ സാക്ഷി ആകേണ്ടി വരുന്നു. ഇന്ന് ചെളിയില്ല .... പകരം എങ്ങും ചവര്‍ കൂനകള്‍ മാത്രം. 'കളിമണ്‍' എന്ന സിനിമയെ നിങ്ങള്‍ അവഹേളിച്ചപ്പോ. ഞങ്ങളിലെ സവര്‍ണ്ണന് കിട്ടിയ പ്രഹരമായിരുന്നു അതെന്ന് മനസ്സിലാക്കി ഞങ്ങള്‍ ഊറി ചിരിച്ചു. പക്ഷെ അതിനും അധികം ആയുസ്സ് ഇല്ലാതെ പോയി. ഇങ്ങനെ ഒതുക്കപ്പെടാന്‍ വിധിക്കപ്പെട്ട ഞങ്ങള്‍ പക്ഷെ ഇന്ന് വരെ അഭിമാനം വിറ്റ് ജീവിച്ചിട്ടില്ല. ഞങ്ങളുടെ ആത്മാഭിമാനത്തിന് നിങ്ങള്‍ വിലയിടുന്നത് ഞങ്ങള്‍ സഹിക്കില്ല. തിരഞ്ഞെടുപ്പ് കഴിഞ്ഞപ്പോള്‍ സ്ഥാനമാനങ്ങള്‍ കിട്ടിയവരും കിട്ടാത്തവരും തമ്മില്‍ "ചെളി" വാരി എറിയുന്നത് കണ്ടു. അങ്ങനെ വാരി എറിയാന്‍ മാത്രം അത്രക്ക് അഭിമാനം ഇല്ലാത്തവരാണ് ഞങ്ങള്‍ എന്ന് അവര്‍ കരുതിയോ. ഏറു കൊള്ളുന്നവര്‍ക്ക് കുഴപ്പം ഇല്ലായിരിക്കാം. പക്ഷെ ഞങ്ങള്‍ക്ക് കുഴപ്പം ഉണ്ട്. നിങ്ങടെ തൊലിയില്‍ പതിക്കാന്‍ ഞങ്ങള്‍ ആഗ്രഹിക്കുന്നില്ല. എറിയുന്നവരെയും ഏറു കൊള്ളുന്നവരെയും കാള്‍ ആത്മാഭിമാനം ഞങ്ങള്‍ ചെളികള്‍ക്കുണ്ട് എന്ന് മനസ്സിലാക്കുക. "പരസ്പരം ആരും ചെളി വാരി എറിയരുത്" എന്ന് താങ്കള്‍, താങ്കളുടെ അണികളെ ശാസിക്കുന്നത് ചാനലിലൂടെ കണ്ടപ്പോള്‍ ഞങ്ങള്‍ക്ക് അഭിമാനം തോന്നി. താങ്കള്‍ ചെളിക്ക് എത്ര മാത്രം വില കല്‍പ്പിക്കുന്നു എന്ന് ഞങ്ങള്‍ക്ക് മനസിലായി. അതാണ് ഇങ്ങനെ ഒരു നിവേദനം താങ്കള്‍ക്ക് എഴുതാന്‍ ഞങ്ങളെ പ്രേരിപ്പിച്ചത് . ഇത് വായിച്ച് മനസ്സിലാക്കി താങ്കള്‍ ചെളിയുടെ അവകാശങ്ങള്‍ സംരക്ഷിക്കാന്‍ പരിശ്രമിക്കും എന്ന് പ്രതീക്ഷിക്കുന്നു. പ്രതീക്ഷയോടെ ചെളിക്കൂട്ടം
