---
title: "ഇതൊരു തമാശക്കഥ അല്ല"
date: 2011-09-26T13:48:27
draft: false
categories: ["Society"]
tags: ["90's"]
author: "boolokamtv@gmail.com"
---

ഇതൊരു തമാശക്കഥ അല്ല. എന്നാല്‍ ഇതില്‍ തമാശ ഉണ്ട്. ഇതൊരു കരച്ചില്‍ കഥയും അല്ല. എന്നാല്‍ ഇതില്‍ കരച്ചിലും ഉണ്ട്. അത് രണ്ടും കരഞ്ഞവര്‍ പിന്നീട് ചിരിച്ചു കൊണ്ടും, ഉള്ളില്‍ ചിരിച്ചവര്‍ പിന്നീട് വേണമെങ്കില്‍ ഇത്തിരി കരഞ്ഞുകൊണ്ടും ആസ്വദിച്ചാല്‍ തീരാവുന്നതേ ഉള്ളു. അതോടെ അവരുടെ കഥയും ജീവിതമാവും. ജീവിതം മനസ്സിന്നകത്തെ നിലാവായി മാറും.അവള്‍ അമ്മക്ക് രേവതി. അഛന് പൊന്നു. വിവാഹം ചെയ്ത ബലരാമന്‍റെ വിവാഹ ക്ഷണക്കത്തില്‍ ചിത്ര. അതെന്താ അങ്ങിനെയെന്ന്‍ നിങ്ങള്‍ ചോദിക്കാം. രേവതി അവളുടെ ചെല്ലപ്പേര്. എന്നാല്‍ അഛന്‍ ആ രേവതിയെ പൊന്നുമോളെ എന്ന് വിളിച്ചു വിളിച്ച് അഛനവള്‍ സാവകാശം 'പൊന്നു' ആയി.

പക്ഷെ അവള്‍ക്കവള്‍ അത് രണ്ടും അല്ല. മുത്തച്ഛന്‍ കാതില്‍ ഉരുവിട്ട, ജാതകത്തിലും സ്കൂള്‍ രേഖകളിലും എല്ലാം ഉള്ള 'പവിത്ര' ആണ്. പവിത്രമായത്‌ പവിത്ര.

അങ്ങിനെ സൂര്യ ചന്ദ്രന്മാരെ തഴുകി പവിത്രയായി ജീവിക്കെയാണ് പവിത്രയെ ചിത്രയാക്കി ബലരാമന്‍ ക്ഷണക്കത്ത് അച്ചടിക്കുന്നത്. അതെന്താ അങ്ങിനെ എന്ന് ചോദിച്ചാല്‍ ബലരാമന് ഏറ്റവും ഇഷ്ടപ്പെട്ട സ്ത്രീ നാമമാണ് ചിത്ര. ഇഷ്ടപ്പെട്ട പെണ്ണിനെ വിവാഹം ചെയ്യാന്‍ ബലമുള്ളതും ബലമില്ലാത്തതുമായ ഏതു രാമന്നും അവകാശമുണ്ട്. അതിനെ ചോദ്യം ചെയ്യാന്‍ ആര്‍ക്കും അധികാരം ഇല്ല. കുടുംബം തീരുമാനിച്ച പെണ്ണിനെ തന്നെയാണ് ബലരാമന്‍ വിവാഹം ചെയ്യുന്നത്. കത്തില്‍ ചിത്ര എന്നും ബ്രാക്കറ്റില്‍ പവിത്ര എന്നും എഴുതും. ഇനി അങ്ങോട്ടുള്ള ജീവിതത്തില്‍ എപ്പോള്‍ വിളിക്കുംമ്പോഴും ചിത്രേ..ന്ന് വിളിക്കും. '.. എന്നെ അല്ലാതെ ചിത്ര വേറെ ആരെയെങ്കിലും സ്നേഹിക്കുന്നുണ്ടോ..' എന്ന് വിഡ്ഢിയെപോലെ ചോദിക്കും. '..ഇവള്‍ എന്റെ ഭാര്യ ചിത്ര..' എന്ന്‍ പവിത്രയോടൊപ്പം പഠിച്ച കൂട്ടുകാരികള്‍ക്ക് വരെ പരിചയപ്പെടുത്തും. അവര്‍ പവിത്ര മാറവേ അടക്കിച്ചിരിക്കും....

അങ്ങിനെ ജീവിതം ആരംഭിച്ച് ഏഴു മാസത്തില്‍ അധികം കഴിഞ്ഞു. ഒരിക്കല്‍ ചിത്ര പവിത്രയായി, രേവതിയായി, പൊന്നായി അഛനും അമ്മയ്ക്കും ഒപ്പം എന്നെ കാണാന്‍ വന്നു. കാര്യം, നല്ല ഒരു വക്കീലിനെ വേണം. നാട്ടില്‍ ശരിയാവില്ല. അവിടെ അമ്മേടെ ബന്ധുക്കളില്‍ തന്നെ വക്കീല്‍മാരുണ്ട്. എന്ത് പറ്റിയെന്നു ഞാന്‍. ഇനി എന്ത് പറ്റാന്‍ എന്ന് രേവതിയുടെ അമ്മ. പൊന്നൂന് മടുത്തെന്ന് അഛന്‍. എല്ലാം കേട്ടു ശ്വാസം മുട്ടലോടെ പവിത്ര നിശ്ശബ്ദം ഇരുന്നു.

"വക്കീലൊക്കെ ഉണ്ട്. ഏതു തരം വേണമെന്ന് മാത്രം തീരുമാനിച്ചാല്‍ മതി."
"രേവതിക്ക് പെണ്‍വക്കീല്‍ മതി.. "
"പോന്നൂന് അത് മതിയോ..." എന്ന്‍ അഛനോട്‌ ഞാന്‍.
"അത് പൊന്നു തീരുമാനിക്കട്ടെ.." എന്ന്‍ അഛന്‍.
പവിത്ര സത്യം പറഞ്ഞു.
"എനിക്ക് മതിയായി അങ്കിള്‍ . ഇങ്ങിനെ പോയാല്‍ എനിക്ക് പ്രാന്ത് പിടിക്കും. ഞാന്‍ എന്തെങ്കിലും ചെയ്യും."
അതൊരു സൂചനയാണ്. ഇത്തിരി സഹനം ഉള്ള ഒരു പെണ്ണ് മടുത്തെന്ന്‍ സത്യം പറഞ്ഞാല്‍ പിന്നെ കാര്യം കൈവിടും.
"വേറെ പരിഹാരം ഒന്നും ഇല്ലേ.."
അമ്മ എന്നെ തടഞ്ഞു.
"എന്ത് പരിഹാരം.. ഇത് തന്നെ പരിഹാരം. അവന്റെ കൂടെ ഉള്ള ജീവിതം ഇനി രേവതിക്ക് വേണ്ട."
അമ്മയുടെ ആവേശത്തിന് അഛന്‍ ജെയ് വിളിച്ചു.
"എന്തിനും ഒരു പരിധി ഉണ്ട്. പൊന്നു എത്രാന്ന്‍ വെച്ചാ സഹിക്കാ.."
അതും ശരിയാണ്. പവിത്രയുടെ അഛനും അമ്മയും ആ പരിധി വിടാത്തത് അവരുടെ സഹനം കൊണ്ടു തന്നെയാണ്. പവിത്ര വീണ്ടും പറഞ്ഞു.
"അങ്കിളിന്നറിയോ. ഞാന്‍ ആരാണെന്ന് എനിക്ക് തന്നെ ഇപ്പോള്‍ അറിയില്ല. സ്നേഹം ഒക്കെ കൊട്ടക്കണക്കില്‍ ആണ്. പക്ഷെ സമാധാനം ഒരു ഗ്രാം പോലും ഇല്ല."
"ബലരാമനെ കളഞ്ഞ് ബലക്ഷയം വന്നാല്‍ സമാധാനം കിട്ട്വോ.. "
കിട്ടുംന്ന്‍ അമ്മ.
കിട്ടൂലേന്ന്‍ ..? അഛനും.,

തല്‍ക്കാലം വക്കീലിനെ വിട്ടു മനസ്സിന്‍റെ ഒരു ചികിത്സകനെ കണ്ടൂടെ എന്ന എന്റെ വാചകം അമ്മ അപ്പോള്‍ തന്നെ കടിച്ചു മുറിച്ചു നിലത്തിട്ടു. അഛന് മറ്റുള്ളവര്‍ അറിയുന്നതാണ് പ്രശ്നം. ഇപ്പൊ തന്നെ എല്ലാരും അറിഞ്ഞില്ലേ ഇനിയുള്ളതും അറിഞ്ഞാല്‍ എന്തെന്ന് പവിത്ര. ആ ചിന്തയില്‍ ഞാന്‍ കയറിപ്പിടിച്ചു. ഒന്ന് കണ്ടു നോക്കുന്നതില്‍ തെറ്റില്ലല്ലോ. പറ്റുമെങ്കില്‍ ബലരാമനെയും കൂട്ടിക്കോളൂ...

എന്നാല്‍ ബലരാമന്‍ വഴങ്ങിയില്ല. വക്കീലിന്നു പകരം മനസ്സിന്‍റെ ഒരു വനിതാ ചികിത്സകയെ ആണ് അമ്മക്കും അഛനും ഒപ്പം 'പൊന്നുവും രേവതിയും ചിത്രയും പവിത്രയും' കാണുവാന്‍ പോയത്. നല്ല ഒരു ചികില്‍സക. പവിത്രക്ക്‌ വളരെ ഇഷ്ടമായി. അവിടെ നിന്നും പവിത്ര എന്നെ വിളിച്ചു.
"അങ്കിള്‍ ... ഞാന്‍ കണ്ടു. quite interesting.. ഒരു ആറുമാസം വെയ്റ്റ്‌ ചെയ്യാന്‍ ഡോക്ടര്‍ പറയുന്നു. അതിനിടക്ക് 8 സെഷന്‍. അങ്കിള്‍ എന്ത് പറയുന്നു..? "
"നല്ലതല്ലേ... 800 ആയാലും കുഴപ്പമില്ലല്ലോ. ഡോക്ടര്‍ക്ക്‌ പൈസയും കിട്ടും. മോള്‍ക്ക്‌ അങ്ങിനെ സംസാരിക്കാന്‍ ഒരാളുമായി."
പവിത്ര ചിരിച്ചു.
"അങ്കിളിന്ന്‍ കമ്മീഷന്‍ ഉണ്ടോ..? "
" ഇല്ലാന്ന്‍ പറഞ്ഞൂട... "
ചികിത്സക മുന്നില്‍ ഇരിക്കുന്ന കാര്യം മറന്ന്‍ പവിത്ര പൊട്ടിച്ചിരിച്ചു.
പിന്നീടാണ്‌ കാര്യം തകിടം മറിഞ്ഞത്.
ചിരി നിര്‍ത്തി പവിത്ര ഒരു സങ്കടം പറഞ്ഞു.
"8 സെഷന്‍ എങ്കിലും വേണംന്ന് ഡോക്ടര്‍ പറഞ്ഞു. എന്നാ അടുത്ത സെഷന്‍ ഒരാഴ്ച് കഴിഞ്ഞാണു ഡോക്ടര്‍ ഡേയ്റ്റ് തന്നത്. അപ്പോഴേക്കും എന്റെ അവസ്ഥ വീണ്ടും പഴയ പോലാവും. എന്താ ചെയ്യാ അങ്കിള്‍ "
"അവരോട്‌ അടുത്ത ഒരു ദിവസം ചോദിക്കു.."
പവിത്ര ദിവസം ചോദിച്ചു.
ഡോക്ടര്‍ പറഞ്ഞു. ഇല്ല.
"ഇല്ലെന്ന് പറയുന്നു."
"പവിത്രക്ക്‌ എപ്പോഴാ വേണ്ടേ..?"
"മറ്റന്നാള്‍ എങ്കിലും കിട്ടണം."
"മറ്റന്നാള്‍ എങ്കിലും വേണം എന്നു പറ. തരാതിരിക്കില്ല "
പവിത്ര ചോദിച്ചു.
"മറ്റന്നാള്‍ ഞാന്‍ വരട്ടെ...? "
അവിടെ ഡോക്ടര്‍ പവിത്രയോട്‌ അറിയാതെ മനസ്സ്‌ തുറന്നു.
"പറ്റില്ല കുട്ടി. മറ്റന്നാള്‍ എന്റെ മകളുടെ ഡൈവോഴ്സ് കേസാണ്. കുടുംബ കോടതിയില്‍ പോകണം. അന്ന്‍ സാധിക്കില്ല.."
പവിത്രയ്ക്കും സങ്കടമായി.
"പറ്റില്ല അങ്കിള്‍ . അന്ന്‍ ഡോക്ടറുടെ മകള്‍ടെ ഡൈവോഴ്സ് കേസാണ്..."
ഞാന്‍ അന്തം വിട്ടു.
"എന്ത് കേസാണ്..?"
"അന്ന്‍ ഡോക്ടറുടെ മകള്‍ടെ ഡൈവോഴ്സ് കേസാണ്.. ഡോക്ടര്‍ക്ക് ഡേറ്റ് ഇല്ല. "
"അത് ശരി.. സ്വന്തം മകള്‍ടെ ഡൈവോഴ്സ് ഇല്ലാതാക്കാന്‍ സാധിക്കാത്ത ആളോടാണോ പവിത്ര പോയി ബാലരാമന്‍റെയും നിന്‍റെയും ബലമില്ലായ്മ പറയുന്നത്. വെറുതെ ഇല്ലാത്ത പൈസ കളയണോ. സ്വന്തം ബുദ്ധി ഉപയോഗിച്ചു ഇത്തിരി അഡ്ജസ്റ്റ് ചെയ്ത് കാര്യങ്ങള്‍ പവിത്രമാക്കിക്കൂടെ...."
------------------------------<wbr />--
എന്നെ വന്നു കണ്ട് കുറച്ചു നേരം ചിരിച്ച് പവിത്ര പോയി. പിന്നീട് പവിത്രയെ ഞാന്‍ കാണുമ്പോള്‍ ബലരാമന്‍ നല്ല ബലത്തിലാണ്. ബലരാമന്‍ അവളെ പവിത്ര എന്ന് വിളിക്കുന്നത് ഞാന്‍ കേട്ടു. ചിത്ര എവിടെ പോയെന്ന്‍ ഞാന്‍ ബാലരാമനോട്‌ ചോദിച്ചു. അതെല്ലാം ഒരു ചിത്രമല്ലേ സര്‍ എന്ന് ബലരാമനും. പവിത്രയില്‍ നിന്നും ചിത്രയെ അടര്‍ത്തി മാറ്റാന്‍ പവിത്രക്ക്‌ കുറച്ചു സമയമേ വേണ്ടി വന്നുള്ളൂ. അതൊരു വാക്കിന്റെ കളി. നില്‍ക്കക്കള്ളിയില്ലാതെ പവിത്രയില്‍ നിന്നും ബലരാമന്‍ ചിത്രയെ പറഞ്ഞു വിട്ടു. ഈ വരികള്‍ ഒരു പക്ഷെ ഇന്ന്‍ പവിത്രയും വായിക്കും. ഇന്ന്‍ ഇത് ഞാന്‍ എഴുതുമെന്ന് അവള്‍ക്കറിയാം. എങ്കിലും ഇതത്രയും ഞാന്‍ ബലരാമന്ന്‍ ആദരവോടെ സമര്‍പ്പിക്കുന്നു

നമ്മള്‍ക്ക് എപ്പോള്‍ വേണമെങ്കിലും പൊട്ടിത്തെറിക്കാം. പക്ഷെ പെറുക്കിയെടു ക്കുമ്പോള്‍ പല പാര്‍ട്സുകളും മിസ്സാവും. അതാണ്‌ കഷ്ടം.. :)
<div data-ft="{&quot;type&quot;:10}"></div>
ഇതൊരു തമാശക്കഥ അല്ല. എന്നാല്‍ ഇതില്‍ തമാശ ഉണ്ട്. ഇതൊരു കരച്ചില്‍ കഥയും അല്ല. എന്നാല്‍ ഇതില്‍ കരച്ചിലും ഉണ്ട്. അത് രണ്ടും കരഞ്ഞവര്‍ പിന്നീട് ചിരിച്ചു കൊണ്ടും, ഉള്ളില്‍ ചിരിച്ചവര്‍ പിന്നീട് വേണമെങ്കില്‍ ഇത്തിരി കരഞ്ഞുകൊണ്ടും ആസ്വദിച്ചാല്‍ തീരാവുന്നതേ ഉള്ളു. അതോടെ അവരുടെ കഥയും ജീവിതമാവും. ജീവിതം മനസ്സിന്നകത്തെ നിലാവായി മാറും.അവള്‍ അമ്മക്ക് രേവതി. അഛന് പൊന്നു. വിവാഹം ചെയ്ത ബലരാമന്‍റെ വിവാഹ ക്ഷണക്കത്തില്‍ ചിത്ര. അതെന്താ അങ്ങിനെയെന്ന്‍ നിങ്ങള്‍ ചോദിക്കാം. രേവതി അവളുടെ ചെല്ലപ്പേര്. എന്നാല്‍ അഛന്‍ ആ രേവതിയെ പൊന്നുമോളെ എന്ന് വിളിച്ചു വിളിച്ച് അഛനവള്‍ സാവകാശം 'പൊന്നു' ആയി. പക്ഷെ അവള്‍ക്കവള്‍ അത് രണ്ടും അല്ല. മുത്തച്ഛന്‍ കാതില്‍ ഉരുവിട്ട, ജാതകത്തിലും സ്കൂള്‍ രേഖകളിലും എല്ലാം ഉള്ള 'പവിത്ര' ആണ്. പവിത്രമായത്‌ പവിത്ര. അങ്ങിനെ സൂര്യ ചന്ദ്രന്മാരെ തഴുകി പവിത്രയായി ജീവിക്കെയാണ് പവിത്രയെ ചിത്രയാക്കി ബലരാമന്‍ ക്ഷണക്കത്ത് അച്ചടിക്കുന്നത്. അതെന്താ അങ്ങിനെ എന്ന് ചോദിച്ചാല്‍ ബലരാമന് ഏറ്റവും ഇഷ്ടപ്പെട്ട സ്ത്രീ നാമമാണ് ചിത്ര. ഇഷ്ടപ്പെട്ട പെണ്ണിനെ വിവാഹം ചെയ്യാന്‍ ബലമുള്ളതും ബലമില്ലാത്തതുമായ ഏതു രാമന്നും അവകാശമുണ്ട്. അതിനെ ചോദ്യം ചെയ്യാന്‍ ആര്‍ക്കും അധികാരം ഇല്ല. കുടുംബം തീരുമാനിച്ച പെണ്ണിനെ തന്നെയാണ് ബലരാമന്‍ വിവാഹം ചെയ്യുന്നത്. കത്തില്‍ ചിത്ര എന്നും ബ്രാക്കറ്റില്‍ പവിത്ര എന്നും എഴുതും. ഇനി അങ്ങോട്ടുള്ള ജീവിതത്തില്‍ എപ്പോള്‍ വിളിക്കുംമ്പോഴും ചിത്രേ..ന്ന് വിളിക്കും. '.. എന്നെ അല്ലാതെ ചിത്ര വേറെ ആരെയെങ്കിലും സ്നേഹിക്കുന്നുണ്ടോ..' എന്ന് വിഡ്ഢിയെപോലെ ചോദിക്കും. '..ഇവള്‍ എന്റെ ഭാര്യ ചിത്ര..' എന്ന്‍ പവിത്രയോടൊപ്പം പഠിച്ച കൂട്ടുകാരികള്‍ക്ക് വരെ പരിചയപ്പെടുത്തും. അവര്‍ പവിത്ര മാറവേ അടക്കിച്ചിരിക്കും.... അങ്ങിനെ ജീവിതം ആരംഭിച്ച് ഏഴു മാസത്തില്‍ അധികം കഴിഞ്ഞു. ഒരിക്കല്‍ ചിത്ര പവിത്രയായി, രേവതിയായി, പൊന്നായി അഛനും അമ്മയ്ക്കും ഒപ്പം എന്നെ കാണാന്‍ വന്നു. കാര്യം, നല്ല ഒരു വക്കീലിനെ വേണം. നാട്ടില്‍ ശരിയാവില്ല. അവിടെ അമ്മേടെ ബന്ധുക്കളില്‍ തന്നെ വക്കീല്‍മാരുണ്ട്. എന്ത് പറ്റിയെന്നു ഞാന്‍. ഇനി എന്ത് പറ്റാന്‍ എന്ന് രേവതിയുടെ അമ്മ. പൊന്നൂന് മടുത്തെന്ന് അഛന്‍. എല്ലാം കേട്ടു ശ്വാസം മുട്ടലോടെ പവിത്ര നിശ്ശബ്ദം ഇരുന്നു. "വക്കീലൊക്കെ ഉണ്ട്. ഏതു തരം വേണമെന്ന് മാത്രം തീരുമാനിച്ചാല്‍ മതി." "രേവതിക്ക് പെണ്‍വക്കീല്‍ മതി.. " "പോന്നൂന് അത് മതിയോ..." എന്ന്‍ അഛനോട്‌ ഞാന്‍. "അത് പൊന്നു തീരുമാനിക്കട്ടെ.." എന്ന്‍ അഛന്‍. പവിത്ര സത്യം പറഞ്ഞു. "എനിക്ക് മതിയായി അങ്കിള്‍ . ഇങ്ങിനെ പോയാല്‍ എനിക്ക് പ്രാന്ത് പിടിക്കും. ഞാന്‍ എന്തെങ്കിലും ചെയ്യും." അതൊരു സൂചനയാണ്. ഇത്തിരി സഹനം ഉള്ള ഒരു പെണ്ണ് മടുത്തെന്ന്‍ സത്യം പറഞ്ഞാല്‍ പിന്നെ കാര്യം കൈവിടും. "വേറെ പരിഹാരം ഒന്നും ഇല്ലേ.." അമ്മ എന്നെ തടഞ്ഞു. "എന്ത് പരിഹാരം.. ഇത് തന്നെ പരിഹാരം. അവന്റെ കൂടെ ഉള്ള ജീവിതം ഇനി രേവതിക്ക് വേണ്ട." അമ്മയുടെ ആവേശത്തിന് അഛന്‍ ജെയ് വിളിച്ചു. "എന്തിനും ഒരു പരിധി ഉണ്ട്. പൊന്നു എത്രാന്ന്‍ വെച്ചാ സഹിക്കാ.." അതും ശരിയാണ്. പവിത്രയുടെ അഛനും അമ്മയും ആ പരിധി വിടാത്തത് അവരുടെ സഹനം കൊണ്ടു തന്നെയാണ്. പവിത്ര വീണ്ടും പറഞ്ഞു. "അങ്കിളിന്നറിയോ. ഞാന്‍ ആരാണെന്ന് എനിക്ക് തന്നെ ഇപ്പോള്‍ അറിയില്ല. സ്നേഹം ഒക്കെ കൊട്ടക്കണക്കില്‍ ആണ്. പക്ഷെ സമാധാനം ഒരു ഗ്രാം പോലും ഇല്ല." "ബലരാമനെ കളഞ്ഞ് ബലക്ഷയം വന്നാല്‍ സമാധാനം കിട്ട്വോ.. " കിട്ടുംന്ന്‍ അമ്മ. കിട്ടൂലേന്ന്‍ ..? അഛനും., തല്‍ക്കാലം വക്കീലിനെ വിട്ടു മനസ്സിന്‍റെ ഒരു ചികിത്സകനെ കണ്ടൂടെ എന്ന എന്റെ വാചകം അമ്മ അപ്പോള്‍ തന്നെ കടിച്ചു മുറിച്ചു നിലത്തിട്ടു. അഛന് മറ്റുള്ളവര്‍ അറിയുന്നതാണ് പ്രശ്നം. ഇപ്പൊ തന്നെ എല്ലാരും അറിഞ്ഞില്ലേ ഇനിയുള്ളതും അറിഞ്ഞാല്‍ എന്തെന്ന് പവിത്ര. ആ ചിന്തയില്‍ ഞാന്‍ കയറിപ്പിടിച്ചു. ഒന്ന് കണ്ടു നോക്കുന്നതില്‍ തെറ്റില്ലല്ലോ. പറ്റുമെങ്കില്‍ ബലരാമനെയും കൂട്ടിക്കോളൂ... എന്നാല്‍ ബലരാമന്‍ വഴങ്ങിയില്ല. വക്കീലിന്നു പകരം മനസ്സിന്‍റെ ഒരു വനിതാ ചികിത്സകയെ ആണ് അമ്മക്കും അഛനും ഒപ്പം 'പൊന്നുവും രേവതിയും ചിത്രയും പവിത്രയും' കാണുവാന്‍ പോയത്. നല്ല ഒരു ചികില്‍സക. പവിത്രക്ക്‌ വളരെ ഇഷ്ടമായി. അവിടെ നിന്നും പവിത്ര എന്നെ വിളിച്ചു. "അങ്കിള്‍ ... ഞാന്‍ കണ്ടു. quite interesting.. ഒരു ആറുമാസം വെയ്റ്റ്‌ ചെയ്യാന്‍ ഡോക്ടര്‍ പറയുന്നു. അതിനിടക്ക് 8 സെഷന്‍. അങ്കിള്‍ എന്ത് പറയുന്നു..? " "നല്ലതല്ലേ... 800 ആയാലും കുഴപ്പമില്ലല്ലോ. ഡോക്ടര്‍ക്ക്‌ പൈസയും കിട്ടും. മോള്‍ക്ക്‌ അങ്ങിനെ സംസാരിക്കാന്‍ ഒരാളുമായി." പവിത്ര ചിരിച്ചു. "അങ്കിളിന്ന്‍ കമ്മീഷന്‍ ഉണ്ടോ..? " " ഇല്ലാന്ന്‍ പറഞ്ഞൂട... " ചികിത്സക മുന്നില്‍ ഇരിക്കുന്ന കാര്യം മറന്ന്‍ പവിത്ര പൊട്ടിച്ചിരിച്ചു. പിന്നീടാണ്‌ കാര്യം തകിടം മറിഞ്ഞത്. ചിരി നിര്‍ത്തി പവിത്ര ഒരു സങ്കടം പറഞ്ഞു. "8 സെഷന്‍ എങ്കിലും വേണംന്ന് ഡോക്ടര്‍ പറഞ്ഞു. എന്നാ അടുത്ത സെഷന്‍ ഒരാഴ്ച് കഴിഞ്ഞാണു ഡോക്ടര്‍ ഡേയ്റ്റ് തന്നത്. അപ്പോഴേക്കും എന്റെ അവസ്ഥ വീണ്ടും പഴയ പോലാവും. എന്താ ചെയ്യാ അങ്കിള്‍ " "അവരോട്‌ അടുത്ത ഒരു ദിവസം ചോദിക്കു.." പവിത്ര ദിവസം ചോദിച്ചു. ഡോക്ടര്‍ പറഞ്ഞു. ഇല്ല. "ഇല്ലെന്ന് പറയുന്നു." "പവിത്രക്ക്‌ എപ്പോഴാ വേണ്ടേ..?" "മറ്റന്നാള്‍ എങ്കിലും കിട്ടണം." "മറ്റന്നാള്‍ എങ്കിലും വേണം എന്നു പറ. തരാതിരിക്കില്ല " പവിത്ര ചോദിച്ചു. "മറ്റന്നാള്‍ ഞാന്‍ വരട്ടെ...? " അവിടെ ഡോക്ടര്‍ പവിത്രയോട്‌ അറിയാതെ മനസ്സ്‌ തുറന്നു. "പറ്റില്ല കുട്ടി. മറ്റന്നാള്‍ എന്റെ മകളുടെ ഡൈവോഴ്സ് കേസാണ്. കുടുംബ കോടതിയില്‍ പോകണം. അന്ന്‍ സാധിക്കില്ല.." പവിത്രയ്ക്കും സങ്കടമായി. "പറ്റില്ല അങ്കിള്‍ . അന്ന്‍ ഡോക്ടറുടെ മകള്‍ടെ ഡൈവോഴ്സ് കേസാണ്..." ഞാന്‍ അന്തം വിട്ടു. "എന്ത് കേസാണ്..?" "അന്ന്‍ ഡോക്ടറുടെ മകള്‍ടെ ഡൈവോഴ്സ് കേസാണ്.. ഡോക്ടര്‍ക്ക് ഡേറ്റ് ഇല്ല. " "അത് ശരി.. സ്വന്തം മകള്‍ടെ ഡൈവോഴ്സ് ഇല്ലാതാക്കാന്‍ സാധിക്കാത്ത ആളോടാണോ പവിത്ര പോയി ബാലരാമന്‍റെയും നിന്‍റെയും ബലമില്ലായ്മ പറയുന്നത്. വെറുതെ ഇല്ലാത്ത പൈസ കളയണോ. സ്വന്തം ബുദ്ധി ഉപയോഗിച്ചു ഇത്തിരി അഡ്ജസ്റ്റ് ചെയ്ത് കാര്യങ്ങള്‍ പവിത്രമാക്കിക്കൂടെ...." \------------------------------\-- എന്നെ വന്നു കണ്ട് കുറച്ചു നേരം ചിരിച്ച് പവിത്ര പോയി. പിന്നീട് പവിത്രയെ ഞാന്‍ കാണുമ്പോള്‍ ബലരാമന്‍ നല്ല ബലത്തിലാണ്. ബലരാമന്‍ അവളെ പവിത്ര എന്ന് വിളിക്കുന്നത് ഞാന്‍ കേട്ടു. ചിത്ര എവിടെ പോയെന്ന്‍ ഞാന്‍ ബാലരാമനോട്‌ ചോദിച്ചു. അതെല്ലാം ഒരു ചിത്രമല്ലേ സര്‍ എന്ന് ബലരാമനും. പവിത്രയില്‍ നിന്നും ചിത്രയെ അടര്‍ത്തി മാറ്റാന്‍ പവിത്രക്ക്‌ കുറച്ചു സമയമേ വേണ്ടി വന്നുള്ളൂ. അതൊരു വാക്കിന്റെ കളി. നില്‍ക്കക്കള്ളിയില്ലാതെ പവിത്രയില്‍ നിന്നും ബലരാമന്‍ ചിത്രയെ പറഞ്ഞു വിട്ടു. ഈ വരികള്‍ ഒരു പക്ഷെ ഇന്ന്‍ പവിത്രയും വായിക്കും. ഇന്ന്‍ ഇത് ഞാന്‍ എഴുതുമെന്ന് അവള്‍ക്കറിയാം. എങ്കിലും ഇതത്രയും ഞാന്‍ ബലരാമന്ന്‍ ആദരവോടെ സമര്‍പ്പിക്കുന്നു നമ്മള്‍ക്ക് എപ്പോള്‍ വേണമെങ്കിലും പൊട്ടിത്തെറിക്കാം. പക്ഷെ പെറുക്കിയെടു ക്കുമ്പോള്‍ പല പാര്‍ട്സുകളും മിസ്സാവും. അതാണ്‌ കഷ്ടം.. :) 
