---
title: "നയീം സുലൈമാനോളു എന്ന ടർക്കിഷ് സിനിമ ഓരോ സെലിബ്രിറ്റിയും കണ്ടിരിക്കേണ്ട സിനിമയാണ്"
date: 2021-07-28T07:58:12
draft: false
categories: ["Society"]
tags: ['Aaron Judge', 'naim süleymanoğlu', 'The Pocket Hercules', 'the pocket hercules naim süleymanoğlu']
author: "Beaumaris"
---

<strong>ഹൃദയം കൊണ്ട് അസാധ്യ ഭാരങ്ങൾ ഉയർത്തിയ സൂപ്പർ ഹ്യൂമൻ : കുഞ്ഞൻ ഹെർക്കുലീസ് നയീം സുലൈമാനോളുവിന്റെ അസാധാരണമായ ജീവിത കഥ. </strong>

ഒറ്റവാക്കിൽ പറഞ്ഞാൽ നയീം സുലൈമാനോളുവിൽ നിന്ന് നവൂം ഷലമാനോവിലേക്കും.. നവൂം ഷലമാനോവിൽ നിന്നും തിരിച്ച് നയീം സുലൈമാനോളുവിലേക്കുമുള്ള ദൂരമാണ് ദി പോക്കറ്റ് ഹെർക്കുലീസ്: നയീം സുലൈമാനോളു എന്ന സിനിമ. നയീം സുലൈമാനോളു എന്ന പേരിന് ഈ സിനിമയിലുള്ള പ്രാധാന്യം പ്രേക്ഷകർ കണ്ടുതന്നെ അറിയുക, മനസ്സിലാക്കുക.

<img class="alignleft" src="https://scontent.ftrv1-1.fna.fbcdn.net/v/t39.30808-6/p843x403/224919620_4404522789578511_8562308171623142877_n.jpg?_nc_cat=109&amp;ccb=1-3&amp;_nc_sid=825194&amp;_nc_ohc=iumf-Up4pJIAX_kK7rq&amp;tn=c2_R5SN8BTRZ0ZdC&amp;_nc_ht=scontent.ftrv1-1.fna&amp;oh=ccadb54341fdc6b9dc18cb51f2557038&amp;oe=6106A71F" alt="May be an image of 1 person and text" width="311" height="439" />അൽപ്പം വർഷങ്ങൾക്ക് മുൻപുള്ള മലയാള സിനിമാ താരങ്ങളുടെ സംഘടനയായ അമ്മയുടെ പത്രസമ്മേളനത്തിലേക്ക് നമുക്കൊന്ന് ടൈം ട്രാവൽ ചെയ്തു പോയാലോ? സംഘടനയിൽ പെട്ട ഒരു നടി ക്രൂരമായ ആക്രമണത്തിന് ഇരയായതിന് ശേഷമുള്ള അമ്മയുടെ ആദ്യത്തെ പത്രസമ്മേളനം.ആരോപണ വിധേയനായ നടൻ അടക്കം ചെയറിൽ ഇരിക്കുന്നുണ്ട്. നടന്മാരായ മുകേഷും ഗണേഷുമൊക്കെ മാധ്യമപ്രവർത്തകരോട് കുറച്ചധികം ഫ്രസ്ട്രേറ്റഡ് ആയിത്തന്നെ പ്രതികരിക്കുന്നുണ്ട്. ആരോപണ വിധേയനൊപ്പം നിന്നുകൊണ്ട് ഇരയ്ക്ക് വേണ്ടി പ്രാർത്ഥിക്കുന്ന നിലപാടായിരുന്നു അന്ന് അമ്മ കൈകൊണ്ടത്. പക്ഷേ, മലയാള സിനിമയുടെ താരസിംഹാസനത്തിൽ പതിറ്റാണ്ടുകളായി വിരാജിക്കുന്ന രണ്ട് താര രാജാക്കന്മാർക്ക് പ്രതികരണ ശേഷി തന്നെ നഷ്ടപ്പെട്ട നിലയിലായിരുന്നു. അവരുടെ നിലപാട് പറയണോ വേണ്ടയോ എന്നുള്ളത് അവരുടെ മാത്രം ചോയ്സാണ് എന്നത് അംഗീകരിച്ചു കൊണ്ട് തന്നെ ചോദിക്കട്ടെ, സമൂഹം വളർത്തി വലുതാക്കിയ താരങ്ങൾക്ക് (സ്വന്തം കഴിവ് കൊണ്ട് 'കൂടിയാണ്' അവരൊക്കെ വളർന്നു വന്നത് എന്നത് വിസ്മരിക്കുന്നില്ല ) സമൂഹത്തോട് ഒരിത്തിരിയെങ്കിലും പ്രതിബദ്ധത ഉണ്ടാവേണ്ടതല്ലേ? സ്വന്തം നിലപാടുകൾ തുറന്നു പറയാനുള്ള ധൈര്യം ഒത്തിരി ആരാധകരുള്ള ഇവർ കാണിക്കാത്തത് എന്തുകൊണ്ടാണ്? CAA-യും ലക്ഷദ്വീപുമടക്കമുള്ള വിഷയങ്ങളിലും ഇവർ ഇതേ മൗനം തന്നെയായിരുന്നു തുടർന്നത്? ആരെയാണ് ഇവർ ഭയപ്പെടുന്നത്?

ഉത്തരം ഞാൻ തന്നെ പറയാം. പൃഥ്വിയും സലീംകുമാറും വിജയുമൊക്കെ സ്വന്തം നിലപാടുകൾ തുറന്നു പറയാനുള്ള ആർജ്ജവം കാണിച്ചപ്പോൾ ഇവർ മൗനം ഭജിച്ചതും ഒരു നിലപാടാണ്. ഒരു താരത്തിന്, അതായത് ഒരു സെലിബ്രിറ്റിക്ക് തന്റെ ജീവിതം രണ്ട് രീതിയിൽ ജീവിക്കാം. ഒന്ന്, സ്വന്തം ജീവിതത്തിൽ മാത്രം ശ്രദ്ധിച്ച് സഹജീവികളുടെ ജീവിത പ്രശ്നങ്ങൾക്ക് മുഖം കൊടുക്കാതെ, അനീതിക്കെതിരെ മൗനം ഭജിച്ചു കൊണ്ട് അധികാരികളുടെ ഇഷ്ടക്കേട് സമ്പാദിക്കാതെ മനസ്സമാധാനത്തോടെ ജീവിക്കാം. ആ ഒന്നാമത്തെ രീതിയാണ് മമ്മൂട്ടിയും മോഹൻലാലുമടക്കമുള്ള (നിങ്ങൾ പ്രമുഖ നടന്മാരുടെ പേരുകൾ പറഞ്ഞില്ലെങ്കിൽ ഇവിടെ ഒന്നും സംഭവിക്കില്ല.. ഏതൊരു കുറിപ്പും പോലെ ഇതും കടന്നു പോകും, മറക്കപ്പെടും.. പക്ഷേ, നിങ്ങൾ ഒരൊറ്റ തവണ അവരുടെ പേര് പറയാൻ ധൈര്യം കാണിച്ചാൽ, ചിലപ്പോൾ അത് ചരിത്രമാകും.. ഒരുപാട് പേർക്ക് 'പ്രമുഖർ' എന്നല്ലാതെ അവരുടെ പേരുകൾ വിളിച്ചു പറയാൻ ധൈര്യം പകരുന്ന ചരിത്രം..!)

ചില താരങ്ങൾ ഇന്നുവരെ പിന്തുടർന്ന് പോരുന്നത്. "ചത്ത സിംഹത്തേക്കാൾ നല്ലത് ജീവിച്ചിരിക്കുന്ന കഴുതയാണ്" എന്ന പഴഞ്ചൊല്ലാണ് ഇവരുടെ ആപ്തവാക്യം. കാരണം, ഇൻകം ടാക്സ് തേടി വരില്ല. ഏത് ആനക്കൊമ്പ് കേസായാലും നിഷ്പ്രഭമായേക്കാം. അവർക്ക് അതിനുള്ള സ്വാതന്ത്ര്യം ഈ ഇന്ത്യാ മഹാരാജ്യത്ത് ഉണ്ടെന്നത് മാനിക്കുന്നു.സഹജീവികളുടെ ബുദ്ധിമുട്ടുകൾ തിരിച്ചറിഞ്ഞു കൊണ്ട്, അവരുടെ വേദന പങ്കിട്ടുകൊണ്ട്, അതിനെതിരെ ശക്തമായി പ്രതികരിച്ചു കൊണ്ട്, സ്വന്തം നിലപാടുകൾ തുറന്നു പറയാൻ ആർജ്ജവം കാണിച്ചു കൊണ്ട്, അനീതിക്കെതിരെ ചങ്കുറപ്പോടെ നിന്നുകൊണ്ട് അധികാരികളുടെയും മറ്റും ശക്തമായ വെറുപ്പും ശത്രുതയും സമ്പാദിച്ചു കൊണ്ട് മനസ്സമാധാനം കളഞ്ഞു കൊണ്ടും ഒരു സെലിബ്രിറ്റിക്ക് ഇവിടെ ജീവിക്കാം. അതാണ്‌ രണ്ടാമത്തെ രീതി. പൃഥ്വിയും സലീം കുമാറും വിജയുമൊക്കെ പിന്തുടർന്നത് രണ്ടാമത്തെ രീതിയാണ്. "ഭീരു ഒരുപാട് തവണ മരിക്കുന്നു, ധീരന് ഒരൊറ്റ മരണമേയുള്ളൂ" എന്ന പഴഞ്ചൊല്ലിനെയാണ് ഇവർ നെഞ്ചിലേറ്റുന്നത്. സ്വന്തം നിലപാടിൽ ഉറച്ചു നിൽക്കുന്നത് കൊണ്ട് പൃഥ്വിരാജ് രാജപ്പനായേക്കാം.. വിജയ്, ജോസഫ് വിജയ് ആയേക്കാം.. സലീംകുമാറിലെ വാല് കുമാർ തന്നെ ഇല്ലാതായേക്കാം.. ഇൻകം ടാക്സുകാർ ഒഴിഞ്ഞിട്ട് നേരംപോലും കാണില്ല. പക്ഷേ,ഇതിൽ രണ്ടാമത്തെ കൂട്ടർ ജീവിക്കുക ജനഹൃദയങ്ങളിലാവും.

<img src="https://image.tmdb.org/t/p/original/pOllmVf3FtehKjl3LKYBt3mLlJh.jpg" alt="The Pocket Hercules Naim (2019) • Full Movies Online" />മത്സര വിജയങ്ങൾ ഒരു താരത്തെ ചാമ്പ്യൻ ആക്കിയേക്കാം. പക്ഷേ, ഒരു ജനതയുടെ ഹൃദയം കീഴടക്കാൻ കഴിയുമ്പോഴാണ് ഒരു താരം യഥാർത്ഥ ചാമ്പ്യനാവുന്നത്. സ്വന്തം സ്വത്വം അധികാരികളുടെ കാൽക്കീഴിൽ കൊണ്ടുവെക്കേണ്ടി വന്ന ഒരു ജനതയ്ക്ക് വേണ്ടി അയാൾ സ്വന്തം ജീവൻ പോലും വകവെക്കാതെ പോരാടി. നാലടി പത്ത് ഇഞ്ച് മാത്രം ഉയരമുണ്ടായിരുന്ന ആ കുറിയ മനുഷ്യൻ അമാനുഷികമായി നേടിയെടുത്ത ഓരോ മെഡലുകളും ഒരു ജനതയുടെ പ്രതീക്ഷകളായിരുന്നു. കാരണം, അത് അയാൾ നേടിയത് അവർക്ക് വേണ്ടിയായിരുന്നു. നയീമിന്റെ പോരാട്ട വീര്യത്തെ, അയാളുടെ ലക്ഷ്യത്തെ വിസ്മരിച്ചു കൊണ്ട്; നയീം സുലൈമാനോളു ബൾഗേറിയയെ തിരസ്‌ക്കരിച്ചു തുർക്കിയെ തെരഞ്ഞെടുത്തത് വ്യക്തിഗത നേട്ടങ്ങൾക്ക് വേണ്ടിയായിരുന്നു എന്ന് എഴുതിപ്പിടിപ്പിച്ച മലയാള മനോരമയുടെ മാധ്യമ 'അ'ധർമ്മത്തെ അവജ്ഞതയോടെ തള്ളുകയാണ്. ഒരു സാധാരണക്കാരന്റെ ശബ്ദത്തെ ശ്രവിക്കുന്നതിന്റെ ഒരു ആയിരം മടങ്ങ് ഒരു സെലിബ്രിറ്റിയുടെ ശബ്ദം കേൾക്കാൻ ലോകം കാതോർത്തിരിക്കുമെന്ന് നയീം പഠിപ്പിക്കുന്നത് ഓരോ സെലിബ്രിറ്റിയെയുമാണ്. ഒരു ജനതയ്ക്ക് വേണ്ടി മുഴങ്ങുന്ന ഒരു സെലിബ്രിറ്റിയുടെ സ്വരം കിഴക്ക് നിന്നും തുടങ്ങി പടിഞ്ഞാറൻ ചക്രവാളത്തിൽ അലയടിച്ചു കൊണ്ടേയിരിക്കും. ആ ശബ്ദം ഒരു ജനതയുടെ പ്രതീക്ഷയാണ്.. ഒരു ജനതയുടെ ചരിത്രം തന്നെ മാറ്റാൻ കഴിയുന്ന ശബ്ദം.

പോക്കറ്റ് ഹെർകുലീസ്: നയീം സുലൈമാനോളു എന്ന ടർക്കിഷ് സിനിമ ഓരോ സെലിബ്രിറ്റിയും കണ്ടിരിക്കേണ്ട സിനിമയാണ്. നിങ്ങൾക്ക് നയീം ആവണോ അതോ.. ജീവിച്ചിരിക്കുന്ന കഴുതയാവാണോ എന്നുള്ളത് നിങ്ങളുടെ മാത്രം ചോയ്സാണ്. നിങ്ങളുടെ മാത്രം സ്വാന്തന്ത്ര്യം..!!

NB: മലയാളം സബ്ടൈറ്റിൽ ലഭ്യമാണ്.


![നയീം സുലൈമാനോളു എന്ന ടർക്കിഷ് സിനിമ ഓരോ സെലിബ്രിറ്റിയും കണ്ടിരിക്കേണ്ട സിനിമയാണ്](https://scontent.ftrv1-1.fna.fbcdn.net/v/t39.30808-6/p843x403/224919620_4404522789578511_8562308171623142877_n.jpg?_nc_cat=109&ccb=1-3&_nc_sid=825194&_nc_ohc=iumf-Up4pJIAX_kK7rq&tn=c2_R5SN8BTRZ0ZdC&_nc_ht=scontent.ftrv1-1.fna&oh=ccadb54341fdc6b9dc18cb51f2557038&oe=6106A71F)**ഹൃദയം കൊണ്ട് അസാധ്യ ഭാരങ്ങൾ ഉയർത്തിയ സൂപ്പർ ഹ്യൂമൻ : കുഞ്ഞൻ ഹെർക്കുലീസ് നയീം സുലൈമാനോളുവിന്റെ അസാധാരണമായ ജീവിത കഥ.** ഒറ്റവാക്കിൽ പറഞ്ഞാൽ നയീം സുലൈമാനോളുവിൽ നിന്ന് നവൂം ഷലമാനോവിലേക്കും.. നവൂം ഷലമാനോവിൽ നിന്നും തിരിച്ച് നയീം സുലൈമാനോളുവിലേക്കുമുള്ള ദൂരമാണ് ദി പോക്കറ്റ് ഹെർക്കുലീസ്: നയീം സുലൈമാനോളു എന്ന സിനിമ. നയീം സുലൈമാനോളു എന്ന പേരിന് ഈ സിനിമയിലുള്ള പ്രാധാന്യം പ്രേക്ഷകർ കണ്ടുതന്നെ അറിയുക, മനസ്സിലാക്കുക. അൽപ്പം വർഷങ്ങൾക്ക് മുൻപുള്ള മലയാള സിനിമാ താരങ്ങളുടെ സംഘടനയായ അമ്മയുടെ പത്രസമ്മേളനത്തിലേക്ക് നമുക്കൊന്ന് ടൈം ട്രാവൽ ചെയ്തു പോയാലോ? സംഘടനയിൽ പെട്ട ഒരു നടി ക്രൂരമായ ആക്രമണത്തിന് ഇരയായതിന് ശേഷമുള്ള അമ്മയുടെ ആദ്യത്തെ പത്രസമ്മേളനം.ആരോപണ വിധേയനായ നടൻ അടക്കം ചെയറിൽ ഇരിക്കുന്നുണ്ട്. നടന്മാരായ മുകേഷും ഗണേഷുമൊക്കെ മാധ്യമപ്രവർത്തകരോട് കുറച്ചധികം ഫ്രസ്ട്രേറ്റഡ് ആയിത്തന്നെ പ്രതികരിക്കുന്നുണ്ട്. ആരോപണ വിധേയനൊപ്പം നിന്നുകൊണ്ട് ഇരയ്ക്ക് വേണ്ടി പ്രാർത്ഥിക്കുന്ന നിലപാടായിരുന്നു അന്ന് അമ്മ കൈകൊണ്ടത്. പക്ഷേ, മലയാള സിനിമയുടെ താരസിംഹാസനത്തിൽ പതിറ്റാണ്ടുകളായി വിരാജിക്കുന്ന രണ്ട് താര രാജാക്കന്മാർക്ക് പ്രതികരണ ശേഷി തന്നെ നഷ്ടപ്പെട്ട നിലയിലായിരുന്നു. അവരുടെ നിലപാട് പറയണോ വേണ്ടയോ എന്നുള്ളത് അവരുടെ മാത്രം ചോയ്സാണ് എന്നത് അംഗീകരിച്ചു കൊണ്ട് തന്നെ ചോദിക്കട്ടെ, സമൂഹം വളർത്തി വലുതാക്കിയ താരങ്ങൾക്ക് (സ്വന്തം കഴിവ് കൊണ്ട് 'കൂടിയാണ്' അവരൊക്കെ വളർന്നു വന്നത് എന്നത് വിസ്മരിക്കുന്നില്ല ) സമൂഹത്തോട് ഒരിത്തിരിയെങ്കിലും പ്രതിബദ്ധത ഉണ്ടാവേണ്ടതല്ലേ? സ്വന്തം നിലപാടുകൾ തുറന്നു പറയാനുള്ള ധൈര്യം ഒത്തിരി ആരാധകരുള്ള ഇവർ കാണിക്കാത്തത് എന്തുകൊണ്ടാണ്? CAA-യും ലക്ഷദ്വീപുമടക്കമുള്ള വിഷയങ്ങളിലും ഇവർ ഇതേ മൗനം തന്നെയായിരുന്നു തുടർന്നത്? ആരെയാണ് ഇവർ ഭയപ്പെടുന്നത്? ഉത്തരം ഞാൻ തന്നെ പറയാം. പൃഥ്വിയും സലീംകുമാറും വിജയുമൊക്കെ സ്വന്തം നിലപാടുകൾ തുറന്നു പറയാനുള്ള ആർജ്ജവം കാണിച്ചപ്പോൾ ഇവർ മൗനം ഭജിച്ചതും ഒരു നിലപാടാണ്. ഒരു താരത്തിന്, അതായത് ഒരു സെലിബ്രിറ്റിക്ക് തന്റെ ജീവിതം രണ്ട് രീതിയിൽ ജീവിക്കാം. ഒന്ന്, സ്വന്തം ജീവിതത്തിൽ മാത്രം ശ്രദ്ധിച്ച് സഹജീവികളുടെ ജീവിത പ്രശ്നങ്ങൾക്ക് മുഖം കൊടുക്കാതെ, അനീതിക്കെതിരെ മൗനം ഭജിച്ചു കൊണ്ട് അധികാരികളുടെ ഇഷ്ടക്കേട് സമ്പാദിക്കാതെ മനസ്സമാധാനത്തോടെ ജീവിക്കാം. ആ ഒന്നാമത്തെ രീതിയാണ് മമ്മൂട്ടിയും മോഹൻലാലുമടക്കമുള്ള (നിങ്ങൾ പ്രമുഖ നടന്മാരുടെ പേരുകൾ പറഞ്ഞില്ലെങ്കിൽ ഇവിടെ ഒന്നും സംഭവിക്കില്ല.. ഏതൊരു കുറിപ്പും പോലെ ഇതും കടന്നു പോകും, മറക്കപ്പെടും.. പക്ഷേ, നിങ്ങൾ ഒരൊറ്റ തവണ അവരുടെ പേര് പറയാൻ ധൈര്യം കാണിച്ചാൽ, ചിലപ്പോൾ അത് ചരിത്രമാകും.. ഒരുപാട് പേർക്ക് 'പ്രമുഖർ' എന്നല്ലാതെ അവരുടെ പേരുകൾ വിളിച്ചു പറയാൻ ധൈര്യം പകരുന്ന ചരിത്രം..!) ചില താരങ്ങൾ ഇന്നുവരെ പിന്തുടർന്ന് പോരുന്നത്. "ചത്ത സിംഹത്തേക്കാൾ നല്ലത് ജീവിച്ചിരിക്കുന്ന കഴുതയാണ്" എന്ന പഴഞ്ചൊല്ലാണ് ഇവരുടെ ആപ്തവാക്യം. കാരണം, ഇൻകം ടാക്സ് തേടി വരില്ല. ഏത് ആനക്കൊമ്പ് കേസായാലും നിഷ്പ്രഭമായേക്കാം. അവർക്ക് അതിനുള്ള സ്വാതന്ത്ര്യം ഈ ഇന്ത്യാ മഹാരാജ്യത്ത് ഉണ്ടെന്നത് മാനിക്കുന്നു.സഹജീവികളുടെ ബുദ്ധിമുട്ടുകൾ തിരിച്ചറിഞ്ഞു കൊണ്ട്, അവരുടെ വേദന പങ്കിട്ടുകൊണ്ട്, അതിനെതിരെ ശക്തമായി പ്രതികരിച്ചു കൊണ്ട്, സ്വന്തം നിലപാടുകൾ തുറന്നു പറയാൻ ആർജ്ജവം കാണിച്ചു കൊണ്ട്, അനീതിക്കെതിരെ ചങ്കുറപ്പോടെ നിന്നുകൊണ്ട് അധികാരികളുടെയും മറ്റും ശക്തമായ വെറുപ്പും ശത്രുതയും സമ്പാദിച്ചു കൊണ്ട് മനസ്സമാധാനം കളഞ്ഞു കൊണ്ടും ഒരു സെലിബ്രിറ്റിക്ക് ഇവിടെ ജീവിക്കാം. അതാണ്‌ രണ്ടാമത്തെ രീതി. പൃഥ്വിയും സലീം കുമാറും വിജയുമൊക്കെ പിന്തുടർന്നത് രണ്ടാമത്തെ രീതിയാണ്. "ഭീരു ഒരുപാട് തവണ മരിക്കുന്നു, ധീരന് ഒരൊറ്റ മരണമേയുള്ളൂ" എന്ന പഴഞ്ചൊല്ലിനെയാണ് ഇവർ നെഞ്ചിലേറ്റുന്നത്. സ്വന്തം നിലപാടിൽ ഉറച്ചു നിൽക്കുന്നത് കൊണ്ട് പൃഥ്വിരാജ് രാജപ്പനായേക്കാം.. വിജയ്, ജോസഫ് വിജയ് ആയേക്കാം.. സലീംകുമാറിലെ വാല് കുമാർ തന്നെ ഇല്ലാതായേക്കാം.. ഇൻകം ടാക്സുകാർ ഒഴിഞ്ഞിട്ട് നേരംപോലും കാണില്ല. പക്ഷേ,ഇതിൽ രണ്ടാമത്തെ കൂട്ടർ ജീവിക്കുക ജനഹൃദയങ്ങളിലാവും. ![The Pocket Hercules Naim \(2019\) • Full Movies Online](https://image.tmdb.org/t/p/original/pOllmVf3FtehKjl3LKYBt3mLlJh.jpg)മത്സര വിജയങ്ങൾ ഒരു താരത്തെ ചാമ്പ്യൻ ആക്കിയേക്കാം. പക്ഷേ, ഒരു ജനതയുടെ ഹൃദയം കീഴടക്കാൻ കഴിയുമ്പോഴാണ് ഒരു താരം യഥാർത്ഥ ചാമ്പ്യനാവുന്നത്. സ്വന്തം സ്വത്വം അധികാരികളുടെ കാൽക്കീഴിൽ കൊണ്ടുവെക്കേണ്ടി വന്ന ഒരു ജനതയ്ക്ക് വേണ്ടി അയാൾ സ്വന്തം ജീവൻ പോലും വകവെക്കാതെ പോരാടി. നാലടി പത്ത് ഇഞ്ച് മാത്രം ഉയരമുണ്ടായിരുന്ന ആ കുറിയ മനുഷ്യൻ അമാനുഷികമായി നേടിയെടുത്ത ഓരോ മെഡലുകളും ഒരു ജനതയുടെ പ്രതീക്ഷകളായിരുന്നു. കാരണം, അത് അയാൾ നേടിയത് അവർക്ക് വേണ്ടിയായിരുന്നു. നയീമിന്റെ പോരാട്ട വീര്യത്തെ, അയാളുടെ ലക്ഷ്യത്തെ വിസ്മരിച്ചു കൊണ്ട്; നയീം സുലൈമാനോളു ബൾഗേറിയയെ തിരസ്‌ക്കരിച്ചു തുർക്കിയെ തെരഞ്ഞെടുത്തത് വ്യക്തിഗത നേട്ടങ്ങൾക്ക് വേണ്ടിയായിരുന്നു എന്ന് എഴുതിപ്പിടിപ്പിച്ച മലയാള മനോരമയുടെ മാധ്യമ 'അ'ധർമ്മത്തെ അവജ്ഞതയോടെ തള്ളുകയാണ്. ഒരു സാധാരണക്കാരന്റെ ശബ്ദത്തെ ശ്രവിക്കുന്നതിന്റെ ഒരു ആയിരം മടങ്ങ് ഒരു സെലിബ്രിറ്റിയുടെ ശബ്ദം കേൾക്കാൻ ലോകം കാതോർത്തിരിക്കുമെന്ന് നയീം പഠിപ്പിക്കുന്നത് ഓരോ സെലിബ്രിറ്റിയെയുമാണ്. ഒരു ജനതയ്ക്ക് വേണ്ടി മുഴങ്ങുന്ന ഒരു സെലിബ്രിറ്റിയുടെ സ്വരം കിഴക്ക് നിന്നും തുടങ്ങി പടിഞ്ഞാറൻ ചക്രവാളത്തിൽ അലയടിച്ചു കൊണ്ടേയിരിക്കും. ആ ശബ്ദം ഒരു ജനതയുടെ പ്രതീക്ഷയാണ്.. ഒരു ജനതയുടെ ചരിത്രം തന്നെ മാറ്റാൻ കഴിയുന്ന ശബ്ദം. പോക്കറ്റ് ഹെർകുലീസ്: നയീം സുലൈമാനോളു എന്ന ടർക്കിഷ് സിനിമ ഓരോ സെലിബ്രിറ്റിയും കണ്ടിരിക്കേണ്ട സിനിമയാണ്. നിങ്ങൾക്ക് നയീം ആവണോ അതോ.. ജീവിച്ചിരിക്കുന്ന കഴുതയാവാണോ എന്നുള്ളത് നിങ്ങളുടെ മാത്രം ചോയ്സാണ്. നിങ്ങളുടെ മാത്രം സ്വാന്തന്ത്ര്യം..!! NB: മലയാളം സബ്ടൈറ്റിൽ ലഭ്യമാണ്.
