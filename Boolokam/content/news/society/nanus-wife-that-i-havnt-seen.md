---
title: "നാണുവിന്‍റെ ഭാര്യ"
date: 2016-08-18T10:33:30
draft: false
categories: ["Society"]
tags: ["90's", 'malayalam story', 'കഥ', 'ചെറുകഥ', 'മലയാളം കഥ']
author: "Beaumaris"
---

<img class="alignright size-medium wp-image-73256" title="2" src="https://cdn.boolokam.com/articles/2012/11/289-277x300.jpg" alt="" width="277" height="300" />നാണുവിന്‍റെ ഭാര്യയെ ഞാന്‍ കണ്ടിട്ടില്ല. എന്നെപ്പോലെ ആ സ്ത്രീയെ കാണാത്ത ധാരാളം പേര്‍ നാട്ടിലുണ്ടായിരുന്നു. പക്ഷേ നാണുവിന്‍റെ ഭാര്യയുടെ സൌന്ദര്യവും, സ്വഭാവഗുണങ്ങളും ഞങ്ങള്‍ക്കെല്ലാം മനപാഠമായിരുന്നു.

നാണു ഞങ്ങളുടെ ആസ്ഥാന ബാര്‍ബറായിരുന്നു. മൂന്നു കിലോമീറ്റര്‍ ചുറ്റളവിലുള്ള ജനങ്ങളുടെ ഏകാശ്രയം. അച്ഛന്‍ അയ്യപ്പന്‍ ഇളയമകന്‍ ബാലന്‍റെ കൂടെ പൊറുക്കാന്‍ നാടുവിട്ടു പോയപ്പോള്‍ കട നാണുവിനെ ഏല്‍പ്പിച്ചു കൊടുത്തു. അങ്ങിനെ ‘അയ്യപ്പന്‍റെ കട’ നാണുവിന്‍റെ ‘ബാര്‍ബര്‍ ഷാപ്പായി ’. നല്ല കരിവീട്ടിയുടെ നിറമാണ് നാണുവിന്. സോഡാക്കുപ്പിയുടേത് പോലുള്ള കവിളുകള്‍. കോന്ത്രന്‍പല്ലുകളും എഴുന്നു നില്‍ക്കുന്ന മുടിയും നാണുവിനെ ഞങ്ങളുടെ മുന്നില്‍ വിരൂപനാക്കിയില്ല. നാണു ഒരു പാവമായിരുന്നു.

തന്‍റെ വൈരൂപ്യം നാണുവിനും പ്രശ്നമായില്ല. അദ്ദേഹത്തിന് വെസ്റ്റ് ഇന്‍ഡീസുകാരന്‍റെ ആത്മ വിശ്വാസമായിരുന്നു. പക്ഷേ മൂന്നാല് പെണ്ണ് കാണല്‍ കഴിഞ്ഞപ്പോള്‍ ആത്മ വിശ്വാസത്തിന്‍റെ രസമാപിനി അല്‍പ്പം താഴോട്ട് പോയോ എന്നൊരു സംശയം. ഏതായാലും സൌദാമിനിയെ പെണ്ണ് കണ്ടു കഴിഞ്ഞപ്പോള്‍ നാണു മനസ്സിലുറപ്പിച്ചു. ഇത് നടന്നാലും നടന്നില്ലെങ്കിലും തന്‍റെ ജീവിതത്തില്‍ ഇനി വേറെ പെണ്ണില്ല. അച്ഛന്‍ മരിച്ചുപോയ സൌദാമിനിയും അമ്മയും തറവാട്ടില്‍ അഗതികളായി കഴിയുകയാണ്. സൌദാമിനിയെ സംബന്ധിച്ചിടത്തോളം മറ്റേത് വീടും സ്വര്‍ഗ്ഗമാണ് എന്ന തോന്നല്‍ കുറെക്കാലമായി ശക്തമാണ്. വീട്ടിലുള്ള എല്ലാവരുടെയും ആട്ടും തുപ്പുമേറ്റ് അവളുടെ മനസ്സ് മരവിച്ചുപോയിരുന്നു. എന്നാലും കല്യാണിക്കു ചെറുക്കനെ പിടിച്ചില്ല. കാണാന്‍ മോശമാണ് എന്നത് മാത്രമായിരുന്നില്ല പ്രശ്നം. വിശന്നിരിക്കുന്നവന്‍റെ മുന്നില്‍ ചക്കപ്പുഴുക്കെന്നപോലെ മുന്നിലെത്തിയ സൌദാമിനിയെ കണ്ടപ്പോള്‍ നാണുവിന് ആകെ ഒരു വെപ്രാളം. ചെറുക്കന് അല്‍പ്പം നൊസ്സുണ്ടോ എന്നായി കല്യാണിക്കു സംശയം. പക്ഷേ സൌദാമിനി ഉറപ്പിച്ച് പറഞ്ഞു. തനിക്കു സമ്മതമാണെന്ന്. ഒരു തീരുമാനം വരാന്‍ വൈകിയപ്പോള്‍ ബ്രോക്കര്‍ നാണപ്പന്‍ വഴി നാണു ഒരു ഓഫര്‍ വെച്ചു. പെണ്ണിന്‍റെ അമ്മയെ സ്വന്തം അമ്മയെപ്പോലെ നോക്കിക്കൊള്ളാം. അതോടെ കാര്യം തീര്‍പ്പായി. നാണുവിന്‍റെ വിവാഹം നടന്നു. എല്ലാവര്‍ക്കും ലാഭം മാത്രമുള്ള ഒരു കച്ചവടമായിരുന്നു അത്. നാണുവിന് ഒരു പെണ്ണ് കിട്ടി. സൌദാമിനിക്കും കല്യാണിക്കും ഒരു ആശ്രയമായി. തറവാട്ടില്‍ നിന്നു രണ്ടു ശല്യങ്ങള്‍ ഒഴിവാകുകയും ചെയ്തു. പക്ഷേ ഒന്നെടുത്തപ്പോള്‍ ഒന്നു ഫ്രീ എന്ന മട്ടിലുള്ള കല്യാണം നാണുവിന്‍റെ ബന്ധുക്കള്‍ക്ക് പിടിച്ചില്ല. താന്‍ പുര നിറഞ്ഞു നിന്നിട്ടും, അനുജന്‍റെ കല്യാണം കഴിഞ്ഞിട്ടും തന്നെ  വേണ്ട വിധത്തില്‍ ഗൌനിക്കാതിരുന്ന വീട്ടുകാരെ നാണുവും പരിഗണിച്ചില്ല. വഴക്കും ബഹളവുമൊന്നും ഉണ്ടായില്ലെങ്കിലും, അയ്യപ്പന്‍ തന്‍റെ കട നാണുവിന് വിട്ടുകൊടുത്തു, ഇളയ മകന്‍ ബാലന്‍റെ വീട്ടിലേക്ക് താമസം മാറ്റി. പത്തു പന്ത്രണ്ടു കിലോമീറ്റര്‍ ദൂരെ സ്വന്തമായി “ബാലന്‍സ് സലൂണ്‍” നടത്തുകയായിരുന്നു തൃപ്പുത്രന്‍. അയാള്‍ നാണുവിനെപ്പോലെ ഒരു ക്ഷൌരക്കാരന്‍ മാത്രമായിരുന്നില്ല. പുതിയ രീതിയിലുള്ള കട്ടിങ്ങുകളില്‍ വിദഗ്ദ്ധനുമായിരുന്നു. പോകുമ്പോള്‍ അയല്‍പക്കക്കാരോട് അയ്യപ്പന്‍ പറഞ്ഞു “അവന്‍റെ കല്യാണം കഴിഞ്ഞു. ഭാര്യയും ബന്ധുക്കളുമായി. ഇനി അവനായി, അവന്‍റെ പാടായി”

അച്ഛന്‍ പോയതില്‍ നാണുവിന് ചില്ലറ വിഷമം ഇല്ലാതിരുന്നില്ല. പക്ഷേ സൌദാമിനി കൊണ്ടുവന്ന ആഹ്ലാദത്തിന്‍റെ അന്തരീക്ഷം അയാളുടെ ജീവിതം തന്നെ മാറ്റി മറിച്ചു. സാധാരണ ഒരു മുരടനെപ്പോലെ പെരുമാറിയിരുന്ന നാണു പ്രണയ ഗാനങ്ങള്‍ വരെ മൂളാന്‍ തുടങ്ങി. എന്തിന് മുടി വെട്ടാന്‍ ചെല്ലുന്ന കുട്ടികളോടുള്ള പെരുമാറ്റം പോലും നന്നായി. സാധാരണ തല അങ്ങോട്ടും ഇങ്ങോട്ടും തിരിച്ചു വേദനിപ്പിച്ചിരുന്ന അയാള്‍ അല്‍പ്പം മയത്തിലായി. കുടുംബ വിവരങ്ങള്‍ കസ്റ്റമേഴ്സിനോട് പങ്കുവെക്കാനും തുടങ്ങി.

“എന്‍റെ നാനാരെ എന്‍റെ ഭാര്യയായതുകൊണ്ടു പറയുകയല്ല, ഇത്ര നല്ല സ്വഭാവമുള്ള പെണ്‍ കുട്ടിയെ കാണാന്‍ കിട്ടില്ല” നാണു പറഞ്ഞു തുടങ്ങും. കേള്‍വിക്കാരന്‍ ചില്ലറ ചോദ്യങ്ങള്‍ കൊണ്ട് അയാളെ പ്രോല്‍സ്സാഹിപ്പിക്കും. ഏതായാലും നാണുവിന്‍റെ കുടുംബ രഹസ്യങ്ങള്‍ അങ്ങാടിയില്‍ ചുരുളഴിയും. ആളുകളുടെ മുനവെച്ചുള്ള സംസാരം നാണുവിന് മനസ്സിലാവില്ല, അല്ലെങ്കില്‍ അയാള്‍ കാര്യമാക്കില്ല. സൌദാമിനിയെക്കുറിച്ച് നാലാളോട് പറയാതെ നാണുവിന് ഇരിപ്പുറക്കില്ല.

അങ്ങിനെ ഇരിക്കെ അങ്ങാടിയില്‍ പുതിയ ബാര്‍ബര്‍ഷാപ്പ് തുറന്നു. പട്ടണത്തിലെ ബാര്‍ബര്‍ ഷാപ്പില്‍ പണിയെടുത്തിട്ടുള്ള സോമന് പുതിയതരം ഫാഷന്‍ കട്ടിങ്ങുകള്‍ അറിയാം. പോരെങ്കില്‍ അയാള്‍ പൌഡറും ആഫ്റ്റര്‍ ഷേവ് ലോഷനും ഉപയോഗിക്കും. ചെറുപ്പക്കാരും പിന്നെ പിന്നെ മുതിര്‍ന്നവരും നാണുവിനെ വിട്ടുപോയി. സൌദാമിനിയുടെയും കുട്ടികളുടെയും കഥ കേള്‍ക്കാന്‍ ആളില്ലാതായി. തനിയെ ഇരുന്നു മടുത്തു  നാണു ഞങ്ങളുടെ നാട്ടിലെ  കട പൂട്ടി. അല്ലെങ്കില്‍ തന്നെ സൌദാമിനി കൂലിപ്പണിയെടുത്താണ് കുടുംബം പോറ്റിയിരുന്നത്.

ഒരിക്കല്‍ ഞാന്‍ നാട്ടില്‍ വന്നപ്പോള്‍ നാണു ഞങ്ങളുടെ പറമ്പില്‍  പണിയെടുക്കുന്നു. അയാള്‍ ബാര്‍ബര്‍പ്പണി നിര്‍ത്തി. സൌദാമിനിയേയും കുട്ടികളെയും പോറ്റാന്‍ ആ പണി കൊണ്ട് കഴിയാതായി. സൌദാമിനി പണിയെടുത്തിട്ടും വീട്ടു ചെലവുകള്‍ക്ക് തികയുന്നില്ല. അങ്ങിനെ നാണുവും കൂലിപ്പണിക്ക് ഇറങ്ങി. ഇപ്പോള്‍ കുഴപ്പമൊന്നുമില്ല. അല്ലലില്ലാതെ ജീവിച്ച് പോകുന്നു. അയാളുടെ മക്കള്‍ മുതിര്‍ന്നു.   പയ്യന്‍ പഠിക്കാന്‍ മിടുക്കനാണ്.പത്താം തരത്തില്‍ സ്കൂളില്‍ ഏറ്റവും കൂടുതല്‍ മാര്‍ക്ക് നാണുവിന്‍റെ മകനായിരുന്നു. പെണ്‍ കുട്ടിയും മിടുക്കിയാണ്.

എന്നെക്കണ്ടപ്പോള്‍ നാണു വിശദമായി ചിരിച്ചു.

“എന്തൊക്കെയുണ്ട് നാണു വിശേഷങ്ങള്‍?”

“എന്‍റെ കൊച്ചാനാരെ എന്‍റെ മകനായത് കൊണ്ട് പറയുകയല്ലാ.........” നാണു പറഞ്ഞു തുടങ്ങി..


![നാണുവിന്‍റെ ഭാര്യ](https://cdn.boolokam.com/articles/2012/11/289-277x300.jpg)നാണുവിന്‍റെ ഭാര്യയെ ഞാന്‍ കണ്ടിട്ടില്ല. എന്നെപ്പോലെ ആ സ്ത്രീയെ കാണാത്ത ധാരാളം പേര്‍ നാട്ടിലുണ്ടായിരുന്നു. പക്ഷേ നാണുവിന്‍റെ ഭാര്യയുടെ സൌന്ദര്യവും, സ്വഭാവഗുണങ്ങളും ഞങ്ങള്‍ക്കെല്ലാം മനപാഠമായിരുന്നു. നാണു ഞങ്ങളുടെ ആസ്ഥാന ബാര്‍ബറായിരുന്നു. മൂന്നു കിലോമീറ്റര്‍ ചുറ്റളവിലുള്ള ജനങ്ങളുടെ ഏകാശ്രയം. അച്ഛന്‍ അയ്യപ്പന്‍ ഇളയമകന്‍ ബാലന്‍റെ കൂടെ പൊറുക്കാന്‍ നാടുവിട്ടു പോയപ്പോള്‍ കട നാണുവിനെ ഏല്‍പ്പിച്ചു കൊടുത്തു. അങ്ങിനെ ‘അയ്യപ്പന്‍റെ കട’ നാണുവിന്‍റെ ‘ബാര്‍ബര്‍ ഷാപ്പായി ’. നല്ല കരിവീട്ടിയുടെ നിറമാണ് നാണുവിന്. സോഡാക്കുപ്പിയുടേത് പോലുള്ള കവിളുകള്‍. കോന്ത്രന്‍പല്ലുകളും എഴുന്നു നില്‍ക്കുന്ന മുടിയും നാണുവിനെ ഞങ്ങളുടെ മുന്നില്‍ വിരൂപനാക്കിയില്ല. നാണു ഒരു പാവമായിരുന്നു. തന്‍റെ വൈരൂപ്യം നാണുവിനും പ്രശ്നമായില്ല. അദ്ദേഹത്തിന് വെസ്റ്റ് ഇന്‍ഡീസുകാരന്‍റെ ആത്മ വിശ്വാസമായിരുന്നു. പക്ഷേ മൂന്നാല് പെണ്ണ് കാണല്‍ കഴിഞ്ഞപ്പോള്‍ ആത്മ വിശ്വാസത്തിന്‍റെ രസമാപിനി അല്‍പ്പം താഴോട്ട് പോയോ എന്നൊരു സംശയം. ഏതായാലും സൌദാമിനിയെ പെണ്ണ് കണ്ടു കഴിഞ്ഞപ്പോള്‍ നാണു മനസ്സിലുറപ്പിച്ചു. ഇത് നടന്നാലും നടന്നില്ലെങ്കിലും തന്‍റെ ജീവിതത്തില്‍ ഇനി വേറെ പെണ്ണില്ല. അച്ഛന്‍ മരിച്ചുപോയ സൌദാമിനിയും അമ്മയും തറവാട്ടില്‍ അഗതികളായി കഴിയുകയാണ്. സൌദാമിനിയെ സംബന്ധിച്ചിടത്തോളം മറ്റേത് വീടും സ്വര്‍ഗ്ഗമാണ് എന്ന തോന്നല്‍ കുറെക്കാലമായി ശക്തമാണ്. വീട്ടിലുള്ള എല്ലാവരുടെയും ആട്ടും തുപ്പുമേറ്റ് അവളുടെ മനസ്സ് മരവിച്ചുപോയിരുന്നു. എന്നാലും കല്യാണിക്കു ചെറുക്കനെ പിടിച്ചില്ല. കാണാന്‍ മോശമാണ് എന്നത് മാത്രമായിരുന്നില്ല പ്രശ്നം. വിശന്നിരിക്കുന്നവന്‍റെ മുന്നില്‍ ചക്കപ്പുഴുക്കെന്നപോലെ മുന്നിലെത്തിയ സൌദാമിനിയെ കണ്ടപ്പോള്‍ നാണുവിന് ആകെ ഒരു വെപ്രാളം. ചെറുക്കന് അല്‍പ്പം നൊസ്സുണ്ടോ എന്നായി കല്യാണിക്കു സംശയം. പക്ഷേ സൌദാമിനി ഉറപ്പിച്ച് പറഞ്ഞു. തനിക്കു സമ്മതമാണെന്ന്. ഒരു തീരുമാനം വരാന്‍ വൈകിയപ്പോള്‍ ബ്രോക്കര്‍ നാണപ്പന്‍ വഴി നാണു ഒരു ഓഫര്‍ വെച്ചു. പെണ്ണിന്‍റെ അമ്മയെ സ്വന്തം അമ്മയെപ്പോലെ നോക്കിക്കൊള്ളാം. അതോടെ കാര്യം തീര്‍പ്പായി. നാണുവിന്‍റെ വിവാഹം നടന്നു. എല്ലാവര്‍ക്കും ലാഭം മാത്രമുള്ള ഒരു കച്ചവടമായിരുന്നു അത്. നാണുവിന് ഒരു പെണ്ണ് കിട്ടി. സൌദാമിനിക്കും കല്യാണിക്കും ഒരു ആശ്രയമായി. തറവാട്ടില്‍ നിന്നു രണ്ടു ശല്യങ്ങള്‍ ഒഴിവാകുകയും ചെയ്തു. പക്ഷേ ഒന്നെടുത്തപ്പോള്‍ ഒന്നു ഫ്രീ എന്ന മട്ടിലുള്ള കല്യാണം നാണുവിന്‍റെ ബന്ധുക്കള്‍ക്ക് പിടിച്ചില്ല. താന്‍ പുര നിറഞ്ഞു നിന്നിട്ടും, അനുജന്‍റെ കല്യാണം കഴിഞ്ഞിട്ടും തന്നെ വേണ്ട വിധത്തില്‍ ഗൌനിക്കാതിരുന്ന വീട്ടുകാരെ നാണുവും പരിഗണിച്ചില്ല. വഴക്കും ബഹളവുമൊന്നും ഉണ്ടായില്ലെങ്കിലും, അയ്യപ്പന്‍ തന്‍റെ കട നാണുവിന് വിട്ടുകൊടുത്തു, ഇളയ മകന്‍ ബാലന്‍റെ വീട്ടിലേക്ക് താമസം മാറ്റി. പത്തു പന്ത്രണ്ടു കിലോമീറ്റര്‍ ദൂരെ സ്വന്തമായി “ബാലന്‍സ് സലൂണ്‍” നടത്തുകയായിരുന്നു തൃപ്പുത്രന്‍. അയാള്‍ നാണുവിനെപ്പോലെ ഒരു ക്ഷൌരക്കാരന്‍ മാത്രമായിരുന്നില്ല. പുതിയ രീതിയിലുള്ള കട്ടിങ്ങുകളില്‍ വിദഗ്ദ്ധനുമായിരുന്നു. പോകുമ്പോള്‍ അയല്‍പക്കക്കാരോട് അയ്യപ്പന്‍ പറഞ്ഞു “അവന്‍റെ കല്യാണം കഴിഞ്ഞു. ഭാര്യയും ബന്ധുക്കളുമായി. ഇനി അവനായി, അവന്‍റെ പാടായി” അച്ഛന്‍ പോയതില്‍ നാണുവിന് ചില്ലറ വിഷമം ഇല്ലാതിരുന്നില്ല. പക്ഷേ സൌദാമിനി കൊണ്ടുവന്ന ആഹ്ലാദത്തിന്‍റെ അന്തരീക്ഷം അയാളുടെ ജീവിതം തന്നെ മാറ്റി മറിച്ചു. സാധാരണ ഒരു മുരടനെപ്പോലെ പെരുമാറിയിരുന്ന നാണു പ്രണയ ഗാനങ്ങള്‍ വരെ മൂളാന്‍ തുടങ്ങി. എന്തിന് മുടി വെട്ടാന്‍ ചെല്ലുന്ന കുട്ടികളോടുള്ള പെരുമാറ്റം പോലും നന്നായി. സാധാരണ തല അങ്ങോട്ടും ഇങ്ങോട്ടും തിരിച്ചു വേദനിപ്പിച്ചിരുന്ന അയാള്‍ അല്‍പ്പം മയത്തിലായി. കുടുംബ വിവരങ്ങള്‍ കസ്റ്റമേഴ്സിനോട് പങ്കുവെക്കാനും തുടങ്ങി. “എന്‍റെ നാനാരെ എന്‍റെ ഭാര്യയായതുകൊണ്ടു പറയുകയല്ല, ഇത്ര നല്ല സ്വഭാവമുള്ള പെണ്‍ കുട്ടിയെ കാണാന്‍ കിട്ടില്ല” നാണു പറഞ്ഞു തുടങ്ങും. കേള്‍വിക്കാരന്‍ ചില്ലറ ചോദ്യങ്ങള്‍ കൊണ്ട് അയാളെ പ്രോല്‍സ്സാഹിപ്പിക്കും. ഏതായാലും നാണുവിന്‍റെ കുടുംബ രഹസ്യങ്ങള്‍ അങ്ങാടിയില്‍ ചുരുളഴിയും. ആളുകളുടെ മുനവെച്ചുള്ള സംസാരം നാണുവിന് മനസ്സിലാവില്ല, അല്ലെങ്കില്‍ അയാള്‍ കാര്യമാക്കില്ല. സൌദാമിനിയെക്കുറിച്ച് നാലാളോട് പറയാതെ നാണുവിന് ഇരിപ്പുറക്കില്ല. അങ്ങിനെ ഇരിക്കെ അങ്ങാടിയില്‍ പുതിയ ബാര്‍ബര്‍ഷാപ്പ് തുറന്നു. പട്ടണത്തിലെ ബാര്‍ബര്‍ ഷാപ്പില്‍ പണിയെടുത്തിട്ടുള്ള സോമന് പുതിയതരം ഫാഷന്‍ കട്ടിങ്ങുകള്‍ അറിയാം. പോരെങ്കില്‍ അയാള്‍ പൌഡറും ആഫ്റ്റര്‍ ഷേവ് ലോഷനും ഉപയോഗിക്കും. ചെറുപ്പക്കാരും പിന്നെ പിന്നെ മുതിര്‍ന്നവരും നാണുവിനെ വിട്ടുപോയി. സൌദാമിനിയുടെയും കുട്ടികളുടെയും കഥ കേള്‍ക്കാന്‍ ആളില്ലാതായി. തനിയെ ഇരുന്നു മടുത്തു നാണു ഞങ്ങളുടെ നാട്ടിലെ കട പൂട്ടി. അല്ലെങ്കില്‍ തന്നെ സൌദാമിനി കൂലിപ്പണിയെടുത്താണ് കുടുംബം പോറ്റിയിരുന്നത്. ഒരിക്കല്‍ ഞാന്‍ നാട്ടില്‍ വന്നപ്പോള്‍ നാണു ഞങ്ങളുടെ പറമ്പില്‍ പണിയെടുക്കുന്നു. അയാള്‍ ബാര്‍ബര്‍പ്പണി നിര്‍ത്തി. സൌദാമിനിയേയും കുട്ടികളെയും പോറ്റാന്‍ ആ പണി കൊണ്ട് കഴിയാതായി. സൌദാമിനി പണിയെടുത്തിട്ടും വീട്ടു ചെലവുകള്‍ക്ക് തികയുന്നില്ല. അങ്ങിനെ നാണുവും കൂലിപ്പണിക്ക് ഇറങ്ങി. ഇപ്പോള്‍ കുഴപ്പമൊന്നുമില്ല. അല്ലലില്ലാതെ ജീവിച്ച് പോകുന്നു. അയാളുടെ മക്കള്‍ മുതിര്‍ന്നു. പയ്യന്‍ പഠിക്കാന്‍ മിടുക്കനാണ്.പത്താം തരത്തില്‍ സ്കൂളില്‍ ഏറ്റവും കൂടുതല്‍ മാര്‍ക്ക് നാണുവിന്‍റെ മകനായിരുന്നു. പെണ്‍ കുട്ടിയും മിടുക്കിയാണ്. എന്നെക്കണ്ടപ്പോള്‍ നാണു വിശദമായി ചിരിച്ചു. “എന്തൊക്കെയുണ്ട് നാണു വിശേഷങ്ങള്‍?” “എന്‍റെ കൊച്ചാനാരെ എന്‍റെ മകനായത് കൊണ്ട് പറയുകയല്ലാ.........” നാണു പറഞ്ഞു തുടങ്ങി..
