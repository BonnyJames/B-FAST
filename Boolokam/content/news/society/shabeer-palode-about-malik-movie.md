---
title: "സുലൈമാൻ മാലിക്​, ഇതിഹാസ വഴിയിൽ കിതച്ചുവീഴുന്ന ദുരന്ത നായകൻ"
date: 2021-07-15T14:14:15
draft: false
categories: ["Society"]
tags: ['Aaron Judge', 'malik movie', 'Shabeer Palode']
author: "Beaumaris"
---

<strong>ഷബീർ പാലോട്</strong>

<strong>സുലൈമാൻ മാലിക്​, ഇതിഹാസ വഴിയിൽ കിതച്ചുവീഴുന്ന ദുരന്ത നായകൻ</strong>

ലോകത്ത്​ ഏതെങ്കിലും ഒരു കലക്ക്​ കൃത്യമായ ജനന തീയതി ഉണ്ടെങ്കിൽ അത്​ സിനിമക്കാണ്​. 1895 ഡിസംബർ 28നാണ്​ ആധുനിക സിനിമ ജനിക്കുന്നത്​. പാരീസായിരുന്നു ജനന സ്​ഥലം. ലോകത്ത്​ സിനിമ ഉണ്ടായിട്ട്​ 125 വർഷമേ ആയിട്ടുള്ളൂ എന്നർഥം. 1903ലാണ്​ ലക്ഷണമൊത്ത ഒരു സിനിമ ജനിക്കുന്നത്​. കൃത്യമായ കഥയും ആക്ഷനും ഡ്രാമയും ഒക്കെയുള്ള ആ സിനിമയുടെ പേര്​ ‘ഗ്രേറ്റ്​ ട്രെയിൻ റോബറി’ എന്നായിരുന്നു. അതൊരു ഗ്യാങ്​സ്​റ്റർ സിനിമയായിരുന്നു എന്നതും പ്രത്യേകയാണ്​. ഗ്യാങ്​സ്​റ്റർ സിനിമയുടെ ചരിത്രം അന്ന്​ ആരംഭിച്ചതാണ്​. പിന്നീടിങ്ങോട്ട്​ എത്ര സിനിമകൾ, എത്ര ഗ്യാങ്​സ്​റ്റർമാർ, എത്ര കൊലകൾ, എത്ര ആയിരം ലിറ്റർ ചോരചിന്തലുകൾ ലോക സിനിമാ ചരിത്രത്തിൽ ഉണ്ടായിട്ടുണ്ട്​ എന്നതിന്​ കയ്യും കണക്കുമില്ല. ലോക ഗ്യാങ്​സ്​റ്റർ സിനിമാ ചരിത്രത്തിനെ രണ്ടായി പകുത്ത ഗോഡ്​ഫാദർ സീരീസിലെ ആദ്യ സിനിമ പുറത്തിറങ്ങുന്നത്​ 1972ലാണ്​. ആധുനിക ഗ്യാങ്​സ്​റ്റർ ചിത്രങ്ങളിൽ അഗ്രഗണ്യനായി കരുതപ്പെടുന്ന സിറ്റി ഒാഫ്​ ഗോഡ്​ ഇറങ്ങുന്നത്​ 2002ലാണ്​. ഇന്ത്യൻ സിനിമയിലെ എക്കാലത്തേയും മികച്ച ഗ്യാങ്​സ്​റ്റർ സിനിമ മണിരത്​നത്തി​െൻറ നായകനാണ്​. മലയാളം ഗാങ്​സ്​റ്റർ സിനിമകളുടെ അത്രവലിയ ഭൂമികയല്ല. നമ്മുക്ക്​ അത്തരം അനുഭവ പരിസരമില്ല എന്നതാണ്​ കാരണം. മലയാളത്തിലെ ലക്ഷണമൊത്തൊരു ഗാങ്​സ്​റ്റർ സിനിമ ‘ബിഗ്​ ബി’യാണ്​. ഇരുപതാം നൂറ്റാണ്ടും സാമ്രാജ്യവും ആര്യനുമൊക്കെ മികവുപുലർത്തുന്നുണ്ടെങ്കിലും ബിഗ്​ ബി അതി​െൻറ മേക്കിങ്​ കൊണ്ട്​ കുറച്ച്​ മുകളിൽ നിൽക്കും. ഇൗ ഭൂമികയിലേക്കാണ്​ സുലൈമാൻ മാലിക്​ എന്ന തീരദേശക്കാരൻ ഗ്യാങ്​സ്​റ്റർ കടന്നുവരുന്നത്​. ​

സുലൈമാൻ ത​േൻറതായ നിലയിൽ മികവുപുലർത്തിയ മനുഷ്യനും കഥാപാത്രവുമാണ്.​ എന്നാൽ ത​െൻറ പിൻഗാമികളായ ഇതിഹാസമാനങ്ങളുള്ള കഥാപാത്രങ്ങൾക്കൊപ്പമെത്താൻ മാലികിന്​ കഴിയുന്നില്ല. അതിന്​ പ്രധാനകാരണം സിനിമയുടെ അണിയറയിലുള്ള മാസ്​റ്റർ ക്രാഫ്​റ്റ്​മാൻമാരുടെ അഭാവമാണ്​. സിനിമയെന്നത്​ നമ്മുക്ക്​ മുന്നിലെത്തുന്ന ചെറിയ സ്​പെയ്​സിലെ കാഴ്​ച്ചകളാണ്​. അത്​ മിഴിവുള്ളതാക്കുക എന്നതാണ്​ സിനിമ എടുക്കുന്നവരുടെ പ്രാഥമിക കർത്തവ്യം​. പുറമേ നാം എന്തെല്ലാം ഒരുക്കിയാലും അതി​െൻറ ദൃശ്യത സ്​ക്രീനിലെത്തിയില്ലെങ്കിൽ പ്രയത്​നം പാഴായിപ്പോകും. മാലികിൽ ഇൗ പ്രശ്​നമുണ്ടെന്ന്​ തോന്നുന്നു. സിനിമക്കായി ഒരുക്കിയ സന്നാഹങ്ങൾ പ്രേക്ഷകരിലെത്തുന്നില്ല എന്നത്​ വലിയ പ്രശ്​നമാണ്​.

<strong>പുതുമയില്ലാത്ത മാലിക്​</strong>

ജനനം, വളർച്ച, വാർധക്യം, മരണം എന്നിങ്ങനെ മാലികി​െൻറ സമ്പൂർണമായ ജീവിതചക്രം സിനിമയിലുണ്ട്​. ഇത്​ ഗ്യാങ്​സ്​റ്റർ സിനിമകളുടെ പൊതു ട്രീറ്റ്​​െമൻറ്​ രീതിയാണ്​. കുട്ടിക്കാല പീഡനങ്ങൾ, നേരിടേണ്ടിവരുന്ന പൊലീസ്,​ ഭരണകൂട അതിക്രമങ്ങൾ, അനീതികക്കെതിരായ പോരാട്ടം, സ്​നേഹിക്കുന്ന ആളുകളുടെ ദൈന്യത, ചതിക്കപ്പെട്ടുള്ള മരണം എന്നിങ്ങനെ ഗാങ്​സ്​റ്റർ ​ചേരുവകളാൽ സമ്പന്നമാണ്​ മാലിക്​. ഇത്തരം ചേരുവകൾ ചേർത്തുവച്ചുതന്നെയാണ്​ സിനിമ ഉണ്ടാക്കേണ്ടതും.​ ഏഴ്​ സ്വരങ്ങൾകൊണ്ട്​ തീർക്കുന്ന സംഗീതംപോലെയാണിത്​. പക്ഷെ സംഗീതം നല്ലതാകണമെങ്കിൽ ചേർക്കുന്ന സ്വരങ്ങളുടെ അനുപാതവും കണക്കും കൃത്യമായിരിക്കണം. അല്ലെങ്കിൽ വിപ്ലവകരമായിരിക്കണം. എങ്കിലേ ഇതുവരെ കേട്ടതിൽ നിന്ന്​ മാറിയൊരു സംഗീതമുണ്ടാകൂ.

മാലിക്​ വളരെ സാധാരണമായി തീർത്തൊരു ഗാനംപോലെ നിങ്ങൾക്ക്​ തോന്നും. അത്​ നിങ്ങളെ കൊളുത്തിവലിക്കുകയോ ഹൃദയത്തിൽ തൊടുകയോ ചെയ്യ​ുന്നില്ല. ചില പാട്ടുകൾ കേട്ടാൽ കൊള്ളാം എന്ന്​ പറയുംപോലെ കൊള്ളാം എന്ന ഒറ്റവാക്കിൽ പറഞ്ഞ്​ ഒഴിയേണ്ടിവരുന്ന സിനിമയാണിത്​​. മാസ്​ ഡയലോഗുകൾ, നിയന്ത്രിതമായ കഥാപാത്രങ്ങൾ, ഗാംഭീര്യമുള്ള ബി.ജെ.എം അപ്രതീക്ഷിതമായ കഥാപാത്ര വളർച്ച തുടങ്ങി പ്രേക്ഷകനെ എൻഗേജ്​ ചെയ്യിക്കുന്ന പലതും മാലികിൽ ഇല്ലതന്നെ.

<strong>റമദാപള്ളി എന്ന ബീമാപള്ളി</strong>

മാലികിനെപറ്റി പറയു​േമ്പാൾ റമദാപള്ളിയെന്ന ബീമാപള്ളിയെ പരാമർശിക്കാതിരിക്കാനാവില്ല. ഇന്ത്യയിൽ ന്യൂനപക്ഷങ്ങൾ തിങ്ങിപ്പാർക്കുന്ന എല്ലാ സ്​ഥലങ്ങൾക്കുമുള്ള കുപ്രസിദ്ധി ബീമാപള്ളിക്കും ഉണ്ടായിരുന്നു. അവിടെ നിയമവാഴ്​ച്ചയില്ല എന്നതായിരുന്നു ഭരണകൂടത്തി​െൻറ വലിയ പരാതി. അവിടെ ഒന്ന്​ കയറണം എന്നതായിരുന്നു അവരുടെ ഏറ്റവുംവലിയ ആഗ്രഹം. ഇൗ ചൊരുക്കിൽ നിന്നാണ്​ 2009 മെയ്​ 17ന്​ അവിടെ വർഗീയ കലാപ സാഹചര്യം സൃഷ്​ടിച്ച്​ ഭരണകൂടം ഇടപെടുന്നത്​. ‘പാഠം പഠിപ്പിക്കണം’ എന്ന ആഗ്രഹത്തോടെയാണ്​ കേരളംകണ്ട ഏറ്റവവുംവലിയ വെടിവയ്​പ്പുകളിലൊന്നിന്​ അന്ന്​ പൊലീസ്​ ബീമാപള്ളിയിൽ നേതൃത്വം നൽകുന്നത്​.

മാലിക്കിൽ ബീമാപള്ളിയും ചെറിയതുറയും റമദാപള്ളിയെന്നും പുത്തൻതുറയെന്നുമാണ്​ അടയാളപ്പെടുത്തിയിരിക്കുന്നത്​. സിനിമയിൽ ആകാവുന്ന സ്വാതന്ത്ര്യം എടുത്തുതന്നെയാണ്​ ഇരുദേശങ്ങളേയും അടയാളപ്പെടുത്തിയിരിക്കുന്നത്​. ആവശ്യമായ ബാലൻസിങും കഥാപാത്ര വിന്യാസത്തിലെ മാറ്റിമറിക്കലുകളും ആവോളമുണ്ട്​. ബീമാപ്പള്ളി വെടിവെയ്​പ്പ്​ കാലത്തെ കലക്​ടർ മുതൽ മന്ത്രിവരെ പേരുകൾ കൊണ്ട്​ സിനിമയിൽ മുസ്​ലിംകളായിട്ടുണ്ട്​. കൊടിയേരി ബാലകൃഷ്​ണൻ അബൂബക്കറായും സഞ്​ജയ്​കുമാർ കൗൾ അൻവർ അലിയായും രൂപാന്തരപ്പെട്ടു. എങ്കിലും ബീമാപള്ളിയെന്ന ദേശത്തെ സിനിമ വില്ലനാക്കുന്നില്ല എന്നത്​ എടുത്തുപറയേണ്ട സവിശേഷതയാണ്​. ഏറ്റുവാങ്ങിയ എല്ലാ അനീതികൾക്കുശേഷവും അത്തരമൊന്നുകൂടി താങ്ങാനാവുമായിരുന്നില്ല ഇൗ കടലോര ഗ്രാമത്തിന്​. അതിന്​ സിനിമയുടെ അണിയറക്കാരോട്​ നന്ദി പറയണം.

<strong>ഫഹദും വിനയ്​ ഫോർട്ടും നിറഞ്ഞാടുന്നു</strong>

അവിശ്വനീയമായ പലതും സിനിമയിൽ വിശ്വസനീയമാക്കുന്നത്​ അതിൽ അഭിന്യിക്കുന്നവരുടെ മികവുകൊണ്ടാണ്​. മാലിക്കിൽ സുലൈമാൻ മാലിക്കായത്​ ഇന്ന്​ ഇന്ത്യൻ സിനിമയിൽ ലഭ്യമായ ഏറ്റവും മികച്ച നടന്മാരിലൊരാളാണ്​. മാലികിനേയും താരതമ്യേന വിശ്വസനീയമാക്കുന്നത്​ ഫഹദി​െൻറ അഭിനയമാണ്​. സിനിമയിലെ ഏറ്റവും മനോഹരമായ ക്രാഫ്​റ്റ്​ കണ്ടത്​ ആദ്യ 13 മിനിറ്റിലാണ്​. ഒറ്റ ഷോട്ടിൽ സുലൈമാൻ മാലിക്കി​െൻറ വർത്തമാനകാലത്തെ മുഴുവനായും സംവിധായകൻ വരച്ചിട്ടിട്ടുണ്ട്​. പിന്നീടീ മികവ്​ ആവർത്തിക്കാനാവുന്നില്ല.

13 മിനിട്ടി​െൻറ അവസാനം ഹജ്ജിന്​ ​പോകാനിറങ്ങുന്ന സുലൈമാൻ കൂടിനിൽക്കുന്നവരോട്​ പറയുന്ന സലാമാണ്​ മാലിക്കിലെ ഏറ്റവും എപ്പിക്കായ രംഗം. പിന്നെ എടുത്തുപറയേണ്ടത്​ വിനയ്​ ഫോർട്ട്​ എന്ന നടനെകുറിച്ചാണ്​. അയാളെത്ര വിശ്വസനീയമായാണ്​ അഭിനയിക്കുന്നത്​. മാലിക്കിൽ അത്​ പരമകോടിയിലെത്തുന്നുണ്ട്​. നിമിഷ സജയൻ പതിവിൽനിന്ന്​ ഉയർന്ന്​ ഒന്നും ചെയ്​തതായി തോന്നുന്നില്ല. ‘തീരമേ’ എന്ന സുഷിൻ ശ്യാം ഒരുക്കിയ പാട്ട്​ ഹൃദയത്തിൽതൊടും.

<strong>വ്യക്​തിത്വം കുറഞ്ഞ കഥാപാത്രങ്ങൾ</strong>

സിനിമയെന്ന നിലയിൽ മാലിക്​ അഭിമുഖീകരിക്കുന്ന ഏറ്റവും വലിയ പ്രശ്​നം കഥാപാത്രങ്ങളുടെ വ്യക്​തിത്വമില്ലായ്​മയാണ്​. ഇതിഹാസ സിനിമകളുടെ ഏറ്റവും വലിയ പ്രത്യേകത വന്നുപോകുന്നവരെയെല്ലാം നാം ഒാർത്തിരിക്കും എന്നതാണ്​. അവർ​െക്കല്ലാം ചെയ്യാനും പറയാനും സിനിമയിൽ എന്തെങ്കിലും ഉണ്ടാകും. അപ്പോകാലിപ്​റ്റോ എന്ന മെൽഗിബ്​സൺ സിനിമ എടുത്തുനോക്കൂ. നൂറുകണക്കിന്​ കഥാപാത്രങ്ങൾ അതിലുണ്ട്​. പക്ഷെ ആരേയും മറക്കാനാവാത്തവിധം അടയാളപ്പെടുത്താൻ സംവിധായകനാവുന്നുണ്ട്​.

മാലികിലെ ഫ്ലാഷ്​ബാക്കുകളും വേണ്ടത്ര പ്രയോജനം ചെയ്യുന്നുണ്ടായിരുന്നില്ല. കുറേക്കൂടി ലീനിയർ ആയി കഥപറഞ്ഞിരുന്നെങ്കിൽ ആസ്വാദന നിലവാരം ഉയരുമായിരുന്നു. ക്ലൈമാക്​സിലെത്തു​േമ്പാൾ ചില ക്ലാസിക്​ സിനിമകളെ അനുകരിക്കുന്നുണ്ട്​ മാലിക്​. നായകനിൽ വേലുനായ്​ക്കർ കൊല്ലപ്പെടുന്ന രീതിയേക്കാൾ സാമ്യം ഒരുപക്ഷെ സിറ്റി ഒാഫ്​ ഗോഡിലെ ക്ലൈമാക്​സുമായി മാലികിനുണ്ട്​. കൊലാറ്ററൽ ഡാമേജ്​ എന്ന്​ നാം ജീവിതത്തിൽ കരുതുന്ന നിമിഷങ്ങൾ ചിലപ്പോൾ നമ്മുടെ മുന്നിൽ വിനാശകരമായി തീരാറുണ്ട്​​. മാലികിലും അതുതന്നെയാണ്​ സംഭവിക്കുന്നത്​. രാജ്യത്ത്​ ഭരണകൂടത്തിനാൽതന്നെ പൈശാചികവത്​കരിക്കപ്പെട്ടുവരുന്ന ഒരു സമൂഹത്തിലെ അംഗത്തെ നായകനാക്കുന്ന സിനിമയെന്ന നിലയിൽ മാലിക്​ ശ്രദ്ധേയമാണ്​. അതിലും വലുതാണ്​ കുപ്രസിദ്ധി മാത്രമുള്ള ഒരു ദേശത്തെ അടയാളപ്പെടുത്തുക എന്നത്​. വിട്ടുവീഴ്​ച്ചയോടെയാണെങ്കിലും അത്​ അവതരിപ്പിച്ച മാലികി​െൻറ അണിയറക്കാർക്ക്​ അഭിനന്ദനങ്ങൾ. സിനിമയെന്ന നിലയിൽ ഇനിയും മെച്ചപ്പെടാമായിരുന്ന ഒന്നുകൂടിയാണ്​ മാലിക്​.
**ഷബീർ പാലോട്** **സുലൈമാൻ മാലിക്​, ഇതിഹാസ വഴിയിൽ കിതച്ചുവീഴുന്ന ദുരന്ത നായകൻ** ലോകത്ത്​ ഏതെങ്കിലും ഒരു കലക്ക്​ കൃത്യമായ ജനന തീയതി ഉണ്ടെങ്കിൽ അത്​ സിനിമക്കാണ്​. 1895 ഡിസംബർ 28നാണ്​ ആധുനിക സിനിമ ജനിക്കുന്നത്​. പാരീസായിരുന്നു ജനന സ്​ഥലം. ലോകത്ത്​ സിനിമ ഉണ്ടായിട്ട്​ 125 വർഷമേ ആയിട്ടുള്ളൂ എന്നർഥം. 1903ലാണ്​ ലക്ഷണമൊത്ത ഒരു സിനിമ ജനിക്കുന്നത്​. കൃത്യമായ കഥയും ആക്ഷനും ഡ്രാമയും ഒക്കെയുള്ള ആ സിനിമയുടെ പേര്​ ‘ഗ്രേറ്റ്​ ട്രെയിൻ റോബറി’ എന്നായിരുന്നു. അതൊരു ഗ്യാങ്​സ്​റ്റർ സിനിമയായിരുന്നു എന്നതും പ്രത്യേകയാണ്​. ഗ്യാങ്​സ്​റ്റർ സിനിമയുടെ ചരിത്രം അന്ന്​ ആരംഭിച്ചതാണ്​. പിന്നീടിങ്ങോട്ട്​ എത്ര സിനിമകൾ, എത്ര ഗ്യാങ്​സ്​റ്റർമാർ, എത്ര കൊലകൾ, എത്ര ആയിരം ലിറ്റർ ചോരചിന്തലുകൾ ലോക സിനിമാ ചരിത്രത്തിൽ ഉണ്ടായിട്ടുണ്ട്​ എന്നതിന്​ കയ്യും കണക്കുമില്ല. ലോക ഗ്യാങ്​സ്​റ്റർ സിനിമാ ചരിത്രത്തിനെ രണ്ടായി പകുത്ത ഗോഡ്​ഫാദർ സീരീസിലെ ആദ്യ സിനിമ പുറത്തിറങ്ങുന്നത്​ 1972ലാണ്​. ആധുനിക ഗ്യാങ്​സ്​റ്റർ ചിത്രങ്ങളിൽ അഗ്രഗണ്യനായി കരുതപ്പെടുന്ന സിറ്റി ഒാഫ്​ ഗോഡ്​ ഇറങ്ങുന്നത്​ 2002ലാണ്​. ഇന്ത്യൻ സിനിമയിലെ എക്കാലത്തേയും മികച്ച ഗ്യാങ്​സ്​റ്റർ സിനിമ മണിരത്​നത്തി​െൻറ നായകനാണ്​. മലയാളം ഗാങ്​സ്​റ്റർ സിനിമകളുടെ അത്രവലിയ ഭൂമികയല്ല. നമ്മുക്ക്​ അത്തരം അനുഭവ പരിസരമില്ല എന്നതാണ്​ കാരണം. മലയാളത്തിലെ ലക്ഷണമൊത്തൊരു ഗാങ്​സ്​റ്റർ സിനിമ ‘ബിഗ്​ ബി’യാണ്​. ഇരുപതാം നൂറ്റാണ്ടും സാമ്രാജ്യവും ആര്യനുമൊക്കെ മികവുപുലർത്തുന്നുണ്ടെങ്കിലും ബിഗ്​ ബി അതി​െൻറ മേക്കിങ്​ കൊണ്ട്​ കുറച്ച്​ മുകളിൽ നിൽക്കും. ഇൗ ഭൂമികയിലേക്കാണ്​ സുലൈമാൻ മാലിക്​ എന്ന തീരദേശക്കാരൻ ഗ്യാങ്​സ്​റ്റർ കടന്നുവരുന്നത്​. ​ സുലൈമാൻ ത​േൻറതായ നിലയിൽ മികവുപുലർത്തിയ മനുഷ്യനും കഥാപാത്രവുമാണ്.​ എന്നാൽ ത​െൻറ പിൻഗാമികളായ ഇതിഹാസമാനങ്ങളുള്ള കഥാപാത്രങ്ങൾക്കൊപ്പമെത്താൻ മാലികിന്​ കഴിയുന്നില്ല. അതിന്​ പ്രധാനകാരണം സിനിമയുടെ അണിയറയിലുള്ള മാസ്​റ്റർ ക്രാഫ്​റ്റ്​മാൻമാരുടെ അഭാവമാണ്​. സിനിമയെന്നത്​ നമ്മുക്ക്​ മുന്നിലെത്തുന്ന ചെറിയ സ്​പെയ്​സിലെ കാഴ്​ച്ചകളാണ്​. അത്​ മിഴിവുള്ളതാക്കുക എന്നതാണ്​ സിനിമ എടുക്കുന്നവരുടെ പ്രാഥമിക കർത്തവ്യം​. പുറമേ നാം എന്തെല്ലാം ഒരുക്കിയാലും അതി​െൻറ ദൃശ്യത സ്​ക്രീനിലെത്തിയില്ലെങ്കിൽ പ്രയത്​നം പാഴായിപ്പോകും. മാലികിൽ ഇൗ പ്രശ്​നമുണ്ടെന്ന്​ തോന്നുന്നു. സിനിമക്കായി ഒരുക്കിയ സന്നാഹങ്ങൾ പ്രേക്ഷകരിലെത്തുന്നില്ല എന്നത്​ വലിയ പ്രശ്​നമാണ്​. **പുതുമയില്ലാത്ത മാലിക്​** ജനനം, വളർച്ച, വാർധക്യം, മരണം എന്നിങ്ങനെ മാലികി​െൻറ സമ്പൂർണമായ ജീവിതചക്രം സിനിമയിലുണ്ട്​. ഇത്​ ഗ്യാങ്​സ്​റ്റർ സിനിമകളുടെ പൊതു ട്രീറ്റ്​​െമൻറ്​ രീതിയാണ്​. കുട്ടിക്കാല പീഡനങ്ങൾ, നേരിടേണ്ടിവരുന്ന പൊലീസ്,​ ഭരണകൂട അതിക്രമങ്ങൾ, അനീതികക്കെതിരായ പോരാട്ടം, സ്​നേഹിക്കുന്ന ആളുകളുടെ ദൈന്യത, ചതിക്കപ്പെട്ടുള്ള മരണം എന്നിങ്ങനെ ഗാങ്​സ്​റ്റർ ​ചേരുവകളാൽ സമ്പന്നമാണ്​ മാലിക്​. ഇത്തരം ചേരുവകൾ ചേർത്തുവച്ചുതന്നെയാണ്​ സിനിമ ഉണ്ടാക്കേണ്ടതും.​ ഏഴ്​ സ്വരങ്ങൾകൊണ്ട്​ തീർക്കുന്ന സംഗീതംപോലെയാണിത്​. പക്ഷെ സംഗീതം നല്ലതാകണമെങ്കിൽ ചേർക്കുന്ന സ്വരങ്ങളുടെ അനുപാതവും കണക്കും കൃത്യമായിരിക്കണം. അല്ലെങ്കിൽ വിപ്ലവകരമായിരിക്കണം. എങ്കിലേ ഇതുവരെ കേട്ടതിൽ നിന്ന്​ മാറിയൊരു സംഗീതമുണ്ടാകൂ. മാലിക്​ വളരെ സാധാരണമായി തീർത്തൊരു ഗാനംപോലെ നിങ്ങൾക്ക്​ തോന്നും. അത്​ നിങ്ങളെ കൊളുത്തിവലിക്കുകയോ ഹൃദയത്തിൽ തൊടുകയോ ചെയ്യ​ുന്നില്ല. ചില പാട്ടുകൾ കേട്ടാൽ കൊള്ളാം എന്ന്​ പറയുംപോലെ കൊള്ളാം എന്ന ഒറ്റവാക്കിൽ പറഞ്ഞ്​ ഒഴിയേണ്ടിവരുന്ന സിനിമയാണിത്​​. മാസ്​ ഡയലോഗുകൾ, നിയന്ത്രിതമായ കഥാപാത്രങ്ങൾ, ഗാംഭീര്യമുള്ള ബി.ജെ.എം അപ്രതീക്ഷിതമായ കഥാപാത്ര വളർച്ച തുടങ്ങി പ്രേക്ഷകനെ എൻഗേജ്​ ചെയ്യിക്കുന്ന പലതും മാലികിൽ ഇല്ലതന്നെ. **റമദാപള്ളി എന്ന ബീമാപള്ളി** മാലികിനെപറ്റി പറയു​േമ്പാൾ റമദാപള്ളിയെന്ന ബീമാപള്ളിയെ പരാമർശിക്കാതിരിക്കാനാവില്ല. ഇന്ത്യയിൽ ന്യൂനപക്ഷങ്ങൾ തിങ്ങിപ്പാർക്കുന്ന എല്ലാ സ്​ഥലങ്ങൾക്കുമുള്ള കുപ്രസിദ്ധി ബീമാപള്ളിക്കും ഉണ്ടായിരുന്നു. അവിടെ നിയമവാഴ്​ച്ചയില്ല എന്നതായിരുന്നു ഭരണകൂടത്തി​െൻറ വലിയ പരാതി. അവിടെ ഒന്ന്​ കയറണം എന്നതായിരുന്നു അവരുടെ ഏറ്റവുംവലിയ ആഗ്രഹം. ഇൗ ചൊരുക്കിൽ നിന്നാണ്​ 2009 മെയ്​ 17ന്​ അവിടെ വർഗീയ കലാപ സാഹചര്യം സൃഷ്​ടിച്ച്​ ഭരണകൂടം ഇടപെടുന്നത്​. ‘പാഠം പഠിപ്പിക്കണം’ എന്ന ആഗ്രഹത്തോടെയാണ്​ കേരളംകണ്ട ഏറ്റവവുംവലിയ വെടിവയ്​പ്പുകളിലൊന്നിന്​ അന്ന്​ പൊലീസ്​ ബീമാപള്ളിയിൽ നേതൃത്വം നൽകുന്നത്​. മാലിക്കിൽ ബീമാപള്ളിയും ചെറിയതുറയും റമദാപള്ളിയെന്നും പുത്തൻതുറയെന്നുമാണ്​ അടയാളപ്പെടുത്തിയിരിക്കുന്നത്​. സിനിമയിൽ ആകാവുന്ന സ്വാതന്ത്ര്യം എടുത്തുതന്നെയാണ്​ ഇരുദേശങ്ങളേയും അടയാളപ്പെടുത്തിയിരിക്കുന്നത്​. ആവശ്യമായ ബാലൻസിങും കഥാപാത്ര വിന്യാസത്തിലെ മാറ്റിമറിക്കലുകളും ആവോളമുണ്ട്​. ബീമാപ്പള്ളി വെടിവെയ്​പ്പ്​ കാലത്തെ കലക്​ടർ മുതൽ മന്ത്രിവരെ പേരുകൾ കൊണ്ട്​ സിനിമയിൽ മുസ്​ലിംകളായിട്ടുണ്ട്​. കൊടിയേരി ബാലകൃഷ്​ണൻ അബൂബക്കറായും സഞ്​ജയ്​കുമാർ കൗൾ അൻവർ അലിയായും രൂപാന്തരപ്പെട്ടു. എങ്കിലും ബീമാപള്ളിയെന്ന ദേശത്തെ സിനിമ വില്ലനാക്കുന്നില്ല എന്നത്​ എടുത്തുപറയേണ്ട സവിശേഷതയാണ്​. ഏറ്റുവാങ്ങിയ എല്ലാ അനീതികൾക്കുശേഷവും അത്തരമൊന്നുകൂടി താങ്ങാനാവുമായിരുന്നില്ല ഇൗ കടലോര ഗ്രാമത്തിന്​. അതിന്​ സിനിമയുടെ അണിയറക്കാരോട്​ നന്ദി പറയണം. **ഫഹദും വിനയ്​ ഫോർട്ടും നിറഞ്ഞാടുന്നു** അവിശ്വനീയമായ പലതും സിനിമയിൽ വിശ്വസനീയമാക്കുന്നത്​ അതിൽ അഭിന്യിക്കുന്നവരുടെ മികവുകൊണ്ടാണ്​. മാലിക്കിൽ സുലൈമാൻ മാലിക്കായത്​ ഇന്ന്​ ഇന്ത്യൻ സിനിമയിൽ ലഭ്യമായ ഏറ്റവും മികച്ച നടന്മാരിലൊരാളാണ്​. മാലികിനേയും താരതമ്യേന വിശ്വസനീയമാക്കുന്നത്​ ഫഹദി​െൻറ അഭിനയമാണ്​. സിനിമയിലെ ഏറ്റവും മനോഹരമായ ക്രാഫ്​റ്റ്​ കണ്ടത്​ ആദ്യ 13 മിനിറ്റിലാണ്​. ഒറ്റ ഷോട്ടിൽ സുലൈമാൻ മാലിക്കി​െൻറ വർത്തമാനകാലത്തെ മുഴുവനായും സംവിധായകൻ വരച്ചിട്ടിട്ടുണ്ട്​. പിന്നീടീ മികവ്​ ആവർത്തിക്കാനാവുന്നില്ല. 13 മിനിട്ടി​െൻറ അവസാനം ഹജ്ജിന്​ ​പോകാനിറങ്ങുന്ന സുലൈമാൻ കൂടിനിൽക്കുന്നവരോട്​ പറയുന്ന സലാമാണ്​ മാലിക്കിലെ ഏറ്റവും എപ്പിക്കായ രംഗം. പിന്നെ എടുത്തുപറയേണ്ടത്​ വിനയ്​ ഫോർട്ട്​ എന്ന നടനെകുറിച്ചാണ്​. അയാളെത്ര വിശ്വസനീയമായാണ്​ അഭിനയിക്കുന്നത്​. മാലിക്കിൽ അത്​ പരമകോടിയിലെത്തുന്നുണ്ട്​. നിമിഷ സജയൻ പതിവിൽനിന്ന്​ ഉയർന്ന്​ ഒന്നും ചെയ്​തതായി തോന്നുന്നില്ല. ‘തീരമേ’ എന്ന സുഷിൻ ശ്യാം ഒരുക്കിയ പാട്ട്​ ഹൃദയത്തിൽതൊടും. **വ്യക്​തിത്വം കുറഞ്ഞ കഥാപാത്രങ്ങൾ** സിനിമയെന്ന നിലയിൽ മാലിക്​ അഭിമുഖീകരിക്കുന്ന ഏറ്റവും വലിയ പ്രശ്​നം കഥാപാത്രങ്ങളുടെ വ്യക്​തിത്വമില്ലായ്​മയാണ്​. ഇതിഹാസ സിനിമകളുടെ ഏറ്റവും വലിയ പ്രത്യേകത വന്നുപോകുന്നവരെയെല്ലാം നാം ഒാർത്തിരിക്കും എന്നതാണ്​. അവർ​െക്കല്ലാം ചെയ്യാനും പറയാനും സിനിമയിൽ എന്തെങ്കിലും ഉണ്ടാകും. അപ്പോകാലിപ്​റ്റോ എന്ന മെൽഗിബ്​സൺ സിനിമ എടുത്തുനോക്കൂ. നൂറുകണക്കിന്​ കഥാപാത്രങ്ങൾ അതിലുണ്ട്​. പക്ഷെ ആരേയും മറക്കാനാവാത്തവിധം അടയാളപ്പെടുത്താൻ സംവിധായകനാവുന്നുണ്ട്​. മാലികിലെ ഫ്ലാഷ്​ബാക്കുകളും വേണ്ടത്ര പ്രയോജനം ചെയ്യുന്നുണ്ടായിരുന്നില്ല. കുറേക്കൂടി ലീനിയർ ആയി കഥപറഞ്ഞിരുന്നെങ്കിൽ ആസ്വാദന നിലവാരം ഉയരുമായിരുന്നു. ക്ലൈമാക്​സിലെത്തു​േമ്പാൾ ചില ക്ലാസിക്​ സിനിമകളെ അനുകരിക്കുന്നുണ്ട്​ മാലിക്​. നായകനിൽ വേലുനായ്​ക്കർ കൊല്ലപ്പെടുന്ന രീതിയേക്കാൾ സാമ്യം ഒരുപക്ഷെ സിറ്റി ഒാഫ്​ ഗോഡിലെ ക്ലൈമാക്​സുമായി മാലികിനുണ്ട്​. കൊലാറ്ററൽ ഡാമേജ്​ എന്ന്​ നാം ജീവിതത്തിൽ കരുതുന്ന നിമിഷങ്ങൾ ചിലപ്പോൾ നമ്മുടെ മുന്നിൽ വിനാശകരമായി തീരാറുണ്ട്​​. മാലികിലും അതുതന്നെയാണ്​ സംഭവിക്കുന്നത്​. രാജ്യത്ത്​ ഭരണകൂടത്തിനാൽതന്നെ പൈശാചികവത്​കരിക്കപ്പെട്ടുവരുന്ന ഒരു സമൂഹത്തിലെ അംഗത്തെ നായകനാക്കുന്ന സിനിമയെന്ന നിലയിൽ മാലിക്​ ശ്രദ്ധേയമാണ്​. അതിലും വലുതാണ്​ കുപ്രസിദ്ധി മാത്രമുള്ള ഒരു ദേശത്തെ അടയാളപ്പെടുത്തുക എന്നത്​. വിട്ടുവീഴ്​ച്ചയോടെയാണെങ്കിലും അത്​ അവതരിപ്പിച്ച മാലികി​െൻറ അണിയറക്കാർക്ക്​ അഭിനന്ദനങ്ങൾ. സിനിമയെന്ന നിലയിൽ ഇനിയും മെച്ചപ്പെടാമായിരുന്ന ഒന്നുകൂടിയാണ്​ മാലിക്​.
