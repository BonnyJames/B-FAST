---
title: "ന്യൂയോർക്കിലെ ബ്രോഡ്‌വേ തിയേറ്ററിൽ ചരിത്രം കുറിച്ചൊരു സോളോ നാടകത്തിന്റെ കഥ"
date: 2020-04-27T08:38:39
draft: false
categories: ["Society"]
tags: ['solo drama', 'T Arun Kumar']
author: "Beaumaris"
---

<strong><a href="https://wordpress-972788-3403151.cloudwaysapps.com/t-arun-kumar-post/270909/ppo-3181" rel="attachment wp-att-270910"><img class="alignleft size-full wp-image-270910" src="https://cdn.boolokam.com/articles/2020/04/ppo-767.jpg" alt="" width="784" height="410" /></a>T Arun Kumar</strong>

<strong>ന്യൂയോർക്കിലെ ബ്രോഡ്‌വേ തിയേറ്ററിൽ ചരിത്രം കുറിച്ചൊരു സോളോ നാടകത്തിന്റെ കഥ</strong>

ദൽഹി - 1960 പകുതികൾ.
ഇന്ത്യന്‍ എക്‌സ്പ്രസിലുണ്ടായിരുന്ന ഗോപാലശര്‍മ്മന്‍ എന്ന കലാനിരൂപകനെ പത്രം പിരിച്ചു വിടുന്നതില്‍ നിന്നാണ് സംഭവപരമ്പരകളുടെ തുടക്കം. പിരിച്ചു വിടാന്‍ കാരണമായ സംഭവം ചരിത്രകുതുകികള്‍ക്ക് അന്വേഷിച്ചു കണ്ടുപിടിക്കാവുന്നതാണ്. ശര്‍മ്മന്‍ പത്രത്തില്‍ അവസാനമെഴുതിയ ഫുള്‍സര്‍ക്കിള്‍ എന്ന പേരുള്ള ഗദ്യകവിതകള്‍ക്ക് പ്രതിഫലം പോലും കൊടുക്കാന്‍ എഡിറ്റര്‍ തയ്യാറായില്ല.

ശര്‍മ്മനും പ്രിയതമ ജലബാലയുമായി ദല്‍ഹി ബംഗാളിമാര്‍ക്കറ്റില്‍ ഒരൊറ്റമുറിവീട്ടില്‍ ചാവണോ ജീവിക്കണോ എന്ന് നിശ്ചയമില്ലാതെ ചെന്നുകൂടി. ഇതിനിടയില്‍ കനത്ത ദാരിദ്ര്യത്തിന് കൂട്ടായി ശര്‍മ്മന് വയറ്റിന് അസുഖവും വന്നു. കാര്യങ്ങള്‍ അങ്ങനെ പോകവേ ഇതിനിടയില്‍ മറ്റുചിലത് സംഭവിക്കുന്നുണ്ടായിരുന്നു : ശര്‍മ്മന്‍ എഴുതിയ ഫുള്‍സര്‍ക്കിള്‍ അക്കാലത്ത് ഗാന്ധിസമ്പൂര്‍ണകൃതികളുടെ എഡിറ്ററായ പ്രൊഫസര്‍ സ്വാമിനാഥന്‍ വായിക്കുന്നു. സ്വാമിനാഥന്‍ വാര്‍ത്താവിതരണമന്ത്രാലയത്തിലെ തന്റെ ശിഷ്യനായ രാഘവനെ വിളിച്ച് ആരാണ് എക്‌സ്പ്രസില്‍ ഫുള്‍സര്‍ക്കിള്‍ എഴുതിയ ഗോപാലശര്‍മ്മന്‍ എന്നന്വേഷിക്കുന്നു.

രാഘവന്‍ ശര്‍മ്മന്റെ ഒരു സുഹൃത്തായ ദൂതന്‍ വഴി സ്വാമിനാഥനെ ഒന്ന് പോയിക്കാണാന്‍ ആവശ്യപ്പെടുന്നു. നിരാശയുടെ പടുകുഴിയിലും അപമാനത്തിലും കിടക്കുന്ന ശര്‍മ്മന്‍ ഒഴിയാന്‍ ശ്രമിക്കുന്നു. അവസാനം 'ദൂത സുഹൃത്തിന്റെ ' നിര്‍ബന്ധത്തിന് വഴങ്ങി പോയിക്കാണാമെന്ന് സമ്മതിക്കുന്നു.അവര്‍ കണ്ടു. കവിതയ്ക്ക് പൈസ കിട്ടാത്ത വിഷമം ശര്‍മ്മന്‍ പങ്കിട്ടു. സ്വാമിനാഥന്‍ കാശൊന്നും കൊടുത്തില്ല. പക്ഷേ, രാഷ്ട്രപതി ഭവനില്‍ അന്നത്തെ രാഷ്ട്രപതിയായിരുന്ന സര്‍വേപ്പിള്ളി രാധാകൃഷ്ണന് മുന്നില്‍ കവിത വായിക്കാനുള്ള അവസരം ഉണ്ടാക്കിക്കൊടുത്തു. കവിതകളിലെ ഉപനിഷദ് ധ്വനികളായിരുന്നു അതിന് ആധാരം.

രാഷ്ട്രപതിക്ക് മുന്നില്‍ കവിത വായിക്കേണ്ട ദിവസം അടുത്തപ്പോള്‍ ശര്‍മ്മന് ഭയം. അപ്പോള്‍ ജലബാല രംഗത്തെത്തി. അവര്‍ കവിത ചൊല്ലിപ്പഠിക്കുന്നതിനിടെ അതൊരു ചൊല്‍ക്കാഴ്ചയായാല്‍ ഒന്നുകൂടി നന്നാവുമെന്ന് തോന്നി. ഇത്തിരി അഭിനയവും അതിനോട് ചേര്‍ക്കാൻ ഉറപ്പിച്ചു. ജലബാല രാഷ്ട്രപതിഭവനില്‍ രാഷ്ട്രപതിയുള്‍പ്പെടുന്ന ഒരു ചെറുസദസ്സിന് മുന്നില്‍ കവിതകൾ ചൊല്‍ക്കാഴ്ചയായി അവതരിപ്പിക്കുന്നു. സംഗതി ഗംഭീരമാവുന്നു. സദസ്സിലുണ്ടായിരുന്ന ഇറ്റാലിയന്‍ എംബസി സാംസ്‌ക്കാരികഉദ്യോഗസ്ഥന്‍ സ്‌പോട്ടില്‍ റോമിലേക്ക് ചൊല്‍ക്കാഴ്ച അവതരിപ്പിക്കാന്‍ ക്ഷണിക്കുന്നു !
പക്ഷെ, എങ്ങിനെ പോവും ? വിമാനക്കൂലി കൈയില്‍ നിന്ന് എടുക്കണം.

ജലബാല കാര്‍ട്ടൂണിസ്റ്റ് ശങ്കറിന്റെ പ്രസില്‍ കടം പറഞ്ഞ് ബ്രോഷറടിച്ചു. ഇന്ത്യന്‍ കവിയുടെ ഇറ്റാലിയന്‍ അരങ്ങേറ്റം. സ്‌പോൺസര്‍ഷിപ്പ് വേണം. അതാ വരുന്നു, എയര്‍ഇന്ത്യ ( ഇന്നത്തെ പോലെ ചത്തതിനൊക്കുമേ ജീവിച്ചിരിക്കിലും എന്ന അവസ്ഥയിലല്ല അന്ന് എയർ ഇന്ത്യ , കേട്ടോ ) അവര്‍ ടിക്കറ്റ് സ്‌പോണസര്‍ഷിപ്പായി നല്‍കി.ഇറ്റലിക്ക് പേവുന്നതിന് മുമ്പ് ശര്‍മ്മന്‍ സ്വാമിനാഥനെ പോയിക്കണ്ടു. സ്വാമിനാഥന്‍ വത്തിക്കാനിലെ അന്നത്തെ പ്രധാനികളിലൊരാളായിരുന്ന അദ്ദേഹത്തിന്റെ കോളേജ് മേറ്റ് ഫാദര്‍ ജെറോം ഡിസൂസയ്ക്ക് ശര്‍മ്മനെ ഇന്‍ഡ്രൊഡ്യൂസ് ചെയ്ത് ഒരു കത്ത് കൊടുത്തു.

രണ്ടുപേരും റോമിലെത്തി. ഫാദര്‍ ഡിസൂസയെ കണ്ടു. ഡിസൂസയ്ക്ക് സാമ്പാറും ചോറും കിട്ടിയാല്‍ കൊള്ളാം. ജലബാല നല്ല ഒന്നാന്തരം സാമ്പാറുണ്ടാക്കി. ഡിസൂസ സാമ്പാറില്‍ വീണു. ഇറ്റാലിയിലെ സാംസ്‌ക്കാരികവകുപ്പ് ഒരുക്കിയ അരങ്ങില്‍ കവിതാപാരായണം അരങ്ങേറി. പാരായണം അതേപടി ഫാദര്‍ ഡിസൂസ വത്തിക്കാന്‍ റേഡിയോയുടെ ഗ്ളോബൽസര്‍വീസില്‍ സംപ്രേക്ഷണം ചെയ്തു. ശര്‍മ്മനും ജലബാലയ്ക്കും വന്‍തുക പ്രതിഫലമായി ലഭിച്ചു. കവിതയ്ക്ക് പ്രതിഫലം തരാത്ത എഡിറ്ററെയും പ്രാകി ,കാമുകി ഒരു ബാധ്യതയാവുമോ എന്ന് വയറുവേദനയ്ക്കിടെ ചിന്തിച്ചിരുന്ന ശര്‍മ്മന്റെ കൈയ്യില്‍ ഇപ്പോള്‍ നിറയെ കാശാണ് !
വത്തിക്കാന്‍ റേഡിയോയിലെ പ്രക്ഷേപണം കഴിഞ്ഞതിന് ശേഷം യൂറോപ്പിലെ മിക്കവാറും കത്തോലിക്ക റേഡിയോസര്‍വീസുകളും ഒപ്പം മറ്റുള്ളവരും അവരെ നിരന്തരം ക്ഷണിക്കാന്‍ തുടങ്ങി. എല്ലായിടത്തു നിന്നും വന്‍തുകകളും.

തുടർന്ന് ഒരു ഫോക്‌സ് വാഗണ്‍ കാറും വാങ്ങി ശര്‍മ്മനും ജലബാലയും യൂറോപ്പിലൂടെ ലണ്ടന്‍ ലക്ഷ്യമിട്ട് പാഞ്ഞു !
ലണ്ടനിലെ അതിപ്രശസ്ത വിക്ടോറിയ തിയേറ്ററില്‍ ഫുള്‍സര്‍ക്കിള്‍ കാവ്യനാടകരൂപത്തിലാണ് അരങ്ങേറിയത്. ഏറ്റവും വലിയ വിജയമായി അത്. ജലബാലയെ പ്രശസ്ത അഭിനേത്രി ഇസഡോറഡങ്കനുമായി താരതമ്യപ്പെടുത്തി ബ്രിട്ടീഷ് നിരൂപകര്‍ ലേഖനങ്ങള്‍ എഴുതി. സണ്‍ഡേടൈംസ് അവരെ ഉജ്ജ്വലഅഭിനേത്രിയെന്ന് വാഴ്ത്തി. അങ്ങനെ കാല്‍ക്കാശിന് വിലയില്ലാത്ത ഫുള്‍സര്‍ക്കിള്‍ നിന്ന് ജീവിതത്തിന്റെ ഫുള്‍സര്‍ക്കിളിലേക്ക് , അന്താരാഷ്ട്രപ്രശസ്തരായ സെലിബ്രിറ്റിദമ്പതികളായി ഇരുവരും ദല്‍ഹിയില്‍ തിരിച്ചെത്തി. ഇന്നത്തെ രംഗനായിക ജലബാലവൈദ്യയും നാടക രചയിതാവ് ഗോപാല്‍ശര്‍മ്മനുമായി അവര്‍ മാറിക്കഴിഞിരുന്നു.

ഗോപാല്‍ശര്‍മ്മ എഴുതി ജലബാല അവതരിപ്പിച്ച രണ്ട് മണിക്കൂറുള്ള രാമായണത്തിന്റെ ഏകാഭിനയപ്രകടനം ന്യൂയോര്‍ക്കിലെ ബ്രോഡ് വേ തിയേറ്ററില്‍ അവതരിപ്പിക്കപ്പെട്ട ഏക ഇന്ത്യന്‍ കലാപ്രകടനമാണ്. ഈ രാമായണത്തില്‍ 22 കഥാപാത്രങ്ങളായി ജലബാല വേദിയിലെത്തി. 2000 ൽപ്പരം വേദികളിൾ ഇത് അവതരിപ്പിക്കപ്പെട്ടു. എല്ലാം തുടങ്ങുന്നത് രാഷ്ട്രപതിയെ ഇംപ്രസ് ചെയ്യാനായി വെറുതെയെന്നോണം ശ്രമിച്ച ആ ചൊല്‍ക്കാഴ്ചയില്‍ നിന്നും. സത്യത്തില്‍ ഗോപാല്‍ശര്‍മ്മൻ അന്ന് രാഷ്ട്രപതിക്ക് മുന്നില്‍ കവിതകള്‍ അവതരിപ്പിച്ചിരുന്നുവെങ്കില്‍ ഇതൊന്നും ചിലപ്പോൾ സംഭവിക്കുമായിരുന്നില്ല !

( ഒരു സംവിധാനത്തിൽ അപ്രതീക്ഷിതമായുണ്ടാകുന്ന ചെറിയൊരിടപെടൽ പോലും അപ്രവചനീയമായ ചില സംഭവപരമ്പരകളിലേക്ക് വഴിമരുന്നായേക്കാം എന്ന് സാമാന്യമായി പറയുന്നൊരു സിദ്ധാന്തമാണ് ബട്ടര്‍ഫ്‌ളൈ ഇഫക്ട്. ആമസോണ്‍ മഴക്കാടുകളിലെ ഒരു ചിത്രശലഭത്തിന്റെ ചിറകടിയിലെ വായുപ്രകമ്പനങ്ങള്‍ അമേരിക്കയില്‍ ഒരു പേമാരിയായി പെയ്തിറങ്ങിയേക്കാം എന്ന പ്രശസ്തവാചകം ശരിയായാലും തെറ്റായാലും ബട്ടര്‍ഫ്‌ളൈ ഇഫക്ടിന്റെ പേരിലാണ് പ്രശസ്തമായിരിക്കുന്നതും. )
ഈ കഥയ്‌ക്കൊരു ടെയില്‍ എന്‍ഡ് ഉണ്ട്. ഗോപാല്‍ ശര്‍മ്മനെ രാഷ്ട്രപതിഭവനിലേക്ക് ഉന്തിത്തള്ളി വിട്ട ആ ദൂതനായ സുഹൃത്ത് അക്കാലത്ത് ദല്‍ഹിയിലെ പ്രശസ്തകാര്‍ട്ടൂണിസിറ്റും കോളമിസ്റ്റുമായ ഒരു മലയാളി ആയിരുന്നു. അതാരാണെന്നതും ചരിത്രകുതുകികള്‍ക്ക് വിടുന്നു.
<img src="https://scontent.ftrv1-1.fna.fbcdn.net/v/t1.0-9/94881802_3363089990371971_2074436927288770560_n.jpg?_nc_cat=104&amp;_nc_sid=825194&amp;_nc_ohc=e9kiro_8bLwAX_4ja2N&amp;_nc_ht=scontent.ftrv1-1.fna&amp;oh=fb619428f053381d30df6d1607c01bc2&amp;oe=5ECDA934" />ചിത്രം : ഗോപാലും ജലബാലയും.


![ന്യൂയോർക്കിലെ ബ്രോഡ്‌വേ തിയേറ്ററിൽ ചരിത്രം കുറിച്ചൊരു സോളോ നാടകത്തിന്റെ കഥ](https://cdn.boolokam.com/articles/2020/04/ppo-767.jpg)**[](https://wordpress-972788-3403151.cloudwaysapps.com/t-arun-kumar-post/270909/ppo-3181)T Arun Kumar** **ന്യൂയോർക്കിലെ ബ്രോഡ്‌വേ തിയേറ്ററിൽ ചരിത്രം കുറിച്ചൊരു സോളോ നാടകത്തിന്റെ കഥ** ദൽഹി - 1960 പകുതികൾ. ഇന്ത്യന്‍ എക്‌സ്പ്രസിലുണ്ടായിരുന്ന ഗോപാലശര്‍മ്മന്‍ എന്ന കലാനിരൂപകനെ പത്രം പിരിച്ചു വിടുന്നതില്‍ നിന്നാണ് സംഭവപരമ്പരകളുടെ തുടക്കം. പിരിച്ചു വിടാന്‍ കാരണമായ സംഭവം ചരിത്രകുതുകികള്‍ക്ക് അന്വേഷിച്ചു കണ്ടുപിടിക്കാവുന്നതാണ്. ശര്‍മ്മന്‍ പത്രത്തില്‍ അവസാനമെഴുതിയ ഫുള്‍സര്‍ക്കിള്‍ എന്ന പേരുള്ള ഗദ്യകവിതകള്‍ക്ക് പ്രതിഫലം പോലും കൊടുക്കാന്‍ എഡിറ്റര്‍ തയ്യാറായില്ല. ശര്‍മ്മനും പ്രിയതമ ജലബാലയുമായി ദല്‍ഹി ബംഗാളിമാര്‍ക്കറ്റില്‍ ഒരൊറ്റമുറിവീട്ടില്‍ ചാവണോ ജീവിക്കണോ എന്ന് നിശ്ചയമില്ലാതെ ചെന്നുകൂടി. ഇതിനിടയില്‍ കനത്ത ദാരിദ്ര്യത്തിന് കൂട്ടായി ശര്‍മ്മന് വയറ്റിന് അസുഖവും വന്നു. കാര്യങ്ങള്‍ അങ്ങനെ പോകവേ ഇതിനിടയില്‍ മറ്റുചിലത് സംഭവിക്കുന്നുണ്ടായിരുന്നു : ശര്‍മ്മന്‍ എഴുതിയ ഫുള്‍സര്‍ക്കിള്‍ അക്കാലത്ത് ഗാന്ധിസമ്പൂര്‍ണകൃതികളുടെ എഡിറ്ററായ പ്രൊഫസര്‍ സ്വാമിനാഥന്‍ വായിക്കുന്നു. സ്വാമിനാഥന്‍ വാര്‍ത്താവിതരണമന്ത്രാലയത്തിലെ തന്റെ ശിഷ്യനായ രാഘവനെ വിളിച്ച് ആരാണ് എക്‌സ്പ്രസില്‍ ഫുള്‍സര്‍ക്കിള്‍ എഴുതിയ ഗോപാലശര്‍മ്മന്‍ എന്നന്വേഷിക്കുന്നു. രാഘവന്‍ ശര്‍മ്മന്റെ ഒരു സുഹൃത്തായ ദൂതന്‍ വഴി സ്വാമിനാഥനെ ഒന്ന് പോയിക്കാണാന്‍ ആവശ്യപ്പെടുന്നു. നിരാശയുടെ പടുകുഴിയിലും അപമാനത്തിലും കിടക്കുന്ന ശര്‍മ്മന്‍ ഒഴിയാന്‍ ശ്രമിക്കുന്നു. അവസാനം 'ദൂത സുഹൃത്തിന്റെ ' നിര്‍ബന്ധത്തിന് വഴങ്ങി പോയിക്കാണാമെന്ന് സമ്മതിക്കുന്നു.അവര്‍ കണ്ടു. കവിതയ്ക്ക് പൈസ കിട്ടാത്ത വിഷമം ശര്‍മ്മന്‍ പങ്കിട്ടു. സ്വാമിനാഥന്‍ കാശൊന്നും കൊടുത്തില്ല. പക്ഷേ, രാഷ്ട്രപതി ഭവനില്‍ അന്നത്തെ രാഷ്ട്രപതിയായിരുന്ന സര്‍വേപ്പിള്ളി രാധാകൃഷ്ണന് മുന്നില്‍ കവിത വായിക്കാനുള്ള അവസരം ഉണ്ടാക്കിക്കൊടുത്തു. കവിതകളിലെ ഉപനിഷദ് ധ്വനികളായിരുന്നു അതിന് ആധാരം. രാഷ്ട്രപതിക്ക് മുന്നില്‍ കവിത വായിക്കേണ്ട ദിവസം അടുത്തപ്പോള്‍ ശര്‍മ്മന് ഭയം. അപ്പോള്‍ ജലബാല രംഗത്തെത്തി. അവര്‍ കവിത ചൊല്ലിപ്പഠിക്കുന്നതിനിടെ അതൊരു ചൊല്‍ക്കാഴ്ചയായാല്‍ ഒന്നുകൂടി നന്നാവുമെന്ന് തോന്നി. ഇത്തിരി അഭിനയവും അതിനോട് ചേര്‍ക്കാൻ ഉറപ്പിച്ചു. ജലബാല രാഷ്ട്രപതിഭവനില്‍ രാഷ്ട്രപതിയുള്‍പ്പെടുന്ന ഒരു ചെറുസദസ്സിന് മുന്നില്‍ കവിതകൾ ചൊല്‍ക്കാഴ്ചയായി അവതരിപ്പിക്കുന്നു. സംഗതി ഗംഭീരമാവുന്നു. സദസ്സിലുണ്ടായിരുന്ന ഇറ്റാലിയന്‍ എംബസി സാംസ്‌ക്കാരികഉദ്യോഗസ്ഥന്‍ സ്‌പോട്ടില്‍ റോമിലേക്ക് ചൊല്‍ക്കാഴ്ച അവതരിപ്പിക്കാന്‍ ക്ഷണിക്കുന്നു ! പക്ഷെ, എങ്ങിനെ പോവും ? വിമാനക്കൂലി കൈയില്‍ നിന്ന് എടുക്കണം. ജലബാല കാര്‍ട്ടൂണിസ്റ്റ് ശങ്കറിന്റെ പ്രസില്‍ കടം പറഞ്ഞ് ബ്രോഷറടിച്ചു. ഇന്ത്യന്‍ കവിയുടെ ഇറ്റാലിയന്‍ അരങ്ങേറ്റം. സ്‌പോൺസര്‍ഷിപ്പ് വേണം. അതാ വരുന്നു, എയര്‍ഇന്ത്യ ( ഇന്നത്തെ പോലെ ചത്തതിനൊക്കുമേ ജീവിച്ചിരിക്കിലും എന്ന അവസ്ഥയിലല്ല അന്ന് എയർ ഇന്ത്യ , കേട്ടോ ) അവര്‍ ടിക്കറ്റ് സ്‌പോണസര്‍ഷിപ്പായി നല്‍കി.ഇറ്റലിക്ക് പേവുന്നതിന് മുമ്പ് ശര്‍മ്മന്‍ സ്വാമിനാഥനെ പോയിക്കണ്ടു. സ്വാമിനാഥന്‍ വത്തിക്കാനിലെ അന്നത്തെ പ്രധാനികളിലൊരാളായിരുന്ന അദ്ദേഹത്തിന്റെ കോളേജ് മേറ്റ് ഫാദര്‍ ജെറോം ഡിസൂസയ്ക്ക് ശര്‍മ്മനെ ഇന്‍ഡ്രൊഡ്യൂസ് ചെയ്ത് ഒരു കത്ത് കൊടുത്തു. രണ്ടുപേരും റോമിലെത്തി. ഫാദര്‍ ഡിസൂസയെ കണ്ടു. ഡിസൂസയ്ക്ക് സാമ്പാറും ചോറും കിട്ടിയാല്‍ കൊള്ളാം. ജലബാല നല്ല ഒന്നാന്തരം സാമ്പാറുണ്ടാക്കി. ഡിസൂസ സാമ്പാറില്‍ വീണു. ഇറ്റാലിയിലെ സാംസ്‌ക്കാരികവകുപ്പ് ഒരുക്കിയ അരങ്ങില്‍ കവിതാപാരായണം അരങ്ങേറി. പാരായണം അതേപടി ഫാദര്‍ ഡിസൂസ വത്തിക്കാന്‍ റേഡിയോയുടെ ഗ്ളോബൽസര്‍വീസില്‍ സംപ്രേക്ഷണം ചെയ്തു. ശര്‍മ്മനും ജലബാലയ്ക്കും വന്‍തുക പ്രതിഫലമായി ലഭിച്ചു. കവിതയ്ക്ക് പ്രതിഫലം തരാത്ത എഡിറ്ററെയും പ്രാകി ,കാമുകി ഒരു ബാധ്യതയാവുമോ എന്ന് വയറുവേദനയ്ക്കിടെ ചിന്തിച്ചിരുന്ന ശര്‍മ്മന്റെ കൈയ്യില്‍ ഇപ്പോള്‍ നിറയെ കാശാണ് ! വത്തിക്കാന്‍ റേഡിയോയിലെ പ്രക്ഷേപണം കഴിഞ്ഞതിന് ശേഷം യൂറോപ്പിലെ മിക്കവാറും കത്തോലിക്ക റേഡിയോസര്‍വീസുകളും ഒപ്പം മറ്റുള്ളവരും അവരെ നിരന്തരം ക്ഷണിക്കാന്‍ തുടങ്ങി. എല്ലായിടത്തു നിന്നും വന്‍തുകകളും. തുടർന്ന് ഒരു ഫോക്‌സ് വാഗണ്‍ കാറും വാങ്ങി ശര്‍മ്മനും ജലബാലയും യൂറോപ്പിലൂടെ ലണ്ടന്‍ ലക്ഷ്യമിട്ട് പാഞ്ഞു ! ലണ്ടനിലെ അതിപ്രശസ്ത വിക്ടോറിയ തിയേറ്ററില്‍ ഫുള്‍സര്‍ക്കിള്‍ കാവ്യനാടകരൂപത്തിലാണ് അരങ്ങേറിയത്. ഏറ്റവും വലിയ വിജയമായി അത്. ജലബാലയെ പ്രശസ്ത അഭിനേത്രി ഇസഡോറഡങ്കനുമായി താരതമ്യപ്പെടുത്തി ബ്രിട്ടീഷ് നിരൂപകര്‍ ലേഖനങ്ങള്‍ എഴുതി. സണ്‍ഡേടൈംസ് അവരെ ഉജ്ജ്വലഅഭിനേത്രിയെന്ന് വാഴ്ത്തി. അങ്ങനെ കാല്‍ക്കാശിന് വിലയില്ലാത്ത ഫുള്‍സര്‍ക്കിള്‍ നിന്ന് ജീവിതത്തിന്റെ ഫുള്‍സര്‍ക്കിളിലേക്ക് , അന്താരാഷ്ട്രപ്രശസ്തരായ സെലിബ്രിറ്റിദമ്പതികളായി ഇരുവരും ദല്‍ഹിയില്‍ തിരിച്ചെത്തി. ഇന്നത്തെ രംഗനായിക ജലബാലവൈദ്യയും നാടക രചയിതാവ് ഗോപാല്‍ശര്‍മ്മനുമായി അവര്‍ മാറിക്കഴിഞിരുന്നു. ഗോപാല്‍ശര്‍മ്മ എഴുതി ജലബാല അവതരിപ്പിച്ച രണ്ട് മണിക്കൂറുള്ള രാമായണത്തിന്റെ ഏകാഭിനയപ്രകടനം ന്യൂയോര്‍ക്കിലെ ബ്രോഡ് വേ തിയേറ്ററില്‍ അവതരിപ്പിക്കപ്പെട്ട ഏക ഇന്ത്യന്‍ കലാപ്രകടനമാണ്. ഈ രാമായണത്തില്‍ 22 കഥാപാത്രങ്ങളായി ജലബാല വേദിയിലെത്തി. 2000 ൽപ്പരം വേദികളിൾ ഇത് അവതരിപ്പിക്കപ്പെട്ടു. എല്ലാം തുടങ്ങുന്നത് രാഷ്ട്രപതിയെ ഇംപ്രസ് ചെയ്യാനായി വെറുതെയെന്നോണം ശ്രമിച്ച ആ ചൊല്‍ക്കാഴ്ചയില്‍ നിന്നും. സത്യത്തില്‍ ഗോപാല്‍ശര്‍മ്മൻ അന്ന് രാഷ്ട്രപതിക്ക് മുന്നില്‍ കവിതകള്‍ അവതരിപ്പിച്ചിരുന്നുവെങ്കില്‍ ഇതൊന്നും ചിലപ്പോൾ സംഭവിക്കുമായിരുന്നില്ല ! ( ഒരു സംവിധാനത്തിൽ അപ്രതീക്ഷിതമായുണ്ടാകുന്ന ചെറിയൊരിടപെടൽ പോലും അപ്രവചനീയമായ ചില സംഭവപരമ്പരകളിലേക്ക് വഴിമരുന്നായേക്കാം എന്ന് സാമാന്യമായി പറയുന്നൊരു സിദ്ധാന്തമാണ് ബട്ടര്‍ഫ്‌ളൈ ഇഫക്ട്. ആമസോണ്‍ മഴക്കാടുകളിലെ ഒരു ചിത്രശലഭത്തിന്റെ ചിറകടിയിലെ വായുപ്രകമ്പനങ്ങള്‍ അമേരിക്കയില്‍ ഒരു പേമാരിയായി പെയ്തിറങ്ങിയേക്കാം എന്ന പ്രശസ്തവാചകം ശരിയായാലും തെറ്റായാലും ബട്ടര്‍ഫ്‌ളൈ ഇഫക്ടിന്റെ പേരിലാണ് പ്രശസ്തമായിരിക്കുന്നതും. ) ഈ കഥയ്‌ക്കൊരു ടെയില്‍ എന്‍ഡ് ഉണ്ട്. ഗോപാല്‍ ശര്‍മ്മനെ രാഷ്ട്രപതിഭവനിലേക്ക് ഉന്തിത്തള്ളി വിട്ട ആ ദൂതനായ സുഹൃത്ത് അക്കാലത്ത് ദല്‍ഹിയിലെ പ്രശസ്തകാര്‍ട്ടൂണിസിറ്റും കോളമിസ്റ്റുമായ ഒരു മലയാളി ആയിരുന്നു. അതാരാണെന്നതും ചരിത്രകുതുകികള്‍ക്ക് വിടുന്നു. ![](https://scontent.ftrv1-1.fna.fbcdn.net/v/t1.0-9/94881802_3363089990371971_2074436927288770560_n.jpg?_nc_cat=104&_nc_sid=825194&_nc_ohc=e9kiro_8bLwAX_4ja2N&_nc_ht=scontent.ftrv1-1.fna&oh=fb619428f053381d30df6d1607c01bc2&oe=5ECDA934)ചിത്രം : ഗോപാലും ജലബാലയും.
