---
title: "ജോണ് പോളിന്റെ വിയോഗം, ആരാധകരുടെയും സഹപ്രവർത്തകരുടെയും അനുശോചനപ്രവാഹം"
date: 2022-04-23T10:36:38
draft: false
categories: ["Society"]
tags: ['Featured', 'john paul writer', 'mammootty', 'manju warrier', 'mohanlal']
author: "Beaumaris"
---

മലയാളം കണ്ട ഏറ്റവും പ്രശസ്തരായ തിരക്കഥാകൃത്തുക്കളിൽ ഒരാളും നിർമാതാവുമായ ജോൺ പോൾ (71) വിടവാങ്ങിയ വാർത്ത അത്യധികം ദുഃഖത്തോടെയാണ് കേരളം ശ്രവിച്ചത്. . കുറച്ചുകാലമായി അദ്ദേഹം ചികിത്സയിലായിരുന്നു. വർഷങ്ങളായി സിനിമയുടെ തിരക്കുകളിൽ നിന്ന് വിട്ടുനിന്ന ജോൺപോളിന്റെ അന്ത്യം ആശുപത്രിയിൽ വച്ചായിരുന്നു . ആരാധകരും സഹപ്രവർത്തകരും അദ്ദേഹത്തിന്റെ മരണത്തിൽ അനുശോചനങ്ങൾ അറിയിക്കുകയാണ്. അതിൽ പ്രസക്തമായവ

<strong><img class="size-full wp-image-330847 aligncenter" src="https://cdn.boolokam.com/articles/2022/04/jj-jpg_710x400xt.webp" alt="" width="710" height="400" />മമ്മൂട്ടി.</strong>

"കുറച്ചുനാൾ മുമ്പേ ഞാൻ അദ്ദേഹത്തെ നേരിട്ടുകണ്ട് സംസാരിച്ചിരുന്നു. തിരിച്ചുവരുമെന്നായിരുന്നു പ്രതീക്ഷിച്ചിരുന്നത് . മലയാള സിനിമാ സാഹിത്യത്തിന് വലിയ സംഭാവനകൾ നൽകിയ ആളാണ്. വിയോഗത്തിൽ വലിയ ദുഃഖമുണ്ട്"

<strong><img class="wp-image-330848 aligncenter" src="https://cdn.boolokam.com/articles/2022/04/w33.webp" alt="" width="665" height="374" />മോഹൻലാൽ </strong>

"പ്രിയപ്പെട്ട ജോൺപോളേട്ടൻ നമ്മളെ വിട്ടുപിരിഞ്ഞു. ഉൾക്കരുത്തുള്ള തിരക്കഥകളിലൂടെ മലയാളസിനിമയ്ക്ക് പുതിയ ഭാവുകത്വം പകർന്നുനൽകിയ അത്യപൂർവ പ്രതിഭാശാലിയായിരുന്ന അദ്ദേഹത്തിൻ്റെ നിരവധി കഥാപാത്രങ്ങൾക്ക് ജീവൻ നൽകാൻ സാധിച്ചത് മഹാഭാഗ്യമായി കരുതുന്നു. മനുഷ്യബന്ധങ്ങളെ ആഴത്തിൽ സ്പർശിക്കുന്ന എത്രയെത്ര കഥാപരിസരങ്ങളാണ് അദ്ദേഹം നമുക്ക് സമ്മാനിച്ചത്. സുന്ദരമായ പുഞ്ചിരിയിലൂടെ, അതിലും സുന്ദരമായ ഭാഷയിലൂടെ മലയാളികളുടെ ഹൃദയം കവർന്ന ആ വലിയ കഥാകാരന് കണ്ണീരിൽ കുതിർന്ന പ്രണാമം."

<strong><img class="size-full wp-image-330849 aligncenter" src="https://cdn.boolokam.com/articles/2022/04/t4t4ty.webp" alt="" width="768" height="438" />ശ്രീകുമാരൻ തമ്പി</strong>

"മലയാളം കണ്ട ഏറ്റവും വലിയ തിരക്കഥാകൃത്തുക്കളിലൊരാളായിരുന്നു ജോൺ പോൾ. അദ്ദേഹത്തിന് സ്വന്തമായി ഒരു ശൈലിയുണ്ടായിരുന്നു. മോശമായ സിനിമയ്ക്ക് അദ്ദേഹം തിരക്കഥയെഴുതിയിട്ടില്ല. ജോൺ പോൾ തിരക്കഥയെഴുതുന്ന സിനിമകൾക്ക് നിശ്ചിത നിലവാരം ഉണ്ടാകുമെന്ന് പ്രേക്ഷകർക്ക് അറിയാമായിരുന്നു. ശാരീരികമായി ബുദ്ധിമുട്ടുന്ന കാലത്തുപോലും ജോൺ പോൾ പരിശ്രമശാലിയായിരുന്നു എന്നുള്ളത് മറ്റുള്ളവർ കണ്ടുപഠിക്കേണ്ട കാര്യമാണ്."

<strong><img class="wp-image-330850 aligncenter" src="https://cdn.boolokam.com/articles/2022/04/Thampi380.jpg" alt="" width="710" height="473" />ഇന്നസെന്റ്</strong>

നാല് പതിറ്റാണ്ടുകൾക്കു മുൻപേ തൃശൂരിൽ വച്ചാണ് ജോൺ പോളിനെ ഞാൻ ആദ്യമായി പരിചയപ്പെടുന്നത്. ഒരു സിനിമയുമായി ബന്ധപ്പെട്ടുള്ള ചർച്ചയ്ക്കു വേണ്ടിയായിരുന്നു ആ കൂടിക്കാഴ്ച. സംവിധായകൻ മോഹൻ പറഞ്ഞതനുസരിച്ച് ഞാൻ ആണ് ജോൺ പോളിനെ അന്ന് ബസ് സ്റ്റാൻഡിൽ ചെന്നു സ്വീകരിച്ചത്. ഞാനും എന്റെ സഹനിർമാതാവ് ഡേവിഡ് കാച്ചപ്പിള്ളിയും സംവിധായകൻ‍‍‍‍ മോഹനും ചേർന്നു ജോൺ പോളുമായി നടത്തിയ ചർച്ചകൾക്കു ശേഷം ‘വിടപറയും മുൻപേ’ എന്ന ചിത്രം പിറന്നു. ആ സിനിമ നൂറ് ദിവസം പ്രദർശനം നടത്തുകയും ചെയ്തു.

നിർമാതാവായി നിന്ന കാലത്തും അഭിനയമോഹമായിരുന്നു എന്റെ മനസ്സിൽ. ‘കാതോടു കാതോരം’ എന്ന ചിത്രത്തിൽ ഞാൻ കപ്യാരുടെ വേഷം അവതരിപ്പിച്ചത് ജോൺ പോളിന്റെ നിർദേശപ്രകാരമായിരുന്നു. ആ കഥാപാത്രത്തെ എല്ലാവർക്കും ഇഷ്ടമാവുകയും ചെയ്തു. അതുപോലെ ജോൺ പോളിന്റെ രചനയിൽ ഭരതൻ സംവിധാനം ചെയ്ത ‘കേളി’യിലും എനിക്ക് അവസരം ലഭിച്ചു.സിനിമയ്ക്കു പുറത്തും ഞങ്ങൾ തമ്മിൽ വലിയ ആത്മബന്ധമാണ് ഉണ്ടായിരുന്നത്. ജോൺ പോൾ എന്റെ വീട്ടിൽ വരാറുണ്ടായിരുന്നു. ഞങ്ങൾ തമ്മിൽ വലിയ സൗഹൃദം എന്നും സൂക്ഷിച്ചുപോന്നു. കുടുബവുമായും നല്ല സൗഹൃദം നിലനിന്നിരുന്നു.

എന്റെ ശീലങ്ങളിൽ നല്ലതിനെ നല്ലതായും മോശമായവയെ അത്തരത്തിലും അദ്ദേഹം വിലയിരുത്തുകയും പലതും പറഞ്ഞു മനസ്സിലാക്കി തരികയും ചെയ്തിരുന്നു.ജോൺ പോളിന്റെ മരണവാർത്ത ഞാൻ കേൾക്കേണ്ടി വരുമെന്ന് ഒരിക്കലും പ്രതീക്ഷിച്ചില്ല. കാരണം, അതിനേക്കാൾ എത്രയോ വർഷങ്ങൾക്കു മുൻേപ പോകേണ്ടിയിരുന്നതാണ് ഞാൻ. വിധി എന്നു മാത്രമേ ഇപ്പോൾ പറയാനുള്ളു. ദൈവം തീരുമാനിച്ചതുപോലെ എല്ലാം നടക്കുന്നു. എനിക്കു നഷ്ടപ്പെട്ടത് എന്റെ വലിയ സുഹൃത്തിനെയാണ്. സിനിമാലോകത്തിനു നഷ്ടമായത് മികച്ച ഒരു തിരക്കഥാകൃത്തിനെയും.

<strong><img class="size-full wp-image-330851 aligncenter" src="https://cdn.boolokam.com/articles/2022/04/hhhrrrr-1.jpg" alt="" width="759" height="422" />Tinu Jacob </strong>

മലയാളസിനിമയിൽ അനേകം കലാകാരന്മാരെയും പ്രതിഭാശാലികളെയും നാം കണ്ടറിഞ്ഞിട്ടുണ്ട്. അവരുടേതായ പ്രവർത്തിമണ്ഡലങ്ങളിലും, കലാപരമായ വഴികളിലും അവരെന്നും വ്യത്യസ്തരായ മുകിളങ്ങളുമാണ്.എന്നാൽ അവരുടെ ഇടയിലും ചില അപൂർവ്വ മനുഷ്യരെ കാലത്തിന്റെ നിയോഗം പോലെ ഈശ്വരൻ സൃഷ്ടിക്കും.അങ്ങനെ കഴിഞ്ഞുപോയ നിറമുള്ള നാൾവഴികളിലെ നനവുള്ള ഓർമ്മചശകങ്ങളെ തെല്ലും കലർപ്പില്ലാതെ തലമുറകളിലേക്കും,

അറിയാൻ വെമ്പുന്ന അതിരുകളില്ലാത്ത മനസ്സുകളിലേക്കും നുകർന്നു നൽകുവാൻ വന്ന കഥപറച്ചിലുകാരൻ, കാലം നിയോഗംപോലെ കരുതിവെച്ച അവശേഷകൻ..അതായിരുന്നു ജോൺ പോൾ സർ. ഒരു കൊച്ചു ജീവിതത്തിൽ ഒട്ടനവധി കലാകാരന്മാർക്കൊപ്പം സഞ്ചരിച്ച്, എഴുത്തിലൂടെയും, വായനയിലൂടെയും, അനുഭവഭേദ്യമായ വിവരണങ്ങളിലൂടെയും മനസ്സിനെ സമർപ്പിച്ച മഹാപ്രതിഭ. ഈ വിയോഗം പ്രതീക്ഷിതമായിരുന്നു, എങ്കിലും അതിലും എത്രയോ അപ്പുറമാണ് സർ ബാക്കി വെച്ചിട്ട് പോകുന്ന ഒരിക്കലും മരിക്കാത്ത ഓർമ്മ ചിത്രങ്ങൾ.ഒരിക്കൽപോലും കണ്ടിട്ടില്ലെങ്കിലും ജോൺപോൾ എന്ന മനുഷ്യനെ ഒരുപാടൊരുപാട് വായിക്കുവാൻ വായിക്കപ്പെടുവാൻ മനസ്സിനെ അനായാസം തുറന്നു കൊടുത്തിട്ടുണ്ട്.
അതിനിയും തുടരും...????

വാക്കുകളുടെ ചടുലത കൊണ്ട് അന്തർലീനമായിരിക്കുന്ന പൊരുളിനെ സാരാംശത്തെ ഇഴകീറി പകുത്തു തരുന്ന സാറിനെക്കുറിച്ച് കുറിക്കുവാൻ എത്ര വാക്ക് മതിയാവും, അറിയില്ല. ഉറ്റ ചങ്ങാതിമാരായ ജോണിന്റെയും, പത്മരാജൻന്റെയും, ഭരതന്റെയും, ബാലു മഹേന്ദ്രയുടെയും, ഗോപിയാശാന്റെയും എല്ലാം അരികിലേക്ക് സാറും മടങ്ങുന്നു. ചാമരം വീശുന്ന ഓർമ്മ പീലികൾക്ക് മുമ്പിൽ ഹൃദയകൈകൾ നീട്ടി പ്രണമിക്കുന്നു.....????വിട.

****

<strong>sangeetha jaya</strong>

1980-90 കളിലാണ് ജോൺ പോൾ കൂടുതൽ സിനിമകളിൽ തിരക്കഥ എഴുതിയിട്ടുള്ളത്. 70 -കളിൽ ജനിച്ച എന്നെപ്പോലൊരാൾക്ക് എന്നും ഓർമ്മയിൽ തങ്ങി നിൽക്കുന്ന ഗൃഹാതുരതയാണ് ജോൺ പോൾ ചിത്രങ്ങൾ. ഇന്ന് തൻ്റെ എഴുപത്തിരണ്ടാം വയസ്സിൽ നമ്മെ വിട്ടുപോയ, മലയാള ചലച്ചിത്ര രംഗത്തെ ഏറ്റവും പ്രമുഖനായ തിരക്കഥാകൃത്തും നിർമ്മാതാവുമായ ശ്രീ. ജോൺ പോളിന് ആദരാഞ്ജലികൾ????

ചാമരം, മർമ്മരം, തേനും വയമ്പും, പാളങ്ങൾ, കാതോടു കാതോരം, കാറ്റത്തെ കിളിക്കൂട്, യാത്ര, മാളൂട്ടി, അതിരാത്രം, ഓർമയ്ക്കായ്, ഇത്തിരിപ്പൂവേ ചുവന്ന പൂവേ, ആലോലം, ഇണ, അവിടത്തെപ്പോലെ ഇവിടെയും, ഈ തണലിൽ ഇത്തിരിനേരം, ഈറൻ സന്ധ്യ, ഉണ്ണികളെ ഒരു കഥ പറയാം, ഒരു മിന്നാമിനുങ്ങിന്റെ നുറുങ്ങുവെട്ടം, ഉത്സവപ്പിറ്റേന്ന്, പുറപ്പാട്, കേളി, ചമയം, ഒരു യാത്രാമൊഴി, അടുത്തടുത്ത്, രേവതിക്കൊരു പാവക്കുട്ടി, നീലക്കുറിഞ്ഞി പൂത്തപ്പോൾ തുടങ്ങി എത്രയെത്ര ചിത്രങ്ങൾ !

കമൽ സംവിധാനം ചെയ്ത പ്രണയമീനുകളുടെ കടൽ എന്ന ചിത്രത്തിന്റെ തിരക്കഥയാണ് ഒടുവിൽ എഴുതിയത്. മലയാളത്തിലെ പ്രഗൽഭരായ നിരവധി സംവിധായകരോടൊപ്പം പ്രവർത്തിച്ച ഇദ്ദേഹം നിരവധി പുരസ്കാരങ്ങൾ നേടിയിട്ടുണ്ടെങ്കിലും എം.ടി വാസുദേവൻനായർ സംവിധാനം ചെയ്ത സംസ്ഥാന, ദേശിയ, രാജ്യാന്തര പുരസ്‌കാരങ്ങൾ നേടിയ 'ഒരു ചെറുപുഞ്ചിരി' എന്ന ചിത്രം എൻ്റെ മനസ്സിൽ എന്നും തിളങ്ങി നിൽക്കും.

രണ്ടു മാസത്തോളമായി ക്രിട്ടിക്കൽ കെയറിലായിരുന്ന ഇദ്ദേഹം വേദനകളിൽ നിന്നും രക്ഷപ്പെട്ടു എന്ന് സമാശ്വസിക്കാം. അദ്ദേഹത്തിൻ്റെ ചിത്രങ്ങൾ കണ്ടു വളർന്ന ഒരാളെന്ന നിലയ്ക്ക് അത്യന്തം വേദനാജനകമാണ് ഈ വിടവാങ്ങൽ. വിട, സ്നേഹത്തോടെ, ആദരവോടെ ????

Tearful adieu to the renowned scriptwriter Sri. John Paul, who passed away today, after two months of painful hospitalisation. He has written over 100 screenplays, and scripts and also produced some movies. He had been a great influential figure in Malayalam cinema and was instrumental in streamlining parallel and commercial movies together. Tributes ????
*sangeetha jaya* 23-04-2022

****

<strong>Saradakutty Bharathikutty</strong>

"പ്രിയ ജോൺപോൾ,താങ്കളുടെ ഒരൊറ്റ സിനിമ പോലും ഞാൻ തീയേറ്ററിൽ പോയി കാണാതിരുന്നിട്ടില്ല. എല്ലാം പ്രദർശനത്തിന്റെ ആദ്യ ദിവസങ്ങളിൽ തന്നെ. ചില ചിത്രങ്ങൾ മൂന്നും നാലും തവണ കണ്ടു. എൺപതുകളിലെ എന്റെ യൗവ്വനത്തിന്റെ ബാധയായിരുന്നവരിൽ ഒരാൾ നിങ്ങളായിരുന്നു. നിങ്ങളും ഇന്ന് വിട പറഞ്ഞു പോയിരിക്കുന്നു. നിങ്ങളുടെ തിരക്കഥകൾ കയ്യിലുണ്ട് . അവിയിലെ സംഭാഷണങ്ങൾ മായാതെ മനസ്സിലുണ്ട്. ചാമരം, മർമ്മരം, വിട പറയും മുമ്പേ, ഓർമ്മക്കായി ... എനിക്കെല്ലാം കാണാതെ പറയാനും അറിയാം.ഒരു മികച്ച സിനിമാ പ്രവർത്തകനോടും അദ്ദേഹത്തിന്റെ കാലങ്ങളോടും എന്റെ സൗന്ദര്യപരമായ ആർത്തികൾ ശരിക്കും നീതി പുലർത്തിയിട്ടുണ്ടെന്ന ആശ്വാസം മാത്രം❤️ എന്റെ യൗവനത്തെ സമൃദ്ധമാക്കി നിർത്തിയതിന് നന്ദി."

****

<strong>അസാമാന്യ പ്രതിഭയായ മനുഷ്യൻ എന്ന് കുഞ്ചാക്കോ ബോബൻ , ചാക്കോച്ചന്റെ വാക്കുകൾ </strong>

"മനസ്സിനെ സ്പർശിക്കുന്ന ഒട്ടനവധി സിനിമകൾക്ക് ജന്മം നൽകിയ, കണ്ടുമുട്ടിയ എല്ലാവരുടെയും ഹൃദയത്തിൽ തങ്ങിനിൽക്കുന്ന, ഭാഷയിലും സാഹിത്യത്തിലും സമാനതകളില്ലാത്ത ആധിപത്യം പുലർത്തിയ, ഞങ്ങളെല്ലാവരും അങ്കിൾ എന്ന് സ്നേഹത്തോടെ വിളിച്ചിരുന്ന മനുഷ്യനായിരുന്നു അദ്ദേഹം. ഉദയ കുടുംബത്തോട്, പ്രത്യേകിച്ച് എന്റെ അപ്പനോട് അദ്ദേഹത്തിനുള്ള ഊഷ്മളതയും സ്നേഹവും ഞാൻ അനുഭവിച്ചറിഞ്ഞ നിരവധി സന്ദർഭങ്ങളുണ്ട്. ശരീരത്തെക്കാൾ വലിയ മനസ്സുള്ള അദ്ദേഹത്തിന്റെ ഹൃദയവിശാലത അനുഭവിച്ച ഒരുപാടുപേരുണ്ട്. അദ്ദേഹം നമ്മുടെ ഇടയിൽ ഇല്ലായിരുന്നെങ്കിലും ദൂരത്തു നിന്നും ആ സ്നേഹം അനുഭവിച്ചറിയാമായിരുന്നു.ജോൺ പോൾ അങ്കിൾ, അങ്ങയുടെ ശബ്ദവും വാക്കുകളും ഞാൻ ഒരുപാട് മിസ്സ് ചെയ്യും. പക്ഷേ സിനിമാമേഖലയ്ക്ക് വേണ്ടിയും സാഹിത്യത്തിന് വേണ്ടിയും ബാക്കിവച്ചിട്ടുപോയ സൃഷ്ടികളിലൂടെ അങ്ങ് നിരന്തരം ഞങ്ങളോട് സംവദിച്ചുകൊണ്ടേയിരിക്കും. അടുത്ത കാലത്തായി മലയാള സിനിമാ മേഖലയ്‌ക്ക് മാത്രമല്ല വ്യക്തിപരമായി എനിക്കും എന്റെ കുടുംബത്തിനും സംഭവിച്ച വലിയ നഷ്ടങ്ങൾ തന്നെയാണ് നെടുമുടി വേണുച്ചേട്ടൻ, ലളിതച്ചേച്ചി, ഇപ്പോൾ ജോൺ പോൾ അങ്കിൾ എന്നിവരുടെ വിയോഗം. നിങ്ങൾ എല്ലാവരും സ്വർഗത്തിൽ നിങ്ങളുടെ സൗഹൃദം പുനരുജ്ജീവിപ്പിക്കുമെന്ന് പ്രത്യാശിക്കുന്നു."

<img class="size-full wp-image-330852 aligncenter" src="https://cdn.boolokam.com/articles/2022/04/jju-1.jpg" alt="" width="760" height="443" />***

<strong>സംവിധായകൻ കമൽ </strong>

"എന്നെ സിനിമയിലേക്ക് നയിച്ച എന്റെ ഒരു ഗുരു കൂടിയാണ് ജോൺ പോൾ. കുറെ വർഷങ്ങൾക്ക് ശേഷം അദ്ദേഹത്തിന്റെ അവസാനത്തെ സിനിമ ‘പ്രണയ മീനുകളുടെ കടൽ’ എന്റെ സിനിമയായി എന്നുള്ളത് ഒരു യാദൃച്ഛികത കൂടിയായിരിക്കും. അദ്ദേഹം സിനിമയിൽ സജീവമല്ലാതെ ഇരുന്ന സമയത്ത് കുറെ വർഷങ്ങൾക്ക് ശേഷമാണു ഇതിന്റെ തിരക്കഥ എഴുതുന്നത്. അദ്ദേഹത്തിന് തിരിച്ച് സജീവമാകണമെന്ന് ആഗ്രഹമുണ്ടായിരുന്നു. തിരക്കഥകൾക്കപ്പുറത്ത് സാംസ്കാരിക കേരളത്തിൽ അദ്ദേഹത്തിന്റെ ഒരു സാന്നിധ്യം അറിയിച്ചിരുന്നു. അത് പല രീതിയിലുള്ള എഴുത്തു കാരണമാണ്.ചലച്ചിത്രത്തിന്റെ പിന്നാമ്പുറങ്ങൾ അദ്ദേഹമെഴുതുമ്പോൾ അതൊരിക്കലും ഒരു ഗോസിപ്പ് ആയിരുന്നില്ല, നിരൂപണമോ ഓർമ്മക്കുറിപ്പോ മാത്രമല്ല ചലച്ചിത്ര വിദ്യാർഥികൾക്ക് പഠിക്കാനുതകുന്ന തരത്തിലുള്ള അദ്ദേഹത്തിന്റെ സിനിമയെക്കുറിച്ചുള്ള പുസ്തകങ്ങളായിരുന്നു . സിനിമയെക്കുറിച്ച് ഇത്രയും അവഗാഹമുള്ള വ്യക്തിയായ അദ്ദേഹത്തിന്റെ പ്രസംഗങ്ങൾ വിദ്യാർഥികൾ കൗതുകത്തൂടെ കേട്ടിരിക്കുന്നത് കണ്ടിട്ടുണ്ട്. വ്യക്തിപരമായി എനിക്ക് ഏറ്റവും അടുപ്പമുള്ള ആളായിരുന്നു ജോൺ പോൾ.സിനിമയിൽ ഏതെങ്കിലും ഒരു കാര്യമുണ്ടായാൽ ഞാൻ ആദ്യം വിളിക്കുന്നത് അദ്ദേഹത്തെയാണ്. മാക്ട പോലെയുള്ള ചലച്ചിത്രമേഖലയിലെ ഒരു സംഘടനയുണ്ടാകുന്നത് അദേഹത്തിന്റെ നേതൃത്വത്തിലാണ്. അദ്ദേഹം മികച്ച ഒരു സംഘാടകൻ ആയിരുന്നു. അങ്ങനെ വിവിധ മേഖലയിൽ വ്യാപാരിച്ചിരുന്ന വ്യക്തിയായിരുന്നു അദ്ദേഹം. മലയാള സിനിമയുടെ ഒരു വടവൃക്ഷം എന്നാണ് ഞാൻ അദ്ദേഹത്തെ കാണാൻ ആഗ്രഹിക്കുന്നത്. കുറച്ചു ദിവസങ്ങളായി അദ്ദേഹം ആശുപത്രിയിൽ ആയിരുന്നു. പലതവണ ഞാൻ പോയി കണ്ടിരുന്നു. അദ്ദേഹത്തിന്റെ ഈ അപ്രതീക്ഷിത വേർപാട് ഞങ്ങളെയെല്ലാം വല്ലാതെ വേദനിപ്പിക്കുന്നു."

***

<strong>മഞ്ജു വാര്യർ</strong>

"യാത്ര..മിഴിനീര്‍പൂവുകള്‍..ഇനിയും കഥ തുടരും...വിടപറയും മുമ്പേ...ഞാന്‍ ഞാന്‍ മാത്രം.... ഓർമയ്ക്കായി...ഈ നിമിഷത്തിന് തലവാചകമായേക്കാവുന്ന എത്രയോ സിനിമകൾ!കുറച്ചുദിവസം മുമ്പ് ജോണ്‍പോള്‍ സാറിനെ ആശുപത്രിയില്‍ പോയി കണ്ടിരുന്നു. എന്നെ കാണണമെന്ന് അദ്ദേഹം ആഗ്രഹം പ്രകടിപ്പിച്ചതറിഞ്ഞായിരുന്നു അത്. ആരോഗ്യത്തോടെ തിരിച്ചുവരുമെന്നും ഒരുമിച്ച് ഒരു സിനിമ ചെയ്യണമെന്നുമാണ് അദ്ദേഹം പറഞ്ഞത്. അവശതകള്‍ക്കപ്പുറമുള്ള കരളുറപ്പുണ്ടായിരുന്നു ആ വാക്കുകള്‍ക്ക്. അത് സത്യമാകുമെന്നുതന്നെയാണ് അല്പം മുമ്പുവരെ ഞാനും വിശ്വസിച്ചിരുന്നത്. യാത്രാമൊഴി"

<img class="size-full wp-image-330853 aligncenter" src="https://cdn.boolokam.com/articles/2022/04/Manju-Warrier-Hot-Images.jpg" alt="" width="562" height="462" />**

<iframe style="border: none; overflow: hidden;" src="https://www.facebook.com/plugins/post.php?href=https%3A%2F%2Fwww.facebook.com%2FActorSureshGopi%2Fposts%2F538594660968889&amp;show_text=true&amp;width=500" width="500" height="376" frameborder="0" scrolling="no" allowfullscreen="allowfullscreen"></iframe>

***

&amp;nbsp;


![ജോണ് പോളിന്റെ വിയോഗം, ആരാധകരുടെയും സഹപ്രവർത്തകരുടെയും അനുശോചനപ്രവാഹം](https://cdn.boolokam.com/articles/2022/04/jj-jpg_710x400xt.webp)മലയാളം കണ്ട ഏറ്റവും പ്രശസ്തരായ തിരക്കഥാകൃത്തുക്കളിൽ ഒരാളും നിർമാതാവുമായ ജോൺ പോൾ (71) വിടവാങ്ങിയ വാർത്ത അത്യധികം ദുഃഖത്തോടെയാണ് കേരളം ശ്രവിച്ചത്. . കുറച്ചുകാലമായി അദ്ദേഹം ചികിത്സയിലായിരുന്നു. വർഷങ്ങളായി സിനിമയുടെ തിരക്കുകളിൽ നിന്ന് വിട്ടുനിന്ന ജോൺപോളിന്റെ അന്ത്യം ആശുപത്രിയിൽ വച്ചായിരുന്നു . ആരാധകരും സഹപ്രവർത്തകരും അദ്ദേഹത്തിന്റെ മരണത്തിൽ അനുശോചനങ്ങൾ അറിയിക്കുകയാണ്. അതിൽ പ്രസക്തമായവ **മമ്മൂട്ടി.** "കുറച്ചുനാൾ മുമ്പേ ഞാൻ അദ്ദേഹത്തെ നേരിട്ടുകണ്ട് സംസാരിച്ചിരുന്നു. തിരിച്ചുവരുമെന്നായിരുന്നു പ്രതീക്ഷിച്ചിരുന്നത് . മലയാള സിനിമാ സാഹിത്യത്തിന് വലിയ സംഭാവനകൾ നൽകിയ ആളാണ്. വിയോഗത്തിൽ വലിയ ദുഃഖമുണ്ട്" **![](https://cdn.boolokam.com/articles/2022/04/w33.webp)മോഹൻലാൽ** "പ്രിയപ്പെട്ട ജോൺപോളേട്ടൻ നമ്മളെ വിട്ടുപിരിഞ്ഞു. ഉൾക്കരുത്തുള്ള തിരക്കഥകളിലൂടെ മലയാളസിനിമയ്ക്ക് പുതിയ ഭാവുകത്വം പകർന്നുനൽകിയ അത്യപൂർവ പ്രതിഭാശാലിയായിരുന്ന അദ്ദേഹത്തിൻ്റെ നിരവധി കഥാപാത്രങ്ങൾക്ക് ജീവൻ നൽകാൻ സാധിച്ചത് മഹാഭാഗ്യമായി കരുതുന്നു. മനുഷ്യബന്ധങ്ങളെ ആഴത്തിൽ സ്പർശിക്കുന്ന എത്രയെത്ര കഥാപരിസരങ്ങളാണ് അദ്ദേഹം നമുക്ക് സമ്മാനിച്ചത്. സുന്ദരമായ പുഞ്ചിരിയിലൂടെ, അതിലും സുന്ദരമായ ഭാഷയിലൂടെ മലയാളികളുടെ ഹൃദയം കവർന്ന ആ വലിയ കഥാകാരന് കണ്ണീരിൽ കുതിർന്ന പ്രണാമം." **![](https://cdn.boolokam.com/articles/2022/04/t4t4ty.webp)ശ്രീകുമാരൻ തമ്പി** "മലയാളം കണ്ട ഏറ്റവും വലിയ തിരക്കഥാകൃത്തുക്കളിലൊരാളായിരുന്നു ജോൺ പോൾ. അദ്ദേഹത്തിന് സ്വന്തമായി ഒരു ശൈലിയുണ്ടായിരുന്നു. മോശമായ സിനിമയ്ക്ക് അദ്ദേഹം തിരക്കഥയെഴുതിയിട്ടില്ല. ജോൺ പോൾ തിരക്കഥയെഴുതുന്ന സിനിമകൾക്ക് നിശ്ചിത നിലവാരം ഉണ്ടാകുമെന്ന് പ്രേക്ഷകർക്ക് അറിയാമായിരുന്നു. ശാരീരികമായി ബുദ്ധിമുട്ടുന്ന കാലത്തുപോലും ജോൺ പോൾ പരിശ്രമശാലിയായിരുന്നു എന്നുള്ളത് മറ്റുള്ളവർ കണ്ടുപഠിക്കേണ്ട കാര്യമാണ്." **![](https://cdn.boolokam.com/articles/2022/04/Thampi380.jpg)ഇന്നസെന്റ്** നാല് പതിറ്റാണ്ടുകൾക്കു മുൻപേ തൃശൂരിൽ വച്ചാണ് ജോൺ പോളിനെ ഞാൻ ആദ്യമായി പരിചയപ്പെടുന്നത്. ഒരു സിനിമയുമായി ബന്ധപ്പെട്ടുള്ള ചർച്ചയ്ക്കു വേണ്ടിയായിരുന്നു ആ കൂടിക്കാഴ്ച. സംവിധായകൻ മോഹൻ പറഞ്ഞതനുസരിച്ച് ഞാൻ ആണ് ജോൺ പോളിനെ അന്ന് ബസ് സ്റ്റാൻഡിൽ ചെന്നു സ്വീകരിച്ചത്. ഞാനും എന്റെ സഹനിർമാതാവ് ഡേവിഡ് കാച്ചപ്പിള്ളിയും സംവിധായകൻ‍‍‍‍ മോഹനും ചേർന്നു ജോൺ പോളുമായി നടത്തിയ ചർച്ചകൾക്കു ശേഷം ‘വിടപറയും മുൻപേ’ എന്ന ചിത്രം പിറന്നു. ആ സിനിമ നൂറ് ദിവസം പ്രദർശനം നടത്തുകയും ചെയ്തു. നിർമാതാവായി നിന്ന കാലത്തും അഭിനയമോഹമായിരുന്നു എന്റെ മനസ്സിൽ. ‘കാതോടു കാതോരം’ എന്ന ചിത്രത്തിൽ ഞാൻ കപ്യാരുടെ വേഷം അവതരിപ്പിച്ചത് ജോൺ പോളിന്റെ നിർദേശപ്രകാരമായിരുന്നു. ആ കഥാപാത്രത്തെ എല്ലാവർക്കും ഇഷ്ടമാവുകയും ചെയ്തു. അതുപോലെ ജോൺ പോളിന്റെ രചനയിൽ ഭരതൻ സംവിധാനം ചെയ്ത ‘കേളി’യിലും എനിക്ക് അവസരം ലഭിച്ചു.സിനിമയ്ക്കു പുറത്തും ഞങ്ങൾ തമ്മിൽ വലിയ ആത്മബന്ധമാണ് ഉണ്ടായിരുന്നത്. ജോൺ പോൾ എന്റെ വീട്ടിൽ വരാറുണ്ടായിരുന്നു. ഞങ്ങൾ തമ്മിൽ വലിയ സൗഹൃദം എന്നും സൂക്ഷിച്ചുപോന്നു. കുടുബവുമായും നല്ല സൗഹൃദം നിലനിന്നിരുന്നു. എന്റെ ശീലങ്ങളിൽ നല്ലതിനെ നല്ലതായും മോശമായവയെ അത്തരത്തിലും അദ്ദേഹം വിലയിരുത്തുകയും പലതും പറഞ്ഞു മനസ്സിലാക്കി തരികയും ചെയ്തിരുന്നു.ജോൺ പോളിന്റെ മരണവാർത്ത ഞാൻ കേൾക്കേണ്ടി വരുമെന്ന് ഒരിക്കലും പ്രതീക്ഷിച്ചില്ല. കാരണം, അതിനേക്കാൾ എത്രയോ വർഷങ്ങൾക്കു മുൻേപ പോകേണ്ടിയിരുന്നതാണ് ഞാൻ. വിധി എന്നു മാത്രമേ ഇപ്പോൾ പറയാനുള്ളു. ദൈവം തീരുമാനിച്ചതുപോലെ എല്ലാം നടക്കുന്നു. എനിക്കു നഷ്ടപ്പെട്ടത് എന്റെ വലിയ സുഹൃത്തിനെയാണ്. സിനിമാലോകത്തിനു നഷ്ടമായത് മികച്ച ഒരു തിരക്കഥാകൃത്തിനെയും. **![](https://cdn.boolokam.com/articles/2022/04/hhhrrrr-1.jpg)Tinu Jacob** മലയാളസിനിമയിൽ അനേകം കലാകാരന്മാരെയും പ്രതിഭാശാലികളെയും നാം കണ്ടറിഞ്ഞിട്ടുണ്ട്. അവരുടേതായ പ്രവർത്തിമണ്ഡലങ്ങളിലും, കലാപരമായ വഴികളിലും അവരെന്നും വ്യത്യസ്തരായ മുകിളങ്ങളുമാണ്.എന്നാൽ അവരുടെ ഇടയിലും ചില അപൂർവ്വ മനുഷ്യരെ കാലത്തിന്റെ നിയോഗം പോലെ ഈശ്വരൻ സൃഷ്ടിക്കും.അങ്ങനെ കഴിഞ്ഞുപോയ നിറമുള്ള നാൾവഴികളിലെ നനവുള്ള ഓർമ്മചശകങ്ങളെ തെല്ലും കലർപ്പില്ലാതെ തലമുറകളിലേക്കും, അറിയാൻ വെമ്പുന്ന അതിരുകളില്ലാത്ത മനസ്സുകളിലേക്കും നുകർന്നു നൽകുവാൻ വന്ന കഥപറച്ചിലുകാരൻ, കാലം നിയോഗംപോലെ കരുതിവെച്ച അവശേഷകൻ..അതായിരുന്നു ജോൺ പോൾ സർ. ഒരു കൊച്ചു ജീവിതത്തിൽ ഒട്ടനവധി കലാകാരന്മാർക്കൊപ്പം സഞ്ചരിച്ച്, എഴുത്തിലൂടെയും, വായനയിലൂടെയും, അനുഭവഭേദ്യമായ വിവരണങ്ങളിലൂടെയും മനസ്സിനെ സമർപ്പിച്ച മഹാപ്രതിഭ. ഈ വിയോഗം പ്രതീക്ഷിതമായിരുന്നു, എങ്കിലും അതിലും എത്രയോ അപ്പുറമാണ് സർ ബാക്കി വെച്ചിട്ട് പോകുന്ന ഒരിക്കലും മരിക്കാത്ത ഓർമ്മ ചിത്രങ്ങൾ.ഒരിക്കൽപോലും കണ്ടിട്ടില്ലെങ്കിലും ജോൺപോൾ എന്ന മനുഷ്യനെ ഒരുപാടൊരുപാട് വായിക്കുവാൻ വായിക്കപ്പെടുവാൻ മനസ്സിനെ അനായാസം തുറന്നു കൊടുത്തിട്ടുണ്ട്. അതിനിയും തുടരും...???? വാക്കുകളുടെ ചടുലത കൊണ്ട് അന്തർലീനമായിരിക്കുന്ന പൊരുളിനെ സാരാംശത്തെ ഇഴകീറി പകുത്തു തരുന്ന സാറിനെക്കുറിച്ച് കുറിക്കുവാൻ എത്ര വാക്ക് മതിയാവും, അറിയില്ല. ഉറ്റ ചങ്ങാതിമാരായ ജോണിന്റെയും, പത്മരാജൻന്റെയും, ഭരതന്റെയും, ബാലു മഹേന്ദ്രയുടെയും, ഗോപിയാശാന്റെയും എല്ലാം അരികിലേക്ക് സാറും മടങ്ങുന്നു. ചാമരം വീശുന്ന ഓർമ്മ പീലികൾക്ക് മുമ്പിൽ ഹൃദയകൈകൾ നീട്ടി പ്രണമിക്കുന്നു.....????വിട. **** **sangeetha jaya** 1980-90 കളിലാണ് ജോൺ പോൾ കൂടുതൽ സിനിമകളിൽ തിരക്കഥ എഴുതിയിട്ടുള്ളത്. 70 -കളിൽ ജനിച്ച എന്നെപ്പോലൊരാൾക്ക് എന്നും ഓർമ്മയിൽ തങ്ങി നിൽക്കുന്ന ഗൃഹാതുരതയാണ് ജോൺ പോൾ ചിത്രങ്ങൾ. ഇന്ന് തൻ്റെ എഴുപത്തിരണ്ടാം വയസ്സിൽ നമ്മെ വിട്ടുപോയ, മലയാള ചലച്ചിത്ര രംഗത്തെ ഏറ്റവും പ്രമുഖനായ തിരക്കഥാകൃത്തും നിർമ്മാതാവുമായ ശ്രീ. ജോൺ പോളിന് ആദരാഞ്ജലികൾ???? ചാമരം, മർമ്മരം, തേനും വയമ്പും, പാളങ്ങൾ, കാതോടു കാതോരം, കാറ്റത്തെ കിളിക്കൂട്, യാത്ര, മാളൂട്ടി, അതിരാത്രം, ഓർമയ്ക്കായ്, ഇത്തിരിപ്പൂവേ ചുവന്ന പൂവേ, ആലോലം, ഇണ, അവിടത്തെപ്പോലെ ഇവിടെയും, ഈ തണലിൽ ഇത്തിരിനേരം, ഈറൻ സന്ധ്യ, ഉണ്ണികളെ ഒരു കഥ പറയാം, ഒരു മിന്നാമിനുങ്ങിന്റെ നുറുങ്ങുവെട്ടം, ഉത്സവപ്പിറ്റേന്ന്, പുറപ്പാട്, കേളി, ചമയം, ഒരു യാത്രാമൊഴി, അടുത്തടുത്ത്, രേവതിക്കൊരു പാവക്കുട്ടി, നീലക്കുറിഞ്ഞി പൂത്തപ്പോൾ തുടങ്ങി എത്രയെത്ര ചിത്രങ്ങൾ ! കമൽ സംവിധാനം ചെയ്ത പ്രണയമീനുകളുടെ കടൽ എന്ന ചിത്രത്തിന്റെ തിരക്കഥയാണ് ഒടുവിൽ എഴുതിയത്. മലയാളത്തിലെ പ്രഗൽഭരായ നിരവധി സംവിധായകരോടൊപ്പം പ്രവർത്തിച്ച ഇദ്ദേഹം നിരവധി പുരസ്കാരങ്ങൾ നേടിയിട്ടുണ്ടെങ്കിലും എം.ടി വാസുദേവൻനായർ സംവിധാനം ചെയ്ത സംസ്ഥാന, ദേശിയ, രാജ്യാന്തര പുരസ്‌കാരങ്ങൾ നേടിയ 'ഒരു ചെറുപുഞ്ചിരി' എന്ന ചിത്രം എൻ്റെ മനസ്സിൽ എന്നും തിളങ്ങി നിൽക്കും. രണ്ടു മാസത്തോളമായി ക്രിട്ടിക്കൽ കെയറിലായിരുന്ന ഇദ്ദേഹം വേദനകളിൽ നിന്നും രക്ഷപ്പെട്ടു എന്ന് സമാശ്വസിക്കാം. അദ്ദേഹത്തിൻ്റെ ചിത്രങ്ങൾ കണ്ടു വളർന്ന ഒരാളെന്ന നിലയ്ക്ക് അത്യന്തം വേദനാജനകമാണ് ഈ വിടവാങ്ങൽ. വിട, സ്നേഹത്തോടെ, ആദരവോടെ ???? Tearful adieu to the renowned scriptwriter Sri. John Paul, who passed away today, after two months of painful hospitalisation. He has written over 100 screenplays, and scripts and also produced some movies. He had been a great influential figure in Malayalam cinema and was instrumental in streamlining parallel and commercial movies together. Tributes ???? *sangeetha jaya* 23-04-2022 **** **Saradakutty Bharathikutty** "പ്രിയ ജോൺപോൾ,താങ്കളുടെ ഒരൊറ്റ സിനിമ പോലും ഞാൻ തീയേറ്ററിൽ പോയി കാണാതിരുന്നിട്ടില്ല. എല്ലാം പ്രദർശനത്തിന്റെ ആദ്യ ദിവസങ്ങളിൽ തന്നെ. ചില ചിത്രങ്ങൾ മൂന്നും നാലും തവണ കണ്ടു. എൺപതുകളിലെ എന്റെ യൗവ്വനത്തിന്റെ ബാധയായിരുന്നവരിൽ ഒരാൾ നിങ്ങളായിരുന്നു. നിങ്ങളും ഇന്ന് വിട പറഞ്ഞു പോയിരിക്കുന്നു. നിങ്ങളുടെ തിരക്കഥകൾ കയ്യിലുണ്ട് . അവിയിലെ സംഭാഷണങ്ങൾ മായാതെ മനസ്സിലുണ്ട്. ചാമരം, മർമ്മരം, വിട പറയും മുമ്പേ, ഓർമ്മക്കായി ... എനിക്കെല്ലാം കാണാതെ പറയാനും അറിയാം.ഒരു മികച്ച സിനിമാ പ്രവർത്തകനോടും അദ്ദേഹത്തിന്റെ കാലങ്ങളോടും എന്റെ സൗന്ദര്യപരമായ ആർത്തികൾ ശരിക്കും നീതി പുലർത്തിയിട്ടുണ്ടെന്ന ആശ്വാസം മാത്രം❤️ എന്റെ യൗവനത്തെ സമൃദ്ധമാക്കി നിർത്തിയതിന് നന്ദി." **** **അസാമാന്യ പ്രതിഭയായ മനുഷ്യൻ എന്ന് കുഞ്ചാക്കോ ബോബൻ , ചാക്കോച്ചന്റെ വാക്കുകൾ** "മനസ്സിനെ സ്പർശിക്കുന്ന ഒട്ടനവധി സിനിമകൾക്ക് ജന്മം നൽകിയ, കണ്ടുമുട്ടിയ എല്ലാവരുടെയും ഹൃദയത്തിൽ തങ്ങിനിൽക്കുന്ന, ഭാഷയിലും സാഹിത്യത്തിലും സമാനതകളില്ലാത്ത ആധിപത്യം പുലർത്തിയ, ഞങ്ങളെല്ലാവരും അങ്കിൾ എന്ന് സ്നേഹത്തോടെ വിളിച്ചിരുന്ന മനുഷ്യനായിരുന്നു അദ്ദേഹം. ഉദയ കുടുംബത്തോട്, പ്രത്യേകിച്ച് എന്റെ അപ്പനോട് അദ്ദേഹത്തിനുള്ള ഊഷ്മളതയും സ്നേഹവും ഞാൻ അനുഭവിച്ചറിഞ്ഞ നിരവധി സന്ദർഭങ്ങളുണ്ട്. ശരീരത്തെക്കാൾ വലിയ മനസ്സുള്ള അദ്ദേഹത്തിന്റെ ഹൃദയവിശാലത അനുഭവിച്ച ഒരുപാടുപേരുണ്ട്. അദ്ദേഹം നമ്മുടെ ഇടയിൽ ഇല്ലായിരുന്നെങ്കിലും ദൂരത്തു നിന്നും ആ സ്നേഹം അനുഭവിച്ചറിയാമായിരുന്നു.ജോൺ പോൾ അങ്കിൾ, അങ്ങയുടെ ശബ്ദവും വാക്കുകളും ഞാൻ ഒരുപാട് മിസ്സ് ചെയ്യും. പക്ഷേ സിനിമാമേഖലയ്ക്ക് വേണ്ടിയും സാഹിത്യത്തിന് വേണ്ടിയും ബാക്കിവച്ചിട്ടുപോയ സൃഷ്ടികളിലൂടെ അങ്ങ് നിരന്തരം ഞങ്ങളോട് സംവദിച്ചുകൊണ്ടേയിരിക്കും. അടുത്ത കാലത്തായി മലയാള സിനിമാ മേഖലയ്‌ക്ക് മാത്രമല്ല വ്യക്തിപരമായി എനിക്കും എന്റെ കുടുംബത്തിനും സംഭവിച്ച വലിയ നഷ്ടങ്ങൾ തന്നെയാണ് നെടുമുടി വേണുച്ചേട്ടൻ, ലളിതച്ചേച്ചി, ഇപ്പോൾ ജോൺ പോൾ അങ്കിൾ എന്നിവരുടെ വിയോഗം. നിങ്ങൾ എല്ലാവരും സ്വർഗത്തിൽ നിങ്ങളുടെ സൗഹൃദം പുനരുജ്ജീവിപ്പിക്കുമെന്ന് പ്രത്യാശിക്കുന്നു." ![](https://cdn.boolokam.com/articles/2022/04/jju-1.jpg)*** **സംവിധായകൻ കമൽ** "എന്നെ സിനിമയിലേക്ക് നയിച്ച എന്റെ ഒരു ഗുരു കൂടിയാണ് ജോൺ പോൾ. കുറെ വർഷങ്ങൾക്ക് ശേഷം അദ്ദേഹത്തിന്റെ അവസാനത്തെ സിനിമ ‘പ്രണയ മീനുകളുടെ കടൽ’ എന്റെ സിനിമയായി എന്നുള്ളത് ഒരു യാദൃച്ഛികത കൂടിയായിരിക്കും. അദ്ദേഹം സിനിമയിൽ സജീവമല്ലാതെ ഇരുന്ന സമയത്ത് കുറെ വർഷങ്ങൾക്ക് ശേഷമാണു ഇതിന്റെ തിരക്കഥ എഴുതുന്നത്. അദ്ദേഹത്തിന് തിരിച്ച് സജീവമാകണമെന്ന് ആഗ്രഹമുണ്ടായിരുന്നു. തിരക്കഥകൾക്കപ്പുറത്ത് സാംസ്കാരിക കേരളത്തിൽ അദ്ദേഹത്തിന്റെ ഒരു സാന്നിധ്യം അറിയിച്ചിരുന്നു. അത് പല രീതിയിലുള്ള എഴുത്തു കാരണമാണ്.ചലച്ചിത്രത്തിന്റെ പിന്നാമ്പുറങ്ങൾ അദ്ദേഹമെഴുതുമ്പോൾ അതൊരിക്കലും ഒരു ഗോസിപ്പ് ആയിരുന്നില്ല, നിരൂപണമോ ഓർമ്മക്കുറിപ്പോ മാത്രമല്ല ചലച്ചിത്ര വിദ്യാർഥികൾക്ക് പഠിക്കാനുതകുന്ന തരത്തിലുള്ള അദ്ദേഹത്തിന്റെ സിനിമയെക്കുറിച്ചുള്ള പുസ്തകങ്ങളായിരുന്നു . സിനിമയെക്കുറിച്ച് ഇത്രയും അവഗാഹമുള്ള വ്യക്തിയായ അദ്ദേഹത്തിന്റെ പ്രസംഗങ്ങൾ വിദ്യാർഥികൾ കൗതുകത്തൂടെ കേട്ടിരിക്കുന്നത് കണ്ടിട്ടുണ്ട്. വ്യക്തിപരമായി എനിക്ക് ഏറ്റവും അടുപ്പമുള്ള ആളായിരുന്നു ജോൺ പോൾ.സിനിമയിൽ ഏതെങ്കിലും ഒരു കാര്യമുണ്ടായാൽ ഞാൻ ആദ്യം വിളിക്കുന്നത് അദ്ദേഹത്തെയാണ്. മാക്ട പോലെയുള്ള ചലച്ചിത്രമേഖലയിലെ ഒരു സംഘടനയുണ്ടാകുന്നത് അദേഹത്തിന്റെ നേതൃത്വത്തിലാണ്. അദ്ദേഹം മികച്ച ഒരു സംഘാടകൻ ആയിരുന്നു. അങ്ങനെ വിവിധ മേഖലയിൽ വ്യാപാരിച്ചിരുന്ന വ്യക്തിയായിരുന്നു അദ്ദേഹം. മലയാള സിനിമയുടെ ഒരു വടവൃക്ഷം എന്നാണ് ഞാൻ അദ്ദേഹത്തെ കാണാൻ ആഗ്രഹിക്കുന്നത്. കുറച്ചു ദിവസങ്ങളായി അദ്ദേഹം ആശുപത്രിയിൽ ആയിരുന്നു. പലതവണ ഞാൻ പോയി കണ്ടിരുന്നു. അദ്ദേഹത്തിന്റെ ഈ അപ്രതീക്ഷിത വേർപാട് ഞങ്ങളെയെല്ലാം വല്ലാതെ വേദനിപ്പിക്കുന്നു." *** **മഞ്ജു വാര്യർ** "യാത്ര..മിഴിനീര്‍പൂവുകള്‍..ഇനിയും കഥ തുടരും...വിടപറയും മുമ്പേ...ഞാന്‍ ഞാന്‍ മാത്രം.... ഓർമയ്ക്കായി...ഈ നിമിഷത്തിന് തലവാചകമായേക്കാവുന്ന എത്രയോ സിനിമകൾ!കുറച്ചുദിവസം മുമ്പ് ജോണ്‍പോള്‍ സാറിനെ ആശുപത്രിയില്‍ പോയി കണ്ടിരുന്നു. എന്നെ കാണണമെന്ന് അദ്ദേഹം ആഗ്രഹം പ്രകടിപ്പിച്ചതറിഞ്ഞായിരുന്നു അത്. ആരോഗ്യത്തോടെ തിരിച്ചുവരുമെന്നും ഒരുമിച്ച് ഒരു സിനിമ ചെയ്യണമെന്നുമാണ് അദ്ദേഹം പറഞ്ഞത്. അവശതകള്‍ക്കപ്പുറമുള്ള കരളുറപ്പുണ്ടായിരുന്നു ആ വാക്കുകള്‍ക്ക്. അത് സത്യമാകുമെന്നുതന്നെയാണ് അല്പം മുമ്പുവരെ ഞാനും വിശ്വസിച്ചിരുന്നത്. യാത്രാമൊഴി" ![](https://cdn.boolokam.com/articles/2022/04/Manju-Warrier-Hot-Images.jpg)**  *** &nbsp;
