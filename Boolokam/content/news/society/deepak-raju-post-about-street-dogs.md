---
title: "ജനീവയിൽ അക്വേറിയം മേടിച്ച ആൾക്ക് അതിൽ മീനിടാൻ നേരിടേണ്ടിവന്ന നിയമപ്രശ്നങ്ങൾ, കുറിപ്പ്"
date: 2022-08-26T15:55:40
draft: false
categories: ["Society"]
tags: ['Deepak Raju', 'kerala', 'street dogs']
author: "Beaumaris"
---

<strong>Deepak Raju</strong>

ജനീവയിൽ ഒരു സുഹൃത്തിന് ഒരാഗ്രഹം. വീട്ടിൽ ഒരു അക്വേറിയം വാങ്ങി അതിൽ മീൻ വളർത്തണം. പുള്ളി പെറ്റ് ഷോപ്പിലേക്ക് വച്ച് പിടിച്ചു.പെറ്റ് ഷോപ്പിൽ ചെന്ന അദ്ദേഹത്തിന് ഒരു അക്വേറിയം വാങ്ങാൻ ബുദ്ധിമുട്ടുണ്ടായില്ല. ലോകത്തെവിടെയും എന്ന പോലെ കാശ് കൊടുത്താൽ അക്വേറിയം വാങ്ങാം. അക്വേറിയത്തിൽ ഇടാൻ മീനിനെ വാങ്ങാൻ ശ്രമിച്ചപ്പോഴാണ് കഥ മാറിയത്.

<img class="wp-image-348518 aligncenter" src="https://cdn.boolokam.com/articles/2022/08/ffwffff-1.jpg" alt="" width="598" height="598" />മീനിനെ ഉടൻ വാങ്ങാൻ കഴിയില്ല. അക്വേറിയം വീട്ടിൽ കൊണ്ടുപോയി അതിൽ വെള്ളം നിറച്ച് വയ്ക്കണം. എന്നിട്ട് ഒന്നോ രണ്ടോ ആഴ്ച കഴിഞ്ഞ് അക്വേറിയത്തിലെ വെള്ളത്തിന്റെ സാംപിളുമായി കടയിൽ തിരിച്ച് ചെല്ലണം. ആ വെള്ളം ടെസ്റ്റ് ചെയ്ത് അതിൽ മീനിന് ആരോഗ്യത്തോടെ ജീവിക്കാം എന്നുറപ്പാക്കിയിട്ടേ മീനിനെ നൽകൂ.ഇത് മീനിന്റെ കാര്യത്തിൽ മാത്രമുള്ളതല്ല. ഏത് തരം ജീവിയേയും വളർത്തുന്നവർക്ക് ഇവിടെ ചില ഉത്തരവാദിത്തങ്ങൾ ഉണ്ട്. ഗിനിപ്പന്നിയും മുയലും പോലുള്ള ജീവികളെ ഒറ്റ ഒരെണ്ണമായി വളർത്തുന്നതിന് നിരോധനമുണ്ട്; അവയ്ക്ക് കൂട്ട് വേണം.

<img class="wp-image-348519 aligncenter" src="https://cdn.boolokam.com/articles/2022/08/wfgggg.jpg" alt="" width="874" height="492" />വീടിന് തൊട്ടടുത്ത് ഒരു ഡോഗ് പാർക്ക് ഉണ്ട്. ഞങ്ങളുടെ വീട്ടിൽ നിന്നിറങ്ങിയാൽ ഒരു മുന്തിരിത്തോട്ടമാണ്. അതിനപ്പുറം ലേക്കും മലകളും കാണാം. ആ കാഴ്ച ആസ്വദിച്ച് നടക്കാൻ ഞങ്ങൾ മിക്ക ദിവസങ്ങളിലും മുന്തിരിത്തോട്ടത്തിനടുത്തുള്ള വഴിയിലേക്കിറങ്ങും. അതേ വഴിയിലാണ് ആളുകൾ പട്ടികളുമായി ഡോഗ് പാർക്കിലേക്ക് പോകുന്നത്.

നാട്ടിൽ പട്ടിയെ കണ്ടാൽ ഓടുന്ന എനിക്ക് ഇവിടെ പട്ടികളോട് വലിയ പേടിയില്ല. ഡോഗ് പാർക്കിലേക്ക് പോകുന്ന പട്ടികളെ കണ്ടാൽ വഴി മാറാറില്ല. കൂട്ടുകാരുടെയൊക്കെ പട്ടികളെ ഓമനിക്കാൻ മടിയുമില്ല. ഇവിടെ പട്ടിയെ വഴിയിലിറക്കിയാൽ അതിന് ലീഷ് കെട്ടണം. ഡോഗ് പാർക്ക് പോലുള്ള നിശ്ചിത സ്ഥലങ്ങളിൽ എത്തിയാലേ ലീഷ് അഴിച്ച് പട്ടിയെ സ്വതന്ത്രരാക്കി വിടാൻ പാടുള്ളൂ. പട്ടി കാഷ്ഠിച്ചാൽ അത് ഉടമസ്ഥൻ പെറുക്കി വേസ്റ്റ് ബാസ്കറ്റിൽ നിക്ഷേപിക്കണം.

ഇവിടെ തെരുവ് പട്ടി എന്നൊരു സംഗതി ഇല്ല. കാരണം, ഓരോ പട്ടിക്കും രേഖയുണ്ട്. ഓരോ പട്ടിയെയും ട്രാക്ക് ചെയ്യാനുള്ള സംവിധാനമുണ്ട്. സ്വന്തം പേരിൽ വാങ്ങിയ പട്ടിയെ തെരുവിലേക്കിറക്കി വിട്ടാൽ നടപടി പുറകേ വരും.

***********
ഇന്ന് പട്ടി ദിനമാണെന്ന് കണ്ടു. തെരുവ് പട്ടികളെക്കുറിച്ച് ചർച്ചകൾ ഈയിടെയായി ഫീഡിൽ നിറയുന്നുണ്ട്. പട്ടി ഒരു വന്യജീവിയോ വംശനാശ ഭീഷണി നേരിടുന്ന ജീവിയോ ഒന്നുമല്ല. മനുഷ്യന്റെ ആവശ്യത്തിനായി മനുഷ്യൻ ബ്രീഡ് ചെയ്ത് ഉണ്ടാക്കിയ, മനുഷ്യന്റെ ആവശ്യത്തിനായി മാത്രം മനുഷ്യന്റെ ആവാസ വ്യവസ്ഥ പങ്കിടാൻ മനുഷ്യൻ അനുവദിക്കുന്ന ഒരു ജീവിയാണ്. അങ്ങനെ മനുഷ്യന്റെ ആവശ്യങ്ങൾക്ക് നിയന്ത്രിതമായ രീതിയിൽ ഉപയോഗിക്കുമ്പോൾ ഒഴികെ, നാട്ടിലുള്ള പട്ടി എന്ന് പറയുന്നത് നാട്ടിലുള്ള എലി, നാട്ടിലുള്ള പാമ്പ്, നാട്ടിലുള്ള കൊതുക് ഒക്കെ പോലെ മറ്റൊരു ശല്യകരമായ ജീവിയാണ്.തെരുവ് പട്ടി എന്ന സംഗതി ഒരു പരിഷ്കൃത സമൂഹത്തിന് ചേർന്നതേ അല്ല.

<img class="size-full wp-image-348520 aligncenter" src="https://cdn.boolokam.com/articles/2022/08/dqd1eee.jpeg" alt="" width="800" height="448" />തെരുവ് പട്ടി ഉണ്ടാകാനുള്ള സാഹചര്യം തടയണം. വളർത്തുന്ന പട്ടികളെ ട്രാക്ക് ചെയാവുന്ന സിസ്റ്റം ഉണ്ടാക്കി അവയെ തെരുവിൽ ഉപേക്ഷിക്കുന്നവർക്കെതിരെ കർശന നടപടിയെടുക്കണം.ഇപ്പോഴുള്ള തെരുവ് പട്ടികളെ ഷെൽട്ടറിലാക്കുകയോ അഡോപ്റ്റ് ചെയ്യുകയോ ചെയ്യാൻ ശ്രമിക്കണം. ഒരു കട്ട് ഓഫ് ഡേറ്റ് വച്ച് വലിയൊരു ക്യാംപെയ്ൻ നടത്തി തെരുവുപട്ടി പ്രേമികൾക്ക് അവയെ അഡോപ്റ്റ് ചെയ്യാൻ (വല്ലപ്പോഴും വന്ന് തീറ്റ കൊടുത്ത് നല്ലപിള്ള ചമഞ്ഞിട്ട് ബാക്കി ഉത്തരവാദിത്തവും അസൗകര്യവും സമൂഹത്തെ ഏൽപിക്കുന്ന പണിയല്ല) അവസരമുണ്ടാക്കണം.

എന്നിട്ടും തെരുവിൽ അവശേഷിക്കുന്ന പട്ടികളെ കൊന്നുകളയുക തന്നെ വേണം.പേടിച്ചാലേ പട്ടി പുറകെ വരൂ തുടങ്ങിയ സ്യൂഡോ സയൻസുമായി ഈ വഴി വരേണ്ട. പട്ടിയെ പേടിയുള്ളവരും, പട്ടിയെ ഇഷ്ടമില്ലാത്തവരും ഒക്കെ മനുഷ്യരാണ്; പട്ടിയുടെ സൗകര്യം നോക്കി ജീവിക്കാനുള്ള ബാധ്യതയൊന്നും അവർക്കില്ല. അവർക്കും വഴി നടക്കണം. അവരുൾപ്പടെ മനുഷ്യരുടെ അവകാശത്തിന് താഴെയേ വരൂ പട്ടിയുടെ അവകാശങ്ങൾ.


![ജനീവയിൽ അക്വേറിയം മേടിച്ച ആൾക്ക് അതിൽ മീനിടാൻ നേരിടേണ്ടിവന്ന നിയമപ്രശ്നങ്ങൾ, കുറിപ്പ്](https://cdn.boolokam.com/articles/2022/08/ffwffff-1.jpg)**Deepak Raju** ജനീവയിൽ ഒരു സുഹൃത്തിന് ഒരാഗ്രഹം. വീട്ടിൽ ഒരു അക്വേറിയം വാങ്ങി അതിൽ മീൻ വളർത്തണം. പുള്ളി പെറ്റ് ഷോപ്പിലേക്ക് വച്ച് പിടിച്ചു.പെറ്റ് ഷോപ്പിൽ ചെന്ന അദ്ദേഹത്തിന് ഒരു അക്വേറിയം വാങ്ങാൻ ബുദ്ധിമുട്ടുണ്ടായില്ല. ലോകത്തെവിടെയും എന്ന പോലെ കാശ് കൊടുത്താൽ അക്വേറിയം വാങ്ങാം. അക്വേറിയത്തിൽ ഇടാൻ മീനിനെ വാങ്ങാൻ ശ്രമിച്ചപ്പോഴാണ് കഥ മാറിയത്. മീനിനെ ഉടൻ വാങ്ങാൻ കഴിയില്ല. അക്വേറിയം വീട്ടിൽ കൊണ്ടുപോയി അതിൽ വെള്ളം നിറച്ച് വയ്ക്കണം. എന്നിട്ട് ഒന്നോ രണ്ടോ ആഴ്ച കഴിഞ്ഞ് അക്വേറിയത്തിലെ വെള്ളത്തിന്റെ സാംപിളുമായി കടയിൽ തിരിച്ച് ചെല്ലണം. ആ വെള്ളം ടെസ്റ്റ് ചെയ്ത് അതിൽ മീനിന് ആരോഗ്യത്തോടെ ജീവിക്കാം എന്നുറപ്പാക്കിയിട്ടേ മീനിനെ നൽകൂ.ഇത് മീനിന്റെ കാര്യത്തിൽ മാത്രമുള്ളതല്ല. ഏത് തരം ജീവിയേയും വളർത്തുന്നവർക്ക് ഇവിടെ ചില ഉത്തരവാദിത്തങ്ങൾ ഉണ്ട്. ഗിനിപ്പന്നിയും മുയലും പോലുള്ള ജീവികളെ ഒറ്റ ഒരെണ്ണമായി വളർത്തുന്നതിന് നിരോധനമുണ്ട്; അവയ്ക്ക് കൂട്ട് വേണം. ![](https://cdn.boolokam.com/articles/2022/08/wfgggg.jpg)വീടിന് തൊട്ടടുത്ത് ഒരു ഡോഗ് പാർക്ക് ഉണ്ട്. ഞങ്ങളുടെ വീട്ടിൽ നിന്നിറങ്ങിയാൽ ഒരു മുന്തിരിത്തോട്ടമാണ്. അതിനപ്പുറം ലേക്കും മലകളും കാണാം. ആ കാഴ്ച ആസ്വദിച്ച് നടക്കാൻ ഞങ്ങൾ മിക്ക ദിവസങ്ങളിലും മുന്തിരിത്തോട്ടത്തിനടുത്തുള്ള വഴിയിലേക്കിറങ്ങും. അതേ വഴിയിലാണ് ആളുകൾ പട്ടികളുമായി ഡോഗ് പാർക്കിലേക്ക് പോകുന്നത്. നാട്ടിൽ പട്ടിയെ കണ്ടാൽ ഓടുന്ന എനിക്ക് ഇവിടെ പട്ടികളോട് വലിയ പേടിയില്ല. ഡോഗ് പാർക്കിലേക്ക് പോകുന്ന പട്ടികളെ കണ്ടാൽ വഴി മാറാറില്ല. കൂട്ടുകാരുടെയൊക്കെ പട്ടികളെ ഓമനിക്കാൻ മടിയുമില്ല. ഇവിടെ പട്ടിയെ വഴിയിലിറക്കിയാൽ അതിന് ലീഷ് കെട്ടണം. ഡോഗ് പാർക്ക് പോലുള്ള നിശ്ചിത സ്ഥലങ്ങളിൽ എത്തിയാലേ ലീഷ് അഴിച്ച് പട്ടിയെ സ്വതന്ത്രരാക്കി വിടാൻ പാടുള്ളൂ. പട്ടി കാഷ്ഠിച്ചാൽ അത് ഉടമസ്ഥൻ പെറുക്കി വേസ്റ്റ് ബാസ്കറ്റിൽ നിക്ഷേപിക്കണം. ഇവിടെ തെരുവ് പട്ടി എന്നൊരു സംഗതി ഇല്ല. കാരണം, ഓരോ പട്ടിക്കും രേഖയുണ്ട്. ഓരോ പട്ടിയെയും ട്രാക്ക് ചെയ്യാനുള്ള സംവിധാനമുണ്ട്. സ്വന്തം പേരിൽ വാങ്ങിയ പട്ടിയെ തെരുവിലേക്കിറക്കി വിട്ടാൽ നടപടി പുറകേ വരും. *********** ഇന്ന് പട്ടി ദിനമാണെന്ന് കണ്ടു. തെരുവ് പട്ടികളെക്കുറിച്ച് ചർച്ചകൾ ഈയിടെയായി ഫീഡിൽ നിറയുന്നുണ്ട്. പട്ടി ഒരു വന്യജീവിയോ വംശനാശ ഭീഷണി നേരിടുന്ന ജീവിയോ ഒന്നുമല്ല. മനുഷ്യന്റെ ആവശ്യത്തിനായി മനുഷ്യൻ ബ്രീഡ് ചെയ്ത് ഉണ്ടാക്കിയ, മനുഷ്യന്റെ ആവശ്യത്തിനായി മാത്രം മനുഷ്യന്റെ ആവാസ വ്യവസ്ഥ പങ്കിടാൻ മനുഷ്യൻ അനുവദിക്കുന്ന ഒരു ജീവിയാണ്. അങ്ങനെ മനുഷ്യന്റെ ആവശ്യങ്ങൾക്ക് നിയന്ത്രിതമായ രീതിയിൽ ഉപയോഗിക്കുമ്പോൾ ഒഴികെ, നാട്ടിലുള്ള പട്ടി എന്ന് പറയുന്നത് നാട്ടിലുള്ള എലി, നാട്ടിലുള്ള പാമ്പ്, നാട്ടിലുള്ള കൊതുക് ഒക്കെ പോലെ മറ്റൊരു ശല്യകരമായ ജീവിയാണ്.തെരുവ് പട്ടി എന്ന സംഗതി ഒരു പരിഷ്കൃത സമൂഹത്തിന് ചേർന്നതേ അല്ല. ![](https://cdn.boolokam.com/articles/2022/08/dqd1eee.jpeg)തെരുവ് പട്ടി ഉണ്ടാകാനുള്ള സാഹചര്യം തടയണം. വളർത്തുന്ന പട്ടികളെ ട്രാക്ക് ചെയാവുന്ന സിസ്റ്റം ഉണ്ടാക്കി അവയെ തെരുവിൽ ഉപേക്ഷിക്കുന്നവർക്കെതിരെ കർശന നടപടിയെടുക്കണം.ഇപ്പോഴുള്ള തെരുവ് പട്ടികളെ ഷെൽട്ടറിലാക്കുകയോ അഡോപ്റ്റ് ചെയ്യുകയോ ചെയ്യാൻ ശ്രമിക്കണം. ഒരു കട്ട് ഓഫ് ഡേറ്റ് വച്ച് വലിയൊരു ക്യാംപെയ്ൻ നടത്തി തെരുവുപട്ടി പ്രേമികൾക്ക് അവയെ അഡോപ്റ്റ് ചെയ്യാൻ (വല്ലപ്പോഴും വന്ന് തീറ്റ കൊടുത്ത് നല്ലപിള്ള ചമഞ്ഞിട്ട് ബാക്കി ഉത്തരവാദിത്തവും അസൗകര്യവും സമൂഹത്തെ ഏൽപിക്കുന്ന പണിയല്ല) അവസരമുണ്ടാക്കണം. എന്നിട്ടും തെരുവിൽ അവശേഷിക്കുന്ന പട്ടികളെ കൊന്നുകളയുക തന്നെ വേണം.പേടിച്ചാലേ പട്ടി പുറകെ വരൂ തുടങ്ങിയ സ്യൂഡോ സയൻസുമായി ഈ വഴി വരേണ്ട. പട്ടിയെ പേടിയുള്ളവരും, പട്ടിയെ ഇഷ്ടമില്ലാത്തവരും ഒക്കെ മനുഷ്യരാണ്; പട്ടിയുടെ സൗകര്യം നോക്കി ജീവിക്കാനുള്ള ബാധ്യതയൊന്നും അവർക്കില്ല. അവർക്കും വഴി നടക്കണം. അവരുൾപ്പടെ മനുഷ്യരുടെ അവകാശത്തിന് താഴെയേ വരൂ പട്ടിയുടെ അവകാശങ്ങൾ.
