---
title: "2020 ൽ മരിക്കാതിരിക്കുക എന്നതാണ് ഏറ്റവും പ്രധാനപെട്ട കാര്യം, ബാക്കിയെല്ലാം നമുക്ക് പിന്നെ നോക്കാം"
date: 2020-05-12T14:59:22
draft: false
categories: ["Society"]
tags: ['america', 'COVID - 19', 'Nazeer Hussain Kizhakkedathu']
author: "Beaumaris"
---

<a href="https://wordpress-972788-3403151.cloudwaysapps.com/nazeer-hussain-kizhakkedathu-post-8/273298/rr-452" rel="attachment wp-att-273300"><img class="alignleft size-full wp-image-273300" src="https://cdn.boolokam.com/articles/2020/05/rr-433.jpg" alt="" width="784" height="410" /></a><strong>Nazeer Hussain Kizhakkedathu</strong>

ചെറുപ്പം മുതൽ എന്നെ ശല്യപ്പെടുത്തികൊണ്ടിരുന്ന ഒരു രോഗമാണ് ടോൺസിലൈറ്റിസ്. ഏഴിൽ പഠിക്കുമ്പോൾ തന്നെ ടോൺസിൽ അണുബാധയേറ്റ് തുടർച്ചയായി ഡോക്ടറെ കാണാൻ തുടങ്ങിയപ്പോൾ ഡോകട്ർ ഓപ്പറേഷൻ ചെയ്ത ടോണ്സിൽസ് എടുത്തു കളയാൻ നിർദ്ദേശിച്ചു. ഓപ്പറേഷൻ എന്നൊക്കെ കേട്ടാൽ പേടിയായിരുന്ന ഉമ്മ അത് സമ്മതിച്ചില്ല. അവസാനം അമേരിക്കയിൽ വന്നു മാസത്തിൽ ഒരു പ്രാവശ്യം വച്ച് തൊണ്ടവേദനക്ക് ഡോക്ട്ടറെ കാണാൻ തുടങ്ങിയ സമയത്താണ് എന്തുകൊണ്ട് ഇനിയെങ്കിലും ഇത് ഓപ്പറേഷൻ വഴി എടുത്തു കളഞ്ഞുകൂടാ എന്നൊരു ചിന്ത വന്നത്. അപോഴെക്കും എനിക്ക് മുപ്പത് വയസ് കഴിഞ്ഞിരുന്നു.

ഓപ്പറേഷൻ നടത്തുന്നതിന് മുൻപ് ഇവിടുള്ള ഡോക്ടർ എനിക്കൊരു ബ്രീഫിങ് തന്നു. ടോണ്സിലെക്ടമി എന്നാണ് ഈ ഓപ്പറേഷന്റെ പേര്. ടോണ്സില്സ് മുറിച്ചു കളഞ്ഞു കഴിഞ്ഞിട്ട് മുറിവ് തുന്നി കിട്ടുന്നതിന് പകരം കരിച്ചു കളയുകയാണ് ചെയ്യുന്നത് (Cauterizing). നൂറിൽ മൂന്ന് പേർക്ക് ഒന്നുരണ്ടു ദിവസം കഴിഞ്ഞു ബ്ലീഡിങ് ഉണ്ടാകും, പുറത്ത് രക്തം കാണാത്ത തരത്തിലുള്ള ബ്ലീഡിങ് ആയത് കൊണ്ട് വായിൽ ചോരയുടെ രുചി എന്തെങ്കിലും തോന്നിയാൽ ഉടനെ എമെർജൻസി റൂമിലേക്ക് വരണം. ഓപ്പറേഷൻ കഴിഞ്ഞ് രണ്ടാഴ്ച ഐസ് ക്രീം പോലെ സോഫ്റ്റ് ഫുഡ് കഴിക്കണം. ഇതെല്ലം സമ്മതം ആണെങ്കിൽ സമ്മതപത്രത്തിൽ ഒപ്പിടണം.

ഇത്രയു പറഞ്ഞതിൽ എന്റെ മനസ്സിൽ തറച്ചത് രണ്ടാഴ്‌ചത്തെ ഐസ് ക്രീം തീറ്റ മാത്രമാണ്. നൂറിൽ വെറും മൂന്ന് പേർക്ക് മാത്രം സംഭവിക്കുന്ന ആന്തര രക്തസ്രാവം എന്റെ തലച്ചോർ രജിസ്റ്റർ ചെയ്തത് പോലുമില്ല. പക്ഷെ ദൗർഭാഗ്യവശാൽ ആ മൂന്നിൽ ഒരാൾ ഞാനായിരുന്നു. ഓപ്പറേഷൻ കഴിഞ്ഞ രണ്ടു ദിവസം കഴിഞ്ഞപ്പോൾ പപ്പങ്ങ കഷ്ണം ഉള്ള ഒരു ഐസ്ക്രീം കഴിച്ചതും തൊണ്ടയിൽ നിന്ന് ചോര വരാൻ തുടങ്ങി. ന്യൂ യോർക്കിൽ താമസിക്കുന്ന ഡോകട്ർ ഉടനെ ആശുപത്രിയിലേക്ക് വരാൻ പറഞ്ഞു. രക്തസ്രാവം ആന്തരികമായത് കൊണ്ട് എത്രമാത്രം രക്തം പോകുന്നുണ്ട് എന്ന് കണ്ടുപിടിക്കാൻ കഴിയില്ല, അതുകൊണ്ട് തന്നെ സീരിയസ് ആയ ഒരു സ്ഥിതിയാണ് ഇതിനെ കണക്കാക്കുന്നത്. പിന്നെയും സർജ്ജറി നടത്തി ബ്ലീഡിങ് വരുതിയിലാക്കി.

ആ സംഭവത്തിന് ശേഷമാണു സ്ഥിതിവിവരകണക്കുകളിൽ (statistics) മൂന്ന് ശതമാനം എന്നൊക്കെ പറയുന്നത് നിസാര സംഖ്യയല്ല എന്ന് ഞാൻ കണക്കിലെടുക്കാൻ തുടങ്ങിയത്. നമുക്ക് സംഭവിക്കുന്നത് വരെ ഇതെല്ലം വെറും സംഖ്യകൾ മാത്രമാണ്. ഉദാഹരണത്തിന് അമേരിക്കയിൽ കൊറോണ പടർന്നു പിടിക്കാൻ തുടങ്ങിയ കാലത്ത് ഇത് ഇവിടെ സ്ഥിരം വരാറുള്ള ഫ്ലൂ പോലെ ഒന്നാണെന്നും മറ്റും പറഞ്ഞു നിസാരവൽക്കരിച്ച കൂട്ടുകാർ എനിക്കുണ്ടായിരുന്നു. പിന്നീട് നമ്മുടെ കൂട്ടുകാർക്ക് കൊറോണ പിടിപെടുകയും, പരിചയമുള്ള മലയാളികൾ വരെ മരിക്കാനും തുടങ്ങിയപ്പോളാണ് കാര്യങ്ങളുടെ ഗൗരവം ആളുകൾ തിരിച്ചറിഞ്ഞത്. കഴിഞ്ഞ ദിവസം കുട്ടികൾക്കും കൊറോണ ഹൃദയസംബന്ധിയായ പ്രശ്നങ്ങൾ ഉണ്ടാകുന്നു എന്ന് ന്യൂയോർക്ക് ആശുപത്രികൾ റിപ്പോർട്ട് ചെയ്‌തു തുടങ്ങിയിട്ടുണ്ട്. അമേരിക്കയിലെ രോഗം പിടിപെട്ടവരിലെ മരണനിരക്ക് ഇപ്പോൾ 6 ശതമാനമാണ്. ഇന്ത്യയിൽ ഇപ്പോൾ ഇത് "വെറും" മൂന്നു ശതമാനം മാത്രമാണ്. കൊറോണ പിടിപെടാത്തവർക്ക് വെറും ഒരു നിസാര സംഖ്യ മാത്രം, പ്രിയപ്പെട്ടവർ നഷ്ടപ്പെട്ടവർക്ക് ഒരു വലിയ സംഖ്യ.

കേരളത്തിൽ കൊറോണ ബാധിച്ചു മരിച്ചവരുടെ എണ്ണം ഒരു ശതമാനത്തിലും താഴെയാണ്. മുൻപ് എന്തുകൊണ്ടാണ് ഇന്ത്യയിൽ അമേരിക്കയിലെ പോലെ കൊറോണ വ്യാപനം ഉണ്ടാകാത്തത് എന്ന് എനിക്ക് നല്ല സംശയം ഉണ്ടായിരുന്നു. കേരളത്തിൽ കൊറോണ വന്ന ഇടക്ക് തെങ്കാശിയിൽ നിന്ന് ഗോമതിയുടെ അച്ഛനും അമ്മയും സ്ഥിരം വിളിച്ച് കേരളത്തിലെ ബന്ധുക്കളുടെ സുരക്ഷയെ കുറിച്ച് തിരക്കുമായിരുന്നു. പക്ഷെ ഇപ്പോൾ കഥ മാറി. തെങ്കാശി ഉൾപ്പെടെയുള്ള തമിഴ്‌നാട്ടിലെ പല സ്ഥലങ്ങളും ഹോട് സ്പോട് ആയി മാറി. ഇപ്പോൾ ഞങ്ങൾ അച്ഛനെയും അമ്മയെയും വിളിച്ച് പുറത്തേക്ക് പോകരുത് എന്ന് പറയാൻ തുടങ്ങി. കേരളം കൊറോണ തുടങ്ങിയ സമയത്ത് നടത്തിയ ട്രേസിങ് , സോഷ്യൽ ഡിസ്റ്റൻസിങ് , പ്രധാനമന്ത്രി പ്രഖ്യാപിച്ച ലോക്ക് ഡൌൺ പോലുള്ള ഇടപെടലുകൾ ആണ് രോഗികളുടെ എണ്ണവും മരണവും ഇത്രയും കുറക്കാൻ സഹായിച്ചത് എന്ന് എല്ലാവരും സമ്മതിക്കുന്ന കാര്യമാണ്.

ലോക്ക് ഡൌൺ ചെയ്യുമ്പോൾ ഉള്ള ഒരു പ്രശ്നം അത് സാമ്പത്തിക രംഗത്തെ അടിമുടി ബാധിക്കുമെന്നതാണ്. എന്നെയും ഗോമതിയെയും പോലുള്ള ചുരുക്കം പേർക്ക് വീട്ടിൽ ഇരുന്ന് ജോലി ചെയ്യാൻ കഴിയും. പക്ഷെ അലുമിനിയം ഫാബ്രിക്കേഷൻ ജോലി ചെയ്യന്ന എന്റെ അനിയനെയും , തിരുപ്പൂരിൽ നിന്ന് വസ്ത്രങ്ങൾ എടുത്തുകൊണ്ടുവന്നു കേരളത്തിൽ വില്പന നടത്തുന്ന എന്റെ ഇത്തയുടെ മകനെയും പോലെ ബഹുഭൂരിപക്ഷം ആളുകൾക്കും അങ്ങിനെ ഒരു ഭാഗ്യമില്ല. കൊറോണ പേടിച്ച് ലോക്ക് ഡൌൺ അനന്തമായി നീട്ടിയാൽ ആളുകൾ പട്ടിണി കിടന്നു മരിക്കും. പക്ഷെ മാർക്കറ്റ് ഒരു നിയന്ത്രണവും ഇല്ലാതെ തുറന്നാൽ നമ്മുടെ പ്രിയപ്പെട്ടവർ ഉൾപ്പെടെ ഉള്ളവർ കൊറോണ ബാധിച്ചു മരിക്കും. മൂന്നു ശതമാനവും ആറു ശതമാനവും നമ്മളോ നമ്മുടെ പ്രിയപ്പെട്ടവരോ ഉൾപ്പെട്ടില്ലെങ്കിൽ മാത്രമാണ് നമുക്ക് ചെറിയ സംഖ്യകൾ ആയി തോന്നുക. അതുകൊണ്ട് തന്നെ മാർക്കറ്റ് മുഴുവൻ ആയി അനിയത്രിതമായി തുറക്കുക എന്നത് ആലോചിക്കാൻ കഴിയാത്ത സ്ഥിതിയാണ്. സൗത്ത് കൊറിയയിൽ night ക്ലബ്ബിൽ പോയ ഒരാളുടെ അടുത്ത് നിന്നാണ് രണ്ടാമത് തുറന്നതിന് ശേഷം പുതിയ വ്യാപനം തുടങ്ങിയത് എന്നാണ് റിപ്പോർട്ടുകൾ..

ഒരു വാക്‌സിനോ, മരുന്നോ മാർക്കെറ്റിൽ ഇറങ്ങുന്നത് വരെ നിയന്ത്രിതമായി മാർക്കറ്റ് തുറക്കുക മാത്രമാണ് സർക്കാരിന് മുൻപിലുള്ള വഴി. ആശുപത്രികളുടെയും പുനരധിവാസ കേന്ദ്രങ്ങളുടെയും എണ്ണവും ഭാവിയിൽ മാർക്കറ്റ് തുറക്കുമ്പോൾ ഉണ്ടാകാൻ പോകുന്ന രോഗികളുടെ എണ്ണവും തമ്മിൽ മാച്ച് ആകണം. പക്ഷെ ഇത് ചെയ്യുമ്പോൾ ആളുകൾ, പ്രത്യേകിച്ച് രോഗം ഉള്ളവരും, രോഗം ഉള്ള സ്ഥലങ്ങളിൽ നിന്ന് വന്നവരും എവിടെ എല്ലാം പോകുന്നു, ആരോടെല്ലാം ഇടപഴകുന്ന എന്നത് പ്രധാനമായ സംഗതിയാണ്. വിദേശത്തു നിന്ന് പ്രവാസികൾ തിരിച്ചു വന്നതും മറ്റും വളരെ നല്ല രീതിയിലാണ് നമ്മൾ കൈകാര്യം ചെയ്തത്. മറ്റു സംസ്ഥാനങ്ങളിൽ നിന്ന് വരുന്നവരുടെ കാര്യത്തിൽ അതെ കാര്യക്ഷമത നിലനിർത്തേണ്ടത് അത്യാവശ്യമാണ്. പാസുകൾ ഇല്ലാതെ അതിർത്തി വഴി വരുന്നവരെ ട്രേസ് ചെയ്യാൻ കഴിയാതെ വന്നാൽ അത് വലിയൊരു വ്യാപനത്തിന് വഴി തെളിക്കും. അത് മനസിലാക്കിയാവണം ഹൈക്കോടതി ഇപ്പോൾ അതിർത്തിയിൽ വന്നവർക്ക് പ്രവേശനം അനുവദിച്ചെങ്കിലും ഇനി പാസ്സില്ലാത്തവരെ കടത്തി വിടില്ല എന്ന് പറഞ്ഞത്. പക്ഷെ പാസുകൾ ഇപ്പോൾ കിട്ടുന്നില്ല എന്നുള്ള പരാതികൾ ചില വിദ്യാർഥികൾ ടീവിയിൽ ഉന്നയിച്ചു കണ്ടു. സർക്കാർ ഏത്രയും പെട്ടെന്നു അങ്ങിനെയുള്ളവരുടെ ആശങ്കകൾ അകറ്റാൻ നടപടി എടുക്കണം.
ഓർക്കുക 2020 ൽ മരിക്കാതിരിക്കുക എന്നതാണ് ഏറ്റവും പ്രധാനപെട്ട കാര്യം. ബാക്കിയെല്ലാം നമുക്ക് പിന്നെ നോക്കാം.


![2020 ൽ മരിക്കാതിരിക്കുക എന്നതാണ് ഏറ്റവും പ്രധാനപെട്ട കാര്യം, ബാക്കിയെല്ലാം നമുക്ക് പിന്നെ നോക്കാം](https://cdn.boolokam.com/articles/2020/05/rr-433.jpg)[](https://wordpress-972788-3403151.cloudwaysapps.com/nazeer-hussain-kizhakkedathu-post-8/273298/rr-452)**Nazeer Hussain Kizhakkedathu** ചെറുപ്പം മുതൽ എന്നെ ശല്യപ്പെടുത്തികൊണ്ടിരുന്ന ഒരു രോഗമാണ് ടോൺസിലൈറ്റിസ്. ഏഴിൽ പഠിക്കുമ്പോൾ തന്നെ ടോൺസിൽ അണുബാധയേറ്റ് തുടർച്ചയായി ഡോക്ടറെ കാണാൻ തുടങ്ങിയപ്പോൾ ഡോകട്ർ ഓപ്പറേഷൻ ചെയ്ത ടോണ്സിൽസ് എടുത്തു കളയാൻ നിർദ്ദേശിച്ചു. ഓപ്പറേഷൻ എന്നൊക്കെ കേട്ടാൽ പേടിയായിരുന്ന ഉമ്മ അത് സമ്മതിച്ചില്ല. അവസാനം അമേരിക്കയിൽ വന്നു മാസത്തിൽ ഒരു പ്രാവശ്യം വച്ച് തൊണ്ടവേദനക്ക് ഡോക്ട്ടറെ കാണാൻ തുടങ്ങിയ സമയത്താണ് എന്തുകൊണ്ട് ഇനിയെങ്കിലും ഇത് ഓപ്പറേഷൻ വഴി എടുത്തു കളഞ്ഞുകൂടാ എന്നൊരു ചിന്ത വന്നത്. അപോഴെക്കും എനിക്ക് മുപ്പത് വയസ് കഴിഞ്ഞിരുന്നു. ഓപ്പറേഷൻ നടത്തുന്നതിന് മുൻപ് ഇവിടുള്ള ഡോക്ടർ എനിക്കൊരു ബ്രീഫിങ് തന്നു. ടോണ്സിലെക്ടമി എന്നാണ് ഈ ഓപ്പറേഷന്റെ പേര്. ടോണ്സില്സ് മുറിച്ചു കളഞ്ഞു കഴിഞ്ഞിട്ട് മുറിവ് തുന്നി കിട്ടുന്നതിന് പകരം കരിച്ചു കളയുകയാണ് ചെയ്യുന്നത് (Cauterizing). നൂറിൽ മൂന്ന് പേർക്ക് ഒന്നുരണ്ടു ദിവസം കഴിഞ്ഞു ബ്ലീഡിങ് ഉണ്ടാകും, പുറത്ത് രക്തം കാണാത്ത തരത്തിലുള്ള ബ്ലീഡിങ് ആയത് കൊണ്ട് വായിൽ ചോരയുടെ രുചി എന്തെങ്കിലും തോന്നിയാൽ ഉടനെ എമെർജൻസി റൂമിലേക്ക് വരണം. ഓപ്പറേഷൻ കഴിഞ്ഞ് രണ്ടാഴ്ച ഐസ് ക്രീം പോലെ സോഫ്റ്റ് ഫുഡ് കഴിക്കണം. ഇതെല്ലം സമ്മതം ആണെങ്കിൽ സമ്മതപത്രത്തിൽ ഒപ്പിടണം. ഇത്രയു പറഞ്ഞതിൽ എന്റെ മനസ്സിൽ തറച്ചത് രണ്ടാഴ്‌ചത്തെ ഐസ് ക്രീം തീറ്റ മാത്രമാണ്. നൂറിൽ വെറും മൂന്ന് പേർക്ക് മാത്രം സംഭവിക്കുന്ന ആന്തര രക്തസ്രാവം എന്റെ തലച്ചോർ രജിസ്റ്റർ ചെയ്തത് പോലുമില്ല. പക്ഷെ ദൗർഭാഗ്യവശാൽ ആ മൂന്നിൽ ഒരാൾ ഞാനായിരുന്നു. ഓപ്പറേഷൻ കഴിഞ്ഞ രണ്ടു ദിവസം കഴിഞ്ഞപ്പോൾ പപ്പങ്ങ കഷ്ണം ഉള്ള ഒരു ഐസ്ക്രീം കഴിച്ചതും തൊണ്ടയിൽ നിന്ന് ചോര വരാൻ തുടങ്ങി. ന്യൂ യോർക്കിൽ താമസിക്കുന്ന ഡോകട്ർ ഉടനെ ആശുപത്രിയിലേക്ക് വരാൻ പറഞ്ഞു. രക്തസ്രാവം ആന്തരികമായത് കൊണ്ട് എത്രമാത്രം രക്തം പോകുന്നുണ്ട് എന്ന് കണ്ടുപിടിക്കാൻ കഴിയില്ല, അതുകൊണ്ട് തന്നെ സീരിയസ് ആയ ഒരു സ്ഥിതിയാണ് ഇതിനെ കണക്കാക്കുന്നത്. പിന്നെയും സർജ്ജറി നടത്തി ബ്ലീഡിങ് വരുതിയിലാക്കി. ആ സംഭവത്തിന് ശേഷമാണു സ്ഥിതിവിവരകണക്കുകളിൽ (statistics) മൂന്ന് ശതമാനം എന്നൊക്കെ പറയുന്നത് നിസാര സംഖ്യയല്ല എന്ന് ഞാൻ കണക്കിലെടുക്കാൻ തുടങ്ങിയത്. നമുക്ക് സംഭവിക്കുന്നത് വരെ ഇതെല്ലം വെറും സംഖ്യകൾ മാത്രമാണ്. ഉദാഹരണത്തിന് അമേരിക്കയിൽ കൊറോണ പടർന്നു പിടിക്കാൻ തുടങ്ങിയ കാലത്ത് ഇത് ഇവിടെ സ്ഥിരം വരാറുള്ള ഫ്ലൂ പോലെ ഒന്നാണെന്നും മറ്റും പറഞ്ഞു നിസാരവൽക്കരിച്ച കൂട്ടുകാർ എനിക്കുണ്ടായിരുന്നു. പിന്നീട് നമ്മുടെ കൂട്ടുകാർക്ക് കൊറോണ പിടിപെടുകയും, പരിചയമുള്ള മലയാളികൾ വരെ മരിക്കാനും തുടങ്ങിയപ്പോളാണ് കാര്യങ്ങളുടെ ഗൗരവം ആളുകൾ തിരിച്ചറിഞ്ഞത്. കഴിഞ്ഞ ദിവസം കുട്ടികൾക്കും കൊറോണ ഹൃദയസംബന്ധിയായ പ്രശ്നങ്ങൾ ഉണ്ടാകുന്നു എന്ന് ന്യൂയോർക്ക് ആശുപത്രികൾ റിപ്പോർട്ട് ചെയ്‌തു തുടങ്ങിയിട്ടുണ്ട്. അമേരിക്കയിലെ രോഗം പിടിപെട്ടവരിലെ മരണനിരക്ക് ഇപ്പോൾ 6 ശതമാനമാണ്. ഇന്ത്യയിൽ ഇപ്പോൾ ഇത് "വെറും" മൂന്നു ശതമാനം മാത്രമാണ്. കൊറോണ പിടിപെടാത്തവർക്ക് വെറും ഒരു നിസാര സംഖ്യ മാത്രം, പ്രിയപ്പെട്ടവർ നഷ്ടപ്പെട്ടവർക്ക് ഒരു വലിയ സംഖ്യ. കേരളത്തിൽ കൊറോണ ബാധിച്ചു മരിച്ചവരുടെ എണ്ണം ഒരു ശതമാനത്തിലും താഴെയാണ്. മുൻപ് എന്തുകൊണ്ടാണ് ഇന്ത്യയിൽ അമേരിക്കയിലെ പോലെ കൊറോണ വ്യാപനം ഉണ്ടാകാത്തത് എന്ന് എനിക്ക് നല്ല സംശയം ഉണ്ടായിരുന്നു. കേരളത്തിൽ കൊറോണ വന്ന ഇടക്ക് തെങ്കാശിയിൽ നിന്ന് ഗോമതിയുടെ അച്ഛനും അമ്മയും സ്ഥിരം വിളിച്ച് കേരളത്തിലെ ബന്ധുക്കളുടെ സുരക്ഷയെ കുറിച്ച് തിരക്കുമായിരുന്നു. പക്ഷെ ഇപ്പോൾ കഥ മാറി. തെങ്കാശി ഉൾപ്പെടെയുള്ള തമിഴ്‌നാട്ടിലെ പല സ്ഥലങ്ങളും ഹോട് സ്പോട് ആയി മാറി. ഇപ്പോൾ ഞങ്ങൾ അച്ഛനെയും അമ്മയെയും വിളിച്ച് പുറത്തേക്ക് പോകരുത് എന്ന് പറയാൻ തുടങ്ങി. കേരളം കൊറോണ തുടങ്ങിയ സമയത്ത് നടത്തിയ ട്രേസിങ് , സോഷ്യൽ ഡിസ്റ്റൻസിങ് , പ്രധാനമന്ത്രി പ്രഖ്യാപിച്ച ലോക്ക് ഡൌൺ പോലുള്ള ഇടപെടലുകൾ ആണ് രോഗികളുടെ എണ്ണവും മരണവും ഇത്രയും കുറക്കാൻ സഹായിച്ചത് എന്ന് എല്ലാവരും സമ്മതിക്കുന്ന കാര്യമാണ്. ലോക്ക് ഡൌൺ ചെയ്യുമ്പോൾ ഉള്ള ഒരു പ്രശ്നം അത് സാമ്പത്തിക രംഗത്തെ അടിമുടി ബാധിക്കുമെന്നതാണ്. എന്നെയും ഗോമതിയെയും പോലുള്ള ചുരുക്കം പേർക്ക് വീട്ടിൽ ഇരുന്ന് ജോലി ചെയ്യാൻ കഴിയും. പക്ഷെ അലുമിനിയം ഫാബ്രിക്കേഷൻ ജോലി ചെയ്യന്ന എന്റെ അനിയനെയും , തിരുപ്പൂരിൽ നിന്ന് വസ്ത്രങ്ങൾ എടുത്തുകൊണ്ടുവന്നു കേരളത്തിൽ വില്പന നടത്തുന്ന എന്റെ ഇത്തയുടെ മകനെയും പോലെ ബഹുഭൂരിപക്ഷം ആളുകൾക്കും അങ്ങിനെ ഒരു ഭാഗ്യമില്ല. കൊറോണ പേടിച്ച് ലോക്ക് ഡൌൺ അനന്തമായി നീട്ടിയാൽ ആളുകൾ പട്ടിണി കിടന്നു മരിക്കും. പക്ഷെ മാർക്കറ്റ് ഒരു നിയന്ത്രണവും ഇല്ലാതെ തുറന്നാൽ നമ്മുടെ പ്രിയപ്പെട്ടവർ ഉൾപ്പെടെ ഉള്ളവർ കൊറോണ ബാധിച്ചു മരിക്കും. മൂന്നു ശതമാനവും ആറു ശതമാനവും നമ്മളോ നമ്മുടെ പ്രിയപ്പെട്ടവരോ ഉൾപ്പെട്ടില്ലെങ്കിൽ മാത്രമാണ് നമുക്ക് ചെറിയ സംഖ്യകൾ ആയി തോന്നുക. അതുകൊണ്ട് തന്നെ മാർക്കറ്റ് മുഴുവൻ ആയി അനിയത്രിതമായി തുറക്കുക എന്നത് ആലോചിക്കാൻ കഴിയാത്ത സ്ഥിതിയാണ്. സൗത്ത് കൊറിയയിൽ night ക്ലബ്ബിൽ പോയ ഒരാളുടെ അടുത്ത് നിന്നാണ് രണ്ടാമത് തുറന്നതിന് ശേഷം പുതിയ വ്യാപനം തുടങ്ങിയത് എന്നാണ് റിപ്പോർട്ടുകൾ.. ഒരു വാക്‌സിനോ, മരുന്നോ മാർക്കെറ്റിൽ ഇറങ്ങുന്നത് വരെ നിയന്ത്രിതമായി മാർക്കറ്റ് തുറക്കുക മാത്രമാണ് സർക്കാരിന് മുൻപിലുള്ള വഴി. ആശുപത്രികളുടെയും പുനരധിവാസ കേന്ദ്രങ്ങളുടെയും എണ്ണവും ഭാവിയിൽ മാർക്കറ്റ് തുറക്കുമ്പോൾ ഉണ്ടാകാൻ പോകുന്ന രോഗികളുടെ എണ്ണവും തമ്മിൽ മാച്ച് ആകണം. പക്ഷെ ഇത് ചെയ്യുമ്പോൾ ആളുകൾ, പ്രത്യേകിച്ച് രോഗം ഉള്ളവരും, രോഗം ഉള്ള സ്ഥലങ്ങളിൽ നിന്ന് വന്നവരും എവിടെ എല്ലാം പോകുന്നു, ആരോടെല്ലാം ഇടപഴകുന്ന എന്നത് പ്രധാനമായ സംഗതിയാണ്. വിദേശത്തു നിന്ന് പ്രവാസികൾ തിരിച്ചു വന്നതും മറ്റും വളരെ നല്ല രീതിയിലാണ് നമ്മൾ കൈകാര്യം ചെയ്തത്. മറ്റു സംസ്ഥാനങ്ങളിൽ നിന്ന് വരുന്നവരുടെ കാര്യത്തിൽ അതെ കാര്യക്ഷമത നിലനിർത്തേണ്ടത് അത്യാവശ്യമാണ്. പാസുകൾ ഇല്ലാതെ അതിർത്തി വഴി വരുന്നവരെ ട്രേസ് ചെയ്യാൻ കഴിയാതെ വന്നാൽ അത് വലിയൊരു വ്യാപനത്തിന് വഴി തെളിക്കും. അത് മനസിലാക്കിയാവണം ഹൈക്കോടതി ഇപ്പോൾ അതിർത്തിയിൽ വന്നവർക്ക് പ്രവേശനം അനുവദിച്ചെങ്കിലും ഇനി പാസ്സില്ലാത്തവരെ കടത്തി വിടില്ല എന്ന് പറഞ്ഞത്. പക്ഷെ പാസുകൾ ഇപ്പോൾ കിട്ടുന്നില്ല എന്നുള്ള പരാതികൾ ചില വിദ്യാർഥികൾ ടീവിയിൽ ഉന്നയിച്ചു കണ്ടു. സർക്കാർ ഏത്രയും പെട്ടെന്നു അങ്ങിനെയുള്ളവരുടെ ആശങ്കകൾ അകറ്റാൻ നടപടി എടുക്കണം. ഓർക്കുക 2020 ൽ മരിക്കാതിരിക്കുക എന്നതാണ് ഏറ്റവും പ്രധാനപെട്ട കാര്യം. ബാക്കിയെല്ലാം നമുക്ക് പിന്നെ നോക്കാം.
