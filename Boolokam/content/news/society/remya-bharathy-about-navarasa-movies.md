---
title: "നവരസ...ഈ പേര് കൊടുക്കാതെ ആ ചിത്രങ്ങൾ ഇറക്കിയിരുന്നെങ്കിൽ എന്നു തോന്നി"
date: 2021-08-10T11:26:25
draft: false
categories: ["Society"]
tags: ['Aaron Judge', 'navarasa movie', 'TAMIL MOVIE']
author: "Beaumaris"
---

<strong>Remya Bharathy</strong>

നവരസ...ഈ പേര് കൊടുക്കാതെ ആ ചിത്രങ്ങൾ ഇറക്കിയിരുന്നെങ്കിൽ എന്നു തോന്നി...സാങ്കേതികമായി വളരെയധികം മികവുറ്റ ചിത്രങ്ങൾ ആയി തോന്നി. മൊത്തത്തിൽ ഉള്ള ദൃശ്യ സംഗീത അനുഭവങ്ങൾ വളരെ മനോഹരമായിരുന്നു. ഓരോ സീനും മനോഹരമാണ്. നിറങ്ങളുടെ വിന്യാസവും... നല്ല മേക്കിങ്...
രസങ്ങളെ നേരിട്ട് അതു പോലെ ഉപയോഗിക്കുന്നതിന് പകരം അതിന്റെ interpretation ആയി ആണ് തോന്നിയത്....,

ചെറിയ...SPOILER ALERT...
―――――――――――――――――

കണ്ട ഓർഡറിൽ തന്നെ പറയാം... ഇഷ്ടത്തിന്റെ ഓർഡർ അവസാനവും...
ചിത്രത്തിന്റെ പേരും സംവിധായകരുടെയും അഭിനേതാക്കളുടെ പേരും കഥാപാത്രങ്ങളുടെ പേരും തൽക്കാലം ഒഴിവാക്കുന്നു

<strong>1. കരുണം</strong>
മുഖങ്ങളിൽ കരുണ ഭാവത്തെക്കാളും നമുക്ക് ആരോട് കരുണ തോന്നും എന്ന ചിന്തയാണ് മുന്നിൽ നിന്നത്... കരുണാ ഭാവത്തെക്കാളും നിസ്സഹായതയും കുറ്റബോധവും മുന്പിട്ടു നിൽക്കുന്ന പോലെ. ആരും ആരോടും കാണിക്കുന്നത് കരുണയല്ല. അവനവനോടാണ് കരുണ തോന്നുന്നത്...
രണ്ടു കാര്യങ്ങൾ മനസ്സിൽ ബാക്കി നിന്നു...
ഒന്ന് ഒരു ഡയലോഗ് ആണ്. അതിന്റെ അർത്ഥം വരുന്നത് ഇങ്ങനെയാണ്. ഒരാളോടുള്ള വെറുപ്പിന്റെ മേൽ നമ്മൾ ഒരു തെറ്റ് ചെയ്യുമ്പോൾ നമ്മൾ അവിടെ അവസാനിക്കുകയും നമ്മൾ വെറുത്ത ആ വ്യക്തി നമ്മോടൊപ്പം സഞ്ചരിക്കുകയും ചെയ്യുന്നു....
മറ്റേത് ഒരു ചെറിയ ഡീറ്റൈലിങ് ആണ്. തമിഴ് ഭാര്യമാർ ഭർത്താക്കന്മാരോട് സംസാരിക്കുന്ന രീതി. ഇതേ സിനിമ മലയാളത്തിൽ ആയിരുന്നെങ്കിൽ എങ്ങനെ ആകുമായിരുന്നു എന്നു ചിന്തിച്ചു.

<strong>2. ഹാസ്യം</strong>
ഒരു ചെറിയ കാര്യം കിട്ടിയാൽ പോലും പൊട്ടിച്ചിരിക്കുന്ന ഞാൻ ഇതു കണ്ട് ഞാൻ ഒരിക്കൽ പോലും ചിരിച്ചില്ല എന്നതാണ് സങ്കടം... ഈ പേര് കൊടുക്കാതെ എടുത്തിരുന്നെങ്കിൽ ഒരു നല്ല നൊസ്റ്റാൾജിയ ഷോർട്ട് ഫിലിം ആക്കി എന്ന് ആശ്വസിക്കമായിരുന്നു. കഥയിൽ ഉടനീളം എനിക്ക് സഹാനുഭൂതിയാണ് തോന്നിയത്. കളിയാക്കൽ എന്നാണ് ഹാസ്യത്തിന്റെ അർത്ഥം എങ്കിൽ കൊള്ളാം. ഇന്നസെന്റിന്റെ കഥകളിൽ ഇത് വായിച്ചതായി ഓർമയിൽ പോലും നിന്നില്ല എന്നത് മറ്റൊരു സങ്കടം. ഇന്നസെന്റ് വളരെ ചുരുങ്ങിയ സമയം കൊണ്ട് കുറച്ചു വാക്കുകളിൽ കൗണ്ടർ ഒക്കെ പോലെ ഹാസ്യം കൊണ്ടു വരുന്ന മാജിക് ഇതിൽ നടന്നില്ല. വിശദീകരിച്ചു പറയുമ്പോൾ തമാശ ഇല്ലാതെയായി പോയതാവാം... തമാശയൊഴിച്ചു ബാക്കി ഒന്നും വലിയ തരക്കേടില്ല ഇതിൽ... ഒരു നല്ല ചെറുകഥ വായിച്ച ഫീൽ.

<strong>3. അത്ഭുതം</strong>
ഈ രസം ഉടനീളം നിന്നു എന്നത് മാത്രമല്ല ഇതിനെ മനോഹരമാക്കിയത്... വിഷയവും അതിന്റെ ആവിഷ്കാരവും... എത്ര ശ്രമിച്ചാലും ലോജിക് ഒക്കെ മാറ്റി വെച്ച് ആ പറയുന്നതും കാണിക്കുന്നതും വിശ്വസിച്ചു പോകാൻ പ്രേക്ഷകരെ തോന്നിപ്പിക്കുന്ന ഒരു അത്ഭുതമാർന്ന ചിത്രം. ഒന്നോ രണ്ടോ മണിക്കൂറുള്ള sci fi സിനിമകൾക്ക് സാധിക്കുന്നത് അര മണിക്കൂറിൽ സാധിപ്പിക്കുന്നതിന്റെ അത്ഭുതം വേറെ...
കണ്ടു തുടങ്ങിയിട്ട് ഇപ്പോഴാണ് ഇതിലേക്ക് ഇറങ്ങി എന്നു തോന്നിയത്. ആദ്യത്തെ രണ്ടും ഇടക്ക് ഓടിച്ചു വിടാൻ തോന്നിയിരുന്നു. ചെയ്തില്ലെങ്കിലും. ഇത് ശ്വാസം വിടാതെ കണ്ടിരിക്കാൻ തോന്നി....

<strong>4. ഭീഭൽസം</strong>
Disgusting എന്ന് എവിടെയും തോന്നിയില്ല. വീണ്ടും നിസ്സഹായതയും പ്രതികാരവും ഒക്കെ ആണ് തോന്നിയത്. ആ പ്രവർത്തി കൊണ്ട് അയാൾക്ക് ചുറ്റും ഉള്ളവർക്ക് അയാളോട് വെറുപ്പ് തോന്നിയേക്കാം... പക്ഷെ എനിക്ക് തോന്നിയില്ല... ഒരു കാലഘട്ടത്തെയും അയാളുടെ മാനസിക അവസ്ഥയെയും മകളുടെ നിരാശയുടെയും ഒക്കെ വളരെ നല്ല ഒരു വിശദീകരണം തരാൻ പറ്റിയ സംവിധാനം... പിന്നെ ശരിക്കും അറപ്പ് വേണമെങ്കിൽ പായസത്തിൽ ചത്ത എലി കിടക്കുന്നുണ്ട് എന്ന് ആലോചിക്കാം.. സത്യമല്ല എന്ന് നമുക്ക് അറിയാമെങ്കിലും
അത് കേട്ട വെപ്പുകാരന്റെ മുഖത്തു പോലും അറപ്പിനെക്കാൾ നിരാശയാണ് കണ്ടത്...

<strong>5. ശാന്തി</strong>
ശാന്തി വേണം, ശാന്തിക്ക് വേണ്ടി എന്നൊക്കെ ആലോചിച്ചു നമുക്ക് ശാന്തി വരുത്താം... ഒരു നല്ല ചെറുകഥ, സാധാരണക്കാർക്ക് അത്ര പരിചയം ഇല്ലാത്ത ഒരു സാഹചര്യത്തെ പറ്റിയുള്ള ചിത്രം, ഒരു കുഞ്ഞിന്റെ നിഷ്കളങ്കമായ സ്നേഹവും, ഒരു പോരാളിയുടെ ഉള്ളിൽ ഉറങ്ങി കിടക്കുന്ന സ്നേഹിക്കുന്നവരുടെ ഓർമയും, ഒരുമിച്ചു പോരാടുന്നവരുടെ സ്നേഹവും ഒക്കെ മനോഹരമായി കാണിച്ചിട്ടുണ്ട്... ഒരുപാട് നല്ല അവസരങ്ങൾ ഉണ്ടായിട്ടും ആക്രമിക്കാതെ ശാന്തിയുടെ പേരിൽ നന്ദി പറയുമ്പോൾ ആക്രമിച്ചതിന് തീർച്ചയായും പല തലത്തിലും വ്യാഖ്യനങ്ങൾ വരുത്താം...

<strong>6. രൗദ്രം</strong>
ആ രസത്തോട് വളരെയധികം ന്യായം പുലർത്തിയ ചിത്രം. സംവിധായകന്റെ പേര് സ്നേഹം നിറഞ്ഞ അത്ഭുതം എന്നിൽ ഉണ്ടാക്കിയെങ്കിലും... ഓരോ കഥാപാത്രത്തിന്റെയും ഉള്ളിലെ രൗദ്ര ഭാവത്തെ വളരെ മനോഹരമായി പുറത്തേക്ക് എടുത്തു... കാലങ്ങളുടെ മാറ്റം കളർ ടോണിൽ കാണിക്കാതെ ഉള്ള കഥ പറച്ചിൽ, അത് തിരിച്ചറിഞ്ഞപ്പോൾ ഉള്ളിൽ ഒരു പുഞ്ചിരി വിടർത്തി... കാലങ്ങൾ കഴിഞ്ഞാലും മാറാതെ നിൽക്കുന്ന മനുഷ്യന്റെ മനസ്സിലെ രൗദ്രഭാവം... അത് മനുഷ്യനിൽ ഉണ്ടാക്കുന്ന മാറ്റങ്ങൾ... കാണുമ്പോഴോ കണ്ടു കഴിഞ്ഞോ ആരോടും ദേഷ്യം തോന്നിയില്ല എന്നത് മറ്റൊരു സത്യം.

<strong>7. ഭയം</strong>
കാണുന്നവർക്ക് ഭയം തോന്നിയില്ല എങ്കിലും മനുഷ്യന്റെ മനസ്സിലെ ഭയത്തിന്റെയും ഭയമില്ലായ്മയുടെയും ആവിഷ്കാരം ആയി തോന്നി. എപ്പോഴാണ് ഭയക്കേണ്ടുന്ന ഒന്നിനോടുള്ള ഭയം നമുക്ക് മാറുന്നത് എന്നും എങ്ങനെ മാറ്റുന്നു എന്നും പറയുന്നതിനോടൊപ്പം, ഉള്ളിൽ മായാതെ കിടക്കുന്ന ഭയം മനുഷ്യനെ കൊണ്ട് എന്തൊക്കെ നല്ലതും ചീത്തതും ചെയ്യിക്കും എന്നും ഏതറ്റം വരെ പോകാം എന്നും പറയുന്നു.... വേറെ എന്തിനെയൊക്കെ എത്രയൊക്കെ ഭയപ്പെട്ടാലും കർമഫലമാണ് ഉള്ളിലെ ഏറ്റവും വലിയ ഭയം എന്നു കോറി വെക്കുന്നു..

<strong>8. വീരം</strong>
വീരം തന്നെയാണ്... പക്ഷെ ഞാൻ അത് കണ്ടത്തൊരു ട്രിഗർ കിട്ടിയപ്പോൾ വീര്യം പുറത്തു വന്ന നായകനിൽ അല്ല, കാലങ്ങളായി വീരം കൊണ്ടു നടക്കുന്ന വീരനായ പ്രതിനായകനിലും അയാളുടെ ആശയത്തിലുമാണ്. ഏത് അവസ്ഥയിലും വീരം കൈവിടാതെ നിറവയറോടെ ഭർത്താവിനെ കാത്തിരിക്കുന്ന, ദൈവത്തിനോടും അമ്മയിയമ്മയോടും അതിനു വേണ്ടി ഉറക്കെ വഴക്കിടുന്ന അവളിലും ആണ്... വീരൻ ആവാൻ ആർക്കും സാധിക്കും... അവിടെ വീരമൃത്യു വരിച്ച യോദ്ധാക്കളിൽ തുടങ്ങി എല്ലായിടവും വീരമുണ്ട്...

<strong>9. ശൃംഗാരം</strong>
ഈ രസം തരുന്ന അമിത പ്രതീക്ഷയാണോ അതോ നായിക ആരാണെന്ന് അറിഞ്ഞിട്ടു പോലും, നായകന്റെ പേരും സംവിധായകന്റെ പേരും തന്ന അമിതപ്രതീക്ഷയാണോ കാരണം എന്നറിയില്ല. നിരാശയായിരുന്നു ഫലം. ശൃംഗരിക്കുക എന്ന അർത്ഥത്തിൽ ആണെങ്കിൽ കുറച്ചു മദ്യം അകത്താക്കി ശൃംഗരിക്കുക എന്ന രീതിയിൽ അത് കാട്ടിക്കൂട്ടി വെച്ചിട്ടുണ്ട് നായിക. നായികയെ പറ്റി ഉള്ള എന്റെ മുൻവിധി കൊണ്ടാണോ എന്നറിയില്ല ഒട്ടും ഇഷ്ടമായില്ല. നായിക വേറെ ആരെങ്കിലും ആയിരുന്നെങ്കിൽ എന്ന് ഓരോരോ നിമിഷവും തോന്നിക്കൊണ്ടേ ഇരുന്നു. അത് മാത്രമല്ല കാരണം എങ്കിലും... കുറെ നല്ല ചേരുവകൾ ഉണ്ടായിട്ടും നന്നാവാതെ പോയ ഭക്ഷണം പോലെ തോന്നി....
കഥകളുടെയും മേക്കിങിന്റെയും എന്റെ ആസ്വാദനത്തിന്റെയും എന്റെ ഇഷ്ടത്തിന്റെയും ക്രമം.... അതിങ്ങനെ ആണ്

<strong>1. അത്ഭുതം</strong>
<strong>2. രൗദ്രം</strong>
<strong>....</strong>
<strong>....</strong>
<strong>....</strong>
<strong>8. ഹാസ്യം</strong>
<strong>9. ശൃംഗാരം</strong>
**Remya Bharathy** നവരസ...ഈ പേര് കൊടുക്കാതെ ആ ചിത്രങ്ങൾ ഇറക്കിയിരുന്നെങ്കിൽ എന്നു തോന്നി...സാങ്കേതികമായി വളരെയധികം മികവുറ്റ ചിത്രങ്ങൾ ആയി തോന്നി. മൊത്തത്തിൽ ഉള്ള ദൃശ്യ സംഗീത അനുഭവങ്ങൾ വളരെ മനോഹരമായിരുന്നു. ഓരോ സീനും മനോഹരമാണ്. നിറങ്ങളുടെ വിന്യാസവും... നല്ല മേക്കിങ്... രസങ്ങളെ നേരിട്ട് അതു പോലെ ഉപയോഗിക്കുന്നതിന് പകരം അതിന്റെ interpretation ആയി ആണ് തോന്നിയത്...., ചെറിയ...SPOILER ALERT... ――――――――――――――――― കണ്ട ഓർഡറിൽ തന്നെ പറയാം... ഇഷ്ടത്തിന്റെ ഓർഡർ അവസാനവും... ചിത്രത്തിന്റെ പേരും സംവിധായകരുടെയും അഭിനേതാക്കളുടെ പേരും കഥാപാത്രങ്ങളുടെ പേരും തൽക്കാലം ഒഴിവാക്കുന്നു **1\. കരുണം** മുഖങ്ങളിൽ കരുണ ഭാവത്തെക്കാളും നമുക്ക് ആരോട് കരുണ തോന്നും എന്ന ചിന്തയാണ് മുന്നിൽ നിന്നത്... കരുണാ ഭാവത്തെക്കാളും നിസ്സഹായതയും കുറ്റബോധവും മുന്പിട്ടു നിൽക്കുന്ന പോലെ. ആരും ആരോടും കാണിക്കുന്നത് കരുണയല്ല. അവനവനോടാണ് കരുണ തോന്നുന്നത്... രണ്ടു കാര്യങ്ങൾ മനസ്സിൽ ബാക്കി നിന്നു... ഒന്ന് ഒരു ഡയലോഗ് ആണ്. അതിന്റെ അർത്ഥം വരുന്നത് ഇങ്ങനെയാണ്. ഒരാളോടുള്ള വെറുപ്പിന്റെ മേൽ നമ്മൾ ഒരു തെറ്റ് ചെയ്യുമ്പോൾ നമ്മൾ അവിടെ അവസാനിക്കുകയും നമ്മൾ വെറുത്ത ആ വ്യക്തി നമ്മോടൊപ്പം സഞ്ചരിക്കുകയും ചെയ്യുന്നു.... മറ്റേത് ഒരു ചെറിയ ഡീറ്റൈലിങ് ആണ്. തമിഴ് ഭാര്യമാർ ഭർത്താക്കന്മാരോട് സംസാരിക്കുന്ന രീതി. ഇതേ സിനിമ മലയാളത്തിൽ ആയിരുന്നെങ്കിൽ എങ്ങനെ ആകുമായിരുന്നു എന്നു ചിന്തിച്ചു. **2\. ഹാസ്യം** ഒരു ചെറിയ കാര്യം കിട്ടിയാൽ പോലും പൊട്ടിച്ചിരിക്കുന്ന ഞാൻ ഇതു കണ്ട് ഞാൻ ഒരിക്കൽ പോലും ചിരിച്ചില്ല എന്നതാണ് സങ്കടം... ഈ പേര് കൊടുക്കാതെ എടുത്തിരുന്നെങ്കിൽ ഒരു നല്ല നൊസ്റ്റാൾജിയ ഷോർട്ട് ഫിലിം ആക്കി എന്ന് ആശ്വസിക്കമായിരുന്നു. കഥയിൽ ഉടനീളം എനിക്ക് സഹാനുഭൂതിയാണ് തോന്നിയത്. കളിയാക്കൽ എന്നാണ് ഹാസ്യത്തിന്റെ അർത്ഥം എങ്കിൽ കൊള്ളാം. ഇന്നസെന്റിന്റെ കഥകളിൽ ഇത് വായിച്ചതായി ഓർമയിൽ പോലും നിന്നില്ല എന്നത് മറ്റൊരു സങ്കടം. ഇന്നസെന്റ് വളരെ ചുരുങ്ങിയ സമയം കൊണ്ട് കുറച്ചു വാക്കുകളിൽ കൗണ്ടർ ഒക്കെ പോലെ ഹാസ്യം കൊണ്ടു വരുന്ന മാജിക് ഇതിൽ നടന്നില്ല. വിശദീകരിച്ചു പറയുമ്പോൾ തമാശ ഇല്ലാതെയായി പോയതാവാം... തമാശയൊഴിച്ചു ബാക്കി ഒന്നും വലിയ തരക്കേടില്ല ഇതിൽ... ഒരു നല്ല ചെറുകഥ വായിച്ച ഫീൽ. **3\. അത്ഭുതം** ഈ രസം ഉടനീളം നിന്നു എന്നത് മാത്രമല്ല ഇതിനെ മനോഹരമാക്കിയത്... വിഷയവും അതിന്റെ ആവിഷ്കാരവും... എത്ര ശ്രമിച്ചാലും ലോജിക് ഒക്കെ മാറ്റി വെച്ച് ആ പറയുന്നതും കാണിക്കുന്നതും വിശ്വസിച്ചു പോകാൻ പ്രേക്ഷകരെ തോന്നിപ്പിക്കുന്ന ഒരു അത്ഭുതമാർന്ന ചിത്രം. ഒന്നോ രണ്ടോ മണിക്കൂറുള്ള sci fi സിനിമകൾക്ക് സാധിക്കുന്നത് അര മണിക്കൂറിൽ സാധിപ്പിക്കുന്നതിന്റെ അത്ഭുതം വേറെ... കണ്ടു തുടങ്ങിയിട്ട് ഇപ്പോഴാണ് ഇതിലേക്ക് ഇറങ്ങി എന്നു തോന്നിയത്. ആദ്യത്തെ രണ്ടും ഇടക്ക് ഓടിച്ചു വിടാൻ തോന്നിയിരുന്നു. ചെയ്തില്ലെങ്കിലും. ഇത് ശ്വാസം വിടാതെ കണ്ടിരിക്കാൻ തോന്നി.... **4\. ഭീഭൽസം** Disgusting എന്ന് എവിടെയും തോന്നിയില്ല. വീണ്ടും നിസ്സഹായതയും പ്രതികാരവും ഒക്കെ ആണ് തോന്നിയത്. ആ പ്രവർത്തി കൊണ്ട് അയാൾക്ക് ചുറ്റും ഉള്ളവർക്ക് അയാളോട് വെറുപ്പ് തോന്നിയേക്കാം... പക്ഷെ എനിക്ക് തോന്നിയില്ല... ഒരു കാലഘട്ടത്തെയും അയാളുടെ മാനസിക അവസ്ഥയെയും മകളുടെ നിരാശയുടെയും ഒക്കെ വളരെ നല്ല ഒരു വിശദീകരണം തരാൻ പറ്റിയ സംവിധാനം... പിന്നെ ശരിക്കും അറപ്പ് വേണമെങ്കിൽ പായസത്തിൽ ചത്ത എലി കിടക്കുന്നുണ്ട് എന്ന് ആലോചിക്കാം.. സത്യമല്ല എന്ന് നമുക്ക് അറിയാമെങ്കിലും അത് കേട്ട വെപ്പുകാരന്റെ മുഖത്തു പോലും അറപ്പിനെക്കാൾ നിരാശയാണ് കണ്ടത്... **5\. ശാന്തി** ശാന്തി വേണം, ശാന്തിക്ക് വേണ്ടി എന്നൊക്കെ ആലോചിച്ചു നമുക്ക് ശാന്തി വരുത്താം... ഒരു നല്ല ചെറുകഥ, സാധാരണക്കാർക്ക് അത്ര പരിചയം ഇല്ലാത്ത ഒരു സാഹചര്യത്തെ പറ്റിയുള്ള ചിത്രം, ഒരു കുഞ്ഞിന്റെ നിഷ്കളങ്കമായ സ്നേഹവും, ഒരു പോരാളിയുടെ ഉള്ളിൽ ഉറങ്ങി കിടക്കുന്ന സ്നേഹിക്കുന്നവരുടെ ഓർമയും, ഒരുമിച്ചു പോരാടുന്നവരുടെ സ്നേഹവും ഒക്കെ മനോഹരമായി കാണിച്ചിട്ടുണ്ട്... ഒരുപാട് നല്ല അവസരങ്ങൾ ഉണ്ടായിട്ടും ആക്രമിക്കാതെ ശാന്തിയുടെ പേരിൽ നന്ദി പറയുമ്പോൾ ആക്രമിച്ചതിന് തീർച്ചയായും പല തലത്തിലും വ്യാഖ്യനങ്ങൾ വരുത്താം... **6\. രൗദ്രം** ആ രസത്തോട് വളരെയധികം ന്യായം പുലർത്തിയ ചിത്രം. സംവിധായകന്റെ പേര് സ്നേഹം നിറഞ്ഞ അത്ഭുതം എന്നിൽ ഉണ്ടാക്കിയെങ്കിലും... ഓരോ കഥാപാത്രത്തിന്റെയും ഉള്ളിലെ രൗദ്ര ഭാവത്തെ വളരെ മനോഹരമായി പുറത്തേക്ക് എടുത്തു... കാലങ്ങളുടെ മാറ്റം കളർ ടോണിൽ കാണിക്കാതെ ഉള്ള കഥ പറച്ചിൽ, അത് തിരിച്ചറിഞ്ഞപ്പോൾ ഉള്ളിൽ ഒരു പുഞ്ചിരി വിടർത്തി... കാലങ്ങൾ കഴിഞ്ഞാലും മാറാതെ നിൽക്കുന്ന മനുഷ്യന്റെ മനസ്സിലെ രൗദ്രഭാവം... അത് മനുഷ്യനിൽ ഉണ്ടാക്കുന്ന മാറ്റങ്ങൾ... കാണുമ്പോഴോ കണ്ടു കഴിഞ്ഞോ ആരോടും ദേഷ്യം തോന്നിയില്ല എന്നത് മറ്റൊരു സത്യം. **7\. ഭയം** കാണുന്നവർക്ക് ഭയം തോന്നിയില്ല എങ്കിലും മനുഷ്യന്റെ മനസ്സിലെ ഭയത്തിന്റെയും ഭയമില്ലായ്മയുടെയും ആവിഷ്കാരം ആയി തോന്നി. എപ്പോഴാണ് ഭയക്കേണ്ടുന്ന ഒന്നിനോടുള്ള ഭയം നമുക്ക് മാറുന്നത് എന്നും എങ്ങനെ മാറ്റുന്നു എന്നും പറയുന്നതിനോടൊപ്പം, ഉള്ളിൽ മായാതെ കിടക്കുന്ന ഭയം മനുഷ്യനെ കൊണ്ട് എന്തൊക്കെ നല്ലതും ചീത്തതും ചെയ്യിക്കും എന്നും ഏതറ്റം വരെ പോകാം എന്നും പറയുന്നു.... വേറെ എന്തിനെയൊക്കെ എത്രയൊക്കെ ഭയപ്പെട്ടാലും കർമഫലമാണ് ഉള്ളിലെ ഏറ്റവും വലിയ ഭയം എന്നു കോറി വെക്കുന്നു.. **8\. വീരം** വീരം തന്നെയാണ്... പക്ഷെ ഞാൻ അത് കണ്ടത്തൊരു ട്രിഗർ കിട്ടിയപ്പോൾ വീര്യം പുറത്തു വന്ന നായകനിൽ അല്ല, കാലങ്ങളായി വീരം കൊണ്ടു നടക്കുന്ന വീരനായ പ്രതിനായകനിലും അയാളുടെ ആശയത്തിലുമാണ്. ഏത് അവസ്ഥയിലും വീരം കൈവിടാതെ നിറവയറോടെ ഭർത്താവിനെ കാത്തിരിക്കുന്ന, ദൈവത്തിനോടും അമ്മയിയമ്മയോടും അതിനു വേണ്ടി ഉറക്കെ വഴക്കിടുന്ന അവളിലും ആണ്... വീരൻ ആവാൻ ആർക്കും സാധിക്കും... അവിടെ വീരമൃത്യു വരിച്ച യോദ്ധാക്കളിൽ തുടങ്ങി എല്ലായിടവും വീരമുണ്ട്... **9\. ശൃംഗാരം** ഈ രസം തരുന്ന അമിത പ്രതീക്ഷയാണോ അതോ നായിക ആരാണെന്ന് അറിഞ്ഞിട്ടു പോലും, നായകന്റെ പേരും സംവിധായകന്റെ പേരും തന്ന അമിതപ്രതീക്ഷയാണോ കാരണം എന്നറിയില്ല. നിരാശയായിരുന്നു ഫലം. ശൃംഗരിക്കുക എന്ന അർത്ഥത്തിൽ ആണെങ്കിൽ കുറച്ചു മദ്യം അകത്താക്കി ശൃംഗരിക്കുക എന്ന രീതിയിൽ അത് കാട്ടിക്കൂട്ടി വെച്ചിട്ടുണ്ട് നായിക. നായികയെ പറ്റി ഉള്ള എന്റെ മുൻവിധി കൊണ്ടാണോ എന്നറിയില്ല ഒട്ടും ഇഷ്ടമായില്ല. നായിക വേറെ ആരെങ്കിലും ആയിരുന്നെങ്കിൽ എന്ന് ഓരോരോ നിമിഷവും തോന്നിക്കൊണ്ടേ ഇരുന്നു. അത് മാത്രമല്ല കാരണം എങ്കിലും... കുറെ നല്ല ചേരുവകൾ ഉണ്ടായിട്ടും നന്നാവാതെ പോയ ഭക്ഷണം പോലെ തോന്നി.... കഥകളുടെയും മേക്കിങിന്റെയും എന്റെ ആസ്വാദനത്തിന്റെയും എന്റെ ഇഷ്ടത്തിന്റെയും ക്രമം.... അതിങ്ങനെ ആണ് **1\. അത്ഭുതം** **2\. രൗദ്രം** **....** **....** **....** **8\. ഹാസ്യം** **9\. ശൃംഗാരം**
