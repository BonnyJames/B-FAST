---
title: "അവറാന്‍ ചേട്ടനെ പിടിച്ച പ്രേതങ്ങള്‍"
date: 2015-09-09T07:47:29
draft: false
categories: ["Society"]
tags: ["90's", 'malayalam story', 'കഥ', 'ചെറുകഥ', 'മലയാളം കഥ']
author: "boolokamtv@gmail.com"
---

<img class="aligncenter size-full wp-image-211703" src="https://cdn.boolokam.com/articles/2015/09/022.jpg" alt="02" width="600" height="432" />

വെള്ളിയാഴ്ച്ച ദിവസങ്ങളില്‍ അവറാന്‍ ചേട്ടന് പേടി അല്പം കൂടുതലാ, കാരണം ഒരു വെള്ളിയാഴ്ച്ച ദിവസമാണ് കര്‍ത്താവ് മരിച്ചത്.

കര്‍ത്താവ് മരിച്ചത് കൊണ്ട് അന്നത്തെ ദിവസം ലോകം നാഥനില്ലാത്ത പോലെയാകും .., ആയതു കൊണ്ട് ആ ദിവസം സാത്താന്‍ മാരുടേയും പിശാചുക്കളുടെയും കോട്ടകള്‍ തുറക്കും ...!

ചെറുപ്പം മുതലേ കേട്ടു പഠിച്ച ഈ വാക്യം ഈ പ്രായത്തിലും അവറാന്‍ ചേട്ടന്റെ ഉള്ളില്‍ കിടന്ന് എരിപിരി കൊണ്ടിരുന്നു ..!

അതുകൊണ്ട് എല്ലാ ദിവസവും .. കള്ള് ഷാപ്പീന്ന് എത്ര നേരം വൈകിയാലും .. വെള്ളിയാഴ്ച്ച ദിവസം മാത്രം അവറാന്‍ ചേട്ടന്‍ നേരത്തേ വീട് പറ്റും ..!

വെറുതെ തന്റെ രക്തം പിശാചുക്കള്‍ക്ക് കുടിക്കാന്‍ കൊടുക്കേണ്ടല്ലോ ..?, രക്തം മാത്രമല്ല .. കള്ളും കൂടി പിശാച് അങ്ങനെ ഓസില്‍ കുടിക്കേണ്ട ...!

കോള്‍ പാടത്തിനടുത്തുള്ള ഷാപ്പീന്ന് .., അവറാന്‍ ചേട്ടന്റെ വീട്ടിലേക്ക് ഏകദേശം ഒരു മൂന്ന് കിലോമീറ്ററോളം ദൂരമുണ്ട് .. പക്ഷെ തൊട്ടപ്പറത്തുള്ള മീന്‍കാരന്‍ പാക്കരന്റെ പറമ്പ് ക്രോസായി കടന്നാ .. അവറാന്‍ ചേട്ടന്റെ വീട്ടിലേക്ക് അഞ്ചു മിനിറ്റു കൊണ്ട് നടന്നെത്താം ..!, അവറാന്‍ ചേട്ടന്‍ പലപ്പോഴും ഈ മാര്‍ഗ്ഗം തന്നെയാണ് ഉപയോഗിക്കാറ് ...!

ഇതില്‍ പാക്കരനും കുടുംബത്തിനും നല്ല എതിര്‍പ്പുണ്ട് ...!. കാരണം .., അവര് നല്ല ഉറക്കം പിടിച്ചു കഴിഞ്ഞ സമയത്താവും അവറാന്‍ ചേട്ടന്റെ മതില് ചാട്ടം ....!

ഇത് കാണുന്നതോട് കൂടി പാക്കരന്റെ പട്ടി റോമു .., ഒടുക്കത്തെ കുര കുരച്ച് ..,ആ എരിയേലുള്ള മുഴുവന്‍ വീട്ടുകാരേയും ഉണര്‍ത്തും ..!

റോമു ആണെങ്കില്‍ .. , എങ്ങിനെയാണ് .., തന്റെ സത്യസന്ധതയും .., ആത്മാര്‍ത്തതയും .., പാക്കരന്റെ മുന്നില്‍ കാണിക്കേണ്ടത് എന്ന് ആലോചിച്ച് .. എപ്പോഴും .., വാലും പൊക്കി നടക്കുന്നവനാണ് ...!

പൂച്ച .., ആട് .., കോഴി .., എന്ന് വേണ്ട അതിര്‍ത്തി ഭേദിക്കുന്ന എന്തിനെക്കണ്ടാലും റോമു തന്റെ വീര ശൂരത്വം കാണിക്കും ...!, പകല് പോലും ഒരു മനുഷ്യക്കുഞ്ഞിനെ പോലും റോമു അകത്തേക്ക് വിടത്തില്ല...!

കുറച്ചു നാള്‍ മുമ്പ് വരേക്കും പാക്കരന് റോമുനെ ഭയങ്കര വിശ്വാസമായിരുന്നു ....!

പക്ഷേ ഒരു ദിവസം റോമു പാക്കരന്‍ ചേട്ടനെ ചതിച്ചു ...!

ഒരു ദിവസം രാത്രി .., പാക്കരന്‍ ചേട്ടന്റെ വീട്ടിലെ ഘടോല്‍ക്കചന്‍മാരായ മൂന്ന് ചാത്തന്‍മാര്‍ ഒറ്റയടിക്ക് മിസ്സിംഗ് ...!

പാക്കരന്‍ ചേട്ടന്‍ അടുത്ത പള്ളിപ്പെരുന്നാളിന് ..,ഉരുളക്കിഴങ്ങും .., തേങ്ങാപ്പാലും ചേര്‍ത്തോഴിച്ചു തട്ടാന്‍ .., ചെല്ലും ചിലവും കൊടുത്ത് .., വളര്‍ത്തി നിറുത്തിയാതായിരുന്നു ....!

ഇതറിഞ്ഞതോട് കൂടി പാക്കരന്റെ ഭാര്യ ക്ലാര ചേടത്തി തട്ടിപ്പോകാഞ്ഞത് ഭാഗ്യം

ഒന്നും അറിയാത്ത മാതിരി ..., കൂടിന്റെ അടുത്ത് വന്ന്മണം പിടിച്ചു നിന്ന റോമുന്റെ പിന്നാംപുറത്ത് ഒരു ചവിട്ട് കൊടുത്ത് പാക്കരന്‍ അലറി ..!

കാ ക്കാശിനു കൊള്ളാത്ത ശവം .., തിന്നാന്‍ മാത്രം കൊള്ളാം ...!, മൂന്ന് നേരവും മൂക്ക് മുട്ടെ തിന്നോളും ...!

ആ വാക്കുകള്‍ റോമുന്റെ ചങ്കിനിട്ടാണ് തറച്ചത് ...!

ചാത്തനുകളെ .., ആരോ അടിച്ചു മാറ്റിയതാണ് .., സത്യത്തില്‍ റോമു അപ്പോള്‍ അവിടെ ഉണ്ടായിരുന്നു ..!

പക്ഷേ .., പിച്ചാത്തിയുമായി ചാടിയ കള്ളനെ കണ്ടപ്പോള്‍ .., റോമു പതുക്കെ കണ്ണടച്ചു കിടന്നു ...!

നായ ആണെന്ന് പറഞ്ഞിട്ടൊന്നും ഒരു കാര്യവുമില്ല .., ജീവന് പേടിയില്ലാത്ത ആരെങ്കിലും ഉണ്ടോ ...?

ഇവിടെ മിണ്ടാണ്ട് കിടന്നില്ലെങ്കി തന്റെ തടി കേടാവുന്ന് റോമൂന് നല്ലവണ്ണം അറിയാമായിരുന്നു ...!

ഈ .., കൊഴിനേം .., പൂച്ചേനേം ..,ഓടിക്കണ മാതിരി കള്ളന്റെ അടുത്ത് പോയാ ..അവന്‍ പിച്ചാത്തി തന്റെ പള്ളക്ക് കേറ്റും ...!

വെറുതെ .., കോഴി ചാത്തന്‍മാര്‍ക്കു വേണ്ടി രക്തസാക്ഷിത്വം വരിക്കാന്‍ റോമു തയ്യാറല്ലായിരുന്നു ...!

അതിനാല്‍ റോമു കണ്ണടച്ചു കിടന്നു ...!,വേണമെങ്കില്‍ അവന്‍ കള്ളന്റെ മുന്നില്‍ വാലാട്ടിയും നിന്നേനെ ...!

ഈ സംഭവത്തോട് കൂടി റോമുവിലുള്ള വിശ്വാസം പാക്കരന് നഷ്ടപ്പെട്ടു ...!

വല്ല പൂച്ചയോ ..., കോഴിയോ .., അകത്തേക്ക് കടന്നാല്‍ റോമു കുരക്കും ..,അപ്പോ .., പാക്കരന്‍ അലറും ...!

''ഛീ .., മിണ്ടാതിരിക്കടാ .., നായേ .., കാക്കാശിനു കൊള്ളാത്തവന്‍ ....!

അത് കേട്ടൊടനെ റോമു ആകെ തളരും ...!, നീട്ടി ഒന്ന് കോട്ടുവായിട്ട് കാല് രണ്ടും മുമ്പോട്ട് നീട്ടി വെച്ച് പിന്നെ മിണ്ടാണ്ട് കിടക്കും ...!

സംഗതി ഈ അപമാനവും സഹിച്ച് ഇവിടെ കഴിഞ്ഞു കൂടുവാന്‍ റോമുവിന് തീരെ താല്‍പര്യമില്ല ...!

പക്ഷേ .., ഇവിടന്ന് മൂന്നു നേരവും ഭക്ഷണം കിട്ടുന്നുണ്ട് .., പുറത്തേക്കിറങ്ങിയാല്‍ അത് പോലും കിട്ടത്തില്ല ...!

വെറുതെ അപമാനത്തിന്റെ പേരും പറഞ്ഞ് കഞ്ഞികുടി മുട്ടിക്കാനൊന്നും തന്നെ കിട്ടത്തില്ല ...!

പിന്നെ തന്റെ ധൈര്യം ഇത്രയൊക്കെയെ ഉള്ളൂവെന്ന് റോമൂന് നന്നായി അറിയാം ...!

അതുകൊണ്ട് പ്രശ്‌നം ഒന്നും ഉണ്ടാക്കാതെ കിട്ടണ ശാപ്പാടടിച്ച് .. വല്ല കോഴിയോ .. പൂച്ചയോ ഒക്കെ വരുമ്പോള്‍ ഒന്ന് കുരച്ച് .., ഇവിടെത്തന്നെ കഴിയുന്നതാണ് നല്ലത് ...!

രാത്രി നമ്മുടെ അവറാന്‍ ചേട്ടന്‍ പറമ്പ് ചാടിക്കടക്കുമ്പോ ..., സത്യത്തില്‍ റോമുന് അവറാന്‍ ചേട്ടനെ നല്ല പരിചയമാണ് ..!

എന്നാലും രാത്രിയിലുള്ള തന്റെ ഉത്തരവാധിത്വം പാക്കരനെ ബോധിപ്പിക്കാന്‍ വേണ്ടി ..,റോമു അവറാന്‍ ചേട്ടനെ കണ്ട ഭാവം നടിക്കാതെ കുരച്ചു തുടങ്ങും ...!

അവറാന്‍ ചേട്ടന്‍ തിരിച്ച് ഒന്നും ചെയ്യില്ലാന്ന് റൊമുന് നല്ല ധൈര്യമുണ്ട് ..!

എന്നാല്‍ പകല് അവറാന്‍ ചേട്ടന്‍ ചൂണ്ടമീനുമായി വരുമ്പോള്‍ ..,റോമുന്റെ വാലാട്ടല് കാണണം .., മൂട്ടീന്ന് വാല് തെറിച്ചു പോണമാതിരി സ്പീഡില് അവന്‍ ഇട്ട് ആട്ടും ...!

അത് അവറാന്‍ ചേട്ടന്റെ കൈയ്യീന്ന് മീന്‍ കിട്ടണ വരേക്ക് മാത്രമേയുള്ളൂ

അവറാന്‍ ചേട്ടന്‍ മീന്‍ കൊടക്കണ നന്ദിയൊന്നും അവന്‍ ഒരിക്കലും രാത്രി കാണിക്കാറില്ല ...!

സംഗതി റോമുന്റെ കുര കേട്ടൊടനെ .., ആ ഏരിയായിലുള്ള മുഴുവന്‍ ചാവാലിപ്പട്ടികളും നിന്ന് കാറാന്‍ തുടങ്ങും ..!

ഇത് കാരണം നല്ല ഉറക്കം പിടിച്ചു തുടങ്ങണ .., പാക്കരനും വീട്ടുകാര്‍ക്കും വല്യ ഒരു ശല്യമായിത്തീര്‍ന്നു .., അവറാന്‍ ചേട്ടന്റെ ഈ മതിലു ചാട്ടം ...!

അവറാന്‍ ചേട്ടനോട് നേരിട്ട് ഇത് പറയാന്‍ അവര്‍ക്കൊരു മടി .., കാരണം അയല്‍പ്പക്കമാണല്ലോ...!

അങ്ങിനെയാണ് അവറാന്‍ ചേട്ടനെ ഒന്ന് പേടിപ്പിച്ചു വിടാന്‍ അവര് തീരുമാനിച്ചത് .., അവറാച്ചന്റെ ഈ വെള്ളിയാഴ്ച്ച പ്പേടി അവര്‍ക്കും അറിയാം ...!

അന്നൊരു വെള്ളിയാഴ്ച്ച .., പക്ഷേ അവറാന്‍ ചേട്ടന്‍ അന്ന് വ്യാഴാഴ്ച്ച ആണെന്നു കരുതി .., നല്ല ഫിറ്റായി ഇറങ്ങാന്‍ നേരത്താണ് .., ഷാപ്പുകാരന്‍ വറീത് അവറാനെ ഓര്‍മ്മപ്പെടുത്തിയത് ...!

''ടാ .., അവറാ ....ഇന്ന് വെള്ളിയാഴ്ച്ചയല്ലേ ..., നീ ഒറ്റക്ക് ഇത്രേം നേരം വൈകി അങ്ങോട്ട് പോവോ ...?''

വെള്ളിയാഴ്ച്ച എന്ന് കേട്ടതേ ...അവറാന്‍ ചേട്ടന്റെ ഉള്ളില് ഒരു വെള്ളിടി വെട്ടി ...!

സത്യത്തില്‍ അത് ഷാപ്പ്കാരന്‍ ഓര്‍മ്മപ്പെടുത്തിയില്ലെങ്കില്‍ .., വ്യാഴാഴ്ച്ച ആണെന്ന് കരുതി അവറാന്‍ ചേട്ടന്‍ ധൈര്യത്തോടെ പോയേനേ ...!

സംഗതി വെള്ളിയാഴ്ച്ച എന്ന് കേട്ടതോടെ ..അവറാന്‍ ചേട്ടന്റെ ഉള്ളില് പിശാചുക്കളുടെ ഒരു നീണ്ട നിര റെഡിയായിട്ട് നിരന്നു നിന്നു ...!

അതില്‍ ഒടിയന്‍ മുതല് ഡ്രാക്കുളവരെ ഉണ്ട് ...!

പക്ഷേ ഡ്രാക്കുളയൊന്നും തന്നെ കൈവെക്കില്ലെന്ന് .., അവറാന്‍ ചേട്ടന് നന്നായി അറിയാം ...!

ഡ്രാക്കുളയൊക്കെ നല്ല സ്റ്റാന്‍ഡേര്‍ട് ആള്‍ക്കാരുടെ അടുത്തൊക്കയെ പോകൂ .., ഈ പാവം അവറാനെ ഞെക്കിപ്പിഴിഞ്ഞിട്ട് അയാള്‍ക്ക് എന്ത് കിട്ടാനാ ..?

മനസ്സില് പിശാചുക്കളുടെ മാര്‍ച്ച്പാസ്റ്റ് തുടങ്ങിയതോടെ .., പുണ്യാളന്‍മാരൊക്കെ അവറാന്‍ ചേട്ടനെ കൈയ്യൊഴിഞ്ഞു ...!

പുണ്യാളന്‍മാരുടെ മുഖം ഒക്കെ മനസ്സില് ഓര്‍ക്കാന്‍ ശ്രമിച്ചെങ്കിലും .., ഒന്നും ഓര്‍മ്മ വരണില്ല ...!

അവസാനകൈയ്യായി .., അവറാന്‍ ചേട്ടന്‍ ഷാപ്പ്കാരന്‍ വറീതിനെ കൂട്ട് പിടിച്ചു ...!

''ടാ ..,വറീതേ ...., , നീയൊന്ന് എന്റെ കൂടെ വീട് വരെ വാടാ ....''!

''എന്തൂട്ടാ .., ഈ മാപ്ലാ .., പറയണേ .., എനിക്ക് ഇങ്ങോട്ടല്ലേ .., പോണ്ടേ ..?''

''നീയൊന്ന് എന്നെ വീട് വരെ ആക്കപ്പാ ...., ഇന്ന് വെള്ളിയാഴ്ച്ച ആണെന്ന് നീയല്ലേ എന്നെ ഓര്‍മ്മിപ്പിച്ചേ ...''?

''ഇത് നല്ല കൂത്ത് .., പിന്നെ വെള്ളിയാഴ്‌ച്ചേനെ .., വെള്ളിയാഴ്ച്ചാന്നല്ലാണ്ട് .. വ്യാഴാഴ്ച്ചാന്ന് പറയാന്‍ പറ്റോ ...?, നീയൊന്ന് പോടപ്പാ .., വേണമെങ്കീ ഒരു ഗ്ലാസ്സ് കൂടി മോന്തിക്കോ ...., ഒരു ധൈര്യം കിട്ടും ...?''

അടിച്ചതൊക്കെ വെള്ളിയാഴ്ച്ചാന്ന് കേട്ടതോടെ ഇറങ്ങി ...., എന്നാ ശരി ഒരു ഗ്ലാസ്സ് ആക്കണ്ടാ .., ഒരു കുപ്പി ഇങ്ങട് താ ..''!

പക്ഷേ അന്ന് വരെ അത്രയും കിക്കില്ലാത്ത കള്ള് അവറാന്‍ ചേട്ടന്‍ കുടിച്ചിട്ടില്ല ..., തനി പച്ച വെള്ളം മാതിരി ...!

സംഗതി അത് കള്ളിന്റെ കുഴപ്പമല്ല .., കള്ള് നല്ല മൂത്തിരിക്കണ ആനമയക്കിയാണ് ..!

പക്ഷേ .., പേടി അത് അവറാന്‍ ചേട്ടനെ ഉള്ളില് കിടന്ന് പെപ്പപ്പേ .., വിളിക്കാണ് ....!

എന്തൂട്ടാ ഇപ്പ ചെയ്യാ ..?പൂവാനും വയ്യ .., പൂവാതിരിക്കാനും വയ്യ .., പോയീല്ലെങ്കി പ്രേതം കള്ള് ഷാപ്പ്യേ കേറിപ്പിടിക്കും .., പോയാല്‍ വഴീലിട്ട് പിടിക്കും ...!

വീട്ടിലെത്ത്യാ ധൈര്യാ ..!പിന്നെ കുഞ്ഞന്നാമ്മ നോക്കിക്കൊള്ളും
പുള്ളിക്കാരിത്തീനെ കണ്ടാ .., ഡ്രാക്കുളയല്ലാ .., ലൂസിഫറ് വരെ ഇറങ്ങി ഓടൂന്ന് .., അവറാന്‍ ചേട്ടനറിയാം ...!

വിറച്ച് .., വിറച്ച് .., അറിയാവുന്ന പ്രാര്‍ഥനകളൊക്കെ ചൊല്ലി .., പാക്കരന്റെ പറമ്പിന്റെ അതിര് കടന്നതും കണ്ടു .., എട്ടടി പൊക്കത്തില് ഒരു ആള്‍രൂപം തൂങ്ങിക്കിടക്കുന്നു ...!

ഇത് കണ്ടതോട് കൂടി അവറാന്‍ ചേട്ടന്‍ അപസ്മാരം പിടിച്ച പോലെ നിന്ന് വിറക്കാന്‍ തുടങ്ങി ...!

''ആരാ ..,അത് ..?'', തോണ്ടെന്ന് ശബ്ദം പുറത്തേക്ക് വരണില്ല ...!

ആ രൂപം അതാ അടുത്തേക്ക് വരുന്നു ...!, അയ്യോ .., അതിന് കാലുകളില്ല .., വായുവിലൂടെ ഒഴുകിയാണ് അത് വരുന്നത് ...!

അവറാന്‍ ചേട്ടന്റെ ജീവന്‍ പേടികൊണ്ട് വിറച്ചു നില്‍ക്കുകയാണ് .., അവറാന്‍ ചേട്ടനെ വിട്ട് ഇറങ്ങി ഓടണോ .., വേണ്ടയോ എന്ന് കരുതി ...!

''പാക്കരാ .., ഒന്ന് ഓടിവാടാ ....'', പക്ഷേ .., എല്ലാം അവറാന്‍ ചേട്ടന്റെ ഉള്ളില്‍ കിടന്ന് മുഴങ്ങുന്നതേയുള്ളൂ ...!

''മോനേ .., റോമൂ .., നീയെങ്കിലും ഓടി വാടാ ...'

സത്യത്തില്‍ റോമു അവറാന്‍ ചേട്ടനെ കണ്ടവശം കുരക്കാനായി ഓടി വന്നതാണ് ...!, ഈ രൂപത്തെ കണ്ടതോട് കൂടി റോമു കണ്ണടച്ച് ചത്തപോലെ കിടന്നു ...!

പട്ടിയാണെങ്കിലും ചോര .., ചോര തന്നെയല്ലേ ...? എന്നുള്ള തിരിച്ചറിവ് റോമുന് നല്ലോണം ഉണ്ടായിരുന്നു ...!

''നീ ആരെടാ ...''?, ആ രൂപം അവറാനെ നോക്കി അലറി ...!

''ഞാന്‍ റാന്‍ ...'

നല്ല തണുപ്പത്ത് .., ചുണ്ട് കൂട്ടി ഇടിക്കണ മാതിരിയാണ് അവറാന്‍ ചേട്ടന്റെ സംസാരം ...!

''എന്തോന്ന്..,. റാനോ ...?

''റാനോ .., അല്ല .., അ ...അവറാന്‍ .., ചേട്ടന്‍ ...?

ഇനി ഇപ്പൊ ചേട്ടന്‍ എന്ന് കൂടി ചേര്‍ത്തു പറഞ്ഞാ .., വല്ല വയസ്സിന് ഇളയ പ്രേതമാണെങ്കി .. ബഹുമാനം കൊണ്ട് വിട്ടിട്ട് പോട്ടേന്ന് അവറാന്‍ ചേട്ടന്‍ കരുതിക്കാണും ...!

''ഇന്ന് ഞങ്ങടെ ദിവസമാണെന്നറിയില്ലേ ..?ശല്യപ്പെടുത്താന്‍ വന്നതാണോ നീ ...'?, ഇത് ഞങ്ങടെ സ്ഥലമാണ് .., നീ എന്താ ഇവിടെ ...?

''ഇതിന്റെ അപ്പുറത്താണേ ..., എന്റെ വീട് ...''!

''ഇതാണോ .., വഴി ...?''

''അല്ലായേ ...''!

''നമ്മുടെ സ്ഥലത്തേക്ക് അതിക്രമിച്ചു കയറിയതല്ലേ ...?.., ഇവന്റെ ചോര കുടിച്ച് നമുക്ക് ആ പാലയില്‍ കെട്ടിത്തൂക്കാം ...കാണുന്നവര്‍ക്കെല്ലാം ഒരു പാഠമായിരിക്കട്ടെ ...''!

ഇരുട്ടില്‍ നിന്ന് മറ്റൊരു പ്രേതം കൂടി അവറാന്‍ ചേട്ടന്റെ നേര്‍ക്ക് ഒഴുകി വന്നു ...!

''എന്റെ കര്‍ത്താവേ'' .., എന്നലറിക്കൊണ്ട് .., അവറാന്‍ ചേട്ടന്റെ ജീവന്‍ .. അവറാന്‍ ചേട്ടനെ വിട്ട് .., ഇറങ്ങി ഓടി ...!

ജീവന്‍ നഷ്ട്ട്ടപ്പെട്ട അവറാന്‍ ചേട്ടന്‍ നിര്‍ജ്ജീവനായി നിന്നു ...!

അവറാന്‍ ചേട്ടന്റെ രക്തമെല്ലാം പിശാചുക്കള്‍ കുടിക്കുന്നതിനു മുന്‍പേ വറ്റി ....!

അവറാന്‍ ചേട്ടന്‍ കര്‍ത്താവിനെ വിളിച്ചു ..!

''എന്റെ .., ക ., കര്‍ത്താവേ ..ഈ പിശാചുക്കളെ ഓടിക്കണേ ..''

പക്ഷേ അതും പൊറത്തേക്ക് വന്നില്ല ...!

പിശാചിന് കേട്ടാലല്ലേ ഓടാന്‍ പറ്റൂ ...!

അവസാന ശ്രമമെന്ന നിലയില്‍ .., അവറാന്‍ ചേട്ടന്‍ ഓടാന്‍ നോക്കി .., പക്ഷേ .., കാലുകള്‍ രണ്ടും കൂച്ചുവിലങ്ങിട്ട മാതിരി ഭൂമിയില്‍ ഒട്ടിപ്പിടിച്ചിരിക്കുന്നു ...!

രണ്ട് കോമ്പല്ലുകള്‍ അവറാന്‍ ചേട്ടന്റെ കഴുത്ത് ലക്ഷ്യമാക്കി നീണ്ടു ..,

അവറാന്‍ ചേട്ടന്റെ ആര്‍ത്തനാദം മാത്രം എങ്ങും മുഴങ്ങി ...!

അത് കാണാന്‍ കരുത്തില്ലാതെ റോമുന്റെ ബോധം പോയി ..!


![അവറാന്‍ ചേട്ടനെ പിടിച്ച പ്രേതങ്ങള്‍](https://cdn.boolokam.com/articles/2015/09/022.jpg)വെള്ളിയാഴ്ച്ച ദിവസങ്ങളില്‍ അവറാന്‍ ചേട്ടന് പേടി അല്പം കൂടുതലാ, കാരണം ഒരു വെള്ളിയാഴ്ച്ച ദിവസമാണ് കര്‍ത്താവ് മരിച്ചത്. കര്‍ത്താവ് മരിച്ചത് കൊണ്ട് അന്നത്തെ ദിവസം ലോകം നാഥനില്ലാത്ത പോലെയാകും .., ആയതു കൊണ്ട് ആ ദിവസം സാത്താന്‍ മാരുടേയും പിശാചുക്കളുടെയും കോട്ടകള്‍ തുറക്കും ...! ചെറുപ്പം മുതലേ കേട്ടു പഠിച്ച ഈ വാക്യം ഈ പ്രായത്തിലും അവറാന്‍ ചേട്ടന്റെ ഉള്ളില്‍ കിടന്ന് എരിപിരി കൊണ്ടിരുന്നു ..! അതുകൊണ്ട് എല്ലാ ദിവസവും .. കള്ള് ഷാപ്പീന്ന് എത്ര നേരം വൈകിയാലും .. വെള്ളിയാഴ്ച്ച ദിവസം മാത്രം അവറാന്‍ ചേട്ടന്‍ നേരത്തേ വീട് പറ്റും ..! വെറുതെ തന്റെ രക്തം പിശാചുക്കള്‍ക്ക് കുടിക്കാന്‍ കൊടുക്കേണ്ടല്ലോ ..?, രക്തം മാത്രമല്ല .. കള്ളും കൂടി പിശാച് അങ്ങനെ ഓസില്‍ കുടിക്കേണ്ട ...! കോള്‍ പാടത്തിനടുത്തുള്ള ഷാപ്പീന്ന് .., അവറാന്‍ ചേട്ടന്റെ വീട്ടിലേക്ക് ഏകദേശം ഒരു മൂന്ന് കിലോമീറ്ററോളം ദൂരമുണ്ട് .. പക്ഷെ തൊട്ടപ്പറത്തുള്ള മീന്‍കാരന്‍ പാക്കരന്റെ പറമ്പ് ക്രോസായി കടന്നാ .. അവറാന്‍ ചേട്ടന്റെ വീട്ടിലേക്ക് അഞ്ചു മിനിറ്റു കൊണ്ട് നടന്നെത്താം ..!, അവറാന്‍ ചേട്ടന്‍ പലപ്പോഴും ഈ മാര്‍ഗ്ഗം തന്നെയാണ് ഉപയോഗിക്കാറ് ...! ഇതില്‍ പാക്കരനും കുടുംബത്തിനും നല്ല എതിര്‍പ്പുണ്ട് ...!. കാരണം .., അവര് നല്ല ഉറക്കം പിടിച്ചു കഴിഞ്ഞ സമയത്താവും അവറാന്‍ ചേട്ടന്റെ മതില് ചാട്ടം ....! ഇത് കാണുന്നതോട് കൂടി പാക്കരന്റെ പട്ടി റോമു .., ഒടുക്കത്തെ കുര കുരച്ച് ..,ആ എരിയേലുള്ള മുഴുവന്‍ വീട്ടുകാരേയും ഉണര്‍ത്തും ..! റോമു ആണെങ്കില്‍ .. , എങ്ങിനെയാണ് .., തന്റെ സത്യസന്ധതയും .., ആത്മാര്‍ത്തതയും .., പാക്കരന്റെ മുന്നില്‍ കാണിക്കേണ്ടത് എന്ന് ആലോചിച്ച് .. എപ്പോഴും .., വാലും പൊക്കി നടക്കുന്നവനാണ് ...! പൂച്ച .., ആട് .., കോഴി .., എന്ന് വേണ്ട അതിര്‍ത്തി ഭേദിക്കുന്ന എന്തിനെക്കണ്ടാലും റോമു തന്റെ വീര ശൂരത്വം കാണിക്കും ...!, പകല് പോലും ഒരു മനുഷ്യക്കുഞ്ഞിനെ പോലും റോമു അകത്തേക്ക് വിടത്തില്ല...! കുറച്ചു നാള്‍ മുമ്പ് വരേക്കും പാക്കരന് റോമുനെ ഭയങ്കര വിശ്വാസമായിരുന്നു ....! പക്ഷേ ഒരു ദിവസം റോമു പാക്കരന്‍ ചേട്ടനെ ചതിച്ചു ...! ഒരു ദിവസം രാത്രി .., പാക്കരന്‍ ചേട്ടന്റെ വീട്ടിലെ ഘടോല്‍ക്കചന്‍മാരായ മൂന്ന് ചാത്തന്‍മാര്‍ ഒറ്റയടിക്ക് മിസ്സിംഗ് ...! പാക്കരന്‍ ചേട്ടന്‍ അടുത്ത പള്ളിപ്പെരുന്നാളിന് ..,ഉരുളക്കിഴങ്ങും .., തേങ്ങാപ്പാലും ചേര്‍ത്തോഴിച്ചു തട്ടാന്‍ .., ചെല്ലും ചിലവും കൊടുത്ത് .., വളര്‍ത്തി നിറുത്തിയാതായിരുന്നു ....! ഇതറിഞ്ഞതോട് കൂടി പാക്കരന്റെ ഭാര്യ ക്ലാര ചേടത്തി തട്ടിപ്പോകാഞ്ഞത് ഭാഗ്യം ഒന്നും അറിയാത്ത മാതിരി ..., കൂടിന്റെ അടുത്ത് വന്ന്മണം പിടിച്ചു നിന്ന റോമുന്റെ പിന്നാംപുറത്ത് ഒരു ചവിട്ട് കൊടുത്ത് പാക്കരന്‍ അലറി ..! കാ ക്കാശിനു കൊള്ളാത്ത ശവം .., തിന്നാന്‍ മാത്രം കൊള്ളാം ...!, മൂന്ന് നേരവും മൂക്ക് മുട്ടെ തിന്നോളും ...! ആ വാക്കുകള്‍ റോമുന്റെ ചങ്കിനിട്ടാണ് തറച്ചത് ...! ചാത്തനുകളെ .., ആരോ അടിച്ചു മാറ്റിയതാണ് .., സത്യത്തില്‍ റോമു അപ്പോള്‍ അവിടെ ഉണ്ടായിരുന്നു ..! പക്ഷേ .., പിച്ചാത്തിയുമായി ചാടിയ കള്ളനെ കണ്ടപ്പോള്‍ .., റോമു പതുക്കെ കണ്ണടച്ചു കിടന്നു ...! നായ ആണെന്ന് പറഞ്ഞിട്ടൊന്നും ഒരു കാര്യവുമില്ല .., ജീവന് പേടിയില്ലാത്ത ആരെങ്കിലും ഉണ്ടോ ...? ഇവിടെ മിണ്ടാണ്ട് കിടന്നില്ലെങ്കി തന്റെ തടി കേടാവുന്ന് റോമൂന് നല്ലവണ്ണം അറിയാമായിരുന്നു ...! ഈ .., കൊഴിനേം .., പൂച്ചേനേം ..,ഓടിക്കണ മാതിരി കള്ളന്റെ അടുത്ത് പോയാ ..അവന്‍ പിച്ചാത്തി തന്റെ പള്ളക്ക് കേറ്റും ...! വെറുതെ .., കോഴി ചാത്തന്‍മാര്‍ക്കു വേണ്ടി രക്തസാക്ഷിത്വം വരിക്കാന്‍ റോമു തയ്യാറല്ലായിരുന്നു ...! അതിനാല്‍ റോമു കണ്ണടച്ചു കിടന്നു ...!,വേണമെങ്കില്‍ അവന്‍ കള്ളന്റെ മുന്നില്‍ വാലാട്ടിയും നിന്നേനെ ...! ഈ സംഭവത്തോട് കൂടി റോമുവിലുള്ള വിശ്വാസം പാക്കരന് നഷ്ടപ്പെട്ടു ...! വല്ല പൂച്ചയോ ..., കോഴിയോ .., അകത്തേക്ക് കടന്നാല്‍ റോമു കുരക്കും ..,അപ്പോ .., പാക്കരന്‍ അലറും ...! ''ഛീ .., മിണ്ടാതിരിക്കടാ .., നായേ .., കാക്കാശിനു കൊള്ളാത്തവന്‍ ....! അത് കേട്ടൊടനെ റോമു ആകെ തളരും ...!, നീട്ടി ഒന്ന് കോട്ടുവായിട്ട് കാല് രണ്ടും മുമ്പോട്ട് നീട്ടി വെച്ച് പിന്നെ മിണ്ടാണ്ട് കിടക്കും ...! സംഗതി ഈ അപമാനവും സഹിച്ച് ഇവിടെ കഴിഞ്ഞു കൂടുവാന്‍ റോമുവിന് തീരെ താല്‍പര്യമില്ല ...! പക്ഷേ .., ഇവിടന്ന് മൂന്നു നേരവും ഭക്ഷണം കിട്ടുന്നുണ്ട് .., പുറത്തേക്കിറങ്ങിയാല്‍ അത് പോലും കിട്ടത്തില്ല ...! വെറുതെ അപമാനത്തിന്റെ പേരും പറഞ്ഞ് കഞ്ഞികുടി മുട്ടിക്കാനൊന്നും തന്നെ കിട്ടത്തില്ല ...! പിന്നെ തന്റെ ധൈര്യം ഇത്രയൊക്കെയെ ഉള്ളൂവെന്ന് റോമൂന് നന്നായി അറിയാം ...! അതുകൊണ്ട് പ്രശ്‌നം ഒന്നും ഉണ്ടാക്കാതെ കിട്ടണ ശാപ്പാടടിച്ച് .. വല്ല കോഴിയോ .. പൂച്ചയോ ഒക്കെ വരുമ്പോള്‍ ഒന്ന് കുരച്ച് .., ഇവിടെത്തന്നെ കഴിയുന്നതാണ് നല്ലത് ...! രാത്രി നമ്മുടെ അവറാന്‍ ചേട്ടന്‍ പറമ്പ് ചാടിക്കടക്കുമ്പോ ..., സത്യത്തില്‍ റോമുന് അവറാന്‍ ചേട്ടനെ നല്ല പരിചയമാണ് ..! എന്നാലും രാത്രിയിലുള്ള തന്റെ ഉത്തരവാധിത്വം പാക്കരനെ ബോധിപ്പിക്കാന്‍ വേണ്ടി ..,റോമു അവറാന്‍ ചേട്ടനെ കണ്ട ഭാവം നടിക്കാതെ കുരച്ചു തുടങ്ങും ...! അവറാന്‍ ചേട്ടന്‍ തിരിച്ച് ഒന്നും ചെയ്യില്ലാന്ന് റൊമുന് നല്ല ധൈര്യമുണ്ട് ..! എന്നാല്‍ പകല് അവറാന്‍ ചേട്ടന്‍ ചൂണ്ടമീനുമായി വരുമ്പോള്‍ ..,റോമുന്റെ വാലാട്ടല് കാണണം .., മൂട്ടീന്ന് വാല് തെറിച്ചു പോണമാതിരി സ്പീഡില് അവന്‍ ഇട്ട് ആട്ടും ...! അത് അവറാന്‍ ചേട്ടന്റെ കൈയ്യീന്ന് മീന്‍ കിട്ടണ വരേക്ക് മാത്രമേയുള്ളൂ അവറാന്‍ ചേട്ടന്‍ മീന്‍ കൊടക്കണ നന്ദിയൊന്നും അവന്‍ ഒരിക്കലും രാത്രി കാണിക്കാറില്ല ...! സംഗതി റോമുന്റെ കുര കേട്ടൊടനെ .., ആ ഏരിയായിലുള്ള മുഴുവന്‍ ചാവാലിപ്പട്ടികളും നിന്ന് കാറാന്‍ തുടങ്ങും ..! ഇത് കാരണം നല്ല ഉറക്കം പിടിച്ചു തുടങ്ങണ .., പാക്കരനും വീട്ടുകാര്‍ക്കും വല്യ ഒരു ശല്യമായിത്തീര്‍ന്നു .., അവറാന്‍ ചേട്ടന്റെ ഈ മതിലു ചാട്ടം ...! അവറാന്‍ ചേട്ടനോട് നേരിട്ട് ഇത് പറയാന്‍ അവര്‍ക്കൊരു മടി .., കാരണം അയല്‍പ്പക്കമാണല്ലോ...! അങ്ങിനെയാണ് അവറാന്‍ ചേട്ടനെ ഒന്ന് പേടിപ്പിച്ചു വിടാന്‍ അവര് തീരുമാനിച്ചത് .., അവറാച്ചന്റെ ഈ വെള്ളിയാഴ്ച്ച പ്പേടി അവര്‍ക്കും അറിയാം ...! അന്നൊരു വെള്ളിയാഴ്ച്ച .., പക്ഷേ അവറാന്‍ ചേട്ടന്‍ അന്ന് വ്യാഴാഴ്ച്ച ആണെന്നു കരുതി .., നല്ല ഫിറ്റായി ഇറങ്ങാന്‍ നേരത്താണ് .., ഷാപ്പുകാരന്‍ വറീത് അവറാനെ ഓര്‍മ്മപ്പെടുത്തിയത് ...! ''ടാ .., അവറാ ....ഇന്ന് വെള്ളിയാഴ്ച്ചയല്ലേ ..., നീ ഒറ്റക്ക് ഇത്രേം നേരം വൈകി അങ്ങോട്ട് പോവോ ...?'' വെള്ളിയാഴ്ച്ച എന്ന് കേട്ടതേ ...അവറാന്‍ ചേട്ടന്റെ ഉള്ളില് ഒരു വെള്ളിടി വെട്ടി ...! സത്യത്തില്‍ അത് ഷാപ്പ്കാരന്‍ ഓര്‍മ്മപ്പെടുത്തിയില്ലെങ്കില്‍ .., വ്യാഴാഴ്ച്ച ആണെന്ന് കരുതി അവറാന്‍ ചേട്ടന്‍ ധൈര്യത്തോടെ പോയേനേ ...! സംഗതി വെള്ളിയാഴ്ച്ച എന്ന് കേട്ടതോടെ ..അവറാന്‍ ചേട്ടന്റെ ഉള്ളില് പിശാചുക്കളുടെ ഒരു നീണ്ട നിര റെഡിയായിട്ട് നിരന്നു നിന്നു ...! അതില്‍ ഒടിയന്‍ മുതല് ഡ്രാക്കുളവരെ ഉണ്ട് ...! പക്ഷേ ഡ്രാക്കുളയൊന്നും തന്നെ കൈവെക്കില്ലെന്ന് .., അവറാന്‍ ചേട്ടന് നന്നായി അറിയാം ...! ഡ്രാക്കുളയൊക്കെ നല്ല സ്റ്റാന്‍ഡേര്‍ട് ആള്‍ക്കാരുടെ അടുത്തൊക്കയെ പോകൂ .., ഈ പാവം അവറാനെ ഞെക്കിപ്പിഴിഞ്ഞിട്ട് അയാള്‍ക്ക് എന്ത് കിട്ടാനാ ..? മനസ്സില് പിശാചുക്കളുടെ മാര്‍ച്ച്പാസ്റ്റ് തുടങ്ങിയതോടെ .., പുണ്യാളന്‍മാരൊക്കെ അവറാന്‍ ചേട്ടനെ കൈയ്യൊഴിഞ്ഞു ...! പുണ്യാളന്‍മാരുടെ മുഖം ഒക്കെ മനസ്സില് ഓര്‍ക്കാന്‍ ശ്രമിച്ചെങ്കിലും .., ഒന്നും ഓര്‍മ്മ വരണില്ല ...! അവസാനകൈയ്യായി .., അവറാന്‍ ചേട്ടന്‍ ഷാപ്പ്കാരന്‍ വറീതിനെ കൂട്ട് പിടിച്ചു ...! ''ടാ ..,വറീതേ ...., , നീയൊന്ന് എന്റെ കൂടെ വീട് വരെ വാടാ ....''! ''എന്തൂട്ടാ .., ഈ മാപ്ലാ .., പറയണേ .., എനിക്ക് ഇങ്ങോട്ടല്ലേ .., പോണ്ടേ ..?'' ''നീയൊന്ന് എന്നെ വീട് വരെ ആക്കപ്പാ ...., ഇന്ന് വെള്ളിയാഴ്ച്ച ആണെന്ന് നീയല്ലേ എന്നെ ഓര്‍മ്മിപ്പിച്ചേ ...''? ''ഇത് നല്ല കൂത്ത് .., പിന്നെ വെള്ളിയാഴ്‌ച്ചേനെ .., വെള്ളിയാഴ്ച്ചാന്നല്ലാണ്ട് .. വ്യാഴാഴ്ച്ചാന്ന് പറയാന്‍ പറ്റോ ...?, നീയൊന്ന് പോടപ്പാ .., വേണമെങ്കീ ഒരു ഗ്ലാസ്സ് കൂടി മോന്തിക്കോ ...., ഒരു ധൈര്യം കിട്ടും ...?'' അടിച്ചതൊക്കെ വെള്ളിയാഴ്ച്ചാന്ന് കേട്ടതോടെ ഇറങ്ങി ...., എന്നാ ശരി ഒരു ഗ്ലാസ്സ് ആക്കണ്ടാ .., ഒരു കുപ്പി ഇങ്ങട് താ ..''! പക്ഷേ അന്ന് വരെ അത്രയും കിക്കില്ലാത്ത കള്ള് അവറാന്‍ ചേട്ടന്‍ കുടിച്ചിട്ടില്ല ..., തനി പച്ച വെള്ളം മാതിരി ...! സംഗതി അത് കള്ളിന്റെ കുഴപ്പമല്ല .., കള്ള് നല്ല മൂത്തിരിക്കണ ആനമയക്കിയാണ് ..! പക്ഷേ .., പേടി അത് അവറാന്‍ ചേട്ടനെ ഉള്ളില് കിടന്ന് പെപ്പപ്പേ .., വിളിക്കാണ് ....! എന്തൂട്ടാ ഇപ്പ ചെയ്യാ ..?പൂവാനും വയ്യ .., പൂവാതിരിക്കാനും വയ്യ .., പോയീല്ലെങ്കി പ്രേതം കള്ള് ഷാപ്പ്യേ കേറിപ്പിടിക്കും .., പോയാല്‍ വഴീലിട്ട് പിടിക്കും ...! വീട്ടിലെത്ത്യാ ധൈര്യാ ..!പിന്നെ കുഞ്ഞന്നാമ്മ നോക്കിക്കൊള്ളും പുള്ളിക്കാരിത്തീനെ കണ്ടാ .., ഡ്രാക്കുളയല്ലാ .., ലൂസിഫറ് വരെ ഇറങ്ങി ഓടൂന്ന് .., അവറാന്‍ ചേട്ടനറിയാം ...! വിറച്ച് .., വിറച്ച് .., അറിയാവുന്ന പ്രാര്‍ഥനകളൊക്കെ ചൊല്ലി .., പാക്കരന്റെ പറമ്പിന്റെ അതിര് കടന്നതും കണ്ടു .., എട്ടടി പൊക്കത്തില് ഒരു ആള്‍രൂപം തൂങ്ങിക്കിടക്കുന്നു ...! ഇത് കണ്ടതോട് കൂടി അവറാന്‍ ചേട്ടന്‍ അപസ്മാരം പിടിച്ച പോലെ നിന്ന് വിറക്കാന്‍ തുടങ്ങി ...! ''ആരാ ..,അത് ..?'', തോണ്ടെന്ന് ശബ്ദം പുറത്തേക്ക് വരണില്ല ...! ആ രൂപം അതാ അടുത്തേക്ക് വരുന്നു ...!, അയ്യോ .., അതിന് കാലുകളില്ല .., വായുവിലൂടെ ഒഴുകിയാണ് അത് വരുന്നത് ...! അവറാന്‍ ചേട്ടന്റെ ജീവന്‍ പേടികൊണ്ട് വിറച്ചു നില്‍ക്കുകയാണ് .., അവറാന്‍ ചേട്ടനെ വിട്ട് ഇറങ്ങി ഓടണോ .., വേണ്ടയോ എന്ന് കരുതി ...! ''പാക്കരാ .., ഒന്ന് ഓടിവാടാ ....'', പക്ഷേ .., എല്ലാം അവറാന്‍ ചേട്ടന്റെ ഉള്ളില്‍ കിടന്ന് മുഴങ്ങുന്നതേയുള്ളൂ ...! ''മോനേ .., റോമൂ .., നീയെങ്കിലും ഓടി വാടാ ...' സത്യത്തില്‍ റോമു അവറാന്‍ ചേട്ടനെ കണ്ടവശം കുരക്കാനായി ഓടി വന്നതാണ് ...!, ഈ രൂപത്തെ കണ്ടതോട് കൂടി റോമു കണ്ണടച്ച് ചത്തപോലെ കിടന്നു ...! പട്ടിയാണെങ്കിലും ചോര .., ചോര തന്നെയല്ലേ ...? എന്നുള്ള തിരിച്ചറിവ് റോമുന് നല്ലോണം ഉണ്ടായിരുന്നു ...! ''നീ ആരെടാ ...''?, ആ രൂപം അവറാനെ നോക്കി അലറി ...! ''ഞാന്‍ റാന്‍ ...' നല്ല തണുപ്പത്ത് .., ചുണ്ട് കൂട്ടി ഇടിക്കണ മാതിരിയാണ് അവറാന്‍ ചേട്ടന്റെ സംസാരം ...! ''എന്തോന്ന്..,. റാനോ ...? ''റാനോ .., അല്ല .., അ ...അവറാന്‍ .., ചേട്ടന്‍ ...? ഇനി ഇപ്പൊ ചേട്ടന്‍ എന്ന് കൂടി ചേര്‍ത്തു പറഞ്ഞാ .., വല്ല വയസ്സിന് ഇളയ പ്രേതമാണെങ്കി .. ബഹുമാനം കൊണ്ട് വിട്ടിട്ട് പോട്ടേന്ന് അവറാന്‍ ചേട്ടന്‍ കരുതിക്കാണും ...! ''ഇന്ന് ഞങ്ങടെ ദിവസമാണെന്നറിയില്ലേ ..?ശല്യപ്പെടുത്താന്‍ വന്നതാണോ നീ ...'?, ഇത് ഞങ്ങടെ സ്ഥലമാണ് .., നീ എന്താ ഇവിടെ ...? ''ഇതിന്റെ അപ്പുറത്താണേ ..., എന്റെ വീട് ...''! ''ഇതാണോ .., വഴി ...?'' ''അല്ലായേ ...''! ''നമ്മുടെ സ്ഥലത്തേക്ക് അതിക്രമിച്ചു കയറിയതല്ലേ ...?.., ഇവന്റെ ചോര കുടിച്ച് നമുക്ക് ആ പാലയില്‍ കെട്ടിത്തൂക്കാം ...കാണുന്നവര്‍ക്കെല്ലാം ഒരു പാഠമായിരിക്കട്ടെ ...''! ഇരുട്ടില്‍ നിന്ന് മറ്റൊരു പ്രേതം കൂടി അവറാന്‍ ചേട്ടന്റെ നേര്‍ക്ക് ഒഴുകി വന്നു ...! ''എന്റെ കര്‍ത്താവേ'' .., എന്നലറിക്കൊണ്ട് .., അവറാന്‍ ചേട്ടന്റെ ജീവന്‍ .. അവറാന്‍ ചേട്ടനെ വിട്ട് .., ഇറങ്ങി ഓടി ...! ജീവന്‍ നഷ്ട്ട്ടപ്പെട്ട അവറാന്‍ ചേട്ടന്‍ നിര്‍ജ്ജീവനായി നിന്നു ...! അവറാന്‍ ചേട്ടന്റെ രക്തമെല്ലാം പിശാചുക്കള്‍ കുടിക്കുന്നതിനു മുന്‍പേ വറ്റി ....! അവറാന്‍ ചേട്ടന്‍ കര്‍ത്താവിനെ വിളിച്ചു ..! ''എന്റെ .., ക ., കര്‍ത്താവേ ..ഈ പിശാചുക്കളെ ഓടിക്കണേ ..'' പക്ഷേ അതും പൊറത്തേക്ക് വന്നില്ല ...! പിശാചിന് കേട്ടാലല്ലേ ഓടാന്‍ പറ്റൂ ...! അവസാന ശ്രമമെന്ന നിലയില്‍ .., അവറാന്‍ ചേട്ടന്‍ ഓടാന്‍ നോക്കി .., പക്ഷേ .., കാലുകള്‍ രണ്ടും കൂച്ചുവിലങ്ങിട്ട മാതിരി ഭൂമിയില്‍ ഒട്ടിപ്പിടിച്ചിരിക്കുന്നു ...! രണ്ട് കോമ്പല്ലുകള്‍ അവറാന്‍ ചേട്ടന്റെ കഴുത്ത് ലക്ഷ്യമാക്കി നീണ്ടു .., അവറാന്‍ ചേട്ടന്റെ ആര്‍ത്തനാദം മാത്രം എങ്ങും മുഴങ്ങി ...! അത് കാണാന്‍ കരുത്തില്ലാതെ റോമുന്റെ ബോധം പോയി ..!
