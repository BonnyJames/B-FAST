---
title: "അഭിനയരംഗത്ത് ഒ.മാധവൻ ഒരു അതികായകനായിരുന്നു എങ്കിൽ മകൻ മുകേഷ് ആ പദവിയിൽ നിന്നും കാതങ്ങൾ അകലെയാണ്"
date: 2023-01-08T04:57:59
draft: false
categories: ["Society"]
tags: ['ACTOR', 'Bineesh K Achuthan', 'Featured', 'malayalam movies', 'mukesh']
author: "Beaumaris"
---

<strong>Bineesh K Achuthan </strong>

വെള്ളിത്തിരയിലെ മുകേഷിന്റെ അരങ്ങേറ്റത്തിന് ഇന്ന് 41-ാം വാർഷികം. നടനും നിർമ്മാതാവും രാഷ്ട്രീയ പ്രവർത്തകനും സർവ്വോപരി കൊല്ലം MLA - യുമായ മുകേഷ് തന്റെ ചലച്ചിത്ര ജീവിതം ആരംഭിക്കുന്നത് ബലൂൺ എന്ന ചിത്രത്തിലൂടെയാണ്. 1982 - ജനുവരി 8 - നാണ് ബലൂൺ റിലീസാകുന്നത്. കാളിദാസ കലാകേന്ദ്രത്തിലൂടെ ശ്രദ്ധേയനായ നടനും സംവിധായകനുമായ ഒ.മാധവന്റെയും പ്രശസ്ത അഭിനേത്രി വിജയകുമാരിയുടെയും മകനായ മുകേഷ്, കൊട്ടാരക്കര ശ്രീധരൻ നായരുടെ മകളായ ശോഭയോടൊപ്പമാണ് ബലൂണിലൂടെ സിനിമാ രംഗത്തേക്ക് കടന്ന് വന്നത്.

അഭിനയ കുലപതികളുടെ മക്കളുടെ സിനിമാപ്രവേശനം എന്ന നിലയിൽ ബലൂൺ അത്യാവശ്യം പ്രീ പബ്ലിസിറ്റി നേടിയിരുന്നു. ഒരു വൻ വിജയം നേടാനാവാത്ത ഈ ചിത്രത്തിൽ അക്കാലത്തു ശ്രദ്ധേയനായി കൊണ്ടിരിക്കുന്ന മമ്മൂട്ടിയും ഒരു വേഷം അവതരിപ്പിച്ചിരുന്നു. ബലൂൺ - ന് ശേഷം പ്രിയദർശന്റെ ഓടരുതമ്മാവാ ആളറിയാം, ബോയിംഗ് ബോയിംഗ്, മഴ പെയ്യുന്നു മദ്ദളം കൊട്ടുന്നു തുടങ്ങിയ ചിത്രങ്ങളിലൂടെ മുകേഷ് പതിയെ പ്രേക്ഷക ശ്രദ്ധ നേടി എടുത്തു. ശ്യാമ മുതൽ ജോഷിയേ പോലുള്ള മുൻ നിര സംവിധായകരുടെ ചിത്രങ്ങളിലും ശ്രദ്ധേയമായ വേഷങ്ങൾ കൈകാര്യം ചെയ്തു. നിരവധി സഹനടൻ വേഷങ്ങൾക്ക് ശേഷം മുകേഷിന് ലഭിച്ച ഉപനായക കഥാപാത്രമായിരുന്നു റാംജി റാവു സ്പീക്കിംഗ് - ലെ ഗോപാലകൃഷ്ണന്റെ റോൾ . ഇരട്ട സംവിധായകരായ സിദ്ധിഖ് - ലാൽ കൂട്ടുകെട്ടിന്റെ പ്രഥമ സംവിധാന സരംഭമായിരുന്നു റാംജി റാവു സ്പീക്കിംഗ്.

<img class="size-full wp-image-378043" src="https://cdn.boolokam.com/articles/2023/01/mm.jpg" alt="" width="760" height="443" />

ചിരിയോ ചിരി എന്ന ചിത്രത്തിലൂടെ ബാലചന്ദ്രമേനോനാണ് മലയാള സിനിമയിൽ തൊഴിലില്ലാത്ത ചെറുപ്പക്കാരുടെ ജീവിത പ്രശ്നങ്ങളും പ്രതിസന്ധികളും അവരുടെ കൊച്ചു കൊച്ചു തട്ടിപ്പുകളും പ്രമേയവൽക്കരിക്കുന്നത്. ഇതിന്റെ ഒരു Extended version എന്നു പറയാവുന്ന ഒന്നായിരുന്നു സിദ്ധിഖ് - ലാൽ രചന നിർവ്വഹിച്ച നാടോടിക്കാറ്റ്. സമാന പ്രമേയം തന്നെയായിരുന്നു റാംജി റാവു സ്പീക്കിംഗ് - ലേതും. സൂപ്പർ ഹിറ്റായ മാറിയ ഈ ചിത്രത്തിലൂടെ മലയാള സിനിമയിൽ പുതിയ ഒരു ട്രെന്റ് രൂപപ്പെട്ടു. മുകേഷിന്റെ ഭാഷയിൽ പറഞ്ഞാൽ, " മമ്മൂട്ടിയുടേയോ മോഹൻലാലിന്റെയോ അനിയൻമാരോ അയൽവാസികളോ ആയി ടൈപ്പ് കാസ്റ്റ് ചെയ്യപ്പെടുമായിരുന്ന ഒരു നിര സഹനടൻമാരെ നായകനിരയിലേക്ക് കൈ പിടിച്ചുയർത്താൻ റാംജി റാവു സ്പീക്കിംഗ് - ന്റെ വൻ വിജയം ഒരു നിമിത്തമായി മാറി ".

റാംജി റാവു സ്പീക്കിംഗ് ഉണ്ടാക്കിയെടുത്ത തരംഗം അതിന്റെ ഉച്ഛസ്ഥായിലെത്താൻ കാരണമായത് സിദ്ധിഖ് - ലാൽ കൂട്ടുകെട്ടിന്റെ തന്നെ മറ്റൊരു ചിത്രമായ ഇൻ ഹരിഹർ നഗർ നേടിയ അഭൂതത പൂർവ്വമായ വിജയമായിരുന്നു. തുടർന്നങ്ങോട്ട് മലയാള സിനിമയിൽ കോമഡി ചിത്രങ്ങളുടെ ഒരു ചാകര തന്നെയായിരുന്നു. മമ്മൂട്ടിക്കും മോഹൻലാലിനും പിന്നിൽ ശക്തമായ ഒരു രണ്ടാം നിര രൂപപ്പെട്ടു വന്നു. ഈ രണ്ടാം നിരയിൽ പ്രമുഖനായി വിലസാൻ മുകേഷിന് കഴിഞ്ഞു. ലോ ബജറ്റ് ചിത്രങ്ങളിൽ ; തട്ടിപ്പും തരികിടയും കൈമുതലായുള്ള നായക വേഷങ്ങളിൽ മുകേഷ് തിളങ്ങി നിന്നു. മലയാള സിനിമാ ചരിത്രത്തിൽ തന്നെ റിലീസ് കേന്ദ്രത്തിൽ 400 - ലേറെ ദിനങ്ങൾ തുടർച്ചയായി പ്രദർശിപ്പിച്ച് റെക്കോഡ് സൃഷ്ടിച്ച ഗോഡ്ഫാദർ എന്ന സിദ്ധിഖ് - ലാൽ ചിത്രത്തിലെ നായക വേഷവും മുകേഷിൽ ഭദ്രമായിരുന്നു.

<img class=" wp-image-378044 aligncenter" src="https://cdn.boolokam.com/articles/2023/01/as.jpg" alt="" width="754" height="457" />ടൈറ്റിൽ കഥാപാത്രമായി അഭിനയിച്ച എൻ.എൻ. പിള്ളയുടെ പ്രകടനത്തിന് മുന്നിൽ നിഷ്പ്രഭനായെങ്കിൽ തന്നെയും രാമഭദ്രൻ എന്ന മുകേഷിന്റെ കഥാപാത്രത്തിന് ഇന്നും ധാരാളം ഫാൻ ഫോളോയിംഗ് ഉണ്ട്. 90 - കളുടെ മധ്യത്തോടെ കോമഡി ചിത്രങ്ങളുടെ തരംഗം അവസാനിച്ചെങ്കിലും നായകനിരയിൽ തന്നെ തിളങ്ങി നിൽക്കാൻ മുകേഷിന് കഴിഞ്ഞു. ഹിറ്റ്ലർ, ഫ്രണ്ട്സ്, ക്രോണിക് ബാച്ച്‌ലർ തുടങ്ങിയ സിദ്ധിഖ് ചിത്രങ്ങളിലെ ഉപനായക വേഷങ്ങൾ നായകനൊപ്പം മുകേഷിന് കയ്യടി നേടി കൊടുത്തവയാണ്. 2002 വിഷു സീസണിൽ റിലീസായ പകൽപ്പൂരം എന്ന ചിത്രമാണ് സോളോ ഹീറോ എന്ന നിലയിൽ മുകേഷിന്റെ അവസാന ഹിറ്റ് ചിത്രം. മലയാള സിനിമയിൽ ദിലീപ് തരംഗം ആഞ്ഞടിക്കുകയും ജയസൂര്യ ഇന്ദ്രജിത്ത്, പ്രഥ്വിരാജ്, ഫഹദ് ഫാസിൽ തുടങ്ങിയ ഒരു നിര താരങ്ങൾ കടന്ന് വരികയും ചെയ്ത വർഷം കൂടിയായിരുന്നു 2002. കാറ്റിന്റെ ഗതി മാറിയത് മറ്റാരെക്കാളും മുമ്പേ തിരിച്ചറിഞ്ഞ മുകേഷ് പതിയെ സഹനടൻ വേഷങ്ങളിലേക്ക് ചുവട് മാറി. മുകേഷിന്റെ കരിയറിലെ മൂന്നാം ഇന്നിംഗ്സ് അവിടെ ആരംഭിക്കുകയായിരുന്നു.

തുടർന്ന് ചെറുതും വലുതുമായ നിരവധി വേഷങ്ങളിൽ മലയാള സിനിമയിൽ സജീവ സാനിധ്യമായി തന്നെ മുകേഷ് തുടർന്നു. ഇതോടൊപ്പം തന്നെ നിർമ്മാണത്തിലും ഒരു കൈ നോക്കാൻ മുകേഷ് തീരുമാനിച്ചു. ശ്രീനിവാസനോടൊപ്പം ചേർന്ന് ലൂമിയർ ഫിലിം കമ്പനി എന്ന പ്രൊഡക്ഷൻ കമ്പനി രൂപീകരിച്ച് " കഥ പറയുമ്പോൾ " എന്ന സൂപ്പർ ഹിറ്റ് ചിത്രം നിർമ്മിച്ചത് മുകേഷാണ്. ചലച്ചിത്ര മേഖലയിലെ വിജയം രാഷ്ട്രീയ രംഗത്തും അവർത്തിക്കാൻ മുകേഷിന് കഴിഞ്ഞു. വ്യക്തി ജീവിതത്തിലെ വിവാദങ്ങൾ രാഷ്ട്രീയ മത്സര രംഗത്തെ കാര്യമായി ബാധിച്ചില്ല എന്നു വേണം കരുതാൻ. തുടർച്ചയായി രണ്ട് വട്ടവും നിയമസഭാംഗത്വം നേടാൻ മുകേഷിന് കഴിഞ്ഞു. തന്റെ നെഗറ്റീവുകളെ പോസിറ്റീവാക്കി മാറ്റാൻ അറിഞ്ഞോ അറിയാതെയോ മുകേഷിന് പലപ്പോഴും സാധിക്കുന്നുണ്ട്. ഫോൺ വിളി വിവാദങ്ങൾ ; ചെറുപ്പക്കാർക്കിടയിൽ മുകേഷിന്റെ ഫാൻ ബേസ് കൂട്ടാനേ ഉപകരിച്ചിട്ടുള്ളൂ ..

https://youtu.be/r3TOyaZxcSk

MLA പദവിയിലിരിക്കുമ്പോഴും രാമഭദ്രനും മഹാദേവനും ഗോപാലകൃഷ്ണനുമൊക്കെ ആയിട്ടായിരിക്കാം അദ്ദേഹത്തെ പൊതു ജനം കാണുന്നതെന്നു തോന്നുന്നു . മുകേഷ് കഥാപാത്രങ്ങൾക്ക് കൾട്ട് സ്റ്റാറ്റസ് നൽകി യുവാക്കൾ ഇന്നും ആഘോഷിക്കുന്നുണ്ടെങ്കിലും ഒരു അഭിനേതാവ് എന്ന നിലയിൽ ഉയരങ്ങൾ കീഴടക്കാൻ ഇനിയും മുകേഷിന് സാധിച്ചിട്ടുണ്ടോ എന്ന സംശയം ബാക്കിയാകുന്നു. നാടക രംഗത്ത് ഒ.മാധവൻ ഒരു അതികായകനായിരുന്നു എങ്കിൽ മുകേഷ് ആ പദവിയിൽ നിന്നും കാതങ്ങൾ അകലെയാണ് എന്ന് തന്നെയാണ് വ്യക്തിപരമായി എന്റെ അഭിപ്രായം. എന്തായാലും, മലയാള സിനിമയിൽ നാല് പതീറ്റാണ്ടിലധികമായി സജീവ സാന്നിധ്യമായി നിൽക്കുന്ന മുകേഷിന് ആശംസകൾ ....


![അഭിനയരംഗത്ത് ഒ.മാധവൻ ഒരു അതികായകനായിരുന്നു എങ്കിൽ മകൻ മുകേഷ് ആ പദവിയിൽ നിന്നും കാതങ്ങൾ അകലെയാണ്](https://cdn.boolokam.com/articles/2023/01/mm.jpg)**Bineesh K Achuthan** വെള്ളിത്തിരയിലെ മുകേഷിന്റെ അരങ്ങേറ്റത്തിന് ഇന്ന് 41-ാം വാർഷികം. നടനും നിർമ്മാതാവും രാഷ്ട്രീയ പ്രവർത്തകനും സർവ്വോപരി കൊല്ലം MLA - യുമായ മുകേഷ് തന്റെ ചലച്ചിത്ര ജീവിതം ആരംഭിക്കുന്നത് ബലൂൺ എന്ന ചിത്രത്തിലൂടെയാണ്. 1982 - ജനുവരി 8 - നാണ് ബലൂൺ റിലീസാകുന്നത്. കാളിദാസ കലാകേന്ദ്രത്തിലൂടെ ശ്രദ്ധേയനായ നടനും സംവിധായകനുമായ ഒ.മാധവന്റെയും പ്രശസ്ത അഭിനേത്രി വിജയകുമാരിയുടെയും മകനായ മുകേഷ്, കൊട്ടാരക്കര ശ്രീധരൻ നായരുടെ മകളായ ശോഭയോടൊപ്പമാണ് ബലൂണിലൂടെ സിനിമാ രംഗത്തേക്ക് കടന്ന് വന്നത്. അഭിനയ കുലപതികളുടെ മക്കളുടെ സിനിമാപ്രവേശനം എന്ന നിലയിൽ ബലൂൺ അത്യാവശ്യം പ്രീ പബ്ലിസിറ്റി നേടിയിരുന്നു. ഒരു വൻ വിജയം നേടാനാവാത്ത ഈ ചിത്രത്തിൽ അക്കാലത്തു ശ്രദ്ധേയനായി കൊണ്ടിരിക്കുന്ന മമ്മൂട്ടിയും ഒരു വേഷം അവതരിപ്പിച്ചിരുന്നു. ബലൂൺ - ന് ശേഷം പ്രിയദർശന്റെ ഓടരുതമ്മാവാ ആളറിയാം, ബോയിംഗ് ബോയിംഗ്, മഴ പെയ്യുന്നു മദ്ദളം കൊട്ടുന്നു തുടങ്ങിയ ചിത്രങ്ങളിലൂടെ മുകേഷ് പതിയെ പ്രേക്ഷക ശ്രദ്ധ നേടി എടുത്തു. ശ്യാമ മുതൽ ജോഷിയേ പോലുള്ള മുൻ നിര സംവിധായകരുടെ ചിത്രങ്ങളിലും ശ്രദ്ധേയമായ വേഷങ്ങൾ കൈകാര്യം ചെയ്തു. നിരവധി സഹനടൻ വേഷങ്ങൾക്ക് ശേഷം മുകേഷിന് ലഭിച്ച ഉപനായക കഥാപാത്രമായിരുന്നു റാംജി റാവു സ്പീക്കിംഗ് - ലെ ഗോപാലകൃഷ്ണന്റെ റോൾ . ഇരട്ട സംവിധായകരായ സിദ്ധിഖ് - ലാൽ കൂട്ടുകെട്ടിന്റെ പ്രഥമ സംവിധാന സരംഭമായിരുന്നു റാംജി റാവു സ്പീക്കിംഗ്. ചിരിയോ ചിരി എന്ന ചിത്രത്തിലൂടെ ബാലചന്ദ്രമേനോനാണ് മലയാള സിനിമയിൽ തൊഴിലില്ലാത്ത ചെറുപ്പക്കാരുടെ ജീവിത പ്രശ്നങ്ങളും പ്രതിസന്ധികളും അവരുടെ കൊച്ചു കൊച്ചു തട്ടിപ്പുകളും പ്രമേയവൽക്കരിക്കുന്നത്. ഇതിന്റെ ഒരു Extended version എന്നു പറയാവുന്ന ഒന്നായിരുന്നു സിദ്ധിഖ് - ലാൽ രചന നിർവ്വഹിച്ച നാടോടിക്കാറ്റ്. സമാന പ്രമേയം തന്നെയായിരുന്നു റാംജി റാവു സ്പീക്കിംഗ് - ലേതും. സൂപ്പർ ഹിറ്റായ മാറിയ ഈ ചിത്രത്തിലൂടെ മലയാള സിനിമയിൽ പുതിയ ഒരു ട്രെന്റ് രൂപപ്പെട്ടു. മുകേഷിന്റെ ഭാഷയിൽ പറഞ്ഞാൽ, " മമ്മൂട്ടിയുടേയോ മോഹൻലാലിന്റെയോ അനിയൻമാരോ അയൽവാസികളോ ആയി ടൈപ്പ് കാസ്റ്റ് ചെയ്യപ്പെടുമായിരുന്ന ഒരു നിര സഹനടൻമാരെ നായകനിരയിലേക്ക് കൈ പിടിച്ചുയർത്താൻ റാംജി റാവു സ്പീക്കിംഗ് - ന്റെ വൻ വിജയം ഒരു നിമിത്തമായി മാറി ". റാംജി റാവു സ്പീക്കിംഗ് ഉണ്ടാക്കിയെടുത്ത തരംഗം അതിന്റെ ഉച്ഛസ്ഥായിലെത്താൻ കാരണമായത് സിദ്ധിഖ് - ലാൽ കൂട്ടുകെട്ടിന്റെ തന്നെ മറ്റൊരു ചിത്രമായ ഇൻ ഹരിഹർ നഗർ നേടിയ അഭൂതത പൂർവ്വമായ വിജയമായിരുന്നു. തുടർന്നങ്ങോട്ട് മലയാള സിനിമയിൽ കോമഡി ചിത്രങ്ങളുടെ ഒരു ചാകര തന്നെയായിരുന്നു. മമ്മൂട്ടിക്കും മോഹൻലാലിനും പിന്നിൽ ശക്തമായ ഒരു രണ്ടാം നിര രൂപപ്പെട്ടു വന്നു. ഈ രണ്ടാം നിരയിൽ പ്രമുഖനായി വിലസാൻ മുകേഷിന് കഴിഞ്ഞു. ലോ ബജറ്റ് ചിത്രങ്ങളിൽ ; തട്ടിപ്പും തരികിടയും കൈമുതലായുള്ള നായക വേഷങ്ങളിൽ മുകേഷ് തിളങ്ങി നിന്നു. മലയാള സിനിമാ ചരിത്രത്തിൽ തന്നെ റിലീസ് കേന്ദ്രത്തിൽ 400 - ലേറെ ദിനങ്ങൾ തുടർച്ചയായി പ്രദർശിപ്പിച്ച് റെക്കോഡ് സൃഷ്ടിച്ച ഗോഡ്ഫാദർ എന്ന സിദ്ധിഖ് - ലാൽ ചിത്രത്തിലെ നായക വേഷവും മുകേഷിൽ ഭദ്രമായിരുന്നു. ![](https://cdn.boolokam.com/articles/2023/01/as.jpg)ടൈറ്റിൽ കഥാപാത്രമായി അഭിനയിച്ച എൻ.എൻ. പിള്ളയുടെ പ്രകടനത്തിന് മുന്നിൽ നിഷ്പ്രഭനായെങ്കിൽ തന്നെയും രാമഭദ്രൻ എന്ന മുകേഷിന്റെ കഥാപാത്രത്തിന് ഇന്നും ധാരാളം ഫാൻ ഫോളോയിംഗ് ഉണ്ട്. 90 - കളുടെ മധ്യത്തോടെ കോമഡി ചിത്രങ്ങളുടെ തരംഗം അവസാനിച്ചെങ്കിലും നായകനിരയിൽ തന്നെ തിളങ്ങി നിൽക്കാൻ മുകേഷിന് കഴിഞ്ഞു. ഹിറ്റ്ലർ, ഫ്രണ്ട്സ്, ക്രോണിക് ബാച്ച്‌ലർ തുടങ്ങിയ സിദ്ധിഖ് ചിത്രങ്ങളിലെ ഉപനായക വേഷങ്ങൾ നായകനൊപ്പം മുകേഷിന് കയ്യടി നേടി കൊടുത്തവയാണ്. 2002 വിഷു സീസണിൽ റിലീസായ പകൽപ്പൂരം എന്ന ചിത്രമാണ് സോളോ ഹീറോ എന്ന നിലയിൽ മുകേഷിന്റെ അവസാന ഹിറ്റ് ചിത്രം. മലയാള സിനിമയിൽ ദിലീപ് തരംഗം ആഞ്ഞടിക്കുകയും ജയസൂര്യ ഇന്ദ്രജിത്ത്, പ്രഥ്വിരാജ്, ഫഹദ് ഫാസിൽ തുടങ്ങിയ ഒരു നിര താരങ്ങൾ കടന്ന് വരികയും ചെയ്ത വർഷം കൂടിയായിരുന്നു 2002. കാറ്റിന്റെ ഗതി മാറിയത് മറ്റാരെക്കാളും മുമ്പേ തിരിച്ചറിഞ്ഞ മുകേഷ് പതിയെ സഹനടൻ വേഷങ്ങളിലേക്ക് ചുവട് മാറി. മുകേഷിന്റെ കരിയറിലെ മൂന്നാം ഇന്നിംഗ്സ് അവിടെ ആരംഭിക്കുകയായിരുന്നു. തുടർന്ന് ചെറുതും വലുതുമായ നിരവധി വേഷങ്ങളിൽ മലയാള സിനിമയിൽ സജീവ സാനിധ്യമായി തന്നെ മുകേഷ് തുടർന്നു. ഇതോടൊപ്പം തന്നെ നിർമ്മാണത്തിലും ഒരു കൈ നോക്കാൻ മുകേഷ് തീരുമാനിച്ചു. ശ്രീനിവാസനോടൊപ്പം ചേർന്ന് ലൂമിയർ ഫിലിം കമ്പനി എന്ന പ്രൊഡക്ഷൻ കമ്പനി രൂപീകരിച്ച് " കഥ പറയുമ്പോൾ " എന്ന സൂപ്പർ ഹിറ്റ് ചിത്രം നിർമ്മിച്ചത് മുകേഷാണ്. ചലച്ചിത്ര മേഖലയിലെ വിജയം രാഷ്ട്രീയ രംഗത്തും അവർത്തിക്കാൻ മുകേഷിന് കഴിഞ്ഞു. വ്യക്തി ജീവിതത്തിലെ വിവാദങ്ങൾ രാഷ്ട്രീയ മത്സര രംഗത്തെ കാര്യമായി ബാധിച്ചില്ല എന്നു വേണം കരുതാൻ. തുടർച്ചയായി രണ്ട് വട്ടവും നിയമസഭാംഗത്വം നേടാൻ മുകേഷിന് കഴിഞ്ഞു. തന്റെ നെഗറ്റീവുകളെ പോസിറ്റീവാക്കി മാറ്റാൻ അറിഞ്ഞോ അറിയാതെയോ മുകേഷിന് പലപ്പോഴും സാധിക്കുന്നുണ്ട്. ഫോൺ വിളി വിവാദങ്ങൾ ; ചെറുപ്പക്കാർക്കിടയിൽ മുകേഷിന്റെ ഫാൻ ബേസ് കൂട്ടാനേ ഉപകരിച്ചിട്ടുള്ളൂ .. https://youtu.be/r3TOyaZxcSk MLA പദവിയിലിരിക്കുമ്പോഴും രാമഭദ്രനും മഹാദേവനും ഗോപാലകൃഷ്ണനുമൊക്കെ ആയിട്ടായിരിക്കാം അദ്ദേഹത്തെ പൊതു ജനം കാണുന്നതെന്നു തോന്നുന്നു . മുകേഷ് കഥാപാത്രങ്ങൾക്ക് കൾട്ട് സ്റ്റാറ്റസ് നൽകി യുവാക്കൾ ഇന്നും ആഘോഷിക്കുന്നുണ്ടെങ്കിലും ഒരു അഭിനേതാവ് എന്ന നിലയിൽ ഉയരങ്ങൾ കീഴടക്കാൻ ഇനിയും മുകേഷിന് സാധിച്ചിട്ടുണ്ടോ എന്ന സംശയം ബാക്കിയാകുന്നു. നാടക രംഗത്ത് ഒ.മാധവൻ ഒരു അതികായകനായിരുന്നു എങ്കിൽ മുകേഷ് ആ പദവിയിൽ നിന്നും കാതങ്ങൾ അകലെയാണ് എന്ന് തന്നെയാണ് വ്യക്തിപരമായി എന്റെ അഭിപ്രായം. എന്തായാലും, മലയാള സിനിമയിൽ നാല് പതീറ്റാണ്ടിലധികമായി സജീവ സാന്നിധ്യമായി നിൽക്കുന്ന മുകേഷിന് ആശംസകൾ ....
