---
title: "ഒട്ടേറെ ദുഷ്ട കഥാപാത്രങ്ങള്‍ക്കു ജന്‍മമേകിയെങ്കിലും സ്വഭാവം കൊച്ചുകുട്ടിയുടേതായിരുന്നു"
date: 2021-09-11T13:14:21
draft: false
categories: ["Society"]
tags: ['Aaron Judge', 'kottarakkara sreedharan nair', 'malayalam actor']
author: "Beaumaris"
---

<strong>ജോയിഷ് ജോസ്</strong>

എണ്ണമറ്റ കഥാപാത്രങ്ങളിലൂടെ അഭ്രപാളികളിലും അരങ്ങുകളിലും ജ്വലിക്കുന്ന കഥാപാത്രങ്ങള്‍ക്ക് ജീവന്‍ നല്‍കിയ മഹാനടന്‍ കൊട്ടാരക്കര ശ്രീധരന്‍ നായരുടെ തൊണ്ണൂറ്റിയൊമ്പതാം ജന്മദിനമാണിന്ന്. കൊട്ടാരക്കര പടിഞ്ഞാറ്റിന്‍കര കൊരിട്ടയോട് നാരായണപിള്ളയുടെയും ഉമ്മിണിയമ്മയുടെയും അഞ്ചാമത്തെ മകനായി 1922 <img class="alignleft" src="https://lh3.googleusercontent.com/proxy/fMWhvlrut8JWxe1TBmWIYimRSa6zvtOB-0MyMnL2UfFMeHtCPaM12_ozAYEuxeEXLw-95ToqfZLonLMZakUn3P39pHYwh91K5uxG5wu-7aTY50C0zHrzmuKgotrl0q1vOimbOztkueZFKuM4BeIRK1pnjsGcgSXg7OHWG-UGnPG_r5RbiUBsnvp5YC-M" alt="Index of /wordpress/wp-content/uploads/2015/01" width="266" height="266" />സെപ്റ്റംബർ 11നു ശ്രീധരന്‍ നായര്‍ ജനിച്ചു. ഇരുമ്പനങ്ങാട് ഈശ്വരവിലാസം സ്കൂളിലാണ് പഠിച്ചത്. സ്കൂള്‍ കാലത്തു തന്നെ മുന്‍ഷി പരമുപിള്ളയുടെ 'പ്രസന്ന' നാടകത്തിലൂടെ അരങ്ങിലെത്തി പ്രശസ്തനായി.കേരളത്തിന്‍റെ നാടകസ്റ്റേജുകളുടെ സംഭാവനയാണ് ശ്രീധരന്‍ നായര്‍.

നാല് പതിറ്റാണ്ട് കൊട്ടാരക്കര മലയാളത്തിലെ സജീവ സാന്നിധ്യമായിരുന്നു. കൊട്ടരക്കരക്കു മാത്രം ചെയ്യാന്‍ കഴിയുന്ന വേഷങ്ങള്‍ എന്നു മാറ്റിനിര്‍ത്താവുന്ന കഥാപാത്രങ്ങള്‍ ഉണ്ടായിരുന്നു.വില്ലനില്‍നിന്ന് വീരനായകന്മാരും സ്വഭാവനടനുമായിമാറിയ കൊട്ടാരക്കര വളരെ വ്യസ്തതയാര്‍ന്ന കഥാപാത്രങ്ങളെ അവതരിപ്പിച്ചു. ഞൊടിയിടയില്‍ കഥാപാത്രമായി കൂടുമാറിയിരുന്ന കൊട്ടാരക്കര, അഭ്രപാളിയിലെ നടനവിസ്മയമായിരുന്നു. ഓരോ വേഷവും അദ്ദേഹത്തിന് ജീവിതമായിരുന്നു. ചരിത്രത്തിലെ വീരപുരുഷന്മാരെ അവതരിപ്പിക്കാന്‍ കൊട്ടാക്കരയ്ക്ക് ഒരു പ്രത്യേക സിദ്ധിയായിരുന്നു. വേലുത്തമ്പി ദളവ, കുഞ്ഞാലി മരയ്ക്കാര്‍, പഴശ്ശിരാജ തുടങ്ങിയ ചിത്രങ്ങള്‍ ഉദാഹരണം.

'ചെമ്മീനി'ല്‍ കൊട്ടാരക്കര തകർത്ത് അഭിനയിച്ച ചെമ്പൻ കുഞ്ഞിനെ നാമെങ്ങിനെ മറക്കും.കൊട്ടാരക്കരയുടെ അഭിനയ തീക്ഷ്ണതയ്ക്കു മുന്നില്‍ പ്രേക്ഷകനാകാനേ ചെമ്മീനിലെ പരീക്കുട്ടിക്കു കഴിഞ്ഞുള്ളൂവെന്ന് പിന്നീട് മധു പറഞ്ഞിട്ടുണ്ട്..ആ അഭിനയത്തിന് കൊട്ടാരക്കരക്ക് ദേശിയ അവാര്‍ഡ് ലഭിച്ചിരുന്നു.അരനാഴിക നേരത്തിലെ അഭിനയത്തിന് കേരള സർക്കാരിന്റെ മികച്ച നടനുള്ള അവാർഡും ,1969 ൽ രണ്ടാമത്തെ നടനുള്ള പുരസ്‌ക്കാരവും ശ്രീധരന്‍ നയരെ തേടിയെത്തി.രാജ്യത്തെ ആദ്യ ത്രി.ഡി ചിത്രമായ മൈഡിയര്‍ കുട്ടിച്ചാത്തനിലെ മന്ത്രവാദിയെ മലയാള നാട് ഒരിക്കലും മറക്കില്ല.മുന്നൂറിലധികം ചിത്രങ്ങളില്‍ ശ്രീധരന്‍ നായര്‍ വേഷമിട്ടിടുണ്ട്...

ഒട്ടേറെ ദുഷ്ട കഥാപാത്രങ്ങള്‍ക്കു ജന്‍മമേകിയെങ്കിലും കൊട്ടാരക്കരയുടെ സ്വഭാവം വെറും കൊച്ചുകുട്ടിയുടേതായിരുന്നു. ചെറിയൊരു സങ്കടത്തില്‍പ്പോലും കെട്ടിപ്പിടിച്ചു പൊട്ടിക്കരയും. ചിലപ്പോള്‍ പെട്ടെന്നു ക്ഷോഭിക്കും. മുഖത്ത് ചായം തേച്ചു തുടങ്ങിയാല്‍ കഥാപാത്രമായി മാറും. പലപ്പോഴും ഷൂട്ടിങ് കഴിഞ്ഞാലും കഥാപാത്രത്തിന്റെ അതേ സ്വഭാവം.1986 ഒക്ടോബര്‍ 18 ന് ശ്രീധരന്‍ നായര്‍ വിടപറഞ്ഞെങ്കിലും അദേഹം അനശ്വരമാക്കിയ കഥാപാത്രങ്ങളിലൂടെ കൊട്ടാരക്കര ശ്രീധരന്‍ നായര്‍ ഇന്നും ജീവിക്കുന്നു.


![ഒട്ടേറെ ദുഷ്ട കഥാപാത്രങ്ങള്‍ക്കു ജന്‍മമേകിയെങ്കിലും സ്വഭാവം കൊച്ചുകുട്ടിയുടേതായിരുന്നു](https://lh3.googleusercontent.com/proxy/fMWhvlrut8JWxe1TBmWIYimRSa6zvtOB-0MyMnL2UfFMeHtCPaM12_ozAYEuxeEXLw-95ToqfZLonLMZakUn3P39pHYwh91K5uxG5wu-7aTY50C0zHrzmuKgotrl0q1vOimbOztkueZFKuM4BeIRK1pnjsGcgSXg7OHWG-UGnPG_r5RbiUBsnvp5YC-M)**ജോയിഷ് ജോസ്** എണ്ണമറ്റ കഥാപാത്രങ്ങളിലൂടെ അഭ്രപാളികളിലും അരങ്ങുകളിലും ജ്വലിക്കുന്ന കഥാപാത്രങ്ങള്‍ക്ക് ജീവന്‍ നല്‍കിയ മഹാനടന്‍ കൊട്ടാരക്കര ശ്രീധരന്‍ നായരുടെ തൊണ്ണൂറ്റിയൊമ്പതാം ജന്മദിനമാണിന്ന്. കൊട്ടാരക്കര പടിഞ്ഞാറ്റിന്‍കര കൊരിട്ടയോട് നാരായണപിള്ളയുടെയും ഉമ്മിണിയമ്മയുടെയും അഞ്ചാമത്തെ മകനായി 1922 സെപ്റ്റംബർ 11നു ശ്രീധരന്‍ നായര്‍ ജനിച്ചു. ഇരുമ്പനങ്ങാട് ഈശ്വരവിലാസം സ്കൂളിലാണ് പഠിച്ചത്. സ്കൂള്‍ കാലത്തു തന്നെ മുന്‍ഷി പരമുപിള്ളയുടെ 'പ്രസന്ന' നാടകത്തിലൂടെ അരങ്ങിലെത്തി പ്രശസ്തനായി.കേരളത്തിന്‍റെ നാടകസ്റ്റേജുകളുടെ സംഭാവനയാണ് ശ്രീധരന്‍ നായര്‍. നാല് പതിറ്റാണ്ട് കൊട്ടാരക്കര മലയാളത്തിലെ സജീവ സാന്നിധ്യമായിരുന്നു. കൊട്ടരക്കരക്കു മാത്രം ചെയ്യാന്‍ കഴിയുന്ന വേഷങ്ങള്‍ എന്നു മാറ്റിനിര്‍ത്താവുന്ന കഥാപാത്രങ്ങള്‍ ഉണ്ടായിരുന്നു.വില്ലനില്‍നിന്ന് വീരനായകന്മാരും സ്വഭാവനടനുമായിമാറിയ കൊട്ടാരക്കര വളരെ വ്യസ്തതയാര്‍ന്ന കഥാപാത്രങ്ങളെ അവതരിപ്പിച്ചു. ഞൊടിയിടയില്‍ കഥാപാത്രമായി കൂടുമാറിയിരുന്ന കൊട്ടാരക്കര, അഭ്രപാളിയിലെ നടനവിസ്മയമായിരുന്നു. ഓരോ വേഷവും അദ്ദേഹത്തിന് ജീവിതമായിരുന്നു. ചരിത്രത്തിലെ വീരപുരുഷന്മാരെ അവതരിപ്പിക്കാന്‍ കൊട്ടാക്കരയ്ക്ക് ഒരു പ്രത്യേക സിദ്ധിയായിരുന്നു. വേലുത്തമ്പി ദളവ, കുഞ്ഞാലി മരയ്ക്കാര്‍, പഴശ്ശിരാജ തുടങ്ങിയ ചിത്രങ്ങള്‍ ഉദാഹരണം. 'ചെമ്മീനി'ല്‍ കൊട്ടാരക്കര തകർത്ത് അഭിനയിച്ച ചെമ്പൻ കുഞ്ഞിനെ നാമെങ്ങിനെ മറക്കും.കൊട്ടാരക്കരയുടെ അഭിനയ തീക്ഷ്ണതയ്ക്കു മുന്നില്‍ പ്രേക്ഷകനാകാനേ ചെമ്മീനിലെ പരീക്കുട്ടിക്കു കഴിഞ്ഞുള്ളൂവെന്ന് പിന്നീട് മധു പറഞ്ഞിട്ടുണ്ട്..ആ അഭിനയത്തിന് കൊട്ടാരക്കരക്ക് ദേശിയ അവാര്‍ഡ് ലഭിച്ചിരുന്നു.അരനാഴിക നേരത്തിലെ അഭിനയത്തിന് കേരള സർക്കാരിന്റെ മികച്ച നടനുള്ള അവാർഡും ,1969 ൽ രണ്ടാമത്തെ നടനുള്ള പുരസ്‌ക്കാരവും ശ്രീധരന്‍ നയരെ തേടിയെത്തി.രാജ്യത്തെ ആദ്യ ത്രി.ഡി ചിത്രമായ മൈഡിയര്‍ കുട്ടിച്ചാത്തനിലെ മന്ത്രവാദിയെ മലയാള നാട് ഒരിക്കലും മറക്കില്ല.മുന്നൂറിലധികം ചിത്രങ്ങളില്‍ ശ്രീധരന്‍ നായര്‍ വേഷമിട്ടിടുണ്ട്... ഒട്ടേറെ ദുഷ്ട കഥാപാത്രങ്ങള്‍ക്കു ജന്‍മമേകിയെങ്കിലും കൊട്ടാരക്കരയുടെ സ്വഭാവം വെറും കൊച്ചുകുട്ടിയുടേതായിരുന്നു. ചെറിയൊരു സങ്കടത്തില്‍പ്പോലും കെട്ടിപ്പിടിച്ചു പൊട്ടിക്കരയും. ചിലപ്പോള്‍ പെട്ടെന്നു ക്ഷോഭിക്കും. മുഖത്ത് ചായം തേച്ചു തുടങ്ങിയാല്‍ കഥാപാത്രമായി മാറും. പലപ്പോഴും ഷൂട്ടിങ് കഴിഞ്ഞാലും കഥാപാത്രത്തിന്റെ അതേ സ്വഭാവം.1986 ഒക്ടോബര്‍ 18 ന് ശ്രീധരന്‍ നായര്‍ വിടപറഞ്ഞെങ്കിലും അദേഹം അനശ്വരമാക്കിയ കഥാപാത്രങ്ങളിലൂടെ കൊട്ടാരക്കര ശ്രീധരന്‍ നായര്‍ ഇന്നും ജീവിക്കുന്നു.
