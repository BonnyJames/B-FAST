---
title: "ഒരു സിനിമ കണ്ട് സീറ്റിൽ നിന്ന് എഴുന്നേൽക്കാനാകാതെ തരിച്ചിരുന്നു പോകുന്ന കാണികൾ"
date: 2021-04-09T06:03:17
draft: false
categories: ["Society"]
tags: ['Aaron Judge', 'joju george', 'kunchacko boban', 'martin prakkat', 'nayattu malayalam movie 2021', 'nimisha sajayan']
author: "Beaumaris"
---

<strong><a href="https://wordpress-972788-3403151.cloudwaysapps.com/np-muraleekrishnan-review-nayattu/303482/bdd-1614" rel="attachment wp-att-303483"><img class="alignleft size-full wp-image-303483" src="https://cdn.boolokam.com/articles/2021/04/bdd-155.jpg" alt="" width="739" height="360" /></a>NP Muraleekrishnan ന്റെ റിവ്യൂ </strong>

ഒരു സിനിമ കണ്ട് സീറ്റിൽ നിന്ന് എഴുന്നേൽക്കാനാകാതെ തരിച്ചിരുന്നു പോകുന്ന കാണികൾ. അല്പനേരം കഴിഞ്ഞ് അവർ എഴുന്നേറ്റു നടന്നു തുടങ്ങുന്നു. ശബ്ദം വീണ്ടെടുത്ത് തൊട്ടടുത്തുള്ളയാളോട് സംസാരിക്കാൻ പിന്നെയും സമയമെടുക്കുന്നു. കണ്ടുതീർന്ന സിനിമ നെഞ്ചിൽ ഏൽപ്പിച്ച ആഘാതമാണ് ഈ സ്ഥലകാലബോധം നഷ്ടപ്പെടലിനു പിന്നിൽ. തിയേറ്ററിൽ നിന്ന് തിരികെയുള്ള യാത്രയിലും എറെനേരം മറ്റൊന്നും ചിന്തിപ്പിക്കാതെ സിനിമ പിന്തുടർന്നു കൊണ്ടേയിരിക്കും. അത്രയെളുപ്പം വിട്ടുപോകില്ല ഈ സിനിമ ചർച്ചചെയ്യുന്ന വിഷയവും അതിലുള്ളടങ്ങിയിരിക്കുന്ന യാഥാർഥ്യവും അതിന് ഇരയാകുന്ന കഥാപാത്രങ്ങളും.

<img src="https://static.toiimg.com/thumb/msid-79707047,width-1200,height-900,resizemode-4/.jpg" alt="Nayattu poster: 'Nayattu': Makers unveil an intense poster of the movie and  it is sure to get you all excited | Malayalam Movie News - Times of India" />ഇന്ത്യൻ ജനാധിപത്യവും ഭരണകൂടങ്ങളും ജാതി രാഷ്ട്രീയത്തെ കൂട്ടുപിടിച്ച് നടത്തുന്ന ചെയ്തികളിൽ ഇരയാക്കപ്പെടുന്നവരുടെ അങ്ങേയറ്റത്തെ നിസ്സഹായതയിലേക്കാണ് മാർട്ടിൻ പ്രക്കാട്ട് കാണികളെ കൊണ്ടുപോകുന്നത്. വോട്ട് ബാങ്ക് രാഷ്ട്രീയത്തിൽ നിയമപാലനത്തിന് ചുമതലപ്പെട്ടവർ പോലും എത്ര നിസ്സഹായരും നീതി എന്തുമാത്രം അകലത്തിലാണെന്നും നായാട്ട് കാണിച്ചു തരുന്നു. കുറ്റവാളിയായ അച്ഛനായി എൻ്റെ മകൾ എന്നെ കാണണ്ട എന്നു പറഞ്ഞ് തൂങ്ങിമരിക്കുന്ന നിരപരാധിയായ മനുഷ്യൻ തീർക്കുന്ന നോവ്, കുറ്റക്കാരായി വിധിക്കപ്പെട്ട് പോലീസ് വാഹനത്തിൽ ഇരിക്കുന്ന നിരപരാധികളായ മറ്റു രണ്ടു മനുഷ്യരുടെ മുഖത്തെ നിസ്സഹായത. ഇവരെല്ലാം നമ്മുടെ പരിചയവട്ടത്തിലുള്ള മനുഷ്യരാണ്. അവരുടെ നിസ്സഹായത നമ്മുടേതു കൂടിയായി മാറുമ്പോഴാണ് ആ മരവിപ്പ് ഇരട്ടിയാകുന്നത്.

ഇത്തരമൊരു ആശയത്തെ ഏറ്റവും വിശ്വസനീയമായി അവതരിപ്പിക്കുന്ന ഷാഹി കബീറിൻ്റെ തിരക്കഥയാണ് നായാട്ടിൻ്റെ നട്ടെല്ല്. ഒരുപക്ഷേ അയാളിലെ പോലീസ് അനുഭവങ്ങൾ കൂടിയാകാം എഴുത്തിലെ ഈ കരുത്തിനു പിന്നിൽ. ഒരു ത്രില്ലർ സിനിമയ്ക്ക് വേണ്ടുന്ന ചടുലതയും ഒഴുക്കും കൃത്യമായി അളവു ചേർന്നിരിക്കുന്നു ഈ സിനിമയിൽ. പശ്ചാത്തല സംഗീതത്തിൻ്റെയും ക്യാമറയുടെയും മികവ് ഇതിന് തെല്ലൊന്നുമല്ല സഹായിക്കുന്നത്. വിഷ്ണു വിജയും ഷൈജു ഖാലിദും വലിയ കൈയടി അർഹിക്കുന്നു. മാർട്ടിൻ പ്രക്കാട്ട് എന്ന സംവിധായകൻ നമ്മളെ അടിമുടി അത്ഭുതപ്പെടുത്തുന്നു. ഇങ്ങനെയൊരു വലിയ സിനിമ എടുക്കുന്നതിനുള്ള മുന്നൊരുക്കം മാത്രമായിരുന്നു അദ്ദേഹത്തിൻ്റെ മുൻ സിനിമകൾ. ബെസ്റ്റ് ആക്ടർ, എബിസിഡി, ചാർളി എന്നീ പ്രക്കാട്ടിൻ്റെ മുന്നു സിനിമകളും നായാട്ടിനോട് താരതമ്യത്തിനു പോലും അർഹമല്ലെന്നു പറയേണ്ടി വരും. കാണികളോട് സംവദിക്കുന്നതിൽ അത്ര മാത്രം വിജയം കണ്ടിരിക്കുന്നു ഈ സിനിമ.

കോവിഡ് കാലത്തിനു ശേഷം ഇങ്ങനെയൊരു തിയേറ്റർ അനുഭവത്തിനു വേണ്ടിയായിരുന്നു കാത്തിരുന്നത്. കേവലമൊരു ആസ്വാദനത്തിന് അപ്പുറത്തേക്ക് വളരാനും പിന്തുടരാനും അപൂർവം സിനിമകൾക്കേ സാധിക്കാറുള്ളൂ. അത്തരം സിനിമകൾ എപ്പോഴും സംഭവിക്കുകയുമില്ല. അങ്ങനെയൊരു അപൂർവതയാണ് നായാട്ട്.


![ഒരു സിനിമ കണ്ട് സീറ്റിൽ നിന്ന് എഴുന്നേൽക്കാനാകാതെ തരിച്ചിരുന്നു പോകുന്ന കാണികൾ](https://cdn.boolokam.com/articles/2021/04/bdd-155.jpg)**[](https://wordpress-972788-3403151.cloudwaysapps.com/np-muraleekrishnan-review-nayattu/303482/bdd-1614)NP Muraleekrishnan ന്റെ റിവ്യൂ** ഒരു സിനിമ കണ്ട് സീറ്റിൽ നിന്ന് എഴുന്നേൽക്കാനാകാതെ തരിച്ചിരുന്നു പോകുന്ന കാണികൾ. അല്പനേരം കഴിഞ്ഞ് അവർ എഴുന്നേറ്റു നടന്നു തുടങ്ങുന്നു. ശബ്ദം വീണ്ടെടുത്ത് തൊട്ടടുത്തുള്ളയാളോട് സംസാരിക്കാൻ പിന്നെയും സമയമെടുക്കുന്നു. കണ്ടുതീർന്ന സിനിമ നെഞ്ചിൽ ഏൽപ്പിച്ച ആഘാതമാണ് ഈ സ്ഥലകാലബോധം നഷ്ടപ്പെടലിനു പിന്നിൽ. തിയേറ്ററിൽ നിന്ന് തിരികെയുള്ള യാത്രയിലും എറെനേരം മറ്റൊന്നും ചിന്തിപ്പിക്കാതെ സിനിമ പിന്തുടർന്നു കൊണ്ടേയിരിക്കും. അത്രയെളുപ്പം വിട്ടുപോകില്ല ഈ സിനിമ ചർച്ചചെയ്യുന്ന വിഷയവും അതിലുള്ളടങ്ങിയിരിക്കുന്ന യാഥാർഥ്യവും അതിന് ഇരയാകുന്ന കഥാപാത്രങ്ങളും. ![Nayattu poster: 'Nayattu': Makers unveil an intense poster of the movie and  it is sure to get you all excited | Malayalam Movie News - Times of India](https://static.toiimg.com/thumb/msid-79707047,width-1200,height-900,resizemode-4/.jpg)ഇന്ത്യൻ ജനാധിപത്യവും ഭരണകൂടങ്ങളും ജാതി രാഷ്ട്രീയത്തെ കൂട്ടുപിടിച്ച് നടത്തുന്ന ചെയ്തികളിൽ ഇരയാക്കപ്പെടുന്നവരുടെ അങ്ങേയറ്റത്തെ നിസ്സഹായതയിലേക്കാണ് മാർട്ടിൻ പ്രക്കാട്ട് കാണികളെ കൊണ്ടുപോകുന്നത്. വോട്ട് ബാങ്ക് രാഷ്ട്രീയത്തിൽ നിയമപാലനത്തിന് ചുമതലപ്പെട്ടവർ പോലും എത്ര നിസ്സഹായരും നീതി എന്തുമാത്രം അകലത്തിലാണെന്നും നായാട്ട് കാണിച്ചു തരുന്നു. കുറ്റവാളിയായ അച്ഛനായി എൻ്റെ മകൾ എന്നെ കാണണ്ട എന്നു പറഞ്ഞ് തൂങ്ങിമരിക്കുന്ന നിരപരാധിയായ മനുഷ്യൻ തീർക്കുന്ന നോവ്, കുറ്റക്കാരായി വിധിക്കപ്പെട്ട് പോലീസ് വാഹനത്തിൽ ഇരിക്കുന്ന നിരപരാധികളായ മറ്റു രണ്ടു മനുഷ്യരുടെ മുഖത്തെ നിസ്സഹായത. ഇവരെല്ലാം നമ്മുടെ പരിചയവട്ടത്തിലുള്ള മനുഷ്യരാണ്. അവരുടെ നിസ്സഹായത നമ്മുടേതു കൂടിയായി മാറുമ്പോഴാണ് ആ മരവിപ്പ് ഇരട്ടിയാകുന്നത്. ഇത്തരമൊരു ആശയത്തെ ഏറ്റവും വിശ്വസനീയമായി അവതരിപ്പിക്കുന്ന ഷാഹി കബീറിൻ്റെ തിരക്കഥയാണ് നായാട്ടിൻ്റെ നട്ടെല്ല്. ഒരുപക്ഷേ അയാളിലെ പോലീസ് അനുഭവങ്ങൾ കൂടിയാകാം എഴുത്തിലെ ഈ കരുത്തിനു പിന്നിൽ. ഒരു ത്രില്ലർ സിനിമയ്ക്ക് വേണ്ടുന്ന ചടുലതയും ഒഴുക്കും കൃത്യമായി അളവു ചേർന്നിരിക്കുന്നു ഈ സിനിമയിൽ. പശ്ചാത്തല സംഗീതത്തിൻ്റെയും ക്യാമറയുടെയും മികവ് ഇതിന് തെല്ലൊന്നുമല്ല സഹായിക്കുന്നത്. വിഷ്ണു വിജയും ഷൈജു ഖാലിദും വലിയ കൈയടി അർഹിക്കുന്നു. മാർട്ടിൻ പ്രക്കാട്ട് എന്ന സംവിധായകൻ നമ്മളെ അടിമുടി അത്ഭുതപ്പെടുത്തുന്നു. ഇങ്ങനെയൊരു വലിയ സിനിമ എടുക്കുന്നതിനുള്ള മുന്നൊരുക്കം മാത്രമായിരുന്നു അദ്ദേഹത്തിൻ്റെ മുൻ സിനിമകൾ. ബെസ്റ്റ് ആക്ടർ, എബിസിഡി, ചാർളി എന്നീ പ്രക്കാട്ടിൻ്റെ മുന്നു സിനിമകളും നായാട്ടിനോട് താരതമ്യത്തിനു പോലും അർഹമല്ലെന്നു പറയേണ്ടി വരും. കാണികളോട് സംവദിക്കുന്നതിൽ അത്ര മാത്രം വിജയം കണ്ടിരിക്കുന്നു ഈ സിനിമ. കോവിഡ് കാലത്തിനു ശേഷം ഇങ്ങനെയൊരു തിയേറ്റർ അനുഭവത്തിനു വേണ്ടിയായിരുന്നു കാത്തിരുന്നത്. കേവലമൊരു ആസ്വാദനത്തിന് അപ്പുറത്തേക്ക് വളരാനും പിന്തുടരാനും അപൂർവം സിനിമകൾക്കേ സാധിക്കാറുള്ളൂ. അത്തരം സിനിമകൾ എപ്പോഴും സംഭവിക്കുകയുമില്ല. അങ്ങനെയൊരു അപൂർവതയാണ് നായാട്ട്.
