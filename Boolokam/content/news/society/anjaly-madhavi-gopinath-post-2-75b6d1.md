---
title: "മേലുദ്യോഗസ്ഥയാൽ മാനസിക പീഡനം നേരിട്ട് ഒടുവിൽ ജോലി തന്നെ ഉപേക്ഷിക്കേണ്ടി വന്നൊരു യുവതിയുടെ കുറിപ്പാണിത്"
date: 2022-10-21T13:20:53
draft: false
categories: ["Society"]
tags: ['Anjaly Madhavi Gopinath', 'Job']
author: "Beaumaris"
---

മേലുദ്യോഗസ്ഥയാൽ മാനസിക പീഡനം നേരിട്ട് ഒടുവിൽ ജോലി തന്നെ ഉപേക്ഷിക്കേണ്ടി വന്നൊരു യുവതിയുടെ കുറിപ്പാണിത്. ജോലി എന്നത് ഏവരുടെയും പ്രതീക്ഷയും ആശ്രയവും സ്വപ്നവും ഒക്കെയാണ്. ഒരുപക്ഷെ ഒരു ദിവസം നാം ഏറ്റവുമധികം സമയം ചിലവഴിക്കുന്ന ഇടം. അവിടെ ഒരാൾക്ക് വേണ്ടത് സമാധാനവും സന്തോഷവും തന്നെയാണ്. അപ്പോഴാണ് ചില മേലുദ്യോഗസ്ഥരുടെ ഈഗോകളും അഹങ്കാരങ്ങളും നമുക്ക് വെല്ലുവിളിയാകുന്നത്. പ്രതികരണശേഷി കുറഞ്ഞവർ പഞ്ചപുച്ഛമടക്കി ജോലിചെയ്യുമ്പോൾ ചിലർ ജോലി ഉപേക്ഷിച്ചു പോകും. പുതുതായി ജോലിക്കെത്തുന്നവരെ അനുഭവത്തോടെ പരിഗണിക്കുക എന്നത് മനുഷ്യത്വമാണ്. ഏവരും ഒട്ടനവധി ആശങ്കയോടെയാണ് പുതിയ ജോലിസ്ഥലത്തെത്തുക. ആത്മവിശ്വാസവും കൂടെയൊരാൾ എന്ന ബോധവും അവരിലുണ്ടാക്കി അവരെ ഉയർത്താനാണ് ശ്രമിക്കേണ്ടത്. നിർഭാഗ്യവശാൽ പല ഓഫീസുകളിലെയും അവസ്ഥ ഇതിനു വിപരീതമാണ് . ഈ കുറിപ്പ് വായിക്കുക Anjaly Madhavi Gopinath തന്റെ അനുഭവം എഴുതുന്നു.

<strong> Anjaly Madhavi Gopinath</strong>

ഏകദേശം ഒൻപതു വർഷങ്ങൾക്കു ശേഷമാണു ഇതെഴുതാനുള്ള മാനസികാവസ്ഥ ചെറുതായിട്ടെങ്കിലും എനിക്ക് കിട്ടുന്നത്.വിദ്യാഭ്യാസം പൂർത്തിയാക്കിയ ഏതൊരാൾക്കും സ്വാഭാവികമായുണ്ടാവുന്ന ഏറ്റവും വലിയ ആഗ്രഹമായിരിക്കും എത്രയും പെട്ടന്ന് തന്റെ വിദ്യാഭ്യാസത്തിനു അനുയോജ്യമായ ഒരു ജോലിയിൽ എത്തിച്ചേരാൻ കഴിയുകയെന്നത്. ജോലി ചെയ്യാൻ പോകുന്ന സ്ഥലത്തേക്കുറിച്ചും കൂടെ ജോലി ചെയ്യുന്നവരെക്കുറിച്ചും അവിടെയുണ്ടാവാൻ പോകുന്ന സന്തോഷങ്ങളെക്കുറിച്ചും ആഘോഷങ്ങളെക്കുറിച്ചുമൊക്കെ ഓരോ സ്വപ്‌നങ്ങളുണ്ടാവും. കൂടുതലും സിനിമയിലൊക്കെ കണ്ടിട്ടുണ്ടാവുന്നതായിരിക്കും.

അങ്ങനെ എഞ്ചിനീയറിംഗ് പഠനം കഴിഞ്ഞ ഉടനെ തന്നെയാണ് എനിക്ക് ഒരു ജോലി കിട്ടുന്നത്. ആദ്യമായി ജോലി കിട്ടിയപ്പോൾ എന്തോ ലക്ഷ്യത്തിലെത്തിച്ചേർന്നു എന്നുള്ള നിർവൃതിയായിരുന്നു എനിക്ക് . ഏറ്റവും സന്തോഷം തോന്നിയ നിമിഷങ്ങൾ. കേരളത്തിലെ ഒരു പ്രമുഖ ഗവണ്മെന്റ് സ്ഥാപനത്തിന്റെ സബ് വർക്കുകൾ ഏറ്റെടുത്തു ചെയ്യുന്ന ഒരു സ്ഥാപനമായിരുന്നു അത്. ആരെങ്കിലും ചോദിച്ചാൽ മുക്കിയും മൂളിയും ഇലക്ട്രിക്കൽ എഞ്ചിനീയറാണെന്ന് പറഞ്ഞു തുടങ്ങുന്ന കാലഘട്ടം. തറപ്പിച്ചു പറയാൻ മാത്രം അനുഭവ സമ്പത്ത് എനിക്ക് ആ മേഖലയിൽ ഉണ്ടായിരുന്നില്ല എന്നതാണ് സത്യം.

<img class="wp-image-355612 aligncenter" src="https://cdn.boolokam.com/articles/2022/10/jtttt.webp" alt="" width="855" height="570" />ജോലി കിട്ടിക്കഴിഞ്ഞു ഒരാഴ്ച്ചക്ക് ശേഷമാണു ഞാനവിടെ ജോയിൻ ചെയ്യുന്നത്. ജീവിതത്തിൽ ആദ്യമായി കിട്ടിയ ജോലി. വീട്ടിലെല്ലാവർക്കും സന്തോഷം. അമ്മ പുതിയതായി കുറച്ചു കുർത്തകൾ ഒക്കെ എനിക്ക് തയ്ച്ചു തന്നു. അച്ഛാച്ചനോടും അമ്മച്ചിയോടും ജോലി കിട്ടിയ കാര്യം നേരിട്ട് പറയാൻ അമ്മവീട്ടിലേക്ക് പോകുമ്പോൾ ബസിലിരുന്നു പോലും ഞാനാലോചിച്ചത് ആദ്യത്തെ സാലറി കിട്ടുമ്പോൾ എന്തെല്ലാം ചെയ്യണം എന്നൊക്കെയായിരുന്നു. മനസ്സിൽ പല പദ്ധതികളും തയ്യാറാക്കി.

ഓഫീസിലെ ആദ്യ ദിവസം. അതുവരെയുണ്ടായിരുന്ന സങ്കൽപ്പങ്ങൾക്ക് വിപരീതമായിരുന്നു എന്റെ ഓഫീസും പരിസരവും. എപ്പോഴും പൊടി നിറഞ്ഞ, ഒതുക്കമില്ലാത്ത, തിരക്കുള്ള ഒരിടം. ചെന്ന് കയറിയപ്പോൾ മുതൽ.ഒരു തരം നിർവികാരത. അന്നെന്നെ ഓഫീസിലാക്കാൻ അച്ഛൻ ലീവ് എടുത്തു വന്നു. വൈകുന്നേരം വീട്ടിലേക്ക് തന്നെയാണ് പോകുന്നതെങ്കിലും, എന്നെ എവിടെയാക്കി അച്ഛൻ തിരികേ പോയപ്പോൾ വല്ലാത്തൊരു സങ്കടം വന്നിരുന്നു.ഞാൻ ഓഫീസിൽ ചെന്നിരുന്നു. രണ്ടു ചേട്ടന്മാർ അവിടെയിരുന്നു അവരുടെ ജോലികൾ ചെയ്യുന്നുണ്ടായിരുന്നു. എന്നെക്കണ്ടപ്പോൾ അവർ ചിരിച്ചു. കയറിയിരിക്കാൻ പറഞ്ഞു. വളരെ സൗമ്യമായ പെരുമാറ്റം. എന്റെ സഹപ്രവൃത്തക്കാരാണ്. ഇവരെക്കൂടാതെ രണ്ടു സ്ത്രീകളാണ് പിന്നെയവിടെയുള്ളത്. അവിടുത്തെ പ്രധാനപ്പെട്ട തസ്തികയിലുള്ള ആള് വരാൻ വേണ്ടി ഞാൻ കാത്തിരുന്നു. അവർക്കു മുന്നേ മറ്റൊരാളും (ഇത്ത) എത്തി. എന്റെ മുഖത്ത് നോക്കി, ചിരിച്ചെന്ന് വരുത്തി അവരവരുടെ ജോലിയിലേക്ക് കടന്നു. അവിടെ ഇരുന്ന ചേട്ടന്മാരോട് അവർ നന്നായി സംസാരിക്കുന്നുണ്ടായിരുന്നു. എന്നെ പരിചയമില്ലാത്തത് കൊണ്ടാവും എന്നോടൊന്നും മിണ്ടാത്തത് എന്ന് ഞാൻ മനസിലോർത്തു.

രാവിലെ 8.30 എന്നെ ഒപ്പിട്ട് ജോലിയിൽ പ്രവേശിപ്പിക്കേണ്ട ആളെത്തി. കയറി വന്ന വഴി എന്നെ നോക്കി ചിരിച്ചു. കാഴ്ച്ചയിൽ അത്ര അറിയുന്നില്ലങ്കിലും അവർ ഗർഭിണിയാണ്. 6 മാസം കഴിയുമ്പോൾ അവർ ലീവിൽ പോകും. അപ്പോഴേക്കും അവരവിടെ ചെയ്യുന്ന എല്ലാ ജോലികളും ഞാൻ പഠിച്ചിരിക്കണം എന്നാണ് അന്ന് ബോസ്സ് പറഞ്ഞിരുന്നത്. അവരവിടെ ജോലി ചെയ്യാൻ തുടങ്ങിയിട്ട് ഒരുപാടു കാലമായിരുന്നു. എല്ലാവരുമായി അവർക്കു നല്ല സൗഹൃദമായിരുന്നു. അല്ലെങ്കിൽ അങ്ങനെ എനിക്ക് തോന്നിയിരുന്നു. എന്നേക്കാൾ പത്തോ പതിനഞ്ചോ വയസു കൂടുതലുണ്ടാവും. എനിക്കവരോട് ആദ്യം മുതലേ നല്ല ബഹുമാനം തോന്നിയിരുന്നു. ആദ്യത്തെ ദിവസങ്ങളിൽ അവരെന്നോട് വളരെ സ്നേഹത്തോടെ പെരുമാറി. അവരെക്കുറിച്ചും അവരുടെ ജീവിതത്തേക്കുറിച്ചും പറഞ്ഞു. ഒരുപാടു ദുഃഖപൂർണ്ണമായ ജീവിത സാഹചര്യങ്ങളിലൂടെ കടന്നു വന്നവരാണ്. മകളും ഭർത്താവും എന്നന്നേക്കുമായി നഷ്ടപ്പെട്ടവരാണ്. ആദ്യ ദിവസങ്ങളിൽ എന്നോടത് പറയുമ്പോൾ അവർ കരഞ്ഞിരുന്നു. ഞാനും.

അവരുടെ രണ്ടാം വിവാഹം കഴിഞ്ഞു ജീവിതത്തിൽ വീണ്ടും സന്തോഷിക്കാൻ തുടങ്ങിയ കാലഘട്ടമായിരുന്നു. സ്നേഹം മൂലം ആളുകളോട് അടിമപ്പെടുന്ന ഒരു സ്വഭാവക്കാരിയാണ് ഞാൻ. അവർ പറയുന്നതെന്തും മറുത്തൊരു അക്ഷരം മിണ്ടാതെ ഞാനനുസരിക്കുമായിരുന്നു. ഓഫീസിലെ തന്നെ സൈറ്റിൽ ഉണ്ടായിരുന്ന ഒരു സുഹൃത്താണ് അന്ന് വൈറ്റിലയിൽ ഒരു താമസ സ്ഥലം തരപ്പെടുത്തി തന്നത്. അയാളെന്നോട് വളരെ സ്നേഹപൂർവ്വം പെരുമാറുന്നത് കണ്ട് ആ ചേച്ചി എന്നെ അയാളുടെ പേര് പറഞ്ഞു കളിയാക്കിയിരുന്നു. എനിക്ക് പൊതുവേ അങ്ങനെയുള്ള കളിയാക്കലുകളും അടക്കം പറച്ചിലും അത്ര രസിക്കുന്നയാളല്ല. പക്ഷേ വിട്ടു കളഞ്ഞു. ചേച്ചിയല്ലേ.ഹോസ്റ്റൽ വളരെ രസകരമായിരുന്നു. അതിൽ ചില സൗഹൃദങ്ങളെല്ലാം ഇന്നും നിലനിൽക്കുന്നു.

അങ്ങനെ ജോയിൻ ചെയ്തു ഏകദേശം രണ്ടാഴ്ച്ച കഴിഞ്ഞു. എന്നെ അത്ര താല്പര്യമില്ലാതിരുന്ന മറ്റൊരു ചേച്ചി (ഇത്താ എന്നാണ് ഞാൻ വിളിച്ചിരുന്നത് ) എന്നോട് നല്ല സൗഹൃദത്തിലായി. അവിടെ വരുന്ന വർക്കേഴ്സ് എന്നോട് അടുപ്പത്തിൽ പെരുമാറാൻ തുടങ്ങി. എനിക്കപ്പോഴും അവിടെ അല്ലറ ചില്ലറ പണികളല്ലാതെ കാര്യമായിട്ടൊന്നും ചെയ്യാൻ ഏൽപ്പിച്ചു തന്നിരുന്നില്ല. പിന്നീട് തുടങ്ങാനിരിക്കുന്ന ഇലക്ട്രിക്കൽ വർക്കുകളുടെ ആവശ്യത്തിലേക്കായി അവിടെയൊരു ഇലക്ട്രിക്കൽ എഞ്ചിനീയർ വേണമെന്നുള്ളതിനാലാണ് എന്നെ അവിടെ നിർത്തിയിരിക്കുന്നത് എന്ന് പലരും പറഞ്ഞു ഞാനറിഞ്ഞു.

<img class="wp-image-355613 aligncenter" src="https://cdn.boolokam.com/articles/2022/10/fwfwt3tttt.jpg" alt="" width="1090" height="726" />രാവിലെ ഞാൻ വരുന്ന അതേ ബസിലാണ് ചേച്ചിയും വരുന്നത്. രണ്ടു മൂന്നു ദിവസം കഴിഞ്ഞപ്പോൾ മുതൽ ഓഫീസിൽ എത്തിയാൽ പിന്നെ അവരെന്നോട് കാര്യമായിട്ടൊന്നും മിണ്ടാതെയായി. അത് വരെ എന്നോട് വളരെ അടുപ്പം കാണിച്ചവരാണ്. ആദ്യമൊന്നും എനിക്കൊന്നും തോന്നിയിരുന്നില്ല. പിന്നെ പിന്നെ അവരെന്നോട് മനഃപൂർവം അങ്ങനെ പെരുമാറുന്നതാണെന്ന് തോന്നിത്തുടങ്ങി. ഗർഭിണിയായതിനാൽ അവർ വൈകുന്നേരം നാലര ആകുമ്പോൾ പോകും. ഞങ്ങൾ ബാക്കിയുള്ളവർ അഞ്ചര കഴിഞ്ഞാണ് പോയിരുന്നത്. സത്യം പറഞ്ഞാൽ അവര് പോയിക്കഴിഞ്ഞ ശേഷം ഓഫീസ് അന്തരീക്ഷം വളരെ സന്തോഷമുള്ളതായിരുന്നു.

എന്റെ അവിടുത്തെ ദിവസങ്ങൾ പതിയേ മോശമായി തുടങ്ങി. എന്തിനും ഏതിനും എന്നെ വഴക്ക് പറയുകയെന്നത് അവർക്കൊരു ഹരമായി മാറി. കൂടുതലും സൈറ്റിൽ ജോലി ചെയ്യുന്ന ആൺകുട്ടികൾ ഓഫീസിൽ ഒപ്പിടാൻ വന്നു കഴിഞ്ഞിട്ടാണ്. ഒന്നുമറിയാത്ത എഞ്ചിനീയർ ആയി വിശേഷിപ്പിക്കുക. ചെയ്യാത്ത തെറ്റുകൾക്ക് പഴി കേൾപ്പിക്കുക, രൂക്ഷമായി എന്തെങ്കിലും പറഞ്ഞു കരയിപ്പിക്കുക, അത് കണ്ട് രസിച്ചു നിൽക്കുക അതൊക്കെ അതിലെ ചെറിയ കാര്യങ്ങളായിരുന്നു. ഓഫീസ് എന്നെ മടുപ്പിച്ചുകൊണ്ടിരുന്നു. അവരെന്നെ ചില ജോലികൾ ചെയ്യാനായി കുറച്ചു ദൂരെ മാറിയുള്ള മെയിൻ ഓഫീസിലേക്ക് വിടും. നടന്നു പോകുമ്പോൾ കുറച്ചധികം ദൂരമുണ്ട്. പൊള്ളുന്ന വെയിലാണ്. നടക്കുന്ന വഴിയിൽ ഒരു മരത്തണല് പോലുമില്ല. മിക്കപ്പോഴും ഞാനവിടെ ചെല്ലുമ്പോൾ അവിടെയുള്ള ആളുകൾ സഹതാപത്തോടെ എന്നെ നോക്കും. ഒരു ദിവസം രണ്ടോ മൂന്നോ വട്ടമൊക്കെ ചിലപ്പോൾ പോകേണ്ടി വരും. എന്റെ ഈ ബുദ്ധിമുട്ട് കാണുമ്പോൾ ഓഫീസിലെ ചിലരെങ്കിലും എന്നെ സഹായിക്കാനായി അവർ പോകുമ്പോൾ അവിടെ കൊടുക്കേണ്ട ഫയലുകൾ കൊണ്ട് പോകും. എല്ലാവരും ടൂ വീലറിലാണ് പോകുന്നത്. ഒരിക്കൽ ചേച്ചി അതിന് പ്രശ്നമുണ്ടാക്കി. എന്നെ സഹായിക്കണ്ടാ എന്ന് മറ്റുള്ളവരോട് പറഞ്ഞു. എളുപ്പപ്പണി നോക്കണ്ടാ എന്ന് എന്നെ താക്കീത് ചെയ്തു. പിന്നെ എന്നെ സഹായിക്കാൻ ഞാൻ ആരെയും അനുവദിച്ചിരുന്നില്ല. പേടിയായിരുന്നു. ചിലപ്പോഴൊക്കെ മിണ്ടാൻ പോലും.

ഇതിനപ്പുറം എന്നെ മാനസ്സികമായി ബുദ്ധിമുട്ടിച്ചിരുന്നത് മറ്റു പലതുമായിരുന്നു. ചായക്കടയിൽ വിട്ട് പഴംപൊരി വാങ്ങിപ്പിക്കുക, പാല് വാങ്ങാൻ വിടുക, ഗർഭകാലത്തെ കൊതിയേപ്പറ്റി പറഞ്ഞു ഓഫീസിന്റെ അടുത്തുള്ള പറമ്പിൽ നിന്നും ചക്കയിടീക്കുക, അത് വെട്ടിക്കുക, അടുത്തുള്ള അമ്പലത്തിൽ പ്രസാദ ഊട്ടിനു നിർബന്ധിച്ചു കൊണ്ട് പോവുക, ഓഫീസിൽ വരുന്നവർക്കൊക്കെ ചായ ഉണ്ടാക്കി കൊടുപ്പിക്കുക അങ്ങനെയൊക്കെ. ഇത്താ എല്ലാം ചെയ്യും. അടിമ പോലെ. നിവൃത്തി കേടാണെന്ന് എനിക്ക് പലപ്പോഴും തോന്നിയിരുന്നു. നീയിതൊക്കെ എന്തിനാ ചെയ്യുന്നതെന്ന് ഇത്താ പലപ്പോഴും എന്നോട് അടക്കത്തിൽ ചോദിക്കുമായിരുന്നു. ഇത്തയുടെ നോട്ടത്തിൽ എഞ്ചിനീയർ എന്നാൽ ഉള്ളതിലും കേമപ്പെട്ട ആരോ ആണ്.

പിന്നെയും ചില വിനോദങ്ങൾ ചേച്ചിക്കുണ്ടായിരുന്നു. സാലറി താമസിപ്പിക്കുക, ജീൻസ് ഇടുന്ന ദിവസങ്ങളിൽ മറ്റാരോടോ എന്ന പോലെ സ്ലട്ട് ഷെമിങ് നടത്തുക, ഓഫീസിൽ വരുന്ന പല ആളുകളേയും വെച്ച് പ്രായം പോലും നോക്കാതെ കളിയാക്കുക. ഒരിക്കൽ എന്റെ അച്ഛനേക്കാൾ പ്രായമുള്ള ഒരാളെ അവിടെയിരുത്തിക്കൊണ്ട് ഒട്ടും സഭ്യമല്ലാത്ത ഭാഷയിൽ അവർ സംസാരിച്ചത് എനിക്ക് ഉൾക്കൊള്ളാൻ കഴിയുന്നതായിരുന്നില്ല. പലപ്പോഴും അത് കേട്ട് മിണ്ടാതെ നിന്നിരുന്ന അവിടുത്തെ ചില ആളുകൾ പിന്നീട് ഫോൺ വിളിച്ചു "നിനക്ക് വായിൽ നാക്കില്ലേ " എന്ന് ചോദിച്ചു എന്നോട് കയർത്തിരുന്നു. ശമ്പളവും അലവൻസും കൈകാര്യം ചെയ്യുന്ന ചേച്ചിയോട് ഒന്നും എതിർത്ത് ചോദിക്കാൻ ആരും ധൈര്യപ്പെട്ടിരുന്നില്ല.

ആദ്യത്തെ ബുദ്ധിമുട്ടുകൾ കണക്കിലെടുത്തു ഒരു ജോലിയും ഇട്ടെറിഞ്ഞു പോകരുതെന്ന് അമ്മ പറഞ്ഞിട്ടുണ്ടായിരുന്നു. ആ ഓർമ്മ മനസ്സിൽ ഉള്ളത് കൊണ്ട് ഒന്നും വീട്ടിൽ പറഞ്ഞിരുന്നില്ല. ഹോസ്റ്റലിൽ വന്ന് ശുഭ ചേച്ചിയോട് പറയും കരയും. പ്രതികരിക്കാത്തതിന് ശുഭ ചേച്ചി എന്നെ വഴക്ക് പറയും. ഞായറാഴ്ച്ച വൈകുന്നേരമാവുമ്പോൾ എനിക്ക് ഉള്ളിൽ ഭയം കയറാൻ തുടങ്ങും. പിന്നെയുള്ള ഒരാഴ്ച്ച അനുഭവിക്കേണ്ടി വരുന്ന അവഗണനകളെക്കുറിച്ചും കുറ്റപ്പെടുത്തലുകളെക്കുറിച്ചും ഓർത്ത് മനസ് തകരും.

ആദ്യത്തെ ശമ്പളം കിട്ടാൻ കാത്തു നിന്നപ്പോൾ പല കാരണങ്ങളും പറഞ്ഞു അത് വൈകിച്ചു എന്നെ തളർത്തിയത് ഓർക്കുമ്പോൾ ഇപ്പോഴും അതിന്റെ കാരണങ്ങൾ എനിക്ക് മനസിലാവുന്നില്ല. എനിക്കൊപ്പം ഉണ്ടായിരുന്ന ആൺകുട്ടികളോടൊക്കെ അവർക്കു വലിയ പരിഗണനയായിരുന്നു. ബോസ്സ് എന്നോട് സ്നേഹാന്വേഷണം നടത്തുന്നതും ചിരിക്കുന്നതും അവർക്കു പ്രശ്നമായിരുന്നു. അവരുടെ കുറ്റപ്പെടുത്തലുകൾ കേട്ട് അന്ന് വന്ന് കിടന്നുറങ്ങുമ്പോൾ അവരെ സ്വപ്നം കണ്ടു ഞാൻ പേടിച്ചു ഞെട്ടിയെഴുന്നേറ്റിട്ടുണ്ട്. ഓഫീസിൽ ഇരുന്നാൽ അവരുടെ ശകാരങ്ങളും പുച്ഛവും സഹിക്കേണ്ടി വരുമെന്നതിനാൽ കാരണങ്ങളുണ്ടാക്കി ഞാൻ മെയിൻ ഓഫീസിലേക്ക് പോകുമായിരുന്നു. പൊള്ളുന്ന റോഡിലെ ചൂട് അവരേക്കാൾ ഭേദമാണെന്ന് എനിക്ക് തോന്നിയിരുന്നു.

മെയിൻ ഓഫീസിൽ ഉണ്ടായിരുന്ന പ്രായമായ ഒരു ചേച്ചി എനിക്ക് വലിയ ആശ്വാസമായിരുന്നു. എന്റെ ബുദ്ധിമുട്ടുകൾ മനസിലാക്കിയ അവർ എന്തെങ്കിലും കാരണങ്ങൾ ഒക്കെ പറഞ്ഞു എന്നെ മെയിൻ ഓഫീസിലേക്ക് വിളിപ്പിക്കുമായിരുന്നു. പിന്നൊരിക്കൽ ആവശ്യത്തിൽ കൂടുതൽ അവിടേക്ക് പോകുന്നു എന്ന കാരണം പറഞ്ഞു അവരെന്നെ ശകാരിച്ചിരുന്നു. ജീവിതത്തെ ഞാൻ കൂടുതൽ ഭയപ്പെട്ടു. ജോലിയിൽ തുടരാൻ മനസ് കൊണ്ട് കഴിയാതെ ഞാൻ ആകെ അവതാളത്തിലായി. "നിന്നോട് മാത്രം അവരെന്താണ് ഇങ്ങനെ പെരുമാറുന്നതെന്നുള്ള" സഹപ്രവൃത്തകരുടെ ചോദ്യം എന്നെ കൂടുതൽ ആശയക്കുഴപ്പത്തിലാക്കി. അവർക്കെന്നോട് സഹതാപമായിരുന്നു. ഞാൻ മോശപ്പെട്ട ആരോ ആണെന്ന തോന്നൽ എന്നെ മാനസികമായി തളർത്തിക്കൊണ്ടിരുന്നു. ജീവിതത്തിൽ സന്തോഷമില്ലാതെ, ആരോടും മിണ്ടാതെ, ഒതുങ്ങിക്കൂടി ഞാൻ ഞാനല്ലാതെയായിക്കൊണ്ടിരുന്നു.

എനിക്കുണ്ടായ മാറ്റങ്ങൾ ശ്രദ്ധിച്ച അമ്മ ഒരിക്കൽ ഒരു ഞായറാഴ്ച്ച എന്നെ വിളിച്ചിരുത്തി സംസാരിച്ചു. ആദ്യമൊന്നും ഒന്നും പറഞ്ഞില്ല. പിന്നെ ഞാൻ ഓരോന്നായി പറഞ്ഞു. അമ്മ അച്ഛനേയും വിളിച്ചിരുത്തി. ഞാൻ അതുവരെ നടന്ന കാര്യങ്ങളെല്ലാം പറഞ്ഞു. ചിലതൊഴിച്ചു. അച്ഛന്റെയും അമ്മയുടേയും കണ്ണ് നിറഞ്ഞിരുന്നു. ഏങ്ങലടിച്ചു കൊണ്ടാണ് ഞാൻ കാര്യങ്ങൾ പറഞ്ഞു തീർത്തത്. ബോസ്സിനെ വിളിച്ചു ചോദിക്കാൻ ഭാവിച്ച അച്ഛനെ തടഞ്ഞത് ഞാൻ തന്നെയാണ്. അപ്പോഴേക്കും ഏകദേശം ആറു മാസത്തോളമായിരുന്നു. അവർ ലീവിൽ പോകുമെന്നും പിന്നെ എനിക്ക് പ്രശ്നമുണ്ടാവില്ലെന്നും ഞാൻ പറഞ്ഞു. എന്റെ നിർബന്ധത്തിന് വഴങ്ങി അച്ഛനും അമ്മയും പ്രതികരിച്ചില്ല. സാഹചര്യങ്ങൾക്ക് മുന്നിൽ പ്രതികരിക്കാതെ മരവിച്ചു നിൽക്കുന്നയാളല്ല മകളെന്ന വിശ്വാസം അവർക്ക് അപ്പോഴുമുണ്ടായിരുന്നിരിക്കാം.

പിന്നീടുണ്ടായ അവരുടെ മനുഷ്യത്വരഹിതമായ ചില പ്രവൃത്തികൾ എനിക്ക് ഉൾക്കൊള്ളാൻ കഴിയുന്നതായിരുന്നില്ല. 8 മാസം കഴിഞ്ഞു, നോട്ടീസ് പിരീഡ് പോലും കൊടുക്കാതെ ഒരു ദിവസം വൈകുന്നേരം അവർ പോയ ഉടനേ ഞാൻ ജോലി രാജി വെച്ചു. കരഞ്ഞു തളർന്നു ബോസ്സിന്റെ കാബിനിൽ നിന്നിറങ്ങിയ എന്നോട് ബോസ്സ് ഒന്നും ചോദിച്ചില്ല. ആരും ഒന്നും ചോദിച്ചില്ല. ഒപ്പമുണ്ടായിരുന്ന ഇത്ത " നീ പൊയ്ക്കോ..പോയി സമാധാനം ആയിട്ട് ജീവിക്ക് " എന്ന് മാത്രം പറഞ്ഞു. അന്ന് വൈകുന്നേരം ഹോസ്റ്റലിൽ വന്ന ശേഷം ഞാൻ ആ സ്ത്രീയേ ഫോണിൽ വിളിച്ചു. ഞാൻ റിസൈൻ ചെയ്തു എന്ന് മാത്രം പറഞ്ഞു. അവർ ഓക്കേ മാത്രം പറഞ്ഞു.

ഈ അനുഭവം കേൾക്കുന്നവർക്ക് എത്രമാത്രം മനസിലാക്കാൻ കഴിയുമെന്നെനിക്കറിയില്ല. പക്ഷേ ഇന്നും ഓർക്കാൻ കഴിക്കാത്ത, ആഗ്രഹമില്ലാത്ത ഓർമകളാണ് എനിക്ക് എന്റെ ആദ്യ ജോലിയിൽ കിട്ടിയത്. ഇന്നും എറണാകുളത്ത് നിന്നും തൊടുപുഴക്ക് പോകുമ്പോൾ ആ വഴി പോകണ്ടാ എന്ന് ഞാൻ പറയാറുണ്ട്. എന്നാലും എപ്പോഴെങ്കിലും ആ വഴി പോകുമ്പോഴൊക്കെ അവരുടെ കുത്തുവാക്കുകൾ കേട്ട് പൊള്ളുന്ന വെയിലിലൂടെ കരഞ്ഞു തളർന്നു നടന്നു നീങ്ങിയ എന്നെ എനിക്കോർമ്മ വരാറുണ്ട്. അവിടം കഴിയും വരെ മരവിച്ച മനസോടെയിരിക്കാറുണ്ട്. ജോലിസ്ഥലങ്ങളെക്കുറിച്ചുള്ള ഭീതി മാറിയത് പിന്നീട് ദുബായിയിൽ പുതിയൊരു ജോലിയിൽ പ്രവേശിച്ചപ്പോഴാണ്.

ജോലിസ്ഥലങ്ങളിലെ ഉപദ്രവങ്ങളിൽ ഇത്തരത്തിലുള്ളവ വിട്ടുകളയരുത്. പഠന ശേഷം ഒരുപാടു ആഗ്രഹങ്ങളും പ്രതീക്ഷകളുമായി നിങ്ങളുടെ ഇടയിലേക്ക് വരുന്ന ചെറുപ്പക്കാരിൽ ഒരിക്കലും ഓർക്കാൻ ഇഷ്ടപെടാത്ത ഓർമ്മകളുണ്ടാക്കാൻ നിങ്ങൾ ശ്രമിക്കരുത്, കാരണമാകരുത്. ചിലപ്പോഴെങ്കിലും സ്വന്തം വീട്ടിനേക്കാൾ സമാധാനം വേണ്ടി വരുന്ന സ്ഥലങ്ങളാണ് ജോലിയിടങ്ങൾ. നിങ്ങളേക്കാൾ കഴിവ് കൂടിയവരോ, കുറഞ്ഞവരോ ആവട്ടേ. വിദ്യാഭ്യാസം കൂടിയവരോ കുറഞ്ഞവരോ ആവട്ടേ. ജീവിതത്തിന്റെ അടുത്ത ഘട്ടത്തിലേക്ക് ഏറെ പ്രതീക്ഷയോടെ കടന്നു വരുന്നവരെ കൂമ്പ് തല്ലിയൊടിച്ചു മാനസികമായി തളർത്തി ഇല്ലാതാക്കരുത്.

മേലുദ്യോഗസ്ഥരുടെ മനസിന്റെ ചിന്താക്കുഴപ്പങ്ങളിൽ നിന്നുമുണ്ടാകുന്ന ജോലിസ്ഥലങ്ങളിലെ ശാരീരികമായ ഉപദ്രവങ്ങൾക്ക് മാത്രമല്ല മാനസികമായ ഉപദ്രവങ്ങൾക്കും നിയന്ത്രണങ്ങൾ വേണം. അധികാരങ്ങൾ മറ്റുള്ളവരെ അടിച്ചമർത്താൻ ഉള്ള ആയുധമാണെന്ന ചിലരുടെയെങ്കിലും ധാരണ തെറ്റാണ്. എല്ലാവരും ശ്രമിക്കുന്നത് സമാധാനവും സന്തോഷവുമുള്ള ഒരു ജീവിതത്തിനാണെന്ന തിരിച്ചറിവ് നല്ലതാണ്.


![മേലുദ്യോഗസ്ഥയാൽ മാനസിക പീഡനം നേരിട്ട് ഒടുവിൽ ജോലി തന്നെ ഉപേക്ഷിക്കേണ്ടി വന്നൊരു യുവതിയുടെ കുറിപ്പാണിത്](https://cdn.boolokam.com/articles/2022/10/jtttt.webp)മേലുദ്യോഗസ്ഥയാൽ മാനസിക പീഡനം നേരിട്ട് ഒടുവിൽ ജോലി തന്നെ ഉപേക്ഷിക്കേണ്ടി വന്നൊരു യുവതിയുടെ കുറിപ്പാണിത്. ജോലി എന്നത് ഏവരുടെയും പ്രതീക്ഷയും ആശ്രയവും സ്വപ്നവും ഒക്കെയാണ്. ഒരുപക്ഷെ ഒരു ദിവസം നാം ഏറ്റവുമധികം സമയം ചിലവഴിക്കുന്ന ഇടം. അവിടെ ഒരാൾക്ക് വേണ്ടത് സമാധാനവും സന്തോഷവും തന്നെയാണ്. അപ്പോഴാണ് ചില മേലുദ്യോഗസ്ഥരുടെ ഈഗോകളും അഹങ്കാരങ്ങളും നമുക്ക് വെല്ലുവിളിയാകുന്നത്. പ്രതികരണശേഷി കുറഞ്ഞവർ പഞ്ചപുച്ഛമടക്കി ജോലിചെയ്യുമ്പോൾ ചിലർ ജോലി ഉപേക്ഷിച്ചു പോകും. പുതുതായി ജോലിക്കെത്തുന്നവരെ അനുഭവത്തോടെ പരിഗണിക്കുക എന്നത് മനുഷ്യത്വമാണ്. ഏവരും ഒട്ടനവധി ആശങ്കയോടെയാണ് പുതിയ ജോലിസ്ഥലത്തെത്തുക. ആത്മവിശ്വാസവും കൂടെയൊരാൾ എന്ന ബോധവും അവരിലുണ്ടാക്കി അവരെ ഉയർത്താനാണ് ശ്രമിക്കേണ്ടത്. നിർഭാഗ്യവശാൽ പല ഓഫീസുകളിലെയും അവസ്ഥ ഇതിനു വിപരീതമാണ് . ഈ കുറിപ്പ് വായിക്കുക Anjaly Madhavi Gopinath തന്റെ അനുഭവം എഴുതുന്നു. **Anjaly Madhavi Gopinath** ഏകദേശം ഒൻപതു വർഷങ്ങൾക്കു ശേഷമാണു ഇതെഴുതാനുള്ള മാനസികാവസ്ഥ ചെറുതായിട്ടെങ്കിലും എനിക്ക് കിട്ടുന്നത്.വിദ്യാഭ്യാസം പൂർത്തിയാക്കിയ ഏതൊരാൾക്കും സ്വാഭാവികമായുണ്ടാവുന്ന ഏറ്റവും വലിയ ആഗ്രഹമായിരിക്കും എത്രയും പെട്ടന്ന് തന്റെ വിദ്യാഭ്യാസത്തിനു അനുയോജ്യമായ ഒരു ജോലിയിൽ എത്തിച്ചേരാൻ കഴിയുകയെന്നത്. ജോലി ചെയ്യാൻ പോകുന്ന സ്ഥലത്തേക്കുറിച്ചും കൂടെ ജോലി ചെയ്യുന്നവരെക്കുറിച്ചും അവിടെയുണ്ടാവാൻ പോകുന്ന സന്തോഷങ്ങളെക്കുറിച്ചും ആഘോഷങ്ങളെക്കുറിച്ചുമൊക്കെ ഓരോ സ്വപ്‌നങ്ങളുണ്ടാവും. കൂടുതലും സിനിമയിലൊക്കെ കണ്ടിട്ടുണ്ടാവുന്നതായിരിക്കും. അങ്ങനെ എഞ്ചിനീയറിംഗ് പഠനം കഴിഞ്ഞ ഉടനെ തന്നെയാണ് എനിക്ക് ഒരു ജോലി കിട്ടുന്നത്. ആദ്യമായി ജോലി കിട്ടിയപ്പോൾ എന്തോ ലക്ഷ്യത്തിലെത്തിച്ചേർന്നു എന്നുള്ള നിർവൃതിയായിരുന്നു എനിക്ക് . ഏറ്റവും സന്തോഷം തോന്നിയ നിമിഷങ്ങൾ. കേരളത്തിലെ ഒരു പ്രമുഖ ഗവണ്മെന്റ് സ്ഥാപനത്തിന്റെ സബ് വർക്കുകൾ ഏറ്റെടുത്തു ചെയ്യുന്ന ഒരു സ്ഥാപനമായിരുന്നു അത്. ആരെങ്കിലും ചോദിച്ചാൽ മുക്കിയും മൂളിയും ഇലക്ട്രിക്കൽ എഞ്ചിനീയറാണെന്ന് പറഞ്ഞു തുടങ്ങുന്ന കാലഘട്ടം. തറപ്പിച്ചു പറയാൻ മാത്രം അനുഭവ സമ്പത്ത് എനിക്ക് ആ മേഖലയിൽ ഉണ്ടായിരുന്നില്ല എന്നതാണ് സത്യം. ജോലി കിട്ടിക്കഴിഞ്ഞു ഒരാഴ്ച്ചക്ക് ശേഷമാണു ഞാനവിടെ ജോയിൻ ചെയ്യുന്നത്. ജീവിതത്തിൽ ആദ്യമായി കിട്ടിയ ജോലി. വീട്ടിലെല്ലാവർക്കും സന്തോഷം. അമ്മ പുതിയതായി കുറച്ചു കുർത്തകൾ ഒക്കെ എനിക്ക് തയ്ച്ചു തന്നു. അച്ഛാച്ചനോടും അമ്മച്ചിയോടും ജോലി കിട്ടിയ കാര്യം നേരിട്ട് പറയാൻ അമ്മവീട്ടിലേക്ക് പോകുമ്പോൾ ബസിലിരുന്നു പോലും ഞാനാലോചിച്ചത് ആദ്യത്തെ സാലറി കിട്ടുമ്പോൾ എന്തെല്ലാം ചെയ്യണം എന്നൊക്കെയായിരുന്നു. മനസ്സിൽ പല പദ്ധതികളും തയ്യാറാക്കി. ഓഫീസിലെ ആദ്യ ദിവസം. അതുവരെയുണ്ടായിരുന്ന സങ്കൽപ്പങ്ങൾക്ക് വിപരീതമായിരുന്നു എന്റെ ഓഫീസും പരിസരവും. എപ്പോഴും പൊടി നിറഞ്ഞ, ഒതുക്കമില്ലാത്ത, തിരക്കുള്ള ഒരിടം. ചെന്ന് കയറിയപ്പോൾ മുതൽ.ഒരു തരം നിർവികാരത. അന്നെന്നെ ഓഫീസിലാക്കാൻ അച്ഛൻ ലീവ് എടുത്തു വന്നു. വൈകുന്നേരം വീട്ടിലേക്ക് തന്നെയാണ് പോകുന്നതെങ്കിലും, എന്നെ എവിടെയാക്കി അച്ഛൻ തിരികേ പോയപ്പോൾ വല്ലാത്തൊരു സങ്കടം വന്നിരുന്നു.ഞാൻ ഓഫീസിൽ ചെന്നിരുന്നു. രണ്ടു ചേട്ടന്മാർ അവിടെയിരുന്നു അവരുടെ ജോലികൾ ചെയ്യുന്നുണ്ടായിരുന്നു. എന്നെക്കണ്ടപ്പോൾ അവർ ചിരിച്ചു. കയറിയിരിക്കാൻ പറഞ്ഞു. വളരെ സൗമ്യമായ പെരുമാറ്റം. എന്റെ സഹപ്രവൃത്തക്കാരാണ്. ഇവരെക്കൂടാതെ രണ്ടു സ്ത്രീകളാണ് പിന്നെയവിടെയുള്ളത്. അവിടുത്തെ പ്രധാനപ്പെട്ട തസ്തികയിലുള്ള ആള് വരാൻ വേണ്ടി ഞാൻ കാത്തിരുന്നു. അവർക്കു മുന്നേ മറ്റൊരാളും (ഇത്ത) എത്തി. എന്റെ മുഖത്ത് നോക്കി, ചിരിച്ചെന്ന് വരുത്തി അവരവരുടെ ജോലിയിലേക്ക് കടന്നു. അവിടെ ഇരുന്ന ചേട്ടന്മാരോട് അവർ നന്നായി സംസാരിക്കുന്നുണ്ടായിരുന്നു. എന്നെ പരിചയമില്ലാത്തത് കൊണ്ടാവും എന്നോടൊന്നും മിണ്ടാത്തത് എന്ന് ഞാൻ മനസിലോർത്തു. രാവിലെ 8.30 എന്നെ ഒപ്പിട്ട് ജോലിയിൽ പ്രവേശിപ്പിക്കേണ്ട ആളെത്തി. കയറി വന്ന വഴി എന്നെ നോക്കി ചിരിച്ചു. കാഴ്ച്ചയിൽ അത്ര അറിയുന്നില്ലങ്കിലും അവർ ഗർഭിണിയാണ്. 6 മാസം കഴിയുമ്പോൾ അവർ ലീവിൽ പോകും. അപ്പോഴേക്കും അവരവിടെ ചെയ്യുന്ന എല്ലാ ജോലികളും ഞാൻ പഠിച്ചിരിക്കണം എന്നാണ് അന്ന് ബോസ്സ് പറഞ്ഞിരുന്നത്. അവരവിടെ ജോലി ചെയ്യാൻ തുടങ്ങിയിട്ട് ഒരുപാടു കാലമായിരുന്നു. എല്ലാവരുമായി അവർക്കു നല്ല സൗഹൃദമായിരുന്നു. അല്ലെങ്കിൽ അങ്ങനെ എനിക്ക് തോന്നിയിരുന്നു. എന്നേക്കാൾ പത്തോ പതിനഞ്ചോ വയസു കൂടുതലുണ്ടാവും. എനിക്കവരോട് ആദ്യം മുതലേ നല്ല ബഹുമാനം തോന്നിയിരുന്നു. ആദ്യത്തെ ദിവസങ്ങളിൽ അവരെന്നോട് വളരെ സ്നേഹത്തോടെ പെരുമാറി. അവരെക്കുറിച്ചും അവരുടെ ജീവിതത്തേക്കുറിച്ചും പറഞ്ഞു. ഒരുപാടു ദുഃഖപൂർണ്ണമായ ജീവിത സാഹചര്യങ്ങളിലൂടെ കടന്നു വന്നവരാണ്. മകളും ഭർത്താവും എന്നന്നേക്കുമായി നഷ്ടപ്പെട്ടവരാണ്. ആദ്യ ദിവസങ്ങളിൽ എന്നോടത് പറയുമ്പോൾ അവർ കരഞ്ഞിരുന്നു. ഞാനും. അവരുടെ രണ്ടാം വിവാഹം കഴിഞ്ഞു ജീവിതത്തിൽ വീണ്ടും സന്തോഷിക്കാൻ തുടങ്ങിയ കാലഘട്ടമായിരുന്നു. സ്നേഹം മൂലം ആളുകളോട് അടിമപ്പെടുന്ന ഒരു സ്വഭാവക്കാരിയാണ് ഞാൻ. അവർ പറയുന്നതെന്തും മറുത്തൊരു അക്ഷരം മിണ്ടാതെ ഞാനനുസരിക്കുമായിരുന്നു. ഓഫീസിലെ തന്നെ സൈറ്റിൽ ഉണ്ടായിരുന്ന ഒരു സുഹൃത്താണ് അന്ന് വൈറ്റിലയിൽ ഒരു താമസ സ്ഥലം തരപ്പെടുത്തി തന്നത്. അയാളെന്നോട് വളരെ സ്നേഹപൂർവ്വം പെരുമാറുന്നത് കണ്ട് ആ ചേച്ചി എന്നെ അയാളുടെ പേര് പറഞ്ഞു കളിയാക്കിയിരുന്നു. എനിക്ക് പൊതുവേ അങ്ങനെയുള്ള കളിയാക്കലുകളും അടക്കം പറച്ചിലും അത്ര രസിക്കുന്നയാളല്ല. പക്ഷേ വിട്ടു കളഞ്ഞു. ചേച്ചിയല്ലേ.ഹോസ്റ്റൽ വളരെ രസകരമായിരുന്നു. അതിൽ ചില സൗഹൃദങ്ങളെല്ലാം ഇന്നും നിലനിൽക്കുന്നു. അങ്ങനെ ജോയിൻ ചെയ്തു ഏകദേശം രണ്ടാഴ്ച്ച കഴിഞ്ഞു. എന്നെ അത്ര താല്പര്യമില്ലാതിരുന്ന മറ്റൊരു ചേച്ചി (ഇത്താ എന്നാണ് ഞാൻ വിളിച്ചിരുന്നത് ) എന്നോട് നല്ല സൗഹൃദത്തിലായി. അവിടെ വരുന്ന വർക്കേഴ്സ് എന്നോട് അടുപ്പത്തിൽ പെരുമാറാൻ തുടങ്ങി. എനിക്കപ്പോഴും അവിടെ അല്ലറ ചില്ലറ പണികളല്ലാതെ കാര്യമായിട്ടൊന്നും ചെയ്യാൻ ഏൽപ്പിച്ചു തന്നിരുന്നില്ല. പിന്നീട് തുടങ്ങാനിരിക്കുന്ന ഇലക്ട്രിക്കൽ വർക്കുകളുടെ ആവശ്യത്തിലേക്കായി അവിടെയൊരു ഇലക്ട്രിക്കൽ എഞ്ചിനീയർ വേണമെന്നുള്ളതിനാലാണ് എന്നെ അവിടെ നിർത്തിയിരിക്കുന്നത് എന്ന് പലരും പറഞ്ഞു ഞാനറിഞ്ഞു. ![](https://cdn.boolokam.com/articles/2022/10/fwfwt3tttt.jpg)രാവിലെ ഞാൻ വരുന്ന അതേ ബസിലാണ് ചേച്ചിയും വരുന്നത്. രണ്ടു മൂന്നു ദിവസം കഴിഞ്ഞപ്പോൾ മുതൽ ഓഫീസിൽ എത്തിയാൽ പിന്നെ അവരെന്നോട് കാര്യമായിട്ടൊന്നും മിണ്ടാതെയായി. അത് വരെ എന്നോട് വളരെ അടുപ്പം കാണിച്ചവരാണ്. ആദ്യമൊന്നും എനിക്കൊന്നും തോന്നിയിരുന്നില്ല. പിന്നെ പിന്നെ അവരെന്നോട് മനഃപൂർവം അങ്ങനെ പെരുമാറുന്നതാണെന്ന് തോന്നിത്തുടങ്ങി. ഗർഭിണിയായതിനാൽ അവർ വൈകുന്നേരം നാലര ആകുമ്പോൾ പോകും. ഞങ്ങൾ ബാക്കിയുള്ളവർ അഞ്ചര കഴിഞ്ഞാണ് പോയിരുന്നത്. സത്യം പറഞ്ഞാൽ അവര് പോയിക്കഴിഞ്ഞ ശേഷം ഓഫീസ് അന്തരീക്ഷം വളരെ സന്തോഷമുള്ളതായിരുന്നു. എന്റെ അവിടുത്തെ ദിവസങ്ങൾ പതിയേ മോശമായി തുടങ്ങി. എന്തിനും ഏതിനും എന്നെ വഴക്ക് പറയുകയെന്നത് അവർക്കൊരു ഹരമായി മാറി. കൂടുതലും സൈറ്റിൽ ജോലി ചെയ്യുന്ന ആൺകുട്ടികൾ ഓഫീസിൽ ഒപ്പിടാൻ വന്നു കഴിഞ്ഞിട്ടാണ്. ഒന്നുമറിയാത്ത എഞ്ചിനീയർ ആയി വിശേഷിപ്പിക്കുക. ചെയ്യാത്ത തെറ്റുകൾക്ക് പഴി കേൾപ്പിക്കുക, രൂക്ഷമായി എന്തെങ്കിലും പറഞ്ഞു കരയിപ്പിക്കുക, അത് കണ്ട് രസിച്ചു നിൽക്കുക അതൊക്കെ അതിലെ ചെറിയ കാര്യങ്ങളായിരുന്നു. ഓഫീസ് എന്നെ മടുപ്പിച്ചുകൊണ്ടിരുന്നു. അവരെന്നെ ചില ജോലികൾ ചെയ്യാനായി കുറച്ചു ദൂരെ മാറിയുള്ള മെയിൻ ഓഫീസിലേക്ക് വിടും. നടന്നു പോകുമ്പോൾ കുറച്ചധികം ദൂരമുണ്ട്. പൊള്ളുന്ന വെയിലാണ്. നടക്കുന്ന വഴിയിൽ ഒരു മരത്തണല് പോലുമില്ല. മിക്കപ്പോഴും ഞാനവിടെ ചെല്ലുമ്പോൾ അവിടെയുള്ള ആളുകൾ സഹതാപത്തോടെ എന്നെ നോക്കും. ഒരു ദിവസം രണ്ടോ മൂന്നോ വട്ടമൊക്കെ ചിലപ്പോൾ പോകേണ്ടി വരും. എന്റെ ഈ ബുദ്ധിമുട്ട് കാണുമ്പോൾ ഓഫീസിലെ ചിലരെങ്കിലും എന്നെ സഹായിക്കാനായി അവർ പോകുമ്പോൾ അവിടെ കൊടുക്കേണ്ട ഫയലുകൾ കൊണ്ട് പോകും. എല്ലാവരും ടൂ വീലറിലാണ് പോകുന്നത്. ഒരിക്കൽ ചേച്ചി അതിന് പ്രശ്നമുണ്ടാക്കി. എന്നെ സഹായിക്കണ്ടാ എന്ന് മറ്റുള്ളവരോട് പറഞ്ഞു. എളുപ്പപ്പണി നോക്കണ്ടാ എന്ന് എന്നെ താക്കീത് ചെയ്തു. പിന്നെ എന്നെ സഹായിക്കാൻ ഞാൻ ആരെയും അനുവദിച്ചിരുന്നില്ല. പേടിയായിരുന്നു. ചിലപ്പോഴൊക്കെ മിണ്ടാൻ പോലും. ഇതിനപ്പുറം എന്നെ മാനസ്സികമായി ബുദ്ധിമുട്ടിച്ചിരുന്നത് മറ്റു പലതുമായിരുന്നു. ചായക്കടയിൽ വിട്ട് പഴംപൊരി വാങ്ങിപ്പിക്കുക, പാല് വാങ്ങാൻ വിടുക, ഗർഭകാലത്തെ കൊതിയേപ്പറ്റി പറഞ്ഞു ഓഫീസിന്റെ അടുത്തുള്ള പറമ്പിൽ നിന്നും ചക്കയിടീക്കുക, അത് വെട്ടിക്കുക, അടുത്തുള്ള അമ്പലത്തിൽ പ്രസാദ ഊട്ടിനു നിർബന്ധിച്ചു കൊണ്ട് പോവുക, ഓഫീസിൽ വരുന്നവർക്കൊക്കെ ചായ ഉണ്ടാക്കി കൊടുപ്പിക്കുക അങ്ങനെയൊക്കെ. ഇത്താ എല്ലാം ചെയ്യും. അടിമ പോലെ. നിവൃത്തി കേടാണെന്ന് എനിക്ക് പലപ്പോഴും തോന്നിയിരുന്നു. നീയിതൊക്കെ എന്തിനാ ചെയ്യുന്നതെന്ന് ഇത്താ പലപ്പോഴും എന്നോട് അടക്കത്തിൽ ചോദിക്കുമായിരുന്നു. ഇത്തയുടെ നോട്ടത്തിൽ എഞ്ചിനീയർ എന്നാൽ ഉള്ളതിലും കേമപ്പെട്ട ആരോ ആണ്. പിന്നെയും ചില വിനോദങ്ങൾ ചേച്ചിക്കുണ്ടായിരുന്നു. സാലറി താമസിപ്പിക്കുക, ജീൻസ് ഇടുന്ന ദിവസങ്ങളിൽ മറ്റാരോടോ എന്ന പോലെ സ്ലട്ട് ഷെമിങ് നടത്തുക, ഓഫീസിൽ വരുന്ന പല ആളുകളേയും വെച്ച് പ്രായം പോലും നോക്കാതെ കളിയാക്കുക. ഒരിക്കൽ എന്റെ അച്ഛനേക്കാൾ പ്രായമുള്ള ഒരാളെ അവിടെയിരുത്തിക്കൊണ്ട് ഒട്ടും സഭ്യമല്ലാത്ത ഭാഷയിൽ അവർ സംസാരിച്ചത് എനിക്ക് ഉൾക്കൊള്ളാൻ കഴിയുന്നതായിരുന്നില്ല. പലപ്പോഴും അത് കേട്ട് മിണ്ടാതെ നിന്നിരുന്ന അവിടുത്തെ ചില ആളുകൾ പിന്നീട് ഫോൺ വിളിച്ചു "നിനക്ക് വായിൽ നാക്കില്ലേ " എന്ന് ചോദിച്ചു എന്നോട് കയർത്തിരുന്നു. ശമ്പളവും അലവൻസും കൈകാര്യം ചെയ്യുന്ന ചേച്ചിയോട് ഒന്നും എതിർത്ത് ചോദിക്കാൻ ആരും ധൈര്യപ്പെട്ടിരുന്നില്ല. ആദ്യത്തെ ബുദ്ധിമുട്ടുകൾ കണക്കിലെടുത്തു ഒരു ജോലിയും ഇട്ടെറിഞ്ഞു പോകരുതെന്ന് അമ്മ പറഞ്ഞിട്ടുണ്ടായിരുന്നു. ആ ഓർമ്മ മനസ്സിൽ ഉള്ളത് കൊണ്ട് ഒന്നും വീട്ടിൽ പറഞ്ഞിരുന്നില്ല. ഹോസ്റ്റലിൽ വന്ന് ശുഭ ചേച്ചിയോട് പറയും കരയും. പ്രതികരിക്കാത്തതിന് ശുഭ ചേച്ചി എന്നെ വഴക്ക് പറയും. ഞായറാഴ്ച്ച വൈകുന്നേരമാവുമ്പോൾ എനിക്ക് ഉള്ളിൽ ഭയം കയറാൻ തുടങ്ങും. പിന്നെയുള്ള ഒരാഴ്ച്ച അനുഭവിക്കേണ്ടി വരുന്ന അവഗണനകളെക്കുറിച്ചും കുറ്റപ്പെടുത്തലുകളെക്കുറിച്ചും ഓർത്ത് മനസ് തകരും. ആദ്യത്തെ ശമ്പളം കിട്ടാൻ കാത്തു നിന്നപ്പോൾ പല കാരണങ്ങളും പറഞ്ഞു അത് വൈകിച്ചു എന്നെ തളർത്തിയത് ഓർക്കുമ്പോൾ ഇപ്പോഴും അതിന്റെ കാരണങ്ങൾ എനിക്ക് മനസിലാവുന്നില്ല. എനിക്കൊപ്പം ഉണ്ടായിരുന്ന ആൺകുട്ടികളോടൊക്കെ അവർക്കു വലിയ പരിഗണനയായിരുന്നു. ബോസ്സ് എന്നോട് സ്നേഹാന്വേഷണം നടത്തുന്നതും ചിരിക്കുന്നതും അവർക്കു പ്രശ്നമായിരുന്നു. അവരുടെ കുറ്റപ്പെടുത്തലുകൾ കേട്ട് അന്ന് വന്ന് കിടന്നുറങ്ങുമ്പോൾ അവരെ സ്വപ്നം കണ്ടു ഞാൻ പേടിച്ചു ഞെട്ടിയെഴുന്നേറ്റിട്ടുണ്ട്. ഓഫീസിൽ ഇരുന്നാൽ അവരുടെ ശകാരങ്ങളും പുച്ഛവും സഹിക്കേണ്ടി വരുമെന്നതിനാൽ കാരണങ്ങളുണ്ടാക്കി ഞാൻ മെയിൻ ഓഫീസിലേക്ക് പോകുമായിരുന്നു. പൊള്ളുന്ന റോഡിലെ ചൂട് അവരേക്കാൾ ഭേദമാണെന്ന് എനിക്ക് തോന്നിയിരുന്നു. മെയിൻ ഓഫീസിൽ ഉണ്ടായിരുന്ന പ്രായമായ ഒരു ചേച്ചി എനിക്ക് വലിയ ആശ്വാസമായിരുന്നു. എന്റെ ബുദ്ധിമുട്ടുകൾ മനസിലാക്കിയ അവർ എന്തെങ്കിലും കാരണങ്ങൾ ഒക്കെ പറഞ്ഞു എന്നെ മെയിൻ ഓഫീസിലേക്ക് വിളിപ്പിക്കുമായിരുന്നു. പിന്നൊരിക്കൽ ആവശ്യത്തിൽ കൂടുതൽ അവിടേക്ക് പോകുന്നു എന്ന കാരണം പറഞ്ഞു അവരെന്നെ ശകാരിച്ചിരുന്നു. ജീവിതത്തെ ഞാൻ കൂടുതൽ ഭയപ്പെട്ടു. ജോലിയിൽ തുടരാൻ മനസ് കൊണ്ട് കഴിയാതെ ഞാൻ ആകെ അവതാളത്തിലായി. "നിന്നോട് മാത്രം അവരെന്താണ് ഇങ്ങനെ പെരുമാറുന്നതെന്നുള്ള" സഹപ്രവൃത്തകരുടെ ചോദ്യം എന്നെ കൂടുതൽ ആശയക്കുഴപ്പത്തിലാക്കി. അവർക്കെന്നോട് സഹതാപമായിരുന്നു. ഞാൻ മോശപ്പെട്ട ആരോ ആണെന്ന തോന്നൽ എന്നെ മാനസികമായി തളർത്തിക്കൊണ്ടിരുന്നു. ജീവിതത്തിൽ സന്തോഷമില്ലാതെ, ആരോടും മിണ്ടാതെ, ഒതുങ്ങിക്കൂടി ഞാൻ ഞാനല്ലാതെയായിക്കൊണ്ടിരുന്നു. എനിക്കുണ്ടായ മാറ്റങ്ങൾ ശ്രദ്ധിച്ച അമ്മ ഒരിക്കൽ ഒരു ഞായറാഴ്ച്ച എന്നെ വിളിച്ചിരുത്തി സംസാരിച്ചു. ആദ്യമൊന്നും ഒന്നും പറഞ്ഞില്ല. പിന്നെ ഞാൻ ഓരോന്നായി പറഞ്ഞു. അമ്മ അച്ഛനേയും വിളിച്ചിരുത്തി. ഞാൻ അതുവരെ നടന്ന കാര്യങ്ങളെല്ലാം പറഞ്ഞു. ചിലതൊഴിച്ചു. അച്ഛന്റെയും അമ്മയുടേയും കണ്ണ് നിറഞ്ഞിരുന്നു. ഏങ്ങലടിച്ചു കൊണ്ടാണ് ഞാൻ കാര്യങ്ങൾ പറഞ്ഞു തീർത്തത്. ബോസ്സിനെ വിളിച്ചു ചോദിക്കാൻ ഭാവിച്ച അച്ഛനെ തടഞ്ഞത് ഞാൻ തന്നെയാണ്. അപ്പോഴേക്കും ഏകദേശം ആറു മാസത്തോളമായിരുന്നു. അവർ ലീവിൽ പോകുമെന്നും പിന്നെ എനിക്ക് പ്രശ്നമുണ്ടാവില്ലെന്നും ഞാൻ പറഞ്ഞു. എന്റെ നിർബന്ധത്തിന് വഴങ്ങി അച്ഛനും അമ്മയും പ്രതികരിച്ചില്ല. സാഹചര്യങ്ങൾക്ക് മുന്നിൽ പ്രതികരിക്കാതെ മരവിച്ചു നിൽക്കുന്നയാളല്ല മകളെന്ന വിശ്വാസം അവർക്ക് അപ്പോഴുമുണ്ടായിരുന്നിരിക്കാം. പിന്നീടുണ്ടായ അവരുടെ മനുഷ്യത്വരഹിതമായ ചില പ്രവൃത്തികൾ എനിക്ക് ഉൾക്കൊള്ളാൻ കഴിയുന്നതായിരുന്നില്ല. 8 മാസം കഴിഞ്ഞു, നോട്ടീസ് പിരീഡ് പോലും കൊടുക്കാതെ ഒരു ദിവസം വൈകുന്നേരം അവർ പോയ ഉടനേ ഞാൻ ജോലി രാജി വെച്ചു. കരഞ്ഞു തളർന്നു ബോസ്സിന്റെ കാബിനിൽ നിന്നിറങ്ങിയ എന്നോട് ബോസ്സ് ഒന്നും ചോദിച്ചില്ല. ആരും ഒന്നും ചോദിച്ചില്ല. ഒപ്പമുണ്ടായിരുന്ന ഇത്ത " നീ പൊയ്ക്കോ..പോയി സമാധാനം ആയിട്ട് ജീവിക്ക് " എന്ന് മാത്രം പറഞ്ഞു. അന്ന് വൈകുന്നേരം ഹോസ്റ്റലിൽ വന്ന ശേഷം ഞാൻ ആ സ്ത്രീയേ ഫോണിൽ വിളിച്ചു. ഞാൻ റിസൈൻ ചെയ്തു എന്ന് മാത്രം പറഞ്ഞു. അവർ ഓക്കേ മാത്രം പറഞ്ഞു. ഈ അനുഭവം കേൾക്കുന്നവർക്ക് എത്രമാത്രം മനസിലാക്കാൻ കഴിയുമെന്നെനിക്കറിയില്ല. പക്ഷേ ഇന്നും ഓർക്കാൻ കഴിക്കാത്ത, ആഗ്രഹമില്ലാത്ത ഓർമകളാണ് എനിക്ക് എന്റെ ആദ്യ ജോലിയിൽ കിട്ടിയത്. ഇന്നും എറണാകുളത്ത് നിന്നും തൊടുപുഴക്ക് പോകുമ്പോൾ ആ വഴി പോകണ്ടാ എന്ന് ഞാൻ പറയാറുണ്ട്. എന്നാലും എപ്പോഴെങ്കിലും ആ വഴി പോകുമ്പോഴൊക്കെ അവരുടെ കുത്തുവാക്കുകൾ കേട്ട് പൊള്ളുന്ന വെയിലിലൂടെ കരഞ്ഞു തളർന്നു നടന്നു നീങ്ങിയ എന്നെ എനിക്കോർമ്മ വരാറുണ്ട്. അവിടം കഴിയും വരെ മരവിച്ച മനസോടെയിരിക്കാറുണ്ട്. ജോലിസ്ഥലങ്ങളെക്കുറിച്ചുള്ള ഭീതി മാറിയത് പിന്നീട് ദുബായിയിൽ പുതിയൊരു ജോലിയിൽ പ്രവേശിച്ചപ്പോഴാണ്. ജോലിസ്ഥലങ്ങളിലെ ഉപദ്രവങ്ങളിൽ ഇത്തരത്തിലുള്ളവ വിട്ടുകളയരുത്. പഠന ശേഷം ഒരുപാടു ആഗ്രഹങ്ങളും പ്രതീക്ഷകളുമായി നിങ്ങളുടെ ഇടയിലേക്ക് വരുന്ന ചെറുപ്പക്കാരിൽ ഒരിക്കലും ഓർക്കാൻ ഇഷ്ടപെടാത്ത ഓർമ്മകളുണ്ടാക്കാൻ നിങ്ങൾ ശ്രമിക്കരുത്, കാരണമാകരുത്. ചിലപ്പോഴെങ്കിലും സ്വന്തം വീട്ടിനേക്കാൾ സമാധാനം വേണ്ടി വരുന്ന സ്ഥലങ്ങളാണ് ജോലിയിടങ്ങൾ. നിങ്ങളേക്കാൾ കഴിവ് കൂടിയവരോ, കുറഞ്ഞവരോ ആവട്ടേ. വിദ്യാഭ്യാസം കൂടിയവരോ കുറഞ്ഞവരോ ആവട്ടേ. ജീവിതത്തിന്റെ അടുത്ത ഘട്ടത്തിലേക്ക് ഏറെ പ്രതീക്ഷയോടെ കടന്നു വരുന്നവരെ കൂമ്പ് തല്ലിയൊടിച്ചു മാനസികമായി തളർത്തി ഇല്ലാതാക്കരുത്. മേലുദ്യോഗസ്ഥരുടെ മനസിന്റെ ചിന്താക്കുഴപ്പങ്ങളിൽ നിന്നുമുണ്ടാകുന്ന ജോലിസ്ഥലങ്ങളിലെ ശാരീരികമായ ഉപദ്രവങ്ങൾക്ക് മാത്രമല്ല മാനസികമായ ഉപദ്രവങ്ങൾക്കും നിയന്ത്രണങ്ങൾ വേണം. അധികാരങ്ങൾ മറ്റുള്ളവരെ അടിച്ചമർത്താൻ ഉള്ള ആയുധമാണെന്ന ചിലരുടെയെങ്കിലും ധാരണ തെറ്റാണ്. എല്ലാവരും ശ്രമിക്കുന്നത് സമാധാനവും സന്തോഷവുമുള്ള ഒരു ജീവിതത്തിനാണെന്ന തിരിച്ചറിവ് നല്ലതാണ്.
