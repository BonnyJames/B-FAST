---
title: "വീട്ടുജോലിക്കാരായി വിദേശത്തെത്തുന്ന സ്ത്രീകളുടെ ദുരിതജീവിതം ധര്‍മ്മരാജ് മടപ്പള്ളിയുടെ ഈ കുറിപ്പിലുണ്ട്"
date: 2021-02-13T06:52:16
draft: false
categories: ["Society"]
tags: ['Dharma Raj Madappally']
author: "Beaumaris"
---

<strong><a href="http://13.126.68.249/dharma-raj-madappally-post-2/299194/bdd-597" rel="attachment wp-att-299195"><img class="alignleft size-full wp-image-299195" src="https://cdn.boolokam.com/articles/2021/02/bdd-225.jpg" alt="" width="739" height="360" /></a>Dharma Raj Madappally</strong>

ഫ്ലൈറ്റിൽ തൊട്ടടുത്ത് ഇരുന്നത് മധ്യവയസ്കയായൊരു സ്ത്രീയാണ്. പ്ലാസ്റ്റിക്ക് കൂടിൽ സാധനസാമഗ്രികൾ വാരിക്കൂട്ടിയാണ് വരവ്. സീറ്റിൽ വന്നിരുന്നതിനു ശേഷം മടിയിൽവെച്ചു കൊണ്ടാണ് അവർ അതിലെ വസ്തുക്കൾ ഒന്നടുക്കിപ്പെറുക്കിവെക്കുന്നത്. അതിനകത്തു നിന്നെടുത്ത റോസ് നിറമുള്ള വാച്ച് പാകമല്ലാത്തതിനാൽ സ്ട്രാപ്പിൽ പിന്നുകൊണ്ട് പുതിയ തുളയുണ്ടാക്കി അവരത് ധരിക്കുന്നത് കൗതുകത്തോടെ ഞാൻ നോക്കിയിരുന്നു. കൂടുതൽ ഇരുണ്ട നിറമുള്ള അവർക്കത് ഒട്ടും ചേരുന്നേയില്ലല്ലോ എന്ന് മനസു പറഞ്ഞു. കാഴ്ചയിൽ ആന്ധ്രക്കാരിയാണ്. അവിടവിടെ നരച്ച മുടിയിഴകൾ മൈലാഞ്ചിച്ചോപ്പ് പുരണ്ടുകിടന്നു. കൂടുതൽ സൂക്ഷിച്ചുനോക്കിയപ്പോൾ നഖങ്ങൾക്കുചുറ്റുമുള്ള തൊലി അപ്പാടെ തേഞ്ഞ് ഇറങ്ങിപ്പോയതു കണ്ടു. വീട്ടുവേലക്കാരിയാണെന്ന് കാഴ്ചയിൽ വ്യക്തം. കുവൈത്തിലെ ഏതോ അടുക്കളയിൽ തേഞ്ഞുതീർന്നതിന്റെ അവശിഷ്ടമാണ്.

വിമാനം വിജയവാഡ, കോഴിക്കോട്, കൊച്ചി എന്നിങ്ങനെ മൂന്നിടങ്ങളെ കൂട്ടിത്തുന്നുന്ന ഭീമാകാരനായൊരു തയ്യൽയന്ത്രമായിരുന്നു. മുഖമറകളും, കൈയ്യുറകളും കടലാസുകുപ്പായങ്ങളും ധരിച്ച് തങ്ങളിൽത്തങ്ങളിൽ അന്യരായാണ് ഓരോ യാത്രക്കാരുടെയും ഇരിപ്പ്. എയർ ഇന്ത്യയുടെ സേവനത്തിലെ വിശ്വാസ്യതയിൽ തൃപ്തനല്ലാത്തതിനാൽ പത്തിരുപത്തിരണ്ട് വർഷത്തിനിടയിൽ ഇത് രണ്ടാം തവണമാത്രമാണ് അതിൽ യാത്ര ചെയ്യുന്നത്. അതിനോട് എനിക്കുള്ള സമീപനം ശരിയാണെന്ന് തെളിയിച്ചുകൊണ്ട് മിനിയാന്നു വരാനിരുന്ന വിമാനം റദ്ദാക്കിയതായി അറിയിപ്പുകിട്ടി. കുവൈത്തിൽനിന്നും നേരിട്ട് വരേണ്ടിയിരുന്ന ഫ്ലൈറ്റ് പിറ്റേന്ന് വിജയവാഡ, കോഴിക്കോട്, കൊച്ചി എന്നിങ്ങനെ വലിച്ചുനീട്ടപ്പെട്ടു. ടിക്കറ്റ് നിരക്കിൽ ഇളവില്ല. നാലരമണിക്കൂറിനുപകരം പത്തുമണിക്കൂർ നീണ്ട യാത്രക്കിടയിൽ പാതി റൊട്ടിക്കഷണത്തിനിടക്ക് തിരുകിവെച്ച ഒരു സ്ലൈസ് ചീസും രണ്ട് ബിസ്കറ്റും ഒരു ജ്യൂസുംമാത്രം നിരതദ്രവ്യം! ഫ്ലൈറ്റിൽ അനൗൺസ്മെന്റിന് ഇപ്പോളും കോളാമ്പിമൈക്കിന്റെ ശബ്ദംതന്നെയാണ്. കഷ്ടകാലത്തിന് കോളാമ്പിക്ക് തൊട്ടുതാഴെത്തന്നെയായിരുന്നു സീറ്റെന്നതിനാൽ അനൗൺസ്മെന്റ് തന്നത് കടുത്ത തലവേദനമാത്രം.

വിജയവാഡ എത്തിയപ്പോൾ സഹയാത്രിക ചോദിച്ചു: "നിങ്ങൾ എവിടെയാണ് ഇറങ്ങുന്നത്?" ഞാൻ പറഞ്ഞു: "കോഴിക്കോട്".  അങ്ങനൊരു സ്ഥലം അവർ കേട്ടിട്ടേ ഇല്ലെന്നുമനസിലായി. ഞാൻ തിരുത്തി: "കേരള" . "ഗോവക്ക് എങ്ങനെയാണു പോവുക? " അവർ പരിഭ്രമത്തോടെ ചോദിച്ചു. എന്റെ ഊഹംതെറ്റിയതിൽ ഞാൻ പരിതപിച്ചു. അവർ ഗോവക്കാരിയാണ്! ജോലിചെയ്യുന്ന വീടുകളിലെ കുവൈത്തികൾ തന്നെയാണ് അവരുടെ ചെലവിൽ വീട്ടുവേലക്കാർക്ക് ടിക്കറ്റെടുത്തുകൊടുക്കേണ്ടത്. ഗോവക്കുപോകേണ്ടുന്ന ഇവർക്ക് അയാൾ വിജയവാഡവരേയുള്ള ടിക്കറ്റേ എടുത്തു കൊടുത്തിട്ടുള്ളൂ. ഗോവക്ക് പൊതുവേ ടിക്കറ്റുനിരക്ക് അല്പം കൂടുതലാണ്. ഗോവക്കുതന്നെ ടിക്കറ്റെടുത്തു തരണം എന്ന് മൂന്നുമാസമായി പറഞ്ഞുകൊണ്ടേയിരിക്കുകയായിരുന്നെന്ന് പറഞ്ഞ് അവർ കരയാൻതുടങ്ങി.
എനിക്കും അവർക്കും അപ്പുറത്തെ സീറ്റിൽ ആന്ധ്രക്കാരനാണ്.

വിജയവാഡയിൽനിന്ന് ഗോവക്ക് ട്രെയിനോ ബസ്സോ കിട്ടാനുള്ള വിഷമത അയാൾ അവരെ പറഞ്ഞു മനസിലാക്കുന്നത് കേട്ടു. അവിടെനിന്നും മറ്റൊരു വിമാനത്തിലേറി ഗോവയിലെത്താനുള്ള പണം കയ്യിലില്ല. രണ്ടുവർഷമായി ഊണും ഉറക്കുമില്ലാതെ പണിചെയ്യുന്നു വരാൻനേരം ആകെ തന്നത് ഇതാണ് എന്നു പറഞ്ഞ് അവർ കൈത്തണ്ടയിലെ റോസ് നിറമുള്ള വാച്ച് കരഞ്ഞുകൊണ്ട് ഉയർത്തിക്കാണിച്ചു. അതാവട്ടെ ഒരു ദിനാർ അതായത് ഇരുന്നൂറ്റി നാല്പതോളം രൂപമാത്രം വിലയുള്ള ഒന്നുമാത്രമാണെന്ന് എനിക്കറിയാം. അവർ എന്നോട് ചോദിച്ചു: "ഇതിലെനിക്ക് കേരളത്തിലിറങ്ങാൻ പറ്റുമോ?"ഞാൻ പറഞ്ഞു: "നിർഭാഗ്യവശാൽ നിങ്ങൾക്കതിനു സാധിക്കില്ല"

ആളുകൾ മിക്കവരും വിജയവാഡയിൽ ഇറങ്ങാനുള്ളവരായിരുന്നു. അവശേഷിക്കുന്നത് പത്തമ്പതുപേർമാത്രം. അവർ മനസില്ലാമനസ്സോടെ എഴുന്നേറ്റ് ഒരു ചുവട് മുന്നോട്ടു നടന്ന് വീണ്ടും തിരിഞ്ഞുനിന്ന് ചോദിച്ചു: "സീറ്റു കുറേ കാലിയാണല്ലോ? എന്നാലും കേരളത്തിൽ ഇറങ്ങാൻ പറ്റില്ലേ? "ഇല്ലെന്ന് ഞാൻ തലയാട്ടി. ഇറങ്ങുന്ന യാത്രികർക്ക് ഏറ്റവും പിന്നിൽ അവർ മുഖംകുനിച്ച് വേവലാതിയോടെ നടന്നു. വിമാനച്ചിറകിനു കീഴേ വന്നുനിന്ന ബസ്സിലേക്ക് കയറും മുന്നെ അവർ വിമാനത്തെ ഒന്നുകൂടി തിരിഞ്ഞുനോക്കുന്നത് ജാലകത്തിലൂടെ ഞാൻ കണ്ടു. അജ്ഞാതയായ സഹയാത്രികേ... നീ വീടണഞ്ഞുവോ എന്ന ആലോചന ഒരു പൊള്ളലുപോലെ ഇപ്പോളും എന്നെ പിന്തുടരുന്നുവല്ലോ!

**

<strong>Badarunnisa A യുടെ അനുബന്ധ കുറിപ്പ്</strong>

പ്രിയപ്പെട്ട ധര്‍മ്മന്‍റെ ഈ കുറിപ്പ് വായിച്ചപ്പോള്‍ ഗദ്ദാമ എന്ന സിനിമയാണ് ഓര്‍മ്മയില്‍ വന്നത്.
കാഴ്ചയില്‍ ആന്ധ്രക്കാരിയായ മധ്യവയസ്കയായ ഒരുസ്ത്രീ ഫ്ലൈറ്റില്‍ തൊട്ടടുത്ത് വന്നിരിക്കുന്നു.പ്ലാസ്റ്റിക് കൂടില്‍ വാരിക്കൂട്ടിയ സാധനങ്ങള്‍ വിമാനത്തില്‍ വച്ച് അടുക്കുന്നു.ഇരുണ്ട നിറമുള്ള അവര്‍ക്കൊട്ടും ചേരുന്നില്ലെന്ന് എഴൂത്തുകാരന് തോന്നിയ റോസ് നിറമുള്ള വാച്ചില്‍ പുതിയ തുളയുണ്ടാക്കി ധരിക്കുന്നു.മൈലാഞ്ചിച്ചോപ്പുള്ള മുടിയിഴകള്‍.നഖങ്ങള്‍ക്ക് ചുറ്റുമുള്ള തൊലി തേഞ്ഞിറങ്ങിയത് കണ്ടപ്പോള്‍ അവര്‍ വീട്ടുവേലക്കാരിയാണെന്ന് മനസ്സിലാക്കുന്നു എഴുത്തുകാരനിലെ ഷെര്‍ലക് ഹോംസ്.

സഹയാത്രികയുടെ വിവരണത്തിന് ശേഷം എയര്‍ ഇന്ത്യയുടെ സേവനത്തിലെ പരാതികളും അതൃപ്തികളും കുറിക്കുന്നു എഴുത്തുകാരന്‍.വിജയവാഡ,കോഴിക്കോട്,കൊച്ചി എന്നീ മൂന്നിടങ്ങളെ കൂട്ടിത്തുന്നുന്ന ഭീമാകാരനായൊരു തയ്യല്‍യന്ത്രമാണ് ആ വിമാനം.വിമാനം പെട്ടെന്ന് റദ്ദ് ചെയ്യുന്നതും റൂട്ട് വലിച്ചുനീട്ടുന്നതും നല്‍കുന്ന ഭക്ഷണത്തിന്‍റെ പോരായ്മയും അനൗണ്‍സ്മെന്‍റ് മൈക്കിന്‍റെ അമിതശബ്ദവുമെല്ലാം വിവരിക്കുന്നു.

വിജയവാഡ എത്തിയപ്പോള്‍ സഹയാത്രിക സംസാരത്തിന് തുടക്കം കുറിച്ചു.സംസാരത്തില്‍ നിന്ന് അവര്‍ ഗോവക്കാരിയാണെന്നും ജോലി ചെയ്തിരുന്ന വീട്ടുകാര്‍ അവര്‍ക്ക് വിജയവാഡ വരെയുള്ള ടിക്കറ്റ് മാത്രമേ നല്‍കിയിട്ടുള്ളൂ എന്നും മനസ്സിലാക്കുന്നു.തൊട്ടടുത്ത ആന്ധ്രക്കാരനായ യാത്രക്കാരന്‍ വിജയവാഡയില്‍ നിന്ന് ഗോവയ്ക്ക് ബസോ ട്രെയിനോ കിട്ടാനുള്ള വിഷമത പറയുന്നതും കേട്ടപ്പോള്‍ ആ പാവം സ്ത്രീയുടെ നിസ്സഹായാവസ്ഥ മനസ്സിലാവുന്നു.രണ്ട് വര്‍ഷം ജോലി ചെയ്തതിന് ആകെ കിട്ടിയ കൂലി ഒരു ദിനാര്‍ മാത്രം വിലവരുന്ന ആ വാച്ച് മാത്രമായിരുന്നു !മറ്റൊരു വിമാനത്തില്‍ ഗോവയിലെത്താനുള്ള കാശും കൈയിലില്ല.

കേരളത്തിലും തനിക്കിറങ്ങാനാവില്ലെന്നറിഞ്ഞ ആ പാവം വേവലാതിയോടെ വിജയവാഡയിലിറങ്ങുന്നു.ബസില്‍ കയറും മുമ്പ് വിമാനത്തെ ഒന്നുകൂടി തിരിഞ്ഞുനോക്കുന്ന അവരുടെ ചിത്രം വേദനയുണര്‍ത്തുന്നു.അവര്‍ വീട്ടിലെത്തിയിരിക്കുമോ എന്ന ചോദ്യം വായനക്കാരുടെ ഉള്ളിലും വിങ്ങുന്നു.വീട്ടുജോലിക്കാരായി വിദേശത്തെത്തുന്ന സ്ത്രീകളുടെ ദുരിതജീവിതം കുറിപ്പില്‍ നിന്ന് വ്യക്തമാവുന്നു.പാവത്തിന് നാട്ടില്‍ തന്നെ വീട്ടുജോലിക്ക് പോവാമായിരുന്നു.ആരെങ്കിലും അവരെ സഹായിച്ച് നാട്ടിലെത്തിച്ച് കാണുമോ??


![വീട്ടുജോലിക്കാരായി വിദേശത്തെത്തുന്ന സ്ത്രീകളുടെ ദുരിതജീവിതം ധര്‍മ്മരാജ് മടപ്പള്ളിയുടെ ഈ കുറിപ്പിലുണ്ട്](https://cdn.boolokam.com/articles/2021/02/bdd-225.jpg)**[](http://13.126.68.249/dharma-raj-madappally-post-2/299194/bdd-597)Dharma Raj Madappally** ഫ്ലൈറ്റിൽ തൊട്ടടുത്ത് ഇരുന്നത് മധ്യവയസ്കയായൊരു സ്ത്രീയാണ്. പ്ലാസ്റ്റിക്ക് കൂടിൽ സാധനസാമഗ്രികൾ വാരിക്കൂട്ടിയാണ് വരവ്. സീറ്റിൽ വന്നിരുന്നതിനു ശേഷം മടിയിൽവെച്ചു കൊണ്ടാണ് അവർ അതിലെ വസ്തുക്കൾ ഒന്നടുക്കിപ്പെറുക്കിവെക്കുന്നത്. അതിനകത്തു നിന്നെടുത്ത റോസ് നിറമുള്ള വാച്ച് പാകമല്ലാത്തതിനാൽ സ്ട്രാപ്പിൽ പിന്നുകൊണ്ട് പുതിയ തുളയുണ്ടാക്കി അവരത് ധരിക്കുന്നത് കൗതുകത്തോടെ ഞാൻ നോക്കിയിരുന്നു. കൂടുതൽ ഇരുണ്ട നിറമുള്ള അവർക്കത് ഒട്ടും ചേരുന്നേയില്ലല്ലോ എന്ന് മനസു പറഞ്ഞു. കാഴ്ചയിൽ ആന്ധ്രക്കാരിയാണ്. അവിടവിടെ നരച്ച മുടിയിഴകൾ മൈലാഞ്ചിച്ചോപ്പ് പുരണ്ടുകിടന്നു. കൂടുതൽ സൂക്ഷിച്ചുനോക്കിയപ്പോൾ നഖങ്ങൾക്കുചുറ്റുമുള്ള തൊലി അപ്പാടെ തേഞ്ഞ് ഇറങ്ങിപ്പോയതു കണ്ടു. വീട്ടുവേലക്കാരിയാണെന്ന് കാഴ്ചയിൽ വ്യക്തം. കുവൈത്തിലെ ഏതോ അടുക്കളയിൽ തേഞ്ഞുതീർന്നതിന്റെ അവശിഷ്ടമാണ്. വിമാനം വിജയവാഡ, കോഴിക്കോട്, കൊച്ചി എന്നിങ്ങനെ മൂന്നിടങ്ങളെ കൂട്ടിത്തുന്നുന്ന ഭീമാകാരനായൊരു തയ്യൽയന്ത്രമായിരുന്നു. മുഖമറകളും, കൈയ്യുറകളും കടലാസുകുപ്പായങ്ങളും ധരിച്ച് തങ്ങളിൽത്തങ്ങളിൽ അന്യരായാണ് ഓരോ യാത്രക്കാരുടെയും ഇരിപ്പ്. എയർ ഇന്ത്യയുടെ സേവനത്തിലെ വിശ്വാസ്യതയിൽ തൃപ്തനല്ലാത്തതിനാൽ പത്തിരുപത്തിരണ്ട് വർഷത്തിനിടയിൽ ഇത് രണ്ടാം തവണമാത്രമാണ് അതിൽ യാത്ര ചെയ്യുന്നത്. അതിനോട് എനിക്കുള്ള സമീപനം ശരിയാണെന്ന് തെളിയിച്ചുകൊണ്ട് മിനിയാന്നു വരാനിരുന്ന വിമാനം റദ്ദാക്കിയതായി അറിയിപ്പുകിട്ടി. കുവൈത്തിൽനിന്നും നേരിട്ട് വരേണ്ടിയിരുന്ന ഫ്ലൈറ്റ് പിറ്റേന്ന് വിജയവാഡ, കോഴിക്കോട്, കൊച്ചി എന്നിങ്ങനെ വലിച്ചുനീട്ടപ്പെട്ടു. ടിക്കറ്റ് നിരക്കിൽ ഇളവില്ല. നാലരമണിക്കൂറിനുപകരം പത്തുമണിക്കൂർ നീണ്ട യാത്രക്കിടയിൽ പാതി റൊട്ടിക്കഷണത്തിനിടക്ക് തിരുകിവെച്ച ഒരു സ്ലൈസ് ചീസും രണ്ട് ബിസ്കറ്റും ഒരു ജ്യൂസുംമാത്രം നിരതദ്രവ്യം! ഫ്ലൈറ്റിൽ അനൗൺസ്മെന്റിന് ഇപ്പോളും കോളാമ്പിമൈക്കിന്റെ ശബ്ദംതന്നെയാണ്. കഷ്ടകാലത്തിന് കോളാമ്പിക്ക് തൊട്ടുതാഴെത്തന്നെയായിരുന്നു സീറ്റെന്നതിനാൽ അനൗൺസ്മെന്റ് തന്നത് കടുത്ത തലവേദനമാത്രം. വിജയവാഡ എത്തിയപ്പോൾ സഹയാത്രിക ചോദിച്ചു: "നിങ്ങൾ എവിടെയാണ് ഇറങ്ങുന്നത്?" ഞാൻ പറഞ്ഞു: "കോഴിക്കോട്". അങ്ങനൊരു സ്ഥലം അവർ കേട്ടിട്ടേ ഇല്ലെന്നുമനസിലായി. ഞാൻ തിരുത്തി: "കേരള" . "ഗോവക്ക് എങ്ങനെയാണു പോവുക? " അവർ പരിഭ്രമത്തോടെ ചോദിച്ചു. എന്റെ ഊഹംതെറ്റിയതിൽ ഞാൻ പരിതപിച്ചു. അവർ ഗോവക്കാരിയാണ്! ജോലിചെയ്യുന്ന വീടുകളിലെ കുവൈത്തികൾ തന്നെയാണ് അവരുടെ ചെലവിൽ വീട്ടുവേലക്കാർക്ക് ടിക്കറ്റെടുത്തുകൊടുക്കേണ്ടത്. ഗോവക്കുപോകേണ്ടുന്ന ഇവർക്ക് അയാൾ വിജയവാഡവരേയുള്ള ടിക്കറ്റേ എടുത്തു കൊടുത്തിട്ടുള്ളൂ. ഗോവക്ക് പൊതുവേ ടിക്കറ്റുനിരക്ക് അല്പം കൂടുതലാണ്. ഗോവക്കുതന്നെ ടിക്കറ്റെടുത്തു തരണം എന്ന് മൂന്നുമാസമായി പറഞ്ഞുകൊണ്ടേയിരിക്കുകയായിരുന്നെന്ന് പറഞ്ഞ് അവർ കരയാൻതുടങ്ങി. എനിക്കും അവർക്കും അപ്പുറത്തെ സീറ്റിൽ ആന്ധ്രക്കാരനാണ്. വിജയവാഡയിൽനിന്ന് ഗോവക്ക് ട്രെയിനോ ബസ്സോ കിട്ടാനുള്ള വിഷമത അയാൾ അവരെ പറഞ്ഞു മനസിലാക്കുന്നത് കേട്ടു. അവിടെനിന്നും മറ്റൊരു വിമാനത്തിലേറി ഗോവയിലെത്താനുള്ള പണം കയ്യിലില്ല. രണ്ടുവർഷമായി ഊണും ഉറക്കുമില്ലാതെ പണിചെയ്യുന്നു വരാൻനേരം ആകെ തന്നത് ഇതാണ് എന്നു പറഞ്ഞ് അവർ കൈത്തണ്ടയിലെ റോസ് നിറമുള്ള വാച്ച് കരഞ്ഞുകൊണ്ട് ഉയർത്തിക്കാണിച്ചു. അതാവട്ടെ ഒരു ദിനാർ അതായത് ഇരുന്നൂറ്റി നാല്പതോളം രൂപമാത്രം വിലയുള്ള ഒന്നുമാത്രമാണെന്ന് എനിക്കറിയാം. അവർ എന്നോട് ചോദിച്ചു: "ഇതിലെനിക്ക് കേരളത്തിലിറങ്ങാൻ പറ്റുമോ?"ഞാൻ പറഞ്ഞു: "നിർഭാഗ്യവശാൽ നിങ്ങൾക്കതിനു സാധിക്കില്ല" ആളുകൾ മിക്കവരും വിജയവാഡയിൽ ഇറങ്ങാനുള്ളവരായിരുന്നു. അവശേഷിക്കുന്നത് പത്തമ്പതുപേർമാത്രം. അവർ മനസില്ലാമനസ്സോടെ എഴുന്നേറ്റ് ഒരു ചുവട് മുന്നോട്ടു നടന്ന് വീണ്ടും തിരിഞ്ഞുനിന്ന് ചോദിച്ചു: "സീറ്റു കുറേ കാലിയാണല്ലോ? എന്നാലും കേരളത്തിൽ ഇറങ്ങാൻ പറ്റില്ലേ? "ഇല്ലെന്ന് ഞാൻ തലയാട്ടി. ഇറങ്ങുന്ന യാത്രികർക്ക് ഏറ്റവും പിന്നിൽ അവർ മുഖംകുനിച്ച് വേവലാതിയോടെ നടന്നു. വിമാനച്ചിറകിനു കീഴേ വന്നുനിന്ന ബസ്സിലേക്ക് കയറും മുന്നെ അവർ വിമാനത്തെ ഒന്നുകൂടി തിരിഞ്ഞുനോക്കുന്നത് ജാലകത്തിലൂടെ ഞാൻ കണ്ടു. അജ്ഞാതയായ സഹയാത്രികേ... നീ വീടണഞ്ഞുവോ എന്ന ആലോചന ഒരു പൊള്ളലുപോലെ ഇപ്പോളും എന്നെ പിന്തുടരുന്നുവല്ലോ! ** **Badarunnisa A യുടെ അനുബന്ധ കുറിപ്പ്** പ്രിയപ്പെട്ട ധര്‍മ്മന്‍റെ ഈ കുറിപ്പ് വായിച്ചപ്പോള്‍ ഗദ്ദാമ എന്ന സിനിമയാണ് ഓര്‍മ്മയില്‍ വന്നത്. കാഴ്ചയില്‍ ആന്ധ്രക്കാരിയായ മധ്യവയസ്കയായ ഒരുസ്ത്രീ ഫ്ലൈറ്റില്‍ തൊട്ടടുത്ത് വന്നിരിക്കുന്നു.പ്ലാസ്റ്റിക് കൂടില്‍ വാരിക്കൂട്ടിയ സാധനങ്ങള്‍ വിമാനത്തില്‍ വച്ച് അടുക്കുന്നു.ഇരുണ്ട നിറമുള്ള അവര്‍ക്കൊട്ടും ചേരുന്നില്ലെന്ന് എഴൂത്തുകാരന് തോന്നിയ റോസ് നിറമുള്ള വാച്ചില്‍ പുതിയ തുളയുണ്ടാക്കി ധരിക്കുന്നു.മൈലാഞ്ചിച്ചോപ്പുള്ള മുടിയിഴകള്‍.നഖങ്ങള്‍ക്ക് ചുറ്റുമുള്ള തൊലി തേഞ്ഞിറങ്ങിയത് കണ്ടപ്പോള്‍ അവര്‍ വീട്ടുവേലക്കാരിയാണെന്ന് മനസ്സിലാക്കുന്നു എഴുത്തുകാരനിലെ ഷെര്‍ലക് ഹോംസ്. സഹയാത്രികയുടെ വിവരണത്തിന് ശേഷം എയര്‍ ഇന്ത്യയുടെ സേവനത്തിലെ പരാതികളും അതൃപ്തികളും കുറിക്കുന്നു എഴുത്തുകാരന്‍.വിജയവാഡ,കോഴിക്കോട്,കൊച്ചി എന്നീ മൂന്നിടങ്ങളെ കൂട്ടിത്തുന്നുന്ന ഭീമാകാരനായൊരു തയ്യല്‍യന്ത്രമാണ് ആ വിമാനം.വിമാനം പെട്ടെന്ന് റദ്ദ് ചെയ്യുന്നതും റൂട്ട് വലിച്ചുനീട്ടുന്നതും നല്‍കുന്ന ഭക്ഷണത്തിന്‍റെ പോരായ്മയും അനൗണ്‍സ്മെന്‍റ് മൈക്കിന്‍റെ അമിതശബ്ദവുമെല്ലാം വിവരിക്കുന്നു. വിജയവാഡ എത്തിയപ്പോള്‍ സഹയാത്രിക സംസാരത്തിന് തുടക്കം കുറിച്ചു.സംസാരത്തില്‍ നിന്ന് അവര്‍ ഗോവക്കാരിയാണെന്നും ജോലി ചെയ്തിരുന്ന വീട്ടുകാര്‍ അവര്‍ക്ക് വിജയവാഡ വരെയുള്ള ടിക്കറ്റ് മാത്രമേ നല്‍കിയിട്ടുള്ളൂ എന്നും മനസ്സിലാക്കുന്നു.തൊട്ടടുത്ത ആന്ധ്രക്കാരനായ യാത്രക്കാരന്‍ വിജയവാഡയില്‍ നിന്ന് ഗോവയ്ക്ക് ബസോ ട്രെയിനോ കിട്ടാനുള്ള വിഷമത പറയുന്നതും കേട്ടപ്പോള്‍ ആ പാവം സ്ത്രീയുടെ നിസ്സഹായാവസ്ഥ മനസ്സിലാവുന്നു.രണ്ട് വര്‍ഷം ജോലി ചെയ്തതിന് ആകെ കിട്ടിയ കൂലി ഒരു ദിനാര്‍ മാത്രം വിലവരുന്ന ആ വാച്ച് മാത്രമായിരുന്നു !മറ്റൊരു വിമാനത്തില്‍ ഗോവയിലെത്താനുള്ള കാശും കൈയിലില്ല. കേരളത്തിലും തനിക്കിറങ്ങാനാവില്ലെന്നറിഞ്ഞ ആ പാവം വേവലാതിയോടെ വിജയവാഡയിലിറങ്ങുന്നു.ബസില്‍ കയറും മുമ്പ് വിമാനത്തെ ഒന്നുകൂടി തിരിഞ്ഞുനോക്കുന്ന അവരുടെ ചിത്രം വേദനയുണര്‍ത്തുന്നു.അവര്‍ വീട്ടിലെത്തിയിരിക്കുമോ എന്ന ചോദ്യം വായനക്കാരുടെ ഉള്ളിലും വിങ്ങുന്നു.വീട്ടുജോലിക്കാരായി വിദേശത്തെത്തുന്ന സ്ത്രീകളുടെ ദുരിതജീവിതം കുറിപ്പില്‍ നിന്ന് വ്യക്തമാവുന്നു.പാവത്തിന് നാട്ടില്‍ തന്നെ വീട്ടുജോലിക്ക് പോവാമായിരുന്നു.ആരെങ്കിലും അവരെ സഹായിച്ച് നാട്ടിലെത്തിച്ച് കാണുമോ??
