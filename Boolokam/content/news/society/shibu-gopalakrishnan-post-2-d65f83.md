---
title: "മൂന്നു പെണ്ണുങ്ങൾ ചേർന്നൊരു പണിപറ്റിച്ചു - റോഷ്‌നി പട്ടേൽ, മേഘൻ നാഗ്പാൽ, ഹേതൽ ലഖാനി"
date: 2022-10-17T08:20:02
draft: false
categories: ["Society"]
tags: ['hethal lakhani', 'naghan nagpal', 'roshni patel', 'shadi.com', 'Shibu Gopalakrishnan']
author: "Beaumaris"
---

<strong>മൂന്നു പെണ്ണുങ്ങൾ ചേർന്നൊരു പണിപറ്റിച്ചു - റോഷ്‌നി പട്ടേൽ, മേഘൻ നാഗ്പാൽ, ഹേതൽ ലഖാനി</strong>

<strong>Shibu Gopalakrishnan</strong>

മാംഗല്യ മാർക്കറ്റിലെ രാജ്യാന്തര ഓൺലൈൻ ദല്ലാളാണ് ശാദി ഡോട്ട് കോം. ദക്ഷിണേഷ്യയിലെ പകരം വയ്ക്കാനില്ലാത്ത മാട്രിമോണിയൽ ഭീമൻ. ഫീൽഡിലെ വർഷങ്ങളുടെ പാരമ്പര്യമാണ്, മാതാപിതാക്കളുടെ വിശ്വസ്ത സ്ഥാപനമാണ്, അവിവാഹിതരുടെ ആശ്രയവും അഭയവുമാണ്.

ജോർജ് ഫ്ലോയിഡ് കൊല്ലപ്പെട്ട് ലോകം മുഴുവൻ #BlackLivesMatter എന്നുമുറവിളി കൂട്ടുമ്പോഴാണ് ടൊറന്റോയിലുള്ള മേഘൻ ശാദി ഡോട്ട് കോമിൽ എത്തുന്നത്. അവിടെ എത്തുന്നവരോട് അവരുടെ തൊലിയുടെ നിറം വ്യക്തമാക്കാൻ ശാദി ആവശ്യപ്പെടുന്നുണ്ടായിരുന്നു- Fair, Wheatish, Dark. ഇതുകണ്ട അവർ ശാദിക്കൊരു ഇമെയിലയച്ചു. ഈ പണി നിർത്തണമെന്നും തൊലിയുടെ നിറം നോക്കി ആളുകളെ തിരയാൻ അനുവദിക്കുന്നത് ആധുനിക സമൂഹത്തിനു ചേർന്നതല്ലെന്നും നിറത്തിന്റെ അടിസ്ഥാനത്തിൽ മനുഷ്യരുടെ സൗന്ദര്യത്തെയും യോഗ്യതയും നിർണയിക്കുന്ന കുറ്റകൃത്യത്തിനാണ് നിങ്ങൾ കുടപിടിക്കുന്നതെന്നും മേഘൻ ആരോപിച്ചു.

മറുപടി നിരാശാജനകമായിരുന്നു, മാതാപിതാക്കൾ വലിയതോതിൽ ഉപയോഗിക്കുന്ന സൗകര്യമാണിതെന്നും അതുകൊണ്ടാണ് നിലനിർത്തിയിരിക്കുന്നത് എന്നുമായിരുന്നു ന്യായീകരണം. ഈ മറുപടി സാമൂഹികമാധ്യമങ്ങളിൽ പോസ്റ്റ് ചെയ്യപ്പെടുകയും വലിയ ചർച്ചയാവുകയും ചെയ്തു. ഡാലസിലുള്ള ഹേതൽ ലഖാനി ഇത് നീക്കം ചെയ്യണം എന്നാവശ്യപ്പെട്ടു ഓൺലൈൻ പെറ്റിഷൻ ആരംഭിച്ചു. നിരവധി ആളുകളാണ് മണിക്കൂറുകൾക്കുള്ളിൽ ഐക്യദാർഢ്യം പ്രഖ്യാപിച്ചത്. തുടർന്നു ന്യുജേഴ്‌സിയിലുള്ള UrbanAsian.com ന്റെ സ്ഥാപക റോഷ്‌നി പട്ടേൽ ശാദിയെ ട്വീറ്റ് ചെയ്യുകയും ഇതിനുമറുപടി വേണമെന്നു ആവശ്യപ്പെടുകയും ചെയ്തു.

ഞങ്ങളുടെ ശ്രദ്ധയിൽപ്പെടാതെ കിടക്കുക ആയിരുന്നു ഈ സംവിധാനമെന്നും ഇപ്പോൾ നീക്കം ചെയ്തു എന്നുംപറഞ്ഞു ഒരുരാത്രികൊണ്ട് ശാദി മറുപടി ട്വീറ്റ് ചെയ്തു. അന്ധേരി ഒക്കെ ഒഴിപ്പിക്കുന്നതിനേക്കാളും വേഗത്തിൽ കാലാകാലങ്ങളായി നിലനിന്നിരുന്ന ഒരു മാട്രിമോണിയൽ ആചാരം അങ്ങനെ അവസാനിക്കുകയും പുതിയൊരു ദിവസം പുലരുകയും ചെയ്തു.

നമ്മുടെ മലയാള മാട്രിമോണിയൽ പേജുകളിൽ നിന്നും ഇനി എന്നാണാവോ വെളുത്ത നായർ സുന്ദരിയും വെളുത്തു മെലിഞ്ഞ മേനോൻ സുന്ദരിയും ബാധ്യതകളൊന്നുമില്ലാത്ത വെളുത്ത വാര്യർ യുവാവും സാമ്പത്തികം പ്രശ്നമല്ലാത്ത വെളുത്ത അതിസുന്ദരിയും ദൈവഭയവുമുള്ള കത്തോലിക്കാ യുവതിയും വിദേശത്തുള്ള നാടൻ സുന്ദരിയും ഭർത്താവിനെയും കൊണ്ടുപോകാൻ മടിക്കാത്ത ക്നാനായ യുവതിയുമൊക്കെ ഔട്ടാവുന്നത്. തയ്യാറാണ് സാർ, കണ്ണിലെണ്ണയൊഴിച്ചു കാത്തിരിക്കാൻ തയ്യാറാണ്.

(ജൂൺ 26, 2020, സോഷ്യൽ മീഡിയ)
**മൂന്നു പെണ്ണുങ്ങൾ ചേർന്നൊരു പണിപറ്റിച്ചു - റോഷ്‌നി പട്ടേൽ, മേഘൻ നാഗ്പാൽ, ഹേതൽ ലഖാനി** **Shibu Gopalakrishnan** മാംഗല്യ മാർക്കറ്റിലെ രാജ്യാന്തര ഓൺലൈൻ ദല്ലാളാണ് ശാദി ഡോട്ട് കോം. ദക്ഷിണേഷ്യയിലെ പകരം വയ്ക്കാനില്ലാത്ത മാട്രിമോണിയൽ ഭീമൻ. ഫീൽഡിലെ വർഷങ്ങളുടെ പാരമ്പര്യമാണ്, മാതാപിതാക്കളുടെ വിശ്വസ്ത സ്ഥാപനമാണ്, അവിവാഹിതരുടെ ആശ്രയവും അഭയവുമാണ്. ജോർജ് ഫ്ലോയിഡ് കൊല്ലപ്പെട്ട് ലോകം മുഴുവൻ #BlackLivesMatter എന്നുമുറവിളി കൂട്ടുമ്പോഴാണ് ടൊറന്റോയിലുള്ള മേഘൻ ശാദി ഡോട്ട് കോമിൽ എത്തുന്നത്. അവിടെ എത്തുന്നവരോട് അവരുടെ തൊലിയുടെ നിറം വ്യക്തമാക്കാൻ ശാദി ആവശ്യപ്പെടുന്നുണ്ടായിരുന്നു- Fair, Wheatish, Dark. ഇതുകണ്ട അവർ ശാദിക്കൊരു ഇമെയിലയച്ചു. ഈ പണി നിർത്തണമെന്നും തൊലിയുടെ നിറം നോക്കി ആളുകളെ തിരയാൻ അനുവദിക്കുന്നത് ആധുനിക സമൂഹത്തിനു ചേർന്നതല്ലെന്നും നിറത്തിന്റെ അടിസ്ഥാനത്തിൽ മനുഷ്യരുടെ സൗന്ദര്യത്തെയും യോഗ്യതയും നിർണയിക്കുന്ന കുറ്റകൃത്യത്തിനാണ് നിങ്ങൾ കുടപിടിക്കുന്നതെന്നും മേഘൻ ആരോപിച്ചു. മറുപടി നിരാശാജനകമായിരുന്നു, മാതാപിതാക്കൾ വലിയതോതിൽ ഉപയോഗിക്കുന്ന സൗകര്യമാണിതെന്നും അതുകൊണ്ടാണ് നിലനിർത്തിയിരിക്കുന്നത് എന്നുമായിരുന്നു ന്യായീകരണം. ഈ മറുപടി സാമൂഹികമാധ്യമങ്ങളിൽ പോസ്റ്റ് ചെയ്യപ്പെടുകയും വലിയ ചർച്ചയാവുകയും ചെയ്തു. ഡാലസിലുള്ള ഹേതൽ ലഖാനി ഇത് നീക്കം ചെയ്യണം എന്നാവശ്യപ്പെട്ടു ഓൺലൈൻ പെറ്റിഷൻ ആരംഭിച്ചു. നിരവധി ആളുകളാണ് മണിക്കൂറുകൾക്കുള്ളിൽ ഐക്യദാർഢ്യം പ്രഖ്യാപിച്ചത്. തുടർന്നു ന്യുജേഴ്‌സിയിലുള്ള UrbanAsian.com ന്റെ സ്ഥാപക റോഷ്‌നി പട്ടേൽ ശാദിയെ ട്വീറ്റ് ചെയ്യുകയും ഇതിനുമറുപടി വേണമെന്നു ആവശ്യപ്പെടുകയും ചെയ്തു. ഞങ്ങളുടെ ശ്രദ്ധയിൽപ്പെടാതെ കിടക്കുക ആയിരുന്നു ഈ സംവിധാനമെന്നും ഇപ്പോൾ നീക്കം ചെയ്തു എന്നുംപറഞ്ഞു ഒരുരാത്രികൊണ്ട് ശാദി മറുപടി ട്വീറ്റ് ചെയ്തു. അന്ധേരി ഒക്കെ ഒഴിപ്പിക്കുന്നതിനേക്കാളും വേഗത്തിൽ കാലാകാലങ്ങളായി നിലനിന്നിരുന്ന ഒരു മാട്രിമോണിയൽ ആചാരം അങ്ങനെ അവസാനിക്കുകയും പുതിയൊരു ദിവസം പുലരുകയും ചെയ്തു. നമ്മുടെ മലയാള മാട്രിമോണിയൽ പേജുകളിൽ നിന്നും ഇനി എന്നാണാവോ വെളുത്ത നായർ സുന്ദരിയും വെളുത്തു മെലിഞ്ഞ മേനോൻ സുന്ദരിയും ബാധ്യതകളൊന്നുമില്ലാത്ത വെളുത്ത വാര്യർ യുവാവും സാമ്പത്തികം പ്രശ്നമല്ലാത്ത വെളുത്ത അതിസുന്ദരിയും ദൈവഭയവുമുള്ള കത്തോലിക്കാ യുവതിയും വിദേശത്തുള്ള നാടൻ സുന്ദരിയും ഭർത്താവിനെയും കൊണ്ടുപോകാൻ മടിക്കാത്ത ക്നാനായ യുവതിയുമൊക്കെ ഔട്ടാവുന്നത്. തയ്യാറാണ് സാർ, കണ്ണിലെണ്ണയൊഴിച്ചു കാത്തിരിക്കാൻ തയ്യാറാണ്. (ജൂൺ 26, 2020, സോഷ്യൽ മീഡിയ)
