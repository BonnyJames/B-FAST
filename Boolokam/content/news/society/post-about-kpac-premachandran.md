---
title: "പരിണയത്തിലെ തെക്കുംതല ഗോവിന്ദനെ ഓർമ്മയില്ലേ ?"
date: 2021-08-09T17:18:42
draft: false
categories: ["Society"]
tags: ['Aaron Judge', 'ACTOR', 'kpac premachandran']
author: "Beaumaris"
---

<strong>പരിണയമെന്ന എം.ടി-ഹരിഹരൻ ചിത്രത്തിലെ തെക്കുംതല ഗോവിന്ദനെന്ന ആ കഥാപാത്രത്തെ ഓർമ്മയില്ലേ..?</strong>

മുപ്പത്തഞ്ച് വർഷം മുമ്പ് നടന്നൊരു സ്മാർത്തവിചാരത്തിൽ കുറ്റക്കാരായി വെളിപ്പെട്ട അറുപത്തിനാല് പേരിലൊരാളായതിനാൽ ഭ്രഷ്ട്രനായിപ്പോയ പഴയൊരു കഥകളി വേഷക്കാരൻ..സിനിമയിലെ ആ രംഗം തുടങ്ങുമ്പോൾ കോരല്ലൂർ അമ്പലത്തിൽ നളചരിതം കഥകളി അരങ്ങേറുകയാണ്..നളചരിതം രണ്ടാംദിവസത്തെ കളിക്കായി വേഷക്കാർ ചുട്ടി കുത്തിക്കൊണ്ടിരിക്കുന്നിടത്തേക്കാണ് പൊടുന്നനേ ഗോവിന്ദൻ കടന്നുവരുന്നത്..

<img class="alignleft" src="https://scontent.ftrv1-1.fna.fbcdn.net/v/t1.6435-9/228970714_4247260368734554_3318240591215748399_n.jpg?_nc_cat=106&amp;ccb=1-4&amp;_nc_sid=825194&amp;_nc_ohc=GXZrBDLkMLIAX-j9Fr6&amp;tn=c2_R5SN8BTRZ0ZdC&amp;_nc_ht=scontent.ftrv1-1.fna&amp;oh=26eaae86849256fe1ffd65a4600c0c06&amp;oe=6138C37E" alt="May be an image of 4 people and beard" width="348" height="348" />ആ മുഖത്ത് അവസാനമായി മനയോല തേച്ചിട്ട് മുപ്പത്തഞ്ച് വർഷങ്ങൾ കഴിഞ്ഞിരിക്കുന്നു.. തൻ്റെ സമകാലീകനായ വേഷക്കാരനും ഇപ്പോഴത്തെ കഥകളിയാശാനുമായ കുഞ്ഞുണ്ണി ഇവിടെയുണ്ടെന്നറിഞ്ഞപ്പോൾ, ചെറിയൊരു പ്രതീക്ഷ.. കുഞ്ഞുണ്ണിയോട് കെഞ്ചിയിട്ടായാലും ഇന്ദ്രനോ, പുഷ്കരനോ, കാട്ടാളനോ അങ്ങനെ ഏതെങ്കിലുമൊരു ചെറുവേഷം തരപ്പെട്ടാൽ.. പതിറ്റാണ്ടുകളായി അരങ്ങ് കാണാത്ത നടൻ്റെ ഉള്ളൊന്നു തണുപ്പിക്കാനെങ്കിലും അതിനായേക്കും..

കഴിഞ്ഞ മുപ്പത്തഞ്ച് കൊല്ലത്തിനിടയിൽ മദ്യപിക്കാതെ ഗോവിന്ദനെ കണ്ടുപതിവില്ലാത്തവരിൽ സുബോധത്തോടെയുള്ള അയാളുടെ ആ വരവ് ആശ്ചര്യമുണ്ടാക്കിയിരിക്കണം.. ഏതായാലും, കോലോത്തെ തമ്പുരാൻ അനുവദിച്ചാലല്ലാതെ വേഷത്തിൻ്റെ കാര്യത്തിൽ തനിക്കൊന്നും ചെയ്യാനാവില്ലെന്ന് കുഞ്ഞുണ്ണി..

പിന്നീട് നമ്മൾ കാണുന്നത് തമ്പുരാൻ്റെ മുന്നിൽ വിനീതവിധേയനായി നിൽക്കുന്ന ഗോവിന്ദനെയാണ്.. ചുഴിഞ്ഞൊരു നോട്ടവും അമർത്തിയൊരു ചിരിയും ഇരുത്തിയൊരു മൂളലും മുറുക്കിത്തുപ്പലും കഴിഞ്ഞ് തമ്പുരാൻ ഇപ്രകാരം ഉരുവിട്ടു: ''അന്നങ്ങനൊരു തെറ്റു ചെയ്തൂന്ന്വച്ച്‌ ഇപ്പോ ഒഴിവാക്കേണ്ട കാര്യില്ല്യ.. മഹാ കേമനാന്ന് കേട്ടിട്ട്ണ്ട്.. കണ്ടു കളയാം.." അരങ്ങും ജീവിതവും തിരിച്ചുകിട്ടിയ സന്തോഷത്തിൽ തമ്പുരാൻ്റെ കാലിൽ നമസ്കരിക്കുന്ന ഗോവിന്ദനെ ദയാവായ്പോവോടെ എഴുന്നൽപ്പിക്കുന്ന തമ്പുരാൻ..

അൽപം മുമ്പ് കുഞ്ഞുണ്ണിയോട് ദയനീയമായി യാചിച്ച ഗോവിന്ദനായിരുന്നില്ല ചമയപ്പുരയിലേക്ക് തിരിച്ചെത്തിയത്.. ആവേശത്തോടും അധികാരത്തോടും കൂടെ അയാൾ പ്രഖ്യാപിച്ചു.. ''സമ്മതിച്ചത് കേട്ടില്ലേ.. ഞാനാണ് കലി''..

മുപ്പത്തഞ്ച് വർഷങ്ങൾക്കിപ്പുറം ഗോവിന്ദൻ്റെ ഗംഭീര വേഷപ്പകർച്ചയിൽ കലിയുടെ അലർച്ച ചമയപ്പുരയിൽ മുഴങ്ങിയപ്പോൾ കുഞ്ഞുണ്ണിയടക്കം ഏവരുടെയും മുഖത്ത് അത്ഭുതാദരങ്ങളുടെ വേലിയേറ്റമായിരുന്നു..
ഇതിനിടയിൽ, 'ഗോവിന്ദനെ തമ്പുരാൻ വിളിക്കുന്നു' എന്നു പറഞ്ഞ് ആളെത്തി.. കലിവേഷത്തിൽ തൻ്റെ മുന്നിൽ വന്നു തൊഴുതുനിന്ന ഗോവിന്ദനോട് ഒട്ടും സങ്കോചമില്ലാതെ തമ്പുരാൻ ഇപ്രകാരം പറഞ്ഞു: ''കൊള്ളാം.. എടുപ്പും നടപ്പും കൊള്ളാം.. പക്ഷേ ഒരു പ്രശ്നമുണ്ടല്ലോ ഗോവിന്ദാ.. വല്ല്യമ്മാവനായിട്ട് ഭ്രഷ്ട്കൽപ്പിച്ച ഒരാളെ ഞാൻ കളിപ്പിച്ചൂന്നാരേലും ആക്ഷേപം പറഞ്ഞാലോ.?. അതോണ്ട് ഗോവിന്ദനിവിടെ കളിക്കണ്ടാ..''

കാതിൽ പതിച്ച വാക്കുകൾ വിശ്വസിക്കാനാവാതെ ഒരു നിമിഷം നിശ്ചലമായി നിന്ന ആ കലിവേഷം പിന്നീട് ദൈന്യഭാവത്തിൽ ഒന്നലറി.. .. ചുണ്ടപ്പൂവിട്ടു ചുവപ്പിച്ച കണ്ണുകൾ നിറഞ്ഞു തുളുമ്പി.. മുഖത്തെഴുത്തും ചുട്ടിയും ചമയങ്ങളും തുടച്ചെറിഞ്ഞ് കൈകളിൽ മുഖം പൂഴ്ത്തി അയാൾ പൊട്ടിക്കരഞ്ഞു.. ഭ്രഷ്ടൻ്റെ കണ്ണീർ തമ്പുരാന് കേവലമൊരു വിനോദക്കാഴ്ചയായിരുന്നിരിക്കാം..

ഇച്ഛാഭംഗത്തിൻ്റെയും നിരാശയുടെയും തീവ്രത അനുഭവേദ്യമാക്കുന്ന ഈ രംഗത്തിനപ്പുറം കളിയരങ്ങിലെ ഇളമുറക്കാരനായ മാധവൻ്റെ വഴികളിൽ പിന്നീടും നമ്മളീ കഥാപാത്രത്തെ കാണുന്നുണ്ട്.. ചിത്രത്തിൽ ഗോവിന്ദനായി അഭിനയിച്ച കെ.പി.എ.സി. പ്രേമചന്ദ്രൻ എന്ന നടൻ്റെ ഏറ്റവും മികച്ച വേഷമായി ഞാൻ കണ്ടിട്ടുള്ളത് ഇത് തന്നെയാണ്.. 'എൻ്റെ നീലാകാശ'ത്തിലൊക്കെ നായകതുല്യമായ വേഷത്തിൽ അഭിനയിച്ചിട്ടുണ്ടെങ്കിൽപ്പോലും..!

പരിണയത്തിലെ തന്നെ മറ്റൊരു സീനിലേക്ക് വരാം.. മനോജ് കെ ജയൻ അവതരിപ്പിച്ച ഉണ്ണി നമ്പൂരി എന്ന കഥാപാത്രം തൻ്റെ സുഹൃത്തായ കെ.എം.ബി യോട് ഒരു വിധവാ വിവാഹത്തെക്കുറിച്ച് സംസാരിക്കുന്ന ആ രംഗം.. വിവാഹം ആലോചിക്കുന്നത് തൻ്റെ അച്ഛൻ്റെ നാലാംവേളിയായി ഇല്ലത്തെത്തി മൂന്നുമാസം കൊണ്ട് വിധവയായായിത്തീർന്ന ഒരു പതിനേഴുകാരിക്കുവേണ്ടിയാണ്.. സിനിമയിലെ ദൃശ്യങ്ങൾക്കൊപ്പം ഈ ഉണ്ണി നമ്പൂരിയും, കെ എം ബി യുമൊക്കെ പ്രതിനിധാനം ചെയ്യുന്ന ചില നവോത്ഥാന നായകന്മാരുടെ മുഖങ്ങളും ആ സമയം നമ്മുടെ മനസ്സിൽ തെളിയും.. വിടി ഭട്ടതിരിപ്പാട്, പ്രേംജി, എം.ആർ.ബി (പ്രേംജി യുടെ സഹോദരൻ) അങ്ങനെയങ്ങനെ സാമുദായിക പരിഷ്കർത്താക്കളായ കുറേപ്പേർ..

എം.ആർ. ബിയെഴുതിയ 'മറക്കുടയ്ക്കുള്ളിലെ മഹാനരക'വും വി.ടിയുടെ 'അടുക്കളയിൽ നിന്ന് അരങ്ങത്തേക്കും' പോലുള്ള നാടകങ്ങളിൽ അഭിനയിച്ചുകൊണ്ട് അവയിലെ പുരോഗമനപരമായ ആശയങ്ങളുടെ പ്രചാരകനാവുക മാത്രമല്ല അത് സ്വന്തം ജീവിതത്തിൽ പ്രാവർത്തികമാക്കി മാതൃക കാണിക്കുകയും ചെയ്തയാളാണ് പ്രേംജി എന്ന എം.പി.ഭട്ടതിരിപ്പാട്.. അന്നത്തെ സാമൂഹിക വ്യവസ്ഥയെ വെല്ലുവിളിച്ചു കൊണ്ടാണ് കുറിയേടത്തെ വിധവയായ ആര്യ അന്തർജ്ജനത്തെ അദ്ദേഹം വിവാഹം ചെയ്തത്.. സാമൂഹിക പരിഷ്കർത്താവും പത്രപ്രവർത്തകനും ദേശീയ അംഗീകാരം ലഭിച്ച നടനുമൊക്കെയായ പ്രേംജിയുടെ മകൻ പ്രേമചന്ദ്രൻ സിനിമയിൽ ചെയ്ത വേഷങ്ങളിൽ ഏറ്റവും ശ്രദ്ധേയമായത് 'പരിണയ'ത്തിലെ ഗോവിന്ദനാണെങ്കിൽ, ആ ചിത്രത്തിൻ്റെ പ്രമേയം സ്വന്തം പിതാവിൻ്റെ കർമ്മമണ്ഡലവുമായി ചേർന്നു നിൽക്കുന്നുവെന്ന യാദൃശ്ചികതയും നിലനിൽക്കുന്നു.. ഒരു പിതൃപ്രസാദം പോലെ..


![പരിണയത്തിലെ തെക്കുംതല ഗോവിന്ദനെ ഓർമ്മയില്ലേ ?](https://scontent.ftrv1-1.fna.fbcdn.net/v/t1.6435-9/228970714_4247260368734554_3318240591215748399_n.jpg?_nc_cat=106&ccb=1-4&_nc_sid=825194&_nc_ohc=GXZrBDLkMLIAX-j9Fr6&tn=c2_R5SN8BTRZ0ZdC&_nc_ht=scontent.ftrv1-1.fna&oh=26eaae86849256fe1ffd65a4600c0c06&oe=6138C37E)**പരിണയമെന്ന എം.ടി-ഹരിഹരൻ ചിത്രത്തിലെ തെക്കുംതല ഗോവിന്ദനെന്ന ആ കഥാപാത്രത്തെ ഓർമ്മയില്ലേ..?** മുപ്പത്തഞ്ച് വർഷം മുമ്പ് നടന്നൊരു സ്മാർത്തവിചാരത്തിൽ കുറ്റക്കാരായി വെളിപ്പെട്ട അറുപത്തിനാല് പേരിലൊരാളായതിനാൽ ഭ്രഷ്ട്രനായിപ്പോയ പഴയൊരു കഥകളി വേഷക്കാരൻ..സിനിമയിലെ ആ രംഗം തുടങ്ങുമ്പോൾ കോരല്ലൂർ അമ്പലത്തിൽ നളചരിതം കഥകളി അരങ്ങേറുകയാണ്..നളചരിതം രണ്ടാംദിവസത്തെ കളിക്കായി വേഷക്കാർ ചുട്ടി കുത്തിക്കൊണ്ടിരിക്കുന്നിടത്തേക്കാണ് പൊടുന്നനേ ഗോവിന്ദൻ കടന്നുവരുന്നത്.. ആ മുഖത്ത് അവസാനമായി മനയോല തേച്ചിട്ട് മുപ്പത്തഞ്ച് വർഷങ്ങൾ കഴിഞ്ഞിരിക്കുന്നു.. തൻ്റെ സമകാലീകനായ വേഷക്കാരനും ഇപ്പോഴത്തെ കഥകളിയാശാനുമായ കുഞ്ഞുണ്ണി ഇവിടെയുണ്ടെന്നറിഞ്ഞപ്പോൾ, ചെറിയൊരു പ്രതീക്ഷ.. കുഞ്ഞുണ്ണിയോട് കെഞ്ചിയിട്ടായാലും ഇന്ദ്രനോ, പുഷ്കരനോ, കാട്ടാളനോ അങ്ങനെ ഏതെങ്കിലുമൊരു ചെറുവേഷം തരപ്പെട്ടാൽ.. പതിറ്റാണ്ടുകളായി അരങ്ങ് കാണാത്ത നടൻ്റെ ഉള്ളൊന്നു തണുപ്പിക്കാനെങ്കിലും അതിനായേക്കും.. കഴിഞ്ഞ മുപ്പത്തഞ്ച് കൊല്ലത്തിനിടയിൽ മദ്യപിക്കാതെ ഗോവിന്ദനെ കണ്ടുപതിവില്ലാത്തവരിൽ സുബോധത്തോടെയുള്ള അയാളുടെ ആ വരവ് ആശ്ചര്യമുണ്ടാക്കിയിരിക്കണം.. ഏതായാലും, കോലോത്തെ തമ്പുരാൻ അനുവദിച്ചാലല്ലാതെ വേഷത്തിൻ്റെ കാര്യത്തിൽ തനിക്കൊന്നും ചെയ്യാനാവില്ലെന്ന് കുഞ്ഞുണ്ണി.. പിന്നീട് നമ്മൾ കാണുന്നത് തമ്പുരാൻ്റെ മുന്നിൽ വിനീതവിധേയനായി നിൽക്കുന്ന ഗോവിന്ദനെയാണ്.. ചുഴിഞ്ഞൊരു നോട്ടവും അമർത്തിയൊരു ചിരിയും ഇരുത്തിയൊരു മൂളലും മുറുക്കിത്തുപ്പലും കഴിഞ്ഞ് തമ്പുരാൻ ഇപ്രകാരം ഉരുവിട്ടു: ''അന്നങ്ങനൊരു തെറ്റു ചെയ്തൂന്ന്വച്ച്‌ ഇപ്പോ ഒഴിവാക്കേണ്ട കാര്യില്ല്യ.. മഹാ കേമനാന്ന് കേട്ടിട്ട്ണ്ട്.. കണ്ടു കളയാം.." അരങ്ങും ജീവിതവും തിരിച്ചുകിട്ടിയ സന്തോഷത്തിൽ തമ്പുരാൻ്റെ കാലിൽ നമസ്കരിക്കുന്ന ഗോവിന്ദനെ ദയാവായ്പോവോടെ എഴുന്നൽപ്പിക്കുന്ന തമ്പുരാൻ.. അൽപം മുമ്പ് കുഞ്ഞുണ്ണിയോട് ദയനീയമായി യാചിച്ച ഗോവിന്ദനായിരുന്നില്ല ചമയപ്പുരയിലേക്ക് തിരിച്ചെത്തിയത്.. ആവേശത്തോടും അധികാരത്തോടും കൂടെ അയാൾ പ്രഖ്യാപിച്ചു.. ''സമ്മതിച്ചത് കേട്ടില്ലേ.. ഞാനാണ് കലി''.. മുപ്പത്തഞ്ച് വർഷങ്ങൾക്കിപ്പുറം ഗോവിന്ദൻ്റെ ഗംഭീര വേഷപ്പകർച്ചയിൽ കലിയുടെ അലർച്ച ചമയപ്പുരയിൽ മുഴങ്ങിയപ്പോൾ കുഞ്ഞുണ്ണിയടക്കം ഏവരുടെയും മുഖത്ത് അത്ഭുതാദരങ്ങളുടെ വേലിയേറ്റമായിരുന്നു.. ഇതിനിടയിൽ, 'ഗോവിന്ദനെ തമ്പുരാൻ വിളിക്കുന്നു' എന്നു പറഞ്ഞ് ആളെത്തി.. കലിവേഷത്തിൽ തൻ്റെ മുന്നിൽ വന്നു തൊഴുതുനിന്ന ഗോവിന്ദനോട് ഒട്ടും സങ്കോചമില്ലാതെ തമ്പുരാൻ ഇപ്രകാരം പറഞ്ഞു: ''കൊള്ളാം.. എടുപ്പും നടപ്പും കൊള്ളാം.. പക്ഷേ ഒരു പ്രശ്നമുണ്ടല്ലോ ഗോവിന്ദാ.. വല്ല്യമ്മാവനായിട്ട് ഭ്രഷ്ട്കൽപ്പിച്ച ഒരാളെ ഞാൻ കളിപ്പിച്ചൂന്നാരേലും ആക്ഷേപം പറഞ്ഞാലോ.?. അതോണ്ട് ഗോവിന്ദനിവിടെ കളിക്കണ്ടാ..'' കാതിൽ പതിച്ച വാക്കുകൾ വിശ്വസിക്കാനാവാതെ ഒരു നിമിഷം നിശ്ചലമായി നിന്ന ആ കലിവേഷം പിന്നീട് ദൈന്യഭാവത്തിൽ ഒന്നലറി.. .. ചുണ്ടപ്പൂവിട്ടു ചുവപ്പിച്ച കണ്ണുകൾ നിറഞ്ഞു തുളുമ്പി.. മുഖത്തെഴുത്തും ചുട്ടിയും ചമയങ്ങളും തുടച്ചെറിഞ്ഞ് കൈകളിൽ മുഖം പൂഴ്ത്തി അയാൾ പൊട്ടിക്കരഞ്ഞു.. ഭ്രഷ്ടൻ്റെ കണ്ണീർ തമ്പുരാന് കേവലമൊരു വിനോദക്കാഴ്ചയായിരുന്നിരിക്കാം.. ഇച്ഛാഭംഗത്തിൻ്റെയും നിരാശയുടെയും തീവ്രത അനുഭവേദ്യമാക്കുന്ന ഈ രംഗത്തിനപ്പുറം കളിയരങ്ങിലെ ഇളമുറക്കാരനായ മാധവൻ്റെ വഴികളിൽ പിന്നീടും നമ്മളീ കഥാപാത്രത്തെ കാണുന്നുണ്ട്.. ചിത്രത്തിൽ ഗോവിന്ദനായി അഭിനയിച്ച കെ.പി.എ.സി. പ്രേമചന്ദ്രൻ എന്ന നടൻ്റെ ഏറ്റവും മികച്ച വേഷമായി ഞാൻ കണ്ടിട്ടുള്ളത് ഇത് തന്നെയാണ്.. 'എൻ്റെ നീലാകാശ'ത്തിലൊക്കെ നായകതുല്യമായ വേഷത്തിൽ അഭിനയിച്ചിട്ടുണ്ടെങ്കിൽപ്പോലും..! പരിണയത്തിലെ തന്നെ മറ്റൊരു സീനിലേക്ക് വരാം.. മനോജ് കെ ജയൻ അവതരിപ്പിച്ച ഉണ്ണി നമ്പൂരി എന്ന കഥാപാത്രം തൻ്റെ സുഹൃത്തായ കെ.എം.ബി യോട് ഒരു വിധവാ വിവാഹത്തെക്കുറിച്ച് സംസാരിക്കുന്ന ആ രംഗം.. വിവാഹം ആലോചിക്കുന്നത് തൻ്റെ അച്ഛൻ്റെ നാലാംവേളിയായി ഇല്ലത്തെത്തി മൂന്നുമാസം കൊണ്ട് വിധവയായായിത്തീർന്ന ഒരു പതിനേഴുകാരിക്കുവേണ്ടിയാണ്.. സിനിമയിലെ ദൃശ്യങ്ങൾക്കൊപ്പം ഈ ഉണ്ണി നമ്പൂരിയും, കെ എം ബി യുമൊക്കെ പ്രതിനിധാനം ചെയ്യുന്ന ചില നവോത്ഥാന നായകന്മാരുടെ മുഖങ്ങളും ആ സമയം നമ്മുടെ മനസ്സിൽ തെളിയും.. വിടി ഭട്ടതിരിപ്പാട്, പ്രേംജി, എം.ആർ.ബി (പ്രേംജി യുടെ സഹോദരൻ) അങ്ങനെയങ്ങനെ സാമുദായിക പരിഷ്കർത്താക്കളായ കുറേപ്പേർ.. എം.ആർ. ബിയെഴുതിയ 'മറക്കുടയ്ക്കുള്ളിലെ മഹാനരക'വും വി.ടിയുടെ 'അടുക്കളയിൽ നിന്ന് അരങ്ങത്തേക്കും' പോലുള്ള നാടകങ്ങളിൽ അഭിനയിച്ചുകൊണ്ട് അവയിലെ പുരോഗമനപരമായ ആശയങ്ങളുടെ പ്രചാരകനാവുക മാത്രമല്ല അത് സ്വന്തം ജീവിതത്തിൽ പ്രാവർത്തികമാക്കി മാതൃക കാണിക്കുകയും ചെയ്തയാളാണ് പ്രേംജി എന്ന എം.പി.ഭട്ടതിരിപ്പാട്.. അന്നത്തെ സാമൂഹിക വ്യവസ്ഥയെ വെല്ലുവിളിച്ചു കൊണ്ടാണ് കുറിയേടത്തെ വിധവയായ ആര്യ അന്തർജ്ജനത്തെ അദ്ദേഹം വിവാഹം ചെയ്തത്.. സാമൂഹിക പരിഷ്കർത്താവും പത്രപ്രവർത്തകനും ദേശീയ അംഗീകാരം ലഭിച്ച നടനുമൊക്കെയായ പ്രേംജിയുടെ മകൻ പ്രേമചന്ദ്രൻ സിനിമയിൽ ചെയ്ത വേഷങ്ങളിൽ ഏറ്റവും ശ്രദ്ധേയമായത് 'പരിണയ'ത്തിലെ ഗോവിന്ദനാണെങ്കിൽ, ആ ചിത്രത്തിൻ്റെ പ്രമേയം സ്വന്തം പിതാവിൻ്റെ കർമ്മമണ്ഡലവുമായി ചേർന്നു നിൽക്കുന്നുവെന്ന യാദൃശ്ചികതയും നിലനിൽക്കുന്നു.. ഒരു പിതൃപ്രസാദം പോലെ..
