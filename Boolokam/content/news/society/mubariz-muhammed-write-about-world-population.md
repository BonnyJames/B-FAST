---
title: "1804നു മുമ്പ് ലോകത്തു 100 കോടി ജനങ്ങൾ ഇല്ലായിരുന്നോ ?"
date: 2020-04-24T13:44:55
draft: false
categories: ["Society"]
tags: []
author: "jamesbright"
---

<strong><a href="https://wordpress-972788-3403151.cloudwaysapps.com/mubariz-muhammed-write-about-world-population/270449/ppo-3098" rel="attachment wp-att-270450"><img class="alignleft size-full wp-image-270450" src="https://cdn.boolokam.com/articles/2020/04/ppo-684.jpg" alt="" width="784" height="410" /></a>Mubariz Muhammed</strong>

<strong>തലക്കണക്കുകൾ:</strong>

ലോകജനസംഖ്യ 700 കോടിയും കടന്ന് 800 കോടിയിലേക്ക് കുതിച്ചുകൊണ്ടിരിക്കുകയാണ്. 1950കളിൽ ഓരോ അമ്മയും 5 കുഞ്ഞുങ്ങൾക്ക് ജന്മം കൊടുത്തിരുന്നു.ഇന്നത് 2 ന്റെയും 3 ന്റെയും ഇടക്കാണ്.2050 ഓടെ അത് 2 ആവും.എന്നിട്ടും ലോകജനസംഖ്യ 2050 ലേക്കെത്തുമ്പോൾ ഏകദേശം 1000 കോടിയോടടുത്തെത്തും എന്നാണ് അനുമാനിക്കപ്പെടുന്നത്.ഓരോ നൂറു കോടി ജനസംഖ്യയും നമ്മൾ പിന്നിടുമ്പോഴുള്ള വർഷം വെച്ചു നോക്കിയാൽ

1804=100 കോടി
1927=200 കോടി
1959=300 കോടി
1974=400 കോടി
1987=500 കോടി
1999=600 കോടി
2011=700 കോടി
(2020~770 കോടി)

എന്നിങ്ങനെ കാണാം.അപ്പോൾ അതിന് മുമ്പ് 100 കോടി ജനസംഖ്യ ഉണ്ടായിട്ടില്ലേ? തീർച്ചയായും ഇല്ല ! UN ന്റെ കണക്കുകൾ പ്രകാരം ഇന്ന് ലോകത്ത് ഓരോ സെക്കന്റ്ലും നാലു പേർ ഭൂജാതരായിക്കൊണ്ടിരിക്കുന്നു.1700 ന് മുൻപ് ജനിക്കുന്ന പത്തു കുട്ടികളിൽ ഏഴു പേരും പ്രായപൂർത്തിയാകുന്നതിന് മുൻപ് മരണത്തിന് കീഴടങ്ങിയപ്പോൾ ഇന്ന് ജനിക്കുന്ന പത്തിൽ ഒരാൾ എന്ന നിലയിലേക്ക്‌ അത് എത്തപ്പെട്ടു.

പത്താം നൂറ്റാണ്ടിൽ ലോകജനസംഖ്യ 25 കോടിയിൽ കവിഞ്ഞിരുന്നില്ല. ഇന്ന് ഇന്ത്യയിലെ ഉത്തർപ്രദേശ്‌ എന്ന സംസ്ഥാനത്ത് മാത്രം 23 കോടിയോളം ജനസംഖ്യയുണ്ടെന്നതുമായി കൂട്ടിവായിക്കുമ്പോൾ മാത്രമാണ് ഇതിലെ അന്തരം നമുക്ക് മനസ്സിലാവുക.
മനുഷ്യർ കാർഷികവൃത്തി ആരംഭിച്ച് സ്ഥിരവാസമുറപ്പിക്കുന്നതിന് മുൻപ് , വേട്ടയാടി നടന്നിരുന്ന കാലത്ത്. ഭൂമിയിലെ മൊത്തം ജനസംഖ്യ 10 ലക്ഷത്തിനും 50 ലക്ഷത്തിനും ഇടയിലായിരുന്നു എന്നാണ് അനുമാനിക്കപ്പെടുന്നത്.ഇന്ന് മലബാറിൽ ഉള്ള ജനസംഖ്യ പോലും മനുഷ്യൻ വേട്ടയാടി നടന്നിരുന്ന കാലത്ത് ഭൂഗോളത്തിൽ ഉണ്ടായിരുന്നില്ല എന്നത് വിശ്വസിക്കാൻ പ്രയാസമുള്ള കാര്യമാണ്.

<img src="https://cdn.cnn.com/cnnnext/dam/assets/170330161128-01-global-pandemic-exlarge-169.jpg" alt="Spanish flu vs. coronavirus: The pandemics have similarities, but ..." />ജനസംഖ്യ ലക്ഷങ്ങൾ എന്നതിൽ നിന്നു മാറി കോടികൾ എന്ന കണക്കിലേക്ക് മാറ്റിയെഴുത്തപ്പെടുന്നത് BC 10,000 നും BC 6,000 ഇടക്ക് ആവിർഭവിച്ച കാർഷികവിപ്ലവത്തോട് കൂടിയാണ്.വർഷങ്ങൾ ചെല്ലുംതോറും അത് കൂടുതൽ വിപ്ലവാത്മകമാവുകയും വ്യാപിക്കുകയും ചെയ്തു.അമ്പും വില്ലും കല്ലും വടിയുമായി നടന്ന മനുഷ്യർ കണ്ണെത്താദൂരത്തോളമുള്ള ഭൂമിയിൽ വ്യത്യസ്ത സാഹചര്യങ്ങൾക്കനുസരിച്ച് വ്യത്യസ്ത കൃഷികളിറക്കാൻ പഠിച്ചു.മനുഷ്യർ കൂടുതൽ കൂടുതൽ സംഘടിക്കുകയും എല്ലായിടങ്ങളിലും ഗോത്രങ്ങൾ ഉരുത്തിരിയുകയും ചെയ്തു.പഴയതിൽ നിന്ന് വ്യത്യസ്തമായി ഗോത്രങ്ങൾ തമ്മിലുള്ള യുദ്ധവും , വരൾച്ചയും വെള്ളപ്പൊക്കവും ഒക്കെ കാരണമായുണ്ടാകുന്ന കൃഷിനാശവും എല്ലാം മനുഷ്യരുടെ കൂട്ടക്കുരുതിയിലേക്ക് നയിച്ചെങ്കിലും കാലാനുസൃതമായി അവന്റെ ജീവിതസാഹചര്യങ്ങൾ കൂടുതൽ മെച്ചപ്പെട്ടുകൊണ്ടിരുന്നു.ഇത് ജനപ്പെരുപ്പത്തിലേക്ക് നയിച്ചു.ഗോത്രങ്ങൾ രാജ്യങ്ങളായും രാജ്യങ്ങൾ സാമ്രാജ്യങ്ങളായും അന്തർഭവിച്ചു.മനുഷ്യർ കൂടുതൽ സംഘടിക്കുകയും സഹകരിക്കുകയും ചെയ്യാൻ തുടങ്ങിയതോടെ അഭിവൃദ്ധിയും അതോടൊപ്പം ജനസംഖ്യയും വർധിച്ചുകൊണ്ടിരുന്നു.എങ്കിലും പകർച്ചവ്യാധികളും യുദ്ധങ്ങളും ജനപ്പെരുപ്പത്തെ നിയന്ത്രിച്ചു.

പതിനഞ്ചാം നൂറ്റാണ്ടിനു ശേഷം മനുഷ്യൻ കണ്ണഞ്ചിപ്പിക്കുന്ന തരത്തിൽ പുരോഗതിയിലേക്ക് കുതിച്ചു.വ്യാവസായിക സാങ്കേതിക ശാസ്ത്ര മേഖലകളിൽ നേടിയ വളർച്ച ഭക്ഷ്യവിഭവങ്ങളുടെ ഉൽപ്പാദനത്തോത് ഗണ്യമായി വർധിപ്പിക്കുകയും ഉൽപ്പാദനസമയത്തെ ഗണ്യമായി കുറക്കുകയും ചെയ്തു.കൂടാതെ ഭൂഗണ്ഡാന്തര ചരക്ക് കൈമാറ്റത്തെ ത്വരിതപ്പെടുത്തുകയും ചെയ്തു.പത്തൊൻപതാം നൂറ്റാണ്ടു മുതൽ വൈദ്യരംഗത്തുണ്ടായ അത്ഭുതകരമായ വളർച്ച രോഗങ്ങളെയും പകർച്ചവ്യാധികളെയും പിടിച്ചുകെട്ടിയെങ്കിലും ജനസംഖ്യയുടെ വർധനയെ സാമ്രാജ്യത്ത മഹായുദ്ധങ്ങൾ ഒരു പരിധിവരെ പിടിച്ചുനിർത്തി.ഇരുപതാം നൂറ്റാണ്ടിന്റെ മധ്യത്തിൽ അണുബോംബിന്റെ കണ്ടുപിടുത്തതോടെ മഹായുദ്ധങ്ങൾക്ക് അറുതി വന്നു.സാമ്രാജ്യങ്ങൾ നിലം പതിച്ച ഈ കാലയളവിൽ കോളനികൾ സ്വാതന്ത്ര്യം പ്രാപിച്ചതോടെ ജനജീവിതം കൂടുതൽ മെച്ചപ്പെട്ടു.അതോടെ ജനസംഖ്യയെ പിടിച്ച കെട്ടാൻ ആളില്ലാതായി.വൈദ്യരംഗം കൂടുതൽ മുന്നേറി മനുഷ്യരുടെ ആയുർദൈർഘ്യവും വർധിപ്പിച്ചു കൊണ്ടിരുന്നു.എരിതീയിലേക്ക് എണ്ണയും കൂടിയായതോടെ ജനസംഖ്യ ഇന്ന് നിയന്ത്രണാതീതമായി കവിഞ്ഞ്കൊണ്ടിരിക്കുകയാണ്.


![1804നു മുമ്പ് ലോകത്തു 100 കോടി ജനങ്ങൾ ഇല്ലായിരുന്നോ ?](https://cdn.boolokam.com/articles/2020/04/ppo-684.jpg)**[](https://wordpress-972788-3403151.cloudwaysapps.com/mubariz-muhammed-write-about-world-population/270449/ppo-3098)Mubariz Muhammed** **തലക്കണക്കുകൾ:** ലോകജനസംഖ്യ 700 കോടിയും കടന്ന് 800 കോടിയിലേക്ക് കുതിച്ചുകൊണ്ടിരിക്കുകയാണ്. 1950കളിൽ ഓരോ അമ്മയും 5 കുഞ്ഞുങ്ങൾക്ക് ജന്മം കൊടുത്തിരുന്നു.ഇന്നത് 2 ന്റെയും 3 ന്റെയും ഇടക്കാണ്.2050 ഓടെ അത് 2 ആവും.എന്നിട്ടും ലോകജനസംഖ്യ 2050 ലേക്കെത്തുമ്പോൾ ഏകദേശം 1000 കോടിയോടടുത്തെത്തും എന്നാണ് അനുമാനിക്കപ്പെടുന്നത്.ഓരോ നൂറു കോടി ജനസംഖ്യയും നമ്മൾ പിന്നിടുമ്പോഴുള്ള വർഷം വെച്ചു നോക്കിയാൽ 1804=100 കോടി 1927=200 കോടി 1959=300 കോടി 1974=400 കോടി 1987=500 കോടി 1999=600 കോടി 2011=700 കോടി (2020~770 കോടി) എന്നിങ്ങനെ കാണാം.അപ്പോൾ അതിന് മുമ്പ് 100 കോടി ജനസംഖ്യ ഉണ്ടായിട്ടില്ലേ? തീർച്ചയായും ഇല്ല ! UN ന്റെ കണക്കുകൾ പ്രകാരം ഇന്ന് ലോകത്ത് ഓരോ സെക്കന്റ്ലും നാലു പേർ ഭൂജാതരായിക്കൊണ്ടിരിക്കുന്നു.1700 ന് മുൻപ് ജനിക്കുന്ന പത്തു കുട്ടികളിൽ ഏഴു പേരും പ്രായപൂർത്തിയാകുന്നതിന് മുൻപ് മരണത്തിന് കീഴടങ്ങിയപ്പോൾ ഇന്ന് ജനിക്കുന്ന പത്തിൽ ഒരാൾ എന്ന നിലയിലേക്ക്‌ അത് എത്തപ്പെട്ടു. പത്താം നൂറ്റാണ്ടിൽ ലോകജനസംഖ്യ 25 കോടിയിൽ കവിഞ്ഞിരുന്നില്ല. ഇന്ന് ഇന്ത്യയിലെ ഉത്തർപ്രദേശ്‌ എന്ന സംസ്ഥാനത്ത് മാത്രം 23 കോടിയോളം ജനസംഖ്യയുണ്ടെന്നതുമായി കൂട്ടിവായിക്കുമ്പോൾ മാത്രമാണ് ഇതിലെ അന്തരം നമുക്ക് മനസ്സിലാവുക. മനുഷ്യർ കാർഷികവൃത്തി ആരംഭിച്ച് സ്ഥിരവാസമുറപ്പിക്കുന്നതിന് മുൻപ് , വേട്ടയാടി നടന്നിരുന്ന കാലത്ത്. ഭൂമിയിലെ മൊത്തം ജനസംഖ്യ 10 ലക്ഷത്തിനും 50 ലക്ഷത്തിനും ഇടയിലായിരുന്നു എന്നാണ് അനുമാനിക്കപ്പെടുന്നത്.ഇന്ന് മലബാറിൽ ഉള്ള ജനസംഖ്യ പോലും മനുഷ്യൻ വേട്ടയാടി നടന്നിരുന്ന കാലത്ത് ഭൂഗോളത്തിൽ ഉണ്ടായിരുന്നില്ല എന്നത് വിശ്വസിക്കാൻ പ്രയാസമുള്ള കാര്യമാണ്. ![Spanish flu vs. coronavirus: The pandemics have similarities, but ...](https://cdn.cnn.com/cnnnext/dam/assets/170330161128-01-global-pandemic-exlarge-169.jpg)ജനസംഖ്യ ലക്ഷങ്ങൾ എന്നതിൽ നിന്നു മാറി കോടികൾ എന്ന കണക്കിലേക്ക് മാറ്റിയെഴുത്തപ്പെടുന്നത് BC 10,000 നും BC 6,000 ഇടക്ക് ആവിർഭവിച്ച കാർഷികവിപ്ലവത്തോട് കൂടിയാണ്.വർഷങ്ങൾ ചെല്ലുംതോറും അത് കൂടുതൽ വിപ്ലവാത്മകമാവുകയും വ്യാപിക്കുകയും ചെയ്തു.അമ്പും വില്ലും കല്ലും വടിയുമായി നടന്ന മനുഷ്യർ കണ്ണെത്താദൂരത്തോളമുള്ള ഭൂമിയിൽ വ്യത്യസ്ത സാഹചര്യങ്ങൾക്കനുസരിച്ച് വ്യത്യസ്ത കൃഷികളിറക്കാൻ പഠിച്ചു.മനുഷ്യർ കൂടുതൽ കൂടുതൽ സംഘടിക്കുകയും എല്ലായിടങ്ങളിലും ഗോത്രങ്ങൾ ഉരുത്തിരിയുകയും ചെയ്തു.പഴയതിൽ നിന്ന് വ്യത്യസ്തമായി ഗോത്രങ്ങൾ തമ്മിലുള്ള യുദ്ധവും , വരൾച്ചയും വെള്ളപ്പൊക്കവും ഒക്കെ കാരണമായുണ്ടാകുന്ന കൃഷിനാശവും എല്ലാം മനുഷ്യരുടെ കൂട്ടക്കുരുതിയിലേക്ക് നയിച്ചെങ്കിലും കാലാനുസൃതമായി അവന്റെ ജീവിതസാഹചര്യങ്ങൾ കൂടുതൽ മെച്ചപ്പെട്ടുകൊണ്ടിരുന്നു.ഇത് ജനപ്പെരുപ്പത്തിലേക്ക് നയിച്ചു.ഗോത്രങ്ങൾ രാജ്യങ്ങളായും രാജ്യങ്ങൾ സാമ്രാജ്യങ്ങളായും അന്തർഭവിച്ചു.മനുഷ്യർ കൂടുതൽ സംഘടിക്കുകയും സഹകരിക്കുകയും ചെയ്യാൻ തുടങ്ങിയതോടെ അഭിവൃദ്ധിയും അതോടൊപ്പം ജനസംഖ്യയും വർധിച്ചുകൊണ്ടിരുന്നു.എങ്കിലും പകർച്ചവ്യാധികളും യുദ്ധങ്ങളും ജനപ്പെരുപ്പത്തെ നിയന്ത്രിച്ചു. പതിനഞ്ചാം നൂറ്റാണ്ടിനു ശേഷം മനുഷ്യൻ കണ്ണഞ്ചിപ്പിക്കുന്ന തരത്തിൽ പുരോഗതിയിലേക്ക് കുതിച്ചു.വ്യാവസായിക സാങ്കേതിക ശാസ്ത്ര മേഖലകളിൽ നേടിയ വളർച്ച ഭക്ഷ്യവിഭവങ്ങളുടെ ഉൽപ്പാദനത്തോത് ഗണ്യമായി വർധിപ്പിക്കുകയും ഉൽപ്പാദനസമയത്തെ ഗണ്യമായി കുറക്കുകയും ചെയ്തു.കൂടാതെ ഭൂഗണ്ഡാന്തര ചരക്ക് കൈമാറ്റത്തെ ത്വരിതപ്പെടുത്തുകയും ചെയ്തു.പത്തൊൻപതാം നൂറ്റാണ്ടു മുതൽ വൈദ്യരംഗത്തുണ്ടായ അത്ഭുതകരമായ വളർച്ച രോഗങ്ങളെയും പകർച്ചവ്യാധികളെയും പിടിച്ചുകെട്ടിയെങ്കിലും ജനസംഖ്യയുടെ വർധനയെ സാമ്രാജ്യത്ത മഹായുദ്ധങ്ങൾ ഒരു പരിധിവരെ പിടിച്ചുനിർത്തി.ഇരുപതാം നൂറ്റാണ്ടിന്റെ മധ്യത്തിൽ അണുബോംബിന്റെ കണ്ടുപിടുത്തതോടെ മഹായുദ്ധങ്ങൾക്ക് അറുതി വന്നു.സാമ്രാജ്യങ്ങൾ നിലം പതിച്ച ഈ കാലയളവിൽ കോളനികൾ സ്വാതന്ത്ര്യം പ്രാപിച്ചതോടെ ജനജീവിതം കൂടുതൽ മെച്ചപ്പെട്ടു.അതോടെ ജനസംഖ്യയെ പിടിച്ച കെട്ടാൻ ആളില്ലാതായി.വൈദ്യരംഗം കൂടുതൽ മുന്നേറി മനുഷ്യരുടെ ആയുർദൈർഘ്യവും വർധിപ്പിച്ചു കൊണ്ടിരുന്നു.എരിതീയിലേക്ക് എണ്ണയും കൂടിയായതോടെ ജനസംഖ്യ ഇന്ന് നിയന്ത്രണാതീതമായി കവിഞ്ഞ്കൊണ്ടിരിക്കുകയാണ്.
