---
title: "ഹാർമ്മോണിയം; സച്ചിദാനന്ദൻ പുഴങ്കരയുടെ കവിത"
date: 2019-08-18T18:45:12
draft: false
categories: ["Society"]
tags: ['malayalam literature', 'സച്ചിദാനന്ദന്\u200d പുഴങ്കര']
author: "Beaumaris"
---

<a href="https://wordpress-972788-3403151.cloudwaysapps.com/harmoniam-poem/241560/hai-41" rel="attachment wp-att-241562"><img class="alignleft size-full wp-image-241562" src="https://cdn.boolokam.com/articles/2019/08/hai-39.jpg" alt="" width="784" height="410" /></a><strong>ഹാർമ്മോണിയം</strong>
<strong>സച്ചിദാനന്ദന്‍ പുഴങ്കര</strong>

അനുപല്ലവി രാഗശാന്തമായ്‌
ഒഴുകും സംഗതിയിൽ കുളിച്ചവൻ<span class="text_exposed_show">
ചരണത്തിലെരിഞ്ഞ വാക്കുകൾ -
ക്കിടയിൽ ജോൺസനിരുന്നു ചിത്രമായ്‌...!
.
മറവിയ്ക്കു പുറത്തുവന്നതും
വയലിൻ പോലെയഗാധസങ്കടം
പെരുകിക്കരയുന്ന മട്ടിലെൻ
കവിതയ്ക്കുള്ളിലൊളിച്ചിരുന്നവൻ....
.
ഒരുമിച്ചു നടന്ന പാട്ടിലെ
ഹിതസഞ്ചാരമറിഞ്ഞ യാത്രയിൽ
കടലാണൊരു ശംഖമായ്‌, തവിൽ
പെരുകീ രാത്രി നിറച്ച കോപ്പയിൽ..!
.
ഒഴിയുന്നു - നിരാശ രക്തവും
ചിരിയും വാറ്റിയെടുത്ത ഭാജനം....
ഹൃദയാന്തരജീവിതങ്ങളിൽ
പകരാൻ കാത്ത വിശുദ്ധപാനകം....
.
ജലചന്ദ്രിക ചന്ദനം തൊടും
പുഴയിൽ കണ്ണുനനഞ്ഞിറങ്ങിയോൾ
വനനന്ദിനി രാധികയ്ക്കവൻ
ഹരികാംബോജി ഗിതാറിലിപ്പൊഴും...
.
ഒരുനാൾ പിരിയുന്നു നാം മഹാ -
കലഹം കൊണ്ടു മടുത്ത മോന്തിയിൽ...
പുലരുമ്പൊഴടുത്തുദിച്ചു നീ
പുണരാൻ, നന്തുണിയായ്‌ തലോടുവാൻ...
.
ഹൃദയം തൊഴുകയ്യിലായ്‌ മര -
ക്കുരിശിൻ നേർക്കു കുനിഞ്ഞുനിന്നു നീ,
വചനങ്ങൾ മറന്നിടാതെയെൻ
വരികൾക്കീണമിണക്കിയിന്നലെ...
.
വരുമെന്നു പറഞ്ഞിരുന്നു നീ
മഴയിൽ, കാത്തു നനഞ്ഞുനിന്നു ഞാൻ,
തിരുവാതിര ഞാറ്റുവേലയോ
സിരകൾ പൊട്ടിയ നാട്ടുവീണയായ്‌...
.
പകലിന്റെ നടുക്കു നിന്നു ഞാൻ,
കുയിലിൽ മുന്തിരിനീർ നിറച്ചു നീ,
കലികാലഘടങ്ങളൊന്നിലെ -
ത്തനിയാവർത്തനമായുടഞ്ഞു നാം....
.
മരണത്തിനുമിപ്പുറത്തുനി -
ന്നുയരുന്നുണ്ടു വിലാപമോഹനം....
എഴുതാതെയിരുന്ന വാക്കുകൾ
കരയുന്നു,ണ്ടതു കണ്ടു പൂവുകൾ....
.
ശവമഞ്ചമെടുത്തു ജോൺസനെ
തലയിൽ വെച്ചു ലതാകിരീടവും...
പുതുവെള്ളയുടുത്ത പള്ളിയിൽ
കുറുകീ പ്രാർത്ഥനയിൽ പിറാവുകൾ...!!
.
<strong>( സംഗീതസംവിധായകൻ ജോൺസനെ ഓർത്ത്‌)</strong>
<strong>'ഹാർമ്മോണിയം' എന്ന കവിതാസമാഹാരത്തില്‍ നിന്ന്.</strong>
</span>


![ഹാർമ്മോണിയം; സച്ചിദാനന്ദൻ പുഴങ്കരയുടെ കവിത](https://cdn.boolokam.com/articles/2019/08/hai-39.jpg)[](https://wordpress-972788-3403151.cloudwaysapps.com/harmoniam-poem/241560/hai-41)**ഹാർമ്മോണിയം** **സച്ചിദാനന്ദന്‍ പുഴങ്കര** അനുപല്ലവി രാഗശാന്തമായ്‌ ഒഴുകും സംഗതിയിൽ കുളിച്ചവൻ ചരണത്തിലെരിഞ്ഞ വാക്കുകൾ - ക്കിടയിൽ ജോൺസനിരുന്നു ചിത്രമായ്‌...! . മറവിയ്ക്കു പുറത്തുവന്നതും വയലിൻ പോലെയഗാധസങ്കടം പെരുകിക്കരയുന്ന മട്ടിലെൻ കവിതയ്ക്കുള്ളിലൊളിച്ചിരുന്നവൻ.... . ഒരുമിച്ചു നടന്ന പാട്ടിലെ ഹിതസഞ്ചാരമറിഞ്ഞ യാത്രയിൽ കടലാണൊരു ശംഖമായ്‌, തവിൽ പെരുകീ രാത്രി നിറച്ച കോപ്പയിൽ..! . ഒഴിയുന്നു - നിരാശ രക്തവും ചിരിയും വാറ്റിയെടുത്ത ഭാജനം.... ഹൃദയാന്തരജീവിതങ്ങളിൽ പകരാൻ കാത്ത വിശുദ്ധപാനകം.... . ജലചന്ദ്രിക ചന്ദനം തൊടും പുഴയിൽ കണ്ണുനനഞ്ഞിറങ്ങിയോൾ വനനന്ദിനി രാധികയ്ക്കവൻ ഹരികാംബോജി ഗിതാറിലിപ്പൊഴും... . ഒരുനാൾ പിരിയുന്നു നാം മഹാ - കലഹം കൊണ്ടു മടുത്ത മോന്തിയിൽ... പുലരുമ്പൊഴടുത്തുദിച്ചു നീ പുണരാൻ, നന്തുണിയായ്‌ തലോടുവാൻ... . ഹൃദയം തൊഴുകയ്യിലായ്‌ മര - ക്കുരിശിൻ നേർക്കു കുനിഞ്ഞുനിന്നു നീ, വചനങ്ങൾ മറന്നിടാതെയെൻ വരികൾക്കീണമിണക്കിയിന്നലെ... . വരുമെന്നു പറഞ്ഞിരുന്നു നീ മഴയിൽ, കാത്തു നനഞ്ഞുനിന്നു ഞാൻ, തിരുവാതിര ഞാറ്റുവേലയോ സിരകൾ പൊട്ടിയ നാട്ടുവീണയായ്‌... . പകലിന്റെ നടുക്കു നിന്നു ഞാൻ, കുയിലിൽ മുന്തിരിനീർ നിറച്ചു നീ, കലികാലഘടങ്ങളൊന്നിലെ - ത്തനിയാവർത്തനമായുടഞ്ഞു നാം.... . മരണത്തിനുമിപ്പുറത്തുനി - ന്നുയരുന്നുണ്ടു വിലാപമോഹനം.... എഴുതാതെയിരുന്ന വാക്കുകൾ കരയുന്നു,ണ്ടതു കണ്ടു പൂവുകൾ.... . ശവമഞ്ചമെടുത്തു ജോൺസനെ തലയിൽ വെച്ചു ലതാകിരീടവും... പുതുവെള്ളയുടുത്ത പള്ളിയിൽ കുറുകീ പ്രാർത്ഥനയിൽ പിറാവുകൾ...!! . **( സംഗീതസംവിധായകൻ ജോൺസനെ ഓർത്ത്‌)** **'ഹാർമ്മോണിയം' എന്ന കവിതാസമാഹാരത്തില്‍ നിന്ന്.**
