---
title: "ലോക് ഡൌൺ കാലത്തു നിങ്ങളുടെ മകൾ എന്തുചെയ്യുകയാണ് ? ചിലര്‍ക്കിത് ക്രിയേററിവിററി കാലമാണ്"
date: 2020-04-23T06:47:57
draft: false
categories: ["Society"]
tags: ['COVID - 19', 'india lockdown', 'jamlo makdam']
author: "Beaumaris"
---

<strong><a href="https://wordpress-972788-3403151.cloudwaysapps.com/bincy-mariya-post-about-jamlo-makdam/270136/ppo-3050" rel="attachment wp-att-270138"><img class="alignleft size-full wp-image-270138" src="https://cdn.boolokam.com/articles/2020/04/ppo-636.jpg" alt="" width="784" height="410" /></a>Bincy Mariya</strong>

ജാംലോ മക്ദം എന്നൊരു പേരു കേട്ടിട്ടുണ്ടോ! കേള്‍ക്കുവാനോ കാണുവാനോ സാധ്യതയില്ല. ഒരു പന്ത്രണ്ട് വയസുകാരിയാണ്. പ്രിവില്ജുകളുടെ മുന്‍ കോളങ്ങളിലൊന്നും കാണാത്ത ചില മനുഷ്യരില്ലേ, സൗകര്യപൂര്‍വ്വം നമ്മളങ്ങ് കാണാതെ പോകുന്നവര്‍. അങ്ങനെയൊരാളാണ്, ഇന്നലെ അവള്‍ മരിച്ചു പോയി. നടന്നു ,നടന്ന്, നടന്ന് മരിച്ചു വീണ മകള്‍. എത്ര ലാഘവത്തോടെ ഞാന്‍ പറഞ്ഞ് അവസാനിപ്പിച്ചു അല്ലേ! ഇന്ത്യയുടെ മകള്‍ എന്നു വിളിക്കണോ! സാധാരണ നമ്മുടെ പെങ്ങളും മകളും ഒക്കെയാവണമെങ്കില്‍ ജീവനപഹരിക്കപ്പെടണമെന്നാണല്ലോ ഇന്നിന്‍റെയൊരു ചിത്രം. അവള്‍ നടക്കുകയായിരുന്നു, തുടര്‍ച്ചയായി മൂന്നു ദിവസം. അവള്‍ നടന്നു തീര്‍ത്തത് 100 കിലോമീററര്‍. കത്തിയാളുന്ന പകലില്‍, പൊടിക്കാററില്‍,വെയില്‍ ചുട്ടതുപോലെ ഒരു പെണ്‍കുഞ്ഞ് തന്‍റെ വീട്ടിലേക്ക് നടക്കുന്നു.

ഏപ്രില്‍ 16 ന് തെലങ്കാനയില്‍ നിന്നും തുടങ്ങിയ ആ നടപ്പ്, ദേ ആ കാണുന്ന തിരിവ് വരെയല്ല ചത്തീസ്ഗഢ് എന്ന വേറൊരു സംസ്ഥാനത്തേക്കാണ്. വീടെത്തുന്നതിന് കേവലം 11 കിലോമീററര്‍ മാത്രം ശേഷിക്കേ വെയിലില്‍ മുഖമമര്‍ത്തി വീണൊരു പൂവുപോലെ. ഏകമകളെയും കാത്തിരുന്ന ആ അച്ഛനും അമ്മയ്ക്കും മുന്‍പിലേക്ക് വെളുത്ത തുണിക്കെട്ടില്‍ പൊതിഞ്ഞെത്തിച്ച വിളര്‍ത്ത്, കൊലുന്നനെയുള്ള ആ രൂപത്തിന് നിങ്ങളുടെ മകളുടെ മുഖം സങ്കല്‍പ്പിക്കാനാവുന്നുണ്ടോ? തെലങ്കാനയില്‍ മുളകുപാടത്ത് പണിയന്വേഷിച്ചു ചെന്നതാണ് അവളും. നമ്മള്‍ വരക്കുന്ന ഭൂപടത്തില്‍ ഇതുവരെ അടയാളപ്പെടുത്തിയിട്ടില്ലാത്ത അനേകമായിരം ആണ്‍-പെണ്‍ മക്കളിലൊരാള്‍.

സാമ്പത്തിക അസമത്വങ്ങളും വികസന വിപ്ലവങ്ങളും ചേര്‍ന്ന് വരയ്ക്കുന്ന ചിത്രങ്ങളില്‍ ഇങ്ങനെ മുഖമില്ലാത്ത മനുഷ്യരുണ്ട് . മാര്‍ജിനുകള്‍ക്കും താഴെ, അങ്ങനെയും ഒരിടമുണ്ട്. അവര്‍ക്കും സ്വപ്നങ്ങളുണ്ട്.കൊലുസില്ലാത്ത ,മെലിഞ്ഞ കാലുകളില്‍ , ആ കാട്ടുവഴിയിലൂടെ വേച്ച് വേച്ച് നടക്കുമ്പോള്‍ ആ കുഞ്ഞ് എന്തൊക്കെയിയിരിക്കും ആലോചിച്ചിട്ടുണ്ടാവുക!

പതിനാലു വയസു വരെ പ്രായമുള്ള കുട്ടികള്‍ക്ക് നിര്‍ബന്ധിതമായ സൗജന്യ വിദ്യാഭ്യാസവും ജീവിക്കുവാനുള്ള അവകാശവും ഭരണഘടനയില്‍ ഉള്‍പ്പെടുത്തിയൊരു രാജ്യത്ത്, സൗകര്യപൂര്‍വ്വം ഇതും മറന്നേക്കാം അല്ലേ! യാതൊരു വിധ പ്രിവില്ജുകളും അവകാശപ്പെടാനില്ലാത്ത, കഥയിലേ ഇല്ലാത്ത ഒരുവളല്ലേ ! നിങ്ങളുടെ വീടുകളില്‍ പന്ത്രണ്ടു വയസുള്ള മക്കള്‍ ഇപ്പോള്‍ എന്തു ചെയ്യുകയാണ് ? ചിലര്‍ക്കിത് ലോക് ഡൗണ്‍ ക്രിയേററിവിററി കാലമാണ്. വേറെ ചിലര്‍ മുടങ്ങിപ്പോയ സമ്മര്‍ ട്രിപ്പുകളെയോര്‍ത്തു സങ്കടപ്പെടുന്നു. ഓണ്‍ലൈന്‍ ക്ലാസുകളില്‍ അവരെ എന്‍ഗേജ്ഡാക്കുന്നതിനു പുറമേ, വീടിനുള്ളില്‍ മാതാപിതാക്കള്‍ക്കൊപ്പം എല്ലാ വിധ സുരക്ഷിത ബോധത്തിലും കഴിയുന്ന മക്കള്‍ക്ക് ഇനി ഈ ലോക് ഡൗണ്‍ കൊണ്ട് വല്ല മാനസിക പ്രയാസങ്ങളും വന്നാലോയെന്ന് ആലോചിച്ചു സങ്കടപ്പെടുന്ന മാതാപിതാക്കള്‍ വേറെ.

നോക്കൂ, നമ്മുടെ ഈ സുരക്ഷിത ബോധത്തിന്‍റെ /ബോധ്യത്തിന്‍റെ കോട്ടകള്‍ക്ക് മുന്‍പിലൂടെയാണ് ഒരു മകള്‍ ഇറങ്ങി നടന്നത്.ഒരു കുഞ്ഞില പോലെ ,വെയിലില്‍, ഇരുട്ടില്‍ ഉലഞ്ഞു വീണ് എന്നെന്നേക്കുമായ് യാത്ര അവസാനിപ്പിച്ചത്. മകളാക്കേണ്ട. മുഖമൊന്നുയര്‍ത്തി നോക്കിയാല്‍ മതി. ചുററും മനുഷ്യരുണ്ട് .മുഖമില്ലാത്ത മനുഷ്യര്‍.

ആർദ്രത , നിലപാട് എന്നെ സംബന്ധിച്ചെടുത്തോളം ഈ നൂററാണ്ടിന് ഏററവും ആവശ്യമുള്ള രണ്ടു വാക്കുകളാണ് .


![ലോക് ഡൌൺ കാലത്തു നിങ്ങളുടെ മകൾ എന്തുചെയ്യുകയാണ് ? ചിലര്‍ക്കിത് ക്രിയേററിവിററി കാലമാണ്](https://cdn.boolokam.com/articles/2020/04/ppo-636.jpg)**[](https://wordpress-972788-3403151.cloudwaysapps.com/bincy-mariya-post-about-jamlo-makdam/270136/ppo-3050)Bincy Mariya** ജാംലോ മക്ദം എന്നൊരു പേരു കേട്ടിട്ടുണ്ടോ! കേള്‍ക്കുവാനോ കാണുവാനോ സാധ്യതയില്ല. ഒരു പന്ത്രണ്ട് വയസുകാരിയാണ്. പ്രിവില്ജുകളുടെ മുന്‍ കോളങ്ങളിലൊന്നും കാണാത്ത ചില മനുഷ്യരില്ലേ, സൗകര്യപൂര്‍വ്വം നമ്മളങ്ങ് കാണാതെ പോകുന്നവര്‍. അങ്ങനെയൊരാളാണ്, ഇന്നലെ അവള്‍ മരിച്ചു പോയി. നടന്നു ,നടന്ന്, നടന്ന് മരിച്ചു വീണ മകള്‍. എത്ര ലാഘവത്തോടെ ഞാന്‍ പറഞ്ഞ് അവസാനിപ്പിച്ചു അല്ലേ! ഇന്ത്യയുടെ മകള്‍ എന്നു വിളിക്കണോ! സാധാരണ നമ്മുടെ പെങ്ങളും മകളും ഒക്കെയാവണമെങ്കില്‍ ജീവനപഹരിക്കപ്പെടണമെന്നാണല്ലോ ഇന്നിന്‍റെയൊരു ചിത്രം. അവള്‍ നടക്കുകയായിരുന്നു, തുടര്‍ച്ചയായി മൂന്നു ദിവസം. അവള്‍ നടന്നു തീര്‍ത്തത് 100 കിലോമീററര്‍. കത്തിയാളുന്ന പകലില്‍, പൊടിക്കാററില്‍,വെയില്‍ ചുട്ടതുപോലെ ഒരു പെണ്‍കുഞ്ഞ് തന്‍റെ വീട്ടിലേക്ക് നടക്കുന്നു. ഏപ്രില്‍ 16 ന് തെലങ്കാനയില്‍ നിന്നും തുടങ്ങിയ ആ നടപ്പ്, ദേ ആ കാണുന്ന തിരിവ് വരെയല്ല ചത്തീസ്ഗഢ് എന്ന വേറൊരു സംസ്ഥാനത്തേക്കാണ്. വീടെത്തുന്നതിന് കേവലം 11 കിലോമീററര്‍ മാത്രം ശേഷിക്കേ വെയിലില്‍ മുഖമമര്‍ത്തി വീണൊരു പൂവുപോലെ. ഏകമകളെയും കാത്തിരുന്ന ആ അച്ഛനും അമ്മയ്ക്കും മുന്‍പിലേക്ക് വെളുത്ത തുണിക്കെട്ടില്‍ പൊതിഞ്ഞെത്തിച്ച വിളര്‍ത്ത്, കൊലുന്നനെയുള്ള ആ രൂപത്തിന് നിങ്ങളുടെ മകളുടെ മുഖം സങ്കല്‍പ്പിക്കാനാവുന്നുണ്ടോ? തെലങ്കാനയില്‍ മുളകുപാടത്ത് പണിയന്വേഷിച്ചു ചെന്നതാണ് അവളും. നമ്മള്‍ വരക്കുന്ന ഭൂപടത്തില്‍ ഇതുവരെ അടയാളപ്പെടുത്തിയിട്ടില്ലാത്ത അനേകമായിരം ആണ്‍-പെണ്‍ മക്കളിലൊരാള്‍. സാമ്പത്തിക അസമത്വങ്ങളും വികസന വിപ്ലവങ്ങളും ചേര്‍ന്ന് വരയ്ക്കുന്ന ചിത്രങ്ങളില്‍ ഇങ്ങനെ മുഖമില്ലാത്ത മനുഷ്യരുണ്ട് . മാര്‍ജിനുകള്‍ക്കും താഴെ, അങ്ങനെയും ഒരിടമുണ്ട്. അവര്‍ക്കും സ്വപ്നങ്ങളുണ്ട്.കൊലുസില്ലാത്ത ,മെലിഞ്ഞ കാലുകളില്‍ , ആ കാട്ടുവഴിയിലൂടെ വേച്ച് വേച്ച് നടക്കുമ്പോള്‍ ആ കുഞ്ഞ് എന്തൊക്കെയിയിരിക്കും ആലോചിച്ചിട്ടുണ്ടാവുക! പതിനാലു വയസു വരെ പ്രായമുള്ള കുട്ടികള്‍ക്ക് നിര്‍ബന്ധിതമായ സൗജന്യ വിദ്യാഭ്യാസവും ജീവിക്കുവാനുള്ള അവകാശവും ഭരണഘടനയില്‍ ഉള്‍പ്പെടുത്തിയൊരു രാജ്യത്ത്, സൗകര്യപൂര്‍വ്വം ഇതും മറന്നേക്കാം അല്ലേ! യാതൊരു വിധ പ്രിവില്ജുകളും അവകാശപ്പെടാനില്ലാത്ത, കഥയിലേ ഇല്ലാത്ത ഒരുവളല്ലേ ! നിങ്ങളുടെ വീടുകളില്‍ പന്ത്രണ്ടു വയസുള്ള മക്കള്‍ ഇപ്പോള്‍ എന്തു ചെയ്യുകയാണ് ? ചിലര്‍ക്കിത് ലോക് ഡൗണ്‍ ക്രിയേററിവിററി കാലമാണ്. വേറെ ചിലര്‍ മുടങ്ങിപ്പോയ സമ്മര്‍ ട്രിപ്പുകളെയോര്‍ത്തു സങ്കടപ്പെടുന്നു. ഓണ്‍ലൈന്‍ ക്ലാസുകളില്‍ അവരെ എന്‍ഗേജ്ഡാക്കുന്നതിനു പുറമേ, വീടിനുള്ളില്‍ മാതാപിതാക്കള്‍ക്കൊപ്പം എല്ലാ വിധ സുരക്ഷിത ബോധത്തിലും കഴിയുന്ന മക്കള്‍ക്ക് ഇനി ഈ ലോക് ഡൗണ്‍ കൊണ്ട് വല്ല മാനസിക പ്രയാസങ്ങളും വന്നാലോയെന്ന് ആലോചിച്ചു സങ്കടപ്പെടുന്ന മാതാപിതാക്കള്‍ വേറെ. നോക്കൂ, നമ്മുടെ ഈ സുരക്ഷിത ബോധത്തിന്‍റെ /ബോധ്യത്തിന്‍റെ കോട്ടകള്‍ക്ക് മുന്‍പിലൂടെയാണ് ഒരു മകള്‍ ഇറങ്ങി നടന്നത്.ഒരു കുഞ്ഞില പോലെ ,വെയിലില്‍, ഇരുട്ടില്‍ ഉലഞ്ഞു വീണ് എന്നെന്നേക്കുമായ് യാത്ര അവസാനിപ്പിച്ചത്. മകളാക്കേണ്ട. മുഖമൊന്നുയര്‍ത്തി നോക്കിയാല്‍ മതി. ചുററും മനുഷ്യരുണ്ട് .മുഖമില്ലാത്ത മനുഷ്യര്‍. ആർദ്രത , നിലപാട് എന്നെ സംബന്ധിച്ചെടുത്തോളം ഈ നൂററാണ്ടിന് ഏററവും ആവശ്യമുള്ള രണ്ടു വാക്കുകളാണ് .
