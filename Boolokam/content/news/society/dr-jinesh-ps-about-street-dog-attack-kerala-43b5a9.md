---
title: "ഓസ്‌ട്രേലിയയിൽ കടകളിൽ കങ്കാരു ഇറച്ചി വാങ്ങാൻ കിട്ടും, ദേശീയ മൃഗമാണ് എന്ന് പറഞ്ഞിട്ട് കാര്യമൊന്നുമില്ല"
date: 2022-09-15T09:53:18
draft: false
categories: ["Society"]
tags: ['Australia', 'Dr.Jinesh PS', 'street dogs kerala']
author: "Beaumaris"
---

<strong>കേരളത്തിൽ ഇപ്പോൾ വ്യാപകമായ തെരുവു നായ ആക്രമണത്തെ കുറിച്ചും റാബീസ് കേസുകളെ കുറിച്ചും Dr Jinesh PS ഫേസ്ബുക്കിൽ എഴുതിയത്</strong>

ഒരു കങ്കാരു ഒരു വൃദ്ധനെ കൊലപ്പെടുത്തിയ വാർത്ത വായിച്ചത് ഇന്നലെയാണ്. പരിക്കേറ്റ വ്യക്തിയെ സഹായിക്കാൻ എത്തിയ പാരാമെഡിക് ടീമിനെ അടുപ്പിക്കാത്തതിനാൽ അവർക്ക് പോലീസിന്റെ സഹായം തേടേണ്ടി വന്നു. പോലീസ് എത്തി കങ്കാരുവിനെ വെടിവച്ചു. നമ്മുടെ നാടുമായി താരതമ്യം ചെയ്താൽ മൃഗങ്ങൾ മൂലം ജീവൻ നഷ്ടപ്പെടുന്നവരുടെ എണ്ണം താരതമ്യേന കുറവുള്ള ഒരു രാജ്യമാണ് ഓസ്ട്രേലിയ. 2000 മുതൽ 2017 വരെയുള്ള കാലയളവിൽ 541 മരണങ്ങളാണ് മൃഗങ്ങളുമായി ബന്ധപ്പെട്ട് ഓസ്ട്രേലിയയിൽ റിപ്പോർട്ട് ചെയ്യപ്പെട്ടിരിക്കുന്നത്. അതായത് വർഷം ശരാശരി 32 മരണങ്ങൾ. ഇതിൽ തന്നെ ഏതാണ്ട് 70 ശതമാനവും കരയിലുള്ള സസ്തനികൾ മൂലമാണ്. അതിൽ തന്നെ മൂന്നിലൊന്നിന് കാരണം കുതിരകളാണ്. ഞാൻ മെൽബണിൽ താമസമാക്കിയിട്ട് ഏതാണ്ട് മൂന്ന് വർഷം. ഇതിനിടയിൽ അഡിലെയ്ഡ്, പെർത്ത് തുടങ്ങിയ സ്ഥലങ്ങളിൽ യാത്ര ചെയ്തിട്ടുണ്ട്. പക്ഷേ ഇത്രയും നാളിനിടെ തെരുവിൽ അലഞ്ഞു തിരിയുന്ന നായയെ ഞാൻ കണ്ടിട്ടില്ല.

മൃഗസംരക്ഷണ വകുപ്പിന്റെ കണക്കുപ്രകാരം ഓരോ വർഷവും ഏകദേശം ഇരുപതിനായിരത്തിൽ പരം പട്ടികളെ തെരുവിൽ നിന്ന് ഷെൽട്ടറുകളിൽ എത്തിക്കുന്നുണ്ട്. 2020-21 സാമ്പത്തിക വർഷം 22,311 നായകൾ ഇങ്ങനെ ഷെൽട്ടറിൽ എത്തി. അതിൽ 8,478 നായകളെ ഉടമസ്ഥർ തിരികെ കൊണ്ടുപോയി. 8,011 നായകൾ അഡോപ്റ്റ് ചെയ്യപ്പെട്ടു. 2,502 എണ്ണത്തിന് യൂത്തനെഷ്യ / ദയാവധത്തിന് വിധേയമാക്കി.നായകളെ വളർത്തണമെങ്കിൽ നിയമപരമായി പല കാര്യങ്ങളും നിർബന്ധമുള്ള രാജ്യമാണ് ഓസ്ട്രേലിയ. വളർത്തു നായകൾ എല്ലാം രജിസ്റ്റർ ചെയ്യപ്പെട്ടിരിക്കണം. പുറത്തുകൊണ്ടു പോകുമ്പോൾ കൺട്രോളിൽ ആയിരിക്കണം, മറ്റാരുടെയും പുരിയിടത്തിൽ കടക്കാൻ പാടില്ല, മനുഷ്യരെ ആക്രമിക്കാനോ ഓടിക്കാനോ പാടില്ല, എന്തിനു പറയുന്നു; ഒരു പരിധിയിൽ കൂടുതൽ കുരച്ച് ബുദ്ധിമുട്ടിക്കുന്നത് പോലും പ്രശ്നമാണ്. രജിസ്ട്രേഷൻ ഓരോ വർഷവും പുതുക്കേണ്ടതുണ്ട്. ഇത് ചെയ്തില്ലെങ്കിൽ 25,000 രൂപ ഫൈൻ. രജിസ്റ്റർ ചെയ്താൽ അതിൻറെ സർട്ടിഫിക്കറ്റും ഐഡന്റിഫിക്കേഷൻ ടാഗും കൗൺസിൽ നമുക്ക് അയച്ചു തരും. നായയുമായി പുറത്തു പോകുമ്പോൾ ടാഗ് നിർബന്ധമായും ഉണ്ടായിരിക്കണം.

വളർത്തു നായ മനുഷ്യരെ ആക്രമിച്ചാൽ നിയമനടപടികൾ ഉണ്ടാവും. നായ മൂലമുണ്ടായ നഷ്ടങ്ങൾക്ക് നഷ്ടപരിഹാരം നൽകേണ്ടതും ഉടമയുടെ കടമയാവും.
നമ്മുടെ അടുത്ത വീട്ടിലെ നായയുടെ കുരമൂലം നമുക്ക് ബുദ്ധിമുട്ടുണ്ടെങ്കിൽ അതിന് പരാതിപ്പെടാൻ പോലുമുള്ള സംവിധാനം ഇവിടെയുണ്ട്. പരാതി ലഭിച്ചാൽ കൗൺസിൽ ഉദ്യോഗസ്ഥൻ സ്ഥലത്തെത്തും. കുര നിയന്ത്രിക്കാൻ ആവശ്യമായ പരിശീലനം നൽകാൻ നിർദ്ദേശിക്കും. വീണ്ടും പരാതി ഉണ്ടായാൽ പ്രോസിക്യൂട്ട് ചെയ്യപ്പെടും. നായകൾ ആക്രമണകാരികൾ ആകാതിരിക്കാൻ ചെറുപ്പത്തിൽ തന്നെ തുടങ്ങുന്ന സോഷ്യലൈസേഷൻ വളരെ പ്രാധാന്യമുള്ളതായി കരുതപ്പെടുന്നു. ഇതിനായി ഇവിടെ നിരവധി ട്രെയിനിങ് സെൻററുകൾ ഉണ്ട്. വളർത്തു നായ്ക്കളെ ഡീസെക്സ് / വന്ധ്യംകരിക്കുന്നതാണ് കൂടുതലും കണ്ടിരിക്കുന്നത്. ആറുമാസം പ്രായമാകുമ്പോഴേക്കും ഇത് ചെയ്യാറുണ്ട്. അതുകൊണ്ടുതന്നെ വളർത്തു നായകൾക്ക് കുട്ടികൾ ഉണ്ടായി അത് തെരുവിലേക്ക് ഇറക്കിവിടുന്ന ഒരു പ്രശ്നം ഇല്ല. ബ്രീഡ് ചെയ്യുന്നവർക്ക് പ്രത്യേകം ലൈസൻസ് നിർബന്ധമാണ്. വളർത്തു മൃഗങ്ങൾക്ക് വാക്സിനേഷൻ എല്ലാവരും നൽകാറുണ്ട്. ഓസ്ട്രേലിയയിൽ റാബീസ് ഇല്ല. അതുകൊണ്ട് റാബിസിനെതിരെയുള്ള കുത്തിവെപ്പ് ഇവിടെ പതിവില്ല. നായകൾക്ക് ഇൻഷുറൻസ് എടുക്കുന്നത് പതിവാണ്.

ഇങ്ങനെയൊക്കെയാണെങ്കിലും മൃഗങ്ങളെ കൊല്ലാത്ത രാജ്യം ഒന്നുമല്ല ഓസ്ട്രേലിയ.മനുഷ്യജീവിതത്തിന് ബുദ്ധിമുട്ടുണ്ടാകുന്ന സാഹചര്യങ്ങളിൽ നിയമപരമായി മൃഗങ്ങളെ കൊല്ലാൻ അനുവാദം കൊടുക്കുന്ന രാജ്യമാണ് ഓസ്ട്രേലിയ. ഒട്ടകങ്ങളെയും കങ്കാരുക്കളെയും ഇങ്ങനെ പലതവണ എണ്ണ നിയന്ത്രണത്തിന് വിധേയമാക്കിയിട്ടുണ്ട്. ലോകത്തിൽ ഏറ്റവും കൂടുതൽ ഫെറൽ ഒട്ടകങ്ങൾ ഉള്ള രാജ്യങ്ങളിൽ ഒന്നാണ് ഓസ്ട്രേലിയ. ജല ദൗർലഭ്യവും ജനങ്ങൾക്കുണ്ടാകുന്ന ബുദ്ധിമുട്ടുകളും പരിഗണിച്ച് ഒട്ടകങ്ങളെ കൊല്ലാൻ ചില കാലത്ത് അനുവാദം കൊടുക്കാറുണ്ട്. അതിന് പ്രത്യേക സമയപരിധിയും നിയന്ത്രണങ്ങളും ഒക്കെയുണ്ട്. അതുപോലെതന്നെ കങ്കാരുകളുടെ കാര്യവും. ഇവിടെ കടകളിൽ കങ്കാരു ഇറച്ചി വാങ്ങാൻ കിട്ടും. ദേശീയ മൃഗമാണ് എന്ന് പറഞ്ഞിട്ട് കാര്യമൊന്നുമില്ല. ഞാനും ഇടയ്ക്ക് വാങ്ങി കുരുമുളകിട്ട് ഫ്രൈ ചെയ്യാറുണ്ട്.

വാഹനാപകടങ്ങളിൽ പെട്ട് മരിക്കുന്ന കങ്കാരുകളുടെ എണ്ണവും വളരെ കൂടുതലാണ്. മിൽഡൂര മുതൽ ബ്രോക്കൺ ഹിൽ എന്ന സ്ഥലം വരെ ഞാൻ ഒരു രാത്രിയിൽ യാത്ര ചെയ്തിരുന്നു. വഴിവക്കിൽ നിന്നും കങ്കാരുക്കൾ റോഡിലേക്ക് എടുത്തുചാടുന്നത് മൂലം വളരെ വേഗതക്കുറിച്ചാണ് എനിക്ക് യാത്ര ചെയ്യാനായത്. മണിക്കൂറിൽ 110 കിലോമീറ്റർ സ്പീഡ് ലിമിറ്റ് ഉള്ള റോഡിൽ 25 കിലോമീറ്റർ താഴെ സ്പീഡിൽ യാത്ര. ആ രാത്രിയിൽ 100 കണക്കിന് കങ്കാരുക്കളെ കണ്ടു. അതേ വഴിയിലൂടെ പിറ്റേദിവസം തിരിച്ചുവരുമ്പോൾ 30 ഓളം കങ്കാരുക്കൾ വണ്ടിയിടിച്ച് മരിച്ചു കിടക്കുന്നത് കണ്ടു. പലരും ഓസ്ട്രേലിയയിലെ സാഹചര്യം ചോദിച്ചതിനാൽ ചില ഓർമ്മകൾ കുത്തിക്കുറിച്ചതാണ്.

തെരുവ് നായകളുടെ ആക്രമണം തടയാൻ ഫലപ്രദമായി ഇടപെടണം എന്ന് പറയുന്നവരെയൊക്കെ നായ വിരോധികൾ ആക്കി മാറ്റുന്ന ഒരു കാഴ്ച കാണുന്നുണ്ട്. ഷെൽട്ടർ ഒരുക്കണമെന്നും, അവിടെ ഡീസെക്സ് ചെയ്യുകയും കുത്തിവെപ്പുകൾ എടുക്കുകയും വേണമെന്നും, അവിടെനിന്ന് അഡോപ്ക്ഷൻ പ്രോത്സാഹിപ്പിക്കണം എന്നും ആണ് തുടക്കം മുതൽ എഴുതുന്നത്. ഇങ്ങനെ ശാസ്ത്രീയമായി പരിഹരിക്കുകയാണെങ്കിൽ ജനങ്ങൾക്ക് ബുദ്ധിമുട്ടുണ്ടാവില്ല. അതല്ല ഇതിലും ശാസ്ത്രീയമായ വഴികൾ ഉണ്ടെങ്കിൽ അങ്ങനെയും ആവാം. പക്ഷേ ഇതൊന്നും പറ്റിയില്ലെങ്കിൽ മനുഷ്യജീവന് തന്നെയാണ് പ്രയോറിറ്റി എന്നതിൽ ഒരു സംശയവുമില്ല. അങ്ങനെ പറയുന്നവരെ ക്രൂരന്മാരായും നായ വിരോധികളായും ചിത്രീകരിച്ചിട്ട് ഒരു കാര്യവുമില്ല. മാനവികതയും മനുഷ്യത്വവും സേഫ് സോണിൽ ഇരുന്ന് പറയാനുള്ള വാക്കുകൾ മാത്രമല്ല. പ്രവർത്തിക്കാൻ കൂടി ഉള്ളതാണ്.
**കേരളത്തിൽ ഇപ്പോൾ വ്യാപകമായ തെരുവു നായ ആക്രമണത്തെ കുറിച്ചും റാബീസ് കേസുകളെ കുറിച്ചും Dr Jinesh PS ഫേസ്ബുക്കിൽ എഴുതിയത്** ഒരു കങ്കാരു ഒരു വൃദ്ധനെ കൊലപ്പെടുത്തിയ വാർത്ത വായിച്ചത് ഇന്നലെയാണ്. പരിക്കേറ്റ വ്യക്തിയെ സഹായിക്കാൻ എത്തിയ പാരാമെഡിക് ടീമിനെ അടുപ്പിക്കാത്തതിനാൽ അവർക്ക് പോലീസിന്റെ സഹായം തേടേണ്ടി വന്നു. പോലീസ് എത്തി കങ്കാരുവിനെ വെടിവച്ചു. നമ്മുടെ നാടുമായി താരതമ്യം ചെയ്താൽ മൃഗങ്ങൾ മൂലം ജീവൻ നഷ്ടപ്പെടുന്നവരുടെ എണ്ണം താരതമ്യേന കുറവുള്ള ഒരു രാജ്യമാണ് ഓസ്ട്രേലിയ. 2000 മുതൽ 2017 വരെയുള്ള കാലയളവിൽ 541 മരണങ്ങളാണ് മൃഗങ്ങളുമായി ബന്ധപ്പെട്ട് ഓസ്ട്രേലിയയിൽ റിപ്പോർട്ട് ചെയ്യപ്പെട്ടിരിക്കുന്നത്. അതായത് വർഷം ശരാശരി 32 മരണങ്ങൾ. ഇതിൽ തന്നെ ഏതാണ്ട് 70 ശതമാനവും കരയിലുള്ള സസ്തനികൾ മൂലമാണ്. അതിൽ തന്നെ മൂന്നിലൊന്നിന് കാരണം കുതിരകളാണ്. ഞാൻ മെൽബണിൽ താമസമാക്കിയിട്ട് ഏതാണ്ട് മൂന്ന് വർഷം. ഇതിനിടയിൽ അഡിലെയ്ഡ്, പെർത്ത് തുടങ്ങിയ സ്ഥലങ്ങളിൽ യാത്ര ചെയ്തിട്ടുണ്ട്. പക്ഷേ ഇത്രയും നാളിനിടെ തെരുവിൽ അലഞ്ഞു തിരിയുന്ന നായയെ ഞാൻ കണ്ടിട്ടില്ല. മൃഗസംരക്ഷണ വകുപ്പിന്റെ കണക്കുപ്രകാരം ഓരോ വർഷവും ഏകദേശം ഇരുപതിനായിരത്തിൽ പരം പട്ടികളെ തെരുവിൽ നിന്ന് ഷെൽട്ടറുകളിൽ എത്തിക്കുന്നുണ്ട്. 2020-21 സാമ്പത്തിക വർഷം 22,311 നായകൾ ഇങ്ങനെ ഷെൽട്ടറിൽ എത്തി. അതിൽ 8,478 നായകളെ ഉടമസ്ഥർ തിരികെ കൊണ്ടുപോയി. 8,011 നായകൾ അഡോപ്റ്റ് ചെയ്യപ്പെട്ടു. 2,502 എണ്ണത്തിന് യൂത്തനെഷ്യ / ദയാവധത്തിന് വിധേയമാക്കി.നായകളെ വളർത്തണമെങ്കിൽ നിയമപരമായി പല കാര്യങ്ങളും നിർബന്ധമുള്ള രാജ്യമാണ് ഓസ്ട്രേലിയ. വളർത്തു നായകൾ എല്ലാം രജിസ്റ്റർ ചെയ്യപ്പെട്ടിരിക്കണം. പുറത്തുകൊണ്ടു പോകുമ്പോൾ കൺട്രോളിൽ ആയിരിക്കണം, മറ്റാരുടെയും പുരിയിടത്തിൽ കടക്കാൻ പാടില്ല, മനുഷ്യരെ ആക്രമിക്കാനോ ഓടിക്കാനോ പാടില്ല, എന്തിനു പറയുന്നു; ഒരു പരിധിയിൽ കൂടുതൽ കുരച്ച് ബുദ്ധിമുട്ടിക്കുന്നത് പോലും പ്രശ്നമാണ്. രജിസ്ട്രേഷൻ ഓരോ വർഷവും പുതുക്കേണ്ടതുണ്ട്. ഇത് ചെയ്തില്ലെങ്കിൽ 25,000 രൂപ ഫൈൻ. രജിസ്റ്റർ ചെയ്താൽ അതിൻറെ സർട്ടിഫിക്കറ്റും ഐഡന്റിഫിക്കേഷൻ ടാഗും കൗൺസിൽ നമുക്ക് അയച്ചു തരും. നായയുമായി പുറത്തു പോകുമ്പോൾ ടാഗ് നിർബന്ധമായും ഉണ്ടായിരിക്കണം. വളർത്തു നായ മനുഷ്യരെ ആക്രമിച്ചാൽ നിയമനടപടികൾ ഉണ്ടാവും. നായ മൂലമുണ്ടായ നഷ്ടങ്ങൾക്ക് നഷ്ടപരിഹാരം നൽകേണ്ടതും ഉടമയുടെ കടമയാവും. നമ്മുടെ അടുത്ത വീട്ടിലെ നായയുടെ കുരമൂലം നമുക്ക് ബുദ്ധിമുട്ടുണ്ടെങ്കിൽ അതിന് പരാതിപ്പെടാൻ പോലുമുള്ള സംവിധാനം ഇവിടെയുണ്ട്. പരാതി ലഭിച്ചാൽ കൗൺസിൽ ഉദ്യോഗസ്ഥൻ സ്ഥലത്തെത്തും. കുര നിയന്ത്രിക്കാൻ ആവശ്യമായ പരിശീലനം നൽകാൻ നിർദ്ദേശിക്കും. വീണ്ടും പരാതി ഉണ്ടായാൽ പ്രോസിക്യൂട്ട് ചെയ്യപ്പെടും. നായകൾ ആക്രമണകാരികൾ ആകാതിരിക്കാൻ ചെറുപ്പത്തിൽ തന്നെ തുടങ്ങുന്ന സോഷ്യലൈസേഷൻ വളരെ പ്രാധാന്യമുള്ളതായി കരുതപ്പെടുന്നു. ഇതിനായി ഇവിടെ നിരവധി ട്രെയിനിങ് സെൻററുകൾ ഉണ്ട്. വളർത്തു നായ്ക്കളെ ഡീസെക്സ് / വന്ധ്യംകരിക്കുന്നതാണ് കൂടുതലും കണ്ടിരിക്കുന്നത്. ആറുമാസം പ്രായമാകുമ്പോഴേക്കും ഇത് ചെയ്യാറുണ്ട്. അതുകൊണ്ടുതന്നെ വളർത്തു നായകൾക്ക് കുട്ടികൾ ഉണ്ടായി അത് തെരുവിലേക്ക് ഇറക്കിവിടുന്ന ഒരു പ്രശ്നം ഇല്ല. ബ്രീഡ് ചെയ്യുന്നവർക്ക് പ്രത്യേകം ലൈസൻസ് നിർബന്ധമാണ്. വളർത്തു മൃഗങ്ങൾക്ക് വാക്സിനേഷൻ എല്ലാവരും നൽകാറുണ്ട്. ഓസ്ട്രേലിയയിൽ റാബീസ് ഇല്ല. അതുകൊണ്ട് റാബിസിനെതിരെയുള്ള കുത്തിവെപ്പ് ഇവിടെ പതിവില്ല. നായകൾക്ക് ഇൻഷുറൻസ് എടുക്കുന്നത് പതിവാണ്. ഇങ്ങനെയൊക്കെയാണെങ്കിലും മൃഗങ്ങളെ കൊല്ലാത്ത രാജ്യം ഒന്നുമല്ല ഓസ്ട്രേലിയ.മനുഷ്യജീവിതത്തിന് ബുദ്ധിമുട്ടുണ്ടാകുന്ന സാഹചര്യങ്ങളിൽ നിയമപരമായി മൃഗങ്ങളെ കൊല്ലാൻ അനുവാദം കൊടുക്കുന്ന രാജ്യമാണ് ഓസ്ട്രേലിയ. ഒട്ടകങ്ങളെയും കങ്കാരുക്കളെയും ഇങ്ങനെ പലതവണ എണ്ണ നിയന്ത്രണത്തിന് വിധേയമാക്കിയിട്ടുണ്ട്. ലോകത്തിൽ ഏറ്റവും കൂടുതൽ ഫെറൽ ഒട്ടകങ്ങൾ ഉള്ള രാജ്യങ്ങളിൽ ഒന്നാണ് ഓസ്ട്രേലിയ. ജല ദൗർലഭ്യവും ജനങ്ങൾക്കുണ്ടാകുന്ന ബുദ്ധിമുട്ടുകളും പരിഗണിച്ച് ഒട്ടകങ്ങളെ കൊല്ലാൻ ചില കാലത്ത് അനുവാദം കൊടുക്കാറുണ്ട്. അതിന് പ്രത്യേക സമയപരിധിയും നിയന്ത്രണങ്ങളും ഒക്കെയുണ്ട്. അതുപോലെതന്നെ കങ്കാരുകളുടെ കാര്യവും. ഇവിടെ കടകളിൽ കങ്കാരു ഇറച്ചി വാങ്ങാൻ കിട്ടും. ദേശീയ മൃഗമാണ് എന്ന് പറഞ്ഞിട്ട് കാര്യമൊന്നുമില്ല. ഞാനും ഇടയ്ക്ക് വാങ്ങി കുരുമുളകിട്ട് ഫ്രൈ ചെയ്യാറുണ്ട്. വാഹനാപകടങ്ങളിൽ പെട്ട് മരിക്കുന്ന കങ്കാരുകളുടെ എണ്ണവും വളരെ കൂടുതലാണ്. മിൽഡൂര മുതൽ ബ്രോക്കൺ ഹിൽ എന്ന സ്ഥലം വരെ ഞാൻ ഒരു രാത്രിയിൽ യാത്ര ചെയ്തിരുന്നു. വഴിവക്കിൽ നിന്നും കങ്കാരുക്കൾ റോഡിലേക്ക് എടുത്തുചാടുന്നത് മൂലം വളരെ വേഗതക്കുറിച്ചാണ് എനിക്ക് യാത്ര ചെയ്യാനായത്. മണിക്കൂറിൽ 110 കിലോമീറ്റർ സ്പീഡ് ലിമിറ്റ് ഉള്ള റോഡിൽ 25 കിലോമീറ്റർ താഴെ സ്പീഡിൽ യാത്ര. ആ രാത്രിയിൽ 100 കണക്കിന് കങ്കാരുക്കളെ കണ്ടു. അതേ വഴിയിലൂടെ പിറ്റേദിവസം തിരിച്ചുവരുമ്പോൾ 30 ഓളം കങ്കാരുക്കൾ വണ്ടിയിടിച്ച് മരിച്ചു കിടക്കുന്നത് കണ്ടു. പലരും ഓസ്ട്രേലിയയിലെ സാഹചര്യം ചോദിച്ചതിനാൽ ചില ഓർമ്മകൾ കുത്തിക്കുറിച്ചതാണ്. തെരുവ് നായകളുടെ ആക്രമണം തടയാൻ ഫലപ്രദമായി ഇടപെടണം എന്ന് പറയുന്നവരെയൊക്കെ നായ വിരോധികൾ ആക്കി മാറ്റുന്ന ഒരു കാഴ്ച കാണുന്നുണ്ട്. ഷെൽട്ടർ ഒരുക്കണമെന്നും, അവിടെ ഡീസെക്സ് ചെയ്യുകയും കുത്തിവെപ്പുകൾ എടുക്കുകയും വേണമെന്നും, അവിടെനിന്ന് അഡോപ്ക്ഷൻ പ്രോത്സാഹിപ്പിക്കണം എന്നും ആണ് തുടക്കം മുതൽ എഴുതുന്നത്. ഇങ്ങനെ ശാസ്ത്രീയമായി പരിഹരിക്കുകയാണെങ്കിൽ ജനങ്ങൾക്ക് ബുദ്ധിമുട്ടുണ്ടാവില്ല. അതല്ല ഇതിലും ശാസ്ത്രീയമായ വഴികൾ ഉണ്ടെങ്കിൽ അങ്ങനെയും ആവാം. പക്ഷേ ഇതൊന്നും പറ്റിയില്ലെങ്കിൽ മനുഷ്യജീവന് തന്നെയാണ് പ്രയോറിറ്റി എന്നതിൽ ഒരു സംശയവുമില്ല. അങ്ങനെ പറയുന്നവരെ ക്രൂരന്മാരായും നായ വിരോധികളായും ചിത്രീകരിച്ചിട്ട് ഒരു കാര്യവുമില്ല. മാനവികതയും മനുഷ്യത്വവും സേഫ് സോണിൽ ഇരുന്ന് പറയാനുള്ള വാക്കുകൾ മാത്രമല്ല. പ്രവർത്തിക്കാൻ കൂടി ഉള്ളതാണ്.
