---
title: "പ്രണയ ഭ്രാന്തിന്റെ പ്രഭവസ്ഥാനം കണ്ടെത്തി !!"
date: 2012-11-14T08:33:03
draft: false
categories: ["Society"]
tags: []
author: "Beaumaris"
---

<img class="aligncenter size-full wp-image-74121" title="2" src="https://cdn.boolokam.com/articles/2012/11/2131.jpg" alt="" width="486" height="350" />

പ്രേമത്തിന് കണ്ണില്ല എന്ന് നമുക്കെല്ലാം അറിയാം. പ്രേമത്തിന് മൂക്കും ഇല്ല എന്ന് ബോബനും മോളിയിലെ അപ്പീ ഹിപ്പി നമ്മെ പഠിപ്പിച്ചിട്ടുമുണ്ട്. പിന്നെ ഈ ചങ്ങംപുഴ.. ചങ്ങംപുഴ എന്നൊക്കെ കേട്ടിട്ടില്ലേ ? ആ സ്ഥലത്ത് നടന്ന 'മരണന്‍ ' എന്ന സൂപ്പെര്‍ഹിറ്റ് നാടകത്തില്‍ ഒരു ചേട്ടന്‍; അയല്‍പക്കത്തുള്ള ഒരു ചേടത്തി അങ്ങേരോട് ഒരു പാട്ടുപാടാമോ എന്ന് ചോദിച്ചപ്പോള്‍ 'പാടില്ല പാടില്ല നമ്മെ നമ്മള്‍ , പാടെ മറന്നൊന്നും ചെയ്തുകൂടാ' എന്ന് പാടിയതും ഓര്‍മയില്ലേ ? [ദേവരാജന്‍ മാസ്റ്റര്‍ രചിച്ചു യേശുദാസ് സംഗീതം നല്‍കി വയലാര്‍ രവി ആലപിച്ച ഈ വരികള്‍ ചുണ്ടില്‍ തത്തിക്കളിക്കാത്ത ഏതെങ്കിലും മലയാളി ഉണ്ടോ ?]

ആ ചേട്ടന്‍ പാടിയാലും ഇല്ലെങ്കിലും, ചേടത്തി അങ്ങേരെക്കയറി പ്രേമിക്കുകയും, കണ്ണും മൂക്കുമില്ലാതെ മരം ചുറ്റി ഓടുകയും, അവസാനം ഒരു ഗള്‍ഫുകാരനെ കണ്ടപ്പോള്‍, മരണന്‍ ചേട്ടന്റെ മര്‍മ്മ സ്ഥാനത്തു രാഖി കെട്ടി കൊടുത്തിട്ട്, കല്യാണം കഴിച്ചു ദുബായിലേക്ക് പോകുകയും ചെയ്തു എന്നാണ് കഥ. പാവം മരണന്‍ ചേട്ടന്‍ മരണമല്ലാതെ മറ്റൊരു ഗതി ഇല്ല എന്ന് വന്നപ്പോള്‍ ചേടത്തിയുടെ അപ്പന്റെ വീട്ടില്‍ ആടിനെ കെട്ടിക്കൊണ്ടിരുന്ന ഒരു മുഴം കയറെടുത്തു കഴുത്തില്‍ക്കെട്ടി സമാധി അടയുകയും ചെയ്തു. സ്കൂളില്‍ ഈ നാടകം നമ്മെ പഠിപ്പിച്ച സാറന്മാര്‍ അതിന്റെ ഗുണപാഠം [അപ്പന്റെ വീട്ടില്‍ ആടിനെ കെട്ടരുത്] പറഞ്ഞു തന്നിട്ടുണ്ടെങ്കിലും നമ്മുടെ കാതലായ പ്രശ്നം ഇതൊന്നുമല്ലല്ലോ. പാടില്ല പാടില്ല എന്ന് കട്ടായം പറഞ്ഞ മരണന്‍ ചേട്ടന്‍ പോലും പ്രേമം മൂത്തപ്പോള്‍ പാടിപ്പോയി. അതാണ്‌ പ്രേമത്തിന്റെ ശക്തി.

ഇനി തകഴി എന്ന സ്ഥലത്ത് നടന്ന ഒരു സംഭവം പരിശോധിക്കാം. അവിടെ ഒരു മീന്പിടുത്തക്കാരന്‍ കടലില്‍ പോയപ്പോള്‍ അയാളുടെ 'ഫാര്യ ', അയല്‍പക്കത്തുള്ള ഒരു കൊച്ചു മുതലാളിയുമായി പ്രേമത്തിലായി. വേണ്ട കൊച്ചു മുതലാളീ.. വേണ്ട കൊച്ചു മുതലാളീ.. എന്ന് ഒരു തെങ്ങിന് മറഞ്ഞു നിന്ന് കണ്ണ് ചറ പിറ അടച്ചുകൊണ്ട്‌ അവള്‍ പലതവണ പറഞ്ഞെങ്കിലും പ്രേമം മൂത്ത് കണ്ണുകാണാന്‍ പറ്റാത്ത അവസ്ഥയില്‍ എന്തൊക്കെയോ നടക്കുകയും, മീന്പിടുത്തക്കാരനെ തത്സമയം ഒരു സ്രാവ് തിന്നുകയും ചെയ്തു. [സംഭവം യൂ ട്യൂബില്‍ ഉണ്ട് ].

ഇങ്ങനെ പ്രേമം മൂത്ത് കണ്ണുകാണാന്‍ കഴിയാതെ കുടുംബം കുട്ടിച്ചോറായ എത്രയോ സംഭവങ്ങള്‍ ഗൂഗിളില്‍ സേര്‍ച്ച്‌ ചെയ്‌താല്‍ കിട്ടും ? എത്രയോ ക്ലിപ്പിങ്ങുകള്‍ യു റ്റ്യൂബില്‍ കിട്ടും. എന്നിട്ടും നാം എന്തെ ഇതില്‍ നിന്നൊക്കെ ഒരു പാഠം പഠിക്കാത്തത് ? ഏറ്റവും ഒടുവിലായി ഇന്നലെ തിരുവനന്തപുരത്ത് എം ടെക്കിനു പഠിച്ചു കൊണ്ടിരുന്ന ഇരുപത്തിരണ്ടുകാരിയായ യുവതി, ഫോണിലൂടെ പ്രേമിച്ച എഴുപത്കാരനെ തേടി മലപ്പുറത്ത്‌ എത്തിയ കഥ ഫേസ്ബുക്കില്‍ വായിച്ചു നാം ഞെട്ടിയില്ലേ? പ്രേമത്തിന് ചെവിയും ഇല്ല എന്ന് ഇതില്‍ നിന്നും തെളിഞ്ഞിരിക്കുകയാണ്.

ഇങ്ങനെയെല്ലാമുള്ള മുടിഞ്ഞ അന്ധമായ പ്രേമത്തിന്റെ പ്രഭവ സ്ഥാനമാണ് ഇപ്പോള്‍ കണ്ടെത്തിയിരിക്കുന്നത്. വൈദ്യ ശാസ്ത്ര ഗവേഷകര്‍ ഫങ്ങ്ഷണല്‍ എം ആര്‍ ഐ സ്കാന്‍ ഉപയോഗിച്ച് നടത്തിയ ഗവേഷണങ്ങള്‍, മനുഷ്യര്‍ക്ക്‌ തങ്ങളുടെ 'ഇദയക്കനിയുടെ' പടം കാണുന്ന മാത്രയില്‍ തലച്ചോറിലെ ചില ഭാഗങ്ങള്‍ ഉത്തേജനം കൊള്ളുകയും [സംസ്കൃതത്തില്‍ വിജ്രുംഭിക്കുക എന്നും പറയും] മറ്റു ചില ഭാഗങ്ങള്‍ ഷട്ട് ഡൌണ്‍ ആവുകയും ചെയ്യുന്നു എന്ന് കണ്ടെത്തിയിരിക്കുന്നു. സാമൂഹികമായ പ്രവൃത്തികളില്‍ നമുക്ക് നിയന്ത്രണം ഏര്‍പ്പെടുത്തുന്ന പ്രവര്‍ത്തനം സ്ഥിരമായി ചെയ്തു വരുന്ന തലച്ചോറിന്റെ മുന്നറ്റത്തുള്ള ഫ്രോന്ടല്‍ കോര്‍ടെക്സ് എന്ന ഭാഗം പ്രേമം മൂക്കുമ്പോള്‍ ഏതാണ്ട് പ്രവര്‍ത്തനരഹിതമാകുന്നു അത്രേ [പ്രേമം തലയ്ക്കു പിടിക്കുക എന്ന് കേട്ടിട്ടില്ലേ ?]

അങ്ങനെ ഈ ഭാഗം പ്രേമത്തിന്റെ മുന്‍പില്‍ പണിമുടക്കുമ്പോള്‍, കാമുകനെയോ കാമുകിയെയോ കുറ്റം പറയുന്നവരെ കൊല്ലാനുള്ള വാശി, കമിതാവിനെ അന്ധമായി വിശ്വസിക്കുന്ന സ്വഭാവം, പാതിരായ്ക്ക് മതില് ചാടുന്ന സ്വഭാവം തുടങ്ങി സാധാരണ രീതിയില്‍ നിന്നും വേറിട്ട സ്വഭാവങ്ങള്‍ ആളുകള്‍ കാട്ടിത്തുടങ്ങും. കാര്യങ്ങളെ വേണ്ടരീതിയില്‍ അവലോകനം ചെയ്യാനുള്ള കഴിവ് നഷ്ട്ടപ്പെടുന്ന കമിതാവ്, കലയ്ക്കുവേണ്ടി മുരഞ്ഞു നടക്കുന്ന ഒരു ഫേസ്ബുക്ക്‌ സാഹിത്യകാരനെപ്പോലെ പ്രേമത്തിനുവേണ്ടി എന്തും ചെയ്യാന്‍ തയ്യാറായി ഇരുപത്തിനാല് മണിക്കൂറും നടക്കുന്നു.

അഡിക്ഷന്‍ സ്വഭാവത്തെ പ്രോത്സാഹിപ്പിക്കുന്ന ഡോപ്പമിന്‍ എന്ന നാഡീരാസവസ്തു [ന്യൂറോകെമിക്കല്‍] കൂടുതലുള്ള തലച്ചോറിലെ ഭാഗങ്ങള്‍, ഫേസ്ബുക്കില്‍ വളിച്ച കമന്റ് കിട്ടുമ്പോള്‍ വിജ്രുംഭിതനാകുന്ന എഴുത്തുകാരനെപ്പോലെ ഉത്തേജിപ്പിക്കപ്പെടുന്നുണ്ടെങ്കിലും; ഭയവും വിഷാദവും ഉളവാക്കുന്ന ഭാഗങ്ങളും കൊട്ടിയടക്കപ്പെടുന്നു. അതിനാല്‍ ആവാം പ്രേമം മൂക്കുമ്പോള്‍ കമിതാക്കള്‍ ഭയരഹിതരായി 'കൊണാപ്പ്ളിക്കേഷനില്‍' ഏര്‍പ്പെടുന്നത്. ഈ കെമിക്കല്‍ - ഹോര്‍മോണ്‍ പരിപാടികളെല്ലാം മനുഷ്യന്‍ എന്ന 'ജന്തു' തന്റെ ഇണയിലേക്ക് വരും വരായ്കകള്‍ നോക്കാതെ ആകര്‍ഷിക്കപ്പെടാനും; പ്രജനനം സുഗമമായി നടക്കാനും വേണ്ടി സെറ്റ് അപ് ചെയ്തു വച്ചിരിക്കുന്നതാനെന്നു കരുതപ്പെടുന്നു.

<strong>ഫ്രീ ഹിറ്റ്‌ :</strong> മുത്തുച്ചിപ്പിപോലുള്ള പ്രസിദ്ധീകരണങ്ങള്‍ സ്ഥിരമായി വായിച്ചു വളര്‍ന്ന ഫേസ്ബുക്ക്‌ സാഹിത്യകാരന്മാര്‍ക്ക് ഈ ലേഖനം വായിച്ചു വിജ്രുംഭനം, സ്തംഭനം മുതലായവ അനുഭവപ്പെട്ടാല്‍ ലേഖകന്‍ അതിനു ഉത്തരവാദി ആയിരിക്കുന്നതല്ല.


![പ്രണയ ഭ്രാന്തിന്റെ പ്രഭവസ്ഥാനം കണ്ടെത്തി !!](https://cdn.boolokam.com/articles/2012/11/2131.jpg)പ്രേമത്തിന് കണ്ണില്ല എന്ന് നമുക്കെല്ലാം അറിയാം. പ്രേമത്തിന് മൂക്കും ഇല്ല എന്ന് ബോബനും മോളിയിലെ അപ്പീ ഹിപ്പി നമ്മെ പഠിപ്പിച്ചിട്ടുമുണ്ട്. പിന്നെ ഈ ചങ്ങംപുഴ.. ചങ്ങംപുഴ എന്നൊക്കെ കേട്ടിട്ടില്ലേ ? ആ സ്ഥലത്ത് നടന്ന 'മരണന്‍ ' എന്ന സൂപ്പെര്‍ഹിറ്റ് നാടകത്തില്‍ ഒരു ചേട്ടന്‍; അയല്‍പക്കത്തുള്ള ഒരു ചേടത്തി അങ്ങേരോട് ഒരു പാട്ടുപാടാമോ എന്ന് ചോദിച്ചപ്പോള്‍ 'പാടില്ല പാടില്ല നമ്മെ നമ്മള്‍ , പാടെ മറന്നൊന്നും ചെയ്തുകൂടാ' എന്ന് പാടിയതും ഓര്‍മയില്ലേ ? [ദേവരാജന്‍ മാസ്റ്റര്‍ രചിച്ചു യേശുദാസ് സംഗീതം നല്‍കി വയലാര്‍ രവി ആലപിച്ച ഈ വരികള്‍ ചുണ്ടില്‍ തത്തിക്കളിക്കാത്ത ഏതെങ്കിലും മലയാളി ഉണ്ടോ ?] ആ ചേട്ടന്‍ പാടിയാലും ഇല്ലെങ്കിലും, ചേടത്തി അങ്ങേരെക്കയറി പ്രേമിക്കുകയും, കണ്ണും മൂക്കുമില്ലാതെ മരം ചുറ്റി ഓടുകയും, അവസാനം ഒരു ഗള്‍ഫുകാരനെ കണ്ടപ്പോള്‍, മരണന്‍ ചേട്ടന്റെ മര്‍മ്മ സ്ഥാനത്തു രാഖി കെട്ടി കൊടുത്തിട്ട്, കല്യാണം കഴിച്ചു ദുബായിലേക്ക് പോകുകയും ചെയ്തു എന്നാണ് കഥ. പാവം മരണന്‍ ചേട്ടന്‍ മരണമല്ലാതെ മറ്റൊരു ഗതി ഇല്ല എന്ന് വന്നപ്പോള്‍ ചേടത്തിയുടെ അപ്പന്റെ വീട്ടില്‍ ആടിനെ കെട്ടിക്കൊണ്ടിരുന്ന ഒരു മുഴം കയറെടുത്തു കഴുത്തില്‍ക്കെട്ടി സമാധി അടയുകയും ചെയ്തു. സ്കൂളില്‍ ഈ നാടകം നമ്മെ പഠിപ്പിച്ച സാറന്മാര്‍ അതിന്റെ ഗുണപാഠം [അപ്പന്റെ വീട്ടില്‍ ആടിനെ കെട്ടരുത്] പറഞ്ഞു തന്നിട്ടുണ്ടെങ്കിലും നമ്മുടെ കാതലായ പ്രശ്നം ഇതൊന്നുമല്ലല്ലോ. പാടില്ല പാടില്ല എന്ന് കട്ടായം പറഞ്ഞ മരണന്‍ ചേട്ടന്‍ പോലും പ്രേമം മൂത്തപ്പോള്‍ പാടിപ്പോയി. അതാണ്‌ പ്രേമത്തിന്റെ ശക്തി. ഇനി തകഴി എന്ന സ്ഥലത്ത് നടന്ന ഒരു സംഭവം പരിശോധിക്കാം. അവിടെ ഒരു മീന്പിടുത്തക്കാരന്‍ കടലില്‍ പോയപ്പോള്‍ അയാളുടെ 'ഫാര്യ ', അയല്‍പക്കത്തുള്ള ഒരു കൊച്ചു മുതലാളിയുമായി പ്രേമത്തിലായി. വേണ്ട കൊച്ചു മുതലാളീ.. വേണ്ട കൊച്ചു മുതലാളീ.. എന്ന് ഒരു തെങ്ങിന് മറഞ്ഞു നിന്ന് കണ്ണ് ചറ പിറ അടച്ചുകൊണ്ട്‌ അവള്‍ പലതവണ പറഞ്ഞെങ്കിലും പ്രേമം മൂത്ത് കണ്ണുകാണാന്‍ പറ്റാത്ത അവസ്ഥയില്‍ എന്തൊക്കെയോ നടക്കുകയും, മീന്പിടുത്തക്കാരനെ തത്സമയം ഒരു സ്രാവ് തിന്നുകയും ചെയ്തു. [സംഭവം യൂ ട്യൂബില്‍ ഉണ്ട് ]. ഇങ്ങനെ പ്രേമം മൂത്ത് കണ്ണുകാണാന്‍ കഴിയാതെ കുടുംബം കുട്ടിച്ചോറായ എത്രയോ സംഭവങ്ങള്‍ ഗൂഗിളില്‍ സേര്‍ച്ച്‌ ചെയ്‌താല്‍ കിട്ടും ? എത്രയോ ക്ലിപ്പിങ്ങുകള്‍ യു റ്റ്യൂബില്‍ കിട്ടും. എന്നിട്ടും നാം എന്തെ ഇതില്‍ നിന്നൊക്കെ ഒരു പാഠം പഠിക്കാത്തത് ? ഏറ്റവും ഒടുവിലായി ഇന്നലെ തിരുവനന്തപുരത്ത് എം ടെക്കിനു പഠിച്ചു കൊണ്ടിരുന്ന ഇരുപത്തിരണ്ടുകാരിയായ യുവതി, ഫോണിലൂടെ പ്രേമിച്ച എഴുപത്കാരനെ തേടി മലപ്പുറത്ത്‌ എത്തിയ കഥ ഫേസ്ബുക്കില്‍ വായിച്ചു നാം ഞെട്ടിയില്ലേ? പ്രേമത്തിന് ചെവിയും ഇല്ല എന്ന് ഇതില്‍ നിന്നും തെളിഞ്ഞിരിക്കുകയാണ്. ഇങ്ങനെയെല്ലാമുള്ള മുടിഞ്ഞ അന്ധമായ പ്രേമത്തിന്റെ പ്രഭവ സ്ഥാനമാണ് ഇപ്പോള്‍ കണ്ടെത്തിയിരിക്കുന്നത്. വൈദ്യ ശാസ്ത്ര ഗവേഷകര്‍ ഫങ്ങ്ഷണല്‍ എം ആര്‍ ഐ സ്കാന്‍ ഉപയോഗിച്ച് നടത്തിയ ഗവേഷണങ്ങള്‍, മനുഷ്യര്‍ക്ക്‌ തങ്ങളുടെ 'ഇദയക്കനിയുടെ' പടം കാണുന്ന മാത്രയില്‍ തലച്ചോറിലെ ചില ഭാഗങ്ങള്‍ ഉത്തേജനം കൊള്ളുകയും [സംസ്കൃതത്തില്‍ വിജ്രുംഭിക്കുക എന്നും പറയും] മറ്റു ചില ഭാഗങ്ങള്‍ ഷട്ട് ഡൌണ്‍ ആവുകയും ചെയ്യുന്നു എന്ന് കണ്ടെത്തിയിരിക്കുന്നു. സാമൂഹികമായ പ്രവൃത്തികളില്‍ നമുക്ക് നിയന്ത്രണം ഏര്‍പ്പെടുത്തുന്ന പ്രവര്‍ത്തനം സ്ഥിരമായി ചെയ്തു വരുന്ന തലച്ചോറിന്റെ മുന്നറ്റത്തുള്ള ഫ്രോന്ടല്‍ കോര്‍ടെക്സ് എന്ന ഭാഗം പ്രേമം മൂക്കുമ്പോള്‍ ഏതാണ്ട് പ്രവര്‍ത്തനരഹിതമാകുന്നു അത്രേ [പ്രേമം തലയ്ക്കു പിടിക്കുക എന്ന് കേട്ടിട്ടില്ലേ ?] അങ്ങനെ ഈ ഭാഗം പ്രേമത്തിന്റെ മുന്‍പില്‍ പണിമുടക്കുമ്പോള്‍, കാമുകനെയോ കാമുകിയെയോ കുറ്റം പറയുന്നവരെ കൊല്ലാനുള്ള വാശി, കമിതാവിനെ അന്ധമായി വിശ്വസിക്കുന്ന സ്വഭാവം, പാതിരായ്ക്ക് മതില് ചാടുന്ന സ്വഭാവം തുടങ്ങി സാധാരണ രീതിയില്‍ നിന്നും വേറിട്ട സ്വഭാവങ്ങള്‍ ആളുകള്‍ കാട്ടിത്തുടങ്ങും. കാര്യങ്ങളെ വേണ്ടരീതിയില്‍ അവലോകനം ചെയ്യാനുള്ള കഴിവ് നഷ്ട്ടപ്പെടുന്ന കമിതാവ്, കലയ്ക്കുവേണ്ടി മുരഞ്ഞു നടക്കുന്ന ഒരു ഫേസ്ബുക്ക്‌ സാഹിത്യകാരനെപ്പോലെ പ്രേമത്തിനുവേണ്ടി എന്തും ചെയ്യാന്‍ തയ്യാറായി ഇരുപത്തിനാല് മണിക്കൂറും നടക്കുന്നു. അഡിക്ഷന്‍ സ്വഭാവത്തെ പ്രോത്സാഹിപ്പിക്കുന്ന ഡോപ്പമിന്‍ എന്ന നാഡീരാസവസ്തു [ന്യൂറോകെമിക്കല്‍] കൂടുതലുള്ള തലച്ചോറിലെ ഭാഗങ്ങള്‍, ഫേസ്ബുക്കില്‍ വളിച്ച കമന്റ് കിട്ടുമ്പോള്‍ വിജ്രുംഭിതനാകുന്ന എഴുത്തുകാരനെപ്പോലെ ഉത്തേജിപ്പിക്കപ്പെടുന്നുണ്ടെങ്കിലും; ഭയവും വിഷാദവും ഉളവാക്കുന്ന ഭാഗങ്ങളും കൊട്ടിയടക്കപ്പെടുന്നു. അതിനാല്‍ ആവാം പ്രേമം മൂക്കുമ്പോള്‍ കമിതാക്കള്‍ ഭയരഹിതരായി 'കൊണാപ്പ്ളിക്കേഷനില്‍' ഏര്‍പ്പെടുന്നത്. ഈ കെമിക്കല്‍ - ഹോര്‍മോണ്‍ പരിപാടികളെല്ലാം മനുഷ്യന്‍ എന്ന 'ജന്തു' തന്റെ ഇണയിലേക്ക് വരും വരായ്കകള്‍ നോക്കാതെ ആകര്‍ഷിക്കപ്പെടാനും; പ്രജനനം സുഗമമായി നടക്കാനും വേണ്ടി സെറ്റ് അപ് ചെയ്തു വച്ചിരിക്കുന്നതാനെന്നു കരുതപ്പെടുന്നു. **ഫ്രീ ഹിറ്റ്‌ :** മുത്തുച്ചിപ്പിപോലുള്ള പ്രസിദ്ധീകരണങ്ങള്‍ സ്ഥിരമായി വായിച്ചു വളര്‍ന്ന ഫേസ്ബുക്ക്‌ സാഹിത്യകാരന്മാര്‍ക്ക് ഈ ലേഖനം വായിച്ചു വിജ്രുംഭനം, സ്തംഭനം മുതലായവ അനുഭവപ്പെട്ടാല്‍ ലേഖകന്‍ അതിനു ഉത്തരവാദി ആയിരിക്കുന്നതല്ല.
