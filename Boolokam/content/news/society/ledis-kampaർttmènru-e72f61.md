---
title: "ലേഡീസ് കമ്പാര്‍ട്ട്‌മെന്റുകള്‍ നിര്‍ത്തലാക്കുക!!"
date: 2015-03-04T10:07:08
draft: false
categories: ["Society"]
tags: ['Ibiza', 'train', 'women']
author: "boolokamtv@gmail.com"
---

<img class="aligncenter size-full wp-image-202013" src="https://cdn.boolokam.com/articles/2011/02/012.jpg" alt="01" width="620" height="413" />

എട്ടു പത്തിനു വരേണ്ട ഷട്ടില്‍ ട്രെയിന്‍ പല ദിവസങ്ങളിലും എട്ടേ മുക്കാലിനും, ചില ദിവസങ്ങളില്‍ ഒന്‍പതുമണിക്കു ശേഷവും വൈകി വരുമ്പോള്‍, കൊല്ലം റെയില്‍ വേ സ്റ്റേഷനില്‍ ആശങ്കയോടെ നിന്നിരുന്ന സഹോദരന്മാരുടെയും, അച്ഛന്മാരുടെയും, ഭര്‍ത്താക്കന്മാരുടെയും കൂട്ടത്തില്‍ ഞാനും ഉണ്ടായിരുന്നു, കഴിഞ്ഞ രണ്ടു വര്‍ഷം.... ഭാര്യയെ കാത്ത്....

അവള്‍ക്കു ചങ്ങനാശേരിയില്‍ നിന്ന് ട്രാന്‍സ്ഫര്‍ കിട്ടിയിട്ട് ഒരു മാസമേ ആകുന്നുള്ളൂ. അതുവരെ ഞങ്ങള്‍ അനുഭവിച്ചിരുന്ന - എന്നെക്കാള്‍ അവളുടെ അച്ഛന്‍ അനുഭവിച്ചിരുന്ന ടെന്‍ഷന്‍ - എനിക്കു നന്നായറിയാം.

ട്രെയിന്‍ യാത്രയിലെ ദുരിതങ്ങള്‍ ഭാര്യ വിവരിക്കുമ്പോള്‍ ഒരല്പം അവിശ്വസനീയതയോടെ ‘അല്ലെങ്കിലും നിങ്ങള്‍ സ്ത്രീകള്‍ക്ക് എല്ലാ ആണുങ്ങളും ആഭാസന്മാരാണെന്നാ വിചാരം’ എന്ന ഭാവത്തില്‍ നിന്നിരുന്നവനാണ് ഞാന്‍.....

എന്നാല്‍ ഒരു ‘ഗോവിന്ദ സാമി’ എന്നെ പാടേ ഷണ്ഡനാക്കിക്കളഞ്ഞു!

സൌമ്യ എന്ന പാവം കുട്ടിയുടെ ദുരന്ത വാര്‍ത്ത കേട്ടപ്പോള്‍, അമ്പരപ്പും, ലജ്ജയും ഭാര്യ കാണാതിരിക്കാന്‍ പാടുപെട്ടിട്ടുണ്ടാവും, എന്നെപ്പോലെ മിക്ക ഭര്‍ത്താക്കന്മാരും.....

മൃഗങ്ങള്‍ ഒരിക്കലും ചെയ്യാത്ത ചെയ്തിയെ മൃഗീയം എന്നു വിശേഷിപ്പിക്കാന്‍ ഞാനില്ല. ഇത് തികച്ചും മാനുഷികമായ തെണ്ടിത്തരം തന്നെയാണ്!

ലിംഗച്ഛേദം ഒരു മിനിമം ശിക്ഷ മാത്രമാണ് ഇത്തരം കുറ്റകൃത്യങ്ങളില്‍. അതു നമ്മുടെ നാട്ടിലും വേണം എന്ന ചിന്ത എന്റെ ഭാര്യ മുതല്‍ സഹപ്രവര്‍ത്തക വരെ പ്രകടിപ്പിക്കുന്നു....

(ബലാത്സംഗം ചെയ്തത് ഒരു മലയാളി അല്ലാഞ്ഞത് മറ്റൊരു ചര്‍ച്ചയ്ക്ക് അവസരം നിഷേധിച്ചു. അല്ലെങ്കില്‍ ഇതു മുഴുവന്‍ മലയാളിയുടെ ലൈംഗികദാരിദ്ര്യം മൂലമാണെന്നും, ഉടന്‍ വേശ്യാത്തെരുവുകള്‍ സ്ഥാപിച്ച് അത് പരിഹരിക്കണം എന്നും ചിലരെങ്കിലും ആവശ്യപ്പെട്ടേനേ!)

ഒപ്പം മറ്റൊന്നു കൂടി. വെറും കാമദാഹം മാത്രമല്ല ഇത്തരം കുറ്റകൃത്യങ്ങള്‍ക്കു പിന്നില്‍. മനോവൈകല്യവും,മയക്കുമരുന്ന് ഉപയോഗവും കൂടിയാണ് പലരെയും ഹാലിളക്കുന്നത്. വികലാംഗത്വം പോലും അതിനൊരു തടസമല്ല എന്നും നമ്മള്‍ കണ്ടു!
അതുകൊണ്ട് നമ്മുടെ ശ്രദ്ധ ആ വഴിക്കും തിരിഞ്ഞേ തീരൂ.

ഇനി റെയില്‍ വേ നടത്തിപ്പിനെപ്പറ്റി.

ലേഡീസ് കമ്പാര്‍ട്ട്മെന്റുകള്‍ കൊണ്ട് എന്താണുദ്ദേശിക്കുന്നത്?

സ്ത്രീകള്‍ക്ക് സുരക്ഷിതരായി യാത്ര ചെയ്യാന്‍ സൌകര്യം ഒരുക്കുക എന്നതല്ലേ അത്? പക്ഷേ അത് പ്രയോജനം ചെയ്യുന്നില്ല എന്നത് നമുക്കു ബൊധ്യമായി. മിക്ക ട്രെയിനികളിലും ഏറ്റവും പിന്നിലാണ് ലേഡീസ് കമ്പാര്‍ട്ട്മെന്റ്. ലോക്കല്‍ സ്റ്റെഷനുകളിലൊന്നും നീളമുള്ള പ്ലാറ്റ്ഫൊമുകള്‍ ഇല്ലാത്തതിനാല്‍, മിക്കപ്പോഴും, പ്ലാറ്റ്ഫൊമില്ലാത്ത കുറ്റിക്കാടുവളര്‍ന്ന സ്ഥലങ്ങളിലാണ് ഇവ വന്നു നില്‍ക്കുന്നത്. അതില്‍ നിന്ന് ഞാന്നിറങ്ങുന്ന സ്ത്രീകള്‍ താഴെവീഴാതെ, പാമ്പുകടിയേല്‍ക്കാതെ, സാമൂഹ്യവിരുദ്ധരുടെ ശല്യമില്ലാതെ, വീടെത്തുന്നതെങ്ങനെയെന്ന് ആ പാവങ്ങള്‍ക്കു മാത്രം അറിയാം!

സാധാരണ സെക്കന്‍ഡ് ക്ലാസ് റെയില്‍ വേ കമ്പാര്‍ട്ട്മെന്റുകളില്‍ ഇരുന്നു യാത്രചെയ്യാനുള്ള പ്രൊവിഷനേ ഉള്ളൂ. കിടക്കാന്‍ സൌകര്യം ഇല്ല. മുന്നിലും പിന്നിലും ഉള്ള കമ്പാര്‍ട്ട്മെന്റുകളുമായി ബന്ധമില്ലാതെയാണ് ലേഡീസ് കമ്പാര്‍ട്ട്മെന്റുകള്‍ ഘടിപ്പിക്കാറ്‌. അതു നടുക്കാക്കാന്‍ റെയില്‍വേയ്ക്ക് കഴിയുകയില്ല.

അതുകൊണ്ട്, എനിക്കു പറയാനുള്ളത്, ഇതാണ് - ട്രെയിനുകളില്‍ ലേഡീസ് കമ്പാര്‍ട്ട്മെന്റുകള്‍ നിര്‍ത്തലാക്കുക!
പകരം ഷട്ടില്‍ ട്രെയിനുകളില്‍, മൊത്തംബോഗികളിലും നാലില്‍ ഒന്നു സീറ്റുകള്‍ വനിതകള്‍ക്കായി സംവരണം ചെയ്യുക - ബസ്സുകളില്‍ ചെയ്യുന്നപോലെ തന്നെ. അവ ഒരുമിച്ചായാല്‍ അത്രയും നന്ന്. 72 സീറ്റുള്ള ഒരു ബോഗിയില്‍ 18 സീറ്റുകള്‍ സ്ത്രീകള്‍ക്കായി മാത്രം മാറ്റിവയ്ക്കണം.

ജനറല്‍ ബോഗികളുടെ എണ്ണം എക്സ്പ്രസ് ട്രെയിനുകളില്‍ അഞ്ചാക്കുക. മുന്നില്‍ രണ്ട്. പിന്നില്‍ മൂന്ന് എന്ന ക്രമത്തില്‍. അവിടെയും ഓരോ ബോഗിയിലും 18 സീറ്റുകള്‍ വീതം സ്ത്രീകള്‍ക്കു മാത്രമായി മാറ്റിവയ്ക്കുക. അങ്ങനെയാവുമ്പോള്‍ 90 സീറ്റുകള്‍ സ്ത്രീകള്‍ക്കു മാത്രമായി ലഭിക്കും. പുരുഷന്മാരുറ്റെ സീറ്റുകള്‍ കുറയുകയുമില്ല.

ഇതു മൂലം സ്ത്രീകള്‍ക്കെതിരെയുള്ള അതിക്രമങ്ങള്‍ കുറയ്ക്കാനും, അഥവാ ആരെങ്കിലും അങ്ങനെ ചെയ്താല്‍ അതിനെ എതിര്‍ക്കാന്‍ സുമനസ്സുകളായ പുരുഷന്മാര്‍ക്ക് മുന്നോട്ടു വരാനും സഹായകമാകും.

വായനക്കാരുടെ നിര്‍ദേശങ്ങള്‍ പ്രതീക്ഷിക്കുന്നു....


![ലേഡീസ് കമ്പാര്‍ട്ട്‌മെന്റുകള്‍ നിര്‍ത്തലാക്കുക!!](https://cdn.boolokam.com/articles/2011/02/012.jpg)എട്ടു പത്തിനു വരേണ്ട ഷട്ടില്‍ ട്രെയിന്‍ പല ദിവസങ്ങളിലും എട്ടേ മുക്കാലിനും, ചില ദിവസങ്ങളില്‍ ഒന്‍പതുമണിക്കു ശേഷവും വൈകി വരുമ്പോള്‍, കൊല്ലം റെയില്‍ വേ സ്റ്റേഷനില്‍ ആശങ്കയോടെ നിന്നിരുന്ന സഹോദരന്മാരുടെയും, അച്ഛന്മാരുടെയും, ഭര്‍ത്താക്കന്മാരുടെയും കൂട്ടത്തില്‍ ഞാനും ഉണ്ടായിരുന്നു, കഴിഞ്ഞ രണ്ടു വര്‍ഷം.... ഭാര്യയെ കാത്ത്.... അവള്‍ക്കു ചങ്ങനാശേരിയില്‍ നിന്ന് ട്രാന്‍സ്ഫര്‍ കിട്ടിയിട്ട് ഒരു മാസമേ ആകുന്നുള്ളൂ. അതുവരെ ഞങ്ങള്‍ അനുഭവിച്ചിരുന്ന - എന്നെക്കാള്‍ അവളുടെ അച്ഛന്‍ അനുഭവിച്ചിരുന്ന ടെന്‍ഷന്‍ - എനിക്കു നന്നായറിയാം. ട്രെയിന്‍ യാത്രയിലെ ദുരിതങ്ങള്‍ ഭാര്യ വിവരിക്കുമ്പോള്‍ ഒരല്പം അവിശ്വസനീയതയോടെ ‘അല്ലെങ്കിലും നിങ്ങള്‍ സ്ത്രീകള്‍ക്ക് എല്ലാ ആണുങ്ങളും ആഭാസന്മാരാണെന്നാ വിചാരം’ എന്ന ഭാവത്തില്‍ നിന്നിരുന്നവനാണ് ഞാന്‍..... എന്നാല്‍ ഒരു ‘ഗോവിന്ദ സാമി’ എന്നെ പാടേ ഷണ്ഡനാക്കിക്കളഞ്ഞു! സൌമ്യ എന്ന പാവം കുട്ടിയുടെ ദുരന്ത വാര്‍ത്ത കേട്ടപ്പോള്‍, അമ്പരപ്പും, ലജ്ജയും ഭാര്യ കാണാതിരിക്കാന്‍ പാടുപെട്ടിട്ടുണ്ടാവും, എന്നെപ്പോലെ മിക്ക ഭര്‍ത്താക്കന്മാരും..... മൃഗങ്ങള്‍ ഒരിക്കലും ചെയ്യാത്ത ചെയ്തിയെ മൃഗീയം എന്നു വിശേഷിപ്പിക്കാന്‍ ഞാനില്ല. ഇത് തികച്ചും മാനുഷികമായ തെണ്ടിത്തരം തന്നെയാണ്! ലിംഗച്ഛേദം ഒരു മിനിമം ശിക്ഷ മാത്രമാണ് ഇത്തരം കുറ്റകൃത്യങ്ങളില്‍. അതു നമ്മുടെ നാട്ടിലും വേണം എന്ന ചിന്ത എന്റെ ഭാര്യ മുതല്‍ സഹപ്രവര്‍ത്തക വരെ പ്രകടിപ്പിക്കുന്നു.... (ബലാത്സംഗം ചെയ്തത് ഒരു മലയാളി അല്ലാഞ്ഞത് മറ്റൊരു ചര്‍ച്ചയ്ക്ക് അവസരം നിഷേധിച്ചു. അല്ലെങ്കില്‍ ഇതു മുഴുവന്‍ മലയാളിയുടെ ലൈംഗികദാരിദ്ര്യം മൂലമാണെന്നും, ഉടന്‍ വേശ്യാത്തെരുവുകള്‍ സ്ഥാപിച്ച് അത് പരിഹരിക്കണം എന്നും ചിലരെങ്കിലും ആവശ്യപ്പെട്ടേനേ!) ഒപ്പം മറ്റൊന്നു കൂടി. വെറും കാമദാഹം മാത്രമല്ല ഇത്തരം കുറ്റകൃത്യങ്ങള്‍ക്കു പിന്നില്‍. മനോവൈകല്യവും,മയക്കുമരുന്ന് ഉപയോഗവും കൂടിയാണ് പലരെയും ഹാലിളക്കുന്നത്. വികലാംഗത്വം പോലും അതിനൊരു തടസമല്ല എന്നും നമ്മള്‍ കണ്ടു! അതുകൊണ്ട് നമ്മുടെ ശ്രദ്ധ ആ വഴിക്കും തിരിഞ്ഞേ തീരൂ. ഇനി റെയില്‍ വേ നടത്തിപ്പിനെപ്പറ്റി. ലേഡീസ് കമ്പാര്‍ട്ട്മെന്റുകള്‍ കൊണ്ട് എന്താണുദ്ദേശിക്കുന്നത്? സ്ത്രീകള്‍ക്ക് സുരക്ഷിതരായി യാത്ര ചെയ്യാന്‍ സൌകര്യം ഒരുക്കുക എന്നതല്ലേ അത്? പക്ഷേ അത് പ്രയോജനം ചെയ്യുന്നില്ല എന്നത് നമുക്കു ബൊധ്യമായി. മിക്ക ട്രെയിനികളിലും ഏറ്റവും പിന്നിലാണ് ലേഡീസ് കമ്പാര്‍ട്ട്മെന്റ്. ലോക്കല്‍ സ്റ്റെഷനുകളിലൊന്നും നീളമുള്ള പ്ലാറ്റ്ഫൊമുകള്‍ ഇല്ലാത്തതിനാല്‍, മിക്കപ്പോഴും, പ്ലാറ്റ്ഫൊമില്ലാത്ത കുറ്റിക്കാടുവളര്‍ന്ന സ്ഥലങ്ങളിലാണ് ഇവ വന്നു നില്‍ക്കുന്നത്. അതില്‍ നിന്ന് ഞാന്നിറങ്ങുന്ന സ്ത്രീകള്‍ താഴെവീഴാതെ, പാമ്പുകടിയേല്‍ക്കാതെ, സാമൂഹ്യവിരുദ്ധരുടെ ശല്യമില്ലാതെ, വീടെത്തുന്നതെങ്ങനെയെന്ന് ആ പാവങ്ങള്‍ക്കു മാത്രം അറിയാം! സാധാരണ സെക്കന്‍ഡ് ക്ലാസ് റെയില്‍ വേ കമ്പാര്‍ട്ട്മെന്റുകളില്‍ ഇരുന്നു യാത്രചെയ്യാനുള്ള പ്രൊവിഷനേ ഉള്ളൂ. കിടക്കാന്‍ സൌകര്യം ഇല്ല. മുന്നിലും പിന്നിലും ഉള്ള കമ്പാര്‍ട്ട്മെന്റുകളുമായി ബന്ധമില്ലാതെയാണ് ലേഡീസ് കമ്പാര്‍ട്ട്മെന്റുകള്‍ ഘടിപ്പിക്കാറ്‌. അതു നടുക്കാക്കാന്‍ റെയില്‍വേയ്ക്ക് കഴിയുകയില്ല. അതുകൊണ്ട്, എനിക്കു പറയാനുള്ളത്, ഇതാണ് - ട്രെയിനുകളില്‍ ലേഡീസ് കമ്പാര്‍ട്ട്മെന്റുകള്‍ നിര്‍ത്തലാക്കുക! പകരം ഷട്ടില്‍ ട്രെയിനുകളില്‍, മൊത്തംബോഗികളിലും നാലില്‍ ഒന്നു സീറ്റുകള്‍ വനിതകള്‍ക്കായി സംവരണം ചെയ്യുക - ബസ്സുകളില്‍ ചെയ്യുന്നപോലെ തന്നെ. അവ ഒരുമിച്ചായാല്‍ അത്രയും നന്ന്. 72 സീറ്റുള്ള ഒരു ബോഗിയില്‍ 18 സീറ്റുകള്‍ സ്ത്രീകള്‍ക്കായി മാത്രം മാറ്റിവയ്ക്കണം. ജനറല്‍ ബോഗികളുടെ എണ്ണം എക്സ്പ്രസ് ട്രെയിനുകളില്‍ അഞ്ചാക്കുക. മുന്നില്‍ രണ്ട്. പിന്നില്‍ മൂന്ന് എന്ന ക്രമത്തില്‍. അവിടെയും ഓരോ ബോഗിയിലും 18 സീറ്റുകള്‍ വീതം സ്ത്രീകള്‍ക്കു മാത്രമായി മാറ്റിവയ്ക്കുക. അങ്ങനെയാവുമ്പോള്‍ 90 സീറ്റുകള്‍ സ്ത്രീകള്‍ക്കു മാത്രമായി ലഭിക്കും. പുരുഷന്മാരുറ്റെ സീറ്റുകള്‍ കുറയുകയുമില്ല. ഇതു മൂലം സ്ത്രീകള്‍ക്കെതിരെയുള്ള അതിക്രമങ്ങള്‍ കുറയ്ക്കാനും, അഥവാ ആരെങ്കിലും അങ്ങനെ ചെയ്താല്‍ അതിനെ എതിര്‍ക്കാന്‍ സുമനസ്സുകളായ പുരുഷന്മാര്‍ക്ക് മുന്നോട്ടു വരാനും സഹായകമാകും. വായനക്കാരുടെ നിര്‍ദേശങ്ങള്‍ പ്രതീക്ഷിക്കുന്നു....
