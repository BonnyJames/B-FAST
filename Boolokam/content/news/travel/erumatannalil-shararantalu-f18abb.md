---
title: "ഏറുമാടങ്ങളില് ശരറാന്തലുകള് ഹരിതകാന്തിയില് വനഗ്രാമങ്ങള്‍"
date: 2013-01-02T14:57:44
draft: false
categories: ["Travel"]
tags: []
author: "boolokamtv@gmail.com"
---

<p style="text-align: center;"><img class="aligncenter  wp-image-82397" alt="2" src="https://cdn.boolokam.com/articles/2013/01/23.jpg" width="486" height="334" /></p>
പരിഷ്‌കാരങ്ങള്‍ ഇന്നും സ്​പര്‍ശിക്കാത്ത ബേഗൂര്‍ വനഗ്രാമം പച്ചപ്പണിഞ്ഞ് നില്‍ക്കുകയാണ്. വയനാടിന്റെ വേറിട്ടകാഴ്ചയില്‍ കാവല്‍മാടങ്ങളുടെ സ്വന്തം ഗ്രാമമാണിത്. ചാരുതയേകുന്ന വനദൃശ്യങ്ങളെ തൊട്ടുനില്‍ക്കുന്നവയാണ് കൃഷിയിടങ്ങള്‍. അധികം വിശാലമല്ലാത്ത വയലുകളുടെ ഓരങ്ങളിലായി അഞ്ചും ആറും വീടുകളുടെ ചെറിയ സങ്കേതങ്ങളും രാത്രിയായാല്‍ ഇവയ്ക്കരികില്‍ വരവ്പതിവാക്കിയ വന്യമൃഗങ്ങളുമുണ്ട്. ഇതിനെല്ലാം ഈ മഴക്കാലത്തും കാവല്‍നില്‍ക്കുകയാണ് ഒറ്റപ്പെട്ട മരത്തിനുമുകളില്‍ ജാഗ്രതപുലര്‍ത്തുന്ന ഏറുമാടങ്ങള്‍. ഒന്നും രണ്ടുമല്ല. നിരനിരയായി നില്‍ക്കുന്ന നിരവധി മാടങ്ങളാണ് ഓരോഗ്രാമത്തിനും സ്വന്തമായുള്ളത്. മഴനൂലിഴകളില്‍ വയനാടിന്റെ വേറിട്ടൊരു കാഴ്ചയാണ് ഈസങ്കേതങ്ങള്‍.

വിനോദസഞ്ചാരവകുപ്പിന്റെ ലഖുലേഖയില്‍ ഈ ഗ്രാമം ഇല്ലെങ്കിലും ഇവിടെയെത്തുന്ന സഞ്ചാരികളുടെ എണ്ണം വര്‍ധിക്കുകയാണ്. കര്‍ണാടകയുടെ അതിരുകടന്ന് തോല്‍പ്പട്ടി പിന്നിട്ടാല്‍ ബേരൂര്‍ വനഗ്രാമമായി. റോഡിന്റെ ഇരുവശങ്ങളിലും കുടപിടിച്ചുനിന്ന മുളങ്കാടുകളായിരുന്നു ഈ ഗ്രാമത്തിലേക്ക് ഏവരെയും വരവേല്‍ക്കുക. മുളപൂത്ത് നശിച്ചതോടെ ഏറുമാടങ്ങളുടെ വിദൂരദൃശ്യം ഗ്രാമത്തിലേക്ക് വഴികാട്ടും.സന്ധ്യയാകുന്നേതോടെ കാവല്‍മാടങ്ങളില്‍ ശരറാന്തലുകള്‍തെളിയും. ഓരോകുടുംബത്തിലും ഏറ്മാടങ്ങളില്‍ ഉറക്കമൊഴിക്കാന്‍ നിയോഗിക്കപ്പെട്ടവരുണ്ട്. നേരമിരുട്ടി പുലരുന്നതുവരെയും മാടങ്ങളില്‍ അങ്ങിങ്ങായി മുഴങ്ങുന്ന പെരുമ്പറകളാണ് ഏറെക്കാലമായി ഈ ഗ്രമത്തിന്റെ തപ്പുതാളം. ഇതിനെയൊന്നും വകവെക്കാതെ എത്തുന്ന കാട്ടാനകള്‍ മാത്രമാണ് ഈ ഗ്രാമത്തിന്റെ പേടിസ്വപ്നം.

നീളത്തില്‍ മുറിച്ചെടുത്ത ഇല്ലിമുളകളാണ് ഏറുമാടങ്ങള്‍ നിര്‍മിക്കാന്‍ ഉപയോഗിക്കുന്നത്. ഒറ്റപ്പെട്ട മരത്തിന്റെ ചാഞ്ഞശിഖരങ്ങളിലേക്ക് ഒന്നിനുപിറകെ ഒന്നായി മുളകള്‍ചേര്‍ത്തുവെച്ച് കാട്ടുവള്ളികള്‍കൊണ്ട് വരിഞ്ഞാണ് ഏറുമാടത്തിന്റെ പ്രതലമൊരുക്കുക.
തെരുവപ്പുല്ല് പിടികെട്ടി മേല്‍ക്കൂരയുംനിര്‍മിക്കും. നിലത്തുനിന്ന് ഇരുപതു മുതല്‍ നൂറുമീറ്റര്‍വരെ ഉയരത്തിലുള്ള കാവല്‍മാടങ്ങള്‍ ഇവിടെയുണ്ട്. പെരുമ്പറമുഴങ്ങുമ്പോഴും പാഞ്ഞടുക്കുന്ന കാട്ടാനകളെ നേരിടണമെങ്കില്‍ ഏറുമാടത്തിലാണെങ്കില്‍പ്പോലും അസാമാന്യധൈര്യം വേണമെന്നാണ് വനവാസികള്‍ പറയുന്നത്.

മരത്തിനുമുകളിലെ ഇത്തരം 'ഹട്ടു'കളില്‍ താമസിക്കാന്‍ സഞ്ചാരികള്‍ താത്പര്യം പ്രകടിപ്പിച്ചുവരാറുണ്ട്. വയനാട്ടില്‍വന്നാല്‍ ഏറുമാടങ്ങളില്‍ ഒരു അന്തിയുറക്കം. ബാംഗ്ലൂര്‍ തുടങ്ങിയ നഗരങ്ങളിലെ ഐ.ടി. ഹബുകളില്‍നിന്നുള്ളവരാണ് അധികവും ഏറുമാടത്തിലെത്തുന്ന സഞ്ചാരികള്‍.
വന്യജീവികളെയും കാടിനെയും അടുത്തറിയാന്‍ ഹട്ടുകള്‍ നിര്‍മിച്ച് സഞ്ചാരികളെ സ്വാഗതംചെയ്യുന്ന സ്വകാര്യസംരംഭങ്ങളും ഇവിടെ വിരുന്നെത്തിയിട്ടുണ്ട്. ആനത്താരകള്‍ക്ക് സമീപമായി റിസോര്‍ട്ട് സംരംഭങ്ങളും തിരുനെല്ലിയിലെ ഗ്രാമങ്ങളില്‍ ഒരുങ്ങിയിട്ടുണ്ട്. വനംവകുപ്പ് മുന്‍കൈയെടുത്താല്‍ വിനോദകേന്ദ്രമായി വികസിപ്പിക്കാന്‍പറ്റുന്ന നിരവധി ഗ്രാമങ്ങള്‍ ബേഗൂരിന് സമീപമായുണ്ട്. അപ്പപ്പാറയില്‍നിന്ന് വടക്കുമാറി ബ്രഹ്മഗിരിമലനിരകള്‍ വയനാടിന് ചാരുതയേറുന്നു. കാളിന്ദിയുടെയും കന്നഡനാടിന്റെയും ഉറവിടമാണ് ഈ മലനിരകള്‍. ഈ മലയുടെ നെറുകയില്‍ നന്ദിപ്പശുവിന്റെ വലിയ പ്രതിമയുണ്ട്. ഇരുപ്പ് വെള്ളച്ചാട്ടത്തിലെത്തുന്ന ലക്ഷ്മണ്‍തീര്‍ഥയുടെ തുടക്കവും നന്ദി പാറക്കൂട്ടങ്ങള്‍ക്കിടയില്‍നിന്നാണ്. പക്ഷിപാതാളം സ്ഥിതിചെയ്യുന്ന ബ്രഹ്മഗിരി മലയ്ക്കുകീഴിലാണ് മല്ലികപ്പാറ, മധ്യപ്പാടി, കാജഗഡി, സര്‍വാണി, റസ്സല്‍ക്കുന്ന് തുടങ്ങിയ വനഗ്രാമങ്ങള്‍. ഒരുകാലത്ത് നക്‌സല്‍പോരാട്ടത്തില്‍ പരാമര്‍ശിക്കപ്പെട്ട തിരുനെല്ലിയിലെ ഗ്രാമങ്ങള്‍ പിന്നീട് വന്യജീവിശല്യം നേരിടുന്ന ഗ്രാമങ്ങളുടെ പട്ടികയില്‍ മാത്രമായി ഒതുങ്ങി.

വനംവകുപ്പിന്റെ സഹായത്തോടെ ചെറിയ രീതിയില്‍ വിനോദസഞ്ചാരം ഇവിടെ നടത്തുന്നുണ്ട്. പക്ഷിപാതാളത്തിലേക്കുള്ള ട്രക്കിങ് ഒഴിച്ച് മറ്റൊന്നും സഞ്ചാരികള്‍ക്ക് കൂടുതല്‍ പരിചയമില്ല. മൂന്ന് പാക്കേജുകളാണ് രൂപപ്പെടുത്തിയിരുന്നത്. പാത്തിപ്പാറ, മൂലപ്പാടി എന്നിവിടങ്ങളിലേക്കുള്ള യാത്രയാണിത്. പത്തുപേരടങ്ങുന്ന സംഘത്തെയാണ് പ്രദേശത്തിന്റെ ചരിത്രം, പാരിസ്ഥിതിക പ്രാധാന്യം എന്നിവയില്‍ പ്രാവീണ്യമുള്ള ആദിവാസികള്‍ വഴികാട്ടുക. വന്യജീവി സങ്കേതത്തില്‍ സഫാരി നടത്താന്‍ സഞ്ചാരികളുടെ നല്ലതിരക്കുണ്ട്.വനഗ്രാമങ്ങള്‍ കേന്ദ്രീകരിച്ചുള്ള വിനോദസഞ്ചാരം വിപുലപ്പെടുത്തിയാല്‍ ടൂറിസ്റ്റുകള്‍ക്ക് ഏറെഅനുഗ്രഹമാകും


![ഏറുമാടങ്ങളില് ശരറാന്തലുകള് ഹരിതകാന്തിയില് വനഗ്രാമങ്ങള്‍](https://cdn.boolokam.com/articles/2013/01/23.jpg)പരിഷ്‌കാരങ്ങള്‍ ഇന്നും സ്​പര്‍ശിക്കാത്ത ബേഗൂര്‍ വനഗ്രാമം പച്ചപ്പണിഞ്ഞ് നില്‍ക്കുകയാണ്. വയനാടിന്റെ വേറിട്ടകാഴ്ചയില്‍ കാവല്‍മാടങ്ങളുടെ സ്വന്തം ഗ്രാമമാണിത്. ചാരുതയേകുന്ന വനദൃശ്യങ്ങളെ തൊട്ടുനില്‍ക്കുന്നവയാണ് കൃഷിയിടങ്ങള്‍. അധികം വിശാലമല്ലാത്ത വയലുകളുടെ ഓരങ്ങളിലായി അഞ്ചും ആറും വീടുകളുടെ ചെറിയ സങ്കേതങ്ങളും രാത്രിയായാല്‍ ഇവയ്ക്കരികില്‍ വരവ്പതിവാക്കിയ വന്യമൃഗങ്ങളുമുണ്ട്. ഇതിനെല്ലാം ഈ മഴക്കാലത്തും കാവല്‍നില്‍ക്കുകയാണ് ഒറ്റപ്പെട്ട മരത്തിനുമുകളില്‍ ജാഗ്രതപുലര്‍ത്തുന്ന ഏറുമാടങ്ങള്‍. ഒന്നും രണ്ടുമല്ല. നിരനിരയായി നില്‍ക്കുന്ന നിരവധി മാടങ്ങളാണ് ഓരോഗ്രാമത്തിനും സ്വന്തമായുള്ളത്. മഴനൂലിഴകളില്‍ വയനാടിന്റെ വേറിട്ടൊരു കാഴ്ചയാണ് ഈസങ്കേതങ്ങള്‍. വിനോദസഞ്ചാരവകുപ്പിന്റെ ലഖുലേഖയില്‍ ഈ ഗ്രാമം ഇല്ലെങ്കിലും ഇവിടെയെത്തുന്ന സഞ്ചാരികളുടെ എണ്ണം വര്‍ധിക്കുകയാണ്. കര്‍ണാടകയുടെ അതിരുകടന്ന് തോല്‍പ്പട്ടി പിന്നിട്ടാല്‍ ബേരൂര്‍ വനഗ്രാമമായി. റോഡിന്റെ ഇരുവശങ്ങളിലും കുടപിടിച്ചുനിന്ന മുളങ്കാടുകളായിരുന്നു ഈ ഗ്രാമത്തിലേക്ക് ഏവരെയും വരവേല്‍ക്കുക. മുളപൂത്ത് നശിച്ചതോടെ ഏറുമാടങ്ങളുടെ വിദൂരദൃശ്യം ഗ്രാമത്തിലേക്ക് വഴികാട്ടും.സന്ധ്യയാകുന്നേതോടെ കാവല്‍മാടങ്ങളില്‍ ശരറാന്തലുകള്‍തെളിയും. ഓരോകുടുംബത്തിലും ഏറ്മാടങ്ങളില്‍ ഉറക്കമൊഴിക്കാന്‍ നിയോഗിക്കപ്പെട്ടവരുണ്ട്. നേരമിരുട്ടി പുലരുന്നതുവരെയും മാടങ്ങളില്‍ അങ്ങിങ്ങായി മുഴങ്ങുന്ന പെരുമ്പറകളാണ് ഏറെക്കാലമായി ഈ ഗ്രമത്തിന്റെ തപ്പുതാളം. ഇതിനെയൊന്നും വകവെക്കാതെ എത്തുന്ന കാട്ടാനകള്‍ മാത്രമാണ് ഈ ഗ്രാമത്തിന്റെ പേടിസ്വപ്നം. നീളത്തില്‍ മുറിച്ചെടുത്ത ഇല്ലിമുളകളാണ് ഏറുമാടങ്ങള്‍ നിര്‍മിക്കാന്‍ ഉപയോഗിക്കുന്നത്. ഒറ്റപ്പെട്ട മരത്തിന്റെ ചാഞ്ഞശിഖരങ്ങളിലേക്ക് ഒന്നിനുപിറകെ ഒന്നായി മുളകള്‍ചേര്‍ത്തുവെച്ച് കാട്ടുവള്ളികള്‍കൊണ്ട് വരിഞ്ഞാണ് ഏറുമാടത്തിന്റെ പ്രതലമൊരുക്കുക. തെരുവപ്പുല്ല് പിടികെട്ടി മേല്‍ക്കൂരയുംനിര്‍മിക്കും. നിലത്തുനിന്ന് ഇരുപതു മുതല്‍ നൂറുമീറ്റര്‍വരെ ഉയരത്തിലുള്ള കാവല്‍മാടങ്ങള്‍ ഇവിടെയുണ്ട്. പെരുമ്പറമുഴങ്ങുമ്പോഴും പാഞ്ഞടുക്കുന്ന കാട്ടാനകളെ നേരിടണമെങ്കില്‍ ഏറുമാടത്തിലാണെങ്കില്‍പ്പോലും അസാമാന്യധൈര്യം വേണമെന്നാണ് വനവാസികള്‍ പറയുന്നത്. മരത്തിനുമുകളിലെ ഇത്തരം 'ഹട്ടു'കളില്‍ താമസിക്കാന്‍ സഞ്ചാരികള്‍ താത്പര്യം പ്രകടിപ്പിച്ചുവരാറുണ്ട്. വയനാട്ടില്‍വന്നാല്‍ ഏറുമാടങ്ങളില്‍ ഒരു അന്തിയുറക്കം. ബാംഗ്ലൂര്‍ തുടങ്ങിയ നഗരങ്ങളിലെ ഐ.ടി. ഹബുകളില്‍നിന്നുള്ളവരാണ് അധികവും ഏറുമാടത്തിലെത്തുന്ന സഞ്ചാരികള്‍. വന്യജീവികളെയും കാടിനെയും അടുത്തറിയാന്‍ ഹട്ടുകള്‍ നിര്‍മിച്ച് സഞ്ചാരികളെ സ്വാഗതംചെയ്യുന്ന സ്വകാര്യസംരംഭങ്ങളും ഇവിടെ വിരുന്നെത്തിയിട്ടുണ്ട്. ആനത്താരകള്‍ക്ക് സമീപമായി റിസോര്‍ട്ട് സംരംഭങ്ങളും തിരുനെല്ലിയിലെ ഗ്രാമങ്ങളില്‍ ഒരുങ്ങിയിട്ടുണ്ട്. വനംവകുപ്പ് മുന്‍കൈയെടുത്താല്‍ വിനോദകേന്ദ്രമായി വികസിപ്പിക്കാന്‍പറ്റുന്ന നിരവധി ഗ്രാമങ്ങള്‍ ബേഗൂരിന് സമീപമായുണ്ട്. അപ്പപ്പാറയില്‍നിന്ന് വടക്കുമാറി ബ്രഹ്മഗിരിമലനിരകള്‍ വയനാടിന് ചാരുതയേറുന്നു. കാളിന്ദിയുടെയും കന്നഡനാടിന്റെയും ഉറവിടമാണ് ഈ മലനിരകള്‍. ഈ മലയുടെ നെറുകയില്‍ നന്ദിപ്പശുവിന്റെ വലിയ പ്രതിമയുണ്ട്. ഇരുപ്പ് വെള്ളച്ചാട്ടത്തിലെത്തുന്ന ലക്ഷ്മണ്‍തീര്‍ഥയുടെ തുടക്കവും നന്ദി പാറക്കൂട്ടങ്ങള്‍ക്കിടയില്‍നിന്നാണ്. പക്ഷിപാതാളം സ്ഥിതിചെയ്യുന്ന ബ്രഹ്മഗിരി മലയ്ക്കുകീഴിലാണ് മല്ലികപ്പാറ, മധ്യപ്പാടി, കാജഗഡി, സര്‍വാണി, റസ്സല്‍ക്കുന്ന് തുടങ്ങിയ വനഗ്രാമങ്ങള്‍. ഒരുകാലത്ത് നക്‌സല്‍പോരാട്ടത്തില്‍ പരാമര്‍ശിക്കപ്പെട്ട തിരുനെല്ലിയിലെ ഗ്രാമങ്ങള്‍ പിന്നീട് വന്യജീവിശല്യം നേരിടുന്ന ഗ്രാമങ്ങളുടെ പട്ടികയില്‍ മാത്രമായി ഒതുങ്ങി. വനംവകുപ്പിന്റെ സഹായത്തോടെ ചെറിയ രീതിയില്‍ വിനോദസഞ്ചാരം ഇവിടെ നടത്തുന്നുണ്ട്. പക്ഷിപാതാളത്തിലേക്കുള്ള ട്രക്കിങ് ഒഴിച്ച് മറ്റൊന്നും സഞ്ചാരികള്‍ക്ക് കൂടുതല്‍ പരിചയമില്ല. മൂന്ന് പാക്കേജുകളാണ് രൂപപ്പെടുത്തിയിരുന്നത്. പാത്തിപ്പാറ, മൂലപ്പാടി എന്നിവിടങ്ങളിലേക്കുള്ള യാത്രയാണിത്. പത്തുപേരടങ്ങുന്ന സംഘത്തെയാണ് പ്രദേശത്തിന്റെ ചരിത്രം, പാരിസ്ഥിതിക പ്രാധാന്യം എന്നിവയില്‍ പ്രാവീണ്യമുള്ള ആദിവാസികള്‍ വഴികാട്ടുക. വന്യജീവി സങ്കേതത്തില്‍ സഫാരി നടത്താന്‍ സഞ്ചാരികളുടെ നല്ലതിരക്കുണ്ട്.വനഗ്രാമങ്ങള്‍ കേന്ദ്രീകരിച്ചുള്ള വിനോദസഞ്ചാരം വിപുലപ്പെടുത്തിയാല്‍ ടൂറിസ്റ്റുകള്‍ക്ക് ഏറെഅനുഗ്രഹമാകും
