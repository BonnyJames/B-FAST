---
title: "രാജ്യം മുഴുവൻ വിറങ്ങലടിച്ചു പോയ തട്ടിക്കൊണ്ടു പോകൽ"
date: 2023-12-05T07:05:35
draft: false
categories: ["Crime"]
tags: ['1978', 'crime', 'de;hi kidnap case 1978']
author: "Beaumaris"
---

<strong>രാജ്യം മുഴുവൻ വിറങ്ങലടിച്ചു പോയ തട്ടിക്കൊണ്ടു പോകൽ</strong>

<strong>സിദ്ദീഖ് പടപ്പിൽ സോഷ്യൽ മീഡിയയിൽ എഴുതിയത്</strong>

1978 ഓഗസ്റ്റ് 27 ഞായറാഴ്ച രാജ്യം ഞെട്ടിയുണർന്നത് തലസ്ഥാന നഗരിയിലെ ഒരു കിഡ്നാപ്പിംഗ് വാർത്ത കേട്ടാണ്. ഡൽഹിയിലെ ദൗലാ കൂവാ പ്രദേശത്ത് നിന്ന് സൻസദ് മാർഗിലെ ആകാശവാണി സ്റ്റേഷനിലേക്ക് പുറപ്പെട്ട രണ്ട് കുട്ടികളെയാണ് മിസ്സായത്. ഓഗസ്റ്റ് 27 ന് വൈകുന്നേരം 8 മണിക്ക് പ്രക്ഷേപണം ചെയ്യേണ്ടിയിരുന്ന ഒരു റേഡിയോ പരിപാടിയിൽ പങ്കെടുക്കാനായി 6 മണിക്ക് തങ്ങളുടെ വീട്ടിൽ നിന്നിറങ്ങിയ രണ്ട് സഹോദരങ്ങൾ. പതിനാറ് വയസ്സ് പ്രായമുള്ള രണ്ടാം വർഷ യൂണിവേഴ്‌സിറ്റി വിദ്യാർത്ഥിനി ഗീത ചോപ്രയും പത്താം ക്ലാസ് വിദ്യാർത്ഥി അനിയൻ സഞ്ജയ്‌ ചോപ്രയും, ഇന്ത്യൻ നേവിയില് ക്യാപ്റ്റനായിരുന്ന മദൻമോഹൻ ചോപ്രയുടെ മക്കൾ. പഠനത്തിലെന്ന പോലെ കലാ സാഹിത്യ അഭിരുചിയിലും ശോഭിച്ചിരുന്ന കൊച്ചുപ്രതിഭകൾ.

<img class="size-full wp-image-432563 aligncenter" src="https://cdn.boolokam.com/articles/2023/12/sd-1.jpg" alt="" width="900" height="600" />ഡ്യൂട്ടിയിലുണ്ടായിരുന്ന പിതാവ് എത്താൻ സാധിക്കാത്തതിനാല് ടാക്സി പിടിച്ചു പോകാൻ പറഞ്ഞയച്ച ശേഷം പിതാവ് വീട്ടിലെത്തുമ്പോൾ ഏഴര മണി കഴിഞ്ഞിരുന്നു. കുട്ടികളുടെ മാതാപിതാക്കൾ കൃത്യം 8 മണിക്ക് റേഡിയോ തുറന്നു കുട്ടികളുടെ പരിപാടി ശ്രവിക്കാനിരുന്നു. എന്നാല് അപ്പോൾ നടക്കേടിയിരുന്ന പ്രോഗ്രാം ചില സാങ്കേതിക കാരണങ്ങളാൽ മറ്റൊരു ദിവസത്തേക്ക് മാറ്റിയിരിക്കുന്നു എന്ന അറിയിപ്പ് കേട്ട് അവർ നിരാശരായി. ഏതായാലും കുട്ടികൾ റേഡിയോ സ്റ്റേഷനിൽ നിന്ന് പുറത്തിറങ്ങുമെന്ന് പറഞ്ഞിരുന്ന 9 മണിക്ക് പിതാവ് അവരെ തേടി ആകാശവാണി ഗേറ്റിലെത്തിച്ചേർന്നെങ്കിലും അവിടെ കുട്ടികൾ ഉണ്ടായിരുന്നില്ല. ശേഷം അകത്ത് ചെന്ന് കുട്ടികളെ അന്വേഷിച്ചപ്പോഴാണ് കുട്ടികൾ അവിടെയെത്തിയിട്ടില്ലെന്നും അത് കൊണ്ടാണ് അവരുടെ പ്രോഗ്രാം ക്യാൻസൽ ചെയ്തത് എന്നും അറിയാൻ കഴിഞ്ഞത്. പിതാവ് ഉടൻ വീട്ടിലേക്ക് വിളിച്ചു കുട്ടികൾ എത്തിയോയെന്ന് അന്വേഷിച്ചെങ്കിലും നിരാശയായിരുന്നു ഫലം. തകർന്ന് പോയ ആ പിതാവ് കുട്ടികൾ പോകാൻ സാധ്യതയുള്ള ബന്ധു മിത്രാദികളുടെ വീടുകളിലൊക്കെ അന്വേഷിച്ചെങ്കിലും കുട്ടികളെ കണ്ടെത്താനായില്ല. അതോടെ പോലീസിൽ ചെന്ന് പരാതി നൽകി.

<img class="size-full wp-image-432564 aligncenter" src="https://cdn.boolokam.com/articles/2023/12/ddffff.jpg" alt="" width="743" height="413" />അതേ സമയം രണ്ട് കുട്ടികളെ ഒരു മഞ്ഞ ഫിയറ്റ് കാറില് കൂടി തട്ടിക്കൊണ്ടു പോയിട്ടുണ്ടെന്ന വിവരം ഇതിനകം ഡൽഹി പോലീസില് റിപ്പോർട്ട് ചെയ്യപ്പെട്ടിരുന്നു. കൃത്യം 6.30 ക്ക് ഗോൾ മാർക്കറ്റ് നിൽക്കുന്ന ഭാഗത്ത് വെച്ച് ഒരു മഞ്ഞ ഫിയറ്റ് കാറിലെ പിറകിലെ സീറ്റിൽ രണ്ട് കുട്ടികൾ മുമ്പിലിരിക്കുന്നവരുമായി മൽപ്പിടുത്തം നടത്തുന്നത് ശ്രദ്ധയിൽ പെട്ട ഭഗ്വൻ ദാസ് എന്നൊരാളാണ് പോലീസിന് ആദ്യം വിവരം നൽകിയത്. ഇതേ കാറില് നിന്ന് ആൺകുട്ടി പുറത്തേക്ക് കൈ നീട്ടി സഹായം അഭ്യർത്ഥിച്ചു കരയുന്നത് വില്ലിങ്ഡൻ സിഗ്നലിൽ വെച്ച് ഒരു എഞ്ചിനീയറായ ഇന്ദ്രജിത് സിങ്ങും കാണാനിടയായി. സ്‌കൂട്ടർ ഒതുക്കി കാറിനടുത്ത് നീങ്ങിയപ്പോഴേക്കും കാർ ചുവപ്പ് സിഗ്നൽ മറി കടന്നു കുതിച്ചു പാഞ്ഞു. എങ്കിലും കാറിന്റെ നമ്പറടക്കം ഓർമിച്ചു പോലീസില് അറിയിക്കാൻ അയാൾക്ക് സാധിച്ചു. കുട്ടികളുടെ പിതാവ് പോലീസിലെത്തി പരാതി സമർപ്പിച്ചപ്പോഴാണ് ഇന്ന കുട്ടികളാണ് തട്ടിക്കൊണ്ടു പോയിട്ടുള്ളതെന്ന് പോലീസിന് അറിയുന്നത്. തുടർന്ന് അന്വേഷണം ഊർജ്ജിതമാക്കി. കാർ അവസാനം കണ്ട സ്ഥലത്ത് നിന്ന് മുന്നോട്ട് പോകുന്ന വഴിയിലുള്ള പ്രദേശങ്ങളും വീടുകളും അരിച്ചുപെറുക്കി.

[caption id="attachment_432565" align="aligncenter" width="644"]<img class="size-full wp-image-432565" src="https://cdn.boolokam.com/articles/2023/12/avaaav.jpg" alt="പ്രതികൾ - രംഗയും ബില്ലയും" width="644" height="476" /> <strong>പ്രതികൾ - രംഗയും ബില്ലയും</strong>[/caption]

കാറിന്റെ നമ്പർ കിട്ടിയെങ്കിലും അതൊരു വ്യാജ നമ്പറായിരുന്നുവെന്ന് തിരിച്ചറിയാൻ പറ്റി. നഗരം മുഴുവൻ അരിച്ചുപെറുക്കിയെങ്കിലും കുട്ടികളെ കണ്ടെത്താനോ പ്രതികളെ കുറിച്ചുള്ള മറ്റു സൂചനയോ പോലീസിന് ലഭിച്ചില്ല. രാജ്യം മുഴുവൻ ഉറ്റുനോക്കിയ തീരോധന കേസ് ഏറെ മാധ്യമ ശ്രദ്ധ പിടിച്ചു പറ്റി. അടിയന്തിരാവസ്ഥയ്ക്ക് ശേഷം അധികാരത്തിലേറിയ മൊറാർജി ദേശായി നേരിട്ട് കേസിൽ ഇടപെട്ടു പ്രതികളെ എത്രയും വേഗം കണ്ടു പിടിക്കാൻ ഉത്തരവിട്ടു. എന്നാല് എല്ലാ പ്രതീക്ഷകളെയും നിരാശയാക്കി രണ്ടാം ദിവസം, ഓഗസ്റ്റ് 28 ന് വൈകുന്നേരം 6 മണിക്ക് ഔട്ടർ ഡൽഹിലെ ഒരു കുറ്റിക്കാട് പ്രദേശത്ത് വെച്ച് രണ്ട് കുട്ടികളുടെയും മൃതദേഹം കന്നുകാലി മേയിച്ചിരുന്ന ധനി റാം കണ്ടെത്തി. പോലീസെത്തി മൃതദേഹം മാതാപിതാക്കളെ കാണിച്ചു ഉറപ്പു വരുത്തി തുടർ നടപടികളിലേക്ക് പ്രവേശിച്ചു.

പിന്നീട് രണ്ടാഴ്ച്ചയ്ക്ക് ശേഷം കൽക്കട്ടയിലേക്ക് പോകുന്ന നേതാജി എക്സ്പ്രസ്സ്‌ ട്രെയിനിൽ വെച്ചാണ് പ്രതികളെ പിടികൂടാനായത്. ട്രെയിൻ യമുന നദിക്ക് കുറുകെയുള്ള പാലത്തിൽ പതുക്കെ ഓടിക്കൊണ്ടിരുന്നപ്പോൾ പ്രതികൾ ചാടിക്കയറിയതാണ്. എന്നാല് അവരുടെ നിർഭാഗ്യമെന്നോണം ആർമി ഓഫീസർമാർക്ക് റിസർവ് ചെയ്തിരുന്ന കോച്ചിലാണ് അവർ എത്തപ്പെട്ടത്. ഇവരെ സംശയം തോന്നി ചോദ്യം ചെയിത എ. വി. ഷെട്ടി എന്ന ആർമി ഉദ്യോഗസ്ഥൻ റെയിൽവേ പോലീസില് ഏൽപ്പിച്ചു. അതോടെയാണ് തട്ടിക്കൊണ്ടു പോവലിന്റെ പിറകിൽ പ്രവർത്തിച്ച അതിക്രൂരന്മാരായ ബില്ലയുടെയും രംഗയുടെയും ക്രൂര കഥകൾ കേട്ട് രാജ്യം ഞെട്ടി വിറച്ചത്. കുൽജിത് സിംഗ് എന്ന രംഗയും ജസ്‌ബീർ സിംഗ് എന്ന ബില്ലയുമായിരുന്നു കുട്ടികളെ കടത്തി കൊണ്ട് പോയി അതിക്രൂരമായി മാനഭംഗപ്പെടുത്തി കൊലപ്പെടുത്തിയത്. ബോംബെയിലെ ക്രിമിനൽ കേസുകളിൽ ഉൾപ്പെട്ട പ്രതികൾ അവിടെ നിന്ന് മോഷ്ടിച്ച കാറുമായി ഡൽഹിയിലെത്തി കുട്ടികളെ തട്ടിക്കൊണ്ടു പോകുന്നത്. കാശിനാവശ്യം നേരിട്ട പ്രതികൾ ഡൽഹിയിലൂടെ റോന്ത്‌ ചുറ്റുന്നതിനിടയിലാണ് കുട്ടികൾ ടാക്സിക്ക് കാത്ത് നിൽക്കുന്നത് ശ്രദ്ധയിൽ പെട്ടത്. കുട്ടികളുടെ വേഷവിധാനവും മറ്റും കണ്ട് ധനികരുടെ മക്കളാണെന്ന് ധരിച്ചു, തട്ടിക്കൊണ്ടു പോയി നല്ലൊരു മോചനദ്രവ്യം ആവശ്യപ്പെടാമെന്ന് കരുതി. എന്നാല് ലിഫ്റ്റ് ഓഫർ ചെയ്ത് കാറില് കയറപ്പെട്ട കുട്ടികൾ തുടക്കത്തിൽ തന്നെ അപകടം മണത്തു. അതോടെ എതിർപ്പും ചെറുത്തു നിൽപ്പും നടന്നു.

<img class="alignnone size-full wp-image-432566" src="https://cdn.boolokam.com/articles/2023/12/accc.jpg" alt="" width="739" height="415" />ഡ്രൈവ് ചെയ്യുകയായിരുന്ന ബില്ലയെയും രംഗയെയും അടിച്ചും തള്ളിയും കുട്ടികൾ രക്ഷപ്പെടാൻ ശ്രമിച്ചു. കുട്ടികളുടെ പിതാവ് വെറുമൊരു പട്ടാളക്കാരൻ മാത്രമാണെന്ന് മനസ്സിലാക്കിയ അവർ, ഇവരെ വെച്ച് വിലപേശിയാല് ഒന്നും കിട്ടില്ലെന്ന്‌ ബോധ്യം വന്നതോടെ കുട്ടികളോട് ദേഷ്യമായി. കുട്ടികളെയും കൊണ്ട് ഡൽഹിയുടെ ആളൊഴിഞ്ഞ പ്രദേശങ്ങളിലേക്ക് കുതിച്ചു, അവിടെയുള്ള കുറ്റികാട്ടിലേക്ക് വലിച്ചിഴച്ചു കൊണ്ട് പോയി ദേഹോപദ്രവും തുടർന്നു. കുട്ടികൾ ധൈര്യസമേതം ചെറുത്ത് നിൽക്കുകയും രംഗയ്ക്ക് മുറിവ് പറ്റുകയും ചെയ്തതോടെ ആൺ കുട്ടിയെ കൊന്നു കളയാൻ ബില്ലയോട് ആവശ്യപ്പെട്ടു, പെൺ കുട്ടിയെ മറ്റൊരു കാട്ടിലേക്ക് കൊണ്ട് പോയി മാനഭംഗം ചെയിതു. അതേ സമയം ആൺ കുട്ടിയെ കൊല്ലാൻ വേണ്ടി ഒരു വെട്ട് വെട്ടിയെങ്കിലും ബില്ലയ്ക്ക് മനസ്സ് വന്നില്ല. അത് കണ്ടു അവിടെയെത്തിയ രംഗ തന്റെ വാളെടുത്ത് കുട്ടിയെ തലങ്ങും വിലങ്ങും വെട്ടി. ആകെ ഇരുപത്തിയൊന്നു വെട്ടുകളാണ് പിന്നീട് നടന്ന പരിശോധനയില് കണ്ടത്. ശേഷം പെൺ കുട്ടിയുടെ അടുത്തെത്തിയ രംഗ, ബില്ലയെ പേടിപ്പിച്ചു പെൺ കുട്ടിയെ മാനഭംഗം നടത്തിച്ചു. ശേഷം മൃഗീയമായി രംഗ തന്നെ കുട്ടിയെ വെട്ടി. ഏഴ് മുറിവുകളാണ് ഗീത ചോപ്രയുടെ ശരീരത്തിലുണ്ടായിരുന്നത്.

വിചാരണയ്ക്ക് ശേഷം 1982 ആദ്യം ഇരുവരെയും തീഹാർ ജയിലിൽ വെച്ച് തൂക്കിലേറ്റപ്പെട്ടു. 1981 ല് അന്നത്തെ പ്രധാന മന്ത്രിയായിരുന്ന ഇന്ദിരാ ഗാന്ധി നിർദേശത്താല് ധീരതയ്ക്കുള്ള കീർത്തി ചക്ര പുരസ്‌കാരം മരണാനാന്തരം ബഹുമതിയായി കുട്ടികൾക്ക് നല്കപ്പെട്ടു. വർഷന്തോറും കുട്ടികൾക്കുള്ള ദേശീയ ധീരതാ അവാർഡിലേക്ക് കുട്ടികളുടെ നാമം ഉൾപ്പെടുത്തി രണ്ട് അവാർഡുകൾ കൂടി ഏർപ്പെടുത്തുകയുണ്ടായി. അക്രമങ്ങളെ പ്രതിരോധിക്കേണ്ടി വന്ന ആൺ കുട്ടികൾക്കുള്ള ധീരതാ അവാർഡ് സഞ്ജയ് ചോപ്ര അവാർഡ് എന്നും പെൺകുട്ടികൾക്കുള്ള അവാർഡ് ഗീത ചോപ്ര അവാർഡ് എന്നും അറിയപ്പെടുന്നു.

&nbsp;


![രാജ്യം മുഴുവൻ വിറങ്ങലടിച്ചു പോയ തട്ടിക്കൊണ്ടു പോകൽ](https://cdn.boolokam.com/articles/2023/12/sd-1.jpg)**രാജ്യം മുഴുവൻ വിറങ്ങലടിച്ചു പോയ തട്ടിക്കൊണ്ടു പോകൽ** **സിദ്ദീഖ് പടപ്പിൽ സോഷ്യൽ മീഡിയയിൽ എഴുതിയത്** 1978 ഓഗസ്റ്റ് 27 ഞായറാഴ്ച രാജ്യം ഞെട്ടിയുണർന്നത് തലസ്ഥാന നഗരിയിലെ ഒരു കിഡ്നാപ്പിംഗ് വാർത്ത കേട്ടാണ്. ഡൽഹിയിലെ ദൗലാ കൂവാ പ്രദേശത്ത് നിന്ന് സൻസദ് മാർഗിലെ ആകാശവാണി സ്റ്റേഷനിലേക്ക് പുറപ്പെട്ട രണ്ട് കുട്ടികളെയാണ് മിസ്സായത്. ഓഗസ്റ്റ് 27 ന് വൈകുന്നേരം 8 മണിക്ക് പ്രക്ഷേപണം ചെയ്യേണ്ടിയിരുന്ന ഒരു റേഡിയോ പരിപാടിയിൽ പങ്കെടുക്കാനായി 6 മണിക്ക് തങ്ങളുടെ വീട്ടിൽ നിന്നിറങ്ങിയ രണ്ട് സഹോദരങ്ങൾ. പതിനാറ് വയസ്സ് പ്രായമുള്ള രണ്ടാം വർഷ യൂണിവേഴ്‌സിറ്റി വിദ്യാർത്ഥിനി ഗീത ചോപ്രയും പത്താം ക്ലാസ് വിദ്യാർത്ഥി അനിയൻ സഞ്ജയ്‌ ചോപ്രയും, ഇന്ത്യൻ നേവിയില് ക്യാപ്റ്റനായിരുന്ന മദൻമോഹൻ ചോപ്രയുടെ മക്കൾ. പഠനത്തിലെന്ന പോലെ കലാ സാഹിത്യ അഭിരുചിയിലും ശോഭിച്ചിരുന്ന കൊച്ചുപ്രതിഭകൾ. ഡ്യൂട്ടിയിലുണ്ടായിരുന്ന പിതാവ് എത്താൻ സാധിക്കാത്തതിനാല് ടാക്സി പിടിച്ചു പോകാൻ പറഞ്ഞയച്ച ശേഷം പിതാവ് വീട്ടിലെത്തുമ്പോൾ ഏഴര മണി കഴിഞ്ഞിരുന്നു. കുട്ടികളുടെ മാതാപിതാക്കൾ കൃത്യം 8 മണിക്ക് റേഡിയോ തുറന്നു കുട്ടികളുടെ പരിപാടി ശ്രവിക്കാനിരുന്നു. എന്നാല് അപ്പോൾ നടക്കേടിയിരുന്ന പ്രോഗ്രാം ചില സാങ്കേതിക കാരണങ്ങളാൽ മറ്റൊരു ദിവസത്തേക്ക് മാറ്റിയിരിക്കുന്നു എന്ന അറിയിപ്പ് കേട്ട് അവർ നിരാശരായി. ഏതായാലും കുട്ടികൾ റേഡിയോ സ്റ്റേഷനിൽ നിന്ന് പുറത്തിറങ്ങുമെന്ന് പറഞ്ഞിരുന്ന 9 മണിക്ക് പിതാവ് അവരെ തേടി ആകാശവാണി ഗേറ്റിലെത്തിച്ചേർന്നെങ്കിലും അവിടെ കുട്ടികൾ ഉണ്ടായിരുന്നില്ല. ശേഷം അകത്ത് ചെന്ന് കുട്ടികളെ അന്വേഷിച്ചപ്പോഴാണ് കുട്ടികൾ അവിടെയെത്തിയിട്ടില്ലെന്നും അത് കൊണ്ടാണ് അവരുടെ പ്രോഗ്രാം ക്യാൻസൽ ചെയ്തത് എന്നും അറിയാൻ കഴിഞ്ഞത്. പിതാവ് ഉടൻ വീട്ടിലേക്ക് വിളിച്ചു കുട്ടികൾ എത്തിയോയെന്ന് അന്വേഷിച്ചെങ്കിലും നിരാശയായിരുന്നു ഫലം. തകർന്ന് പോയ ആ പിതാവ് കുട്ടികൾ പോകാൻ സാധ്യതയുള്ള ബന്ധു മിത്രാദികളുടെ വീടുകളിലൊക്കെ അന്വേഷിച്ചെങ്കിലും കുട്ടികളെ കണ്ടെത്താനായില്ല. അതോടെ പോലീസിൽ ചെന്ന് പരാതി നൽകി. ![](https://cdn.boolokam.com/articles/2023/12/ddffff.jpg)അതേ സമയം രണ്ട് കുട്ടികളെ ഒരു മഞ്ഞ ഫിയറ്റ് കാറില് കൂടി തട്ടിക്കൊണ്ടു പോയിട്ടുണ്ടെന്ന വിവരം ഇതിനകം ഡൽഹി പോലീസില് റിപ്പോർട്ട് ചെയ്യപ്പെട്ടിരുന്നു. കൃത്യം 6.30 ക്ക് ഗോൾ മാർക്കറ്റ് നിൽക്കുന്ന ഭാഗത്ത് വെച്ച് ഒരു മഞ്ഞ ഫിയറ്റ് കാറിലെ പിറകിലെ സീറ്റിൽ രണ്ട് കുട്ടികൾ മുമ്പിലിരിക്കുന്നവരുമായി മൽപ്പിടുത്തം നടത്തുന്നത് ശ്രദ്ധയിൽ പെട്ട ഭഗ്വൻ ദാസ് എന്നൊരാളാണ് പോലീസിന് ആദ്യം വിവരം നൽകിയത്. ഇതേ കാറില് നിന്ന് ആൺകുട്ടി പുറത്തേക്ക് കൈ നീട്ടി സഹായം അഭ്യർത്ഥിച്ചു കരയുന്നത് വില്ലിങ്ഡൻ സിഗ്നലിൽ വെച്ച് ഒരു എഞ്ചിനീയറായ ഇന്ദ്രജിത് സിങ്ങും കാണാനിടയായി. സ്‌കൂട്ടർ ഒതുക്കി കാറിനടുത്ത് നീങ്ങിയപ്പോഴേക്കും കാർ ചുവപ്പ് സിഗ്നൽ മറി കടന്നു കുതിച്ചു പാഞ്ഞു. എങ്കിലും കാറിന്റെ നമ്പറടക്കം ഓർമിച്ചു പോലീസില് അറിയിക്കാൻ അയാൾക്ക് സാധിച്ചു. കുട്ടികളുടെ പിതാവ് പോലീസിലെത്തി പരാതി സമർപ്പിച്ചപ്പോഴാണ് ഇന്ന കുട്ടികളാണ് തട്ടിക്കൊണ്ടു പോയിട്ടുള്ളതെന്ന് പോലീസിന് അറിയുന്നത്. തുടർന്ന് അന്വേഷണം ഊർജ്ജിതമാക്കി. കാർ അവസാനം കണ്ട സ്ഥലത്ത് നിന്ന് മുന്നോട്ട് പോകുന്ന വഴിയിലുള്ള പ്രദേശങ്ങളും വീടുകളും അരിച്ചുപെറുക്കി. [caption id="attachment_432565" align="aligncenter" width="644"]![പ്രതികൾ - രംഗയും ബില്ലയും](https://cdn.boolokam.com/articles/2023/12/avaaav.jpg) **പ്രതികൾ - രംഗയും ബില്ലയും**[/caption] കാറിന്റെ നമ്പർ കിട്ടിയെങ്കിലും അതൊരു വ്യാജ നമ്പറായിരുന്നുവെന്ന് തിരിച്ചറിയാൻ പറ്റി. നഗരം മുഴുവൻ അരിച്ചുപെറുക്കിയെങ്കിലും കുട്ടികളെ കണ്ടെത്താനോ പ്രതികളെ കുറിച്ചുള്ള മറ്റു സൂചനയോ പോലീസിന് ലഭിച്ചില്ല. രാജ്യം മുഴുവൻ ഉറ്റുനോക്കിയ തീരോധന കേസ് ഏറെ മാധ്യമ ശ്രദ്ധ പിടിച്ചു പറ്റി. അടിയന്തിരാവസ്ഥയ്ക്ക് ശേഷം അധികാരത്തിലേറിയ മൊറാർജി ദേശായി നേരിട്ട് കേസിൽ ഇടപെട്ടു പ്രതികളെ എത്രയും വേഗം കണ്ടു പിടിക്കാൻ ഉത്തരവിട്ടു. എന്നാല് എല്ലാ പ്രതീക്ഷകളെയും നിരാശയാക്കി രണ്ടാം ദിവസം, ഓഗസ്റ്റ് 28 ന് വൈകുന്നേരം 6 മണിക്ക് ഔട്ടർ ഡൽഹിലെ ഒരു കുറ്റിക്കാട് പ്രദേശത്ത് വെച്ച് രണ്ട് കുട്ടികളുടെയും മൃതദേഹം കന്നുകാലി മേയിച്ചിരുന്ന ധനി റാം കണ്ടെത്തി. പോലീസെത്തി മൃതദേഹം മാതാപിതാക്കളെ കാണിച്ചു ഉറപ്പു വരുത്തി തുടർ നടപടികളിലേക്ക് പ്രവേശിച്ചു. പിന്നീട് രണ്ടാഴ്ച്ചയ്ക്ക് ശേഷം കൽക്കട്ടയിലേക്ക് പോകുന്ന നേതാജി എക്സ്പ്രസ്സ്‌ ട്രെയിനിൽ വെച്ചാണ് പ്രതികളെ പിടികൂടാനായത്. ട്രെയിൻ യമുന നദിക്ക് കുറുകെയുള്ള പാലത്തിൽ പതുക്കെ ഓടിക്കൊണ്ടിരുന്നപ്പോൾ പ്രതികൾ ചാടിക്കയറിയതാണ്. എന്നാല് അവരുടെ നിർഭാഗ്യമെന്നോണം ആർമി ഓഫീസർമാർക്ക് റിസർവ് ചെയ്തിരുന്ന കോച്ചിലാണ് അവർ എത്തപ്പെട്ടത്. ഇവരെ സംശയം തോന്നി ചോദ്യം ചെയിത എ. വി. ഷെട്ടി എന്ന ആർമി ഉദ്യോഗസ്ഥൻ റെയിൽവേ പോലീസില് ഏൽപ്പിച്ചു. അതോടെയാണ് തട്ടിക്കൊണ്ടു പോവലിന്റെ പിറകിൽ പ്രവർത്തിച്ച അതിക്രൂരന്മാരായ ബില്ലയുടെയും രംഗയുടെയും ക്രൂര കഥകൾ കേട്ട് രാജ്യം ഞെട്ടി വിറച്ചത്. കുൽജിത് സിംഗ് എന്ന രംഗയും ജസ്‌ബീർ സിംഗ് എന്ന ബില്ലയുമായിരുന്നു കുട്ടികളെ കടത്തി കൊണ്ട് പോയി അതിക്രൂരമായി മാനഭംഗപ്പെടുത്തി കൊലപ്പെടുത്തിയത്. ബോംബെയിലെ ക്രിമിനൽ കേസുകളിൽ ഉൾപ്പെട്ട പ്രതികൾ അവിടെ നിന്ന് മോഷ്ടിച്ച കാറുമായി ഡൽഹിയിലെത്തി കുട്ടികളെ തട്ടിക്കൊണ്ടു പോകുന്നത്. കാശിനാവശ്യം നേരിട്ട പ്രതികൾ ഡൽഹിയിലൂടെ റോന്ത്‌ ചുറ്റുന്നതിനിടയിലാണ് കുട്ടികൾ ടാക്സിക്ക് കാത്ത് നിൽക്കുന്നത് ശ്രദ്ധയിൽ പെട്ടത്. കുട്ടികളുടെ വേഷവിധാനവും മറ്റും കണ്ട് ധനികരുടെ മക്കളാണെന്ന് ധരിച്ചു, തട്ടിക്കൊണ്ടു പോയി നല്ലൊരു മോചനദ്രവ്യം ആവശ്യപ്പെടാമെന്ന് കരുതി. എന്നാല് ലിഫ്റ്റ് ഓഫർ ചെയ്ത് കാറില് കയറപ്പെട്ട കുട്ടികൾ തുടക്കത്തിൽ തന്നെ അപകടം മണത്തു. അതോടെ എതിർപ്പും ചെറുത്തു നിൽപ്പും നടന്നു. ![](https://cdn.boolokam.com/articles/2023/12/accc.jpg)ഡ്രൈവ് ചെയ്യുകയായിരുന്ന ബില്ലയെയും രംഗയെയും അടിച്ചും തള്ളിയും കുട്ടികൾ രക്ഷപ്പെടാൻ ശ്രമിച്ചു. കുട്ടികളുടെ പിതാവ് വെറുമൊരു പട്ടാളക്കാരൻ മാത്രമാണെന്ന് മനസ്സിലാക്കിയ അവർ, ഇവരെ വെച്ച് വിലപേശിയാല് ഒന്നും കിട്ടില്ലെന്ന്‌ ബോധ്യം വന്നതോടെ കുട്ടികളോട് ദേഷ്യമായി. കുട്ടികളെയും കൊണ്ട് ഡൽഹിയുടെ ആളൊഴിഞ്ഞ പ്രദേശങ്ങളിലേക്ക് കുതിച്ചു, അവിടെയുള്ള കുറ്റികാട്ടിലേക്ക് വലിച്ചിഴച്ചു കൊണ്ട് പോയി ദേഹോപദ്രവും തുടർന്നു. കുട്ടികൾ ധൈര്യസമേതം ചെറുത്ത് നിൽക്കുകയും രംഗയ്ക്ക് മുറിവ് പറ്റുകയും ചെയ്തതോടെ ആൺ കുട്ടിയെ കൊന്നു കളയാൻ ബില്ലയോട് ആവശ്യപ്പെട്ടു, പെൺ കുട്ടിയെ മറ്റൊരു കാട്ടിലേക്ക് കൊണ്ട് പോയി മാനഭംഗം ചെയിതു. അതേ സമയം ആൺ കുട്ടിയെ കൊല്ലാൻ വേണ്ടി ഒരു വെട്ട് വെട്ടിയെങ്കിലും ബില്ലയ്ക്ക് മനസ്സ് വന്നില്ല. അത് കണ്ടു അവിടെയെത്തിയ രംഗ തന്റെ വാളെടുത്ത് കുട്ടിയെ തലങ്ങും വിലങ്ങും വെട്ടി. ആകെ ഇരുപത്തിയൊന്നു വെട്ടുകളാണ് പിന്നീട് നടന്ന പരിശോധനയില് കണ്ടത്. ശേഷം പെൺ കുട്ടിയുടെ അടുത്തെത്തിയ രംഗ, ബില്ലയെ പേടിപ്പിച്ചു പെൺ കുട്ടിയെ മാനഭംഗം നടത്തിച്ചു. ശേഷം മൃഗീയമായി രംഗ തന്നെ കുട്ടിയെ വെട്ടി. ഏഴ് മുറിവുകളാണ് ഗീത ചോപ്രയുടെ ശരീരത്തിലുണ്ടായിരുന്നത്. വിചാരണയ്ക്ക് ശേഷം 1982 ആദ്യം ഇരുവരെയും തീഹാർ ജയിലിൽ വെച്ച് തൂക്കിലേറ്റപ്പെട്ടു. 1981 ല് അന്നത്തെ പ്രധാന മന്ത്രിയായിരുന്ന ഇന്ദിരാ ഗാന്ധി നിർദേശത്താല് ധീരതയ്ക്കുള്ള കീർത്തി ചക്ര പുരസ്‌കാരം മരണാനാന്തരം ബഹുമതിയായി കുട്ടികൾക്ക് നല്കപ്പെട്ടു. വർഷന്തോറും കുട്ടികൾക്കുള്ള ദേശീയ ധീരതാ അവാർഡിലേക്ക് കുട്ടികളുടെ നാമം ഉൾപ്പെടുത്തി രണ്ട് അവാർഡുകൾ കൂടി ഏർപ്പെടുത്തുകയുണ്ടായി. അക്രമങ്ങളെ പ്രതിരോധിക്കേണ്ടി വന്ന ആൺ കുട്ടികൾക്കുള്ള ധീരതാ അവാർഡ് സഞ്ജയ് ചോപ്ര അവാർഡ് എന്നും പെൺകുട്ടികൾക്കുള്ള അവാർഡ് ഗീത ചോപ്ര അവാർഡ് എന്നും അറിയപ്പെടുന്നു. 
