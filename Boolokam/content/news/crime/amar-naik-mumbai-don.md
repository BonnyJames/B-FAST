---
title: "അമർ നായ്ക് - അധോലോക രാജാക്കന്മാരിലെ രാവണൻ"
date: 2023-09-25T07:18:16
draft: false
categories: ["Crime"]
tags: ['AMAR NAIK', 'MUMBAI DON', 'mumbai underworld']
author: "Beaumaris"
---

<strong>അമർ നായ്ക് - അധോലോക രാജാക്കന്മാരിലെ രാവണൻ</strong>

<strong>കടപ്പാട് : ചരിത്രാന്വേഷികൾ </strong>
<strong>എഴുതിയത് - സിദ്ദീഖ് പടപ്പിൽ</strong>

മുംബൈ തെരുവീഥികളെ ഭയപ്പെടുത്തി മുംബൈയിലെ സാധാരണ ജനങ്ങൾക്ക് ഉറക്കമില്ലാ രാത്രികൾ സൃഷ്ടിച്ച ഗുണ്ടാ തലവൻ, അതാണ് അമർ നായ്ക്. പതിനഞ്ചാം വയസ്സിൽ തുടങ്ങിയ ക്രൂരകൃത്യങ്ങൾ, ഇരുപതാം വയസ്സിൽ ഗല്ലിയിലെ നേതാവായി വളർന്നു 35 വയസ്സിനിടയിൽ നൂറിലധികം പേരെ കൊലപ്പെടുത്തിയ ക്രൂരൻ. ഹഫ്‌ത നൽകാൻ വിസമ്മതിച്ചവരെ ക്രൂരമായി പെരുമാറിയ ഗുണ്ടാ സംഘാ തലവനെ സംഘാഗംങ്ങൾ രാവൺ എന്ന് വിളിച്ചു.

ഇന്ത്യയിലെ ഏറ്റവും ജനനിബിഡ നഗരമായ ബോംബെയില് ഇത്രയും ഗുണ്ടാ തലവന്മാർ വളരാനുണ്ടായ കാരണങ്ങളിലൊന്ന് തുണിമില്ല് പണിമുടക്കായിരുന്നു എന്ന് പറഞ്ഞാല് തെറ്റാവില്ല. ബോംബെ നഗരവാസികളുടെ ജീവനാഡിയായിരുന്നു തുണി മില്ലുകൾ. ചെറുതും വലുതുമായ നൂറിലധികം തുണി മില്ലുകളും പത്ത് ലക്ഷത്തോളം പേര് നേരിട്ടും അല്ലാതെയും ബന്ധപ്പെട്ടു കിടക്കുന്ന തൊഴിൽ മേഖലയായിരുന്നു ടെക്സ്റ്റൈൽ വ്യവസായം. ബോണസും കൂലി വർദ്ധനയും ആവശ്യപ്പെട്ടു 1982 ജനുവരിയില് ട്രേഡ് യൂണിയൻ നേതാക്കൾ താഴിട്ടു പൂട്ടിയത് 65 ലധികം വമ്പൻ തുണി മില്ലുകളായിരുന്നു. നേരിട്ട് തൊഴിൽ നഷ്ടപ്പെട്ടത് രണ്ടര ലക്ഷം പേർക്കും. തൊഴിൽ നഷ്ടപ്പെട്ടവരിൽ ചിലർ വഴിയോര കച്ചവടത്തിലേക്ക് മാറേണ്ടി വന്നപ്പോൾ വിയർപ്പൊഴുക്കാതെ സമരം ചെയ്യാൻ മാത്രം മുന്നില് നിന്നവർ തെരുവിലെ ഗുണ്ടകളായും വളർന്നു. അമർ നായ്ക് രണ്ടാമത്തെ കൂട്ടത്തിൽ പെട്ടപ്പോൾ അമർ നായ്ക്കിന്റെ അച്ഛൻ തുണി മില്ലില് നിന്ന് തൊഴിൽ നഷ്ടപ്പെട്ടു സ്വയം തൊഴിൽ കണ്ടെത്തിയ ആളായിരുന്നു.

<img class="size-full wp-image-422020 aligncenter" src="https://cdn.boolokam.com/articles/2023/09/ACCC.jpg" alt="" width="800" height="556" />അമർ മാരുതിറാവു നായ്ക് എന്നാണ് അമർ നായ്ക്കിന്റെ മുഴുവൻ പേര്. ദാദർ സബ്ജി മണ്ടിയിലെ ഒരു ചെറിയ പച്ചക്കറി കട നടത്തി വന്നിരുന്ന മാരുതി റാവുവിന്റെ മക്കളിൽ രണ്ടാമൻ. സ്കൂൾ പരിസരത്ത് പോയി സമയം കളയാതെ കടയില് പിതാവിനെ സഹായിക്കുമായിരുന്ന ബാല്യം. കൂടെ മൂത്ത സഹോദരൻ അജിത്തുമുണ്ടായിരുന്നു കടയില്. എല്ലാവരെയും പോലെ അമറിന്റെ പിതാവും ദാദർ മണ്ടിയിൽ നിയോഗിക്കപ്പെട്ട ഗുണ്ടാ സംഘത്തിന് ആഴ്ച്ചപ്പടി അഥവാ ഹഫ്‌താ നൽകിയിരുന്നു. നഗരത്തിന്റെ ഓരോ ഭാഗങ്ങൾ ഓരോ അധോലോക രാജാക്കന്മാരുടെ കീഴിലായി വിഭജിച്ചിരുന്നു. ഓരോ ഭാഗത്തിനും കീഴെ വീണ്ടും പല അതിരുകൾ തിരിച്ചു ചെറുകിട ഗുണ്ടകൾക്കുമായി വീതിച്ചിരുന്നു. പൊട്ട്യ ഗാങ് എന്നറിയപ്പെട്ടിരുന്ന ഗുണ്ടാ സംഘത്തിനായിരുന്നു ദാദർ മാർക്കറ്റിലെ ഹഫ്‌താ ചുമതല. കച്ചവടത്തിന്റെ വലുപ്പമനുസരിച്ചു കൊടുക്കുന്ന തുകയിലും വ്യത്യാസം വരും. 100 രൂപയായിരുന്നു അമർ നായ്കിന്റെ പിതാവ് നൽകേണ്ടിയിരുന്നത്. എന്നാല് കടയില് വരാന് തുടങ്ങിയ അമർ ആദ്യമായി ഈ കൊള്ളയ്ക്കെതിരെ ശബ്ദമുയർത്തി. അധ്വാനിക്കാന് ഞങ്ങളും സാമ്പാദിക്കുന്നത് നിങ്ങളുമാണോ എന്ന് ചോദിച്ചു ഹഫ്‌ത നൽകാൻ വിസമ്മതിച്ചു. അത് സംഘട്ടനത്തിലേക്കും സിനിമയിൽ കാണുന്നത് പോലെ മറ്റൊരു ഗുണ്ടാ നേതാവിനും വഴി വെച്ചു. അതാണ് അമർ നായ്കിന്റെ തുടക്കം.

തുടർന്നങ്ങോട്ട് കുറ്റകൃത്യങ്ങളുടെ തേരോട്ടമായിരുന്നു. പൊട്ട്യ ഗാങ്ങുമായി കൊമ്പ് കോർക്കേണ്ടി വന്ന അമറിന് പിന്നിൽ കുറച്ചു പേർ കൂടി. പൊട്ട്യയുടെ കീഴിൽ തഴച്ചു വളർന്നിരുന്ന മദ്യ കച്ചവടത്തിന്റെ ഹഫ്‌ത പിരിവ്, അമർ നായ്ക് പിടിച്ചടക്കി. പതിയെ പതിയെ ദാദർ ഏരിയയുടെ ഗുണ്ടാ നേതാവായി അമർ നായ്ക് വളർന്നു. അതേ സമയം ദാദർ പ്രദേശത്തിന് തൊട്ട് കിടക്കുന്ന ബൈക്കുള്ള, സാക്ഷാൽ അരുൺ ഗാവ്‌ലിയുടെ നിയന്ത്രണത്തിലായിരുന്നു. ഗാവ്‌ലി, തന്റെ മേഖല ദാദറിലേക്ക് വ്യാപിക്കാൻ ശ്രമിച്ചതോടെ അമറിന്റെ ഏറ്റുമുട്ടൽ ഗാവ്‌ലി സംഘത്തോടായി. എന്നാല് ഗാവ്‌ലി ഗാങ്ങിനോട്‌ ഏറ്റുമുട്ടാന് തക്ക സാമ്പത്തിക പവർ അമർ നായ്കിനില്ലായിരുന്നു. രാം ഭട്ട് എന്ന ധനികന്റെ സഹായം തേടിയ നായ്ക് തന്റെ മേഖല വ്യാപിപ്പിച്ചു. എതിർത്തവരെയൊക്കെ തന്റെ വാളിന് പണി നൽകി, നഗരത്തെ വിറപ്പിച്ചു മുന്നേറി. തെക്കൻ ഗുജറാത്തിലെ മയക്കു മരുന്ന് കുത്തക അടക്കി വാണ പട്ടാൻ ഗ്യാങ്ങിനൊപ്പം ചേർന്ന് ബോംബെയിലും മയക്കു മരുന്നൊഴുക്കി അധോലോക മേഖലയിൽ അരക്കെട്ടുറപ്പിച്ചു.

അക്കാലത്ത് പ്രഭാദേവി ഏരിയ ഭരിച്ചിരുന്ന വാൽജി - പാല്ജി ബ്രദേഴ്സുമായും അമർ ചേർന്ന് പ്രവർത്തിച്ചതോടെ അമർ നായ്കിനെ അധോലോകം കൂടുതൽ ശ്രദ്ധിച്ചു തുടങ്ങി. ആദ്യ കാലത്ത് ദാവൂദിന്റെയും നോട്ടപ്പുള്ളിയായിരുന്ന അമർ നായ്ക്, 1985 ല് ദാവൂദ് ബോംബെ വിട്ട് ദുബായ് ചേക്കേറിയപ്പോൾ ഇതേ അമർ നായ്കിനെ മറ്റു എതിരാളികളെ ഒതുക്കാൻ ഉപയോഗിച്ചു. അരുൺ ഗാവ്‌ലിയെ ഒതുക്കാൻ ദാവൂദ്, ഛോട്ടാ രാജൻ വഴി അമർ നായ്കുമായി കൂട്ടു കൂടി. പിന്നീട് നഗരം സാക്ഷി വഹിച്ച കൊലപാതക പരമ്പരയ്ക്കായിരുന്നു. ഇരു ഭാഗത്തും കുറേ പേർ കൊല്ലപ്പെട്ടു. പകരത്തിന് പകരം ചോദിച്ചു, നഗരത്തിൽ ചോരപ്പുഴയൊഴുകി. എതിർ സംഘത്തിൽ പെട്ടവരെ കൊല്ലാന് രാത്രിയും പകലും ചന്തയും ഒളി സാങ്കേതങ്ങളും മാത്രമല്ല, പോലീസ് സ്റ്റേഷനിൽ വെച്ചും കോടതി മുറികളിൽ വെച്ചും നരഹത്യകൾ തുടർന്നു. ഗാവ്‌ലി ഗ്യാങ്ങിലെ രമ നായ്ക്, ബാബു രേഷിം, അരുൺ ഗാവ്‌ലിയുടെ മൂത്ത സഹോദരൻ പപ്പാ ഭായ്.. അമർ നായ്കിന്റെ ക്രോധത്തിന് മുമ്പിൽ പരലോകം പൂണ്ട പ്രമുഖർ നിരവധി. ഈ സമയമൊക്കെ അമർ മുംബൈയില് നിന്ന് ബാങ്കോക്കിലേക്കും അവിടെ നിന്ന് ലണ്ടനിലേക്കും പറക്കുകയായിരുന്നു. ഉറ്റ അനുയായികളിൽ നിന്ന് പോലും രഹസ്യമായി മാറി നിന്ന് പ്രവർത്തിച്ച അമർ നായ്കിനെ പിടികൂടുക അസാധ്യമായിരുന്നു. അധോലോക രാജാവായി വാണിരുന്ന കാലത്ത് പോലും ആൾമാറാട്ടം നടത്തി, തനിച്ചു ചെന്ന് ശത്രുക്കളെ നേരിട്ട് അവരെ കാലപുരിയിലേക്ക് അയക്കുന്നത് അമർ നായ്കിന്റെ ശീലമായിരുന്നു. ഈ ഒളിപോരാട്ടവും നിനച്ചിരിക്കാത്ത സമയത്തുള്ള പ്രത്യാക്രമണവും കാരണമാണ് എതിരാളിക്കിടയില് അമർ നായ്ക് രാവണൻ എന്നറിയപ്പെട്ടത്.

അമർ നായ്കിന്റെ ഇളയ സഹോദരൻ അശ്വിൻ സിവിൽ എഞ്ചിനീയർ ആയിരുന്നു. ജേഷ്ഠന്റെ പാതയിൽ പോകാതെ ഗുജറാത്തിലെ ഒരു സമ്പന്നന്റെ മകൾ നീതയെ വിവാഹം കഴിച്ചു സ്വസ്ഥമായി ജീവിച്ചു വരുകയായിരുന്നു. എന്നാല്, ബാംഗ്ലൂരില് നിന്ന് ബോംബെ എയർ പോർട്ട് വഴി വന്ന് കാറിലൂടെ ഈസ്റ്റേൺ എക്സ്പ്രസ്സ്‌ ഹൈവേ വഴി വീട്ടിലേക്ക് മടങ്ങി വരുമ്പോൾ ഛോട്ടാ രാജന്റെ ആളുകൾ കാറിലേക്ക് വെടിയുതിർത്തു. തലങ്ങും വിലങ്ങും നടന്ന ഷൂട്ടില് നീതുവും അശ്വിനും കഷ്ടിച്ചാണ് രക്ഷപെട്ടത്. ജേഷ്ഠൻ അമറിന്റെ വഴിയിലൂടെ നീങ്ങിയില്ലെങ്കിൽ തന്നെ തങ്ങളുടെ ജീവൻ അപകടത്തിലാണ് എന്ന് മനസ്സിലാക്കിയ നീതു, അമറിന്റെ സംഘം ചേർന്നു. ഹവാല വ്യാപാരിയായിരുന്ന നീതയുടെ പിതാവ് ഹരിലാൽ ജേട്ട്വ്വയെ അശ്വിൻ കൂടെ കൂട്ടി ബോംബെയില് ഹവാല മേഖലയിലും പിടി മുറുക്കിയതോടെ ഗാവ്‌ലിയുടെ പക ഇരട്ടിയായി.

ഹവാലയിലൂടെ അമർ നായ്ക് സംഘത്തിന്റെ വളർച്ച കണ്ട് കലി കയറിയ ഗാവ്‌ലി, അത് തകർക്കാൻ പദ്ധതിയിട്ടു. തന്റെ ഏറ്റവും വിശ്വസ്തനായ താനാജി കോലിയെ വിളിച്ചു ഇങ്ങനെ പറഞ്ഞു. "ജേട്ട്വ്വ സാബ് കോട്ട്ല കർ" (ജേട്ട്വ്വാ കൊ കതം കരോ). അങ്ങനെ 1993 മെയ് 22 ന്, ഹരിലാൽ ജേട്ട്വ്വയെ താനാജി കോലി വധിച്ചു. ഭാര്യപിതാവിന്റെ കൊലപാതകം അശ്വിന്റെ ക്രോധം വർദ്ധിപ്പിച്ചു. എങ്ങനെയെങ്കിലും താനാജി കോലിയോട് പകരം വീട്ടാനുറച്ചു. എന്നാല് ഹരിലാൽ ജേട്ട്വ്വയുടെ കൊലപാതകത്തിന് പിന്നാലെ താനാജി കോലിയെ പോലീസ് പിടികൂടി, അമരാവതി ജയിലിൽ അടച്ചിരുന്നു.

ദാവൂദ് സംഘത്തിലെ നിരവധി പേർ ബോംബെ ജയിലുകളിൽ ഉള്ളത്, താനാജി കോലിയുടെ ജീവന് ഭീഷണിയായിരിക്കുമെന്ന് കരുതിയാണ് ബോംബെ ജയിലിൽ ഇടാതെ, ദൂരെ അമരാവതിയില് കൊണ്ട് പോയത്. താനാജി കോലിയെ കോടതിയില് ഹാജരാക്കുമ്പോൾ വധിക്കാൻ അമർ നായ്ക് ആദ്യം പ്ലാൻ ചെയ്തുവെങ്കിലും അക്കാലത്ത് ബോംബെയിലെ കോടതി വളപ്പുകൾ നിരവധി ഗാങ് വാറിന് സാക്ഷ്യം വഹിച്ച പശ്ചാത്തലത്തിൽ പോലീസ് വൻ സുരക്ഷ ഒരുക്കിയിരുന്നത് ആ പദ്ധതി ഒഴിവാക്കി. അവസാനം ഹരിലാൽ ജേട്ട്വ്വയുടെ കൊലപാതകത്തിന്റെ 120 ആം ദിവസം, 1993 സെപ്റ്റംബർ മാസത്തിൽ താനാജി കോലിയെ വിദർഭ എക്സ്പ്രെസ്സിൽ വെച്ചു കൊലപ്പെടുത്തി. അമരാവതിയിൽ നിന്നുള്ള ട്രെയിനിൽ വൻ സുരക്ഷയിലാണ് കോലിയെ കൊണ്ട് വന്നതെങ്കിലും എല്ലാ സുരക്ഷയെയും കൊഞ്ഞനം കാട്ടി അമർ നായ്കിന്റെ ആളുകൾ ട്രെയിൻ കല്ല്യാൺ സ്റ്റേഷനിലെത്തിയപ്പോൾ പ്ലാൻ ചെയ്ത പ്രകാരം കൃത്യം നിർവ്വഹിക്കുകയായിരുന്നു. ഇന്ത്യൻ റെയിൽവേ കണ്ട ആദ്യ ഗാങ് വാർ കൊലപാതകത്തിന് അങ്ങനെ വിദർഭ എക്സ്പ്രസ്സ്‌ സാക്ഷിയായി.

ആ കൊലപാതകത്തോട് കൂടി അമർ നായ്ക് യുഗത്തിന്റെ തിരശീലയ്ക്ക് തുടക്കമായി. കൊലപാതകത്തിന്റെ സൂത്രധാരകൻ അശ്വിൻ നായ്ക് ജയിലിലായി. പോലീസിനെ ഭയന്ന് അമർ നായ്ക് ഇന്ത്യയിലെത്താതെയായി. ഈ അവസരം മുതലെടുക്കാനിറങ്ങി അരുൺ ഗാവ്‌ലി അടുത്ത കരുനീക്കങ്ങൾ തുടങ്ങി. അമർ നായ്ക്കിന്റെ വെൽവിഷറും ബോംബെയിലെ ശീതൾ വ്യാപാര സ്ഥാപന ഉടമയുമായിരുന്ന ബാബു ഭായ് ഷായെ ദഗ്ഡി ചാലിലേക്ക് വിളിച്ചു കൊണ്ട് വരാൻ, അരുൺ ഗാവ്‌ലി തന്റെ ഏറ്റവും വിശ്വസ്തനിലൊരാളായ സദാവ് മാമ പറഞ്ഞു വിട്ടു. എന്നാല് ഗാവ്‌ലിയെ കാണാൻ ഷാ കൂട്ടാക്കിയില്ല. ക്ഷണം നിരസിക്കുന്നവർക്കുള്ള മറുപടിയും തോക്ക് സംസാരിച്ചിരുന്ന കാലം, 1994 മാർച്ച് 6 ന് ശീതൾ മുതലാളിയുടെ തണുത്തുറഞ്ഞ ശരീരം ഗ്രാന്റ് റോഡ് പാലത്തിന് താഴെ കിടന്നു. ഷായുടെ മരണത്തോടെ അമർ നായ്കിന്റെ സാമ്പത്തിക സ്രോതസ് വഴി മുട്ടി. നായ്കിന്റെ പ്രഭാവം അവസാനിച്ചുവെന്ന് കരുതി ഭയന്ന ഷായുടെ മകൻ വീരേൻ ഷാ, ദഗ്ഡി ചാലിലെത്തി അരുൺ ഗാവ്‌ലിയുടെ കാല്കീഴിൽ 25 ലക്ഷം വെച്ചു സഹായം അഭ്യർത്ഥിച്ചു.

ഷായുടെ കൊലപാതകവും ആ വഴിക്ക് അരുൺ ഗാവ്‌ലി ഉണ്ടാക്കിയ നേട്ടത്തിനും ചുട്ട മറുപടി കൊടുക്കാൻ അമർ നായ്കും തക്കം പാർത്തിരുന്നു. അപ്പോഴാണ് കട്ടാഹു മിൽസ് ഉടമ സുനിത് കട്ടാഹു തന്റെ 500 കോടി വിലമതിക്കുന്ന ബൈക്കുള്ളയിലെ തുണി മില്ല് പ്ലോട്ട് വിൽക്കാൻ ഉദ്ദേശിക്കുന്നത്. തുണി മിൽ പൂട്ടാന് കേന്ദ്ര സർക്കാരിൽ നിന്ന് അനുവാദം ലഭിച്ചിരുന്നെങ്കിലും തൊഴിലാളികളുടെയും ട്രേഡ് യൂണിയനുകളുടെയും സമ്മതപത്രം കിട്ടിയതിന് ശേഷം മാത്രമേ പൊളിച്ചു മാറ്റാനും വിൽക്കാനും കഴിയൂ എന്ന നിബന്ധന കൂടി ഉണ്ടായിരുന്നു. തൊഴിൽ സംഘടനയായ RMMS ഉം തൊഴിലാളി നേതാവ് ഹരി ബാഹു നായിക്കും തക്കതായ പുനരധിവാസ പാക്കേജ് കിട്ടാതെ സമ്മതപത്രം ഒപ്പിട്ടു നൽകാൻ കൂട്ടാക്കിയില്ല. നേരത്തേ തന്നെ സുനിത് കട്ടാഹു, അരുൺ ഗാവ്‌ലി പക്ഷമായിരുന്നു. ഇങ്ങനെയൊരു പ്രതിസന്ധി നേരിട്ടത്തോടെ കട്ടാഹു ഗാവ്‌ലിയുടെ സഹായം തേടി. ഗാവ്‌ലി അപ്പോൾ പൂനയിലെ യെറോഡാ ജയിലിലായിരുന്നുവെങ്കിലും പുറത്ത് എല്ലാ പ്രവർത്തനങ്ങളും നിയന്ത്രിച്ചിരുന്നത് ഗാവ്‌ലി തന്നെയായിരുന്നു. 500 കോടിക്ക് കച്ചവടം നടത്താൻ സഹായിച്ചാൽ അതിന്റെ 10 ശതമാനം ഗാവ്‌ലിക്ക് നൽകാൻ സമ്മതിച്ച കട്ടാഹു അപ്പോൾ തന്നെ 3 കോടി രൂപ ഗാവ്‌ലി സംഘത്തെ ഏല്പിച്ചു.

ലൂസിഫറില് പറയുന്നത് പോലെ അമർ നായ്കിന്റെ നീക്കങ്ങൾ ചോർത്താൻ ഗാവ്‌ലിയുടെ ചാരൻ ഇപ്പുറത്തുള്ളത് പോലെ ഗാവ്‌ലിയുടെ നീക്കങ്ങൾ ചോർത്താൻ നായ്കിന്റെ ചാരൻ ഗാവ്‌ലി പക്ഷത്തുമുണ്ടായിരുന്നു. ആ വഴി മില്ല് വിൽക്കുന്നതിലുള്ള ഗാവ്‌ലിയുടെ താല്പര്യം മനസ്സിലാക്കിയ അമർ നായ്ക് എന്ത്‌ വില കൊടുത്തും ആ നീക്കം തകർക്കാൻ ഉറപ്പിച്ചു. ഇതിനിടെ ചോട്ടാ ട്രേഡ് യൂണിയൻ നേതാക്കാൾക്ക് 'മാസപ്പടി' നൽകി, ഗാവ്‌ലി തന്റെ വറുതിയിലാക്കിയിരുന്നു. അത് വഴി ഹരി ബാഹു നായ്കിനെ നേതൃസ്ഥാനത്ത് നിന്ന് മാറ്റി മറ്റൊരു ഡമ്മിയെ പ്രതിഷ്ടിച്ചിരുന്നു. അതോടെ മില്ല് മുതലാളി സുനിത് കട്ടാഹുനെ വക വരുത്തിയിട്ടെങ്കിലും ഈ കച്ചവടം നടക്കാതിരിക്കാനും അത് വഴി 50 കോടി ഗാവ്‌ലിക്ക് കിട്ടാതിരിക്കാനും അമർ നായ്ക് സംഘം തീരുമാനിച്ചു. അങ്ങനെ സുനിത് കട്ടാഹുവിന്റെ നീക്കങ്ങളും യാത്രകളും മനസ്സിലാക്കി അയാളെ പിന്തുടർന്നു. അമർ നായ്കിന്റെ ഈ നീക്കവും ചാരൻ വഴി ഗാവ്‌ലി മനസ്സിലാക്കി.

അമർ നായ്കിനെ അതില് നിന്ന് പിന്തിരിപ്പിക്കാൻ തക്ക ഒരു ഷോക്ക് നൽകാൻ ഗാവ്‌ലി തന്റെ വിശ്വസ്ത അനുയായി സദാ പാവ്ലെയെ ഏല്പിച്ചു. നിനച്ചിരിക്കാത്ത ഒരു വലിയ പ്രഹരം കിട്ടിയാൽ കുറച്ചു കാലം അതിന്റെ ഷോക്കിലായിരിക്കും അമർ നായ്ക് എന്ന് മനസ്സിലാക്കിയ സദാ പാവ്ലെ, അമർ നായ്ക്കിന്റെ അനിയൻ അശ്വിൻ നായ്കിനെ തന്നെ വക വരുത്താൻ തീരുമാനിച്ചു. താനാജി കോലി കൊലപാതകത്തില് വിചാരണ നേരിടുകയായിരുന്ന അശ്വിനെ കോടതിയില് വെച്ചു ഷൂട്ട് ചെയ്യാന് പ്ലാനിട്ടു. സദാ പാവ്ലെയുടെ ഏറ്റവും അടുത്ത സുഹൃത്തായിരുന്ന താനാജി കോലിയെ കൊന്നതിന്റെ പ്രതികാരവുമാവുമത് എന്നത് കൊണ്ടാണ് അശ്വിനെ തന്നെ തിരഞ്ഞെടുത്തത്. 1994 ഏപ്രിൽ 18 ന് കല്ല്യാൺ ആധാർവാടി ജയിലിൽ നിന്ന് കല്ല്യാൺ കോടതിയിൽ ഹാജരാക്കി. ഗാവ്‌ലി സംഘത്തിലെ ഷാർപ്പ് ഷൂട്ടർമാരായ രവീന്ദ്ര സാവന്തും നാഗേഷ് മോഹിതെയും വക്കീൽ വേഷത്തിൽ കോടതിയിലെത്തിയിരുന്നു. കനത്ത പോലീസ് സുരക്ഷയിക്കിടയിൽ നിന്നും കോടതി മുറിയിൽ നിന്നും പുറത്ത് വരുന്ന വഴിക്ക് രവീന്ദ്ര സാവന്ത് നിറയൊഴിച്ചു, ഭാഗ്യവശാൽ കഴുത്തിനാണ് വെടി കൊണ്ടത്. വീണ്ടും വെടി പൊട്ടുന്നതിന് മുമ്പ് പോലീസിന്റെ മറു വെടി സാവന്തിനെ വീഴ്ത്തി. നാഗേഷ് മോഹിതെ ഓടി രക്ഷപെട്ടു. കഴുത്തിന് വെടി കൊണ്ട് മരണത്തിൽ അശ്വിൻ രക്ഷപെട്ടുവെങ്കിലും ഏറെ കാലം ഹോസ്പിറ്റലിലും പിന്നീട് ഒരു ഭാഗം തളർന്നു വീല് ചെയറിലുമായി അശ്വിന്റെ ജീവിതം.

അതോടെ എത്രയും പെട്ടെന്ന് സുനിത് കട്ടാഹുനെ കൊന്ന്, ഗാവ്‌ലിക്ക് മറുപടി നൽകാൻ അമർ നായ്ക് ഉറച്ചു. 1994 മെയ് 7 വൈകുന്നേരം, സുനിത് കട്ടാഹു കാറിൽ വീട്ടിലേക്ക് മടങ്ങിപ്പോവേ മഹാലക്ഷ്മി റേസ് കോഴ്സിനടുത്ത് വെച്ചു ബൈക്കിലെത്തിയ രണ്ട് ഷാർപ്പ് ഷൂട്ടർമാർ കട്ടാഹുവിന്റെ വിധിയെഴുതി. കാർ ബ്ലോക്ക് ചെയ്ത്, ചുറ്റിക ഉപയോഗിച്ച് ഗ്ലാസ് തകർത്ത് തൊട്ടടുത്ത് നിന്ന് വെടിയുതിർത്തു. എല്ലാം 90 സെക്കന്റുകൾ കൊണ്ട് അവസാനിച്ചു.

നഗരത്തിലെ ഏറ്റവും വലിയ വ്യവസായി സുനിത് കട്ടാഹുവിന്റെ കൊലപാതകം കോളിളക്കം സൃഷ്ടിച്ചു. ബിസിനസ് സമൂഹം ഹാലിളകി, ഇങ്ങനെ തുടർന്നാൽ നഗരം മൊത്തത്തിൽ അപകടത്തിലാവുമെന്ന് ഉന്നതർ സർക്കാരിലേക്കെത്തിച്ചു. ഇപ്പോഴെങ്കിലും ഉണർന്നു പ്രവർത്തിച്ചില്ലെങ്കിൽ തങ്ങളുടെ ജീവൻ പോലും അപകടത്തിലാവുമെന്ന് മനസ്സിലാക്കിയ അധികൃതർ, ശുദ്ധികലശം നടത്താനുള്ള ഉത്തരവുകൾ ഉന്നത പോലീസ് അധികാരികളിലെത്തി.

സുനിത് കട്ടാഹുവിന്റെ കൊലയാളികളെ പോലീസ് പിടികൂടിയെങ്കിലും അമർ നായ്കിനെ പിടികൂടി അകത്തിടുകയോ അല്ലെങ്കിൽ തീർക്കുകയോ ചെയ്യാതെ കൊലപാതക പാരമ്പരയ്ക്ക് അവസാനമുണ്ടാകില്ല എന്ന് പോലീസ് കമ്മീഷണർ ഉറപ്പിച്ചു. അമർ നായ്കിനെ പിടികൂടാൻ ഒരു പോലീസ് സംഘത്തെ നിയോഗിച്ചു. മുംബൈ പോലീസിലെ പ്രമുഖ ഷൂട്ടർ വിജയ് സലസ്കറും സംഘത്തിലുണ്ടായിരുന്നു.
അങ്ങനെ ആ ദിവസം വന്നെത്തി, 1996 ആഗസ്റ്റ് 10. അന്ന് അമർ നായ്ക് നഗരത്തിലെ മദ്നാപൂർ ഭാഗത്ത് എത്തുമെന്നായിരുന്നു ചാരന്മാരിൽ നിന്ന് ലഭിച്ച വിവരം. തനിച്ചു യാത്ര ചെയ്യുന്ന സ്വഭാവമുള്ള അമർ നായ്ക് എന്ന രാവണനെ എങ്ങനെ തിരിച്ചറിയാനാവുമെന്നായിരുന്നു പോലീസിന്റെ തലവേദന. 20 വയസ്സിന് ശേഷം ഒരിക്കല് പോലും പോലീസിന് കണ്ടു കിട്ടാത്ത, ഒരു ഫോട്ടോ പോലും വെളിയിൽ പോകാത്ത അമർ നായ്കിനെ എങ്ങനെ തിരിച്ചറിയാനാണ്. മുംബൈ പോലീസിനെ ഇത്രയധികം തലവേദന സൃഷ്ടിച്ച മറ്റൊരു ക്രിമിനൽ മുംബൈ ചരിത്രത്തിലുണ്ടായിട്ടില്ലത്രെ. അമർ നായ്ക് എത്തുമെന്ന പ്രതീക്ഷയിൽ പോലീസ് സംഘം മദ്നാപൂർ ഭാഗത്ത് വേഷം മാറി ചുറ്റിയടിച്ചു. ബുള്ളറ്റ് പ്രൂഫ് ജാക്കറ്റും ധരിച്ചു വിജയ് സലസ്കറും സംഘത്തിലുണ്ടായിരുന്നു.

അർദ്ധരാത്രിക്ക് ശേഷം ഒറ്റപ്പെട്ട ഒരു സ്ഥലത്ത് വെളുത്ത ഫിയറ്റ് കാർ നീങ്ങി, ഒരിടത്ത് നിർത്തുന്നതും അതില് നിന്ന് ഒരാൾ മെല്ലെ ഇറങ്ങുന്നതും ഒളിഞ്ഞിരുന്ന പോലീസ് കാണുന്നു. എന്നാല് അത് അമർ നായ്ക് ആണെന്ന് ഉറപ്പിക്കാനുള്ള തെളിവൊന്നും പോലീസിന്റെ പക്കലില്ല താനും. പെട്ടെന്ന് വെളിച്ചത്ത് വന്ന ഒരു പോലീസ് ഓഫീസർ ചിരപരിചിതനെ പോലെ അമറിന്റെ അടുത്തേക്ക് നീങ്ങി. പെട്ടെന്ന്, "ഹോയ് അമർ, തും ഇദർ കൈസേ" എന്ന് ചോദിച്ചതും അത് പോലീസ് ആയിരിക്കുമെന്ന് ഊഹിച്ച അയാൾ പെട്ടെന്ന് പോലീസിനെ നേരെ വെടിയുതിർത്തു ഇരുട്ടിലേക്ക് മറഞ്ഞു. അതോടെ അത് അമർ നായ്ക് തന്നെ എന്നുറപ്പിച്ച പോലീസ് സംഘം പിന്നാലെയെത്തി അമർ നായ്കിന് നേരെ വെടിയുതിർത്തു. വിജയ് സലസ്കർ ആദ്യം മുട്ടിന് താഴെ വെടിയുതിർത്തു. പെട്ടെന്ന് വീണ അമർ നായ്ക്, വീണ്ടും എണീറ്റു നിന്ന് വിജയ്നെ തിരിച്ചു വെടി വെച്ചുവെങ്കിലും കൊണ്ടില്ല. അടുത്ത വെടി പൊട്ടുന്നതിന് മുമ്പ് വിജയ് സലസ്കർ തൊടുത്തു വിട്ട ഒരു ബുള്ളറ്റ് അമർ നായ്കിന്റെ നെഞ്ചിൻ കൂട് തകർത്തിരുന്നു.

&nbsp;


![അമർ നായ്ക് - അധോലോക രാജാക്കന്മാരിലെ രാവണൻ](https://cdn.boolokam.com/articles/2023/09/ACCC.jpg)**അമർ നായ്ക് - അധോലോക രാജാക്കന്മാരിലെ രാവണൻ** **കടപ്പാട് : ചരിത്രാന്വേഷികൾ** **എഴുതിയത് - സിദ്ദീഖ് പടപ്പിൽ** മുംബൈ തെരുവീഥികളെ ഭയപ്പെടുത്തി മുംബൈയിലെ സാധാരണ ജനങ്ങൾക്ക് ഉറക്കമില്ലാ രാത്രികൾ സൃഷ്ടിച്ച ഗുണ്ടാ തലവൻ, അതാണ് അമർ നായ്ക്. പതിനഞ്ചാം വയസ്സിൽ തുടങ്ങിയ ക്രൂരകൃത്യങ്ങൾ, ഇരുപതാം വയസ്സിൽ ഗല്ലിയിലെ നേതാവായി വളർന്നു 35 വയസ്സിനിടയിൽ നൂറിലധികം പേരെ കൊലപ്പെടുത്തിയ ക്രൂരൻ. ഹഫ്‌ത നൽകാൻ വിസമ്മതിച്ചവരെ ക്രൂരമായി പെരുമാറിയ ഗുണ്ടാ സംഘാ തലവനെ സംഘാഗംങ്ങൾ രാവൺ എന്ന് വിളിച്ചു. ഇന്ത്യയിലെ ഏറ്റവും ജനനിബിഡ നഗരമായ ബോംബെയില് ഇത്രയും ഗുണ്ടാ തലവന്മാർ വളരാനുണ്ടായ കാരണങ്ങളിലൊന്ന് തുണിമില്ല് പണിമുടക്കായിരുന്നു എന്ന് പറഞ്ഞാല് തെറ്റാവില്ല. ബോംബെ നഗരവാസികളുടെ ജീവനാഡിയായിരുന്നു തുണി മില്ലുകൾ. ചെറുതും വലുതുമായ നൂറിലധികം തുണി മില്ലുകളും പത്ത് ലക്ഷത്തോളം പേര് നേരിട്ടും അല്ലാതെയും ബന്ധപ്പെട്ടു കിടക്കുന്ന തൊഴിൽ മേഖലയായിരുന്നു ടെക്സ്റ്റൈൽ വ്യവസായം. ബോണസും കൂലി വർദ്ധനയും ആവശ്യപ്പെട്ടു 1982 ജനുവരിയില് ട്രേഡ് യൂണിയൻ നേതാക്കൾ താഴിട്ടു പൂട്ടിയത് 65 ലധികം വമ്പൻ തുണി മില്ലുകളായിരുന്നു. നേരിട്ട് തൊഴിൽ നഷ്ടപ്പെട്ടത് രണ്ടര ലക്ഷം പേർക്കും. തൊഴിൽ നഷ്ടപ്പെട്ടവരിൽ ചിലർ വഴിയോര കച്ചവടത്തിലേക്ക് മാറേണ്ടി വന്നപ്പോൾ വിയർപ്പൊഴുക്കാതെ സമരം ചെയ്യാൻ മാത്രം മുന്നില് നിന്നവർ തെരുവിലെ ഗുണ്ടകളായും വളർന്നു. അമർ നായ്ക് രണ്ടാമത്തെ കൂട്ടത്തിൽ പെട്ടപ്പോൾ അമർ നായ്ക്കിന്റെ അച്ഛൻ തുണി മില്ലില് നിന്ന് തൊഴിൽ നഷ്ടപ്പെട്ടു സ്വയം തൊഴിൽ കണ്ടെത്തിയ ആളായിരുന്നു. അമർ മാരുതിറാവു നായ്ക് എന്നാണ് അമർ നായ്ക്കിന്റെ മുഴുവൻ പേര്. ദാദർ സബ്ജി മണ്ടിയിലെ ഒരു ചെറിയ പച്ചക്കറി കട നടത്തി വന്നിരുന്ന മാരുതി റാവുവിന്റെ മക്കളിൽ രണ്ടാമൻ. സ്കൂൾ പരിസരത്ത് പോയി സമയം കളയാതെ കടയില് പിതാവിനെ സഹായിക്കുമായിരുന്ന ബാല്യം. കൂടെ മൂത്ത സഹോദരൻ അജിത്തുമുണ്ടായിരുന്നു കടയില്. എല്ലാവരെയും പോലെ അമറിന്റെ പിതാവും ദാദർ മണ്ടിയിൽ നിയോഗിക്കപ്പെട്ട ഗുണ്ടാ സംഘത്തിന് ആഴ്ച്ചപ്പടി അഥവാ ഹഫ്‌താ നൽകിയിരുന്നു. നഗരത്തിന്റെ ഓരോ ഭാഗങ്ങൾ ഓരോ അധോലോക രാജാക്കന്മാരുടെ കീഴിലായി വിഭജിച്ചിരുന്നു. ഓരോ ഭാഗത്തിനും കീഴെ വീണ്ടും പല അതിരുകൾ തിരിച്ചു ചെറുകിട ഗുണ്ടകൾക്കുമായി വീതിച്ചിരുന്നു. പൊട്ട്യ ഗാങ് എന്നറിയപ്പെട്ടിരുന്ന ഗുണ്ടാ സംഘത്തിനായിരുന്നു ദാദർ മാർക്കറ്റിലെ ഹഫ്‌താ ചുമതല. കച്ചവടത്തിന്റെ വലുപ്പമനുസരിച്ചു കൊടുക്കുന്ന തുകയിലും വ്യത്യാസം വരും. 100 രൂപയായിരുന്നു അമർ നായ്കിന്റെ പിതാവ് നൽകേണ്ടിയിരുന്നത്. എന്നാല് കടയില് വരാന് തുടങ്ങിയ അമർ ആദ്യമായി ഈ കൊള്ളയ്ക്കെതിരെ ശബ്ദമുയർത്തി. അധ്വാനിക്കാന് ഞങ്ങളും സാമ്പാദിക്കുന്നത് നിങ്ങളുമാണോ എന്ന് ചോദിച്ചു ഹഫ്‌ത നൽകാൻ വിസമ്മതിച്ചു. അത് സംഘട്ടനത്തിലേക്കും സിനിമയിൽ കാണുന്നത് പോലെ മറ്റൊരു ഗുണ്ടാ നേതാവിനും വഴി വെച്ചു. അതാണ് അമർ നായ്കിന്റെ തുടക്കം. തുടർന്നങ്ങോട്ട് കുറ്റകൃത്യങ്ങളുടെ തേരോട്ടമായിരുന്നു. പൊട്ട്യ ഗാങ്ങുമായി കൊമ്പ് കോർക്കേണ്ടി വന്ന അമറിന് പിന്നിൽ കുറച്ചു പേർ കൂടി. പൊട്ട്യയുടെ കീഴിൽ തഴച്ചു വളർന്നിരുന്ന മദ്യ കച്ചവടത്തിന്റെ ഹഫ്‌ത പിരിവ്, അമർ നായ്ക് പിടിച്ചടക്കി. പതിയെ പതിയെ ദാദർ ഏരിയയുടെ ഗുണ്ടാ നേതാവായി അമർ നായ്ക് വളർന്നു. അതേ സമയം ദാദർ പ്രദേശത്തിന് തൊട്ട് കിടക്കുന്ന ബൈക്കുള്ള, സാക്ഷാൽ അരുൺ ഗാവ്‌ലിയുടെ നിയന്ത്രണത്തിലായിരുന്നു. ഗാവ്‌ലി, തന്റെ മേഖല ദാദറിലേക്ക് വ്യാപിക്കാൻ ശ്രമിച്ചതോടെ അമറിന്റെ ഏറ്റുമുട്ടൽ ഗാവ്‌ലി സംഘത്തോടായി. എന്നാല് ഗാവ്‌ലി ഗാങ്ങിനോട്‌ ഏറ്റുമുട്ടാന് തക്ക സാമ്പത്തിക പവർ അമർ നായ്കിനില്ലായിരുന്നു. രാം ഭട്ട് എന്ന ധനികന്റെ സഹായം തേടിയ നായ്ക് തന്റെ മേഖല വ്യാപിപ്പിച്ചു. എതിർത്തവരെയൊക്കെ തന്റെ വാളിന് പണി നൽകി, നഗരത്തെ വിറപ്പിച്ചു മുന്നേറി. തെക്കൻ ഗുജറാത്തിലെ മയക്കു മരുന്ന് കുത്തക അടക്കി വാണ പട്ടാൻ ഗ്യാങ്ങിനൊപ്പം ചേർന്ന് ബോംബെയിലും മയക്കു മരുന്നൊഴുക്കി അധോലോക മേഖലയിൽ അരക്കെട്ടുറപ്പിച്ചു. അക്കാലത്ത് പ്രഭാദേവി ഏരിയ ഭരിച്ചിരുന്ന വാൽജി - പാല്ജി ബ്രദേഴ്സുമായും അമർ ചേർന്ന് പ്രവർത്തിച്ചതോടെ അമർ നായ്കിനെ അധോലോകം കൂടുതൽ ശ്രദ്ധിച്ചു തുടങ്ങി. ആദ്യ കാലത്ത് ദാവൂദിന്റെയും നോട്ടപ്പുള്ളിയായിരുന്ന അമർ നായ്ക്, 1985 ല് ദാവൂദ് ബോംബെ വിട്ട് ദുബായ് ചേക്കേറിയപ്പോൾ ഇതേ അമർ നായ്കിനെ മറ്റു എതിരാളികളെ ഒതുക്കാൻ ഉപയോഗിച്ചു. അരുൺ ഗാവ്‌ലിയെ ഒതുക്കാൻ ദാവൂദ്, ഛോട്ടാ രാജൻ വഴി അമർ നായ്കുമായി കൂട്ടു കൂടി. പിന്നീട് നഗരം സാക്ഷി വഹിച്ച കൊലപാതക പരമ്പരയ്ക്കായിരുന്നു. ഇരു ഭാഗത്തും കുറേ പേർ കൊല്ലപ്പെട്ടു. പകരത്തിന് പകരം ചോദിച്ചു, നഗരത്തിൽ ചോരപ്പുഴയൊഴുകി. എതിർ സംഘത്തിൽ പെട്ടവരെ കൊല്ലാന് രാത്രിയും പകലും ചന്തയും ഒളി സാങ്കേതങ്ങളും മാത്രമല്ല, പോലീസ് സ്റ്റേഷനിൽ വെച്ചും കോടതി മുറികളിൽ വെച്ചും നരഹത്യകൾ തുടർന്നു. ഗാവ്‌ലി ഗ്യാങ്ങിലെ രമ നായ്ക്, ബാബു രേഷിം, അരുൺ ഗാവ്‌ലിയുടെ മൂത്ത സഹോദരൻ പപ്പാ ഭായ്.. അമർ നായ്കിന്റെ ക്രോധത്തിന് മുമ്പിൽ പരലോകം പൂണ്ട പ്രമുഖർ നിരവധി. ഈ സമയമൊക്കെ അമർ മുംബൈയില് നിന്ന് ബാങ്കോക്കിലേക്കും അവിടെ നിന്ന് ലണ്ടനിലേക്കും പറക്കുകയായിരുന്നു. ഉറ്റ അനുയായികളിൽ നിന്ന് പോലും രഹസ്യമായി മാറി നിന്ന് പ്രവർത്തിച്ച അമർ നായ്കിനെ പിടികൂടുക അസാധ്യമായിരുന്നു. അധോലോക രാജാവായി വാണിരുന്ന കാലത്ത് പോലും ആൾമാറാട്ടം നടത്തി, തനിച്ചു ചെന്ന് ശത്രുക്കളെ നേരിട്ട് അവരെ കാലപുരിയിലേക്ക് അയക്കുന്നത് അമർ നായ്കിന്റെ ശീലമായിരുന്നു. ഈ ഒളിപോരാട്ടവും നിനച്ചിരിക്കാത്ത സമയത്തുള്ള പ്രത്യാക്രമണവും കാരണമാണ് എതിരാളിക്കിടയില് അമർ നായ്ക് രാവണൻ എന്നറിയപ്പെട്ടത്. അമർ നായ്കിന്റെ ഇളയ സഹോദരൻ അശ്വിൻ സിവിൽ എഞ്ചിനീയർ ആയിരുന്നു. ജേഷ്ഠന്റെ പാതയിൽ പോകാതെ ഗുജറാത്തിലെ ഒരു സമ്പന്നന്റെ മകൾ നീതയെ വിവാഹം കഴിച്ചു സ്വസ്ഥമായി ജീവിച്ചു വരുകയായിരുന്നു. എന്നാല്, ബാംഗ്ലൂരില് നിന്ന് ബോംബെ എയർ പോർട്ട് വഴി വന്ന് കാറിലൂടെ ഈസ്റ്റേൺ എക്സ്പ്രസ്സ്‌ ഹൈവേ വഴി വീട്ടിലേക്ക് മടങ്ങി വരുമ്പോൾ ഛോട്ടാ രാജന്റെ ആളുകൾ കാറിലേക്ക് വെടിയുതിർത്തു. തലങ്ങും വിലങ്ങും നടന്ന ഷൂട്ടില് നീതുവും അശ്വിനും കഷ്ടിച്ചാണ് രക്ഷപെട്ടത്. ജേഷ്ഠൻ അമറിന്റെ വഴിയിലൂടെ നീങ്ങിയില്ലെങ്കിൽ തന്നെ തങ്ങളുടെ ജീവൻ അപകടത്തിലാണ് എന്ന് മനസ്സിലാക്കിയ നീതു, അമറിന്റെ സംഘം ചേർന്നു. ഹവാല വ്യാപാരിയായിരുന്ന നീതയുടെ പിതാവ് ഹരിലാൽ ജേട്ട്വ്വയെ അശ്വിൻ കൂടെ കൂട്ടി ബോംബെയില് ഹവാല മേഖലയിലും പിടി മുറുക്കിയതോടെ ഗാവ്‌ലിയുടെ പക ഇരട്ടിയായി. ഹവാലയിലൂടെ അമർ നായ്ക് സംഘത്തിന്റെ വളർച്ച കണ്ട് കലി കയറിയ ഗാവ്‌ലി, അത് തകർക്കാൻ പദ്ധതിയിട്ടു. തന്റെ ഏറ്റവും വിശ്വസ്തനായ താനാജി കോലിയെ വിളിച്ചു ഇങ്ങനെ പറഞ്ഞു. "ജേട്ട്വ്വ സാബ് കോട്ട്ല കർ" (ജേട്ട്വ്വാ കൊ കതം കരോ). അങ്ങനെ 1993 മെയ് 22 ന്, ഹരിലാൽ ജേട്ട്വ്വയെ താനാജി കോലി വധിച്ചു. ഭാര്യപിതാവിന്റെ കൊലപാതകം അശ്വിന്റെ ക്രോധം വർദ്ധിപ്പിച്ചു. എങ്ങനെയെങ്കിലും താനാജി കോലിയോട് പകരം വീട്ടാനുറച്ചു. എന്നാല് ഹരിലാൽ ജേട്ട്വ്വയുടെ കൊലപാതകത്തിന് പിന്നാലെ താനാജി കോലിയെ പോലീസ് പിടികൂടി, അമരാവതി ജയിലിൽ അടച്ചിരുന്നു. ദാവൂദ് സംഘത്തിലെ നിരവധി പേർ ബോംബെ ജയിലുകളിൽ ഉള്ളത്, താനാജി കോലിയുടെ ജീവന് ഭീഷണിയായിരിക്കുമെന്ന് കരുതിയാണ് ബോംബെ ജയിലിൽ ഇടാതെ, ദൂരെ അമരാവതിയില് കൊണ്ട് പോയത്. താനാജി കോലിയെ കോടതിയില് ഹാജരാക്കുമ്പോൾ വധിക്കാൻ അമർ നായ്ക് ആദ്യം പ്ലാൻ ചെയ്തുവെങ്കിലും അക്കാലത്ത് ബോംബെയിലെ കോടതി വളപ്പുകൾ നിരവധി ഗാങ് വാറിന് സാക്ഷ്യം വഹിച്ച പശ്ചാത്തലത്തിൽ പോലീസ് വൻ സുരക്ഷ ഒരുക്കിയിരുന്നത് ആ പദ്ധതി ഒഴിവാക്കി. അവസാനം ഹരിലാൽ ജേട്ട്വ്വയുടെ കൊലപാതകത്തിന്റെ 120 ആം ദിവസം, 1993 സെപ്റ്റംബർ മാസത്തിൽ താനാജി കോലിയെ വിദർഭ എക്സ്പ്രെസ്സിൽ വെച്ചു കൊലപ്പെടുത്തി. അമരാവതിയിൽ നിന്നുള്ള ട്രെയിനിൽ വൻ സുരക്ഷയിലാണ് കോലിയെ കൊണ്ട് വന്നതെങ്കിലും എല്ലാ സുരക്ഷയെയും കൊഞ്ഞനം കാട്ടി അമർ നായ്കിന്റെ ആളുകൾ ട്രെയിൻ കല്ല്യാൺ സ്റ്റേഷനിലെത്തിയപ്പോൾ പ്ലാൻ ചെയ്ത പ്രകാരം കൃത്യം നിർവ്വഹിക്കുകയായിരുന്നു. ഇന്ത്യൻ റെയിൽവേ കണ്ട ആദ്യ ഗാങ് വാർ കൊലപാതകത്തിന് അങ്ങനെ വിദർഭ എക്സ്പ്രസ്സ്‌ സാക്ഷിയായി. ആ കൊലപാതകത്തോട് കൂടി അമർ നായ്ക് യുഗത്തിന്റെ തിരശീലയ്ക്ക് തുടക്കമായി. കൊലപാതകത്തിന്റെ സൂത്രധാരകൻ അശ്വിൻ നായ്ക് ജയിലിലായി. പോലീസിനെ ഭയന്ന് അമർ നായ്ക് ഇന്ത്യയിലെത്താതെയായി. ഈ അവസരം മുതലെടുക്കാനിറങ്ങി അരുൺ ഗാവ്‌ലി അടുത്ത കരുനീക്കങ്ങൾ തുടങ്ങി. അമർ നായ്ക്കിന്റെ വെൽവിഷറും ബോംബെയിലെ ശീതൾ വ്യാപാര സ്ഥാപന ഉടമയുമായിരുന്ന ബാബു ഭായ് ഷായെ ദഗ്ഡി ചാലിലേക്ക് വിളിച്ചു കൊണ്ട് വരാൻ, അരുൺ ഗാവ്‌ലി തന്റെ ഏറ്റവും വിശ്വസ്തനിലൊരാളായ സദാവ് മാമ പറഞ്ഞു വിട്ടു. എന്നാല് ഗാവ്‌ലിയെ കാണാൻ ഷാ കൂട്ടാക്കിയില്ല. ക്ഷണം നിരസിക്കുന്നവർക്കുള്ള മറുപടിയും തോക്ക് സംസാരിച്ചിരുന്ന കാലം, 1994 മാർച്ച് 6 ന് ശീതൾ മുതലാളിയുടെ തണുത്തുറഞ്ഞ ശരീരം ഗ്രാന്റ് റോഡ് പാലത്തിന് താഴെ കിടന്നു. ഷായുടെ മരണത്തോടെ അമർ നായ്കിന്റെ സാമ്പത്തിക സ്രോതസ് വഴി മുട്ടി. നായ്കിന്റെ പ്രഭാവം അവസാനിച്ചുവെന്ന് കരുതി ഭയന്ന ഷായുടെ മകൻ വീരേൻ ഷാ, ദഗ്ഡി ചാലിലെത്തി അരുൺ ഗാവ്‌ലിയുടെ കാല്കീഴിൽ 25 ലക്ഷം വെച്ചു സഹായം അഭ്യർത്ഥിച്ചു. ഷായുടെ കൊലപാതകവും ആ വഴിക്ക് അരുൺ ഗാവ്‌ലി ഉണ്ടാക്കിയ നേട്ടത്തിനും ചുട്ട മറുപടി കൊടുക്കാൻ അമർ നായ്കും തക്കം പാർത്തിരുന്നു. അപ്പോഴാണ് കട്ടാഹു മിൽസ് ഉടമ സുനിത് കട്ടാഹു തന്റെ 500 കോടി വിലമതിക്കുന്ന ബൈക്കുള്ളയിലെ തുണി മില്ല് പ്ലോട്ട് വിൽക്കാൻ ഉദ്ദേശിക്കുന്നത്. തുണി മിൽ പൂട്ടാന് കേന്ദ്ര സർക്കാരിൽ നിന്ന് അനുവാദം ലഭിച്ചിരുന്നെങ്കിലും തൊഴിലാളികളുടെയും ട്രേഡ് യൂണിയനുകളുടെയും സമ്മതപത്രം കിട്ടിയതിന് ശേഷം മാത്രമേ പൊളിച്ചു മാറ്റാനും വിൽക്കാനും കഴിയൂ എന്ന നിബന്ധന കൂടി ഉണ്ടായിരുന്നു. തൊഴിൽ സംഘടനയായ RMMS ഉം തൊഴിലാളി നേതാവ് ഹരി ബാഹു നായിക്കും തക്കതായ പുനരധിവാസ പാക്കേജ് കിട്ടാതെ സമ്മതപത്രം ഒപ്പിട്ടു നൽകാൻ കൂട്ടാക്കിയില്ല. നേരത്തേ തന്നെ സുനിത് കട്ടാഹു, അരുൺ ഗാവ്‌ലി പക്ഷമായിരുന്നു. ഇങ്ങനെയൊരു പ്രതിസന്ധി നേരിട്ടത്തോടെ കട്ടാഹു ഗാവ്‌ലിയുടെ സഹായം തേടി. ഗാവ്‌ലി അപ്പോൾ പൂനയിലെ യെറോഡാ ജയിലിലായിരുന്നുവെങ്കിലും പുറത്ത് എല്ലാ പ്രവർത്തനങ്ങളും നിയന്ത്രിച്ചിരുന്നത് ഗാവ്‌ലി തന്നെയായിരുന്നു. 500 കോടിക്ക് കച്ചവടം നടത്താൻ സഹായിച്ചാൽ അതിന്റെ 10 ശതമാനം ഗാവ്‌ലിക്ക് നൽകാൻ സമ്മതിച്ച കട്ടാഹു അപ്പോൾ തന്നെ 3 കോടി രൂപ ഗാവ്‌ലി സംഘത്തെ ഏല്പിച്ചു. ലൂസിഫറില് പറയുന്നത് പോലെ അമർ നായ്കിന്റെ നീക്കങ്ങൾ ചോർത്താൻ ഗാവ്‌ലിയുടെ ചാരൻ ഇപ്പുറത്തുള്ളത് പോലെ ഗാവ്‌ലിയുടെ നീക്കങ്ങൾ ചോർത്താൻ നായ്കിന്റെ ചാരൻ ഗാവ്‌ലി പക്ഷത്തുമുണ്ടായിരുന്നു. ആ വഴി മില്ല് വിൽക്കുന്നതിലുള്ള ഗാവ്‌ലിയുടെ താല്പര്യം മനസ്സിലാക്കിയ അമർ നായ്ക് എന്ത്‌ വില കൊടുത്തും ആ നീക്കം തകർക്കാൻ ഉറപ്പിച്ചു. ഇതിനിടെ ചോട്ടാ ട്രേഡ് യൂണിയൻ നേതാക്കാൾക്ക് 'മാസപ്പടി' നൽകി, ഗാവ്‌ലി തന്റെ വറുതിയിലാക്കിയിരുന്നു. അത് വഴി ഹരി ബാഹു നായ്കിനെ നേതൃസ്ഥാനത്ത് നിന്ന് മാറ്റി മറ്റൊരു ഡമ്മിയെ പ്രതിഷ്ടിച്ചിരുന്നു. അതോടെ മില്ല് മുതലാളി സുനിത് കട്ടാഹുനെ വക വരുത്തിയിട്ടെങ്കിലും ഈ കച്ചവടം നടക്കാതിരിക്കാനും അത് വഴി 50 കോടി ഗാവ്‌ലിക്ക് കിട്ടാതിരിക്കാനും അമർ നായ്ക് സംഘം തീരുമാനിച്ചു. അങ്ങനെ സുനിത് കട്ടാഹുവിന്റെ നീക്കങ്ങളും യാത്രകളും മനസ്സിലാക്കി അയാളെ പിന്തുടർന്നു. അമർ നായ്കിന്റെ ഈ നീക്കവും ചാരൻ വഴി ഗാവ്‌ലി മനസ്സിലാക്കി. അമർ നായ്കിനെ അതില് നിന്ന് പിന്തിരിപ്പിക്കാൻ തക്ക ഒരു ഷോക്ക് നൽകാൻ ഗാവ്‌ലി തന്റെ വിശ്വസ്ത അനുയായി സദാ പാവ്ലെയെ ഏല്പിച്ചു. നിനച്ചിരിക്കാത്ത ഒരു വലിയ പ്രഹരം കിട്ടിയാൽ കുറച്ചു കാലം അതിന്റെ ഷോക്കിലായിരിക്കും അമർ നായ്ക് എന്ന് മനസ്സിലാക്കിയ സദാ പാവ്ലെ, അമർ നായ്ക്കിന്റെ അനിയൻ അശ്വിൻ നായ്കിനെ തന്നെ വക വരുത്താൻ തീരുമാനിച്ചു. താനാജി കോലി കൊലപാതകത്തില് വിചാരണ നേരിടുകയായിരുന്ന അശ്വിനെ കോടതിയില് വെച്ചു ഷൂട്ട് ചെയ്യാന് പ്ലാനിട്ടു. സദാ പാവ്ലെയുടെ ഏറ്റവും അടുത്ത സുഹൃത്തായിരുന്ന താനാജി കോലിയെ കൊന്നതിന്റെ പ്രതികാരവുമാവുമത് എന്നത് കൊണ്ടാണ് അശ്വിനെ തന്നെ തിരഞ്ഞെടുത്തത്. 1994 ഏപ്രിൽ 18 ന് കല്ല്യാൺ ആധാർവാടി ജയിലിൽ നിന്ന് കല്ല്യാൺ കോടതിയിൽ ഹാജരാക്കി. ഗാവ്‌ലി സംഘത്തിലെ ഷാർപ്പ് ഷൂട്ടർമാരായ രവീന്ദ്ര സാവന്തും നാഗേഷ് മോഹിതെയും വക്കീൽ വേഷത്തിൽ കോടതിയിലെത്തിയിരുന്നു. കനത്ത പോലീസ് സുരക്ഷയിക്കിടയിൽ നിന്നും കോടതി മുറിയിൽ നിന്നും പുറത്ത് വരുന്ന വഴിക്ക് രവീന്ദ്ര സാവന്ത് നിറയൊഴിച്ചു, ഭാഗ്യവശാൽ കഴുത്തിനാണ് വെടി കൊണ്ടത്. വീണ്ടും വെടി പൊട്ടുന്നതിന് മുമ്പ് പോലീസിന്റെ മറു വെടി സാവന്തിനെ വീഴ്ത്തി. നാഗേഷ് മോഹിതെ ഓടി രക്ഷപെട്ടു. കഴുത്തിന് വെടി കൊണ്ട് മരണത്തിൽ അശ്വിൻ രക്ഷപെട്ടുവെങ്കിലും ഏറെ കാലം ഹോസ്പിറ്റലിലും പിന്നീട് ഒരു ഭാഗം തളർന്നു വീല് ചെയറിലുമായി അശ്വിന്റെ ജീവിതം. അതോടെ എത്രയും പെട്ടെന്ന് സുനിത് കട്ടാഹുനെ കൊന്ന്, ഗാവ്‌ലിക്ക് മറുപടി നൽകാൻ അമർ നായ്ക് ഉറച്ചു. 1994 മെയ് 7 വൈകുന്നേരം, സുനിത് കട്ടാഹു കാറിൽ വീട്ടിലേക്ക് മടങ്ങിപ്പോവേ മഹാലക്ഷ്മി റേസ് കോഴ്സിനടുത്ത് വെച്ചു ബൈക്കിലെത്തിയ രണ്ട് ഷാർപ്പ് ഷൂട്ടർമാർ കട്ടാഹുവിന്റെ വിധിയെഴുതി. കാർ ബ്ലോക്ക് ചെയ്ത്, ചുറ്റിക ഉപയോഗിച്ച് ഗ്ലാസ് തകർത്ത് തൊട്ടടുത്ത് നിന്ന് വെടിയുതിർത്തു. എല്ലാം 90 സെക്കന്റുകൾ കൊണ്ട് അവസാനിച്ചു. നഗരത്തിലെ ഏറ്റവും വലിയ വ്യവസായി സുനിത് കട്ടാഹുവിന്റെ കൊലപാതകം കോളിളക്കം സൃഷ്ടിച്ചു. ബിസിനസ് സമൂഹം ഹാലിളകി, ഇങ്ങനെ തുടർന്നാൽ നഗരം മൊത്തത്തിൽ അപകടത്തിലാവുമെന്ന് ഉന്നതർ സർക്കാരിലേക്കെത്തിച്ചു. ഇപ്പോഴെങ്കിലും ഉണർന്നു പ്രവർത്തിച്ചില്ലെങ്കിൽ തങ്ങളുടെ ജീവൻ പോലും അപകടത്തിലാവുമെന്ന് മനസ്സിലാക്കിയ അധികൃതർ, ശുദ്ധികലശം നടത്താനുള്ള ഉത്തരവുകൾ ഉന്നത പോലീസ് അധികാരികളിലെത്തി. സുനിത് കട്ടാഹുവിന്റെ കൊലയാളികളെ പോലീസ് പിടികൂടിയെങ്കിലും അമർ നായ്കിനെ പിടികൂടി അകത്തിടുകയോ അല്ലെങ്കിൽ തീർക്കുകയോ ചെയ്യാതെ കൊലപാതക പാരമ്പരയ്ക്ക് അവസാനമുണ്ടാകില്ല എന്ന് പോലീസ് കമ്മീഷണർ ഉറപ്പിച്ചു. അമർ നായ്കിനെ പിടികൂടാൻ ഒരു പോലീസ് സംഘത്തെ നിയോഗിച്ചു. മുംബൈ പോലീസിലെ പ്രമുഖ ഷൂട്ടർ വിജയ് സലസ്കറും സംഘത്തിലുണ്ടായിരുന്നു. അങ്ങനെ ആ ദിവസം വന്നെത്തി, 1996 ആഗസ്റ്റ് 10. അന്ന് അമർ നായ്ക് നഗരത്തിലെ മദ്നാപൂർ ഭാഗത്ത് എത്തുമെന്നായിരുന്നു ചാരന്മാരിൽ നിന്ന് ലഭിച്ച വിവരം. തനിച്ചു യാത്ര ചെയ്യുന്ന സ്വഭാവമുള്ള അമർ നായ്ക് എന്ന രാവണനെ എങ്ങനെ തിരിച്ചറിയാനാവുമെന്നായിരുന്നു പോലീസിന്റെ തലവേദന. 20 വയസ്സിന് ശേഷം ഒരിക്കല് പോലും പോലീസിന് കണ്ടു കിട്ടാത്ത, ഒരു ഫോട്ടോ പോലും വെളിയിൽ പോകാത്ത അമർ നായ്കിനെ എങ്ങനെ തിരിച്ചറിയാനാണ്. മുംബൈ പോലീസിനെ ഇത്രയധികം തലവേദന സൃഷ്ടിച്ച മറ്റൊരു ക്രിമിനൽ മുംബൈ ചരിത്രത്തിലുണ്ടായിട്ടില്ലത്രെ. അമർ നായ്ക് എത്തുമെന്ന പ്രതീക്ഷയിൽ പോലീസ് സംഘം മദ്നാപൂർ ഭാഗത്ത് വേഷം മാറി ചുറ്റിയടിച്ചു. ബുള്ളറ്റ് പ്രൂഫ് ജാക്കറ്റും ധരിച്ചു വിജയ് സലസ്കറും സംഘത്തിലുണ്ടായിരുന്നു. അർദ്ധരാത്രിക്ക് ശേഷം ഒറ്റപ്പെട്ട ഒരു സ്ഥലത്ത് വെളുത്ത ഫിയറ്റ് കാർ നീങ്ങി, ഒരിടത്ത് നിർത്തുന്നതും അതില് നിന്ന് ഒരാൾ മെല്ലെ ഇറങ്ങുന്നതും ഒളിഞ്ഞിരുന്ന പോലീസ് കാണുന്നു. എന്നാല് അത് അമർ നായ്ക് ആണെന്ന് ഉറപ്പിക്കാനുള്ള തെളിവൊന്നും പോലീസിന്റെ പക്കലില്ല താനും. പെട്ടെന്ന് വെളിച്ചത്ത് വന്ന ഒരു പോലീസ് ഓഫീസർ ചിരപരിചിതനെ പോലെ അമറിന്റെ അടുത്തേക്ക് നീങ്ങി. പെട്ടെന്ന്, "ഹോയ് അമർ, തും ഇദർ കൈസേ" എന്ന് ചോദിച്ചതും അത് പോലീസ് ആയിരിക്കുമെന്ന് ഊഹിച്ച അയാൾ പെട്ടെന്ന് പോലീസിനെ നേരെ വെടിയുതിർത്തു ഇരുട്ടിലേക്ക് മറഞ്ഞു. അതോടെ അത് അമർ നായ്ക് തന്നെ എന്നുറപ്പിച്ച പോലീസ് സംഘം പിന്നാലെയെത്തി അമർ നായ്കിന് നേരെ വെടിയുതിർത്തു. വിജയ് സലസ്കർ ആദ്യം മുട്ടിന് താഴെ വെടിയുതിർത്തു. പെട്ടെന്ന് വീണ അമർ നായ്ക്, വീണ്ടും എണീറ്റു നിന്ന് വിജയ്നെ തിരിച്ചു വെടി വെച്ചുവെങ്കിലും കൊണ്ടില്ല. അടുത്ത വെടി പൊട്ടുന്നതിന് മുമ്പ് വിജയ് സലസ്കർ തൊടുത്തു വിട്ട ഒരു ബുള്ളറ്റ് അമർ നായ്കിന്റെ നെഞ്ചിൻ കൂട് തകർത്തിരുന്നു. 
