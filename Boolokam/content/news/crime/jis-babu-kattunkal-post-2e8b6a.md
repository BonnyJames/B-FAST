---
title: "അന്ധവിശ്വാസങ്ങൾ കവർന്നെടുത്ത ജീവിതങ്ങൾ"
date: 2022-10-12T16:33:50
draft: false
categories: ["Crime"]
tags: ['BLACK MAGIC', 'human sacrifice']
author: "Beaumaris"
---

<strong>????2018-ജൂലൈ 29 ഞായറാഴ്ച</strong>

അടിമാലീന്ന് തൊടുപുഴയിലോട്ട് എതാണ്ട് പത്തറുപത് കിലോമീറ്റർ ദൂരമുണ്ട്..
ബൈക്കിനാണേൽ ഒരാവറേജ് സ്പീഡിൽ പോയാൽ കഷ്ടിച്ചൊരു ഒന്നൊന്നര മണിക്കൂറത്തെ ഓട്ടം..ലിബീഷിനോട് പറഞ്ഞത് എട്ടരയോക്കെ ആവുമ്പോ അങ്ങെത്തിക്കോളാമെന്നാണ്..
വൈകിക്കൂടാ,,ഈ ഒരൊറ്റ രാത്രി കൊണ്ട് വന്ന് ചേരാൻ പോവുന്നത് ഒരായുസിൽ കിട്ടാത്തത്ര സൗഭാഗ്യങ്ങളാണ്..
-പരിചയത്തിലുള്ള ഒരു മന്ത്രവാദി അനീഷിനോട് ഇങ്ങനെ പറഞ്ഞിട്ടുണ്ടത്രേ..!

<strong>Jis Babu Kattunkal writes.. ✍️✍️✍️</strong>

<strong>♠️"അന്ധവിശ്വാസങ്ങൾ കവർന്നെടുത്ത ജീവിതങ്ങൾ"</strong>

????അടിമാലി സ്വദേശിയായ അനീഷും തൊടുപുഴ കരിക്കോട് സ്വദേശിയായ ലിബീഷും തമ്മിൽ പതിനഞ്ച് വര്ഷത്തിലേറെയായുള്ള പരിചയമാണ് .. പണ്ട് ഇരുവരും ഒരുമിച്ച് അടിമാലിയിൽ തന്നെയുള്ളൊരു ബോർവിൽ കമ്പനിയിൽ ജോലി നോക്കിയിരുന്നു..
അവിടുന്ന് പിന്നീട് രണ്ട് വഴിക്ക് പിരിഞ്ഞെങ്കിലും അനീഷിന്റെ ആത്മാർത്ഥ സുഹൃത്തുക്കളിലൊരാളായി ലിബീഷ് ഒപ്പമുണ്ട്..
ഇതിനിടയിൽ റോയൽ എൻഫീൽഡിന്റെ ഒരു ഷോറൂമിൽ എതാണ്ട് രണ്ട് വർഷക്കാലം ലിബീഷ് ജോലി നോക്കിയിരുന്നു,, ആ പ്രവർത്തി പരിചയം വച്ച് നിലവിൽ വീട്ടിൽ തന്നെ ചെറിയൊരു ടു വീലർ വർക് ഷോപ്പ് തട്ടികൂട്ടിയിട്ടുണ്ട്.
ഈ കാലയളവിലൊക്കെയും അനീഷാവട്ടെ തൊടുപുഴയ്ക്കടുത്ത് കമ്പകക്കാനം എന്ന പ്രദേശത്തുള്ള 'കാനാട്ടിൽ കൃഷ്ണൻ' എന്നൊരാളുടെയടുത്ത് മന്ത്രവാദ ക്രിയകളും മറ്റും പഠിക്കുവാനായി ഒപ്പം കൂടിയിരിക്കുകയായിരുന്നു.
ഈ കൃഷ്ണൻ ആള് നിസ്സാരക്കാരനല്ല..മന്ത്രവാദവും ആഭിചാരവുമൊക്കെയായി സ്വന്തമായൊരു മേൽവിലാസം ഉണ്ടാക്കിയെടുത്തോരാളാണ്..
മുന്നോറോളം ദേവതകളുടെ ശക്തി ആവാഹിച്ചിട്ടുണ്ടെന്ന് അവകാശപ്പെട്ടിരുന്ന കൃഷ്ണനെ തേടി അന്യസംസ്ഥാനങ്ങളിൽ നിന്ന് വരെ ആളുകൾ വന്ന് പോവാറുണ്ടായിരുന്നു.
ഒരേക്കറോളം പരന്ന് കിടക്കുന്ന റബ്ബറും കൊക്കോയും വളർന്ന് നിൽക്കുന്ന ഒറ്റപ്പെട്ട പ്രദേശത്താണ് കൃഷ്ണന്റെ വീട്.
അടുത്തൊന്നും ആൾതാമസമില്ല..അത് കൊണ്ട് തന്നെ നാട്ടുകാർക്ക് എന്താണവിടെ നടക്കുന്നതെന്നോ ആരൊക്കെയാണവിടെ വന്ന് പോവുന്നതെന്നോ ധാരണയില്ല..
പക്ഷേ ഒന്ന് മാത്രമറിയാം..
ഇരുട്ട് വീണ് കഴിഞ്ഞാൽ നിരവധി ആഡംബര വാഹനങ്ങൾ ഈ മലമ്പ്രദേശത്ത് വന്ന് പോവാറുണ്ട്.. !

<strong>????2018-ജൂലൈ 31 ചൊവ്വ</strong>

'ജലനിധി' കുടിവെള്ള പദ്ധതിയുടെ മാസവരി എല്ലാ മാസവും 30ആം തീയതിക്കകം പിരിക്കുന്നൊരു പതിവുണ്ട്.ഈ കൃഷ്ണനും ആ പദ്ധതിയുടെ ഒരു ഗുണഭോക്താവാണ്.
കമ്പകക്കാനത്തും അനുബന്ധ പ്രദേശങ്ങളിലും ഈ സേവനം ചെയ്യുന്നത് ജേക്കബ്ബ് എന്നൊരാളാണ്.
എല്ലാ മാസത്തെയും പോലെ മുപ്പതാം തീയതി അയാൾ പിരിവിനിറങ്ങേണ്ടതായിരുന്നു..പക്ഷേ അന്ന് പെയ്ത ശക്തമായ മഴ മൂലം അത് പിറ്റേന്നേയ്ക്ക് മാറ്റി..
അങ്ങനെ നേരം വെളുത്തു,, കൃഷ്ണന്റെ വീട്ടിലേക്ക് വരാൻ ചെറിയൊരു ഊട് വഴി മാത്രമേയുള്ളു..മഴ പെയ്തത് കൊണ്ട് അവിടാകേ ഒരു വഴു വഴുപ്പൊക്കെയാണ്.
പതിവ് പോലെ ജേക്കബ് വന്ന് കതകിൽ തട്ടി മാറി നിന്നു,
പക്ഷേ അൽപനേരം കഴിഞ്ഞിട്ടും അകത്ത് നിന്ന് പ്രതികരണമൊന്നുമില്ല.
വീണ്ടും ഒന്ന് മുട്ടി നോക്കി..
സാധാരണയായി കൃഷ്ണന്റെ ഭാര്യ സുശീലയോ മകൾ ആർഷയോ വന്ന് മീറ്റർ റീഡിംഗ് എടുക്കാനുള്ള ബോക്സ് തുറന്ന് തരുന്നതാണ്..
ശരി, അവരെവിടെയെങ്കിലും പോയിരിക്കാം എന്ന ധാരണയിൽ അയാൾ അവിടെ നിന്നും മടങ്ങിപ്പോയി..

<strong>????2018-ജൂലൈ 29 ഞായറാഴ്ച</strong>

(രണ്ട് ദിവസങ്ങൾക്ക് മുൻപ്-സംഭവദിവസം)
അടിമാലിയിൽ നിന്നും അനീഷ് കൃത്യം രാത്രി എട്ടര മണിയോടെ കരിക്കോടുള്ള ലിബീഷിന്റെ വീട്ടിലെത്തി..
മുൻകൂട്ടി നിശ്ചയിച്ചത് പ്രകാരം ലിബീഷ്, ബൈക്കിന്റ രണ്ട് 'ഷോക്ക് അബ്സോർബ്സ്' കരുതിയിരുന്നു.നല്ല ഭാരമുള്ള ഭാഗമാണത്.
ശേഷം ഇരുവരും മൂലമറ്റത്തുള്ള ഒരു പുഴയുടെ കടവിൽ ചൂണ്ടയിടാൻ പോവുകയാണെന്ന പേരിൽ വീട്ടിൽ നിന്നിറങ്ങി കൈയിൽ മദ്യവും കരുതിയിട്ടുണ്ട്..
സമയമൊരു പന്ത്രണ്ട് മണിയോടടുക്കുന്നു..
ഇരുവരും അത്യാവശ്യം നല്ല രീതിയിൽ തന്നെ മദ്യപിച്ചിട്ടുണ്ട്.ഈ അർദ്ധരാത്രിയിൽ അവർക്കിരുവർക്കും ഒരൊറ്റ ലക്ഷ്യമേയുള്ളു..
കൃഷ്ണനെ ഇല്ലാതാക്കുക..!!
കടവിൽ നിന്നും അതിനായി ഇരുവരും അനീഷിന്റെ ബൈക്കിൽ കമ്പകക്കാനത്തുള്ള കൃഷ്ണന്റെ വീട്ടിലേക്ക് യാത്രയായി..
ഇരുട്ട് വീണ് കഴിഞ്ഞാൽ അത് വഴിയാരും അങ്ങനെ സഞ്ചാരമൊന്നുമില്ല.,,അത് കൃത്യമായി അനീഷിനറിയാം..കാരണം മൂന്ന് വർഷക്കാലത്തോളം കൃഷ്ണന്റെ വീട്ടിൽ നിന്നുള്ള പരിചയം അയാൾക്കുണ്ടല്ലോ.

<strong>????രാത്രി ഒരു മണി..</strong>

കൃഷ്ണന്റെ വീട്ടിലെ ഫ്യൂസ് ഉൾപെടുന്ന ഇലക്ട്രിസിറ്റി ബോക്സ് പുറത്തെ ഭിത്തിയോട് ചേർപ്പിച്ചാണ് സ്ഥാപിച്ചിരിക്കുന്നത്.
അത്കൊണ്ട് തന്നെ ആദ്യ പടിയെന്നോണം വീട്ടിലെ വൈദ്ദ്യുത കണക്ഷൻ അവർ വിച്ചേദിച്ചു..
കഴിഞ്ഞില്ല, രണ്ട് കിടപ്പ് മുറിയും ഹാളും അടുക്കളയുമടങ്ങുന്ന ആ വീടിന്റെ പിന്നിലായി ഒരു ആട്ടിൻകൂടുണ്ട്..അടുക്കള വാതിൽ നേരെ തുറന്ന് വരുന്നത് ഈ ആട്ടിൻകൂടിന്റെ ദർശ്ശനത്തിലേക്കാണ്..
കൃഷ്ണന് ആട്ടിൻകുട്ടികളെ വലിയ കാര്യമാണ്,
മുൻപൊരിക്കൽ എപ്പഴോ അത്തരത്തിൽ ഒരാടിന് വയ്യായ്ക വന്നപ്പോൾ കൂട്ടികളെപ്പോലെ അയാളതിനെ പരിചരിക്കുന്നത് അനീഷ് കണ്ടിട്ടുണ്ട്..
അതേ, അത് തന്നെ മാർഗ്ഗം..ഈ രാത്രിയിൽ കൃഷ്ണനെ പുറത്തെത്തിക്കണമെങ്കിൽ ഒരു വഴിയുണ്ട്..!
ഇരുവരും പിന്നാമ്പുറത്ത്..ആട്ടിൻ കൂടിന്റെ അടുത്തെത്തി, കൂട് തുറന്ന് കൈയിൽ കരുതിയിരുന്ന ഷോക്ക് അബ്സോര്ബര് ഉപയോഗിച്ച് രണ്ട് ആടുകളെയും പൊതിരെ തല്ലി..ആടുകളെ കൊണ്ട് ഉച്ചത്തിൽ നിലവിളിപ്പിക്കുകയാണ് ഉദ്ദേശം..
ഉറക്കത്തിലായിരുന്ന കൃഷ്ണൻ പതിവില്ലാതെ ആടുകളുടെ ബഹളം കേട്ട് അടുക്കള വാതിൽ തുറന്നു.. വാതിലിന് പുറത്ത് ഇരുമ്പ് വടികളുമായ് അനീഷും ലിബീഷും കാത്ത് നില്പുണ്ടായിരുന്നു..

<strong>???? 2018- ആഗസ്ത് 1 ബുധൻ</strong>

തലേന്ന് മീറ്റർ റീഡിംഗ് എടുക്കാൻ വന്നപ്പോൾ വീട്ടുകാരെ കാണാത്തതിൽ എന്തോ പന്തികേട് തോന്നിയിരുന്ന ജേക്കബ്,പിറ്റേന്ന് വന്നത് കൃഷ്ണന്റെ 3 സഹോദരന്മാരെയും മറ്റ് രണ്ട് നാട്ടുകാരെയും ഒപ്പം കൂട്ടിയായിരുന്നു...
ആ വീട്ടിൽ ആളും അനക്കവുമുള്ള ലക്ഷണമില്ല, തലേ ദിവസത്തെ അതേ അന്തരീക്ഷം തന്നെ.,,
ഒടുവിൽ വീടിന്റെ പിന്നാമ്പുറത്ത് എത്തിയപ്പോൾ അടുക്കളവാതിലിന്റെ പടിയ്ക്ക് താഴെയായി കട്ട പിടിച്ച നിലയിൽ വലിയ രണ്ട് രക്ത തുള്ളികൾ കിടക്കുന്നു..
അവർ പരസ്പരം നോക്കി അന്ധാളിച്ച് നിന്നു. ഒരു കാര്യമുറപ്പ് ആസ്വഭാവികമായി എന്തൊക്കെയൊ അവിടെ സംഭവിച്ചിട്ടുണ്ട്.

<strong>????കാനാട്ടിൽ കൃഷ്ണനന്റെ ജീവിതം</strong>

വെള്ളിമൂങ്ങ, റൈസ് പുള്ളർ, ഇരുതലമൂരി കൂടാതെ ശത്രുസംഹാരവും ധനസമ്പാദനത്തിനുള്ള മാർഗങ്ങളുമൊക്കെയായുള്ള പൂജകൾ വേറെ.. ഇത്തരത്തിൽ ഒരു ടിപ്പിക്കൽ വിശ്വാസിയെ അന്ധതയിലേക്ക് നയിക്കുന്ന ഒരുപാട് പൊടിക്കൈകൾ കൃഷ്ണന്റെ പക്കലുണ്ടായിരുന്നു. അത് കൊണ്ട് തന്നെ കൂടപ്പിറപ്പുകളുമായോ നാട്ടുകാരുമായോ അയാൾ വലിയ സൗഹൃദമൊന്നും സൂക്ഷിച്ചിരുന്നില്ല.
ഭാര്യ സുശീലയാവട്ടെ ഭർത്താവിന്റെ ചെയ്തികൾക്കൊക്കെയും മൗനാനുവാദം നൽകിയ മട്ടും.
ഈ ദമ്പതികൾക്ക് രണ്ട് മക്കളാണ്,ആർഷയും അർജുനും.
തൊടുപുഴയിലെ ഒരു കോളേജിലെ ഒന്നാംവർഷ ബിരുദവിദ്യാർഥിനിയാണ് ആർഷ.. മകൻ അർജുന് ചെറുപ്പം മുതലേ അല്പം മാനസിക പ്രശ്നങ്ങളുള്ള കൂട്ടത്തിലുമാണ്.
ഉൾവലിഞ്ഞ പ്രകൃതമുള്ള ഇവരുടെ വീടിനുമൊരു സവിശേഷതയുണ്ട്.ജനലും വാതിലും സദാസമയം അടഞ്ഞ നിലയിൽ ആയിരിക്കും കാണപ്പെടുക..അതും വെന്റിലേഷൻ ഉൾപ്പെടെ മറവ് വരുന്ന രീതിയിൽ പുറത്ത് നിന്നും ആണി വച്ച് അടച്ച നിലയിൽ..!

<strong>???? 2018- ആഗസ്ത് 1 ബുധൻ</strong>

ജേക്കബ്ബും കൃഷ്ണന്റെ സഹോരന്മാരും തിരച്ചിലാരംഭിച്ചു.
അടുക്കളവാതിലിന് പുറത്തായി പൊട്ടിയ നിലയിൽ ഒരു ഏലസും ലൂണാറിന്റെ ഒരു വള്ളിച്ചെരിപ്പും ചിതറി കിടക്കുന്നുണ്ട്.
ഇതിനിടയിൽ മുൻവശത്തെ വാതിലിന്റെ മുകളിലെ പാളി തട്ടി മാറ്റിയപ്പോഴേക്കും കൃഷ്ണന്റെ സഹോദരന്മാരിലൊരാൾ
വീടിന്റെ മുകൾ ഭിത്തിയിൽ നിറയെ രക്തം ചീറ്റിക്കിടക്കുന്നതായി കണ്ടെത്തി.
അതോട് കൂടി അവരൊക്കെയും ഒരു നിഗമനത്തിലെത്തിച്ചേർന്നു..
ആഭിചാരക്രീയകളിൽ തല്പരനായ കൃഷ്ണൻ, സ്വന്തം ഭാര്യയെയും മക്കളെയും കുരുതി കൊടുത്തതിന് ശേഷം നാട് വിട്ടിരിക്കുന്നു..!
അതിനിടയിലാണ് ആട്ടിൻകൂടിന് അടുത്തായി അല്പം മണ്ണ് ഇളകിയ സാഹചര്യം ജേക്കബ്ബിന്റെ ശ്രദ്ധയിൽ പെടുന്നത്.
അയാൾ സമീപത്തുണ്ടായിരുന്നൊരു മൺവെട്ടികൊണ്ട് കുഴിയിലെ മേൽമണ്ണ് ഇളക്കി നോക്കിയപ്പോഴേക്കും അർജുന്റെ മൃതദേഹം വെളിവായി.
കുഴിയുടെ ഒരു വശത്ത് നിവർന്ന് കിടക്കുന്ന നിലയിൽ,തലയിലൊക്കെയും അതിമാരക മുറിവുകളോടെയാണ് മൃതദേഹത്തിന്റെ കിടപ്പ്.. തൊട്ടപ്പുറത്ത് വശത്ത് അതേ പരുവത്തിൽ ആർഷയുമുണ്ടായിരുന്നു.നടുവിലായി ഒരു കാൽപാദം ഉയർന്ന് നിന്നിരുന്നത് അമ്മ സുശീലയുടേതായിരുന്നു..
ക്ഷണനേരം കൊണ്ട് കമ്പകക്കാനത്തേക്ക് പോലീസ് സന്നാഹം പാഞ്ഞെത്തി.മുൻപേങ്ങും അത്രകണ്ട് കേട്ട് കേൾവിയില്ലാത്തൊരു സംഭവത്തിന് സാക്ഷ്യം വാഹിക്കാൻ നാട്ടുകാരും.

<strong>????2018-ജൂലൈ 29 ഞായറാഴ്ച</strong>
<strong>(സംഭവദിവസം)</strong>

ഉറക്കത്തിലായിരുന്ന കൃഷ്ണൻ പതിവില്ലാതെ ആടുകളുടെ ബഹളം കേട്ട് അടുക്കള വാതിൽ തുറന്നു.
പൊടുന്നനെ, വാതിലിന് പുറത്ത് നിലകൊണ്ടിരുന്ന അനീഷ് തന്റെ കൈയിൽ കരുതിയിരുന്ന ഇരുമ്പ്ദണ്ഡ് കൃഷ്ണന് പ്രതികരിക്കാനൊരിട കൊടുക്കാത്തത്ര വേഗതയിൽ തലയുടെ നേർക്ക് ആഞ്ഞു വീശി.
ഉച്ചത്തിലൊരു നിലവിളിയോടെ അയാൾ നിലത്തേക്ക് വീണു.
ഇതിനിടയിലാണ് പുറത്തേ ബഹളം കേട്ട് ഭാര്യ സുശീല അങ്ങോട്ടേക്കെത്തുന്നത്. പെട്ടെന്ന് ഞെട്ടിക്കുന്ന ഈ രംഗം കണ്ട് വീടിനകത്തേക്ക് കുതറിയോടാൻ ശ്രമിച്ച സുശീലയെ ലിബീഷ് പിന്നിലടിച്ച് വീഴ്ത്തി.ശേഷം അകത്തേക്ക് കടന്ന് ആർഷയേയും അതേ രീതിയിൽ ആക്രമിക്കാനുള്ള ശ്രമത്തിനിടയിൽ അനീഷിന്റെ കൈ വിരൽ അവൾ കടിച്ചെടുത്തു.
ഒടുവിൽ ബലപ്രയോഗത്തിനിടയിൽ വീടിന്റെ അടുക്കളയിൽ സൂക്ഷിച്ചിരുന്ന വാക്കത്തി ആർഷയുടെ നേർക്ക് വീശപ്പെട്ടു.

ഈ സംഭവവികാസങ്ങളൊക്കെയും അവിടെ അരങ്ങേറുമ്പോൾ മകൻ അർജുൻ ഭയപ്പെട്ട് ശബ്ദമുണ്ടാക്കാതെ മുറിയുടെ മൂലയിൽ ഒതുങ്ങി കൂടി ഇരിക്കുകയായിരുന്നു. അവനെയും അവർ വെറുതെ വിട്ടില്ല.
ശേഷം പുറത്ത് അടിയേറ്റ് കിടന്നിരുന്ന കൃഷ്‌ണനെയും വലിച്ച് ഹാളിനുള്ളിലേക്ക് ഇട്ടതിന് ശേഷം വാക്കത്തിയും ചുറ്റികയും ഉപയോഗിച്ച് നാല് ശരീരങ്ങളും അവർ മൃഗ്ഗീയമായി ആക്രമിച്ചു.
നിമിഷങ്ങൾക്കുള്ളിൽ കാനാട്ടിൽ വീട് ഒരു രക്തക്കളമായി മാറി..

<strong>????2018-ജൂലൈ 30 തിങ്കളാഴ്ച</strong>

ആർഷയെ അന്ന് കോളേജിലേക്ക് സഹപാഠികളാരും കണ്ടില്ല.അധികമാരോടും സംസാരിക്കാൻ താല്പര്യപ്പെടാതിരുന്ന കുട്ടി ആയിരുന്നത്കൊണ്ട് തന്നെ അതന്വേഷിക്കാനും മാത്രമൊരു സൗഹൃദവലയം രൂപപ്പെട്ടിരുന്നില്ല.
തന്നെയുമല്ല രണ്ടാഴ്ച മുൻപ് ക്ലാസിലെ ഡിപ്പാർട്മെന്റ് ഗ്രൂപ്പിലേക്ക് ഒരു മനുഷ്യന്റെ തലയറുക്കുന്ന വീഡിയോ അവൾ ഷെയർ ചെയ്തിരുന്നത്രെ..
ആ പ്രവർത്തിക്ക് ടീച്ചേഴ്സിന്റെ പക്കൽ നിന്നും ശകാരം കിട്ടിയതിൽ അൽപസ്വല്പം വിഷമവും അവൾക്കുണ്ടായിരുന്നതായി പറയപ്പെടുന്നു.
നേരം ഇരുട്ടുന്നു..അനീഷും ലിബീഷും വീണ്ടും ആ വീട്ടിലേക്ക് തിരിച്ചെത്തി.
തലേന്ന് ബാക്കി വച്ച കുറച്ചധികം കാര്യങ്ങൾ കൂടെ അവർക്ക് ചെയ്ത് തീർക്കാനുണ്ട്.
ദുർമന്ത്രവാദവും കർമങ്ങളും സ്ഥിരമാക്കിയിരുന്ന കൃഷ്ണന്റെ പക്കൽ നിറയെ സ്വർണവും പണവും ഉണ്ടാവുമെന്ന് അനീഷിനറിയാം,. തന്നെയുമല്ല, കൊലപ്പെടുത്തിയ അവർ നാല് പേരെയും മറവ് ചെയ്ത് വീടും അകവശങ്ങളും വൃത്തിയാക്കേണ്ടതമുണ്ട്.
പെട്ടെന്ന് ഹാളിൽ നിന്ന് ഒരു ശബ്ദം, ക്രൂരമായി ആക്രമിക്കപ്പെട്ടിട്ടും ജീവൻ നഷ്ടപ്പെടാതെയിരുന്ന കൃഷ്ണന്റെ മകൻ അർജുൻ അതാ തലയിൽ കൈ ചേർത്ത് കുമ്പിട്ട് ഭിത്തിയോട് ചേർന്നിരിക്കുന്നു.
തെല്ല് പോലും അനുകമ്പയില്ലാതെ അനീഷ് അവിടെയിരുന്ന വാക്കത്തി അർജുന്റെ തലയ്ക്ക് പിന്നിൽ വീശി.രക്തം ചിതറി മേൽക്കൂരയാകെ നിറഞ്ഞു..
ഇനി അവിടം വൃത്തിയാക്കുക എന്നത് ശ്രമകരമായൊരു പ്രവർത്തിയാണെങ്കിലും സോപ്പും വെള്ളവും ഉപയോഗിച്ച് ഒരു പരിധി വരെ അവരതിനെ മറികടന്നു. ശേഷം അടുക്കളയ്ക്ക് പിന്നിലുള്ള മൂന്നടി മാത്രം താഴ്ചയുള്ള കമ്പോസ്റ്റ് കുഴിയിലേക്ക് മൃതദേഹങ്ങൾ വലിച്ചിഴക്കപ്പെട്ടു.

<strong>???? 2018- ആഗസ്ത് 1 ബുധൻ</strong>

പോലീസിന്റെയും ഫോറൻസിക് സംഘാങ്ങളുടെയും സാന്നിദ്ധ്യത്തിൽ കുഴിയിൽ നിന്നും മൃതദ്ദേഹങ്ങൾ ഓരോന്നായി പുറത്തേക്കെടുത്ത് കൊണ്ടിരുന്നു.. അർജുനും ആർഷയ്ക്കും ശേഷം സുശീലയുടേതും അതിനും താഴെയായി വികൃതമാക്കി ഒടിച്ച് നുറുക്കിയ നിലയിൽ കൃഷ്ണന്റെ മൃതദ്ദേഹവും കണ്ടെടുത്തു.
അതോടെയാണ് പോലീസിന്റെയും നാട്ടുകാരുടെയും മുൻവിധികളെല്ലാം കാറ്റിൽ പറത്തപ്പെട്ടത്..
ഇത് കേവലമൊരു നരബലി ആയിരുന്നില്ല, മറിച്ച് അധിക്രൂരമായ ഒരു കൂട്ടക്കൊലയാണ്.
പിന്നീട് നടന്ന അന്വേഷണത്തിൽ വര്ഷങ്ങളായി കൃഷ്ണന്റെ ശിക്ഷണത്തിലുണ്ടായിരുന്ന അരുമശിഷ്യന്മാരുടെ അസാന്നിധ്യവും ടവർ ലൊക്കേഷനുകളും സാഹചര്യ തെളിവുകളും പോലീസിന്റെ ജോലി എളുപ്പമാക്കി..
അനീഷും ലിബീഷും അറസ്റ്റ് ചെയ്യപ്പെട്ടു, അത്യാഗ്രത്തിനും അന്ധവിശ്വാസങ്ങൾക്കും പിന്നാലെ പാഞ്ഞ കുറച്ച് മനുഷ്യർ അവിടെ ഇല്ലാതിയിരിക്കുന്നു.. അറിഞ്ഞോ അറിയാതെയോ നിരപരാധികളായ രണ്ട് കുഞ്ഞുങ്ങളും..
ഇതിലേറ്റവും രസകരമായൊരു വസ്തുതായി പോലീസ് പറഞ്ഞത്,ഇത്രയും കൃത്യങ്ങൾക്ക് ശേഷവും അന്വേഷണം തന്നിലേക്ക് എത്താതിരിക്കുവാൻ മറ്റൊരു മന്ത്രവാദിയുടെ നിർദ്ദേശപ്രകാരം മുഖ്യപ്രതിയായ അനീഷ് ഒരു കോഴിയെ ബലികഴിപ്പിച്ചിരുന്നത്രെ..
അതെന്തായാലും നന്നായി..!
**????2018-ജൂലൈ 29 ഞായറാഴ്ച** അടിമാലീന്ന് തൊടുപുഴയിലോട്ട് എതാണ്ട് പത്തറുപത് കിലോമീറ്റർ ദൂരമുണ്ട്.. ബൈക്കിനാണേൽ ഒരാവറേജ് സ്പീഡിൽ പോയാൽ കഷ്ടിച്ചൊരു ഒന്നൊന്നര മണിക്കൂറത്തെ ഓട്ടം..ലിബീഷിനോട് പറഞ്ഞത് എട്ടരയോക്കെ ആവുമ്പോ അങ്ങെത്തിക്കോളാമെന്നാണ്.. വൈകിക്കൂടാ,,ഈ ഒരൊറ്റ രാത്രി കൊണ്ട് വന്ന് ചേരാൻ പോവുന്നത് ഒരായുസിൽ കിട്ടാത്തത്ര സൗഭാഗ്യങ്ങളാണ്.. -പരിചയത്തിലുള്ള ഒരു മന്ത്രവാദി അനീഷിനോട് ഇങ്ങനെ പറഞ്ഞിട്ടുണ്ടത്രേ..! **Jis Babu Kattunkal writes.. ✍️✍️✍️** **♠️"അന്ധവിശ്വാസങ്ങൾ കവർന്നെടുത്ത ജീവിതങ്ങൾ"** ????അടിമാലി സ്വദേശിയായ അനീഷും തൊടുപുഴ കരിക്കോട് സ്വദേശിയായ ലിബീഷും തമ്മിൽ പതിനഞ്ച് വര്ഷത്തിലേറെയായുള്ള പരിചയമാണ് .. പണ്ട് ഇരുവരും ഒരുമിച്ച് അടിമാലിയിൽ തന്നെയുള്ളൊരു ബോർവിൽ കമ്പനിയിൽ ജോലി നോക്കിയിരുന്നു.. അവിടുന്ന് പിന്നീട് രണ്ട് വഴിക്ക് പിരിഞ്ഞെങ്കിലും അനീഷിന്റെ ആത്മാർത്ഥ സുഹൃത്തുക്കളിലൊരാളായി ലിബീഷ് ഒപ്പമുണ്ട്.. ഇതിനിടയിൽ റോയൽ എൻഫീൽഡിന്റെ ഒരു ഷോറൂമിൽ എതാണ്ട് രണ്ട് വർഷക്കാലം ലിബീഷ് ജോലി നോക്കിയിരുന്നു,, ആ പ്രവർത്തി പരിചയം വച്ച് നിലവിൽ വീട്ടിൽ തന്നെ ചെറിയൊരു ടു വീലർ വർക് ഷോപ്പ് തട്ടികൂട്ടിയിട്ടുണ്ട്. ഈ കാലയളവിലൊക്കെയും അനീഷാവട്ടെ തൊടുപുഴയ്ക്കടുത്ത് കമ്പകക്കാനം എന്ന പ്രദേശത്തുള്ള 'കാനാട്ടിൽ കൃഷ്ണൻ' എന്നൊരാളുടെയടുത്ത് മന്ത്രവാദ ക്രിയകളും മറ്റും പഠിക്കുവാനായി ഒപ്പം കൂടിയിരിക്കുകയായിരുന്നു. ഈ കൃഷ്ണൻ ആള് നിസ്സാരക്കാരനല്ല..മന്ത്രവാദവും ആഭിചാരവുമൊക്കെയായി സ്വന്തമായൊരു മേൽവിലാസം ഉണ്ടാക്കിയെടുത്തോരാളാണ്.. മുന്നോറോളം ദേവതകളുടെ ശക്തി ആവാഹിച്ചിട്ടുണ്ടെന്ന് അവകാശപ്പെട്ടിരുന്ന കൃഷ്ണനെ തേടി അന്യസംസ്ഥാനങ്ങളിൽ നിന്ന് വരെ ആളുകൾ വന്ന് പോവാറുണ്ടായിരുന്നു. ഒരേക്കറോളം പരന്ന് കിടക്കുന്ന റബ്ബറും കൊക്കോയും വളർന്ന് നിൽക്കുന്ന ഒറ്റപ്പെട്ട പ്രദേശത്താണ് കൃഷ്ണന്റെ വീട്. അടുത്തൊന്നും ആൾതാമസമില്ല..അത് കൊണ്ട് തന്നെ നാട്ടുകാർക്ക് എന്താണവിടെ നടക്കുന്നതെന്നോ ആരൊക്കെയാണവിടെ വന്ന് പോവുന്നതെന്നോ ധാരണയില്ല.. പക്ഷേ ഒന്ന് മാത്രമറിയാം.. ഇരുട്ട് വീണ് കഴിഞ്ഞാൽ നിരവധി ആഡംബര വാഹനങ്ങൾ ഈ മലമ്പ്രദേശത്ത് വന്ന് പോവാറുണ്ട്.. ! **????2018-ജൂലൈ 31 ചൊവ്വ** 'ജലനിധി' കുടിവെള്ള പദ്ധതിയുടെ മാസവരി എല്ലാ മാസവും 30ആം തീയതിക്കകം പിരിക്കുന്നൊരു പതിവുണ്ട്.ഈ കൃഷ്ണനും ആ പദ്ധതിയുടെ ഒരു ഗുണഭോക്താവാണ്. കമ്പകക്കാനത്തും അനുബന്ധ പ്രദേശങ്ങളിലും ഈ സേവനം ചെയ്യുന്നത് ജേക്കബ്ബ് എന്നൊരാളാണ്. എല്ലാ മാസത്തെയും പോലെ മുപ്പതാം തീയതി അയാൾ പിരിവിനിറങ്ങേണ്ടതായിരുന്നു..പക്ഷേ അന്ന് പെയ്ത ശക്തമായ മഴ മൂലം അത് പിറ്റേന്നേയ്ക്ക് മാറ്റി.. അങ്ങനെ നേരം വെളുത്തു,, കൃഷ്ണന്റെ വീട്ടിലേക്ക് വരാൻ ചെറിയൊരു ഊട് വഴി മാത്രമേയുള്ളു..മഴ പെയ്തത് കൊണ്ട് അവിടാകേ ഒരു വഴു വഴുപ്പൊക്കെയാണ്. പതിവ് പോലെ ജേക്കബ് വന്ന് കതകിൽ തട്ടി മാറി നിന്നു, പക്ഷേ അൽപനേരം കഴിഞ്ഞിട്ടും അകത്ത് നിന്ന് പ്രതികരണമൊന്നുമില്ല. വീണ്ടും ഒന്ന് മുട്ടി നോക്കി.. സാധാരണയായി കൃഷ്ണന്റെ ഭാര്യ സുശീലയോ മകൾ ആർഷയോ വന്ന് മീറ്റർ റീഡിംഗ് എടുക്കാനുള്ള ബോക്സ് തുറന്ന് തരുന്നതാണ്.. ശരി, അവരെവിടെയെങ്കിലും പോയിരിക്കാം എന്ന ധാരണയിൽ അയാൾ അവിടെ നിന്നും മടങ്ങിപ്പോയി.. **????2018-ജൂലൈ 29 ഞായറാഴ്ച** (രണ്ട് ദിവസങ്ങൾക്ക് മുൻപ്-സംഭവദിവസം) അടിമാലിയിൽ നിന്നും അനീഷ് കൃത്യം രാത്രി എട്ടര മണിയോടെ കരിക്കോടുള്ള ലിബീഷിന്റെ വീട്ടിലെത്തി.. മുൻകൂട്ടി നിശ്ചയിച്ചത് പ്രകാരം ലിബീഷ്, ബൈക്കിന്റ രണ്ട് 'ഷോക്ക് അബ്സോർബ്സ്' കരുതിയിരുന്നു.നല്ല ഭാരമുള്ള ഭാഗമാണത്. ശേഷം ഇരുവരും മൂലമറ്റത്തുള്ള ഒരു പുഴയുടെ കടവിൽ ചൂണ്ടയിടാൻ പോവുകയാണെന്ന പേരിൽ വീട്ടിൽ നിന്നിറങ്ങി കൈയിൽ മദ്യവും കരുതിയിട്ടുണ്ട്.. സമയമൊരു പന്ത്രണ്ട് മണിയോടടുക്കുന്നു.. ഇരുവരും അത്യാവശ്യം നല്ല രീതിയിൽ തന്നെ മദ്യപിച്ചിട്ടുണ്ട്.ഈ അർദ്ധരാത്രിയിൽ അവർക്കിരുവർക്കും ഒരൊറ്റ ലക്ഷ്യമേയുള്ളു.. കൃഷ്ണനെ ഇല്ലാതാക്കുക..!! കടവിൽ നിന്നും അതിനായി ഇരുവരും അനീഷിന്റെ ബൈക്കിൽ കമ്പകക്കാനത്തുള്ള കൃഷ്ണന്റെ വീട്ടിലേക്ക് യാത്രയായി.. ഇരുട്ട് വീണ് കഴിഞ്ഞാൽ അത് വഴിയാരും അങ്ങനെ സഞ്ചാരമൊന്നുമില്ല.,,അത് കൃത്യമായി അനീഷിനറിയാം..കാരണം മൂന്ന് വർഷക്കാലത്തോളം കൃഷ്ണന്റെ വീട്ടിൽ നിന്നുള്ള പരിചയം അയാൾക്കുണ്ടല്ലോ. **????രാത്രി ഒരു മണി..** കൃഷ്ണന്റെ വീട്ടിലെ ഫ്യൂസ് ഉൾപെടുന്ന ഇലക്ട്രിസിറ്റി ബോക്സ് പുറത്തെ ഭിത്തിയോട് ചേർപ്പിച്ചാണ് സ്ഥാപിച്ചിരിക്കുന്നത്. അത്കൊണ്ട് തന്നെ ആദ്യ പടിയെന്നോണം വീട്ടിലെ വൈദ്ദ്യുത കണക്ഷൻ അവർ വിച്ചേദിച്ചു.. കഴിഞ്ഞില്ല, രണ്ട് കിടപ്പ് മുറിയും ഹാളും അടുക്കളയുമടങ്ങുന്ന ആ വീടിന്റെ പിന്നിലായി ഒരു ആട്ടിൻകൂടുണ്ട്..അടുക്കള വാതിൽ നേരെ തുറന്ന് വരുന്നത് ഈ ആട്ടിൻകൂടിന്റെ ദർശ്ശനത്തിലേക്കാണ്.. കൃഷ്ണന് ആട്ടിൻകുട്ടികളെ വലിയ കാര്യമാണ്, മുൻപൊരിക്കൽ എപ്പഴോ അത്തരത്തിൽ ഒരാടിന് വയ്യായ്ക വന്നപ്പോൾ കൂട്ടികളെപ്പോലെ അയാളതിനെ പരിചരിക്കുന്നത് അനീഷ് കണ്ടിട്ടുണ്ട്.. അതേ, അത് തന്നെ മാർഗ്ഗം..ഈ രാത്രിയിൽ കൃഷ്ണനെ പുറത്തെത്തിക്കണമെങ്കിൽ ഒരു വഴിയുണ്ട്..! ഇരുവരും പിന്നാമ്പുറത്ത്..ആട്ടിൻ കൂടിന്റെ അടുത്തെത്തി, കൂട് തുറന്ന് കൈയിൽ കരുതിയിരുന്ന ഷോക്ക് അബ്സോര്ബര് ഉപയോഗിച്ച് രണ്ട് ആടുകളെയും പൊതിരെ തല്ലി..ആടുകളെ കൊണ്ട് ഉച്ചത്തിൽ നിലവിളിപ്പിക്കുകയാണ് ഉദ്ദേശം.. ഉറക്കത്തിലായിരുന്ന കൃഷ്ണൻ പതിവില്ലാതെ ആടുകളുടെ ബഹളം കേട്ട് അടുക്കള വാതിൽ തുറന്നു.. വാതിലിന് പുറത്ത് ഇരുമ്പ് വടികളുമായ് അനീഷും ലിബീഷും കാത്ത് നില്പുണ്ടായിരുന്നു.. **???? 2018- ആഗസ്ത് 1 ബുധൻ** തലേന്ന് മീറ്റർ റീഡിംഗ് എടുക്കാൻ വന്നപ്പോൾ വീട്ടുകാരെ കാണാത്തതിൽ എന്തോ പന്തികേട് തോന്നിയിരുന്ന ജേക്കബ്,പിറ്റേന്ന് വന്നത് കൃഷ്ണന്റെ 3 സഹോദരന്മാരെയും മറ്റ് രണ്ട് നാട്ടുകാരെയും ഒപ്പം കൂട്ടിയായിരുന്നു... ആ വീട്ടിൽ ആളും അനക്കവുമുള്ള ലക്ഷണമില്ല, തലേ ദിവസത്തെ അതേ അന്തരീക്ഷം തന്നെ.,, ഒടുവിൽ വീടിന്റെ പിന്നാമ്പുറത്ത് എത്തിയപ്പോൾ അടുക്കളവാതിലിന്റെ പടിയ്ക്ക് താഴെയായി കട്ട പിടിച്ച നിലയിൽ വലിയ രണ്ട് രക്ത തുള്ളികൾ കിടക്കുന്നു.. അവർ പരസ്പരം നോക്കി അന്ധാളിച്ച് നിന്നു. ഒരു കാര്യമുറപ്പ് ആസ്വഭാവികമായി എന്തൊക്കെയൊ അവിടെ സംഭവിച്ചിട്ടുണ്ട്. **????കാനാട്ടിൽ കൃഷ്ണനന്റെ ജീവിതം** വെള്ളിമൂങ്ങ, റൈസ് പുള്ളർ, ഇരുതലമൂരി കൂടാതെ ശത്രുസംഹാരവും ധനസമ്പാദനത്തിനുള്ള മാർഗങ്ങളുമൊക്കെയായുള്ള പൂജകൾ വേറെ.. ഇത്തരത്തിൽ ഒരു ടിപ്പിക്കൽ വിശ്വാസിയെ അന്ധതയിലേക്ക് നയിക്കുന്ന ഒരുപാട് പൊടിക്കൈകൾ കൃഷ്ണന്റെ പക്കലുണ്ടായിരുന്നു. അത് കൊണ്ട് തന്നെ കൂടപ്പിറപ്പുകളുമായോ നാട്ടുകാരുമായോ അയാൾ വലിയ സൗഹൃദമൊന്നും സൂക്ഷിച്ചിരുന്നില്ല. ഭാര്യ സുശീലയാവട്ടെ ഭർത്താവിന്റെ ചെയ്തികൾക്കൊക്കെയും മൗനാനുവാദം നൽകിയ മട്ടും. ഈ ദമ്പതികൾക്ക് രണ്ട് മക്കളാണ്,ആർഷയും അർജുനും. തൊടുപുഴയിലെ ഒരു കോളേജിലെ ഒന്നാംവർഷ ബിരുദവിദ്യാർഥിനിയാണ് ആർഷ.. മകൻ അർജുന് ചെറുപ്പം മുതലേ അല്പം മാനസിക പ്രശ്നങ്ങളുള്ള കൂട്ടത്തിലുമാണ്. ഉൾവലിഞ്ഞ പ്രകൃതമുള്ള ഇവരുടെ വീടിനുമൊരു സവിശേഷതയുണ്ട്.ജനലും വാതിലും സദാസമയം അടഞ്ഞ നിലയിൽ ആയിരിക്കും കാണപ്പെടുക..അതും വെന്റിലേഷൻ ഉൾപ്പെടെ മറവ് വരുന്ന രീതിയിൽ പുറത്ത് നിന്നും ആണി വച്ച് അടച്ച നിലയിൽ..! **???? 2018- ആഗസ്ത് 1 ബുധൻ** ജേക്കബ്ബും കൃഷ്ണന്റെ സഹോരന്മാരും തിരച്ചിലാരംഭിച്ചു. അടുക്കളവാതിലിന് പുറത്തായി പൊട്ടിയ നിലയിൽ ഒരു ഏലസും ലൂണാറിന്റെ ഒരു വള്ളിച്ചെരിപ്പും ചിതറി കിടക്കുന്നുണ്ട്. ഇതിനിടയിൽ മുൻവശത്തെ വാതിലിന്റെ മുകളിലെ പാളി തട്ടി മാറ്റിയപ്പോഴേക്കും കൃഷ്ണന്റെ സഹോദരന്മാരിലൊരാൾ വീടിന്റെ മുകൾ ഭിത്തിയിൽ നിറയെ രക്തം ചീറ്റിക്കിടക്കുന്നതായി കണ്ടെത്തി. അതോട് കൂടി അവരൊക്കെയും ഒരു നിഗമനത്തിലെത്തിച്ചേർന്നു.. ആഭിചാരക്രീയകളിൽ തല്പരനായ കൃഷ്ണൻ, സ്വന്തം ഭാര്യയെയും മക്കളെയും കുരുതി കൊടുത്തതിന് ശേഷം നാട് വിട്ടിരിക്കുന്നു..! അതിനിടയിലാണ് ആട്ടിൻകൂടിന് അടുത്തായി അല്പം മണ്ണ് ഇളകിയ സാഹചര്യം ജേക്കബ്ബിന്റെ ശ്രദ്ധയിൽ പെടുന്നത്. അയാൾ സമീപത്തുണ്ടായിരുന്നൊരു മൺവെട്ടികൊണ്ട് കുഴിയിലെ മേൽമണ്ണ് ഇളക്കി നോക്കിയപ്പോഴേക്കും അർജുന്റെ മൃതദേഹം വെളിവായി. കുഴിയുടെ ഒരു വശത്ത് നിവർന്ന് കിടക്കുന്ന നിലയിൽ,തലയിലൊക്കെയും അതിമാരക മുറിവുകളോടെയാണ് മൃതദേഹത്തിന്റെ കിടപ്പ്.. തൊട്ടപ്പുറത്ത് വശത്ത് അതേ പരുവത്തിൽ ആർഷയുമുണ്ടായിരുന്നു.നടുവിലായി ഒരു കാൽപാദം ഉയർന്ന് നിന്നിരുന്നത് അമ്മ സുശീലയുടേതായിരുന്നു.. ക്ഷണനേരം കൊണ്ട് കമ്പകക്കാനത്തേക്ക് പോലീസ് സന്നാഹം പാഞ്ഞെത്തി.മുൻപേങ്ങും അത്രകണ്ട് കേട്ട് കേൾവിയില്ലാത്തൊരു സംഭവത്തിന് സാക്ഷ്യം വാഹിക്കാൻ നാട്ടുകാരും. **????2018-ജൂലൈ 29 ഞായറാഴ്ച** **(സംഭവദിവസം)** ഉറക്കത്തിലായിരുന്ന കൃഷ്ണൻ പതിവില്ലാതെ ആടുകളുടെ ബഹളം കേട്ട് അടുക്കള വാതിൽ തുറന്നു. പൊടുന്നനെ, വാതിലിന് പുറത്ത് നിലകൊണ്ടിരുന്ന അനീഷ് തന്റെ കൈയിൽ കരുതിയിരുന്ന ഇരുമ്പ്ദണ്ഡ് കൃഷ്ണന് പ്രതികരിക്കാനൊരിട കൊടുക്കാത്തത്ര വേഗതയിൽ തലയുടെ നേർക്ക് ആഞ്ഞു വീശി. ഉച്ചത്തിലൊരു നിലവിളിയോടെ അയാൾ നിലത്തേക്ക് വീണു. ഇതിനിടയിലാണ് പുറത്തേ ബഹളം കേട്ട് ഭാര്യ സുശീല അങ്ങോട്ടേക്കെത്തുന്നത്. പെട്ടെന്ന് ഞെട്ടിക്കുന്ന ഈ രംഗം കണ്ട് വീടിനകത്തേക്ക് കുതറിയോടാൻ ശ്രമിച്ച സുശീലയെ ലിബീഷ് പിന്നിലടിച്ച് വീഴ്ത്തി.ശേഷം അകത്തേക്ക് കടന്ന് ആർഷയേയും അതേ രീതിയിൽ ആക്രമിക്കാനുള്ള ശ്രമത്തിനിടയിൽ അനീഷിന്റെ കൈ വിരൽ അവൾ കടിച്ചെടുത്തു. ഒടുവിൽ ബലപ്രയോഗത്തിനിടയിൽ വീടിന്റെ അടുക്കളയിൽ സൂക്ഷിച്ചിരുന്ന വാക്കത്തി ആർഷയുടെ നേർക്ക് വീശപ്പെട്ടു. ഈ സംഭവവികാസങ്ങളൊക്കെയും അവിടെ അരങ്ങേറുമ്പോൾ മകൻ അർജുൻ ഭയപ്പെട്ട് ശബ്ദമുണ്ടാക്കാതെ മുറിയുടെ മൂലയിൽ ഒതുങ്ങി കൂടി ഇരിക്കുകയായിരുന്നു. അവനെയും അവർ വെറുതെ വിട്ടില്ല. ശേഷം പുറത്ത് അടിയേറ്റ് കിടന്നിരുന്ന കൃഷ്‌ണനെയും വലിച്ച് ഹാളിനുള്ളിലേക്ക് ഇട്ടതിന് ശേഷം വാക്കത്തിയും ചുറ്റികയും ഉപയോഗിച്ച് നാല് ശരീരങ്ങളും അവർ മൃഗ്ഗീയമായി ആക്രമിച്ചു. നിമിഷങ്ങൾക്കുള്ളിൽ കാനാട്ടിൽ വീട് ഒരു രക്തക്കളമായി മാറി.. **????2018-ജൂലൈ 30 തിങ്കളാഴ്ച** ആർഷയെ അന്ന് കോളേജിലേക്ക് സഹപാഠികളാരും കണ്ടില്ല.അധികമാരോടും സംസാരിക്കാൻ താല്പര്യപ്പെടാതിരുന്ന കുട്ടി ആയിരുന്നത്കൊണ്ട് തന്നെ അതന്വേഷിക്കാനും മാത്രമൊരു സൗഹൃദവലയം രൂപപ്പെട്ടിരുന്നില്ല. തന്നെയുമല്ല രണ്ടാഴ്ച മുൻപ് ക്ലാസിലെ ഡിപ്പാർട്മെന്റ് ഗ്രൂപ്പിലേക്ക് ഒരു മനുഷ്യന്റെ തലയറുക്കുന്ന വീഡിയോ അവൾ ഷെയർ ചെയ്തിരുന്നത്രെ.. ആ പ്രവർത്തിക്ക് ടീച്ചേഴ്സിന്റെ പക്കൽ നിന്നും ശകാരം കിട്ടിയതിൽ അൽപസ്വല്പം വിഷമവും അവൾക്കുണ്ടായിരുന്നതായി പറയപ്പെടുന്നു. നേരം ഇരുട്ടുന്നു..അനീഷും ലിബീഷും വീണ്ടും ആ വീട്ടിലേക്ക് തിരിച്ചെത്തി. തലേന്ന് ബാക്കി വച്ച കുറച്ചധികം കാര്യങ്ങൾ കൂടെ അവർക്ക് ചെയ്ത് തീർക്കാനുണ്ട്. ദുർമന്ത്രവാദവും കർമങ്ങളും സ്ഥിരമാക്കിയിരുന്ന കൃഷ്ണന്റെ പക്കൽ നിറയെ സ്വർണവും പണവും ഉണ്ടാവുമെന്ന് അനീഷിനറിയാം,. തന്നെയുമല്ല, കൊലപ്പെടുത്തിയ അവർ നാല് പേരെയും മറവ് ചെയ്ത് വീടും അകവശങ്ങളും വൃത്തിയാക്കേണ്ടതമുണ്ട്. പെട്ടെന്ന് ഹാളിൽ നിന്ന് ഒരു ശബ്ദം, ക്രൂരമായി ആക്രമിക്കപ്പെട്ടിട്ടും ജീവൻ നഷ്ടപ്പെടാതെയിരുന്ന കൃഷ്ണന്റെ മകൻ അർജുൻ അതാ തലയിൽ കൈ ചേർത്ത് കുമ്പിട്ട് ഭിത്തിയോട് ചേർന്നിരിക്കുന്നു. തെല്ല് പോലും അനുകമ്പയില്ലാതെ അനീഷ് അവിടെയിരുന്ന വാക്കത്തി അർജുന്റെ തലയ്ക്ക് പിന്നിൽ വീശി.രക്തം ചിതറി മേൽക്കൂരയാകെ നിറഞ്ഞു.. ഇനി അവിടം വൃത്തിയാക്കുക എന്നത് ശ്രമകരമായൊരു പ്രവർത്തിയാണെങ്കിലും സോപ്പും വെള്ളവും ഉപയോഗിച്ച് ഒരു പരിധി വരെ അവരതിനെ മറികടന്നു. ശേഷം അടുക്കളയ്ക്ക് പിന്നിലുള്ള മൂന്നടി മാത്രം താഴ്ചയുള്ള കമ്പോസ്റ്റ് കുഴിയിലേക്ക് മൃതദേഹങ്ങൾ വലിച്ചിഴക്കപ്പെട്ടു. **???? 2018- ആഗസ്ത് 1 ബുധൻ** പോലീസിന്റെയും ഫോറൻസിക് സംഘാങ്ങളുടെയും സാന്നിദ്ധ്യത്തിൽ കുഴിയിൽ നിന്നും മൃതദ്ദേഹങ്ങൾ ഓരോന്നായി പുറത്തേക്കെടുത്ത് കൊണ്ടിരുന്നു.. അർജുനും ആർഷയ്ക്കും ശേഷം സുശീലയുടേതും അതിനും താഴെയായി വികൃതമാക്കി ഒടിച്ച് നുറുക്കിയ നിലയിൽ കൃഷ്ണന്റെ മൃതദ്ദേഹവും കണ്ടെടുത്തു. അതോടെയാണ് പോലീസിന്റെയും നാട്ടുകാരുടെയും മുൻവിധികളെല്ലാം കാറ്റിൽ പറത്തപ്പെട്ടത്.. ഇത് കേവലമൊരു നരബലി ആയിരുന്നില്ല, മറിച്ച് അധിക്രൂരമായ ഒരു കൂട്ടക്കൊലയാണ്. പിന്നീട് നടന്ന അന്വേഷണത്തിൽ വര്ഷങ്ങളായി കൃഷ്ണന്റെ ശിക്ഷണത്തിലുണ്ടായിരുന്ന അരുമശിഷ്യന്മാരുടെ അസാന്നിധ്യവും ടവർ ലൊക്കേഷനുകളും സാഹചര്യ തെളിവുകളും പോലീസിന്റെ ജോലി എളുപ്പമാക്കി.. അനീഷും ലിബീഷും അറസ്റ്റ് ചെയ്യപ്പെട്ടു, അത്യാഗ്രത്തിനും അന്ധവിശ്വാസങ്ങൾക്കും പിന്നാലെ പാഞ്ഞ കുറച്ച് മനുഷ്യർ അവിടെ ഇല്ലാതിയിരിക്കുന്നു.. അറിഞ്ഞോ അറിയാതെയോ നിരപരാധികളായ രണ്ട് കുഞ്ഞുങ്ങളും.. ഇതിലേറ്റവും രസകരമായൊരു വസ്തുതായി പോലീസ് പറഞ്ഞത്,ഇത്രയും കൃത്യങ്ങൾക്ക് ശേഷവും അന്വേഷണം തന്നിലേക്ക് എത്താതിരിക്കുവാൻ മറ്റൊരു മന്ത്രവാദിയുടെ നിർദ്ദേശപ്രകാരം മുഖ്യപ്രതിയായ അനീഷ് ഒരു കോഴിയെ ബലികഴിപ്പിച്ചിരുന്നത്രെ.. അതെന്തായാലും നന്നായി..!
