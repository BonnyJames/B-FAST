---
title: "ഇതിനെയൊക്കെയാണോ 'Murphy's law' എന്ന് പറയുന്നത് ?"
date: 2014-05-14T00:28:11
draft: false
categories: ["Lifestyle"]
tags: ['Ibiza', 'murphy"s Law', 'RIta']
author: "Beaumaris"
---

<img class="alignright size-full wp-image-154913" src="https://cdn.boolokam.com/articles/2014/02/0133.jpg" alt="01" width="400" height="400" />സ്‌കൂള്‍ അവധിക്കാലത്താണ് തിയറ്ററില്‍ പോയി സിനിമ കാണുക.ഓണാവധിക്ക് ഒരെണ്ണം കണ്ടാല്‍ പിന്നെ ക്രിസ്തുമസ്സ് അവധിക്കാണ് അടുത്ത സിനിമകാണല്‍ പരിപാടി.അത്രയും ദിവസങ്ങള്‍ കണ്ട സിനിമയുടെ തമാശകള്‍ പറയുക, അതിന്റെ കഥ കൂട്ടുകാര്‍ക്ക് പറഞ്ഞ കൊടുക്കുക, വരുത്താവുന്ന മാറ്റങ്ങളെ പറ്റി ചര്‍ച്ച ചെയ്യുക .....ഇതൊക്കെ സിനിമയുമായീ ബന്ധപ്പെട്ട എന്റെ കുട്ടിക്കാല വിശേഷങ്ങളാണ്.ചില മനോഹരമായ ഓര്‍മ്മകളെ ജീവിതത്തില്‍ കൂടെ കൊണ്ടുനടയ്ക്കാന്‍ എനിക്കിഷ്ട്മാണ് അല്ലെങ്കില്‍ അടുത്ത തലമുറയ്ക്ക് ഓര്‍ത്തിരിക്കാന്‍ എന്തെങ്കിലും എന്ന ചിന്തയായിരിക്കാം സ്‌കൂള്‍ അവധിക്കാലത്ത് എല്ലാവരും കൂടെ തിയറ്ററില്‍ പോയി ഒരു സിനിമ എന്നുള്ളത് എന്റെ ഒരാഗ്രഹം ആണ്.

രണ്ട്മൂന്ന് മാസം കഴിഞ്ഞാല്‍ ടിവിയില്‍ കാണാമല്ലോ, വെറുതെ പൈസ കളയാനുള്ള ഒരാഗ്രഹം എന്ന മട്ടില്‍ ഭര്‍ത്താവും അമ്മ കാരണം ഒരു സിനിമ കാണണമല്ലോ എന്ന മട്ടില്‍ കുട്ടികളും പ്രതികരിച്ചു.ഏത് സിനിമ എന്ന ചോദ്യത്തിന്, ഓരോത്തര്‍ക്കും ഓരോ ഭാഷയില്‍ ആഭിമുഖ്യം ഉള്ള കാരണം ഒരു സിനിമ തെരഞ്ഞെടുക്കാനായി ഒരു പാട് ചര്‍ച്ചയും വാക്ക്തര്‍ക്കങ്ങള്‍ ചെയ്യേണ്ടി വന്നു.. പ്രശ്‌നങ്ങള്‍ അവിടെയും തീരുന്നില്ല. സിനിമ കണ്ട് കൊണ്ടിരിക്കുന്നതിനിടയില്‍, എല്ലാവരും ഭക്ഷണം കഴിച്ചു കൊണ്ടിരിക്കുകയാവും അതിന്റെ യൊക്കെ മണം കാരണം കാണുന്നതില്‍ ശ്രദ്ധിക്കാന്‍ പറ്റില്ല എന്നതാണ് കുട്ടികളുടെ അടുത്ത വാദം. തിയറ്ററിന്റെ അടുത്തുള്ള കടയില്‍ നിന്ന് പോപ്പ് കോണ്‍ മുതല്‍ ശരിയായ ഭക്ഷണം (ലഞ്ച്/ ഡിന്നര്‍ ) വരെ കിട്ടും. നമ്മള്‍ ആദ്യമേ ഓര്‍ഡര്‍ കൊടുത്താല്‍ സിനിമ കണ്ടു കൊണ്ടിരിക്കുന്നതിനിടയില്‍ അവര്‍ കൊണ്ട് തരും. വിലകള്‍ മാത്രം എല്ലായിടത്തുള്ളതിനേക്കാളും രണ്ടോ _ മൂന്നോ ഇരട്ടിയാകുമെന്നുമാത്രം.സിനിമ, പഴയ ട്ടാക്കീസ്സില്‍ നിന്നും സിനിപ്ലെക്‌സ്(Cineplex) ലേക്ക് മാറിയതിന്റെ ചില ഗുണങ്ങള്‍!

എവിടെയും നമ്മുടേതായഒരു ചിലവ് ചുരുക്കല്‍ നയം നടത്തേണ്ടതു കൊണ്ട്, ഭക്ഷണം കഴിച്ച് കഴിഞ്ഞിട്ട് സിനിമയ്ക്ക് പോകാം എന്ന തീരുമാനം എടുത്തു.അതോടെ മണങ്ങളെ അവഗണിച്ചുള്ള സിനിമ കാണലിന് എല്ലാവരും റെഡിയായി.സ്‌കൂള്‍ ഹോംവര്‍ക്കുകള്‍ , റ്റിയൂഷന്‍ മറ്റ് ഇഷ്ടമുള്ള പരിപാടികള്‍ അവയൊന്നും ആരും ഉപേക്ഷിക്കാന്‍ തയ്യാറല്ലാത്തത് കാരണം ഞായറാഴ്ച വൈകുന്നേരം പള്ളിയിലെ കുര്‍ബ്ബാന കഴിഞ്ഞ് പോകാമെന്ന് തീരുമാനമായി.രാത്രി എട്ടരയ്ക്കുള്ള ഷോക്കായി ട്ടിക്കറ്റ് ഓണലൈന്‍ ബുക്കും ചെയ്തു. ഒരു സിനിമ കാണുന്നതിനുള്ള കഷ്ടപ്പാടുകള്‍!

കൃത്യസമയത്ത് തന്നെ ഞങ്ങള്‍ കുര്‍ബ്ബാനക്ക് എത്തി.ആറ് മണിക്ക് തുടങ്ങിയാല്‍ ഏഴ് മണിയോടെ തീരുന്നതാണ്.പ്രാര്‍ത്ഥനകളുടെ ഇടയിലെ മതപുരോഹിതന്റെ പ്രസംഗം നീളുന്നത് കണ്ട്,കുട്ടികള്‍ എന്നെ നോക്കി കണ്ണുരുട്ടി, സമയത്തിന്റെ ട്ടെന്‍ഷന്‍ ഉണ്ടെങ്കിലും ഒരു അമ്മയുടെ സ്ഥാനത്ത് നിന്ന് അത് അംഗീകരിക്കാന്‍ സാധിക്കാത്തത് കൊണ്ട് ഞാനും തിരിച്ച് കണ്ണുരുട്ടി.കണ്ണുരുട്ടലുകളുടെയും പ്രാര്‍ത്ഥനകളുമൊക്കെയായി കുര്‍ബ്ബാന തീര്‍ന്നപ്പോള്‍ ഏഴേകാല്‍ ആയി.മനസമാധാനത്തോടെ പള്ളിയില്‍ നിന്നും ഇറങ്ങുന്നതിന് പകരം കൂടുതല്‍ പിരിമുറക്കത്തോടെയാണ് ഞങ്ങള്‍ കാറിന്റെ അടുത്തെത്തിയത്.

കാര്‍, മുന്നോട്ട് എടുക്കാനാവാത്ത വിധം വേറെയൊരു വണ്ടി മുന്‍പില്‍ ഇട്ടിരിക്കുകയാണ്.പള്ളിയില്‍ വന്നിട്ടുള്ള ആളുകള്‍ പോകാന്‍ കാത്തിരുന്നു എന്നിട്ടും ഈ വണ്ടിക്ക് ഒരു അനക്കവുമില്ല.ചില ആളുകള്‍ അവിടെയവിടെയായി വര്‍ത്തമാനം പറഞ്ഞു നില്‍ക്കുന്നുണ്ട് .വേറെ ചിലര്‍ പ്രാര്‍ത്ഥന ആയിട്ട് പള്ളിക്കകത്തുമുണ്ട്. അവരുടെ ആണോ എന്നറിയാന്‍ കുട്ടികള്‍ അവരോട് ചോദിക്കാന്‍ പോയതും അടുത്തുള്ള കടയില്‍ നിന്ന് സാധനങ്ങള്‍ മേടിച്ച്‌കൊണ്ട് കാറിന്റെ ഉടമസ്ഥന്‍ വന്ന് ആ കാറും കൊണ്ട് പോയി.അതോടെ തടസ്സം മാറിയെങ്കിലും കുട്ടികളെ കാത്തുള്ള നില്‍പ്പില്‍ അടുത്ത അഞ്ചോ പത്തോ മിനിറ്റ് പോയി കിട്ടി.സമയത്തിന് ഇത്രയും വിലയുള്ള സമയത്താണ് ഇങ്ങനത്തെ ഗുലുമാലുകള്‍

എല്ലാവരെയും സംഘടിപ്പിച്ച് ഞങ്ങള്‍ യാത്ര തിയറ്റര്‍ എന്ന ലക്ഷ്യത്തിലേക്ക്, അവിടെ ചെന്നപ്പോഴാണ് മനസ്സിലായത്, ഞങ്ങള്‍ വിചാരിച്ച' മാള്‍' അല്ല സിനിമക്കുള്ള ട്ടിക്കറ്റ് ബുക്ക് ചെയ്തിരിക്കുന്നത്. ഞങ്ങള്‍ ട്ടിക്കറ്റ് എടുത്തത് 'സിറ്റി സെന്റര്‍' _ യില്‍ എന്നാല്‍ എത്തിയത് 'സിറ്റി വാക്ക്'_ പേരിനുള്ള ക്ഷാമം കൊണ്ടാണോ എന്നറിയില്ല, എല്ലായിടത്തും സിറ്റിയില്‍ തുടങ്ങുന്ന പേരുകള്‍ ഇടുന്നത്.

ഞായറാഴ്ച ആയതുകൊണ്ട് റോഡില്‍ തിരക്കില്ലെങ്കിലും ചില കാല്‍ നടക്കാരുടെയും സൈക്കിളുകാരുടെയും റോഡ് മുറിച്ച് കടക്കല്‍ എന്ന അഭ്യാസത്തില്‍, 1970 ലെ സിനിമയുടെ അവസാനത്തില്‍ കാണുന്നത് പോലെ പോലീസ് ജീപ്പിനെ വെട്ടിച്ച് ഓടിക്കുന്ന വില്ലന്റെ കാര്‍ പോലെ, സിറ്റി സെന്റര്‍ എന്ന മാള്‍ ' ലേക്ക് ഞങ്ങള്‍ കുതിച്ചു.ആ സ്ഥലം പരിചയമില്ലാത്തത് കൊണ്ട് 'ചിലവ് ചുരുക്കലിന്റെ ഭാഗമായിട്ട് എടുത്ത തീരുമാനം അവതാളത്തിലാകുമോ എന്ന ഭയത്തിലായിരുന്നു കുട്ടികള്‍.

സമയമില്ലാസമയത്തും 'ചിലവ് ചുരുക്കല്‍ നയം പ്രാവര്‍ത്തികമാക്കാനായി അവിടെ കണ്ട ഒരു 'ഫാസ്റ്റ് ഫുഡില്‍ കേറി . ചില സിനിമകളില്‍ പൊട്ടാന്‍ പോകുന്ന ബോംബും സമയവും മാറി മാറി കാണിക്കുന്നത് പോലെയായിരുന്നു പ്ലേറ്റിലെ ഭക്ഷണവും മിനിറ്റുകളുടെ സൂചിയും തമ്മില്‍! കിട്ടിയത് എന്തും വിഴുങ്ങുക എന്ന പോളിസിയിലായിരുന്നു കുട്ടികള്‍.പൊതുവെ പതുക്കെ ഭക്ഷണം കഴിക്കുന്ന എന്റെ പാത്രത്തിലും അവരുടെ പോളിസി നടപ്പിലാക്കിയതോടെ പ്ലേറ്റ് കാലിയായെങ്കിലും ..ഞാന്‍ പട്ടിണിയില്‍ തന്നെ

സമയം 8.25 ...26 ....അടുത്ത കടമ്പ ആ മാളില്‍ കാര്‍ പാര്‍ക്ക് ചെയ്യുകയെന്നതാണ് അതിനായി ഞങ്ങളുടെ യാത്ര മുന്നോട്ട് ....മാളിന്റെ മുന്പിലായി ഞാനും കുട്ടികളും ഇറങ്ങി. ടിക്കറ്റ് എടുക്കാനായി അവിടെ ചെന്നപ്പോള്‍, സൂട്ടും കോട്ടും ഇട്ട ഒരു മനുഷ്യന്‍ 'സോറി, ചില സാങ്കേതിക കാരണങ്ങളാല്‍ ഈ ഷോ വേണ്ടെന്ന് വെച്ചിരിക്കുകയാണ്'. ഈ വിവരത്തിന് ഒരു ഇമെയില്‍ അല്ലെങ്കില്‍ sms അയച്ചു കൂടെ എന്ന ചോദ്യത്തിന് _ 'സോറി മാഡം/ സോറി സാര്‍' അതിനപ്പുറം ഒരു വാക്ക് അയാള്‍ക്ക് അറിഞ്ഞുകൂട എന്ന മട്ടിലായിരുന്നു.

അരമണിക്കുറിനകം കാര്‍ അവിടെന്ന് പുറത്തോട്ട് എടുക്കുകയാണെങ്കില്‍ പാര്‍ക്കിംഗ് ഫീസ് ലാഭിക്കാം എന്ന കാര്യം അപ്പോഴാണ് ഓര്‍ത്തത്. അതിന് വേണ്ടി വാഹനം കണ്ടുപിടിക്കാനായി ഭര്‍ത്താവിന്റെ മൊബൈലിലോട്ടുള്ള ഫോണ്‍ വിളികളായി, സിഗ്‌നല്‍ ഇല്ല/ ബിസ്സി ട്ടോണ്‍ .....അങ്ങനെ കാറുമായി പുറത്തോട്ട് എത്തിയപ്പോഴോ_ ആ നിയമം 'വീക്കെന്‍ഡില്‍ ബാധകമല്ല എന്നാണ് സെക്യൂരിറ്റിക്കാരന്‍.

തിരിച്ച് വീട്ടിലോട്ട് പോകുന്ന വഴിക്ക് ഞാന്‍ ഓര്‍ത്തു ഇതിനെയൊക്കെയാണോ 'Murphy's law' എന്ന് പറയുന്നത് ? എന്തായിരിക്കും 'മര്‍ഫീസ് ലോ,'Whatever can go wrong will go wrong'. ഈ സിനിമ കാണല്‍ പരിപാടിയെ മര്‍ഫീസ് ലോ, അങ്ങനെ തന്നെ വിഴുങ്ങിയത് പോലെയുണ്ട്. തിരിച്ചുള്ള യാത്രയിലും കുട്ടികള്‍ എന്നെ കുറ്റപ്പെടുത്തുകയായിരുന്നു, അമ്മയുടെ ഓരോ ഓര്‍മ്മകള്‍ എന്ന മട്ടില്‍ .......

&amp;nbsp;


![ഇതിനെയൊക്കെയാണോ 'Murphy's law' എന്ന് പറയുന്നത് ?](https://cdn.boolokam.com/articles/2014/02/0133.jpg)സ്‌കൂള്‍ അവധിക്കാലത്താണ് തിയറ്ററില്‍ പോയി സിനിമ കാണുക.ഓണാവധിക്ക് ഒരെണ്ണം കണ്ടാല്‍ പിന്നെ ക്രിസ്തുമസ്സ് അവധിക്കാണ് അടുത്ത സിനിമകാണല്‍ പരിപാടി.അത്രയും ദിവസങ്ങള്‍ കണ്ട സിനിമയുടെ തമാശകള്‍ പറയുക, അതിന്റെ കഥ കൂട്ടുകാര്‍ക്ക് പറഞ്ഞ കൊടുക്കുക, വരുത്താവുന്ന മാറ്റങ്ങളെ പറ്റി ചര്‍ച്ച ചെയ്യുക .....ഇതൊക്കെ സിനിമയുമായീ ബന്ധപ്പെട്ട എന്റെ കുട്ടിക്കാല വിശേഷങ്ങളാണ്.ചില മനോഹരമായ ഓര്‍മ്മകളെ ജീവിതത്തില്‍ കൂടെ കൊണ്ടുനടയ്ക്കാന്‍ എനിക്കിഷ്ട്മാണ് അല്ലെങ്കില്‍ അടുത്ത തലമുറയ്ക്ക് ഓര്‍ത്തിരിക്കാന്‍ എന്തെങ്കിലും എന്ന ചിന്തയായിരിക്കാം സ്‌കൂള്‍ അവധിക്കാലത്ത് എല്ലാവരും കൂടെ തിയറ്ററില്‍ പോയി ഒരു സിനിമ എന്നുള്ളത് എന്റെ ഒരാഗ്രഹം ആണ്. രണ്ട്മൂന്ന് മാസം കഴിഞ്ഞാല്‍ ടിവിയില്‍ കാണാമല്ലോ, വെറുതെ പൈസ കളയാനുള്ള ഒരാഗ്രഹം എന്ന മട്ടില്‍ ഭര്‍ത്താവും അമ്മ കാരണം ഒരു സിനിമ കാണണമല്ലോ എന്ന മട്ടില്‍ കുട്ടികളും പ്രതികരിച്ചു.ഏത് സിനിമ എന്ന ചോദ്യത്തിന്, ഓരോത്തര്‍ക്കും ഓരോ ഭാഷയില്‍ ആഭിമുഖ്യം ഉള്ള കാരണം ഒരു സിനിമ തെരഞ്ഞെടുക്കാനായി ഒരു പാട് ചര്‍ച്ചയും വാക്ക്തര്‍ക്കങ്ങള്‍ ചെയ്യേണ്ടി വന്നു.. പ്രശ്‌നങ്ങള്‍ അവിടെയും തീരുന്നില്ല. സിനിമ കണ്ട് കൊണ്ടിരിക്കുന്നതിനിടയില്‍, എല്ലാവരും ഭക്ഷണം കഴിച്ചു കൊണ്ടിരിക്കുകയാവും അതിന്റെ യൊക്കെ മണം കാരണം കാണുന്നതില്‍ ശ്രദ്ധിക്കാന്‍ പറ്റില്ല എന്നതാണ് കുട്ടികളുടെ അടുത്ത വാദം. തിയറ്ററിന്റെ അടുത്തുള്ള കടയില്‍ നിന്ന് പോപ്പ് കോണ്‍ മുതല്‍ ശരിയായ ഭക്ഷണം (ലഞ്ച്/ ഡിന്നര്‍ ) വരെ കിട്ടും. നമ്മള്‍ ആദ്യമേ ഓര്‍ഡര്‍ കൊടുത്താല്‍ സിനിമ കണ്ടു കൊണ്ടിരിക്കുന്നതിനിടയില്‍ അവര്‍ കൊണ്ട് തരും. വിലകള്‍ മാത്രം എല്ലായിടത്തുള്ളതിനേക്കാളും രണ്ടോ _ മൂന്നോ ഇരട്ടിയാകുമെന്നുമാത്രം.സിനിമ, പഴയ ട്ടാക്കീസ്സില്‍ നിന്നും സിനിപ്ലെക്‌സ്(Cineplex) ലേക്ക് മാറിയതിന്റെ ചില ഗുണങ്ങള്‍! എവിടെയും നമ്മുടേതായഒരു ചിലവ് ചുരുക്കല്‍ നയം നടത്തേണ്ടതു കൊണ്ട്, ഭക്ഷണം കഴിച്ച് കഴിഞ്ഞിട്ട് സിനിമയ്ക്ക് പോകാം എന്ന തീരുമാനം എടുത്തു.അതോടെ മണങ്ങളെ അവഗണിച്ചുള്ള സിനിമ കാണലിന് എല്ലാവരും റെഡിയായി.സ്‌കൂള്‍ ഹോംവര്‍ക്കുകള്‍ , റ്റിയൂഷന്‍ മറ്റ് ഇഷ്ടമുള്ള പരിപാടികള്‍ അവയൊന്നും ആരും ഉപേക്ഷിക്കാന്‍ തയ്യാറല്ലാത്തത് കാരണം ഞായറാഴ്ച വൈകുന്നേരം പള്ളിയിലെ കുര്‍ബ്ബാന കഴിഞ്ഞ് പോകാമെന്ന് തീരുമാനമായി.രാത്രി എട്ടരയ്ക്കുള്ള ഷോക്കായി ട്ടിക്കറ്റ് ഓണലൈന്‍ ബുക്കും ചെയ്തു. ഒരു സിനിമ കാണുന്നതിനുള്ള കഷ്ടപ്പാടുകള്‍! കൃത്യസമയത്ത് തന്നെ ഞങ്ങള്‍ കുര്‍ബ്ബാനക്ക് എത്തി.ആറ് മണിക്ക് തുടങ്ങിയാല്‍ ഏഴ് മണിയോടെ തീരുന്നതാണ്.പ്രാര്‍ത്ഥനകളുടെ ഇടയിലെ മതപുരോഹിതന്റെ പ്രസംഗം നീളുന്നത് കണ്ട്,കുട്ടികള്‍ എന്നെ നോക്കി കണ്ണുരുട്ടി, സമയത്തിന്റെ ട്ടെന്‍ഷന്‍ ഉണ്ടെങ്കിലും ഒരു അമ്മയുടെ സ്ഥാനത്ത് നിന്ന് അത് അംഗീകരിക്കാന്‍ സാധിക്കാത്തത് കൊണ്ട് ഞാനും തിരിച്ച് കണ്ണുരുട്ടി.കണ്ണുരുട്ടലുകളുടെയും പ്രാര്‍ത്ഥനകളുമൊക്കെയായി കുര്‍ബ്ബാന തീര്‍ന്നപ്പോള്‍ ഏഴേകാല്‍ ആയി.മനസമാധാനത്തോടെ പള്ളിയില്‍ നിന്നും ഇറങ്ങുന്നതിന് പകരം കൂടുതല്‍ പിരിമുറക്കത്തോടെയാണ് ഞങ്ങള്‍ കാറിന്റെ അടുത്തെത്തിയത്. കാര്‍, മുന്നോട്ട് എടുക്കാനാവാത്ത വിധം വേറെയൊരു വണ്ടി മുന്‍പില്‍ ഇട്ടിരിക്കുകയാണ്.പള്ളിയില്‍ വന്നിട്ടുള്ള ആളുകള്‍ പോകാന്‍ കാത്തിരുന്നു എന്നിട്ടും ഈ വണ്ടിക്ക് ഒരു അനക്കവുമില്ല.ചില ആളുകള്‍ അവിടെയവിടെയായി വര്‍ത്തമാനം പറഞ്ഞു നില്‍ക്കുന്നുണ്ട് .വേറെ ചിലര്‍ പ്രാര്‍ത്ഥന ആയിട്ട് പള്ളിക്കകത്തുമുണ്ട്. അവരുടെ ആണോ എന്നറിയാന്‍ കുട്ടികള്‍ അവരോട് ചോദിക്കാന്‍ പോയതും അടുത്തുള്ള കടയില്‍ നിന്ന് സാധനങ്ങള്‍ മേടിച്ച്‌കൊണ്ട് കാറിന്റെ ഉടമസ്ഥന്‍ വന്ന് ആ കാറും കൊണ്ട് പോയി.അതോടെ തടസ്സം മാറിയെങ്കിലും കുട്ടികളെ കാത്തുള്ള നില്‍പ്പില്‍ അടുത്ത അഞ്ചോ പത്തോ മിനിറ്റ് പോയി കിട്ടി.സമയത്തിന് ഇത്രയും വിലയുള്ള സമയത്താണ് ഇങ്ങനത്തെ ഗുലുമാലുകള്‍ എല്ലാവരെയും സംഘടിപ്പിച്ച് ഞങ്ങള്‍ യാത്ര തിയറ്റര്‍ എന്ന ലക്ഷ്യത്തിലേക്ക്, അവിടെ ചെന്നപ്പോഴാണ് മനസ്സിലായത്, ഞങ്ങള്‍ വിചാരിച്ച' മാള്‍' അല്ല സിനിമക്കുള്ള ട്ടിക്കറ്റ് ബുക്ക് ചെയ്തിരിക്കുന്നത്. ഞങ്ങള്‍ ട്ടിക്കറ്റ് എടുത്തത് 'സിറ്റി സെന്റര്‍' _ യില്‍ എന്നാല്‍ എത്തിയത് 'സിറ്റി വാക്ക്'_ പേരിനുള്ള ക്ഷാമം കൊണ്ടാണോ എന്നറിയില്ല, എല്ലായിടത്തും സിറ്റിയില്‍ തുടങ്ങുന്ന പേരുകള്‍ ഇടുന്നത്. ഞായറാഴ്ച ആയതുകൊണ്ട് റോഡില്‍ തിരക്കില്ലെങ്കിലും ചില കാല്‍ നടക്കാരുടെയും സൈക്കിളുകാരുടെയും റോഡ് മുറിച്ച് കടക്കല്‍ എന്ന അഭ്യാസത്തില്‍, 1970 ലെ സിനിമയുടെ അവസാനത്തില്‍ കാണുന്നത് പോലെ പോലീസ് ജീപ്പിനെ വെട്ടിച്ച് ഓടിക്കുന്ന വില്ലന്റെ കാര്‍ പോലെ, സിറ്റി സെന്റര്‍ എന്ന മാള്‍ ' ലേക്ക് ഞങ്ങള്‍ കുതിച്ചു.ആ സ്ഥലം പരിചയമില്ലാത്തത് കൊണ്ട് 'ചിലവ് ചുരുക്കലിന്റെ ഭാഗമായിട്ട് എടുത്ത തീരുമാനം അവതാളത്തിലാകുമോ എന്ന ഭയത്തിലായിരുന്നു കുട്ടികള്‍. സമയമില്ലാസമയത്തും 'ചിലവ് ചുരുക്കല്‍ നയം പ്രാവര്‍ത്തികമാക്കാനായി അവിടെ കണ്ട ഒരു 'ഫാസ്റ്റ് ഫുഡില്‍ കേറി . ചില സിനിമകളില്‍ പൊട്ടാന്‍ പോകുന്ന ബോംബും സമയവും മാറി മാറി കാണിക്കുന്നത് പോലെയായിരുന്നു പ്ലേറ്റിലെ ഭക്ഷണവും മിനിറ്റുകളുടെ സൂചിയും തമ്മില്‍! കിട്ടിയത് എന്തും വിഴുങ്ങുക എന്ന പോളിസിയിലായിരുന്നു കുട്ടികള്‍.പൊതുവെ പതുക്കെ ഭക്ഷണം കഴിക്കുന്ന എന്റെ പാത്രത്തിലും അവരുടെ പോളിസി നടപ്പിലാക്കിയതോടെ പ്ലേറ്റ് കാലിയായെങ്കിലും ..ഞാന്‍ പട്ടിണിയില്‍ തന്നെ സമയം 8.25 ...26 ....അടുത്ത കടമ്പ ആ മാളില്‍ കാര്‍ പാര്‍ക്ക് ചെയ്യുകയെന്നതാണ് അതിനായി ഞങ്ങളുടെ യാത്ര മുന്നോട്ട് ....മാളിന്റെ മുന്പിലായി ഞാനും കുട്ടികളും ഇറങ്ങി. ടിക്കറ്റ് എടുക്കാനായി അവിടെ ചെന്നപ്പോള്‍, സൂട്ടും കോട്ടും ഇട്ട ഒരു മനുഷ്യന്‍ 'സോറി, ചില സാങ്കേതിക കാരണങ്ങളാല്‍ ഈ ഷോ വേണ്ടെന്ന് വെച്ചിരിക്കുകയാണ്'. ഈ വിവരത്തിന് ഒരു ഇമെയില്‍ അല്ലെങ്കില്‍ sms അയച്ചു കൂടെ എന്ന ചോദ്യത്തിന് _ 'സോറി മാഡം/ സോറി സാര്‍' അതിനപ്പുറം ഒരു വാക്ക് അയാള്‍ക്ക് അറിഞ്ഞുകൂട എന്ന മട്ടിലായിരുന്നു. അരമണിക്കുറിനകം കാര്‍ അവിടെന്ന് പുറത്തോട്ട് എടുക്കുകയാണെങ്കില്‍ പാര്‍ക്കിംഗ് ഫീസ് ലാഭിക്കാം എന്ന കാര്യം അപ്പോഴാണ് ഓര്‍ത്തത്. അതിന് വേണ്ടി വാഹനം കണ്ടുപിടിക്കാനായി ഭര്‍ത്താവിന്റെ മൊബൈലിലോട്ടുള്ള ഫോണ്‍ വിളികളായി, സിഗ്‌നല്‍ ഇല്ല/ ബിസ്സി ട്ടോണ്‍ .....അങ്ങനെ കാറുമായി പുറത്തോട്ട് എത്തിയപ്പോഴോ_ ആ നിയമം 'വീക്കെന്‍ഡില്‍ ബാധകമല്ല എന്നാണ് സെക്യൂരിറ്റിക്കാരന്‍. തിരിച്ച് വീട്ടിലോട്ട് പോകുന്ന വഴിക്ക് ഞാന്‍ ഓര്‍ത്തു ഇതിനെയൊക്കെയാണോ 'Murphy's law' എന്ന് പറയുന്നത് ? എന്തായിരിക്കും 'മര്‍ഫീസ് ലോ,'Whatever can go wrong will go wrong'. ഈ സിനിമ കാണല്‍ പരിപാടിയെ മര്‍ഫീസ് ലോ, അങ്ങനെ തന്നെ വിഴുങ്ങിയത് പോലെയുണ്ട്. തിരിച്ചുള്ള യാത്രയിലും കുട്ടികള്‍ എന്നെ കുറ്റപ്പെടുത്തുകയായിരുന്നു, അമ്മയുടെ ഓരോ ഓര്‍മ്മകള്‍ എന്ന മട്ടില്‍ ....... &nbsp;
