---
title: "'മൊബൈല്‍ ലേ ലോ... മൊബൈല്‍ ലേ ലോ...'"
date: 2016-04-01T10:27:59
draft: false
categories: ["Lifestyle"]
tags: ['mobile']
author: "boolokamtv@gmail.com"
---

<img class="aligncenter size-full wp-image-214410" src="https://cdn.boolokam.com/articles/2015/11/retail-mobile-cell-phone-katie_holmes-tom_cruise-llan590_low.jpg" alt="retail-mobile-cell-phone-katie_holmes-tom_cruise-llan590_low" width="620" height="414" />

കഴിഞ്ഞ രണ്ടു ദിവസ്സമായിട്ട് ഒരു കൊച്ചു കുട്ടിയുടെ ഇങ്ങനത്തെ വിളി ഞാന്‍ കേള്‍ക്കുന്നു.ഉന്തു വണ്ടിയില്‍ പച്ചക്കറികളും പഴങ്ങളും പ്ലാസ്റ്റിക് സാധനങ്ങളും വില്‍ക്കാന്‍ വരാറുണ്ട്.പലപ്പോഴും അച്ഛ്‌നും മകനും കൂടെയായിട്ടായിരിക്കും വരുക.എല്ലാവരേയും വിളിച്ച് അവരുടെ സാന്നിദ്ധ്യം അറിയിക്കുക എന്ന ജോലി ഏകദേശം പത്തോപന്ത്രണ്ടോ വയസ്സിനു താഴെയുള്ള മകനായിരിക്കും ചെയ്യുക.അങ്ങനെ മൊബൈല്‍ ഫോണുകളും ഉന്തുവണ്ടിയില്‍ നടന്ന് വില്‍ക്കാന്‍ തുടങ്ങിയോ? എന്റെ ആകാംക്ഷ എനിക്ക് അടക്കി വെക്കാനായില്ല.ഈ വിളി കേള്‍ക്കുമ്പോഴെല്ലാം ഞാന്‍ ബാല്‍ക്കണി തുറന്ന് വഴിയിലൂടെയെല്ലാം ആ ഉന്തുവണ്ടിയെ പരതാറുണ്ട്.പരിണതഫലം, ട്ടോം &amp; ജെറി കാര്‍ട്ടൂണ്‍ പോലെയാകും. ഞാന്‍ ബാല്‍ക്കണിയില്‍ എത്തുമ്പോഴേക്കും ആകെ നിശ്ശബദത ആയിരിക്കും.തിരിച്ച് വന്ന് ഞാന്‍ എന്റെ ജോലിയില്‍ തുടരുമ്പോള്‍ പിന്നെയും ആ വിളി കേള്‍ക്കാറുണ്ട്.

ഏത് തരം ഫോണുകളായിരിക്കും വില്‍ക്കുന്നത്, ഉപയോഗിച്ചതിനുശേഷമുള്ള ഫോണുകളായിരിക്കുമോ? അതിനെപ്പെറിയൊക്കെ വിവരിച്ചു കൊടുക്കാന്‍ അവര്‍ക്കറിയുമോ ? ആരായിരിക്കും ഇത്രയും വില കൂടിയ ഫോണുകള്‍ ഇവരുടെ കൈയ്യില്‍ നിന്നും മേടിക്കുക .....ഞാന്‍ വെറുതെ ഇങ്ങനെയൊക്കെ ചിന്തിച്ചു കൂട്ടാറുണ്ട്.

ഡല്‍ഹി പോലെയുള്ള സിറ്റിയില്‍,താണനിലവാരത്തിലുള്ളവര്‍ പലരും കുട്ടികളുടെ വിദ്യാഭ്യാസത്തിന് വലിയ പ്രാധാന്യം കൊടുക്കാറില്ല.അവര്‍ പലരും ബീഹാര്‍ അല്ലെങ്കില്‍ കല്‍ക്കട്ട നിന്നോ മെച്ചപ്പെട്ട ജോലി അന്വേഷിച്ചു എത്തുന്നവരാണ്. കുട്ടികള്‍ മിക്കവാറും കൂടെപ്പിറപ്പിനെ അന്വേഷിക്കല്ലോ അതുമല്ലെങ്കില്‍ മാതാപിതാക്കന്മാരെ ജോലിയില്‍ സഹായിക്കലോ ആണ് ചെയ്യാറുള്ളത്. വിദ്യാഭ്യാസത്തേക്കാളും ജീവിതപാഠംങ്ങള്‍ പഠിക്കട്ടെ എന്ന നിലപാടിലാണ് മാതാപിതാക്കന്മാരും.സര്‍ക്കാര്‍ സ്‌കൂളില്‍ ഒരുപാട് ആനുകൂല്യങ്ങള്‍ സര്‍ക്കാര്‍ ഏര്‍പ്പെടുത്തിയിട്ടുണ്ടെങ്കിലും കുട്ടികള്‍ക്ക് അവിടെ പോകാനോ രക്ഷിതാക്കള്‍ അവരെ നിര്‍ബന്ധിക്കാനോ ഇല്ല .സത്യം പറയാമല്ലോ, അച്ഛനും മകനുമായി നടത്തുന്ന പച്ചക്കറിക്കച്ചവടത്തില്‍ മകനാണ് പച്ചക്കറി എടുത്ത് തരുന്നതെങ്കില്‍ രണ്ടുപ്രാവശ്യം നമ്മള്‍ നോക്കേണ്ടിയിരിക്കും ഒന്നെങ്കില്‍ ചീഞ്ഞ തക്കാളിയോ അല്ലെങ്കില്‍ തൂക്കത്തില്‍ വ്യത്യാസമോ കാണും. നമ്മള്‍ കാണിച്ച് കൊടുത്താലും ഒന്നും മനസ്സിലാവാത്ത മട്ടില്‍ അവന്‍ നില്‍ക്കും. എട്ടോ പത്തോ വയസ്സുള്ള അവന്റെ കച്ചവടത്തിലെയും പെരുമാറ്റത്തിലെയും ആ കൗശലം എന്നെ അത്ഭുതപ്പെടുത്താറുണ്ട്.

ഇവരില്‍ നിന്നും വളരെ വ്യത്യസ്തമായിരിക്കും ഷോപ്പിംഗ് മാളിലോ / മെട്രോയിലോ കാണുന്ന കുട്ടികള്‍. അവരില്‍ പലരും എവിടെയാണോന്നൊ എന്താണ് ചുറ്റും നടക്കുന്നതെന്നോ അറിയുന്നില്ല. മിക്കവാറും ഫോണിലോ അല്ലെങ്കില്‍ അതുപോലെ എന്തെങ്കിലും സാധനങ്ങളില്‍ കളിച്ചു കൊണ്ടിരിക്കുന്നത് കാണാം. അച്ചനോ.. അമ്മയോ… ആരെയോ പിന്തുടരുന്നതു കാണാറുണ്ട്. പലപ്പോഴും കുട്ടികളെ ഒരു മാതിരി ബ്രോയിലര്‍ ചിക്കനെ പോലെയാക്കി എടുക്കുന്നതില്‍ മാതാപിതാക്കന്മാര്‍ക്ക് വലിയ ഒരു പങ്ക് ഉള്ളതായി തോന്നാറുണ്ട്.

എന്റെ തലമുറയില്‍പ്പെട്ടവരുടെ കളികളില്‍ പലതും ജീവിതവുമായി പൊരുത്തപ്പെട്ടതായിരുന്നു.ചിരട്ടകള്‍ കൊണ്ട് ത്രാസ്സ് ഉണ്ടാക്കുന്നതും പപ്പായ തണ്ടു കൊണ്ട് 'സ്‌ട്രോ' ആക്കി കുടിക്കുന്നതും മറ്റും പിന്നീട് ഞാന്‍ എന്റെ കുട്ടികള്‍ക്ക് കാണിച്ചു കൊടുത്ത് അവരുടെയെല്ലാം ആരാധനാപാത്രമായിട്ടുള്ളതാണ്.എന്റെ കുട്ടികള്‍ 'സൂപ്പര്‍മാന്‍ ന്റെ പാവയെ കൈയ്യില്‍ പിടിച്ച് ജനാലില്‍ നിന്ന് കട്ടിലിലേക്ക് ചാടുകയും കുത്തിമറിയുന്നതും കണ്ടിട്ടുണ്ട്.പിന്നീട് അവരും കമ്പ്യൂട്ടറിലേക്കും വീഡിയോ ഗെയിംസ് കളിലേക്കും തിരിഞ്ഞു. അവരുടെ അഭിപ്രായത്തില്‍ ആ കളികള്‍ക്കും ബുദ്ധിയും അതിയായ ഏകാഗ്രത വേണമെന്നാണ്.

'മൊബൈല്‍ ലേ ലോ ...'മൊബൈല്‍ ലേ ലോ'

വൈകുന്നേരം ജനലുകള്‍ അടച്ചു കൊണ്ടിരിക്കുമ്പോഴാണ് ഈ വിളി ഞാന്‍ പിന്നെയും കണ്ടത്.ജോലി നിറുത്തി ശ്രദ്ധിച്ചപ്പോള്‍, താഴെ മരത്തിന്റെ അടിയില്‍ നില്‍ക്കുന്ന രണ്ടു കുട്ടികളില്‍ ഒരാളില്‍ നിന്നുമാണ് വിളി വരുന്നത്.കുട്ടികളായതു കൊണ്ട് വീട്ടിലിരിക്കുന്ന ഏതാനും മിഠായികളുമായി ഞാന്‍ അവരുടെ അടുത്ത് ചെന്നു.34 വയസ്സുള്ള ആണ്‍കുട്ടി എന്നെ ക്കണ്ടതും മരത്തിന്റെ പുറകില്‍ ഒളിച്ചു.വല്ല 2 വയസ്സ് മൂപ്പുള്ള ചേച്ചിക്കുട്ടി എന്നെക്കണ്ട് നിന്നു. മിഠായികള്‍, കൊടുത്തപ്പോള്‍ അതില്‍ രണ്ടെണ്ണം അനിയന് കൊടുത്ത് ബാക്കിയുള്ളതെല്ലാം കൊണ്ട് അവള്‍ ഓടി .....അടുത്ത വീട്ടില്‍ ചില പുതുക്കിപ്പണികള്‍ നടക്കുന്നുണ്ട്. ആ ജോലിക്കാരുടെ മക്കളായിരിക്കാം.

തിരിച്ച് വീടിന്റെ ബാല്‍ക്കണിയില്‍ എത്തിയപ്പോള്‍, കുട്ടികളുടെ മാതാപിതാക്കള്‍ ജോലി കഴിഞ്ഞ് വീട്ടില്‍ പോകാനുള്ള തയ്യാറെടുപ്പിലാണ്.എന്നെ കണ്ടപ്പോള്‍ അച്ഛന്‍ ചിരിച്ചു കൊണ്ട് പറഞ്ഞു,'അവന്‍ വലുതാവുമ്പോ മൊബൈല്‍ കട തുടങ്ങുമെന്നാ പറയുന്നത്, അവന്റെ ഇപ്പോഴത്തെ കടയിലെ മൊബൈല്‍ ശേഖരങ്ങളായ പലതരം കല്ലുകളും ട്ടൈല്‍സ്സുകളും കാണിച്ചു തന്നു.ഏത് ഫോണ്‍ കിട്ടിയാലും അവന്‍ ഉപയോഗിക്കാനറിയാം........ഏതൊരച്ഛനെയുംപോലെ മകന്റെ കഴിവുകളെക്കുറിച്ച് വാചാലനായി......അമ്മ തയ്യാറായി വന്നപ്പോള്‍ അവന്‍ അമ്മയുടെ ഒക്കത്ത് ഇരുന്ന്! എന്നെ നോക്കി ചിരിച്ചു.

ജീവിതചുറ്റുപാടുകളില്‍ നിന്നും അവന്‍ മനസ്സിലാക്കി എടുത്ത 'വൈറ്റ് കോളര്‍ ജോലി ' ആയിരിക്കാം 'മൊബൈല്‍ കട! അവന്‍ ഇപ്പോഴേ അതിനുള്ള തയ്യാറെടുപ്പിലാണ്... 'മൊബൈല്‍ ലേ ലോ... മൊബൈല്‍ ലേ ലോ...'


!['മൊബൈല്‍ ലേ ലോ... മൊബൈല്‍ ലേ ലോ...'](https://cdn.boolokam.com/articles/2015/11/retail-mobile-cell-phone-katie_holmes-tom_cruise-llan590_low.jpg)കഴിഞ്ഞ രണ്ടു ദിവസ്സമായിട്ട് ഒരു കൊച്ചു കുട്ടിയുടെ ഇങ്ങനത്തെ വിളി ഞാന്‍ കേള്‍ക്കുന്നു.ഉന്തു വണ്ടിയില്‍ പച്ചക്കറികളും പഴങ്ങളും പ്ലാസ്റ്റിക് സാധനങ്ങളും വില്‍ക്കാന്‍ വരാറുണ്ട്.പലപ്പോഴും അച്ഛ്‌നും മകനും കൂടെയായിട്ടായിരിക്കും വരുക.എല്ലാവരേയും വിളിച്ച് അവരുടെ സാന്നിദ്ധ്യം അറിയിക്കുക എന്ന ജോലി ഏകദേശം പത്തോപന്ത്രണ്ടോ വയസ്സിനു താഴെയുള്ള മകനായിരിക്കും ചെയ്യുക.അങ്ങനെ മൊബൈല്‍ ഫോണുകളും ഉന്തുവണ്ടിയില്‍ നടന്ന് വില്‍ക്കാന്‍ തുടങ്ങിയോ? എന്റെ ആകാംക്ഷ എനിക്ക് അടക്കി വെക്കാനായില്ല.ഈ വിളി കേള്‍ക്കുമ്പോഴെല്ലാം ഞാന്‍ ബാല്‍ക്കണി തുറന്ന് വഴിയിലൂടെയെല്ലാം ആ ഉന്തുവണ്ടിയെ പരതാറുണ്ട്.പരിണതഫലം, ട്ടോം & ജെറി കാര്‍ട്ടൂണ്‍ പോലെയാകും. ഞാന്‍ ബാല്‍ക്കണിയില്‍ എത്തുമ്പോഴേക്കും ആകെ നിശ്ശബദത ആയിരിക്കും.തിരിച്ച് വന്ന് ഞാന്‍ എന്റെ ജോലിയില്‍ തുടരുമ്പോള്‍ പിന്നെയും ആ വിളി കേള്‍ക്കാറുണ്ട്. ഏത് തരം ഫോണുകളായിരിക്കും വില്‍ക്കുന്നത്, ഉപയോഗിച്ചതിനുശേഷമുള്ള ഫോണുകളായിരിക്കുമോ? അതിനെപ്പെറിയൊക്കെ വിവരിച്ചു കൊടുക്കാന്‍ അവര്‍ക്കറിയുമോ ? ആരായിരിക്കും ഇത്രയും വില കൂടിയ ഫോണുകള്‍ ഇവരുടെ കൈയ്യില്‍ നിന്നും മേടിക്കുക .....ഞാന്‍ വെറുതെ ഇങ്ങനെയൊക്കെ ചിന്തിച്ചു കൂട്ടാറുണ്ട്. ഡല്‍ഹി പോലെയുള്ള സിറ്റിയില്‍,താണനിലവാരത്തിലുള്ളവര്‍ പലരും കുട്ടികളുടെ വിദ്യാഭ്യാസത്തിന് വലിയ പ്രാധാന്യം കൊടുക്കാറില്ല.അവര്‍ പലരും ബീഹാര്‍ അല്ലെങ്കില്‍ കല്‍ക്കട്ട നിന്നോ മെച്ചപ്പെട്ട ജോലി അന്വേഷിച്ചു എത്തുന്നവരാണ്. കുട്ടികള്‍ മിക്കവാറും കൂടെപ്പിറപ്പിനെ അന്വേഷിക്കല്ലോ അതുമല്ലെങ്കില്‍ മാതാപിതാക്കന്മാരെ ജോലിയില്‍ സഹായിക്കലോ ആണ് ചെയ്യാറുള്ളത്. വിദ്യാഭ്യാസത്തേക്കാളും ജീവിതപാഠംങ്ങള്‍ പഠിക്കട്ടെ എന്ന നിലപാടിലാണ് മാതാപിതാക്കന്മാരും.സര്‍ക്കാര്‍ സ്‌കൂളില്‍ ഒരുപാട് ആനുകൂല്യങ്ങള്‍ സര്‍ക്കാര്‍ ഏര്‍പ്പെടുത്തിയിട്ടുണ്ടെങ്കിലും കുട്ടികള്‍ക്ക് അവിടെ പോകാനോ രക്ഷിതാക്കള്‍ അവരെ നിര്‍ബന്ധിക്കാനോ ഇല്ല .സത്യം പറയാമല്ലോ, അച്ഛനും മകനുമായി നടത്തുന്ന പച്ചക്കറിക്കച്ചവടത്തില്‍ മകനാണ് പച്ചക്കറി എടുത്ത് തരുന്നതെങ്കില്‍ രണ്ടുപ്രാവശ്യം നമ്മള്‍ നോക്കേണ്ടിയിരിക്കും ഒന്നെങ്കില്‍ ചീഞ്ഞ തക്കാളിയോ അല്ലെങ്കില്‍ തൂക്കത്തില്‍ വ്യത്യാസമോ കാണും. നമ്മള്‍ കാണിച്ച് കൊടുത്താലും ഒന്നും മനസ്സിലാവാത്ത മട്ടില്‍ അവന്‍ നില്‍ക്കും. എട്ടോ പത്തോ വയസ്സുള്ള അവന്റെ കച്ചവടത്തിലെയും പെരുമാറ്റത്തിലെയും ആ കൗശലം എന്നെ അത്ഭുതപ്പെടുത്താറുണ്ട്. ഇവരില്‍ നിന്നും വളരെ വ്യത്യസ്തമായിരിക്കും ഷോപ്പിംഗ് മാളിലോ / മെട്രോയിലോ കാണുന്ന കുട്ടികള്‍. അവരില്‍ പലരും എവിടെയാണോന്നൊ എന്താണ് ചുറ്റും നടക്കുന്നതെന്നോ അറിയുന്നില്ല. മിക്കവാറും ഫോണിലോ അല്ലെങ്കില്‍ അതുപോലെ എന്തെങ്കിലും സാധനങ്ങളില്‍ കളിച്ചു കൊണ്ടിരിക്കുന്നത് കാണാം. അച്ചനോ.. അമ്മയോ… ആരെയോ പിന്തുടരുന്നതു കാണാറുണ്ട്. പലപ്പോഴും കുട്ടികളെ ഒരു മാതിരി ബ്രോയിലര്‍ ചിക്കനെ പോലെയാക്കി എടുക്കുന്നതില്‍ മാതാപിതാക്കന്മാര്‍ക്ക് വലിയ ഒരു പങ്ക് ഉള്ളതായി തോന്നാറുണ്ട്. എന്റെ തലമുറയില്‍പ്പെട്ടവരുടെ കളികളില്‍ പലതും ജീവിതവുമായി പൊരുത്തപ്പെട്ടതായിരുന്നു.ചിരട്ടകള്‍ കൊണ്ട് ത്രാസ്സ് ഉണ്ടാക്കുന്നതും പപ്പായ തണ്ടു കൊണ്ട് 'സ്‌ട്രോ' ആക്കി കുടിക്കുന്നതും മറ്റും പിന്നീട് ഞാന്‍ എന്റെ കുട്ടികള്‍ക്ക് കാണിച്ചു കൊടുത്ത് അവരുടെയെല്ലാം ആരാധനാപാത്രമായിട്ടുള്ളതാണ്.എന്റെ കുട്ടികള്‍ 'സൂപ്പര്‍മാന്‍ ന്റെ പാവയെ കൈയ്യില്‍ പിടിച്ച് ജനാലില്‍ നിന്ന് കട്ടിലിലേക്ക് ചാടുകയും കുത്തിമറിയുന്നതും കണ്ടിട്ടുണ്ട്.പിന്നീട് അവരും കമ്പ്യൂട്ടറിലേക്കും വീഡിയോ ഗെയിംസ് കളിലേക്കും തിരിഞ്ഞു. അവരുടെ അഭിപ്രായത്തില്‍ ആ കളികള്‍ക്കും ബുദ്ധിയും അതിയായ ഏകാഗ്രത വേണമെന്നാണ്. 'മൊബൈല്‍ ലേ ലോ ...'മൊബൈല്‍ ലേ ലോ' വൈകുന്നേരം ജനലുകള്‍ അടച്ചു കൊണ്ടിരിക്കുമ്പോഴാണ് ഈ വിളി ഞാന്‍ പിന്നെയും കണ്ടത്.ജോലി നിറുത്തി ശ്രദ്ധിച്ചപ്പോള്‍, താഴെ മരത്തിന്റെ അടിയില്‍ നില്‍ക്കുന്ന രണ്ടു കുട്ടികളില്‍ ഒരാളില്‍ നിന്നുമാണ് വിളി വരുന്നത്.കുട്ടികളായതു കൊണ്ട് വീട്ടിലിരിക്കുന്ന ഏതാനും മിഠായികളുമായി ഞാന്‍ അവരുടെ അടുത്ത് ചെന്നു.34 വയസ്സുള്ള ആണ്‍കുട്ടി എന്നെ ക്കണ്ടതും മരത്തിന്റെ പുറകില്‍ ഒളിച്ചു.വല്ല 2 വയസ്സ് മൂപ്പുള്ള ചേച്ചിക്കുട്ടി എന്നെക്കണ്ട് നിന്നു. മിഠായികള്‍, കൊടുത്തപ്പോള്‍ അതില്‍ രണ്ടെണ്ണം അനിയന് കൊടുത്ത് ബാക്കിയുള്ളതെല്ലാം കൊണ്ട് അവള്‍ ഓടി .....അടുത്ത വീട്ടില്‍ ചില പുതുക്കിപ്പണികള്‍ നടക്കുന്നുണ്ട്. ആ ജോലിക്കാരുടെ മക്കളായിരിക്കാം. തിരിച്ച് വീടിന്റെ ബാല്‍ക്കണിയില്‍ എത്തിയപ്പോള്‍, കുട്ടികളുടെ മാതാപിതാക്കള്‍ ജോലി കഴിഞ്ഞ് വീട്ടില്‍ പോകാനുള്ള തയ്യാറെടുപ്പിലാണ്.എന്നെ കണ്ടപ്പോള്‍ അച്ഛന്‍ ചിരിച്ചു കൊണ്ട് പറഞ്ഞു,'അവന്‍ വലുതാവുമ്പോ മൊബൈല്‍ കട തുടങ്ങുമെന്നാ പറയുന്നത്, അവന്റെ ഇപ്പോഴത്തെ കടയിലെ മൊബൈല്‍ ശേഖരങ്ങളായ പലതരം കല്ലുകളും ട്ടൈല്‍സ്സുകളും കാണിച്ചു തന്നു.ഏത് ഫോണ്‍ കിട്ടിയാലും അവന്‍ ഉപയോഗിക്കാനറിയാം........ഏതൊരച്ഛനെയുംപോലെ മകന്റെ കഴിവുകളെക്കുറിച്ച് വാചാലനായി......അമ്മ തയ്യാറായി വന്നപ്പോള്‍ അവന്‍ അമ്മയുടെ ഒക്കത്ത് ഇരുന്ന്! എന്നെ നോക്കി ചിരിച്ചു. ജീവിതചുറ്റുപാടുകളില്‍ നിന്നും അവന്‍ മനസ്സിലാക്കി എടുത്ത 'വൈറ്റ് കോളര്‍ ജോലി ' ആയിരിക്കാം 'മൊബൈല്‍ കട! അവന്‍ ഇപ്പോഴേ അതിനുള്ള തയ്യാറെടുപ്പിലാണ്... 'മൊബൈല്‍ ലേ ലോ... മൊബൈല്‍ ലേ ലോ...'
