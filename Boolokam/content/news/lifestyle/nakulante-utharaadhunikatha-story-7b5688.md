---
title: "നകുലന്റെ ഉത്തരാധുനികത - ആരറിഞ്ഞു അതൊക്കെ."
date: 2014-02-24T16:45:17
draft: false
categories: ["Lifestyle"]
tags: ["90's"]
author: "boolokamtv@gmail.com"
---

<img class="alignright size-full wp-image-139050" src="https://cdn.boolokam.com/articles/2014/02/01240.jpg" alt="01" width="400" height="424" />ഒരു സര്‍ക്കാര്‍ സ്കൂളിനു അവകാശപ്പെടാവുന്ന വൃത്തികേടുകളില്ലാത്ത പള്ളിക്കൂടമായിരുന്നു നമ്മുടേത്‌.
കല്‍പ്പിത കഥകളുടെ ശോഭ ഇനി പറയുന്ന കാര്യത്തിനില്ല.

9 -ഡി.. ആണ്‍കുട്ടികള്‍ മാത്രമുള്ള ക്ലാസ്.നല്ല അദ്ധ്യാപകരില്‍ പ്രമുഖനായിരുന്നു മലയാളം പഠിപ്പിച്ചിരുന്ന പെരേര സാര്‍.(മുഴുവന്‍ പേര്‍ ഇതല്ല).

പഠിക്കുന്നവര്‍ക്ക് പ്രിയങ്കരന്‍....മണ്ടന്മാരുടെ കാലന്‍..അതാണ്‌ പെരേര സാര്‍. അടിയ്ക്കും..ചിലപ്പോള്‍ ചൂരല്‍ വച്ച് മുദുകില്‍ അല്ലെങ്കില്‍ തലയ്ക്ക്..ചന്തിയോട്‌ അത്ര താല്‍പ്പര്യം ഇല്ല.

നാല് മണിക്ക് സ്കൂള്‍ വിട്ടു കഴിഞ്ഞാല്‍ സാറിന്റെ സ്പെഷ്യല്‍ ക്ലാസ് ഉണ്ടാകും - പ്രസംഗം,പൊതു വിജ്ഞാനം,സാഹിത്യം ഇതോക്കെയാണ് വിഷയങ്ങള്‍. തികച്ചും സൌജന്യം..!!കണ്ടില്ലേ എവിടെകിട്ടും ഇതുപോലെ ഒരു സര്‍ക്കാര്‍ അദ്ധ്യാപകനെ?

മുന്‍ ബഞ്ചുകളിലാണ് നമ്മളൊക്കെ.ബേക്ക് ബെഞ്ച്‌കളിലാണ് കുടികിടപ്പുകാര്‍-മഹാരഥന്മാര്‍!! ചിലര്‍ സ്കൂള്‍ തുടങ്ങിയ കാലം മുതല്‍ തന്നെയുള്ള അതി പുരാതനര്‍.

സായിപ്പ് ദേവദാസ് (ടാര്‍ വര്‍ണ്ണന്‍!),കാള മണികണ്ഠന്‍,വെടിക്കുറ്റി രവീന്ദ്രന്‍,കുറുപ്പ് നന്ദന്‍,വാണം സെമീഹുദീന്‍, ചെണ്ട നകുലന്‍..അങ്ങിനെ പോകുന്നു ആ നിര.തമ്മില്‍ പാരയാണെങ്കിലും വര്‍ഗ്ഗബോധം വളരെ കൂടുതലായിരുന്നു ഇവര്‍ക്ക്.
കൊച്ചു ശേഷകാരായ ഞങ്ങളോട് മാതുല തുല്യമായ വാത്സല്യത്തോടെ മാത്രമേ  ഈ 'മാമന്മാര്‍' ഇടപെട്ടിരുന്നുള്ളൂ.

ചെറുപ്പക്കാരികളായ പെണ്‍ സാറന്മാര്‍ ആ ഭാഗത്തേക്ക് പോകുന്നത് കണ്ടിട്ടേയില്ല.എന്താണെന്നു അറിയില്ല.ഒരിക്കല്‍ രമ ടീച്ചര്‍ എന്തോ കണ്ടു പേടിച്ചതായി കേട്ടിട്ടുണ്ട്...അത് പണ്ട് നടന്ന കഥയാണ്. വായ്മൊഴിയായി വന്നെത്തിയത്..അത് പോട്ടെ.

പെരേര സാര്‍ നല്ല തമാശക്കാരന്‍ കൂടിയായിരുന്നു.

ഒരു ദിവസം സാര്‍ പറഞ്ഞു, : "ഓരോരുത്തരും ദിവസവും ഒരോ കഥ പറയണം.പതിനഞ്ചു മിനിട്ടുവരെ നീളം ആകാം.അത് കഴിഞ്ഞ് മാത്രമേ പാഠം തുടങ്ങുകയുള്ളൂ ."

കഥ പറയുന്നവന്‍ അബദ്ധങ്ങള്‍ എന്തെങ്കിലും പറഞ്ഞാല്‍ പതിവുപോലെ മൃഗീയമായ കളിയാക്കല്‍, 'ചെറിയ കൈ കഷായം-പിടലിക്കോ, മുദുകിലോ' തുടങ്ങിയവയൊക്കെ പ്രതീക്ഷിക്കണം..കാരണം ആള് പെരെരയാണ്.

രണ്ടാം ദിവസം വല്ല വിധവും ഞാന്‍ ഒരു കഥ പറഞ്ഞൊപ്പിച്ചു - പൂമ്പാറ്റയോട് കടപ്പാട്.എന്റെ ആദ്യത്തെ പൊതു ചടങ്ങ് !!

സംഭവ ബഹുലമായ ദിനങ്ങളായിരുന്നു അത്. ദിവസവും പുതിയ ഇരട്ടപ്പേരുകള്‍ വീഴുന്നു,ചിലര്‍ക്ക് നല്ല 'അനത്ത്' കിട്ടുന്നു, ഉച്ചക്ക് ശേഷം ബെല്ലടിക്കുമ്പോഴുള്ള ദീര്‍ഘ നിശ്വാസങ്ങള്‍, കഥ പറഞ്ഞവരുടെ സുരക്ഷിതത്വ ബോധത്തില്‍ നിന്നുയരുന്ന സന്തോഷ ചിരികള്‍ .....അങ്ങനെ...

അര്‍ക്ക് തന്നെ ആയാലും കഥാന്തരം, അത് നന്നായി പറഞ്ഞാല്‍ കൂടിയും, ആ കഥയില്‍ നിന്ന് തന്നെ എടുത്ത സാധനം കൊണ്ടു ഒരു ഇരട്ടപ്പേര്‍ (വട്ടപ്പേര്‍ ) ഉറപ്പാണ്.ഈ സമയത്തൊക്കെ വീഴുന്ന വട്ടപ്പെരുകള്‍ അജീവനാന്തമാണ്...ചിലപ്പോള്‍ അവ  തലമുറകളില്‍ വരെ  ചെന്ന് വ്യാപിക്കും.!!

കഥ പറയേണ്ട ദിവസം വന്നില്ലെങ്കില്‍ പെനാല്‍ടി ആയി രണ്ട് അടിയും ഒരു എക്സ്ട്രാ കഥയും!!.കഥ പറയാന്‍ അറിയാത്തവരുടെ ദീര്‍ഘ നിശ്വാസങ്ങളും...കണ്ണീരും...അങ്ങിനെ പോയി ദിനങ്ങള്‍.പരമാവധി നല്ല ഗുണപാo കഥകളും,കോമഡി കഥകളുമാണ്‌ വേദിയില്‍ ഏറെ കേട്ടത്.സാര്‍ തന്റെ ഡിസ്കില്‍ ഇരിക്കും..കാലും ആട്ടി,ചുണ്ടില്‍ നിഗൂഡ സ്മിതവുമായി.

കഥ പറയുന്നവന്‍ കൈ എത്താവുന്ന ദൂരത്തില്‍ നില്‍ക്കണം.ഏതു നിമിഷവും ഒരു സ്ഥൂല ഹസ്ത താഡനം പ്രതീക്ഷിക്കാം മുദുകിലോ,പിടലിക്കോ, തലക്കോ...
കഥ പറച്ചില്‍ കഴിഞ്ഞിട്ടേ ക്ലാസ് തുടങ്ങുകയുള്ളൂ.

ദിവസങ്ങള്‍ കൊഴിഞ്ഞു വീണു കൊണ്ടിരുന്നു.കഥ പറച്ചില്‍ പുരോഗമിച്ചു മെല്ലെ ബേക്ക് ബെഞ്ച്കളിലേക്ക് വ്യാപിച്ചു.
ചെണ്ട നകുലന്റെ ദിവസം എത്തി.രണ്ടു മണിക്കാണ് പെരേര വരുന്നത്.ഉച്ച കഴിഞ്ഞുള്ള ആദ്യ പിരീഡ്.

ഉച്ചയൂണ് സമയം നകുലന്‍ റോഡില്‍ വായിനോട്ടം കഴിഞ്ഞ് എത്തി. ഓരോരുത്തരെയും അടുത്ത് പോയി കണ്ട്  കെഞ്ചി ഒരു കഥക്ക് വേണ്ടി.ആരും കഥ പറഞ്ഞു കൊടുത്തില്ല..പറഞ്ഞു കൊടുത്തതായി പെരേര അറിഞ്ഞാല്‍ കൊല്ലും. ഒറ്റുകാര്‍ ഒരുപാടുപേര്‍ ഉള്ള കാലമായിരുന്നു അത്.

നിസ്സഹായനായ നകുലന്റെ ആ മുഖം മറക്കാന്‍ കഴിയുന്നില്ല..പാവം.എന്തോ തീരുമാനിച്ചു ഉറച്ചത് പോലെ 'ചെണ്ട' തന്റെ സീറ്റില്‍ പോയി ഇരുന്നു. ആ മുഖത്തെ വിഹ്വലതകളും, കണ്ണുകളില്‍ ഉരുണ്ടു കൂടിയ ഭയവും സായിപ്പിന്റെയും കൂട്ടരുടെയും കമന്റുകളും എല്ലാം ഇന്നലത്തെപ്പോലെ തോന്നുന്നു.

മണി രണ്ട് .'കടുവ' എത്തി.ഗര്‍ര്‍...

" ഇന്നാരാണ് കാഥികന്‍..?"- കടുവ.
" നകുലനാണ് സാര്‍"- കരിമ്പനയിലെ ജയന്റെ ഒച്ചയില്‍ സായിപ്പ്.
"നകുലന്‍ വാ"
സ്ഥിരം ഇടുന്ന ആ പച്ച നിറത്തിലുള്ള ടീ ഷര്‍ട്ട്‌ ഇന്നും മറക്കാന്‍ കഴിയുന്നില്ല.

ചില സതീര്‍ത്ഥ്യരെക്കുറിച്ച് ഓര്‍ക്കുമ്പോള്‍ ആദ്യം മനസ്സില്‍ വരുന്നത് അവര്‍ സ്ഥിരമായി ഇടുന്ന ഷര്‍ട്ട് ആയിരിക്കും.നകുലന്റെത് പച്ച "ഹാപ്പി" എന്നെഴുതിയ ഒന്നായിരുന്നു. ഞങ്ങള്‍ പത്താം ക്ലാസ്സില്‍ ആകുന്നത് വരെ അതായിരുന്നു ഔദ്യോകിക വേഷം എന്നാണ് ഓര്‍മ്മ.

ഇന്ന് മൂന്ന് മക്കളുടെ പിതാവായ ഗൃഹനാഥനാണ് - ചെണ്ട.

സാറിനെ ഒന്ന് നോക്കി. ദൈന്യത നിറഞ്ഞ നയനങ്ങളോടെ...!!
കൈ അകലത്തില്‍ ചെണ്ടയെ arrange ചെയ്തു.
"ശരി"- പെരേര.
"ഒരിടത്ത് ഒരു എലിയും പൂച്ചയും ഉണ്ടായിരുന്നു".(കഥാകാരന് വയസ്സ് സുമാര്‍ ഒരു 20 വരും.!!!)
"ശരി"
"എലി ഒരു കൈയാലയില്‍ ഇരിക്കുകയായിരുന്നു"-കഥ മെല്ലെ സസ്പെന്‍സിലൂടെ പുരോഗമിക്കുന്നു!!!
"ഓ.കെ"
"പൂച്ച വന്നു എലിയെ പിടിച്ചു"ക്ലൈമാക്സ്!!
"എന്നിട്ട്?"
"കഥ തീര്‍ന്നു"
അര്‍ത്ഥവത്തായ കഥയുടെ മഹാ പര്യവസാനം.!!!

"ഡും..പടാര്‍...ഡമാല്‍ !!@@!!"പിന്നീട് അവിടെ നടന്നത് പറയാന്‍ ഞാന്‍ അശക്തനാണ്.നകുലന്‍, തന്റെ ചെണ്ട എന്ന ഓമനപ്പേര്‍ സാര്‍ഥകമാക്കി!!!

അചിരേണ പുതിയ ഒരു പേരോട് കൂടി നകുലന്‍ ബാക്ക് ബഞ്ചിലേക്ക് നീങ്ങി.കര്‍ട്ടന്‍ വീണു.

നകുല കഥയിലെ ഉത്തരാധുനികതയെ കുറിച്ചു വിമര്‍ശകര്‍ ലേഖനങ്ങളെഴുതി തര്‍ക്കിച്ചോ എന്തോ..?
നകുലന്റെ കഥ ദുഃഖ പര്യവസായി ആയിരുന്നു.
ട്രാജഡി.

"April is the cruelest month,breeding
Lilacs out of the dead land,mixing
Memory and desire,stirring
Dull roots with spring rain
.......And drank coffee,and talked for an hour."

-T.S.Elliot. in WASTE LAND.

"എപ്രിലാണ് ഏറ്റവും ക്രൂരമാസം,
മൃത ധാത്രിയില്‍ നിന്നും ലിലാക വളര്‍ത്തിയും
വാസന്ത മഴയാല്‍ ജഡ വേരുണര്ത്തിയും
മോഹവും ഓര്‍മ്മയും.....
പിന്നെ കാപ്പി കുടിച്ചു, ഒരു മണിക്കൂര്‍ സംസാരിച്ചു.."

മഹാ കവി എലിയറ്റ് ഉദ്ദേശിച്ചത് മനസ്സിലായോ.?..
നകുലനും ഇതുപോലെ എന്തൊക്കയോ ഉദ്ദേശിച്ചിട്ടുണ്ടാകാം.......ആരിരിക്കുന്നു അതൊക്കെ കണ്ടെത്താന്‍..?


![നകുലന്റെ ഉത്തരാധുനികത - ആരറിഞ്ഞു അതൊക്കെ.](https://cdn.boolokam.com/articles/2014/02/01240.jpg)ഒരു സര്‍ക്കാര്‍ സ്കൂളിനു അവകാശപ്പെടാവുന്ന വൃത്തികേടുകളില്ലാത്ത പള്ളിക്കൂടമായിരുന്നു നമ്മുടേത്‌. കല്‍പ്പിത കഥകളുടെ ശോഭ ഇനി പറയുന്ന കാര്യത്തിനില്ല. 9 -ഡി.. ആണ്‍കുട്ടികള്‍ മാത്രമുള്ള ക്ലാസ്.നല്ല അദ്ധ്യാപകരില്‍ പ്രമുഖനായിരുന്നു മലയാളം പഠിപ്പിച്ചിരുന്ന പെരേര സാര്‍.(മുഴുവന്‍ പേര്‍ ഇതല്ല). പഠിക്കുന്നവര്‍ക്ക് പ്രിയങ്കരന്‍....മണ്ടന്മാരുടെ കാലന്‍..അതാണ്‌ പെരേര സാര്‍. അടിയ്ക്കും..ചിലപ്പോള്‍ ചൂരല്‍ വച്ച് മുദുകില്‍ അല്ലെങ്കില്‍ തലയ്ക്ക്..ചന്തിയോട്‌ അത്ര താല്‍പ്പര്യം ഇല്ല. നാല് മണിക്ക് സ്കൂള്‍ വിട്ടു കഴിഞ്ഞാല്‍ സാറിന്റെ സ്പെഷ്യല്‍ ക്ലാസ് ഉണ്ടാകും - പ്രസംഗം,പൊതു വിജ്ഞാനം,സാഹിത്യം ഇതോക്കെയാണ് വിഷയങ്ങള്‍. തികച്ചും സൌജന്യം..!!കണ്ടില്ലേ എവിടെകിട്ടും ഇതുപോലെ ഒരു സര്‍ക്കാര്‍ അദ്ധ്യാപകനെ? മുന്‍ ബഞ്ചുകളിലാണ് നമ്മളൊക്കെ.ബേക്ക് ബെഞ്ച്‌കളിലാണ് കുടികിടപ്പുകാര്‍-മഹാരഥന്മാര്‍!! ചിലര്‍ സ്കൂള്‍ തുടങ്ങിയ കാലം മുതല്‍ തന്നെയുള്ള അതി പുരാതനര്‍. സായിപ്പ് ദേവദാസ് (ടാര്‍ വര്‍ണ്ണന്‍!),കാള മണികണ്ഠന്‍,വെടിക്കുറ്റി രവീന്ദ്രന്‍,കുറുപ്പ് നന്ദന്‍,വാണം സെമീഹുദീന്‍, ചെണ്ട നകുലന്‍..അങ്ങിനെ പോകുന്നു ആ നിര.തമ്മില്‍ പാരയാണെങ്കിലും വര്‍ഗ്ഗബോധം വളരെ കൂടുതലായിരുന്നു ഇവര്‍ക്ക്. കൊച്ചു ശേഷകാരായ ഞങ്ങളോട് മാതുല തുല്യമായ വാത്സല്യത്തോടെ മാത്രമേ ഈ 'മാമന്മാര്‍' ഇടപെട്ടിരുന്നുള്ളൂ. ചെറുപ്പക്കാരികളായ പെണ്‍ സാറന്മാര്‍ ആ ഭാഗത്തേക്ക് പോകുന്നത് കണ്ടിട്ടേയില്ല.എന്താണെന്നു അറിയില്ല.ഒരിക്കല്‍ രമ ടീച്ചര്‍ എന്തോ കണ്ടു പേടിച്ചതായി കേട്ടിട്ടുണ്ട്...അത് പണ്ട് നടന്ന കഥയാണ്. വായ്മൊഴിയായി വന്നെത്തിയത്..അത് പോട്ടെ. പെരേര സാര്‍ നല്ല തമാശക്കാരന്‍ കൂടിയായിരുന്നു. ഒരു ദിവസം സാര്‍ പറഞ്ഞു, : "ഓരോരുത്തരും ദിവസവും ഒരോ കഥ പറയണം.പതിനഞ്ചു മിനിട്ടുവരെ നീളം ആകാം.അത് കഴിഞ്ഞ് മാത്രമേ പാഠം തുടങ്ങുകയുള്ളൂ ." കഥ പറയുന്നവന്‍ അബദ്ധങ്ങള്‍ എന്തെങ്കിലും പറഞ്ഞാല്‍ പതിവുപോലെ മൃഗീയമായ കളിയാക്കല്‍, 'ചെറിയ കൈ കഷായം-പിടലിക്കോ, മുദുകിലോ' തുടങ്ങിയവയൊക്കെ പ്രതീക്ഷിക്കണം..കാരണം ആള് പെരെരയാണ്. രണ്ടാം ദിവസം വല്ല വിധവും ഞാന്‍ ഒരു കഥ പറഞ്ഞൊപ്പിച്ചു - പൂമ്പാറ്റയോട് കടപ്പാട്.എന്റെ ആദ്യത്തെ പൊതു ചടങ്ങ് !! സംഭവ ബഹുലമായ ദിനങ്ങളായിരുന്നു അത്. ദിവസവും പുതിയ ഇരട്ടപ്പേരുകള്‍ വീഴുന്നു,ചിലര്‍ക്ക് നല്ല 'അനത്ത്' കിട്ടുന്നു, ഉച്ചക്ക് ശേഷം ബെല്ലടിക്കുമ്പോഴുള്ള ദീര്‍ഘ നിശ്വാസങ്ങള്‍, കഥ പറഞ്ഞവരുടെ സുരക്ഷിതത്വ ബോധത്തില്‍ നിന്നുയരുന്ന സന്തോഷ ചിരികള്‍ .....അങ്ങനെ... അര്‍ക്ക് തന്നെ ആയാലും കഥാന്തരം, അത് നന്നായി പറഞ്ഞാല്‍ കൂടിയും, ആ കഥയില്‍ നിന്ന് തന്നെ എടുത്ത സാധനം കൊണ്ടു ഒരു ഇരട്ടപ്പേര്‍ (വട്ടപ്പേര്‍ ) ഉറപ്പാണ്.ഈ സമയത്തൊക്കെ വീഴുന്ന വട്ടപ്പെരുകള്‍ അജീവനാന്തമാണ്...ചിലപ്പോള്‍ അവ തലമുറകളില്‍ വരെ ചെന്ന് വ്യാപിക്കും.!! കഥ പറയേണ്ട ദിവസം വന്നില്ലെങ്കില്‍ പെനാല്‍ടി ആയി രണ്ട് അടിയും ഒരു എക്സ്ട്രാ കഥയും!!.കഥ പറയാന്‍ അറിയാത്തവരുടെ ദീര്‍ഘ നിശ്വാസങ്ങളും...കണ്ണീരും...അങ്ങിനെ പോയി ദിനങ്ങള്‍.പരമാവധി നല്ല ഗുണപാo കഥകളും,കോമഡി കഥകളുമാണ്‌ വേദിയില്‍ ഏറെ കേട്ടത്.സാര്‍ തന്റെ ഡിസ്കില്‍ ഇരിക്കും..കാലും ആട്ടി,ചുണ്ടില്‍ നിഗൂഡ സ്മിതവുമായി. കഥ പറയുന്നവന്‍ കൈ എത്താവുന്ന ദൂരത്തില്‍ നില്‍ക്കണം.ഏതു നിമിഷവും ഒരു സ്ഥൂല ഹസ്ത താഡനം പ്രതീക്ഷിക്കാം മുദുകിലോ,പിടലിക്കോ, തലക്കോ... കഥ പറച്ചില്‍ കഴിഞ്ഞിട്ടേ ക്ലാസ് തുടങ്ങുകയുള്ളൂ. ദിവസങ്ങള്‍ കൊഴിഞ്ഞു വീണു കൊണ്ടിരുന്നു.കഥ പറച്ചില്‍ പുരോഗമിച്ചു മെല്ലെ ബേക്ക് ബെഞ്ച്കളിലേക്ക് വ്യാപിച്ചു. ചെണ്ട നകുലന്റെ ദിവസം എത്തി.രണ്ടു മണിക്കാണ് പെരേര വരുന്നത്.ഉച്ച കഴിഞ്ഞുള്ള ആദ്യ പിരീഡ്. ഉച്ചയൂണ് സമയം നകുലന്‍ റോഡില്‍ വായിനോട്ടം കഴിഞ്ഞ് എത്തി. ഓരോരുത്തരെയും അടുത്ത് പോയി കണ്ട് കെഞ്ചി ഒരു കഥക്ക് വേണ്ടി.ആരും കഥ പറഞ്ഞു കൊടുത്തില്ല..പറഞ്ഞു കൊടുത്തതായി പെരേര അറിഞ്ഞാല്‍ കൊല്ലും. ഒറ്റുകാര്‍ ഒരുപാടുപേര്‍ ഉള്ള കാലമായിരുന്നു അത്. നിസ്സഹായനായ നകുലന്റെ ആ മുഖം മറക്കാന്‍ കഴിയുന്നില്ല..പാവം.എന്തോ തീരുമാനിച്ചു ഉറച്ചത് പോലെ 'ചെണ്ട' തന്റെ സീറ്റില്‍ പോയി ഇരുന്നു. ആ മുഖത്തെ വിഹ്വലതകളും, കണ്ണുകളില്‍ ഉരുണ്ടു കൂടിയ ഭയവും സായിപ്പിന്റെയും കൂട്ടരുടെയും കമന്റുകളും എല്ലാം ഇന്നലത്തെപ്പോലെ തോന്നുന്നു. മണി രണ്ട് .'കടുവ' എത്തി.ഗര്‍ര്‍... " ഇന്നാരാണ് കാഥികന്‍..?"- കടുവ. " നകുലനാണ് സാര്‍"- കരിമ്പനയിലെ ജയന്റെ ഒച്ചയില്‍ സായിപ്പ്. "നകുലന്‍ വാ" സ്ഥിരം ഇടുന്ന ആ പച്ച നിറത്തിലുള്ള ടീ ഷര്‍ട്ട്‌ ഇന്നും മറക്കാന്‍ കഴിയുന്നില്ല. ചില സതീര്‍ത്ഥ്യരെക്കുറിച്ച് ഓര്‍ക്കുമ്പോള്‍ ആദ്യം മനസ്സില്‍ വരുന്നത് അവര്‍ സ്ഥിരമായി ഇടുന്ന ഷര്‍ട്ട് ആയിരിക്കും.നകുലന്റെത് പച്ച "ഹാപ്പി" എന്നെഴുതിയ ഒന്നായിരുന്നു. ഞങ്ങള്‍ പത്താം ക്ലാസ്സില്‍ ആകുന്നത് വരെ അതായിരുന്നു ഔദ്യോകിക വേഷം എന്നാണ് ഓര്‍മ്മ. ഇന്ന് മൂന്ന് മക്കളുടെ പിതാവായ ഗൃഹനാഥനാണ് - ചെണ്ട. സാറിനെ ഒന്ന് നോക്കി. ദൈന്യത നിറഞ്ഞ നയനങ്ങളോടെ...!! കൈ അകലത്തില്‍ ചെണ്ടയെ arrange ചെയ്തു. "ശരി"- പെരേര. "ഒരിടത്ത് ഒരു എലിയും പൂച്ചയും ഉണ്ടായിരുന്നു".(കഥാകാരന് വയസ്സ് സുമാര്‍ ഒരു 20 വരും.!!!) "ശരി" "എലി ഒരു കൈയാലയില്‍ ഇരിക്കുകയായിരുന്നു"-കഥ മെല്ലെ സസ്പെന്‍സിലൂടെ പുരോഗമിക്കുന്നു!!! "ഓ.കെ" "പൂച്ച വന്നു എലിയെ പിടിച്ചു"ക്ലൈമാക്സ്!! "എന്നിട്ട്?" "കഥ തീര്‍ന്നു" അര്‍ത്ഥവത്തായ കഥയുടെ മഹാ പര്യവസാനം.!!! "ഡും..പടാര്‍...ഡമാല്‍ !!@@!!"പിന്നീട് അവിടെ നടന്നത് പറയാന്‍ ഞാന്‍ അശക്തനാണ്.നകുലന്‍, തന്റെ ചെണ്ട എന്ന ഓമനപ്പേര്‍ സാര്‍ഥകമാക്കി!!! അചിരേണ പുതിയ ഒരു പേരോട് കൂടി നകുലന്‍ ബാക്ക് ബഞ്ചിലേക്ക് നീങ്ങി.കര്‍ട്ടന്‍ വീണു. നകുല കഥയിലെ ഉത്തരാധുനികതയെ കുറിച്ചു വിമര്‍ശകര്‍ ലേഖനങ്ങളെഴുതി തര്‍ക്കിച്ചോ എന്തോ..? നകുലന്റെ കഥ ദുഃഖ പര്യവസായി ആയിരുന്നു. ട്രാജഡി. "April is the cruelest month,breeding Lilacs out of the dead land,mixing Memory and desire,stirring Dull roots with spring rain .......And drank coffee,and talked for an hour." -T.S.Elliot. in WASTE LAND. "എപ്രിലാണ് ഏറ്റവും ക്രൂരമാസം, മൃത ധാത്രിയില്‍ നിന്നും ലിലാക വളര്‍ത്തിയും വാസന്ത മഴയാല്‍ ജഡ വേരുണര്ത്തിയും മോഹവും ഓര്‍മ്മയും..... പിന്നെ കാപ്പി കുടിച്ചു, ഒരു മണിക്കൂര്‍ സംസാരിച്ചു.." മഹാ കവി എലിയറ്റ് ഉദ്ദേശിച്ചത് മനസ്സിലായോ.?.. നകുലനും ഇതുപോലെ എന്തൊക്കയോ ഉദ്ദേശിച്ചിട്ടുണ്ടാകാം.......ആരിരിക്കുന്നു അതൊക്കെ കണ്ടെത്താന്‍..?
