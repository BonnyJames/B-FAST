---
title: "സെർബിയയുടെ ഇടനെഞ്ചു തകർത്ത ബൈസൈക്കിൾ കിക്ക്, റിച്ചാർലിസൺ തീയിൽ കുരുത്തുയർന്ന പ്രതിഭ"
date: 2022-11-26T07:25:05
draft: false
categories: ["Sports"]
tags: ['brazil', 'FIFA WORLD CUP', 'Richarlison']
author: "Beaumaris"
---

ഫിഫ ലോകക്കപ്പ് 2022 കണ്ട ഏറ്റവും മനോഹരമായ ഗോൾ ആയിരുന്നു റിച്ചാർലിസൻ സെർബിയക്കെതിരെ അടിച്ചത്. മനോഹരമായ ഗോളുകൾ അനവധി കണ്ടിട്ടുണ്ടെങ്കിലും ബൈസിക്കിള്‍ കിക്ക് ലക്ഷ്യത്തിലെത്തിക്കാന്‍ ഒരു ജിംനാസ്റ്റിന്റെ മെയ്വഴക്കവും അസാമാന്യ കൃത്യതയും വേണം. അതാണ് വെള്ളിയാഴ്ച പുലര്‍ച്ചെ ഖത്തറിലെ ലുസെയ്ല്‍ സ്റ്റേഡിയം കണ്ടത്. Shibu Gopalakrishnan സോഷ്യൽ മീഡിയയിൽ പങ്കുവച്ച കുറിപ്പ് റിച്ചാർലിസണെ കുറിച്ചുള്ളതാണ്. ലാറ്റിനമേരിക്കൻ ഫുട്ബോൾ താരങ്ങൾ എത്രമാത്രം കഷ്ടതകൾ അനുഭവിച്ചാണ് ഉയർന്നു വന്നതെന്ന് മനസിലാക്കാം ഈ പോസ്റ്റിലൂടെ.

<strong><img class="wp-image-363739 aligncenter" src="https://cdn.boolokam.com/articles/2022/11/dddd-300x169.jpg" alt="" width="666" height="375" />Shibu Gopalakrishnan</strong>

നോവ വെനീഷ്യയിലെ കല്പണിക്കാരനായ അപ്പനും ഐസ്ക്രീം വില്പനക്കാരിയായ അമ്മയ്ക്കും ജനിച്ച അഞ്ചുമക്കളിൽ മൂത്തവനായിരുന്നു റിച്ചാർലിസൺ, അഥവാ ദാരിദ്ര്യത്തിന്റെ മൈതാന മധ്യത്തിലേക്കായിരുന്നു റിച്ചാർലിസന്റെ കിക്കോഫ്. സമപ്രായക്കാരായ കൂട്ടുകാർ ദാരിദ്ര്യവുമായുള്ള കളി ജയിക്കാൻ മയക്കുമരുന്നിന്റെ പാസ്സ് സ്വീകരിച്ചപ്പോൾ, വീട്ടുകാരെ സഹായിക്കാനായി റിച്ചാർലിസൺ തെരുവിൽ ചോക്കലേറ്റും ഐസ്ക്രീമും വിറ്റു. ഒരുപാടുതവണ കഞ്ചാവുപൊതി വച്ചുനീട്ടിയപ്പോഴും, മുതിർന്നവരുടെ കച്ചവടം ചെയ്യാൻ പറഞ്ഞു കൂട്ടുകാർ പരിഹസിച്ചപ്പോഴും, ലഹരിയുടെ വഴിയിൽ ചവിട്ടാതെ റിച്ചാർലിസൺ കാലുകൾ കരുതിവച്ചു.

ഫുട്‍ബോളും പട്ടം പറത്തലുമായിരുന്നു ലഹരി. കളിച്ചുകളിച്ചു കൂട്ടുകാരുമൊത്തു സ്ഥലത്തെ ലഹരി നേതാവിന്റെ ഗോഡൗണിൽ കളിക്കാനിറങ്ങിയപ്പോൾ റിച്ചാർലിസന്റെ നെറ്റിയിൽ തോക്കിന്റെ മുനമുട്ടി. ഒരു കാഞ്ചിവലിക്കപ്പുറം ജീവനും ഫുട്‍ബോളും മുറുക്കെപ്പിടിച്ചു നിന്ന റിച്ചാർലിസൺ ലഹരി മോഷ്ടിക്കാൻ വന്നതല്ലെന്നു പറഞ്ഞപ്പോൾ അതു വിശ്വസിച്ച ലഹരിനേതാവിന്റെ ദയാവായ്‌പിനു സ്തുതി, അവിടെനിന്നു ഫുട്‍ബോളുമായി ഓടിയ ഓട്ടം നമ്മൾ പിന്നീടു കണ്ടത് ബ്രസീലിന്റെ മഞ്ഞ മൈതാനങ്ങളിലാണ്.

<img class="wp-image-363740 aligncenter" src="https://cdn.boolokam.com/articles/2022/11/55-300x169.webp" alt="" width="604" height="340" />അപ്പനുമായി വേർപിരിഞ്ഞു നോവ വെനീഷ്യ വിടാനിറങ്ങിയ അമ്മയ്‌ക്കൊപ്പം കയറിയ റിച്ചാർലിസൺ ഓടുന്ന ട്രക്കിൽ നിന്നും ഇറങ്ങി ഓടി അപ്പനടുത്തേക്കു പോന്നു. അപ്പൻ അവനു പത്തു ഫുട്‍ബോൾ വാങ്ങിച്ചുകൊടുത്തു. റിച്ചാർലിസൺ ഫുട്‍ബോൾ കളിക്കണം എന്നാഗ്രഹിച്ച ഭൂമിയിലെ ഒരേയൊരാൾ അപ്പോൾ അപ്പനായിരുന്നു. അപ്പനടുത്തേക്കുള്ള ഓട്ടം പന്തിനടുത്തേക്കുള്ള ഓട്ടമായിരുന്നു, മൈതാനങ്ങളിലേക്കുള്ള ഓട്ടമായിരുന്നു, വരാനിരിക്കുന്ന എത്രയോ ഗോളുകളിലേക്കുള്ള ഓട്ടമായിരുന്നു.

ജീവിതം മാറ്റിമറിച്ച, പ്രൊഫഷണൽ ഫുട്‍ബോളിലേക്കുള്ള ജഴ്‌സി ആദ്യമായി തുന്നിത്തന്ന, അമേരിക്ക എംജി ക്ലബിന്റെ ട്രയൽസിൽ പങ്കെടുക്കാൻ ചെല്ലുമ്പോൾ കൈയിൽ മടക്കടിക്കറ്റിനുള്ള പണം ഇല്ലായിരുന്നു, അതിനുവേണ്ടി കരുതിയിരുന്നത് വിശന്നതിനാൽ ചിലവായിപ്പോയിരുന്നു. അതിനാൽ സെലക്ഷൻ അല്ലാതെ മറ്റൊരു പോംവഴി മുന്നിൽ ഇല്ലായിരുന്നു. കൂട്ടുകാരന്റെ കടംവാങ്ങിയ ബൂട്ടുകളിൽ ഒന്നിന്റെ നിറം നീലയും മറ്റേത് പിങ്കുമായിരുന്നു. പക്ഷേ, മടക്കടിക്കറ്റ് വേണ്ടിവന്നില്ല; അവിടുന്നങ്ങോട്ട് റിച്ചാർലിസൺ ഗോൾമുഖങ്ങളിലേക്ക്‌ നിരന്തരം നിറയൊഴിച്ചുകൊണ്ടിരുന്നു.

കഞ്ചാവിന്റെ കച്ചവടപ്പൊതിയിൽ നിന്നും ഐസ്ക്രീമിലേക്കും, തോക്കിന്റെ മുൾമുനമ്പിൽ നിന്നും ജീവിതത്തിലേക്കും, ഉപേക്ഷിച്ചുപോയ അമ്മയുടെ ട്രക്കിൽ നിന്നും അപ്പനടുത്തേക്കും അയാൾ ഓടിയ ഓട്ടങ്ങളാണ് ആദ്യത്തെ ഗോളുകൾ; സെർബിയയുടെ ഇടനെഞ്ചു പിളർന്ന ലോകത്തിന്റെ മുഴുവൻ ആരവം ഏറ്റുവാങ്ങിയ മഴവില്ലഴക് ഏറ്റവും അവസാനത്തേതും.


![സെർബിയയുടെ ഇടനെഞ്ചു തകർത്ത ബൈസൈക്കിൾ കിക്ക്, റിച്ചാർലിസൺ തീയിൽ കുരുത്തുയർന്ന പ്രതിഭ](https://cdn.boolokam.com/articles/2022/11/dddd-300x169.jpg)ഫിഫ ലോകക്കപ്പ് 2022 കണ്ട ഏറ്റവും മനോഹരമായ ഗോൾ ആയിരുന്നു റിച്ചാർലിസൻ സെർബിയക്കെതിരെ അടിച്ചത്. മനോഹരമായ ഗോളുകൾ അനവധി കണ്ടിട്ടുണ്ടെങ്കിലും ബൈസിക്കിള്‍ കിക്ക് ലക്ഷ്യത്തിലെത്തിക്കാന്‍ ഒരു ജിംനാസ്റ്റിന്റെ മെയ്വഴക്കവും അസാമാന്യ കൃത്യതയും വേണം. അതാണ് വെള്ളിയാഴ്ച പുലര്‍ച്ചെ ഖത്തറിലെ ലുസെയ്ല്‍ സ്റ്റേഡിയം കണ്ടത്. Shibu Gopalakrishnan സോഷ്യൽ മീഡിയയിൽ പങ്കുവച്ച കുറിപ്പ് റിച്ചാർലിസണെ കുറിച്ചുള്ളതാണ്. ലാറ്റിനമേരിക്കൻ ഫുട്ബോൾ താരങ്ങൾ എത്രമാത്രം കഷ്ടതകൾ അനുഭവിച്ചാണ് ഉയർന്നു വന്നതെന്ന് മനസിലാക്കാം ഈ പോസ്റ്റിലൂടെ. **Shibu Gopalakrishnan** നോവ വെനീഷ്യയിലെ കല്പണിക്കാരനായ അപ്പനും ഐസ്ക്രീം വില്പനക്കാരിയായ അമ്മയ്ക്കും ജനിച്ച അഞ്ചുമക്കളിൽ മൂത്തവനായിരുന്നു റിച്ചാർലിസൺ, അഥവാ ദാരിദ്ര്യത്തിന്റെ മൈതാന മധ്യത്തിലേക്കായിരുന്നു റിച്ചാർലിസന്റെ കിക്കോഫ്. സമപ്രായക്കാരായ കൂട്ടുകാർ ദാരിദ്ര്യവുമായുള്ള കളി ജയിക്കാൻ മയക്കുമരുന്നിന്റെ പാസ്സ് സ്വീകരിച്ചപ്പോൾ, വീട്ടുകാരെ സഹായിക്കാനായി റിച്ചാർലിസൺ തെരുവിൽ ചോക്കലേറ്റും ഐസ്ക്രീമും വിറ്റു. ഒരുപാടുതവണ കഞ്ചാവുപൊതി വച്ചുനീട്ടിയപ്പോഴും, മുതിർന്നവരുടെ കച്ചവടം ചെയ്യാൻ പറഞ്ഞു കൂട്ടുകാർ പരിഹസിച്ചപ്പോഴും, ലഹരിയുടെ വഴിയിൽ ചവിട്ടാതെ റിച്ചാർലിസൺ കാലുകൾ കരുതിവച്ചു. ഫുട്‍ബോളും പട്ടം പറത്തലുമായിരുന്നു ലഹരി. കളിച്ചുകളിച്ചു കൂട്ടുകാരുമൊത്തു സ്ഥലത്തെ ലഹരി നേതാവിന്റെ ഗോഡൗണിൽ കളിക്കാനിറങ്ങിയപ്പോൾ റിച്ചാർലിസന്റെ നെറ്റിയിൽ തോക്കിന്റെ മുനമുട്ടി. ഒരു കാഞ്ചിവലിക്കപ്പുറം ജീവനും ഫുട്‍ബോളും മുറുക്കെപ്പിടിച്ചു നിന്ന റിച്ചാർലിസൺ ലഹരി മോഷ്ടിക്കാൻ വന്നതല്ലെന്നു പറഞ്ഞപ്പോൾ അതു വിശ്വസിച്ച ലഹരിനേതാവിന്റെ ദയാവായ്‌പിനു സ്തുതി, അവിടെനിന്നു ഫുട്‍ബോളുമായി ഓടിയ ഓട്ടം നമ്മൾ പിന്നീടു കണ്ടത് ബ്രസീലിന്റെ മഞ്ഞ മൈതാനങ്ങളിലാണ്. ![](https://cdn.boolokam.com/articles/2022/11/55-300x169.webp)അപ്പനുമായി വേർപിരിഞ്ഞു നോവ വെനീഷ്യ വിടാനിറങ്ങിയ അമ്മയ്‌ക്കൊപ്പം കയറിയ റിച്ചാർലിസൺ ഓടുന്ന ട്രക്കിൽ നിന്നും ഇറങ്ങി ഓടി അപ്പനടുത്തേക്കു പോന്നു. അപ്പൻ അവനു പത്തു ഫുട്‍ബോൾ വാങ്ങിച്ചുകൊടുത്തു. റിച്ചാർലിസൺ ഫുട്‍ബോൾ കളിക്കണം എന്നാഗ്രഹിച്ച ഭൂമിയിലെ ഒരേയൊരാൾ അപ്പോൾ അപ്പനായിരുന്നു. അപ്പനടുത്തേക്കുള്ള ഓട്ടം പന്തിനടുത്തേക്കുള്ള ഓട്ടമായിരുന്നു, മൈതാനങ്ങളിലേക്കുള്ള ഓട്ടമായിരുന്നു, വരാനിരിക്കുന്ന എത്രയോ ഗോളുകളിലേക്കുള്ള ഓട്ടമായിരുന്നു. ജീവിതം മാറ്റിമറിച്ച, പ്രൊഫഷണൽ ഫുട്‍ബോളിലേക്കുള്ള ജഴ്‌സി ആദ്യമായി തുന്നിത്തന്ന, അമേരിക്ക എംജി ക്ലബിന്റെ ട്രയൽസിൽ പങ്കെടുക്കാൻ ചെല്ലുമ്പോൾ കൈയിൽ മടക്കടിക്കറ്റിനുള്ള പണം ഇല്ലായിരുന്നു, അതിനുവേണ്ടി കരുതിയിരുന്നത് വിശന്നതിനാൽ ചിലവായിപ്പോയിരുന്നു. അതിനാൽ സെലക്ഷൻ അല്ലാതെ മറ്റൊരു പോംവഴി മുന്നിൽ ഇല്ലായിരുന്നു. കൂട്ടുകാരന്റെ കടംവാങ്ങിയ ബൂട്ടുകളിൽ ഒന്നിന്റെ നിറം നീലയും മറ്റേത് പിങ്കുമായിരുന്നു. പക്ഷേ, മടക്കടിക്കറ്റ് വേണ്ടിവന്നില്ല; അവിടുന്നങ്ങോട്ട് റിച്ചാർലിസൺ ഗോൾമുഖങ്ങളിലേക്ക്‌ നിരന്തരം നിറയൊഴിച്ചുകൊണ്ടിരുന്നു. കഞ്ചാവിന്റെ കച്ചവടപ്പൊതിയിൽ നിന്നും ഐസ്ക്രീമിലേക്കും, തോക്കിന്റെ മുൾമുനമ്പിൽ നിന്നും ജീവിതത്തിലേക്കും, ഉപേക്ഷിച്ചുപോയ അമ്മയുടെ ട്രക്കിൽ നിന്നും അപ്പനടുത്തേക്കും അയാൾ ഓടിയ ഓട്ടങ്ങളാണ് ആദ്യത്തെ ഗോളുകൾ; സെർബിയയുടെ ഇടനെഞ്ചു പിളർന്ന ലോകത്തിന്റെ മുഴുവൻ ആരവം ഏറ്റുവാങ്ങിയ മഴവില്ലഴക് ഏറ്റവും അവസാനത്തേതും.
