---
title: "ക്രിക്കറ്റ് -ലെ നല്ലതും ചീത്തയുമായ ചില സംഭവങ്ങൾ"
date: 2023-05-04T06:28:44
draft: false
categories: ["Sports"]
tags: ['cricket', 'sports', 'Suresh Varieth']
author: "Beaumaris"
---

<strong>Suresh Varieth</strong>

IPL ലോകത്ത് ചൂടേറിയ വിവാദം നടക്കുന്ന സമയമാണ്.വിരാട് കോഹ്ലിയുടെയും ഗൗതം ഗംഭീറിന്റെയും നവീനുൽ ഹഖിന്റെയും പെരുമാറ്റം ചർച്ചയാവുന്ന സമയം.ഗ്രൗണ്ടിലും പുറത്തും പല സംഭവങ്ങളും ക്രിക്കറ്റിന്റെ മാന്യതക്ക് കളങ്കം വരുത്തിയപ്പോൾ തികഞ്ഞ മാന്യൻമാർ ആയ പലരുടേയും പ്രവൃത്തികൾ വേണ്ടത്ര അറിയപ്പെടാതെ പോയി. എന്നിരുന്നാലും മറ്റു ടീം ഗെയിമുകളായ ഫുട്ബോൾ, റഗ്ബി തുടങ്ങിയവയെ അപേക്ഷിച്ച് ക്രിക്കറ്റ് ഇന്നും ജെൻറിൽമാന്റെ കളി തന്നെ. പെട്ടെന്ന് ഓർമ വരുന്ന നല്ലതും ചീത്തയുമായ ചില സംഭവങ്ങൾ, ആദ്യം നല്ലതു തന്നെയാവട്ടെ...

<strong><img class="size-full wp-image-394299 aligncenter" src="https://cdn.boolokam.com/articles/2023/05/qqdq.jpg" alt="" width="806" height="605" />കോട്നി വാൽഷ്</strong>

"Come on Walshie... kill him" ... ഫിലിപ്പ് സിമ്മൺസ് സ്ലിപ്പിൽ നിന്ന് ഇങ്ങനെ സ്ലെഡ്ജ് ചെയ്യുമ്പോൾ ടെൻഷനാവാത്ത ബാറ്റ്സ്മാൻ ഉണ്ടായിരുന്നോ സംശയം. അതേ വാൽഷിന്റെ മുഖമാണ് ക്രിക്കറ്റിലെ മാന്യത ഓർത്താൽ ആദ്യം മനസ്സിലെത്തുക. 1987 ലോകകപ്പ് ക്വാർട്ടറിൽ ജയത്തിന് ഒരു വിക്കറ്റ് അകലെ നിൽക്കേ, അവസാന ഓവർ എറിഞ്ഞ വാൽഷിനെ അബ്ദുൾ ഖാദിർ തുടർച്ചയായ ബൗണ്ടറികൾ അടിച്ചതോടെ പാകിസ്ഥാൻ വിജയത്തിന് തൊട്ടടുത്തെത്തി... അടുത്ത ബാൾ ഡെലിവറിക്ക് മുമ്പ് ടെൻഷൻ മൂലം നോൺ സ്ട്രൈക്കർ എൻഡിൽ നിന്ന് ഇറങ്ങിയ അവസാന ബാറ്റ്സ്മാൻ സലിം ജാഫറിനെ "മങ്കാദിങ്ങ് " വഴി റൺ ഔട്ടാക്കാനും അതുവഴി ടീമിന് സെമി ഫൈനൽ പ്രവേശനം ഒരുക്കാനും ഉള്ള അവസരം പക്ഷേ വാൽഷ് നിരസിച്ചു. ആ പ്രവൃത്തി വെസ്റ്റ് ഇൻഡീസിന് നിഷേധിച്ചത് സെമിഫൈനലാണെങ്കിലും വാൽഷിന്റെ മാന്യത ക്രിക്കറ്റ് ലോകം പ്രകീർത്തിച്ചു. (മങ്കാദിങ്ങ് നിയമപരമായി ശരിയായിടത്തോളം കാലം അതിൽ യാതൊരു പശ്ചാത്താപത്തിൻ്റെയും കാര്യമില്ല എന്നത് വ്യക്തിപരമായ അഭിപ്രായം. ഡെലിവറി സ്ട്രൈഡിൽ ബൗളർ എത്തുമ്പോഴേക്കും ക്രീസ് വിട്ട നോൺ സ്ട്രൈക്കറാണ് നിയമം ലംഘിക്കുന്നത് )

<strong><img class="size-large wp-image-394300 aligncenter" src="https://cdn.boolokam.com/articles/2023/05/cqqqf-1024x1024.jpg" alt="" width="800" height="800" />മൊഹീന്ദർ അമർനാഥ്</strong>

ഒരു മത്സരത്തിൽ സ്ട്രൈക്ക് ചെയ്ത ബാൾ സ്റ്റംപിൽ തട്ടാതിരിക്കാൻ കൈ കൊണ്ട് തട്ടിയ അമർനാഥ് " ഹാൻഡ്ലിങ് ദ ബാൾ " നിയമ പ്രകാരം ഔട്ട് ആയി. അമ്പയറുടെ തീരുമാനത്തിന് കാത്തു നിൽക്കാതെ അദ്ദേഹം ക്രീസ് വിട്ടു. അരുതാത്തത് ചെയ്ത ഭാവം അദ്ദേഹത്തിന്റെ ബോഡി ലാംഗ്വേജിൽ വ്യക്തമായിരുന്നു.

<strong><img class="size-full wp-image-394301 aligncenter" src="https://cdn.boolokam.com/articles/2023/05/gegeg.webp" alt="" width="740" height="696" />ഇംറാൻ ഖാൻ</strong>

1988 ൽ പാക്കിസ്‌താന്റെ കരീബിയൻ ടൂർ, ഒരു ഏകദിന മത്സരത്തിൽ വിൻഡീസ് ഓപ്പണർ ഡെസ്മണ്ട് ഹെയ്ൻസ് 8 റൺസിന് ഔട്ടായതായി അമ്പയർ വിധിച്ചു. എന്നാൽ തീരുമാനം തെറ്റാണെന്ന് മനസ്സിലായ ക്യാപ്റ്റൻ ഇംറാൻ ഹെയ്ൻസിനെ തിരിച്ച് വിളിച്ചു .. പുതുജീവൻ കിട്ടിയ ഹെയ്ൻസ് ആഘോഷിച്ചത് സെഞ്ചുറി അടിച്ചായിരുന്നു.

<strong><img class="size-full wp-image-394302 aligncenter" src="https://cdn.boolokam.com/articles/2023/05/qd44.webp" alt="" width="925" height="505" />മാർക്ക് ടെയ്ലർ</strong>

മുൻ ഓസീസ് ക്യാപ്റ്റൻ ടെയ്ലറെ ഓർക്കുമ്പോൾ രണ്ട് സംഭവങ്ങൾ ഓർക്കാം. ഒന്ന് പാക്കിസ്ഥാനെതിരെയുള്ള ടെസ്റ്റിൽ സർ ഡോൺ ബ്രാഡ്മാന്റെ വ്യക്തിഗത സ്കോർ മറികടക്കാൻ അവസരം വന്നിട്ടും വേണ്ടെന്ന് വച്ച് റിട്ടയർ ചെയ്തത്, മറ്റൊന്ന് 1996 ലോകകപ്പ് ക്വാർട്ടറിൽ റിച്ചി റിച്ചാർഡ്സന്റെ ക്യാച്ച് സ്ലിപ്പിൽ എടുത്ത്, നിലത്ത് പന്ത് തട്ടിയത് മൂലം നോട്ടൗട്ട് എന്ന് അമ്പയറെ അറിയിച്ചത്.

<img class=" wp-image-394303" src="https://cdn.boolokam.com/articles/2023/05/3t3t33t-1024x576.jpg" alt="" width="896" height="504" />

<strong>ആദം ഗിൽക്രിസ്റ്റ്</strong>

2003 ലെ ലോകകപ്പിൽ കീപ്പർ ക്യാച്ച് അമ്പയർ അനുവദിക്കാതിരുന്നപ്പോൾ ബാറ്റ്സ്മാൻ ആയ ഗില്ലി സ്വമേധയാ ക്രീസ് വിട്ടു. യാദൃശ്ചികമെന്ന് പറയാം, 2007 ലെ ഫൈനലിൽ ഗ്ലൗസിനുളളിൽ സ്ക്വാഷ് ബാൾ വച്ച് ബാറ്റ് ചെയ്താണ് സെഞ്ചുറി നേടിയതെന്ന വെളിപ്പെടുത്തൽ വൻ പ്രതിഷേധത്തിനിടയാക്കി.
ഇങ്ങനെയൊക്കെയാണെങ്കിലും മോശം പെരുമാറ്റം വഴി ഗെയിമിന് അപകീർത്തി വരുത്തുന്നവരുമുണ്ട്. ആദ്യമെല്ലാം മാന്യമായിരുന്ന "സ്ലെഡ്ജിങ് " ഇന്ന് വ്യക്തിഹത്യ വരെ എത്തി നിൽക്കുന്നു. പെരുമാറ്റം കൊണ്ട്

<strong>വില്ലൻമാരായ ചിലരെപ്പറ്റി </strong>

ആദ്യം മനസ്സിൽ വരുന്ന മുഖം ജാവേദ് മിയാൻദാദ് ആയിരിക്കും. തന്റെ കൗമാരകാലത്തെ ജീവിതത്തിലെ വില്ലത്തരം പലപ്പോഴും മിയാൻ കളിക്കളത്തിലും കാണിച്ചിരുന്നു. 1992 ലോകകപ്പിൽ നിരന്തരം സ്ളെഡ്ജ് ചെയ്ത് പ്രകോപിപ്പിച്ച കിരൺ മോറെ ക്കെതിരെ ഉള്ള തവള ചാട്ടവും ഡെന്നിസ് ലില്ലിയെ തല്ലാൻ ബാറ്റോങ്ങിയതും ചില ഓർമകൾ. മുൻപൊരിക്കൽ ഡെന്നിസ് ലില്ലീയുമായുള്ള വഴക്കും ചേർത്ത് വായിക്കാം... കുറ്റം ചെയ്തതിൽ ലില്ലീയും തുല്യ പങ്കാളിയാണെങ്കിലും പ്രിവിലേജുകളുടെ ലോകം കുറ്റപ്പെടുത്തിയത് മിയാനെയായിരുന്നു . എങ്ങനെയും ടെസ്റ്റ് ജയിക്കാൻ വേണ്ടി ഇല്ലാത്ത ക്യാച്ചിന് അപ്പീൽ ചെയ്ത മുൻ ഓസ്ട്രേലിയൻ ക്യാപ്റ്റൻ റിക്കി പോണ്ടിങ് ഒരു സമീപകാല ഉദാഹരണം.

<img class="size-large wp-image-394304 aligncenter" src="https://cdn.boolokam.com/articles/2023/05/p-1024x576.jpg" alt="" width="800" height="450" />മാന്യതയുടെ പര്യായമായ ഇംഗ്ലീഷ് ടീമിനുമുണ്ട് ഇത്തരം കഥ പറയാൻ. ഒരു ടെസ്റ്റ് മത്സരത്തിനിടെ രാത്രി മദ്യപിച്ച് പിച്ചിൽ മൂത്രമൊഴിച്ച ജിമ്മി ആന്റേഴ്സനും കൂട്ടരും നടപടി നേരിട്ടിരുന്നു. ബെൻ സ്റ്റോക്സ് ടീമിന് പുറത്തായത് ബാറിലെ ലഹള മൂലമായിരുന്നു. 1989 ൽ അമ്പയറുടെ തീരുമാനത്തിൽ അതൃപ്തനായി ചോദ്യം ചെയ്ത് ക്രീസ് വിടാതിരുന്ന അന്നത്തെ പുതുമുഖ താരം നാസിർ ഹുസൈനെ ക്യാപ്റ്റൻ ഗ്രഹാം ഗൂച്ച് താക്കീത് ചെയ്തിരുന്നു. വിനോദ് കാംബ്ലിയും ജെസ്സി റൈഡറും സ്വന്തം കരിയർ തുലച്ചത് കളത്തിനു പുറത്തെ പ്രകടനങ്ങൾ കൊണ്ടാണ്.

ക്രിക്കറ്റിലെ മാന്യതക്ക് നിരക്കാത്ത സംഗതികൾ വേറെയുമുണ്ട്, അജയ് ജഡേജ കോട്ട് ബിഹൈൻഡ് ആയ ഉടൻ അറിയാതെ ഉയർന്ന ചൂണ്ടുവിരൽ കൊണ്ട് സ്വന്തം തൊപ്പി ശരിയാക്കിയ അമ്പയർ രമൺ ശർമയും, ഷുക്കൂർ റാണയെയും ഡാറിൽ ഹെയ്റിനെയും പോലുള്ള അമ്പയർമാരും ഫീൽഡിൽ മാന്യതക്ക് കളങ്കം വരുത്തുമ്പോൾ ഗാറ്റിങ്ങിനെ പോലുള്ളവർ ഫീൽഡിന് പുറത്ത് കളിയുടെ സ്പിരിട്നെ അപമാനിച്ചവരായിരുന്നു.ഏറ്റവും പുതിയ ഉദാഹരണമായി അടുത്തിടെ നിദഹാസ് ട്രോഫിയിൽ സെമി ഫൈനൽ അലങ്കോലമാക്കിയ ബംഗ്ലാദേശിന്റെ പേരും ചേർത്ത് വായിക്കാം.എന്നാലും ക്രിക്കറ്റ്..... അതൊരു ബ്യൂട്ടിഫുൾ ഗെയിം തന്നെ..


![ക്രിക്കറ്റ് -ലെ നല്ലതും ചീത്തയുമായ ചില സംഭവങ്ങൾ](https://cdn.boolokam.com/articles/2023/05/qqdq.jpg)**Suresh Varieth** IPL ലോകത്ത് ചൂടേറിയ വിവാദം നടക്കുന്ന സമയമാണ്.വിരാട് കോഹ്ലിയുടെയും ഗൗതം ഗംഭീറിന്റെയും നവീനുൽ ഹഖിന്റെയും പെരുമാറ്റം ചർച്ചയാവുന്ന സമയം.ഗ്രൗണ്ടിലും പുറത്തും പല സംഭവങ്ങളും ക്രിക്കറ്റിന്റെ മാന്യതക്ക് കളങ്കം വരുത്തിയപ്പോൾ തികഞ്ഞ മാന്യൻമാർ ആയ പലരുടേയും പ്രവൃത്തികൾ വേണ്ടത്ര അറിയപ്പെടാതെ പോയി. എന്നിരുന്നാലും മറ്റു ടീം ഗെയിമുകളായ ഫുട്ബോൾ, റഗ്ബി തുടങ്ങിയവയെ അപേക്ഷിച്ച് ക്രിക്കറ്റ് ഇന്നും ജെൻറിൽമാന്റെ കളി തന്നെ. പെട്ടെന്ന് ഓർമ വരുന്ന നല്ലതും ചീത്തയുമായ ചില സംഭവങ്ങൾ, ആദ്യം നല്ലതു തന്നെയാവട്ടെ... **കോട്നി വാൽഷ്** "Come on Walshie... kill him" ... ഫിലിപ്പ് സിമ്മൺസ് സ്ലിപ്പിൽ നിന്ന് ഇങ്ങനെ സ്ലെഡ്ജ് ചെയ്യുമ്പോൾ ടെൻഷനാവാത്ത ബാറ്റ്സ്മാൻ ഉണ്ടായിരുന്നോ സംശയം. അതേ വാൽഷിന്റെ മുഖമാണ് ക്രിക്കറ്റിലെ മാന്യത ഓർത്താൽ ആദ്യം മനസ്സിലെത്തുക. 1987 ലോകകപ്പ് ക്വാർട്ടറിൽ ജയത്തിന് ഒരു വിക്കറ്റ് അകലെ നിൽക്കേ, അവസാന ഓവർ എറിഞ്ഞ വാൽഷിനെ അബ്ദുൾ ഖാദിർ തുടർച്ചയായ ബൗണ്ടറികൾ അടിച്ചതോടെ പാകിസ്ഥാൻ വിജയത്തിന് തൊട്ടടുത്തെത്തി... അടുത്ത ബാൾ ഡെലിവറിക്ക് മുമ്പ് ടെൻഷൻ മൂലം നോൺ സ്ട്രൈക്കർ എൻഡിൽ നിന്ന് ഇറങ്ങിയ അവസാന ബാറ്റ്സ്മാൻ സലിം ജാഫറിനെ "മങ്കാദിങ്ങ് " വഴി റൺ ഔട്ടാക്കാനും അതുവഴി ടീമിന് സെമി ഫൈനൽ പ്രവേശനം ഒരുക്കാനും ഉള്ള അവസരം പക്ഷേ വാൽഷ് നിരസിച്ചു. ആ പ്രവൃത്തി വെസ്റ്റ് ഇൻഡീസിന് നിഷേധിച്ചത് സെമിഫൈനലാണെങ്കിലും വാൽഷിന്റെ മാന്യത ക്രിക്കറ്റ് ലോകം പ്രകീർത്തിച്ചു. (മങ്കാദിങ്ങ് നിയമപരമായി ശരിയായിടത്തോളം കാലം അതിൽ യാതൊരു പശ്ചാത്താപത്തിൻ്റെയും കാര്യമില്ല എന്നത് വ്യക്തിപരമായ അഭിപ്രായം. ഡെലിവറി സ്ട്രൈഡിൽ ബൗളർ എത്തുമ്പോഴേക്കും ക്രീസ് വിട്ട നോൺ സ്ട്രൈക്കറാണ് നിയമം ലംഘിക്കുന്നത് ) **![](https://cdn.boolokam.com/articles/2023/05/cqqqf-1024x1024.jpg)മൊഹീന്ദർ അമർനാഥ്** ഒരു മത്സരത്തിൽ സ്ട്രൈക്ക് ചെയ്ത ബാൾ സ്റ്റംപിൽ തട്ടാതിരിക്കാൻ കൈ കൊണ്ട് തട്ടിയ അമർനാഥ് " ഹാൻഡ്ലിങ് ദ ബാൾ " നിയമ പ്രകാരം ഔട്ട് ആയി. അമ്പയറുടെ തീരുമാനത്തിന് കാത്തു നിൽക്കാതെ അദ്ദേഹം ക്രീസ് വിട്ടു. അരുതാത്തത് ചെയ്ത ഭാവം അദ്ദേഹത്തിന്റെ ബോഡി ലാംഗ്വേജിൽ വ്യക്തമായിരുന്നു. **![](https://cdn.boolokam.com/articles/2023/05/gegeg.webp)ഇംറാൻ ഖാൻ** 1988 ൽ പാക്കിസ്‌താന്റെ കരീബിയൻ ടൂർ, ഒരു ഏകദിന മത്സരത്തിൽ വിൻഡീസ് ഓപ്പണർ ഡെസ്മണ്ട് ഹെയ്ൻസ് 8 റൺസിന് ഔട്ടായതായി അമ്പയർ വിധിച്ചു. എന്നാൽ തീരുമാനം തെറ്റാണെന്ന് മനസ്സിലായ ക്യാപ്റ്റൻ ഇംറാൻ ഹെയ്ൻസിനെ തിരിച്ച് വിളിച്ചു .. പുതുജീവൻ കിട്ടിയ ഹെയ്ൻസ് ആഘോഷിച്ചത് സെഞ്ചുറി അടിച്ചായിരുന്നു. **![](https://cdn.boolokam.com/articles/2023/05/qd44.webp)മാർക്ക് ടെയ്ലർ** മുൻ ഓസീസ് ക്യാപ്റ്റൻ ടെയ്ലറെ ഓർക്കുമ്പോൾ രണ്ട് സംഭവങ്ങൾ ഓർക്കാം. ഒന്ന് പാക്കിസ്ഥാനെതിരെയുള്ള ടെസ്റ്റിൽ സർ ഡോൺ ബ്രാഡ്മാന്റെ വ്യക്തിഗത സ്കോർ മറികടക്കാൻ അവസരം വന്നിട്ടും വേണ്ടെന്ന് വച്ച് റിട്ടയർ ചെയ്തത്, മറ്റൊന്ന് 1996 ലോകകപ്പ് ക്വാർട്ടറിൽ റിച്ചി റിച്ചാർഡ്സന്റെ ക്യാച്ച് സ്ലിപ്പിൽ എടുത്ത്, നിലത്ത് പന്ത് തട്ടിയത് മൂലം നോട്ടൗട്ട് എന്ന് അമ്പയറെ അറിയിച്ചത്. ![](https://cdn.boolokam.com/articles/2023/05/3t3t33t-1024x576.jpg) **ആദം ഗിൽക്രിസ്റ്റ്** 2003 ലെ ലോകകപ്പിൽ കീപ്പർ ക്യാച്ച് അമ്പയർ അനുവദിക്കാതിരുന്നപ്പോൾ ബാറ്റ്സ്മാൻ ആയ ഗില്ലി സ്വമേധയാ ക്രീസ് വിട്ടു. യാദൃശ്ചികമെന്ന് പറയാം, 2007 ലെ ഫൈനലിൽ ഗ്ലൗസിനുളളിൽ സ്ക്വാഷ് ബാൾ വച്ച് ബാറ്റ് ചെയ്താണ് സെഞ്ചുറി നേടിയതെന്ന വെളിപ്പെടുത്തൽ വൻ പ്രതിഷേധത്തിനിടയാക്കി. ഇങ്ങനെയൊക്കെയാണെങ്കിലും മോശം പെരുമാറ്റം വഴി ഗെയിമിന് അപകീർത്തി വരുത്തുന്നവരുമുണ്ട്. ആദ്യമെല്ലാം മാന്യമായിരുന്ന "സ്ലെഡ്ജിങ് " ഇന്ന് വ്യക്തിഹത്യ വരെ എത്തി നിൽക്കുന്നു. പെരുമാറ്റം കൊണ്ട് **വില്ലൻമാരായ ചിലരെപ്പറ്റി** ആദ്യം മനസ്സിൽ വരുന്ന മുഖം ജാവേദ് മിയാൻദാദ് ആയിരിക്കും. തന്റെ കൗമാരകാലത്തെ ജീവിതത്തിലെ വില്ലത്തരം പലപ്പോഴും മിയാൻ കളിക്കളത്തിലും കാണിച്ചിരുന്നു. 1992 ലോകകപ്പിൽ നിരന്തരം സ്ളെഡ്ജ് ചെയ്ത് പ്രകോപിപ്പിച്ച കിരൺ മോറെ ക്കെതിരെ ഉള്ള തവള ചാട്ടവും ഡെന്നിസ് ലില്ലിയെ തല്ലാൻ ബാറ്റോങ്ങിയതും ചില ഓർമകൾ. മുൻപൊരിക്കൽ ഡെന്നിസ് ലില്ലീയുമായുള്ള വഴക്കും ചേർത്ത് വായിക്കാം... കുറ്റം ചെയ്തതിൽ ലില്ലീയും തുല്യ പങ്കാളിയാണെങ്കിലും പ്രിവിലേജുകളുടെ ലോകം കുറ്റപ്പെടുത്തിയത് മിയാനെയായിരുന്നു . എങ്ങനെയും ടെസ്റ്റ് ജയിക്കാൻ വേണ്ടി ഇല്ലാത്ത ക്യാച്ചിന് അപ്പീൽ ചെയ്ത മുൻ ഓസ്ട്രേലിയൻ ക്യാപ്റ്റൻ റിക്കി പോണ്ടിങ് ഒരു സമീപകാല ഉദാഹരണം. ![](https://cdn.boolokam.com/articles/2023/05/p-1024x576.jpg)മാന്യതയുടെ പര്യായമായ ഇംഗ്ലീഷ് ടീമിനുമുണ്ട് ഇത്തരം കഥ പറയാൻ. ഒരു ടെസ്റ്റ് മത്സരത്തിനിടെ രാത്രി മദ്യപിച്ച് പിച്ചിൽ മൂത്രമൊഴിച്ച ജിമ്മി ആന്റേഴ്സനും കൂട്ടരും നടപടി നേരിട്ടിരുന്നു. ബെൻ സ്റ്റോക്സ് ടീമിന് പുറത്തായത് ബാറിലെ ലഹള മൂലമായിരുന്നു. 1989 ൽ അമ്പയറുടെ തീരുമാനത്തിൽ അതൃപ്തനായി ചോദ്യം ചെയ്ത് ക്രീസ് വിടാതിരുന്ന അന്നത്തെ പുതുമുഖ താരം നാസിർ ഹുസൈനെ ക്യാപ്റ്റൻ ഗ്രഹാം ഗൂച്ച് താക്കീത് ചെയ്തിരുന്നു. വിനോദ് കാംബ്ലിയും ജെസ്സി റൈഡറും സ്വന്തം കരിയർ തുലച്ചത് കളത്തിനു പുറത്തെ പ്രകടനങ്ങൾ കൊണ്ടാണ്. ക്രിക്കറ്റിലെ മാന്യതക്ക് നിരക്കാത്ത സംഗതികൾ വേറെയുമുണ്ട്, അജയ് ജഡേജ കോട്ട് ബിഹൈൻഡ് ആയ ഉടൻ അറിയാതെ ഉയർന്ന ചൂണ്ടുവിരൽ കൊണ്ട് സ്വന്തം തൊപ്പി ശരിയാക്കിയ അമ്പയർ രമൺ ശർമയും, ഷുക്കൂർ റാണയെയും ഡാറിൽ ഹെയ്റിനെയും പോലുള്ള അമ്പയർമാരും ഫീൽഡിൽ മാന്യതക്ക് കളങ്കം വരുത്തുമ്പോൾ ഗാറ്റിങ്ങിനെ പോലുള്ളവർ ഫീൽഡിന് പുറത്ത് കളിയുടെ സ്പിരിട്നെ അപമാനിച്ചവരായിരുന്നു.ഏറ്റവും പുതിയ ഉദാഹരണമായി അടുത്തിടെ നിദഹാസ് ട്രോഫിയിൽ സെമി ഫൈനൽ അലങ്കോലമാക്കിയ ബംഗ്ലാദേശിന്റെ പേരും ചേർത്ത് വായിക്കാം.എന്നാലും ക്രിക്കറ്റ്..... അതൊരു ബ്യൂട്ടിഫുൾ ഗെയിം തന്നെ..
