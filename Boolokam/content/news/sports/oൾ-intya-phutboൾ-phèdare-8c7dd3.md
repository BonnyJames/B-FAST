---
title: "ഓൾ ഇന്ത്യാ ഫുട്ബോൾ ഫെഡറേഷൻ (AIFF) എക്സിക്യൂട്ടീവ് കമ്മറ്റിയിലേക്ക് തെരഞ്ഞെടുക്കപ്പെട്ട ഐ എം വിജയന് അഭിനന്ദനങ്ങൾ"
date: 2022-09-01T07:46:37
draft: false
categories: ["Sports"]
tags: ['Football', 'IM VIJAYAN']
author: "Beaumaris"
---

<div class="m8h3af8h l7ghb35v kjdc1dyq kmwttqpk gh25dzvf n3t5jt4f">
<div dir="auto">

ഓൾ ഇന്ത്യാ ഫുട്ബോൾ ഫെഡറേഷൻ (AIFF) എക്സിക്യൂട്ടീവ് കമ്മറ്റിയിലേക്ക് തെരഞ്ഞെടുക്കപ്പെട്ട ഐ എം വിജയന് അഭിനന്ദനങ്ങൾ...മുൻപെഴുതിയ ഒരു ലേഖനം പങ്കുവെയ്ക്കുന്നു.

<strong>Suresh Varieth</strong>

വിജയൻ ആറാം ക്ലാസിൽ പഠിക്കുമ്പോൾ കൂലിപ്പണിക്കാരനായ അച്ഛൻ മണി എന്നത്തേയും പോലെ വൈകിട്ട് സൈക്കിളിൽ റേഷൻ കടയിൽ പോയി, പിന്നീട് വിജയൻ കണ്ടത് അച്ഛന്റെ ചേതനയറ്റ ശരീരമായിരുന്നു. ജീവിതത്തോടുള്ള വിജയൻ്റെ പോരാട്ടം അവിടെ തുടങ്ങുന്നു.... തൃശൂർ തേക്കിൻകാട് മൈതാനത്ത് സോഡയും മറ്റും വിറ്റാണ് വിജയൻ പഠിക്കാനുള്ള പണം കണ്ടെത്തിയത്.

ഫെഡറേഷൻ കപ്പ് ജയിച്ചപ്പോൾ മികച്ച പ്ലെയർക്കുള്ള ബ്ലാക്ക് &amp; വൈറ്റ് ടിവി പക്ഷേ സൂക്ഷിക്കാൻ കോലോത്തുമ്പാടത്തെ ആ ഓല മേഞ്ഞ വീട്ടിൽ സ്ഥലമുണ്ടായിരുന്നില്ല. ഈയൊരു സമയത്ത്, തൻ്റെയും കുടുംബത്തിൻ്റെയും ബുദ്ധിമുട്ടുകൾ മറി കടക്കാൻ ഉള്ള ഏക ആശ്രയം തനിക്ക് ജന്മസിദ്ധമായ ഫുട്ബോൾ കളിക്കാനുള്ള കഴിവാണെന്ന് തിരിച്ചറിഞ്ഞു കഴിഞ്ഞ വിജയനെ , ഇന്ത്യയിലെ നമ്പർ വൺ ക്ലബായ മോഹൻ ബഗാൻ കാത്ത് നിൽക്കുന്നുണ്ടായിരുന്നു. പോലീസിനെയും കേരളത്തെയും വിട്ട് കൽക്കട്ടക്ക് വണ്ടി കയറുമ്പോൾ മലയാളികൾ മുഴുവനും തള്ളിപ്പറഞ്ഞെങ്കിലും കൂടെ നിന്നത് മുഖ്യമന്ത്രി ശ്രീ. കരുണാകരനായിരുന്നു. കൊൽക്കത്തയിലെ മാത്രമല്ല ഇന്ത്യൻ ഫുട്ബോൾ ലോകത്തെ തന്നെ ആവേശമായ കാലോ ഹരിൺ ഉദയം കൊണ്ടത് ഇങ്ങനെയാണ്.

<img class="wp-image-349245 aligncenter" src="https://cdn.boolokam.com/articles/2022/09/FRR.webp" alt="" width="652" height="367" />ഇന്ത്യൻ ഫുട്ബോളിൽ പ്രൊഫഷണലിസത്തിൻ്റെ ലാഞ്ഛനകൾ കാണിച്ചു തുടങ്ങിയ തൊണ്ണൂറുകളിൽ രാജ്യത്തെ ഏറ്റവും വിലപിടിപ്പുള്ള കാലുകൾ ഈ കോലോത്തുമ്പാടത്തുകാരൻ്റേതായിരുന്നു. 93 ലെ നഹ്റു കപ്പിൽ റോജർ മില്ലയുടെ കാമറൂണിനെതിരെയുള്ള ലോങ് റേഞ്ചർ ഗോൾ, 99 സാഫ് കപ്പിൽ ഭൂട്ടാനെതിരെ നേടിയ 12ആം സെക്കൻ്റിലെ, ഇന്നും ഇന്ത്യൻ റെക്കോർഡായ ഗോൾ, JCTക്കു വേണ്ടി നേടിയ ബൈസിക്കിൾ കിക്ക് ഗോൾ എന്നിവ ഏതെങ്കിലും ഫുട്ബോൾ പ്രേമി മറക്കുമെന്ന് തോന്നുന്നില്ല.

മലേഷ്യയിൽ നിന്നും തായ്ലാൻ്റിൽ നിന്നും ഓഫറുകൾ വന്നെങ്കിലും, ഇന്ത്യൻ ഫുട്ബോളിൽ ഉറച്ചു നിന്ന വിജയൻ ബഗാൻ, JCT, ഈസ്റ്റ് ബംഗാൾ, ചർച്ചിൽ ബ്രദേഴ്സ്, മഹീന്ദ്ര, FC കൊച്ചിൻ തുടങ്ങിയവർക്ക് വേണ്ടി തൻ്റെ ഇരുപതോളം വർഷം നീണ്ട കരിയറിൽ കളിച്ചു. 79 തവണ ഇന്ത്യക്ക് കളിച്ച് 40 ഗോൾ നേടിയതിനും, ആകെ 330 മത്സരങ്ങളിൽ 250 ഗോളുകൾക്കും, ബൈച്ചുങ് ബൂട്ടിയക്കൊപ്പം ഇന്ത്യ കണ്ട ഏറ്റവും മികച്ച സ്ട്രൈർക്കർ ആയതിനുമെല്ലാം തുടക്കമായത് വിജയൻ്റെ കോർപ്പറേഷൻ സ്റ്റേഡിയത്തിലെ പരിശീലനമായിരുന്നു. തൃശൂരിലെ ചെറിയ ക്ലബുകള്ക്ക് കളിച്ചു ട്രോഫികളും പുരസ്കാരങ്ങളും വാങ്ങിയിരുന്ന ആ കൗമാരക്കാരൻ ചെന്നെത്തിയത് മൂന്നു തവണ (1993,97,99) വർഷത്തെ ഏറ്റവും മികച്ച ഇന്ത്യൻ കളിക്കാരൻ എന്ന AIFF ൻ്റെ ബഹുമതിയിലേക്കും 2003 ലെ അർജുന അവാർഡിലേക്കുമാണ്.

ഹോളണ്ട് ഫുട്ബോൾ ഇതിഹാസം, കഷ്ടപ്പാടുകളിൽ നിന്ന് കയറി വന്ന യോഹൻ ക്രൈഫിനെ ഓർമിപ്പിക്കുന്നതാണ് വിജയൻ്റെയും ജീവിത കഥ.. അയാക്സിലെ സ്റ്റേഡിയത്തിൽ ചില്ലറ ജോലികൾ ചെയ്ത് മകനെ വളർത്തിയ ക്രൈഫിൻ്റെ അമ്മക്ക് പിഴച്ചില്ല, പിന്നീടൊരു നാൾ ആ സ്റ്റേഡിയം അറിയപ്പെട്ടത് ക്രൈഫിൻ്റെ പേരിലായിരുന്നു..... തൻ്റെ അമ്മ ബുദ്ധിമുട്ടി ജോലി ചെയ്ത കാലത്ത്, താൻ സോഡ വിറ്റു നടന്ന് കളി പഠിച്ച തൃശൂർ കോർപ്പറേഷൻ സ്റ്റേഡിയത്തിലെ ഒരു ബ്ലോക്കിന് ഇന്ന് വിജയൻ്റെ പേരാണ്.

പലരും പറയുന്ന പോലെ, ഇന്ത്യക്ക് പുറത്ത് ഫുട്ബോൾ വേരോട്ടമുള്ള നാട്ടിൽ ജനിച്ചെങ്കിൽ എവിടെയോ ഉയരങ്ങളിൽ എത്തേണ്ട പ്രതിഭ.... ഈ പ്രായത്തിലും ഗ്രൗണ്ട് പറഞ്ഞു കൊടുത്താൽ അവിടെ വന്നു കളിക്കുന്ന കമ്മിറ്റ്മെന്റ്. വലിപ്പച്ചെറുപ്പമില്ലാതെ കളിക്കാരെ പ്രോത്സാഹിപ്പിക്കുന്ന, പുതിയ പ്രതിഭകൾക്കായി ഫുട്ബോൾ അക്കാഡമി സ്വന്തമായി തുടങ്ങിയ, ആദ്യം ജോലി തന്ന കേരളാ പോലീസിനെയും ഗുരുനാഥൻ M K ജോസഫിനെയും മറക്കാത്ത ഇന്ത്യൻ ഫുട്ബോൾ ഇതിഹാസം.... സല്യൂട്ട് .

</div>
</div>


![ഓൾ ഇന്ത്യാ ഫുട്ബോൾ ഫെഡറേഷൻ (AIFF) എക്സിക്യൂട്ടീവ് കമ്മറ്റിയിലേക്ക് തെരഞ്ഞെടുക്കപ്പെട്ട ഐ എം വിജയന് അഭിനന്ദനങ്ങൾ](https://cdn.boolokam.com/articles/2022/09/FRR.webp)ഓൾ ഇന്ത്യാ ഫുട്ബോൾ ഫെഡറേഷൻ (AIFF) എക്സിക്യൂട്ടീവ് കമ്മറ്റിയിലേക്ക് തെരഞ്ഞെടുക്കപ്പെട്ട ഐ എം വിജയന് അഭിനന്ദനങ്ങൾ...മുൻപെഴുതിയ ഒരു ലേഖനം പങ്കുവെയ്ക്കുന്നു. **Suresh Varieth** വിജയൻ ആറാം ക്ലാസിൽ പഠിക്കുമ്പോൾ കൂലിപ്പണിക്കാരനായ അച്ഛൻ മണി എന്നത്തേയും പോലെ വൈകിട്ട് സൈക്കിളിൽ റേഷൻ കടയിൽ പോയി, പിന്നീട് വിജയൻ കണ്ടത് അച്ഛന്റെ ചേതനയറ്റ ശരീരമായിരുന്നു. ജീവിതത്തോടുള്ള വിജയൻ്റെ പോരാട്ടം അവിടെ തുടങ്ങുന്നു.... തൃശൂർ തേക്കിൻകാട് മൈതാനത്ത് സോഡയും മറ്റും വിറ്റാണ് വിജയൻ പഠിക്കാനുള്ള പണം കണ്ടെത്തിയത്. ഫെഡറേഷൻ കപ്പ് ജയിച്ചപ്പോൾ മികച്ച പ്ലെയർക്കുള്ള ബ്ലാക്ക് & വൈറ്റ് ടിവി പക്ഷേ സൂക്ഷിക്കാൻ കോലോത്തുമ്പാടത്തെ ആ ഓല മേഞ്ഞ വീട്ടിൽ സ്ഥലമുണ്ടായിരുന്നില്ല. ഈയൊരു സമയത്ത്, തൻ്റെയും കുടുംബത്തിൻ്റെയും ബുദ്ധിമുട്ടുകൾ മറി കടക്കാൻ ഉള്ള ഏക ആശ്രയം തനിക്ക് ജന്മസിദ്ധമായ ഫുട്ബോൾ കളിക്കാനുള്ള കഴിവാണെന്ന് തിരിച്ചറിഞ്ഞു കഴിഞ്ഞ വിജയനെ , ഇന്ത്യയിലെ നമ്പർ വൺ ക്ലബായ മോഹൻ ബഗാൻ കാത്ത് നിൽക്കുന്നുണ്ടായിരുന്നു. പോലീസിനെയും കേരളത്തെയും വിട്ട് കൽക്കട്ടക്ക് വണ്ടി കയറുമ്പോൾ മലയാളികൾ മുഴുവനും തള്ളിപ്പറഞ്ഞെങ്കിലും കൂടെ നിന്നത് മുഖ്യമന്ത്രി ശ്രീ. കരുണാകരനായിരുന്നു. കൊൽക്കത്തയിലെ മാത്രമല്ല ഇന്ത്യൻ ഫുട്ബോൾ ലോകത്തെ തന്നെ ആവേശമായ കാലോ ഹരിൺ ഉദയം കൊണ്ടത് ഇങ്ങനെയാണ്. ഇന്ത്യൻ ഫുട്ബോളിൽ പ്രൊഫഷണലിസത്തിൻ്റെ ലാഞ്ഛനകൾ കാണിച്ചു തുടങ്ങിയ തൊണ്ണൂറുകളിൽ രാജ്യത്തെ ഏറ്റവും വിലപിടിപ്പുള്ള കാലുകൾ ഈ കോലോത്തുമ്പാടത്തുകാരൻ്റേതായിരുന്നു. 93 ലെ നഹ്റു കപ്പിൽ റോജർ മില്ലയുടെ കാമറൂണിനെതിരെയുള്ള ലോങ് റേഞ്ചർ ഗോൾ, 99 സാഫ് കപ്പിൽ ഭൂട്ടാനെതിരെ നേടിയ 12ആം സെക്കൻ്റിലെ, ഇന്നും ഇന്ത്യൻ റെക്കോർഡായ ഗോൾ, JCTക്കു വേണ്ടി നേടിയ ബൈസിക്കിൾ കിക്ക് ഗോൾ എന്നിവ ഏതെങ്കിലും ഫുട്ബോൾ പ്രേമി മറക്കുമെന്ന് തോന്നുന്നില്ല. മലേഷ്യയിൽ നിന്നും തായ്ലാൻ്റിൽ നിന്നും ഓഫറുകൾ വന്നെങ്കിലും, ഇന്ത്യൻ ഫുട്ബോളിൽ ഉറച്ചു നിന്ന വിജയൻ ബഗാൻ, JCT, ഈസ്റ്റ് ബംഗാൾ, ചർച്ചിൽ ബ്രദേഴ്സ്, മഹീന്ദ്ര, FC കൊച്ചിൻ തുടങ്ങിയവർക്ക് വേണ്ടി തൻ്റെ ഇരുപതോളം വർഷം നീണ്ട കരിയറിൽ കളിച്ചു. 79 തവണ ഇന്ത്യക്ക് കളിച്ച് 40 ഗോൾ നേടിയതിനും, ആകെ 330 മത്സരങ്ങളിൽ 250 ഗോളുകൾക്കും, ബൈച്ചുങ് ബൂട്ടിയക്കൊപ്പം ഇന്ത്യ കണ്ട ഏറ്റവും മികച്ച സ്ട്രൈർക്കർ ആയതിനുമെല്ലാം തുടക്കമായത് വിജയൻ്റെ കോർപ്പറേഷൻ സ്റ്റേഡിയത്തിലെ പരിശീലനമായിരുന്നു. തൃശൂരിലെ ചെറിയ ക്ലബുകള്ക്ക് കളിച്ചു ട്രോഫികളും പുരസ്കാരങ്ങളും വാങ്ങിയിരുന്ന ആ കൗമാരക്കാരൻ ചെന്നെത്തിയത് മൂന്നു തവണ (1993,97,99) വർഷത്തെ ഏറ്റവും മികച്ച ഇന്ത്യൻ കളിക്കാരൻ എന്ന AIFF ൻ്റെ ബഹുമതിയിലേക്കും 2003 ലെ അർജുന അവാർഡിലേക്കുമാണ്. ഹോളണ്ട് ഫുട്ബോൾ ഇതിഹാസം, കഷ്ടപ്പാടുകളിൽ നിന്ന് കയറി വന്ന യോഹൻ ക്രൈഫിനെ ഓർമിപ്പിക്കുന്നതാണ് വിജയൻ്റെയും ജീവിത കഥ.. അയാക്സിലെ സ്റ്റേഡിയത്തിൽ ചില്ലറ ജോലികൾ ചെയ്ത് മകനെ വളർത്തിയ ക്രൈഫിൻ്റെ അമ്മക്ക് പിഴച്ചില്ല, പിന്നീടൊരു നാൾ ആ സ്റ്റേഡിയം അറിയപ്പെട്ടത് ക്രൈഫിൻ്റെ പേരിലായിരുന്നു..... തൻ്റെ അമ്മ ബുദ്ധിമുട്ടി ജോലി ചെയ്ത കാലത്ത്, താൻ സോഡ വിറ്റു നടന്ന് കളി പഠിച്ച തൃശൂർ കോർപ്പറേഷൻ സ്റ്റേഡിയത്തിലെ ഒരു ബ്ലോക്കിന് ഇന്ന് വിജയൻ്റെ പേരാണ്. പലരും പറയുന്ന പോലെ, ഇന്ത്യക്ക് പുറത്ത് ഫുട്ബോൾ വേരോട്ടമുള്ള നാട്ടിൽ ജനിച്ചെങ്കിൽ എവിടെയോ ഉയരങ്ങളിൽ എത്തേണ്ട പ്രതിഭ.... ഈ പ്രായത്തിലും ഗ്രൗണ്ട് പറഞ്ഞു കൊടുത്താൽ അവിടെ വന്നു കളിക്കുന്ന കമ്മിറ്റ്മെന്റ്. വലിപ്പച്ചെറുപ്പമില്ലാതെ കളിക്കാരെ പ്രോത്സാഹിപ്പിക്കുന്ന, പുതിയ പ്രതിഭകൾക്കായി ഫുട്ബോൾ അക്കാഡമി സ്വന്തമായി തുടങ്ങിയ, ആദ്യം ജോലി തന്ന കേരളാ പോലീസിനെയും ഗുരുനാഥൻ M K ജോസഫിനെയും മറക്കാത്ത ഇന്ത്യൻ ഫുട്ബോൾ ഇതിഹാസം.... സല്യൂട്ട് . 
