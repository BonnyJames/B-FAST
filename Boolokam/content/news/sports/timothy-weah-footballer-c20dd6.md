---
title: "മകൻ അമേരിക്കൻ ടീമിനുവേണ്ടി വേൾഡ് കപ്പ് കളിക്കുന്നു, അച്ഛൻ ഒരു ആഫ്രിക്കൻ രാജ്യത്തിൻറെ പ്രസിഡന്റ്"
date: 2022-12-01T15:57:47
draft: false
categories: ["Sports"]
tags: ['Clar Weah', 'Football', 'George Weah', 'timothy weah', 'usa team']
author: "Beaumaris"
---

<strong>ഫേസ്ബുക് 'History' പേജിൽ വന്നൊരു കുറിപ്പ് ശ്രദ്ധേയമാകുകയാണ്. </strong>

<strong>പ്രസിഡന്റിൻ്റെ മകൻ</strong>

2022-ൽ ഖത്തറിൽ നടക്കുന്ന ലോകകപ്പിൽ കളിക്കുന്ന അമേരിക്കൻ (USA) ടീമിലെ പ്രധാന ഫോർവേഡ് തിമോത്തി വിയയുടെ അച്ഛൻ ഒരു രാജ്യത്തെ പ്രസിഡൻറ് ആണ്: ആഫ്രിക്കൻ രാജ്യമായ ലൈബീരിയയിലെ. രണ്ടു ദശാബ്‌ദം മുമ്പ് യൂറോപ്യൻ ക്ലബ്ബ് ഫുട്ബോൾ ലീഗുകളിൽ വളരെയധികം ശ്രദ്ധേയമായ പ്രകടനം കാഴ്ച്ചവെച്ച കളിക്കാരനായിരുന്നു, തിമോത്തിയുടെ അച്ഛൻ ജ്യോർജ്ജ് വിയ (George Weah). അദ്ദേഹത്തിനും ജമൈക്കൻ വംശജയും അമേരിക്കൻ പൗരത്വമുള്ളയാളുമായ ഭാര്യ ക്ലറിനും (Clar Weah) ജനിച്ച മൂന്നാമത്തെ മകനാണ് തിമോത്തി. മൂത്ത മകനായ ജ്യോർജ്ജ് വിയ (ജൂനിയർ) യൂറോപ്പിലെ മുൻ നിര ക്ലബ്ബുകൾക്ക് വേണ്ടി ഫുട്ബോൾ കളിച്ചിട്ടുണ്ട്.

<strong><img class="wp-image-364624 aligncenter" src="https://cdn.boolokam.com/articles/2022/12/rrrr-300x169.jpg" alt="" width="731" height="412" />ലൈബീരിയ</strong>

ആഫ്രിക്കയുടെ പടിഞ്ഞാറൻ തീരത്താണ് ലൈബീരിയ. ഏകദേശം 1,11,000 ചതുരശ്ര കിലോമീറ്റർ ആണ് ഈ രാജ്യത്തിൻ്റെ വിസ്തീർണം. ഇത് നമ്മുടെ തെലങ്കാനയുടെ വലുപ്പത്തിന് തുല്യമാണ്. ജനസംഖ്യ അരക്കോടി മാത്രമാണ്. അമേരിക്കയിൽ നിന്ന് ചില സംഘടനകൾ പത്തൊമ്പതാം നൂറ്റണ്ടിൻറെ തുടക്കത്തിലാണ് ഇവിടെ കോളനികൾ സ്ഥാപിച്ചത്. യൂഎസ്എയിൽ സ്വതന്ത്രരായി മാറുന്ന അടിമകളെ അവിടെ നിന്ന് ഇവിടെ കൊണ്ടുവന്ന് വിടുക എന്നതായിരുന്നു അവരുടെ ഉദ്ദേശ്യം. (അക്കാലത്ത് ആളുകൾ വിലകൊടുത്ത് അടിമകളെ വാങ്ങി അവരെ സ്വതന്ത്രരായി വിട്ടിരുന്നു). ഇവിടെ കൊണ്ടുവന്ന് ഉപേക്ഷിക്കുന്നതിലൂടെ ഒരുതരം നാടുകടത്തൽ തന്നെയായിരുന്നു അമേരിക്കക്കാർ ചെയ്‌തിരുന്നത്. ആദ്യകാലത്ത് അമേരിക്കയിലെ ഭരണകൂടവും രാഷ്ട്രീയക്കാരും ഇതിന് പിന്തുണ നൽകി. എന്നാൽ സമീപത്തുള്ള ബ്രിട്ടീഷ്, ഫ്രഞ്ച് കോളനികളിൽ നിന്നുള്ള കൈയ്യേറ്റ ശ്രമങ്ങൾ ചെറുക്കാൻ സായുധ പിന്തുണ നൽകാൻ അമേരിക്ക പരാജയപ്പെട്ടു. അങ്ങനെ ലൈബീരിയ 1847-ൽ സ്വാതന്ത്ര്യം പ്രഖ്യാപിച്ചു. കോളനി ശക്തികളിൽ നിന്ന് സ്വാതന്ത്ര്യം നേടുന്ന ആദ്യ ആഫ്രിക്കൻ രാജ്യമായിരുന്നു ഇത്. സ്വാതന്ത്ര്യത്തിൻറെ (liberty) നാട് എന്ന അർത്ഥത്തിലാണ് ഈ നാടിന് ലൈബീരിയ എന്ന് പേരിട്ടത്.റബ്ബർ, ഇരുമ്പ് അയിര് (iron ore) എന്നിവ കയറ്റുമതി ചെയ്താണ് ഈ രാജ്യം പ്രധാനമായും വരുമാനം നേടുന്നത്. ഇംഗ്ലീഷ് ആണ് പ്രധാന ഭരണ ഭാഷ.

<strong>ജ്യോർജ്ജ് വിയ</strong>

ഒരു മെക്കാനിക്കിൻറെ മകനായി വടക്കൻ ലൈബീരിയയിലെ ഒരു ഗ്രാമത്തിൽ
1966-ൽ ജ്യോർജ്ജ് വിയ ജനിച്ചു. മാതാപിതാക്കൾ വിവാഹബന്ധം വേർപെട്ടതിനെത്തുടർന്ന് മുത്തശ്ശിയാണ് ബാല്യത്തിൽ ജ്യോർജ്ജിനെ വളർത്തിയത്. സ്‌കൂൾ വിദ്യാഭ്യാസം പൂർത്തിയാക്കാതെ പ്രാദേശിക ഫുട്ബോൾ ക്ലബ്ബുകളിൽ ചേർന്നു. കൂടാതെ ടെലികമ്മ്യൂണിക്കേഷൻ വകുപ്പിൽ ഒരു ചെറിയ ജോലിയും ലഭിച്ചു.

<strong>മൊണാക്കോയിൽ</strong>

ലൈബീരിയൻ പ്രീമിയർ ലീഗിൽ കളിക്കുമ്പോൾ വിയ എന്ന ചെറുപ്പക്കാരൻ കാമറൂൺ ടീമിൻെറ കോച്ച് ആയിരുന്ന ക്ലൗദ് ലെ റോയുടെ ശ്രദ്ധയിൽപ്പെട്ടു. ഫ്രഞ്ചുകാരനായ ലെ റോയ് ആണ് 1998 ലോകകപ്പിൽ കാമറൂൺ ടീമിനെ പരിശീലിപ്പിച്ചത്. കുറച്ചുകാലം സെനഗൾ ടീമിനെയും ഇദ്ദേഹം പരിശീലിപ്പിച്ചു. ലെ റോയുടെ സ്വാധീനം കാരണം സ്പെയിനിൻ്റെയും ഫ്രാൻസിൻ്റെയും ഇടയ്ക്കുള്ള മൊണാക്കോ എന്ന കൊച്ചു രാജ്യത്തിനു വേണ്ടി കളിക്കാൻ ഒരു വർഷത്തേക്ക് വെറും പന്ത്രണ്ടായിരം ഡോളർ എന്ന നിരക്കിൽ വിയയുമായി കരാർ ഒപ്പിട്ടു (1988).

<img class="wp-image-364625 aligncenter" src="https://cdn.boolokam.com/articles/2022/12/eeer4-300x169.jpeg" alt="" width="779" height="439" />വിയ ആദ്യമായി ആഫ്രിക്കൻ ഫുട്ബോളർ ഓഫ് ദ് ഇയർ അവാർഡ് നേടിയപ്പോൾ (1989) ലോകത്തെ ഏറ്റവും സമ്പന്നർ മാത്രം ജീവിക്കുന്ന ഈ രാജ്യം ഒന്നടങ്കം ആഘോഷിച്ചു. ജ്യോർജ്ജ് വിയയുടെ ഉയർച്ച അവിടെ നിന്ന് ആരംഭിച്ചു. ഫ്രാൻസിലെ ദേശീയ ഫുട്ബോൾ ചാമ്പ്യൻഷിപ്പിൽ വിയയുടെ AS മൊണാക്കോ എന്ന ക്ലബ് 1991-ൽ ജേതാക്കളായി (1991). അടുത്ത വർഷം യൂറോപ്യൻ കപ്പ് വിന്നേഴ്‌സ് കപ്പിൽ (UEFA) വിയയുടെ ക്ലബ് ഫൈനൽ വരെയെത്തി. മൊണാക്കോയിലും ലൈബീരിയയിലും ഒരുപോലെ വിയയുടെ ജനപ്രീതി കുതിച്ചുയർന്നു.

ഇതിനിടയിൽ വിയയുടെ പ്രതിഫലം ഗണ്യമായി ഉയർന്നു. ഫ്രാൻസിലെ മുന്തിയ ക്ലബ് ആയ പാരിസ് സെയ്ൻ്റ് ജെർമൻ (PSG) ആ കളിക്കാരനെ വൻ തുക നൽകി സ്വന്തമാക്കി. 1995-ലെ ഫ്രഞ്ച് ലീഗ് ഉൾപ്പെടെ നിരവധി കിരീടങ്ങൾ നേടിക്കൊടുത്ത ജ്യോർജ്ജ് വിയ 1994 - 95 സീസണിൽ യുവേഫ (UEFA) ചാമ്പ്യൻസ് ലീഗിൽ ടോപ് സ്കോററും ആയി. വിവിധ യൂറോപ്യൻ രാജ്യങ്ങളിലെ ചാമ്പ്യൻ ക്ലബ്ബുകൾ ഏറ്റുമുട്ടുന്ന ടൂർണമെന്റാണ് UEFA (Union of European Football Associations)/ചാമ്പ്യൻസ് ലീഗ്. ആഫ്രിക്കൻ ഫുട്‌ബോളർ ഓഫ് ദ് ഇയർ അവാർഡ് 1994-ൽ രണ്ടാമതും അദ്ദേഹത്തെത്തേടി എത്തി.

തുടർന്ന് ഇറ്റാലിയൻ ലീഗിൽ ഏസി മിലാൻ എന്ന ക്ലബുമായാണ് ജ്യോർജ്ജ് വിയ കരാർ ഒപ്പിട്ടത്. റോബർട്ടോ ബാജിയോയെപ്പോലെ അന്താരാഷ്ട്ര ഫുട്‌ബോളിൽ പ്രശസ്തരായ കളിക്കാരോടൊപ്പം കളിക്കാൻ അയാൾക്ക് അവസരം ലഭിച്ചു. ആദ്യ വർഷം തന്നെ ഏസി മിലാനെ ഇറ്റാലിയൻ ചാമ്പ്യന്മാരാക്കാൻ വിയയ്ക്ക് കഴിഞ്ഞു. ബോളെൻ ദ് ഓർ (Golden Ball) ഉൾപ്പെടെ നിരവധി വ്യക്തിഗത അവാർഡുകളും ഈ കാലയളവിൽ വിയയെ തേടി എത്തി. 1995-ലും 1996-ലും ഫിഫയുടെ പ്ലേയർ ഓഫ് ദ് ഇയർ അവാർഡും നേടി.തുടർന്ന് ഇംഗ്ലീഷ് പ്രീമിയർ ലീഗിൽ ചെൽസി, മാഞ്ചസ്റ്റർ സിറ്റി തുടങ്ങിയ ക്ലബുകൾക്ക് വേണ്ടി കളിച്ച വിയ, ഈ ക്ലബ്ബുകളെ FA കപ്പ് നേടാൻ സഹായിച്ചു. അതിനു ശേഷം ഫ്രഞ്ച് ലീഗിലേക്ക് മടങ്ങി. ലൈബീരിയയ്ക്കുവേണ്ടി എഴുപതിലേറെ അന്താരാഷ്ട്ര മത്സരങ്ങളിൽ ജ്യോർജ്ജ് വിയ കളിച്ചു. ആഫ്രിക്കൻ നേഷൻസ് കപ്പിൽ കളിക്കാൻ ഇക്കാലയളവിൽ ലൈബീരിയ രണ്ടു തവണ യോഗ്യത നേടി. എങ്കിലും ലോകകപ്പിൽ കളിക്കാൻ യോഗ്യത നേടിക്കൊടുക്കാൻ ജ്യോർജ്ജ് വിയയ്ക്ക് കഴിഞ്ഞില്ല. ലോകകപ്പ് ചരിത്രം 'മിസ്' ചെയ്യുന്ന കളിക്കാരിൽ ഏറ്റവും ജനപ്രിയ താരമായി അദ്ദേഹം കരുതപ്പെടുന്നു. ഒരിക്കലെങ്കിലും ലോകകപ്പ് വേദിയിൽ കളിക്കണം എന്ന ആ പിതാവിന്റെ ആഗ്രഹം ഇന്ന് മകനിലൂടെ പൂവണിയുന്നു: മറ്റൊരു രാജ്യത്തിനു വേണ്ടി ആണെങ്കിൽപ്പോലും.

<strong><img class="alignnone size-medium wp-image-364626" src="https://cdn.boolokam.com/articles/2022/12/jjtj-300x158.jpg" alt="" width="300" height="158" />രാഷ്ട്രീയത്തിൽ</strong>

ലൈബീരിയയിലെ പാവപ്പെട്ട കുട്ടികൾക്കു വേണ്ടി ഒരു ഫുട്‌ബോൾ അക്കാദമി സ്ഥാപിച്ചുകൊണ്ടാണ് ജ്യോർജ്ജ് വിയ സാമൂഹ്യ പ്രവർത്തനം ആരംഭിച്ചത്. ഒപ്പം, Congress for Democratic Change എന്നൊരു രാഷ്ട്രീയ പാർട്ടി രൂപീകരിക്കുകയും 2005-ലെ പ്രസിഡന്റ് തെരഞ്ഞെടുപ്പിൽ മത്സരിക്കുകയും ചെയ്തു. എന്നാൽ അദ്ദേഹത്തിന് രണ്ടാം സ്ഥാനം കൊണ്ട് തൃപ്തിപ്പെടേണ്ടി വന്നു. പിന്നീട് 2011-ൽ അദ്ദേഹം വൈസ് പ്രസിഡന്റ് സ്ഥാനത്തേക്ക് മത്സരിച്ച് പരാജയപ്പെട്ടു. എന്നാൽ 2014-ൽ പാർലമെന്റിൻ്റെ ഉപരി മണ്ഡലമായ സെനറ്റിലേക്ക് തെരഞ്ഞെടുക്കപ്പെട്ടു. ഒരു സെനറ്റർ എന്ന നിലയിൽ അദ്ദേഹം നടത്തിയ പ്രകടനം ഒരു പക്വത വന്ന രാഷ്ട്രീയക്കാരൻ എന്ന പ്രതിച്ഛായ അദ്ദേഹത്തിനു നേടിക്കൊടുത്തു. അങ്ങനെ 2017 ഒടുവിൽ നടന്ന പ്രസിഡന്റ് തെരഞ്ഞെടുപ്പിൽ അദ്ദേഹം വിജയിച്ചു. പ്രസിഡന്റിന്റെ ഭാര്യ മറ്റൊരു രാജ്യത്തെ പൗരത്വം ഉള്ളയാൾ ആണെന്നതും മകൻ അമ്മയുടെ രാജ്യത്തിനു വേണ്ടി ഫുട്‌ബോൾ കളിക്കുകയാണ് എന്നതും ലൈബീരിയയിൽ ഒരു ചർച്ചാവിഷയമേ ആയിട്ടില്ല. (ജ്യോർജ്ജ് വിയ പ്രസിഡന്റ് ആയ ശേഷം ഭാര്യ ക്ലർ കൂടുതൽ സമയവും ലൈബീരിയയിൽ തന്നെയാണ് ചെലവിടുന്നത്. ലൈബീരിയയിലെ പാവങ്ങളുടെ ജീവിത നിലവാരം മെച്ചപ്പെടുത്തുക എന്ന ലക്ഷ്യത്തോടെ രൂപീകരിക്കപ്പെട്ട Clar Hope Foundation എന്ന സംഘടനയ്ക്ക് അവർ നേതൃത്വം നൽകുന്നു).

തിമോത്തി വിയ

ന്യൂ യോർക്കിലെ ഒരു ബാങ്കിൽ കസ്റ്റമർ സർവീസിൽ ജോലി ചെയ്യുന്ന സമയത്താണ് ക്ലർ, ജ്യോർജ്ജ് വിയയെ കണ്ടു മുട്ടിയത്. വിവാഹത്തോടെ ലൈബീരിയയിലേക്ക് പോയ ഇവർ മൂത്ത മകൻ ജ്യോർജ്ജ് വിയ ജുനിയറിനെ പ്രസവിച്ചത് അവിടെയാണ്. എന്നാൽ കുട്ടികളുടെ വളർച്ചയ്ക്കും തൻ്റെ തൊഴിൽ ഉയർച്ചയ്ക്കും നല്ലത് യുഎസ്ഏ ആണെന്ന് മനസ്സിലാക്കിയ അവർ മകനെയും കൊണ്ട് അമേരിക്കയിലേക്ക് മടങ്ങി. യൂറോപ്പിൽ ഫുട്‌ബോൾ കളിക്കുകയായിരുന്ന ജ്യോർജ്ജും തൻ്റെ താമസ സ്ഥലമായി ന്യൂ യോർക്ക് തെരഞ്ഞെടുത്തു. ഇവരുടെ മകളും ഇളയമകൻ തിമോത്തിയും ജനിച്ചത് ന്യൂ യോർക്കിലാണ്.
ജ്യോർജ്ജ് വിയ ജൂനിയർ യുഎസ് അണ്ടർ - 20 ഫുട്‌ബോൾ ടീമിനു വേണ്ടി കളിച്ചിട്ടുണ്ട്. പിതാവിന്റെ പഴയ ക്ലബ് ആയ ഇറ്റലിയിലെ ഏസി മിലാൻ ടീമിനു വേണ്ടി ക്ലബ് ഫുട്‌ബോളിൽ അരങ്ങേറിയ ഇദ്ദേഹം തുടർന്ന് സ്വിറ്റ്സർലൻഡ്, ബൽജിയം എന്നിവിടങ്ങളിലെ ക്ലബ്ബുകൾക്കു വേണ്ടി കളിച്ചു. പിതാവിന്റെ പഴയ ക്ലബ് ആയ പാരിസ് സെയ്ൻ്റ് ജെർമന് (PSG) വേണ്ടി കളിച്ചു കൊണ്ടാണ് ക്ലബ് കരിയർ അവസാനിപ്പിച്ചത്.
ഇപ്പോൾ അമേരിക്കയ്ക്ക് വേണ്ടി ലോകകപ്പ് കളിക്കുന്ന തിമോത്തി വിയ എന്ന ആറടി ഉയരമുള്ള ഇരുപത്തി രണ്ടു കാരൻ്റെ ജെഴ്സി നമ്പറും 22 ആണ്. പിതാവും ജ്യേഷ്ഠനും കളിച്ച പാരിസ് സെയ്ൻ്റ് ജെർമൻ ക്ലബിനു വേണ്ടി സീനിയർ തല അരങ്ങേറ്റം കുറിച്ച ഈ ഇടതു വിംഗർ ലോകകപ്പിനു മുമ്പ് 28 കളികളിൽ നിന്ന് തൻ്റെ രാജ്യത്തിനു വേണ്ടി 4 ഗോളുകൾ നേടിയിട്ടുണ്ട്.


![മകൻ അമേരിക്കൻ ടീമിനുവേണ്ടി വേൾഡ് കപ്പ് കളിക്കുന്നു, അച്ഛൻ ഒരു ആഫ്രിക്കൻ രാജ്യത്തിൻറെ പ്രസിഡന്റ്](https://cdn.boolokam.com/articles/2022/12/rrrr-300x169.jpg)**ഫേസ്ബുക് 'History' പേജിൽ വന്നൊരു കുറിപ്പ് ശ്രദ്ധേയമാകുകയാണ്.** **പ്രസിഡന്റിൻ്റെ മകൻ** 2022-ൽ ഖത്തറിൽ നടക്കുന്ന ലോകകപ്പിൽ കളിക്കുന്ന അമേരിക്കൻ (USA) ടീമിലെ പ്രധാന ഫോർവേഡ് തിമോത്തി വിയയുടെ അച്ഛൻ ഒരു രാജ്യത്തെ പ്രസിഡൻറ് ആണ്: ആഫ്രിക്കൻ രാജ്യമായ ലൈബീരിയയിലെ. രണ്ടു ദശാബ്‌ദം മുമ്പ് യൂറോപ്യൻ ക്ലബ്ബ് ഫുട്ബോൾ ലീഗുകളിൽ വളരെയധികം ശ്രദ്ധേയമായ പ്രകടനം കാഴ്ച്ചവെച്ച കളിക്കാരനായിരുന്നു, തിമോത്തിയുടെ അച്ഛൻ ജ്യോർജ്ജ് വിയ (George Weah). അദ്ദേഹത്തിനും ജമൈക്കൻ വംശജയും അമേരിക്കൻ പൗരത്വമുള്ളയാളുമായ ഭാര്യ ക്ലറിനും (Clar Weah) ജനിച്ച മൂന്നാമത്തെ മകനാണ് തിമോത്തി. മൂത്ത മകനായ ജ്യോർജ്ജ് വിയ (ജൂനിയർ) യൂറോപ്പിലെ മുൻ നിര ക്ലബ്ബുകൾക്ക് വേണ്ടി ഫുട്ബോൾ കളിച്ചിട്ടുണ്ട്. **ലൈബീരിയ** ആഫ്രിക്കയുടെ പടിഞ്ഞാറൻ തീരത്താണ് ലൈബീരിയ. ഏകദേശം 1,11,000 ചതുരശ്ര കിലോമീറ്റർ ആണ് ഈ രാജ്യത്തിൻ്റെ വിസ്തീർണം. ഇത് നമ്മുടെ തെലങ്കാനയുടെ വലുപ്പത്തിന് തുല്യമാണ്. ജനസംഖ്യ അരക്കോടി മാത്രമാണ്. അമേരിക്കയിൽ നിന്ന് ചില സംഘടനകൾ പത്തൊമ്പതാം നൂറ്റണ്ടിൻറെ തുടക്കത്തിലാണ് ഇവിടെ കോളനികൾ സ്ഥാപിച്ചത്. യൂഎസ്എയിൽ സ്വതന്ത്രരായി മാറുന്ന അടിമകളെ അവിടെ നിന്ന് ഇവിടെ കൊണ്ടുവന്ന് വിടുക എന്നതായിരുന്നു അവരുടെ ഉദ്ദേശ്യം. (അക്കാലത്ത് ആളുകൾ വിലകൊടുത്ത് അടിമകളെ വാങ്ങി അവരെ സ്വതന്ത്രരായി വിട്ടിരുന്നു). ഇവിടെ കൊണ്ടുവന്ന് ഉപേക്ഷിക്കുന്നതിലൂടെ ഒരുതരം നാടുകടത്തൽ തന്നെയായിരുന്നു അമേരിക്കക്കാർ ചെയ്‌തിരുന്നത്. ആദ്യകാലത്ത് അമേരിക്കയിലെ ഭരണകൂടവും രാഷ്ട്രീയക്കാരും ഇതിന് പിന്തുണ നൽകി. എന്നാൽ സമീപത്തുള്ള ബ്രിട്ടീഷ്, ഫ്രഞ്ച് കോളനികളിൽ നിന്നുള്ള കൈയ്യേറ്റ ശ്രമങ്ങൾ ചെറുക്കാൻ സായുധ പിന്തുണ നൽകാൻ അമേരിക്ക പരാജയപ്പെട്ടു. അങ്ങനെ ലൈബീരിയ 1847-ൽ സ്വാതന്ത്ര്യം പ്രഖ്യാപിച്ചു. കോളനി ശക്തികളിൽ നിന്ന് സ്വാതന്ത്ര്യം നേടുന്ന ആദ്യ ആഫ്രിക്കൻ രാജ്യമായിരുന്നു ഇത്. സ്വാതന്ത്ര്യത്തിൻറെ (liberty) നാട് എന്ന അർത്ഥത്തിലാണ് ഈ നാടിന് ലൈബീരിയ എന്ന് പേരിട്ടത്.റബ്ബർ, ഇരുമ്പ് അയിര് (iron ore) എന്നിവ കയറ്റുമതി ചെയ്താണ് ഈ രാജ്യം പ്രധാനമായും വരുമാനം നേടുന്നത്. ഇംഗ്ലീഷ് ആണ് പ്രധാന ഭരണ ഭാഷ. **ജ്യോർജ്ജ് വിയ** ഒരു മെക്കാനിക്കിൻറെ മകനായി വടക്കൻ ലൈബീരിയയിലെ ഒരു ഗ്രാമത്തിൽ 1966-ൽ ജ്യോർജ്ജ് വിയ ജനിച്ചു. മാതാപിതാക്കൾ വിവാഹബന്ധം വേർപെട്ടതിനെത്തുടർന്ന് മുത്തശ്ശിയാണ് ബാല്യത്തിൽ ജ്യോർജ്ജിനെ വളർത്തിയത്. സ്‌കൂൾ വിദ്യാഭ്യാസം പൂർത്തിയാക്കാതെ പ്രാദേശിക ഫുട്ബോൾ ക്ലബ്ബുകളിൽ ചേർന്നു. കൂടാതെ ടെലികമ്മ്യൂണിക്കേഷൻ വകുപ്പിൽ ഒരു ചെറിയ ജോലിയും ലഭിച്ചു. **മൊണാക്കോയിൽ** ലൈബീരിയൻ പ്രീമിയർ ലീഗിൽ കളിക്കുമ്പോൾ വിയ എന്ന ചെറുപ്പക്കാരൻ കാമറൂൺ ടീമിൻെറ കോച്ച് ആയിരുന്ന ക്ലൗദ് ലെ റോയുടെ ശ്രദ്ധയിൽപ്പെട്ടു. ഫ്രഞ്ചുകാരനായ ലെ റോയ് ആണ് 1998 ലോകകപ്പിൽ കാമറൂൺ ടീമിനെ പരിശീലിപ്പിച്ചത്. കുറച്ചുകാലം സെനഗൾ ടീമിനെയും ഇദ്ദേഹം പരിശീലിപ്പിച്ചു. ലെ റോയുടെ സ്വാധീനം കാരണം സ്പെയിനിൻ്റെയും ഫ്രാൻസിൻ്റെയും ഇടയ്ക്കുള്ള മൊണാക്കോ എന്ന കൊച്ചു രാജ്യത്തിനു വേണ്ടി കളിക്കാൻ ഒരു വർഷത്തേക്ക് വെറും പന്ത്രണ്ടായിരം ഡോളർ എന്ന നിരക്കിൽ വിയയുമായി കരാർ ഒപ്പിട്ടു (1988). ![](https://cdn.boolokam.com/articles/2022/12/eeer4-300x169.jpeg)വിയ ആദ്യമായി ആഫ്രിക്കൻ ഫുട്ബോളർ ഓഫ് ദ് ഇയർ അവാർഡ് നേടിയപ്പോൾ (1989) ലോകത്തെ ഏറ്റവും സമ്പന്നർ മാത്രം ജീവിക്കുന്ന ഈ രാജ്യം ഒന്നടങ്കം ആഘോഷിച്ചു. ജ്യോർജ്ജ് വിയയുടെ ഉയർച്ച അവിടെ നിന്ന് ആരംഭിച്ചു. ഫ്രാൻസിലെ ദേശീയ ഫുട്ബോൾ ചാമ്പ്യൻഷിപ്പിൽ വിയയുടെ AS മൊണാക്കോ എന്ന ക്ലബ് 1991-ൽ ജേതാക്കളായി (1991). അടുത്ത വർഷം യൂറോപ്യൻ കപ്പ് വിന്നേഴ്‌സ് കപ്പിൽ (UEFA) വിയയുടെ ക്ലബ് ഫൈനൽ വരെയെത്തി. മൊണാക്കോയിലും ലൈബീരിയയിലും ഒരുപോലെ വിയയുടെ ജനപ്രീതി കുതിച്ചുയർന്നു. ഇതിനിടയിൽ വിയയുടെ പ്രതിഫലം ഗണ്യമായി ഉയർന്നു. ഫ്രാൻസിലെ മുന്തിയ ക്ലബ് ആയ പാരിസ് സെയ്ൻ്റ് ജെർമൻ (PSG) ആ കളിക്കാരനെ വൻ തുക നൽകി സ്വന്തമാക്കി. 1995-ലെ ഫ്രഞ്ച് ലീഗ് ഉൾപ്പെടെ നിരവധി കിരീടങ്ങൾ നേടിക്കൊടുത്ത ജ്യോർജ്ജ് വിയ 1994 - 95 സീസണിൽ യുവേഫ (UEFA) ചാമ്പ്യൻസ് ലീഗിൽ ടോപ് സ്കോററും ആയി. വിവിധ യൂറോപ്യൻ രാജ്യങ്ങളിലെ ചാമ്പ്യൻ ക്ലബ്ബുകൾ ഏറ്റുമുട്ടുന്ന ടൂർണമെന്റാണ് UEFA (Union of European Football Associations)/ചാമ്പ്യൻസ് ലീഗ്. ആഫ്രിക്കൻ ഫുട്‌ബോളർ ഓഫ് ദ് ഇയർ അവാർഡ് 1994-ൽ രണ്ടാമതും അദ്ദേഹത്തെത്തേടി എത്തി. തുടർന്ന് ഇറ്റാലിയൻ ലീഗിൽ ഏസി മിലാൻ എന്ന ക്ലബുമായാണ് ജ്യോർജ്ജ് വിയ കരാർ ഒപ്പിട്ടത്. റോബർട്ടോ ബാജിയോയെപ്പോലെ അന്താരാഷ്ട്ര ഫുട്‌ബോളിൽ പ്രശസ്തരായ കളിക്കാരോടൊപ്പം കളിക്കാൻ അയാൾക്ക് അവസരം ലഭിച്ചു. ആദ്യ വർഷം തന്നെ ഏസി മിലാനെ ഇറ്റാലിയൻ ചാമ്പ്യന്മാരാക്കാൻ വിയയ്ക്ക് കഴിഞ്ഞു. ബോളെൻ ദ് ഓർ (Golden Ball) ഉൾപ്പെടെ നിരവധി വ്യക്തിഗത അവാർഡുകളും ഈ കാലയളവിൽ വിയയെ തേടി എത്തി. 1995-ലും 1996-ലും ഫിഫയുടെ പ്ലേയർ ഓഫ് ദ് ഇയർ അവാർഡും നേടി.തുടർന്ന് ഇംഗ്ലീഷ് പ്രീമിയർ ലീഗിൽ ചെൽസി, മാഞ്ചസ്റ്റർ സിറ്റി തുടങ്ങിയ ക്ലബുകൾക്ക് വേണ്ടി കളിച്ച വിയ, ഈ ക്ലബ്ബുകളെ FA കപ്പ് നേടാൻ സഹായിച്ചു. അതിനു ശേഷം ഫ്രഞ്ച് ലീഗിലേക്ക് മടങ്ങി. ലൈബീരിയയ്ക്കുവേണ്ടി എഴുപതിലേറെ അന്താരാഷ്ട്ര മത്സരങ്ങളിൽ ജ്യോർജ്ജ് വിയ കളിച്ചു. ആഫ്രിക്കൻ നേഷൻസ് കപ്പിൽ കളിക്കാൻ ഇക്കാലയളവിൽ ലൈബീരിയ രണ്ടു തവണ യോഗ്യത നേടി. എങ്കിലും ലോകകപ്പിൽ കളിക്കാൻ യോഗ്യത നേടിക്കൊടുക്കാൻ ജ്യോർജ്ജ് വിയയ്ക്ക് കഴിഞ്ഞില്ല. ലോകകപ്പ് ചരിത്രം 'മിസ്' ചെയ്യുന്ന കളിക്കാരിൽ ഏറ്റവും ജനപ്രിയ താരമായി അദ്ദേഹം കരുതപ്പെടുന്നു. ഒരിക്കലെങ്കിലും ലോകകപ്പ് വേദിയിൽ കളിക്കണം എന്ന ആ പിതാവിന്റെ ആഗ്രഹം ഇന്ന് മകനിലൂടെ പൂവണിയുന്നു: മറ്റൊരു രാജ്യത്തിനു വേണ്ടി ആണെങ്കിൽപ്പോലും. **![](https://cdn.boolokam.com/articles/2022/12/jjtj-300x158.jpg)രാഷ്ട്രീയത്തിൽ** ലൈബീരിയയിലെ പാവപ്പെട്ട കുട്ടികൾക്കു വേണ്ടി ഒരു ഫുട്‌ബോൾ അക്കാദമി സ്ഥാപിച്ചുകൊണ്ടാണ് ജ്യോർജ്ജ് വിയ സാമൂഹ്യ പ്രവർത്തനം ആരംഭിച്ചത്. ഒപ്പം, Congress for Democratic Change എന്നൊരു രാഷ്ട്രീയ പാർട്ടി രൂപീകരിക്കുകയും 2005-ലെ പ്രസിഡന്റ് തെരഞ്ഞെടുപ്പിൽ മത്സരിക്കുകയും ചെയ്തു. എന്നാൽ അദ്ദേഹത്തിന് രണ്ടാം സ്ഥാനം കൊണ്ട് തൃപ്തിപ്പെടേണ്ടി വന്നു. പിന്നീട് 2011-ൽ അദ്ദേഹം വൈസ് പ്രസിഡന്റ് സ്ഥാനത്തേക്ക് മത്സരിച്ച് പരാജയപ്പെട്ടു. എന്നാൽ 2014-ൽ പാർലമെന്റിൻ്റെ ഉപരി മണ്ഡലമായ സെനറ്റിലേക്ക് തെരഞ്ഞെടുക്കപ്പെട്ടു. ഒരു സെനറ്റർ എന്ന നിലയിൽ അദ്ദേഹം നടത്തിയ പ്രകടനം ഒരു പക്വത വന്ന രാഷ്ട്രീയക്കാരൻ എന്ന പ്രതിച്ഛായ അദ്ദേഹത്തിനു നേടിക്കൊടുത്തു. അങ്ങനെ 2017 ഒടുവിൽ നടന്ന പ്രസിഡന്റ് തെരഞ്ഞെടുപ്പിൽ അദ്ദേഹം വിജയിച്ചു. പ്രസിഡന്റിന്റെ ഭാര്യ മറ്റൊരു രാജ്യത്തെ പൗരത്വം ഉള്ളയാൾ ആണെന്നതും മകൻ അമ്മയുടെ രാജ്യത്തിനു വേണ്ടി ഫുട്‌ബോൾ കളിക്കുകയാണ് എന്നതും ലൈബീരിയയിൽ ഒരു ചർച്ചാവിഷയമേ ആയിട്ടില്ല. (ജ്യോർജ്ജ് വിയ പ്രസിഡന്റ് ആയ ശേഷം ഭാര്യ ക്ലർ കൂടുതൽ സമയവും ലൈബീരിയയിൽ തന്നെയാണ് ചെലവിടുന്നത്. ലൈബീരിയയിലെ പാവങ്ങളുടെ ജീവിത നിലവാരം മെച്ചപ്പെടുത്തുക എന്ന ലക്ഷ്യത്തോടെ രൂപീകരിക്കപ്പെട്ട Clar Hope Foundation എന്ന സംഘടനയ്ക്ക് അവർ നേതൃത്വം നൽകുന്നു). തിമോത്തി വിയ ന്യൂ യോർക്കിലെ ഒരു ബാങ്കിൽ കസ്റ്റമർ സർവീസിൽ ജോലി ചെയ്യുന്ന സമയത്താണ് ക്ലർ, ജ്യോർജ്ജ് വിയയെ കണ്ടു മുട്ടിയത്. വിവാഹത്തോടെ ലൈബീരിയയിലേക്ക് പോയ ഇവർ മൂത്ത മകൻ ജ്യോർജ്ജ് വിയ ജുനിയറിനെ പ്രസവിച്ചത് അവിടെയാണ്. എന്നാൽ കുട്ടികളുടെ വളർച്ചയ്ക്കും തൻ്റെ തൊഴിൽ ഉയർച്ചയ്ക്കും നല്ലത് യുഎസ്ഏ ആണെന്ന് മനസ്സിലാക്കിയ അവർ മകനെയും കൊണ്ട് അമേരിക്കയിലേക്ക് മടങ്ങി. യൂറോപ്പിൽ ഫുട്‌ബോൾ കളിക്കുകയായിരുന്ന ജ്യോർജ്ജും തൻ്റെ താമസ സ്ഥലമായി ന്യൂ യോർക്ക് തെരഞ്ഞെടുത്തു. ഇവരുടെ മകളും ഇളയമകൻ തിമോത്തിയും ജനിച്ചത് ന്യൂ യോർക്കിലാണ്. ജ്യോർജ്ജ് വിയ ജൂനിയർ യുഎസ് അണ്ടർ - 20 ഫുട്‌ബോൾ ടീമിനു വേണ്ടി കളിച്ചിട്ടുണ്ട്. പിതാവിന്റെ പഴയ ക്ലബ് ആയ ഇറ്റലിയിലെ ഏസി മിലാൻ ടീമിനു വേണ്ടി ക്ലബ് ഫുട്‌ബോളിൽ അരങ്ങേറിയ ഇദ്ദേഹം തുടർന്ന് സ്വിറ്റ്സർലൻഡ്, ബൽജിയം എന്നിവിടങ്ങളിലെ ക്ലബ്ബുകൾക്കു വേണ്ടി കളിച്ചു. പിതാവിന്റെ പഴയ ക്ലബ് ആയ പാരിസ് സെയ്ൻ്റ് ജെർമന് (PSG) വേണ്ടി കളിച്ചു കൊണ്ടാണ് ക്ലബ് കരിയർ അവസാനിപ്പിച്ചത്. ഇപ്പോൾ അമേരിക്കയ്ക്ക് വേണ്ടി ലോകകപ്പ് കളിക്കുന്ന തിമോത്തി വിയ എന്ന ആറടി ഉയരമുള്ള ഇരുപത്തി രണ്ടു കാരൻ്റെ ജെഴ്സി നമ്പറും 22 ആണ്. പിതാവും ജ്യേഷ്ഠനും കളിച്ച പാരിസ് സെയ്ൻ്റ് ജെർമൻ ക്ലബിനു വേണ്ടി സീനിയർ തല അരങ്ങേറ്റം കുറിച്ച ഈ ഇടതു വിംഗർ ലോകകപ്പിനു മുമ്പ് 28 കളികളിൽ നിന്ന് തൻ്റെ രാജ്യത്തിനു വേണ്ടി 4 ഗോളുകൾ നേടിയിട്ടുണ്ട്.
