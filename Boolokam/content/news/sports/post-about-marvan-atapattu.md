---
title: "കഥയല്ല, മറിച്ച് ശ്രീലങ്കൻ ക്രിക്കറ്റിലെ ഇതിഹാസങ്ങളിൽ ഒരാളുടെ  ജീവിതമാണ്"
date: 2023-05-25T09:27:17
draft: false
categories: ["Sports"]
tags: ['marvan atapattu', 'srilankan cricket']
author: "Beaumaris"
---

<strong>Suresh Varieth</strong>

നമുക്കൊരു "മോട്ടിവേഷണൽ സ്റ്റോറി" പറഞ്ഞു കൊണ്ടു തുടങ്ങാം. കഥയല്ല, മറിച്ച് ഒരു ക്രിക്കറ്ററുടെ ജീവിതമാണ്. കരിയറിൻ്റെ തുടക്കത്തിൽ തുടർ പരാജയങ്ങളിൽ കാലിടറുമ്പോൾ, പല തവണ ടീമിൽ നിന്ന് പുറത്താക്കപ്പെട്ടപ്പോൾ, ആഭ്യന്തര ക്രിക്കറ്റിൽ കഴിവ് തെളിയിച്ച് ക്ഷമയോടെ കാത്തിരുന്ന് ശ്രീലങ്കൻ ക്രിക്കറ്റിലെ ഇതിഹാസങ്ങളിൽ ഒരാളായ താരം. അന്താരാഷ്ട്ര ക്രിക്കറ്റിൽ ആദ്യ ആറ് ഇന്നിങ്ങ്സിൽ ഒരു റൺ, അതും ഭാഗ്യം കൊണ്ടു മാത്രം നേടിയ ഒരു മുൻനിര ബാറ്റർ പീന്നീട് ടീമിൻ്റെ മികച്ച ക്യാപ്റ്റനും മഹാനായ ബാറ്റ്സ്മാനുമായി.... മർവൻ സാംസൺ അട്ടപ്പട്ടു.

1989 ൽ ഏഷ്യാ യൂത്ത് കപ്പിൽ പാക്കിസ്ഥാൻ ജൂനിയർ ടീമിനെതിരെ പാക്കിസ്ഥാനിൽ വച്ച് ശ്രീലങ്ക അണ്ടർ-19 ടീമിനായി അർദ്ധ സെഞ്ചുറി നേടിയ ക്യാപ്റ്റനെ കണ്ടെത്തിയത് അരവിന്ദ ഡിസിൽവയായിരുന്നു. താമസിയാതെ തന്നെ പ്രശസ്തമായ സിംഹളീസ് സ്പോർട്സ് ക്ലബ് ടീമിലും അട്ടപ്പട്ടു സ്ഥാനം നേടി.1990 ൽ ഡിസിൽവയുടെ കീഴിൽ ഇംഗ്ലണ്ടിൽ പര്യടനം നടത്തിയ ടീമിനായി സസക്സ് കൗണ്ടിക്കെതിരെ 49 ഉം 74 ഉം റൺസ് അടിച്ച അട്ടപ്പട്ടു ഏകദിന മത്സരത്തിൽ ഏഴാമനായാ ഇറങ്ങി 63 റൺസും നേടി. മഹാനാമ, ബ്രണ്ടൻ കുറുപ്പു, ജയസൂര്യ, ഹതുരുസിംഗെ, ഹഷാൻ തിലകരത്നെ, പ്രമോദയ വിക്രമസിംഗെ, ചമ്പകരാമനായകെ, ഗ്രേം ലാബ്രൂയി തുടങ്ങിയവർ ഉൾപ്പെട്ടതായിരുന്നു ആ പര്യടനത്തിലെ ലങ്കൻസ് ടീം.

<a href="https://cdn.boolokam.com/articles/2023/05/sddd.webp"><img class="wp-image-396890 aligncenter" src="https://cdn.boolokam.com/articles/2023/05/sddd-1024x838.webp" alt="" width="1032" height="845" /></a>ദുലീപ്മെൻഡിസ്, രഞ്ജൻമദുഗല്ലെ, രവി രത്ന്നായകെ യുഗം കടന്ന് പുതു കാൽവെപ്പുകളിലൂന്നിത്തുടങ്ങിയ ശ്രീലങ്കൻ ടീമിൽ അർജുന രണതുംഗെയുടെ കീഴിൽ യുവ വാഗ്ദാനമായ അട്ടപ്പട്ടുവും ഇന്ത്യൻ പര്യടനത്തിനുള്ള ടീമിലിടം നേടി. ചണ്ഡീഗറിൽ നടന്ന അരങ്ങേറ്റ ടെസ്റ്റിൽ പൂജ്യത്തിന് രണ്ടിന്നിംഗ്‌സുകളിലും പുറത്താവാനായിരുന്നു അദ്ദേഹത്തിൻ്റെ വിധി. ആദ്യ ഇന്നിംഗ്‌സിൽ വെങ്കടപതി രാജുവിനും രണ്ടാമത് കപിലിനും വിക്കറ്റു നൽകി അരങ്ങേറ്റം അദ്ദേഹം "സംപൂജ്യ" മാക്കി. ആദ്യ ഏകദിനത്തിൽ നാലു പന്തിൽ നിന്ന് എട്ടു റൺസ് നേടി പുറത്താവാതെ നിന്നു.

ആദ്യമായി രണ്ടിന്നിംഗ്സിലും പൂജ്യത്തിനു പുറത്താവുന്ന (പെയർ ) ശ്രീലങ്കയുടെ അരങ്ങേറ്റക്കാരൻ എന്ന പേരു കൂടി കിട്ടിയ മർവൻ ആ ടെസ്റ്റോടെ ടീമിൽ നിന്നും തഴയപ്പെട്ടു. ആഭ്യന്തര ക്രിക്കറ്റിൽ സിംഹളീസ് സ്പോർട്സ് ക്ലബിനായി ആ സീസണിൽ ഒമ്പത് ഫസ്റ്റ് ക്ലാസ് മത്സരങ്ങളിൽ നിന്ന് രണ്ടു സെഞ്ചുറികളോടെ 501 റൺസ് നേടിയതോടെ വീണ്ടും ശ്രീലങ്കൻ ടീമിലിടം നേടിയ അദ്ദേഹം പാക്കിസ്ഥാനിലേക്ക് ടീമിനൊപ്പം തിരിച്ചു. നാല് ഏകദിനങ്ങളിൽ നിന്ന് വെറും 31 റൺസ് മാത്രം നേടിയ മർവൻ വീണ്ടും തഴയപ്പെട്ടു.. പതിവു തെറ്റിക്കാതെ ആഭ്യന്തര ക്രിക്കറ്റിൽ സിംഹളീസ് സ്പോർട്സ് ക്ലബിനായി അയാൾ റൺസ് കണ്ടെത്തിക്കൊണ്ടിരുന്നു.

91-92 സീസണിൽ ഫസ്റ്റ് ക്ലാസിൽ അഞ്ചു കളികളിൽ നാലിന്നിംഗ്‌സിൽ നിന്ന് ഒരു സെഞ്ചുറിയടക്കം 196 റൺസും ഒരു ലിസ്റ്റ് A ഏകദിന മത്സരത്തിൽ 106 റൺസും നേടി. അടുത്ത സീസണിലാവട്ടെ ഫസ്റ്റ് ക്ലാസിൽ എട്ട് ഇന്നിംഗ്സുകളിലായി ഒരു സെഞ്ചുറിയടക്കം 344 റൺസും നേടി. ക്ലബിലെ സീനിയർ സഹ താരം കൂടിയായ അർജുന രണതുംഗെയുടെ പിന്തുണയോടെ ഒരിക്കൽക്കൂടി മർവൻ ശ്രീലങ്കൻ ടീമിലേക്ക് വിളിക്കപ്പെട്ടു. ശക്തരായ ഓസ്ട്രേലിയക്കെതിരെ തൻ്റെ ഹോം ഗ്രൗണ്ടിൽ കരിയറിലെ രണ്ടാം ടെസ്റ്റിനിറങ്ങിയ അട്ടപ്പട്ടുവിൻ്റെ നിർഭാഗ്യം തുടർന്നു കൊണ്ടേയിരുന്നു. ആദ്യ ഇന്നിംഗ്സിൽ ആറാമൻ ആയി ഇറങ്ങി നേരിട്ട ആദ്യ പന്തിൽത്തന്നെ ഗ്രെഗ് മാത്യൂസിനു വിക്കറ്റ് സമ്മാനിച്ച അദ്ദേഹം രണ്ടാമിന്നിങ്ങ്സിൽ രണ്ടു പന്തുകൾ നേരിട്ട് നേടിയത് ഒരു റണ്ണാണ്. ലെഗ് ബൈ ആവേണ്ട ആ റൺ പക്ഷേ അമ്പയറുടെ ശ്രദ്ധക്കുറവു കാരണം അട്ടപ്പട്ടുവിൻ്റെ ക്രെഡിറ്റിലാണ് ഉൾപ്പെട്ടത്. രണ്ടിന്നിംഗ്സിലും ഗ്രെഗ് മാത്യൂസിന് മുൻപിൽ ക്ലീൻ ബൗൾഡായി.ഓസ്ട്രേലിയ ടെസ്റ്റ് ജയിച്ചപ്പോൾ സ്വാഭാവികമായും ടീമിൽ നിന്ന് അദ്ദേഹം വീണ്ടും പുറത്തായി.

ആഭ്യന്തര ക്രിക്കറ്റിൽ അടുത്ത സീസണുകളിൽ ഏഴു ഫസ്റ്റ് ക്ലാസ് മാച്ചുകളിൽ നിന്നും 400 റൺസ് കണ്ടെത്തിയതോടെ ടെസ്റ്റിൽ ഒരവസരം കൂടി നൽകാൻ ശ്രീലങ്കൻ ക്രിക്കറ്റ് ബോർഡ് തയ്യാറായി.അഹമ്മദാബാദിൽ ഇന്ത്യക്കെതിരെ ആദ്യ ഇന്നിംഗ്സിൽ പത്തും രണ്ടാമിന്നിംഗ്സിൽ ഏഴും പന്തു നേരിട്ടെങ്കിലും വീണ്ടുമൊരു "പെയർ " നേടാനായിരുന്നു അദ്ദേഹത്തിൻ്റെ വിധി. അന്താരാഷ്ട്ര തലത്തിൽ പരാജിതനായ ആഭ്യന്തര ക്രിക്കറ്റിലെ മിന്നും താരമായി ആളുകൾ അട്ടപ്പട്ടുവിനെ വിധിയെഴുതി. 1995 ൽ വീണ്ടും ഒരു ടെസ്റ്റും ഏകദിനവും കളിക്കാൻ അവസരം ലഭിച്ചെങ്കിലും ബാറ്റു ചെയ്യേണ്ടി വന്നില്ല. മർവൻ അട്ടപ്പട്ടു എന്ന ക്രിക്കറ്ററുടെ അന്താരാഷ്ട്ര കരിയർ അവിടെ ഏകദേശം അവസാനിച്ചതു പോലെയായി.
എന്നാൽ, കഠിനാധ്വാനികളെ ജീവിതം കൈവിടില്ലെന്നത് അക്ഷരാർത്ഥത്തിൽ ശരിയായ തരത്തിലായിരുന്നു അട്ടപ്പട്ടുവിൻ്റെ കരിയർ മാറി മറിഞ്ഞത്. ശ്രീലങ്കയിലെ ആഭ്യന്തര ക്രിക്കറ്റിൽ SSC ക്കു വേണ്ടി അയാൾ റൺസ് കണ്ടെത്തിക്കൊണ്ടിരുന്നു. 1995 ൽ 14 ഫസ്റ്റ് ക്ലാസ് ഇന്നിങ്ങ്സുകളിൽ നിന്ന് ഒരു ഡബിൾ സെഞ്ചുറി (253) യടക്കം ആറു സെഞ്ചുറികളുമായി 1223 റൺസ്, 96 ൽ 11 ഇന്നിങ്ങ്സുകളിൽ നിന്ന് രണ്ട് സെഞ്ചുറികളോടെ 516 റൺസ്, 97 ൽ അഞ്ച് ഇന്നിങ്ങ്സുകളിൽ നിന്ന് ഒരു ഡബിൾ സെഞ്ചുറിയും ഒരു സെഞ്ചുറിയുമടക്കം 539 റൺസ് നേടിയ അദ്ദേഹം വീണ്ടും സെലക്ടർമാരുടെ കണ്ണിലുടക്കി. സീനിയർ താരങ്ങളായ രണതുംഗയും ഡിസിൽവയും അദ്ദേഹത്തെ പിന്തുണച്ചു.

<a href="https://cdn.boolokam.com/articles/2023/05/gwgw.jpg"><img class=" wp-image-396891 aligncenter" src="https://cdn.boolokam.com/articles/2023/05/gwgw.jpg" alt="" width="927" height="572" /></a>1997ൽ ന്യൂസിലാൻറ് പര്യടനത്തിന അവസരം ലഭിച്ച അദ്ദേഹം ആദ്യ ടെസ്റ്റിൽ 27, 22 എന്നിങ്ങനെ സ്കോർ ചെയ്ത് തന്നെ ബാധിച്ച ആത്മവിശ്വാസമില്ലായ്മയിൽ നിന്ന് കുറേശ്ശെ പുറത്തേക്കു വന്നു. വൺ ഡൗൺ പൊസിഷനിലായിരുന്നു അദ്ദേഹത്തെ ന്യൂസിലാൻ്റിൽ പരീക്ഷിച്ചത്. രണ്ടാം ടെസ്റ്റിൽ പക്ഷേ, കുമാർ ധർമസേനക്കു വഴി മാറേണ്ടി വന്നു. ഏകദിന മത്സരങ്ങളിൽ ഇടം കിട്ടിയതുമില്ല. എന്നാൽ അതേ വർഷം നവമ്പറിൽ തൻ്റെ പത്താം ടെസ്റ്റിൽ മൊഹാലിയിൽ ഇന്ത്യക്കെതിരെ ഓപ്പണറായി ഇറങ്ങി 108 റൺസ് എടുത്ത് കരിയറിലെ ആദ്യ സെഞ്ചുറി നേടിയതോടെ തന്നെ ബാധിച്ച നിർഭാഗ്യത്തിൻ്റെ ഭൂതം അകന്നു പോയതായി അദ്ദേഹം ലോകത്തെ സാക്ഷ്യപ്പെടുത്തി. ആ സമയത്ത് തന്നെ ഇന്ത്യക്കെതിരെ തൻ്റെ ആദ്യ ഏകദിന സെഞ്ചുറിയും നേടിയ അദ്ദേഹം അടുത്ത ജനുവരിയിൽ ശ്രീലങ്കയിൽ വച്ച് സിംബാബ് വേക്കെതിരെ ടെസ്റ്റിൽ ആദ്യ ഡബിൾ സെഞ്ചുറിയും (223) നേടി.

ആദ്യ മൂന്ന് ടെസ്റ്റിൽ, ആറിന്നിങ്സിൽ നിന്നായി ഒരു റൺ മാത്രം നേടിയ അദ്ദേഹം കരിയർ അവസാനിപ്പിച്ചത് 90 ടെസ്റ്റിൽ നിന്നായി 16 സെഞ്ചുറിയടക്കം (ആറെണ്ണം ഡബിൾ സെഞ്ചുറി) 5502 റൺസ് നേടിയാണ് . ഏകദിന കരിയറിലാവട്ടെ 268 കളികളിൽ നിന്ന് 11 സെഞ്ചുറിയടക്കം 8529 റൺസും അദ്ദേഹം നേടി. 2000 ൽ ബംഗ്ലാദേശിനെതിരെ 201 റൺസ് ഒരിന്നിംഗ്സിൽ നേടി റിട്ടയർ ചെയ്ത അദ്ദേഹം അന്താരാഷ്ട്ര ക്രിക്കറ്റ് ചരിത്രത്തിൽ "റിട്ടയേർഡ് ഔട്ട് " ( ടീമിൻ്റെ ഒമ്പത് വിക്കറ്റ് വീണ ശേഷവും റിട്ടയർ ചെയ്ത ബാറ്റർ തിരിച്ചു വന്നില്ലെങ്കിൽ റിട്ടയേർഡ് ഔട്ട് ആയി കണക്കാക്കും) ആയ അദ്യ കളിക്കാരനാണ്. അതേ ഇന്നിംഗ്‌സിൽ മഹേള ജയവർധനെയും റിട്ടയേർഡ് ഔട്ട് ആയി.അർജുന രണതുംഗെക്കും അരവിന്ദ ഡിസിൽവക്കും ശേഷം ജയസൂര്യയുടെയും ജയവർധനെയുടെയും കൂടെ ശ്രീലങ്കൻ ബാറ്റിങ്ങിനെ നയിച്ച അട്ടപ്പട്ടു 18 ടെസ്റ്റിൽ നായകനായി, 8 വിജയം നേടി. 63 ഏകദിനത്തിൽ രാജ്യത്തെ നയിച്ച് 35 എണ്ണം വിജയിച്ചു. പരാജയങ്ങളിലിടറി വീഴാതെ പരിശ്രമിച്ചാൽ ലോകം കീഴടക്കാമെന്ന പാഠം മനസ്സിലാക്കുന്നതിന് ഉദാത്ത മാതൃകയാണ് മർവൻ അട്ടപ്പട്ടുവിൻ്റെ വിജയ കഥ.


![കഥയല്ല, മറിച്ച് ശ്രീലങ്കൻ ക്രിക്കറ്റിലെ ഇതിഹാസങ്ങളിൽ ഒരാളുടെ  ജീവിതമാണ്](https://cdn.boolokam.com/articles/2023/05/sddd-1024x838.webp)**Suresh Varieth** നമുക്കൊരു "മോട്ടിവേഷണൽ സ്റ്റോറി" പറഞ്ഞു കൊണ്ടു തുടങ്ങാം. കഥയല്ല, മറിച്ച് ഒരു ക്രിക്കറ്ററുടെ ജീവിതമാണ്. കരിയറിൻ്റെ തുടക്കത്തിൽ തുടർ പരാജയങ്ങളിൽ കാലിടറുമ്പോൾ, പല തവണ ടീമിൽ നിന്ന് പുറത്താക്കപ്പെട്ടപ്പോൾ, ആഭ്യന്തര ക്രിക്കറ്റിൽ കഴിവ് തെളിയിച്ച് ക്ഷമയോടെ കാത്തിരുന്ന് ശ്രീലങ്കൻ ക്രിക്കറ്റിലെ ഇതിഹാസങ്ങളിൽ ഒരാളായ താരം. അന്താരാഷ്ട്ര ക്രിക്കറ്റിൽ ആദ്യ ആറ് ഇന്നിങ്ങ്സിൽ ഒരു റൺ, അതും ഭാഗ്യം കൊണ്ടു മാത്രം നേടിയ ഒരു മുൻനിര ബാറ്റർ പീന്നീട് ടീമിൻ്റെ മികച്ച ക്യാപ്റ്റനും മഹാനായ ബാറ്റ്സ്മാനുമായി.... മർവൻ സാംസൺ അട്ടപ്പട്ടു. 1989 ൽ ഏഷ്യാ യൂത്ത് കപ്പിൽ പാക്കിസ്ഥാൻ ജൂനിയർ ടീമിനെതിരെ പാക്കിസ്ഥാനിൽ വച്ച് ശ്രീലങ്ക അണ്ടർ-19 ടീമിനായി അർദ്ധ സെഞ്ചുറി നേടിയ ക്യാപ്റ്റനെ കണ്ടെത്തിയത് അരവിന്ദ ഡിസിൽവയായിരുന്നു. താമസിയാതെ തന്നെ പ്രശസ്തമായ സിംഹളീസ് സ്പോർട്സ് ക്ലബ് ടീമിലും അട്ടപ്പട്ടു സ്ഥാനം നേടി.1990 ൽ ഡിസിൽവയുടെ കീഴിൽ ഇംഗ്ലണ്ടിൽ പര്യടനം നടത്തിയ ടീമിനായി സസക്സ് കൗണ്ടിക്കെതിരെ 49 ഉം 74 ഉം റൺസ് അടിച്ച അട്ടപ്പട്ടു ഏകദിന മത്സരത്തിൽ ഏഴാമനായാ ഇറങ്ങി 63 റൺസും നേടി. മഹാനാമ, ബ്രണ്ടൻ കുറുപ്പു, ജയസൂര്യ, ഹതുരുസിംഗെ, ഹഷാൻ തിലകരത്നെ, പ്രമോദയ വിക്രമസിംഗെ, ചമ്പകരാമനായകെ, ഗ്രേം ലാബ്രൂയി തുടങ്ങിയവർ ഉൾപ്പെട്ടതായിരുന്നു ആ പര്യടനത്തിലെ ലങ്കൻസ് ടീം. [](https://cdn.boolokam.com/articles/2023/05/sddd.webp)ദുലീപ്മെൻഡിസ്, രഞ്ജൻമദുഗല്ലെ, രവി രത്ന്നായകെ യുഗം കടന്ന് പുതു കാൽവെപ്പുകളിലൂന്നിത്തുടങ്ങിയ ശ്രീലങ്കൻ ടീമിൽ അർജുന രണതുംഗെയുടെ കീഴിൽ യുവ വാഗ്ദാനമായ അട്ടപ്പട്ടുവും ഇന്ത്യൻ പര്യടനത്തിനുള്ള ടീമിലിടം നേടി. ചണ്ഡീഗറിൽ നടന്ന അരങ്ങേറ്റ ടെസ്റ്റിൽ പൂജ്യത്തിന് രണ്ടിന്നിംഗ്‌സുകളിലും പുറത്താവാനായിരുന്നു അദ്ദേഹത്തിൻ്റെ വിധി. ആദ്യ ഇന്നിംഗ്‌സിൽ വെങ്കടപതി രാജുവിനും രണ്ടാമത് കപിലിനും വിക്കറ്റു നൽകി അരങ്ങേറ്റം അദ്ദേഹം "സംപൂജ്യ" മാക്കി. ആദ്യ ഏകദിനത്തിൽ നാലു പന്തിൽ നിന്ന് എട്ടു റൺസ് നേടി പുറത്താവാതെ നിന്നു. ആദ്യമായി രണ്ടിന്നിംഗ്സിലും പൂജ്യത്തിനു പുറത്താവുന്ന (പെയർ ) ശ്രീലങ്കയുടെ അരങ്ങേറ്റക്കാരൻ എന്ന പേരു കൂടി കിട്ടിയ മർവൻ ആ ടെസ്റ്റോടെ ടീമിൽ നിന്നും തഴയപ്പെട്ടു. ആഭ്യന്തര ക്രിക്കറ്റിൽ സിംഹളീസ് സ്പോർട്സ് ക്ലബിനായി ആ സീസണിൽ ഒമ്പത് ഫസ്റ്റ് ക്ലാസ് മത്സരങ്ങളിൽ നിന്ന് രണ്ടു സെഞ്ചുറികളോടെ 501 റൺസ് നേടിയതോടെ വീണ്ടും ശ്രീലങ്കൻ ടീമിലിടം നേടിയ അദ്ദേഹം പാക്കിസ്ഥാനിലേക്ക് ടീമിനൊപ്പം തിരിച്ചു. നാല് ഏകദിനങ്ങളിൽ നിന്ന് വെറും 31 റൺസ് മാത്രം നേടിയ മർവൻ വീണ്ടും തഴയപ്പെട്ടു.. പതിവു തെറ്റിക്കാതെ ആഭ്യന്തര ക്രിക്കറ്റിൽ സിംഹളീസ് സ്പോർട്സ് ക്ലബിനായി അയാൾ റൺസ് കണ്ടെത്തിക്കൊണ്ടിരുന്നു. 91-92 സീസണിൽ ഫസ്റ്റ് ക്ലാസിൽ അഞ്ചു കളികളിൽ നാലിന്നിംഗ്‌സിൽ നിന്ന് ഒരു സെഞ്ചുറിയടക്കം 196 റൺസും ഒരു ലിസ്റ്റ് A ഏകദിന മത്സരത്തിൽ 106 റൺസും നേടി. അടുത്ത സീസണിലാവട്ടെ ഫസ്റ്റ് ക്ലാസിൽ എട്ട് ഇന്നിംഗ്സുകളിലായി ഒരു സെഞ്ചുറിയടക്കം 344 റൺസും നേടി. ക്ലബിലെ സീനിയർ സഹ താരം കൂടിയായ അർജുന രണതുംഗെയുടെ പിന്തുണയോടെ ഒരിക്കൽക്കൂടി മർവൻ ശ്രീലങ്കൻ ടീമിലേക്ക് വിളിക്കപ്പെട്ടു. ശക്തരായ ഓസ്ട്രേലിയക്കെതിരെ തൻ്റെ ഹോം ഗ്രൗണ്ടിൽ കരിയറിലെ രണ്ടാം ടെസ്റ്റിനിറങ്ങിയ അട്ടപ്പട്ടുവിൻ്റെ നിർഭാഗ്യം തുടർന്നു കൊണ്ടേയിരുന്നു. ആദ്യ ഇന്നിംഗ്സിൽ ആറാമൻ ആയി ഇറങ്ങി നേരിട്ട ആദ്യ പന്തിൽത്തന്നെ ഗ്രെഗ് മാത്യൂസിനു വിക്കറ്റ് സമ്മാനിച്ച അദ്ദേഹം രണ്ടാമിന്നിങ്ങ്സിൽ രണ്ടു പന്തുകൾ നേരിട്ട് നേടിയത് ഒരു റണ്ണാണ്. ലെഗ് ബൈ ആവേണ്ട ആ റൺ പക്ഷേ അമ്പയറുടെ ശ്രദ്ധക്കുറവു കാരണം അട്ടപ്പട്ടുവിൻ്റെ ക്രെഡിറ്റിലാണ് ഉൾപ്പെട്ടത്. രണ്ടിന്നിംഗ്സിലും ഗ്രെഗ് മാത്യൂസിന് മുൻപിൽ ക്ലീൻ ബൗൾഡായി.ഓസ്ട്രേലിയ ടെസ്റ്റ് ജയിച്ചപ്പോൾ സ്വാഭാവികമായും ടീമിൽ നിന്ന് അദ്ദേഹം വീണ്ടും പുറത്തായി. ആഭ്യന്തര ക്രിക്കറ്റിൽ അടുത്ത സീസണുകളിൽ ഏഴു ഫസ്റ്റ് ക്ലാസ് മാച്ചുകളിൽ നിന്നും 400 റൺസ് കണ്ടെത്തിയതോടെ ടെസ്റ്റിൽ ഒരവസരം കൂടി നൽകാൻ ശ്രീലങ്കൻ ക്രിക്കറ്റ് ബോർഡ് തയ്യാറായി.അഹമ്മദാബാദിൽ ഇന്ത്യക്കെതിരെ ആദ്യ ഇന്നിംഗ്സിൽ പത്തും രണ്ടാമിന്നിംഗ്സിൽ ഏഴും പന്തു നേരിട്ടെങ്കിലും വീണ്ടുമൊരു "പെയർ " നേടാനായിരുന്നു അദ്ദേഹത്തിൻ്റെ വിധി. അന്താരാഷ്ട്ര തലത്തിൽ പരാജിതനായ ആഭ്യന്തര ക്രിക്കറ്റിലെ മിന്നും താരമായി ആളുകൾ അട്ടപ്പട്ടുവിനെ വിധിയെഴുതി. 1995 ൽ വീണ്ടും ഒരു ടെസ്റ്റും ഏകദിനവും കളിക്കാൻ അവസരം ലഭിച്ചെങ്കിലും ബാറ്റു ചെയ്യേണ്ടി വന്നില്ല. മർവൻ അട്ടപ്പട്ടു എന്ന ക്രിക്കറ്ററുടെ അന്താരാഷ്ട്ര കരിയർ അവിടെ ഏകദേശം അവസാനിച്ചതു പോലെയായി. എന്നാൽ, കഠിനാധ്വാനികളെ ജീവിതം കൈവിടില്ലെന്നത് അക്ഷരാർത്ഥത്തിൽ ശരിയായ തരത്തിലായിരുന്നു അട്ടപ്പട്ടുവിൻ്റെ കരിയർ മാറി മറിഞ്ഞത്. ശ്രീലങ്കയിലെ ആഭ്യന്തര ക്രിക്കറ്റിൽ SSC ക്കു വേണ്ടി അയാൾ റൺസ് കണ്ടെത്തിക്കൊണ്ടിരുന്നു. 1995 ൽ 14 ഫസ്റ്റ് ക്ലാസ് ഇന്നിങ്ങ്സുകളിൽ നിന്ന് ഒരു ഡബിൾ സെഞ്ചുറി (253) യടക്കം ആറു സെഞ്ചുറികളുമായി 1223 റൺസ്, 96 ൽ 11 ഇന്നിങ്ങ്സുകളിൽ നിന്ന് രണ്ട് സെഞ്ചുറികളോടെ 516 റൺസ്, 97 ൽ അഞ്ച് ഇന്നിങ്ങ്സുകളിൽ നിന്ന് ഒരു ഡബിൾ സെഞ്ചുറിയും ഒരു സെഞ്ചുറിയുമടക്കം 539 റൺസ് നേടിയ അദ്ദേഹം വീണ്ടും സെലക്ടർമാരുടെ കണ്ണിലുടക്കി. സീനിയർ താരങ്ങളായ രണതുംഗയും ഡിസിൽവയും അദ്ദേഹത്തെ പിന്തുണച്ചു. [![](https://cdn.boolokam.com/articles/2023/05/gwgw.jpg)](https://cdn.boolokam.com/articles/2023/05/gwgw.jpg)1997ൽ ന്യൂസിലാൻറ് പര്യടനത്തിന അവസരം ലഭിച്ച അദ്ദേഹം ആദ്യ ടെസ്റ്റിൽ 27, 22 എന്നിങ്ങനെ സ്കോർ ചെയ്ത് തന്നെ ബാധിച്ച ആത്മവിശ്വാസമില്ലായ്മയിൽ നിന്ന് കുറേശ്ശെ പുറത്തേക്കു വന്നു. വൺ ഡൗൺ പൊസിഷനിലായിരുന്നു അദ്ദേഹത്തെ ന്യൂസിലാൻ്റിൽ പരീക്ഷിച്ചത്. രണ്ടാം ടെസ്റ്റിൽ പക്ഷേ, കുമാർ ധർമസേനക്കു വഴി മാറേണ്ടി വന്നു. ഏകദിന മത്സരങ്ങളിൽ ഇടം കിട്ടിയതുമില്ല. എന്നാൽ അതേ വർഷം നവമ്പറിൽ തൻ്റെ പത്താം ടെസ്റ്റിൽ മൊഹാലിയിൽ ഇന്ത്യക്കെതിരെ ഓപ്പണറായി ഇറങ്ങി 108 റൺസ് എടുത്ത് കരിയറിലെ ആദ്യ സെഞ്ചുറി നേടിയതോടെ തന്നെ ബാധിച്ച നിർഭാഗ്യത്തിൻ്റെ ഭൂതം അകന്നു പോയതായി അദ്ദേഹം ലോകത്തെ സാക്ഷ്യപ്പെടുത്തി. ആ സമയത്ത് തന്നെ ഇന്ത്യക്കെതിരെ തൻ്റെ ആദ്യ ഏകദിന സെഞ്ചുറിയും നേടിയ അദ്ദേഹം അടുത്ത ജനുവരിയിൽ ശ്രീലങ്കയിൽ വച്ച് സിംബാബ് വേക്കെതിരെ ടെസ്റ്റിൽ ആദ്യ ഡബിൾ സെഞ്ചുറിയും (223) നേടി. ആദ്യ മൂന്ന് ടെസ്റ്റിൽ, ആറിന്നിങ്സിൽ നിന്നായി ഒരു റൺ മാത്രം നേടിയ അദ്ദേഹം കരിയർ അവസാനിപ്പിച്ചത് 90 ടെസ്റ്റിൽ നിന്നായി 16 സെഞ്ചുറിയടക്കം (ആറെണ്ണം ഡബിൾ സെഞ്ചുറി) 5502 റൺസ് നേടിയാണ് . ഏകദിന കരിയറിലാവട്ടെ 268 കളികളിൽ നിന്ന് 11 സെഞ്ചുറിയടക്കം 8529 റൺസും അദ്ദേഹം നേടി. 2000 ൽ ബംഗ്ലാദേശിനെതിരെ 201 റൺസ് ഒരിന്നിംഗ്സിൽ നേടി റിട്ടയർ ചെയ്ത അദ്ദേഹം അന്താരാഷ്ട്ര ക്രിക്കറ്റ് ചരിത്രത്തിൽ "റിട്ടയേർഡ് ഔട്ട് " ( ടീമിൻ്റെ ഒമ്പത് വിക്കറ്റ് വീണ ശേഷവും റിട്ടയർ ചെയ്ത ബാറ്റർ തിരിച്ചു വന്നില്ലെങ്കിൽ റിട്ടയേർഡ് ഔട്ട് ആയി കണക്കാക്കും) ആയ അദ്യ കളിക്കാരനാണ്. അതേ ഇന്നിംഗ്‌സിൽ മഹേള ജയവർധനെയും റിട്ടയേർഡ് ഔട്ട് ആയി.അർജുന രണതുംഗെക്കും അരവിന്ദ ഡിസിൽവക്കും ശേഷം ജയസൂര്യയുടെയും ജയവർധനെയുടെയും കൂടെ ശ്രീലങ്കൻ ബാറ്റിങ്ങിനെ നയിച്ച അട്ടപ്പട്ടു 18 ടെസ്റ്റിൽ നായകനായി, 8 വിജയം നേടി. 63 ഏകദിനത്തിൽ രാജ്യത്തെ നയിച്ച് 35 എണ്ണം വിജയിച്ചു. പരാജയങ്ങളിലിടറി വീഴാതെ പരിശ്രമിച്ചാൽ ലോകം കീഴടക്കാമെന്ന പാഠം മനസ്സിലാക്കുന്നതിന് ഉദാത്ത മാതൃകയാണ് മർവൻ അട്ടപ്പട്ടുവിൻ്റെ വിജയ കഥ.
