---
title: "വെറും 8 പന്തുകൾ മാത്രം നീണ്ട പ്രകടനം, ടെസ്റ്റ്ചരിത്രത്തിലെ ഏറ്റവും ധീരതയാർന്ന ഒറ്റക്കയ്യൻ ബാറ്റിങ്"
date: 2022-08-28T16:21:13
draft: false
categories: ["Sports"]
tags: ['cricket', 'marshall one hand batting', 'west indies']
author: "Beaumaris"
---

<strong>Dhanesh Damodaran</strong>

<strong>വെറും 8 പന്തുകൾ മാത്രം നീണ്ട പ്രകടനം, ടെസ്റ്റ്ചരിത്രത്തിലെഏറ്റവും ധീരതയാർന്ന ഒറ്റക്കയ്യൻബാറ്റിങ്</strong>
<strong>പിറകെ ഒരു ഭയാനകസ്പെല്ലും</strong>

ടെസ്റ്റിൻ്റെ മൂന്നാം ദിവസം ബോബ് വില്ലീസിൻ്റെ പന്ത് മിഡ് ഓണിൽ ഫീൽഡറില്ലാത്ത സ്ഥലത്തേക്ക് തട്ടി ലാരി ഗോംസ് 2 റൺസിനായി കുതിച്ചു .അയാൾക്ക് വേറെ വഴിയില്ല .95 ൽ നിൽക്കുന്ന അയാൾക്ക് സട്രൈക്ക് കിട്ടിയില്ലെങ്കിൽ ഒരു പക്ഷെ സെഞ്ചുറി നഷ്ടമാകും .11 ആമന് പരിക്ക് കാരണം ബാറ്റ് ചെയ്യാൻ പറ്റാത്തതിനാൽ അപ്പുറത്തെ 10 ആമനെ സംരക്ഷിക്കാൻ വേറെ തരമില്ല .പക്ഷെ പ്രതീക്ഷകൾ പാളിപ്പോയി .നോൺ സ്ട്രൈക്കർ എൻഡിൽ നിൽക്കുന്ന ഭീമാകാരൻ ജോയൽ ഗാർനറിൻ്റെ ചെറിയ ഒരു അശ്രദ്ധ .രണ്ടാം റൺ പൂർത്തിയാക്കപ്പെടുന്നതിന് മുൻപ് നോൺ സ്ട്രൈക്കർ എൻഡിലെ ബെയ്ലുകൾ തെറിപ്പിക്കപ്പെട്ടിരുന്നു .

<strong><img class="size-full wp-image-348814 aligncenter" src="https://cdn.boolokam.com/articles/2022/08/rgrrhhh.jpg" alt="" width="640" height="480" />ലാരി ഗോംസ് 96 നോട്ടൗട്ട് .</strong>

അർഹമായ ഒരു സെഞ്ചുറി നഷ്ടമായതിൻ്റെ നിരാശയിൽ ഡ്രസിംഗ് തിരിച്ചു പോകാനിരുന്ന അയാൾ കണ്ടത് ഒരു അപ്രതീക്ഷിത കാഴ്ച .യോർക്ക് ഷെയർ ക്രിക്കറ്റ് ക്ലബ്ബ് പവലിയനിൻ്റെ സ്റ്റെയർ ഇറങ്ങി ,ഇടതു കൈയ്യിൽ വലിയ ബാൻഡേജും പ്ലാസ്റ്ററുമായി ,ബാറ്റിങ്ങ് പാഡുമണിഞ്ഞ് ഒരാൾ ചിരിച്ചു കൊണ്ട് വരുന്നു .ടെസ്റ്റിൻ്റെ ആദ്യ ദിനം തുടക്കത്തിൽ തന്നെ ഇംഗ്ലണ്ട് ഓപ്പണർ ക്രിസ് ബോർഡിൻ്റെ ഷോട്ട് തടയാൻ ശ്രമിച്ച് ഇടത് കൈ വിരലിൻ്റെ 2 ഭാഗങ്ങളിൽ പൊട്ടേറ്റ് ഫീൽഡ് വിട്ട് പോയ ആളിനോട് 10 ദിവസത്തേക്ക് കളിക്കരുതെന്ന് ഡോക്ടർമാർ പറഞ്ഞ അതേ ആൾ .ആ മാച്ചിൽ 6-4-6-0 എന്ന സ്പെല്ലുമായി എതിരാളികളെ വിറപ്പിച്ച അയാളുടെ കളി അവിടെ പരിക്കിൽ അവസാനിച്ചു എന്ന് കരുതിയിടത്തു നിന്നും ക്രിക്കറ്റ് ചരിത്രത്തിൽ ഒരു പുതിയ ഏട് കുറിക്കുന്നതിനായി ആ 11 ആമൻ ഇറങ്ങുമ്പോൾ പിറകിൽ കാണികളുടെ നിലയ്ക്കാത്ത കരഘോഷം .

ഇങ്ങനെ ഒരു പരിക്കുണ്ടെന്ന് പോലും തോന്നിക്കാതെ സുസ്മേര വദന നായി നോൺ സട്രൈക്കർ എൻഡിലേക്ക് വന്ന മാൽക്കം മാർഷലിൻ്റെ ആ വരവുണ്ടല്ലോ .അതൊന്ന് കാണുക തന്നെ വേണം
( Youtube ൽ ഒന്നു കാണണം അത് ... ആഹാ... എന്തൊരു സന്തോഷമായിരുന്നു ആ മുഖത്ത് )ബോബ് വിലിസ് അടുത്ത പന്തെറിയാൻ റെഡി ആയി .ഗോമസ് ആ പന്തിനെ ഓൺ സൈഡിലേക്ക് പായിച്ചു .ഓട്ടം തുടങ്ങി .ഡീപിൽ ഡെറിക് പ്രിംഗിളിൻ്റെ മിസ് ഫീൽഡിങ് .ഗോംസ് രണ്ടാമതും ഓടി .മാർഷലിൻ്റെ കട്ട സപ്പോർട്ട് .
ഗോംസ് 98

സിംഗിൾ തടയാനായി ചുറ്റും ഫീൽഡർമാർ .ആ കിടയറ്റ ഇന്നിങ്സിൽ ഗോമസ് ആദ്യമായി പന്ത് പൊക്കിയടിച്ചു .പന്ത് ബൗണ്ടറികടന്നു .ഗോംസ് 102 നോട്ടൗട്ട് (187 balls)മറുവശത്ത് മാർഷലിൻ്റെ മനോഹരമായ ചിരി വീണ്ടും .ഗോസിന് നഷ്ടമായ സെഞ്ചുറി തിരിച്ചു കിട്ടിയ അവസ്ഥയിൽ മറ്റേതൊരാളും പരിക്ക് കൂടുതൽ വഷളാകാൻ ശ്രമിക്കാതെ ഇന്നിങ്സ് അവസാനിപ്പിച്ച് തിരിച്ച് പോകും .പക്ഷെ മാർഷൽ താൻ ഗോമസിന് സെഞ്ചുറി നേടാൻ മാത്രമായി വന്നവനല്ല എന്ന് തെളിയിക്കണമായിരുന്നു .കൂടാതെ ടീമിനെ 300 എന്ന മാനസിക മുൻതൂക്കം കൊടുക്കണമെന്ന ആഗ്രഹവും .
<img class="wp-image-348815 aligncenter" src="https://cdn.boolokam.com/articles/2022/08/gegttt-1.jpg" alt="" width="956" height="525" />
ആ ഇന്നിങ്സിൽ വിൻഡീസിനെ തകർത്ത പോൾ അലട്ടിൻ്റെ അടുത്ത ഓവർ പ്ലാസ്റ്ററിട്ട കൈയുമായി നേരിടുന്നത് മാർഷൽ .അലട്ടിൻ്റെ ഔട്ട് സ്വിങ്ങർ തൻ്റെ നേർക്കു വന്നപ്പോൾ ഇടം കൈ ബാറ്റിൽ നിന്നും മാറ്റി വലം കൈ കൊണ്ട് മാത്രം മാർഷൽ ആഞ്ഞടിക്കാൻ ശ്രമിച്ചു .പക്ഷെ ആ ഒറ്റക്കെ പ്രയോഗത്തിൽ പന്ത് ബാറ്റിൽ കൊണ്ടില്ല .മാർഷലിൻ്റെ പുഞ്ചിരി വീണ്ടും .ആ മത്സരത്തിലെ ഏറ്റവും മികച്ച മുഹൂർത്തം പിന്നാലെ കണ്ടു .അലട്ടിൻ്റെ ഷോർട്ട് പന്ത് ഒറ്റക്കെ കൊണ്ട് മാർഷലൽ ബാറ്റിൻ്റെ ഫേസിൽ തട്ടിച്ചു .പന്ത് ഗള്ളിയിലൂടെ ബൗണ്ടറി വര കടന്നു .ഇംഗ്ലണ്ട് ആരാധകർ പോലും കൈയ്യടിച്ച നിമിഷം .മാർഷൽ സന്തോഷത്തോടെയുള്ള ചിരി ആ പരിക്കിനെപ്പോലും പരിഹസിക്കുകയായിരുന്നു അപ്പോൾ .മാർഷൽ ടീം സ്കോർ 300 കടത്തി .മാർഷലിൻ്റെ രസകരമായ ഇന്നിങ്സിന് നേരിട്ട 8 മത് പന്തിൽ അന്ത്യം കുറിച്ചു .അലട്ടിൻ്റെ പന്ത് വീണ്ടും ഒറ്റക്കെ കൊണ്ട് ബാറ്റിൽ കൊള്ളിച്ച മാർഷലിനെ സ്ലിപ്പിൽ അസാമാന്യ റിഫ്ളക്ഷൻ ക്യാച്ചിലൂടെ ഇയാൻബോതം പുറത്താക്കി .അലട്ടിന് 6 വിക്കറ്റ് ( 26.5 - 7- 61- 6).

അപ്പോഴും മാർഷലിൻ്റെ മുഖത്ത് അതേ പുഞ്ചിരി .വെസ്റ്റ് ഇൻഡീസിന് നിർണായകമായ 32 റൺ ലീഡ് .
സത്യത്തിൽ വിൻഡീസ് ആ മത്സരത്തിൽ ഒരു ഘട്ടത്തിൽ തകർന്നതായിരുന്നു .അലൻലാംബിൻ്റെ സെഞ്ചുറി മികവിൽ 270 റൺസെടുത്ത ഇംഗ്ലണ്ടിനെതിരെ ഒരു ഘട്ടത്തിൽ വിൻഡീസ് 7 ന് 206 ആയിരുന്നു .എന്നാൽ 8 ആം വിക്കറ്റിൽ ഗോംസിനൊപ്പം മൈക്കൽ ഹോൾഡിങ്ങിൻ്റെ സംഹാര താണ്ഡവമാണ് നടന്നത് .വെറും 55 പന്തിൽ 5 സിക്സറും 3 ഫോറും പറത്തി 59 റൺസടിച്ച ഹോൾഡിങ്ങിൻ്റെ ഇന്നിങ്സാണ് വിൻഡീസിന് ലീഡ് നൽകിയത് .

104 റൺസുമായി പുറത്താകാതെ നിന്ന ഗോമസിനൊപ്പം പവയനിലേക്ക് മടങ്ങുമ്പോൾ ആ മാച്ചിൽ മാർഷലിൻ്റെ സംഭാവനകൾ തീർന്നു എന്നാണ് വിൻഡിസ് കളിക്കാർ അടക്കം കരുതിയത് .എന്നാൽ പുഞ്ചിരിച്ചു കൊണ്ടേയിരുന്ന മാർഷലിൻ്റെ മനസ് ഒരു കൊലയാളിയുടേതായിരുന്നു .ഒരു കൂട്ടക്കൊലപാതകം മനസിൽ കൊണ്ടു നടന്നവൻ്റെ ചിരി .എല്ലാം അവസാനിച്ചു എന്ന് കരുതിയിടത്തു നിന്നും മാർഷൽ തുടങ്ങിയതേ ഉണ്ടായിരുന്നുള്ളൂ .ഇംഗ്ലണ്ട് ഇന്നിങ്ങ്സ് തുടങ്ങുന്നതിന് മുൻപുള്ള ഇടവേള .ക്യാപ്റ്റൻ ക്ലൈവ് ലോയ്ഡ് തൻ്റെ അടുത്തിരിക്കുന്ന മാർഷലിനോട് ചോദിക്കുന്നു ." തനിക്ക് കളിക്കാൻ പറ്റുമെന്ന് തോന്നുന്നില്ല .റെസ്റ്റ് എടുക്കൂ .ടേക്ക് കെയർ ''മാർഷൽ വീണ്ടും പുഞ്ചിരിച്ചു
" നിങ്ങൾക്ക് ഈ കളിയിൽ എന്നെ ആവശ്യമുണ്ടെന് തോന്നുന്നുവെങ്കിൽ ഞാൻ കളിക്കാൻ തയ്യാറാണ് ."
മാർഷലിൻ്റെ മറുപടിയിൽ എല്ലാം ഉണ്ടായിരുന്നു .ഇത്തവണ പക്ഷെ പുഞ്ചിരിച്ചത് ക്ളൈവ് ലോയ്ഡ് ആയിരുന്നു .

ഇംഗ്ലണ്ടിൻ്റെ രണ്ടാമിന്നിങ്സ് തുടങ്ങി .ക്രിസ് ബോർഡും ഗ്രേം ഫോളറും ക്രീസിൽ .ഗാർനറുടെ ആദ്യ ഓവറിനു ശേഷം Kirkstall Lane End ൽ നിന്നും പന്തുമായി പാഞ്ഞു വരുന്ന ആളെ കണ്ട് ക്രിക്കറ്റ് ലോകം ഞെട്ടി .ഒരു കൈയ്യിൽ പ്ലാസ്റ്ററിട്ട അതേ മാർഷൽ .
ക്രിസ് ബോർഡിനെ ബാപ്റ്റ്സിൻ്റ കൈയ്യിൽ എത്തിച്ച് മാർഷൽ തുടക്കി .പിന്നാലെ ടെറിയെ ഗാർനർ വീഴ്ത്തി.ഇംഗ്ലണ്ട് 13ന് 2 .നായകൻ ഗവവും ഫോളറും പൊരുതി . സ്കോർ 104 ൽ 43 റൺസടിച്ച ഗവർ 43 റൺസുമായി സ്പിന്നർ ഹാർപ്പറിന് വിക്കറ്റ് സമ്മാനിച്ചു .തുടർന്ന് ആ മാച്ചിലെ മാർഷലിൻ്റെ മറ്റൊരു നിമിഷം .50 റൺസെടുത്ത ഫോളർ നേരെ അടിച്ച ഷോട്ട് മാർഷൽ നൊടിയിടെ ഒറ്റക്കൈ കൊണ്ട് ക്യാച്ചെടുത്തു .ആ മത്സരത്തിൽ ഒറ്റക്കെ കൊണ്ട് ബാറ്റിങ്ങും ബൗളിങ്ങും ചെയ്ത മാർഷൽ ഒറ്റക്കെ ഉപയോഗിച്ച് ഒരു ക്യാച്ചും .സ്കോർ 4 ന് 106 .

[embed]https://youtu.be/VeHsvctOaHQ[/embed]

ആദ്യ ഇന്നിങ്സിലെ സെഞ്ചുറിയൻ അലൻ ലാംബിൻ്റേതായിരുന്നു അടുത്ത ഊഴം .മാർഷലിൻ്റെ പിച്ച് ചെയ്ത ഏറെ താണ പന്ത് ലാംബ് കണ്ടത് പോലുമില്ല .സ്കോർ 107 ന് 5 .അതോടെ ബോതവും വിക്കറ്റ് കീപ്പർ ടോൺഡനും ചേർന്നുള്ള രക്ഷാപ്രവർത്തനം തുടങ്ങി . എന്നാൽ മൂന്നാം ദിവസത്തെ കളി അവസാനിക്കുന്നതിന് അൽപം മുൻപ് ഗാർനറിനെ കീപ്പർ ഡുജോണിൻ്റെ കൈകളിലെത്തിച്ചതോടെ ഇംഗ്ലണ്ട് തരിപ്പണമായി .135 ന് 6 .മുൻനിരക്കാരായ 3 പേരെ വീഴ്ത്തിയ മാർഷൽ മുഖത്ത് ഒരു പുഞ്ചിരി ഒളിപ്പിച്ച് തന്നെ മൈതാനം വിട്ടു

തൊട്ടടുത്ത ഞായറാഴ്ച വിശ്രമ ദിനം .അടുത്ത ദിവസം മാർഷൽ ചെറുതായി ഒരു അലസനെ പോലെ തോന്നിച്ചു .വലിയ മൃഗങ്ങളെ കശാപ്പ് ചെയ്തത് കൊണ്ടാകാം .ഇനി ഇംഗ്ലണ്ടിൻ്റെ ചെറുമൃഗങ്ങൾ മാത്രമല്ലേ ഉള്ളൂ .ഇരയെ തേടിയ സിംഹത്തിൻ്റെ ഓട്ടം പൊതുവിലും മെല്ലെയായിരുന്നു .സ്കോർ 138 ൽ വെച്ച് കുക്കിനെ ലോയ്ഡ് സ്ളിപ്പിൽ അസാധ്യ ക്യാച്ചിലൂടെ പുറത്താക്കുന്നു .140 ൽ വെച്ച് ഡെറിക് പ്രിംഗിൾ LBW.146 ൽ 9 ആം വിക്കറ്റായി അലട്ടും LBW .ഒടുവിൽ പിടിച്ചു നിൽക്കാൻ ശ്രമിച്ച ടോൺഡൺ ഡുജോണിൻ്റെ കൈകളിലെത്തിയതാടെ ഇംഗ്ലണ്ട് ഇന്നിങ്സ് 159 ൽ അവസാനിച്ചു .രാവിലെ വീണ 4 വിക്കറ്റുകളും മാർഷലിന് .കൈയിലെ പരിക്ക് വക വെക്കാതെ ബാൾ ചെയ്ത മാർഷലിൻ്റെ അനാലിസിസ് വിശ്വസിക്കാൻ പ്രയാമായിരുന്നു .
26- 9 - 53 - 7
4 ആം ദിവസവും അവസാന പുഞ്ചിരി മാർഷലിൻ്റെത് തന്നെയായിരുന്നു
4 വർഷത്തിനു ശേഷം ഇതേ എതിരാളികൾക്കെതിരെ ഓൾഡ് ട്രാഫോർഡിൽ 7/22 എന്ന അതുല്യ പ്രകടനം നടത്തുന്നതു വരെ മാർഷലിൻ്റെ കരിയർ ബെസ്റ്റ് പ്രകടനം
വെറും 128 റൺ വിജയലക്ഷ്യവുമായി ഇറങ്ങിയ വിൻഡീസ് ഓപ്പണിങ് വിക്കറ്റിൽ തന്നെ 100 കടത്തി .2 വിക്കറ്റ് വീണ ശേഷം വന്ന വിവിയൻ റിച്ചാർഡ്സ് 18 പന്തിൽ 22 റൺ നേടി തകർത്തടിച്ചപ്പോൾ ഓരോ പ്രഹരവും ഇംഗ്ലണ്ടിൻ്റെ ശവപ്പെട്ടിയിൽ തറച്ചു കയറ്റിയ ആണികളായിരുന്നു . വിൻഡീസ് 5 ടെസ്റ്റ് പരമ്പരയിൽ 3-0 ന് മുന്നിൽ .മത്സരത്തിലെ മാൻ ഓഫ് ദ മാച്ച് സെഞ്ചുറി നേടിയ ലാരി ഗോംസ്ആയിരുന്നെങ്കിലും ഹ്യദയം കീഴടക്കിയത് മാൽക്കം മാർഷൽ തന്നെയായിരുന്നു .

അടുത്ത 2 ടെസ്റ്റുകളും ജയിച്ച് വെസ്റ്റ് ഇൻഡീസ് പരമ്പര 5-0 ന് തൂത്തു വാരി നാണം കെടുത്തി .ക്രിക്കറ്റ് ചരിത്രത്തിൽ "ബ്ലാക്ക് വാഷ് " എന്ന പേരിൽ ചരിത്രമായ ആ പരമ്പരയുടെ മുഖചിത്രത്തിലെ മിന്നുന്ന മുഖങ്ങളിലൊന്ന് അകാലത്തിൽ ക്രിക്കറ്റ് ലോകത്തോട് വിട പറഞ്ഞ എക്കാലത്തേയും മികച്ചവനായ മാൽക്കം മാർഷലിൻ്റെതായിരുന്നു .നിറഞ്ഞ പുഞ്ചിരി തൂകുന്ന അതേ മാർഷലിൻ്റെ മുഖം .


![വെറും 8 പന്തുകൾ മാത്രം നീണ്ട പ്രകടനം, ടെസ്റ്റ്ചരിത്രത്തിലെ ഏറ്റവും ധീരതയാർന്ന ഒറ്റക്കയ്യൻ ബാറ്റിങ്](https://cdn.boolokam.com/articles/2022/08/rgrrhhh.jpg)**Dhanesh Damodaran** **വെറും 8 പന്തുകൾ മാത്രം നീണ്ട പ്രകടനം, ടെസ്റ്റ്ചരിത്രത്തിലെഏറ്റവും ധീരതയാർന്ന ഒറ്റക്കയ്യൻബാറ്റിങ്** **പിറകെ ഒരു ഭയാനകസ്പെല്ലും** ടെസ്റ്റിൻ്റെ മൂന്നാം ദിവസം ബോബ് വില്ലീസിൻ്റെ പന്ത് മിഡ് ഓണിൽ ഫീൽഡറില്ലാത്ത സ്ഥലത്തേക്ക് തട്ടി ലാരി ഗോംസ് 2 റൺസിനായി കുതിച്ചു .അയാൾക്ക് വേറെ വഴിയില്ല .95 ൽ നിൽക്കുന്ന അയാൾക്ക് സട്രൈക്ക് കിട്ടിയില്ലെങ്കിൽ ഒരു പക്ഷെ സെഞ്ചുറി നഷ്ടമാകും .11 ആമന് പരിക്ക് കാരണം ബാറ്റ് ചെയ്യാൻ പറ്റാത്തതിനാൽ അപ്പുറത്തെ 10 ആമനെ സംരക്ഷിക്കാൻ വേറെ തരമില്ല .പക്ഷെ പ്രതീക്ഷകൾ പാളിപ്പോയി .നോൺ സ്ട്രൈക്കർ എൻഡിൽ നിൽക്കുന്ന ഭീമാകാരൻ ജോയൽ ഗാർനറിൻ്റെ ചെറിയ ഒരു അശ്രദ്ധ .രണ്ടാം റൺ പൂർത്തിയാക്കപ്പെടുന്നതിന് മുൻപ് നോൺ സ്ട്രൈക്കർ എൻഡിലെ ബെയ്ലുകൾ തെറിപ്പിക്കപ്പെട്ടിരുന്നു . **ലാരി ഗോംസ് 96 നോട്ടൗട്ട് .** അർഹമായ ഒരു സെഞ്ചുറി നഷ്ടമായതിൻ്റെ നിരാശയിൽ ഡ്രസിംഗ് തിരിച്ചു പോകാനിരുന്ന അയാൾ കണ്ടത് ഒരു അപ്രതീക്ഷിത കാഴ്ച .യോർക്ക് ഷെയർ ക്രിക്കറ്റ് ക്ലബ്ബ് പവലിയനിൻ്റെ സ്റ്റെയർ ഇറങ്ങി ,ഇടതു കൈയ്യിൽ വലിയ ബാൻഡേജും പ്ലാസ്റ്ററുമായി ,ബാറ്റിങ്ങ് പാഡുമണിഞ്ഞ് ഒരാൾ ചിരിച്ചു കൊണ്ട് വരുന്നു .ടെസ്റ്റിൻ്റെ ആദ്യ ദിനം തുടക്കത്തിൽ തന്നെ ഇംഗ്ലണ്ട് ഓപ്പണർ ക്രിസ് ബോർഡിൻ്റെ ഷോട്ട് തടയാൻ ശ്രമിച്ച് ഇടത് കൈ വിരലിൻ്റെ 2 ഭാഗങ്ങളിൽ പൊട്ടേറ്റ് ഫീൽഡ് വിട്ട് പോയ ആളിനോട് 10 ദിവസത്തേക്ക് കളിക്കരുതെന്ന് ഡോക്ടർമാർ പറഞ്ഞ അതേ ആൾ .ആ മാച്ചിൽ 6-4-6-0 എന്ന സ്പെല്ലുമായി എതിരാളികളെ വിറപ്പിച്ച അയാളുടെ കളി അവിടെ പരിക്കിൽ അവസാനിച്ചു എന്ന് കരുതിയിടത്തു നിന്നും ക്രിക്കറ്റ് ചരിത്രത്തിൽ ഒരു പുതിയ ഏട് കുറിക്കുന്നതിനായി ആ 11 ആമൻ ഇറങ്ങുമ്പോൾ പിറകിൽ കാണികളുടെ നിലയ്ക്കാത്ത കരഘോഷം . ഇങ്ങനെ ഒരു പരിക്കുണ്ടെന്ന് പോലും തോന്നിക്കാതെ സുസ്മേര വദന നായി നോൺ സട്രൈക്കർ എൻഡിലേക്ക് വന്ന മാൽക്കം മാർഷലിൻ്റെ ആ വരവുണ്ടല്ലോ .അതൊന്ന് കാണുക തന്നെ വേണം ( Youtube ൽ ഒന്നു കാണണം അത് ... ആഹാ... എന്തൊരു സന്തോഷമായിരുന്നു ആ മുഖത്ത് )ബോബ് വിലിസ് അടുത്ത പന്തെറിയാൻ റെഡി ആയി .ഗോമസ് ആ പന്തിനെ ഓൺ സൈഡിലേക്ക് പായിച്ചു .ഓട്ടം തുടങ്ങി .ഡീപിൽ ഡെറിക് പ്രിംഗിളിൻ്റെ മിസ് ഫീൽഡിങ് .ഗോംസ് രണ്ടാമതും ഓടി .മാർഷലിൻ്റെ കട്ട സപ്പോർട്ട് . ഗോംസ് 98 സിംഗിൾ തടയാനായി ചുറ്റും ഫീൽഡർമാർ .ആ കിടയറ്റ ഇന്നിങ്സിൽ ഗോമസ് ആദ്യമായി പന്ത് പൊക്കിയടിച്ചു .പന്ത് ബൗണ്ടറികടന്നു .ഗോംസ് 102 നോട്ടൗട്ട് (187 balls)മറുവശത്ത് മാർഷലിൻ്റെ മനോഹരമായ ചിരി വീണ്ടും .ഗോസിന് നഷ്ടമായ സെഞ്ചുറി തിരിച്ചു കിട്ടിയ അവസ്ഥയിൽ മറ്റേതൊരാളും പരിക്ക് കൂടുതൽ വഷളാകാൻ ശ്രമിക്കാതെ ഇന്നിങ്സ് അവസാനിപ്പിച്ച് തിരിച്ച് പോകും .പക്ഷെ മാർഷൽ താൻ ഗോമസിന് സെഞ്ചുറി നേടാൻ മാത്രമായി വന്നവനല്ല എന്ന് തെളിയിക്കണമായിരുന്നു .കൂടാതെ ടീമിനെ 300 എന്ന മാനസിക മുൻതൂക്കം കൊടുക്കണമെന്ന ആഗ്രഹവും . ![](https://cdn.boolokam.com/articles/2022/08/gegttt-1.jpg) ആ ഇന്നിങ്സിൽ വിൻഡീസിനെ തകർത്ത പോൾ അലട്ടിൻ്റെ അടുത്ത ഓവർ പ്ലാസ്റ്ററിട്ട കൈയുമായി നേരിടുന്നത് മാർഷൽ .അലട്ടിൻ്റെ ഔട്ട് സ്വിങ്ങർ തൻ്റെ നേർക്കു വന്നപ്പോൾ ഇടം കൈ ബാറ്റിൽ നിന്നും മാറ്റി വലം കൈ കൊണ്ട് മാത്രം മാർഷൽ ആഞ്ഞടിക്കാൻ ശ്രമിച്ചു .പക്ഷെ ആ ഒറ്റക്കെ പ്രയോഗത്തിൽ പന്ത് ബാറ്റിൽ കൊണ്ടില്ല .മാർഷലിൻ്റെ പുഞ്ചിരി വീണ്ടും .ആ മത്സരത്തിലെ ഏറ്റവും മികച്ച മുഹൂർത്തം പിന്നാലെ കണ്ടു .അലട്ടിൻ്റെ ഷോർട്ട് പന്ത് ഒറ്റക്കെ കൊണ്ട് മാർഷലൽ ബാറ്റിൻ്റെ ഫേസിൽ തട്ടിച്ചു .പന്ത് ഗള്ളിയിലൂടെ ബൗണ്ടറി വര കടന്നു .ഇംഗ്ലണ്ട് ആരാധകർ പോലും കൈയ്യടിച്ച നിമിഷം .മാർഷൽ സന്തോഷത്തോടെയുള്ള ചിരി ആ പരിക്കിനെപ്പോലും പരിഹസിക്കുകയായിരുന്നു അപ്പോൾ .മാർഷൽ ടീം സ്കോർ 300 കടത്തി .മാർഷലിൻ്റെ രസകരമായ ഇന്നിങ്സിന് നേരിട്ട 8 മത് പന്തിൽ അന്ത്യം കുറിച്ചു .അലട്ടിൻ്റെ പന്ത് വീണ്ടും ഒറ്റക്കെ കൊണ്ട് ബാറ്റിൽ കൊള്ളിച്ച മാർഷലിനെ സ്ലിപ്പിൽ അസാമാന്യ റിഫ്ളക്ഷൻ ക്യാച്ചിലൂടെ ഇയാൻബോതം പുറത്താക്കി .അലട്ടിന് 6 വിക്കറ്റ് ( 26.5 - 7- 61- 6). അപ്പോഴും മാർഷലിൻ്റെ മുഖത്ത് അതേ പുഞ്ചിരി .വെസ്റ്റ് ഇൻഡീസിന് നിർണായകമായ 32 റൺ ലീഡ് . സത്യത്തിൽ വിൻഡീസ് ആ മത്സരത്തിൽ ഒരു ഘട്ടത്തിൽ തകർന്നതായിരുന്നു .അലൻലാംബിൻ്റെ സെഞ്ചുറി മികവിൽ 270 റൺസെടുത്ത ഇംഗ്ലണ്ടിനെതിരെ ഒരു ഘട്ടത്തിൽ വിൻഡീസ് 7 ന് 206 ആയിരുന്നു .എന്നാൽ 8 ആം വിക്കറ്റിൽ ഗോംസിനൊപ്പം മൈക്കൽ ഹോൾഡിങ്ങിൻ്റെ സംഹാര താണ്ഡവമാണ് നടന്നത് .വെറും 55 പന്തിൽ 5 സിക്സറും 3 ഫോറും പറത്തി 59 റൺസടിച്ച ഹോൾഡിങ്ങിൻ്റെ ഇന്നിങ്സാണ് വിൻഡീസിന് ലീഡ് നൽകിയത് . 104 റൺസുമായി പുറത്താകാതെ നിന്ന ഗോമസിനൊപ്പം പവയനിലേക്ക് മടങ്ങുമ്പോൾ ആ മാച്ചിൽ മാർഷലിൻ്റെ സംഭാവനകൾ തീർന്നു എന്നാണ് വിൻഡിസ് കളിക്കാർ അടക്കം കരുതിയത് .എന്നാൽ പുഞ്ചിരിച്ചു കൊണ്ടേയിരുന്ന മാർഷലിൻ്റെ മനസ് ഒരു കൊലയാളിയുടേതായിരുന്നു .ഒരു കൂട്ടക്കൊലപാതകം മനസിൽ കൊണ്ടു നടന്നവൻ്റെ ചിരി .എല്ലാം അവസാനിച്ചു എന്ന് കരുതിയിടത്തു നിന്നും മാർഷൽ തുടങ്ങിയതേ ഉണ്ടായിരുന്നുള്ളൂ .ഇംഗ്ലണ്ട് ഇന്നിങ്ങ്സ് തുടങ്ങുന്നതിന് മുൻപുള്ള ഇടവേള .ക്യാപ്റ്റൻ ക്ലൈവ് ലോയ്ഡ് തൻ്റെ അടുത്തിരിക്കുന്ന മാർഷലിനോട് ചോദിക്കുന്നു ." തനിക്ക് കളിക്കാൻ പറ്റുമെന്ന് തോന്നുന്നില്ല .റെസ്റ്റ് എടുക്കൂ .ടേക്ക് കെയർ ''മാർഷൽ വീണ്ടും പുഞ്ചിരിച്ചു " നിങ്ങൾക്ക് ഈ കളിയിൽ എന്നെ ആവശ്യമുണ്ടെന് തോന്നുന്നുവെങ്കിൽ ഞാൻ കളിക്കാൻ തയ്യാറാണ് ." മാർഷലിൻ്റെ മറുപടിയിൽ എല്ലാം ഉണ്ടായിരുന്നു .ഇത്തവണ പക്ഷെ പുഞ്ചിരിച്ചത് ക്ളൈവ് ലോയ്ഡ് ആയിരുന്നു . ഇംഗ്ലണ്ടിൻ്റെ രണ്ടാമിന്നിങ്സ് തുടങ്ങി .ക്രിസ് ബോർഡും ഗ്രേം ഫോളറും ക്രീസിൽ .ഗാർനറുടെ ആദ്യ ഓവറിനു ശേഷം Kirkstall Lane End ൽ നിന്നും പന്തുമായി പാഞ്ഞു വരുന്ന ആളെ കണ്ട് ക്രിക്കറ്റ് ലോകം ഞെട്ടി .ഒരു കൈയ്യിൽ പ്ലാസ്റ്ററിട്ട അതേ മാർഷൽ . ക്രിസ് ബോർഡിനെ ബാപ്റ്റ്സിൻ്റ കൈയ്യിൽ എത്തിച്ച് മാർഷൽ തുടക്കി .പിന്നാലെ ടെറിയെ ഗാർനർ വീഴ്ത്തി.ഇംഗ്ലണ്ട് 13ന് 2 .നായകൻ ഗവവും ഫോളറും പൊരുതി . സ്കോർ 104 ൽ 43 റൺസടിച്ച ഗവർ 43 റൺസുമായി സ്പിന്നർ ഹാർപ്പറിന് വിക്കറ്റ് സമ്മാനിച്ചു .തുടർന്ന് ആ മാച്ചിലെ മാർഷലിൻ്റെ മറ്റൊരു നിമിഷം .50 റൺസെടുത്ത ഫോളർ നേരെ അടിച്ച ഷോട്ട് മാർഷൽ നൊടിയിടെ ഒറ്റക്കൈ കൊണ്ട് ക്യാച്ചെടുത്തു .ആ മത്സരത്തിൽ ഒറ്റക്കെ കൊണ്ട് ബാറ്റിങ്ങും ബൗളിങ്ങും ചെയ്ത മാർഷൽ ഒറ്റക്കെ ഉപയോഗിച്ച് ഒരു ക്യാച്ചും .സ്കോർ 4 ന് 106 . [embed]https://youtu.be/VeHsvctOaHQ[/embed] ആദ്യ ഇന്നിങ്സിലെ സെഞ്ചുറിയൻ അലൻ ലാംബിൻ്റേതായിരുന്നു അടുത്ത ഊഴം .മാർഷലിൻ്റെ പിച്ച് ചെയ്ത ഏറെ താണ പന്ത് ലാംബ് കണ്ടത് പോലുമില്ല .സ്കോർ 107 ന് 5 .അതോടെ ബോതവും വിക്കറ്റ് കീപ്പർ ടോൺഡനും ചേർന്നുള്ള രക്ഷാപ്രവർത്തനം തുടങ്ങി . എന്നാൽ മൂന്നാം ദിവസത്തെ കളി അവസാനിക്കുന്നതിന് അൽപം മുൻപ് ഗാർനറിനെ കീപ്പർ ഡുജോണിൻ്റെ കൈകളിലെത്തിച്ചതോടെ ഇംഗ്ലണ്ട് തരിപ്പണമായി .135 ന് 6 .മുൻനിരക്കാരായ 3 പേരെ വീഴ്ത്തിയ മാർഷൽ മുഖത്ത് ഒരു പുഞ്ചിരി ഒളിപ്പിച്ച് തന്നെ മൈതാനം വിട്ടു തൊട്ടടുത്ത ഞായറാഴ്ച വിശ്രമ ദിനം .അടുത്ത ദിവസം മാർഷൽ ചെറുതായി ഒരു അലസനെ പോലെ തോന്നിച്ചു .വലിയ മൃഗങ്ങളെ കശാപ്പ് ചെയ്തത് കൊണ്ടാകാം .ഇനി ഇംഗ്ലണ്ടിൻ്റെ ചെറുമൃഗങ്ങൾ മാത്രമല്ലേ ഉള്ളൂ .ഇരയെ തേടിയ സിംഹത്തിൻ്റെ ഓട്ടം പൊതുവിലും മെല്ലെയായിരുന്നു .സ്കോർ 138 ൽ വെച്ച് കുക്കിനെ ലോയ്ഡ് സ്ളിപ്പിൽ അസാധ്യ ക്യാച്ചിലൂടെ പുറത്താക്കുന്നു .140 ൽ വെച്ച് ഡെറിക് പ്രിംഗിൾ LBW.146 ൽ 9 ആം വിക്കറ്റായി അലട്ടും LBW .ഒടുവിൽ പിടിച്ചു നിൽക്കാൻ ശ്രമിച്ച ടോൺഡൺ ഡുജോണിൻ്റെ കൈകളിലെത്തിയതാടെ ഇംഗ്ലണ്ട് ഇന്നിങ്സ് 159 ൽ അവസാനിച്ചു .രാവിലെ വീണ 4 വിക്കറ്റുകളും മാർഷലിന് .കൈയിലെ പരിക്ക് വക വെക്കാതെ ബാൾ ചെയ്ത മാർഷലിൻ്റെ അനാലിസിസ് വിശ്വസിക്കാൻ പ്രയാമായിരുന്നു . 26- 9 - 53 - 7 4 ആം ദിവസവും അവസാന പുഞ്ചിരി മാർഷലിൻ്റെത് തന്നെയായിരുന്നു 4 വർഷത്തിനു ശേഷം ഇതേ എതിരാളികൾക്കെതിരെ ഓൾഡ് ട്രാഫോർഡിൽ 7/22 എന്ന അതുല്യ പ്രകടനം നടത്തുന്നതു വരെ മാർഷലിൻ്റെ കരിയർ ബെസ്റ്റ് പ്രകടനം വെറും 128 റൺ വിജയലക്ഷ്യവുമായി ഇറങ്ങിയ വിൻഡീസ് ഓപ്പണിങ് വിക്കറ്റിൽ തന്നെ 100 കടത്തി .2 വിക്കറ്റ് വീണ ശേഷം വന്ന വിവിയൻ റിച്ചാർഡ്സ് 18 പന്തിൽ 22 റൺ നേടി തകർത്തടിച്ചപ്പോൾ ഓരോ പ്രഹരവും ഇംഗ്ലണ്ടിൻ്റെ ശവപ്പെട്ടിയിൽ തറച്ചു കയറ്റിയ ആണികളായിരുന്നു . വിൻഡീസ് 5 ടെസ്റ്റ് പരമ്പരയിൽ 3-0 ന് മുന്നിൽ .മത്സരത്തിലെ മാൻ ഓഫ് ദ മാച്ച് സെഞ്ചുറി നേടിയ ലാരി ഗോംസ്ആയിരുന്നെങ്കിലും ഹ്യദയം കീഴടക്കിയത് മാൽക്കം മാർഷൽ തന്നെയായിരുന്നു . അടുത്ത 2 ടെസ്റ്റുകളും ജയിച്ച് വെസ്റ്റ് ഇൻഡീസ് പരമ്പര 5-0 ന് തൂത്തു വാരി നാണം കെടുത്തി .ക്രിക്കറ്റ് ചരിത്രത്തിൽ "ബ്ലാക്ക് വാഷ് " എന്ന പേരിൽ ചരിത്രമായ ആ പരമ്പരയുടെ മുഖചിത്രത്തിലെ മിന്നുന്ന മുഖങ്ങളിലൊന്ന് അകാലത്തിൽ ക്രിക്കറ്റ് ലോകത്തോട് വിട പറഞ്ഞ എക്കാലത്തേയും മികച്ചവനായ മാൽക്കം മാർഷലിൻ്റെതായിരുന്നു .നിറഞ്ഞ പുഞ്ചിരി തൂകുന്ന അതേ മാർഷലിൻ്റെ മുഖം .
