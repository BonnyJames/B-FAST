---
title: "ലോക ക്രിക്കറ്റിലെ സുന്ദരൻമാർ"
date: 2022-12-22T12:47:34
draft: false
categories: ["Sports"]
tags: ['mark waugh', 'mark waugh and steve waugh', 'steve waugh', 'Suresh Varieth']
author: "Beaumaris"
---

<strong>ലോക ക്രിക്കറ്റിലെ സുന്ദരൻമാർ</strong>

<strong>suresh varieth</strong>

1991ലെ ആഷസ് സീരീസ്, അഡ്ലെയ്ഡ് ഓവലിൽ നാലാം ടെസ്റ്റ് തുടങ്ങുന്നതിന് മുൻപുള്ളൊരു രാത്രിയിൽ റോജർ വോയുടെ കുടുബം ആഹ്ലാദത്തിമർപ്പിലാണ്. ക്രിക്കറ്റ് കളിക്കുന്ന മൂന്നു മക്കളിൽ രണ്ടാമനും ഓസ്ട്രേലിയൻ ടെസ്റ്റ് ക്യാപ് അണിയാൻ പോകുന്നു. അത്താഴ മേശയിൽ വച്ച്, പത്തു മിനിട്ടിലെ വ്യത്യാസം കൊണ്ട് മൂത്തവനായ സ്റ്റീവ് സന്തോഷത്തോടെ അറിയിച്ചു - "മാർക്കിനെ ടീമിലെടുത്തു" .... ആകാംക്ഷയോടെ മാർക്ക് ചോദിച്ചു "അപ്പോഴാരെയാണ് ടീമിൽ നിന്ന് മാറ്റിയത്?"....... ഒരു ചെറുപുഞ്ചിരിയോടെ സ്റ്റീവ് പറഞ്ഞു "എന്നെത്തന്നെ ".

<img class=" wp-image-368178 aligncenter" src="https://cdn.boolokam.com/articles/2022/12/ferrrrr.webp" alt="" width="773" height="437" />പരമ്പരയിലെ ആദ്യ മൂന്നു ടെസ്റ്റുകളിലും പരാജയപ്പെട്ട ഓൾറൗണ്ടർ സ്റ്റീവൻ വോയെ മാറ്റി, മൂന്ന് വർഷം മുമ്പ് ഏകദിന അരങ്ങേറ്റം കുറിക്കുകയും ന്യൂ സൗത്ത് വെയിൽസിനായി തുടർച്ചയായ നല്ല പ്രകടനങ്ങൾ കാഴ്ചവയ്ക്കുകയും ചെയ്ത ഇരട്ട സഹോദരൻ മാർക്കിനെ ടീമിലെടുക്കാനുള്ള സെലക്ഷൻ കമ്മറ്റി ചെയർമാൻ ജോൺ ബെനോയുടെയും ക്യാപ്റ്റൻ അലൻ ബോർഡറുടെയും കണക്കു കൂട്ടൽ പിഴച്ചില്ല. ആറാമനായി ക്രീസിലിറങ്ങിയ അദ്ദേഹം 5/124 എന്ന നിലയിൽ തകർന്ന ടീമിനെ ഗ്രെഗ് മാത്യൂസിനൊപ്പം 171 റൺസ് പാർട്ണർഷിപ്പിലൂടെ രക്ഷിച്ച്, അരങ്ങേറ്റ ടെസ്റ്റിൽ ആദ്യ ഇന്നിംഗ്സിൽത്തന്നെ 138 റൺസ് അടിക്കുമ്പോൾ സമീപ ഭാവിയിൽ അലൻ ബോർഡർ ഒഴിച്ചിടാവുന്ന നാലാം നമ്പർ പൊസിഷന് അവകാശവാദം ഉന്നയിക്കുകയായിരുന്നു.

1994 ൽ നാലു ടെസ്റ്റ് പരമ്പരക്കായി വിൻഡീസിലെത്തിയ പുതിയ ക്യാപ്റ്റൻ മാർക്ക് ടെയ്ലർക്ക് എതിരാളികളുടെ റെക്കോർഡ് തീർച്ചയായും തലവേദന ഉണ്ടാക്കാൻ തക്കതായിരുന്നു. 1980 ന് ശേഷം നാട്ടിലോ വിദേശത്തോ ഒരു ടെസ്റ്റ് പരമ്പര പോലും തോൽക്കാതെ അജയ്യരായി നിൽക്കുന്ന വിൻഡീസ്, റിച്ചർഡ്സിൻ്റെ കയ്യിൽ നിന്നും നായകത്വമേറ്റെടുത്ത റിച്ചി റിച്ചാർഡ്സൺ, ഗ്രീനിജിൻ്റെയും ഹെയ്ൻസിൻ്റെയും അഭാവം അറിയിക്കാത്ത ലാറയും ഹൂപ്പറും ആഡംസും, പേസ് വസന്തത്തിലെ പുതുമുകുളങ്ങളായ അംബ്രോസ്, വാൽഷ്, വിൻസ്റ്റൻ - കെന്നി ബഞ്ചമിൻമാർ... സ്വാഭാവികമായും റെക്കോർഡ് തകരാൻ സാധ്യതയൊന്നുമുണ്ടായിരുന്നില്ല. ആദ്യ ടെസ്റ്റിൽ പക്ഷേ വിൻഡീസിനെ ഞെട്ടിച്ച് പത്തു വിക്കറ്റ് ജയം നേടിയ ഓസ്ട്രേലിയ, 1-0 എന്ന ലീഡിൻ്റെ ആത്മവിശ്വാസത്തിൽ മൂന്നാം ടെസ്റ്റിനിറങ്ങിയെങ്കിലും വിൻഡീസിൻ്റെ വക 9 വിക്കറ്റിൻ്റെ തിരിച്ചടിയായിരുന്നു അവർക്ക് ലഭിച്ച പ്രതിഫലം.

<img class="size-full wp-image-368179 aligncenter" src="https://cdn.boolokam.com/articles/2022/12/dwfffffff-1.webp" alt="" width="980" height="530" />റെക്കോർഡ് അടിയറ വെച്ചവൻ എന്ന ചീത്തപ്പേര് നേടുന്നത് കരീബിയൻ പോരാളിയായ റിച്ചാർഡ്സനു താങ്ങാവുന്നതിലേറെയായിരിക്കും. സീരീസ് തീരുമാനമാക്കുന്ന അവസാന ടെസ്റ്റിൽ ജമൈക്കയിൽ ലാറയുടെ 65 റൺസിനോടൊപ്പം ചേർന്ന് അദ്ദേഹം സെഞ്ചുറിയും നേടിയപ്പോൾ ബാക്കിയുള്ളവരെല്ലാവരും ചേർന്ന് നേടിയത് വെറും 100 റൺസ് മാത്രമായിരുന്നു. പോൾ റീഫലും ബ്രണ്ടൻ ജൂലിയനും ചേർന്ന് 265 ന് വിൻഡീസിനെ ചുരുട്ടിക്കെട്ടിയപ്പോൾ ഓസ്ട്രേലിയ ലക്ഷ്യം വച്ചത് ഒരു കൂറ്റൻ ലീഡ് തന്നെയായിരുന്നു.

ആദ്യ ഇന്നിംഗ്സിന്നിറങ്ങിയ ഓസീസിന് പക്ഷേ കാര്യങ്ങൾ എളുപ്പമായിരുന്നില്ല. 73 റൺസിനുള്ളിൽ ടെയ്ലറേയും ബൂണിനെയും സ്ലേറ്ററേയും മടക്കിയ വാൽഷും അംബ്രോസും കരീബിയൻ പേസ് വസന്തത്തിൻ്റെ സൗന്ദര്യം ചോർന്നിട്ടില്ലെന്ന് തെളിയിക്കാനുള്ള തത്രപ്പാടിലായിരുന്നു. പേസ് ലോകത്തെ വിൻഡീസിൻ്റെ ഇരട്ടകളെയും കൂടെ വരുന്ന ബെഞ്ചമിൻമാരെയും പ്രതിരോധിക്കേണ്ട ചുമതല സ്വാഭാവികമായും ഓസീസിൻ്റെ ഇരട്ട സഹോദരൻമാർക്ക് വന്നു ചേർന്നു.

<img class=" wp-image-368180 aligncenter" src="https://cdn.boolokam.com/articles/2022/12/r2r2r.jpg" alt="" width="776" height="517" />മത്സരിച്ച് റണ്ണടിക്കുന്നതിൽ ആദ്യ ഊഴം മാർക്കിൻ്റേതായിരുന്നു. പേസർമാരുടെ പന്തുകൾ ഗ്രൗണ്ടിൻ്റെ നാലു പാടും പാഞ്ഞപ്പോൾ അംബ്രോസിൻ്റെയും കെന്നി ബെഞ്ചമിൻ്റെയും അക്കൗണ്ടിൽ റണ്ണുകൾ വഴങ്ങിയതിൻ്റെയും നോബോളുകളുടെയും എണ്ണം കൂടി. 192 പന്തിൽ നിന്നും 126 റൺസ് നേടിയ മാർക്ക് വോ പുറത്താവുമ്പോൾ ഈ സഹോദരൻമാരുടെ 231 റൺസ് ഓസീസിന് ലീഡ് നേടിക്കൊടുത്തിരുന്നു. ഗ്രെഗ് ബ്ലുവെറ്റിനെയും വാലറ്റക്കാരെയും കൂട്ടുപിടിച്ച് പോരാട്ടം നയിച്ച സ്റ്റീവ് വോ, പത്താമനായി പുറത്താവുമ്പോൾ കരിയറിലെ തൻ്റെ ഏക ഡബിൾ സെഞ്ചുറിയോടൊപ്പം സ്വന്തം ടീമിന് 266 റൺസ് ലീഡു കൂടി നൽകിയിരുന്നു. തുടർന്ന് ബാറ്റ് ചെയ്ത വിൻഡീസ് പോൾ റീഫലിൻ്റെയും ഷെയ്ൻ വോണിൻ്റെയും നാലു വിക്കറ്റ് വീതം പ്രകടനങ്ങളിൽ ഇന്നിങ്സ് തോൽവിയിൽ അടിപതറുമ്പോൾ, പതിനാല് കൊല്ലമായി അപരാജിതരെന്ന റെക്കോർഡ് കൂടിയാണ് തിരുത്തപ്പെട്ടത്


![ലോക ക്രിക്കറ്റിലെ സുന്ദരൻമാർ](https://cdn.boolokam.com/articles/2022/12/ferrrrr.webp)**ലോക ക്രിക്കറ്റിലെ സുന്ദരൻമാർ** **suresh varieth** 1991ലെ ആഷസ് സീരീസ്, അഡ്ലെയ്ഡ് ഓവലിൽ നാലാം ടെസ്റ്റ് തുടങ്ങുന്നതിന് മുൻപുള്ളൊരു രാത്രിയിൽ റോജർ വോയുടെ കുടുബം ആഹ്ലാദത്തിമർപ്പിലാണ്. ക്രിക്കറ്റ് കളിക്കുന്ന മൂന്നു മക്കളിൽ രണ്ടാമനും ഓസ്ട്രേലിയൻ ടെസ്റ്റ് ക്യാപ് അണിയാൻ പോകുന്നു. അത്താഴ മേശയിൽ വച്ച്, പത്തു മിനിട്ടിലെ വ്യത്യാസം കൊണ്ട് മൂത്തവനായ സ്റ്റീവ് സന്തോഷത്തോടെ അറിയിച്ചു - "മാർക്കിനെ ടീമിലെടുത്തു" .... ആകാംക്ഷയോടെ മാർക്ക് ചോദിച്ചു "അപ്പോഴാരെയാണ് ടീമിൽ നിന്ന് മാറ്റിയത്?"....... ഒരു ചെറുപുഞ്ചിരിയോടെ സ്റ്റീവ് പറഞ്ഞു "എന്നെത്തന്നെ ". പരമ്പരയിലെ ആദ്യ മൂന്നു ടെസ്റ്റുകളിലും പരാജയപ്പെട്ട ഓൾറൗണ്ടർ സ്റ്റീവൻ വോയെ മാറ്റി, മൂന്ന് വർഷം മുമ്പ് ഏകദിന അരങ്ങേറ്റം കുറിക്കുകയും ന്യൂ സൗത്ത് വെയിൽസിനായി തുടർച്ചയായ നല്ല പ്രകടനങ്ങൾ കാഴ്ചവയ്ക്കുകയും ചെയ്ത ഇരട്ട സഹോദരൻ മാർക്കിനെ ടീമിലെടുക്കാനുള്ള സെലക്ഷൻ കമ്മറ്റി ചെയർമാൻ ജോൺ ബെനോയുടെയും ക്യാപ്റ്റൻ അലൻ ബോർഡറുടെയും കണക്കു കൂട്ടൽ പിഴച്ചില്ല. ആറാമനായി ക്രീസിലിറങ്ങിയ അദ്ദേഹം 5/124 എന്ന നിലയിൽ തകർന്ന ടീമിനെ ഗ്രെഗ് മാത്യൂസിനൊപ്പം 171 റൺസ് പാർട്ണർഷിപ്പിലൂടെ രക്ഷിച്ച്, അരങ്ങേറ്റ ടെസ്റ്റിൽ ആദ്യ ഇന്നിംഗ്സിൽത്തന്നെ 138 റൺസ് അടിക്കുമ്പോൾ സമീപ ഭാവിയിൽ അലൻ ബോർഡർ ഒഴിച്ചിടാവുന്ന നാലാം നമ്പർ പൊസിഷന് അവകാശവാദം ഉന്നയിക്കുകയായിരുന്നു. 1994 ൽ നാലു ടെസ്റ്റ് പരമ്പരക്കായി വിൻഡീസിലെത്തിയ പുതിയ ക്യാപ്റ്റൻ മാർക്ക് ടെയ്ലർക്ക് എതിരാളികളുടെ റെക്കോർഡ് തീർച്ചയായും തലവേദന ഉണ്ടാക്കാൻ തക്കതായിരുന്നു. 1980 ന് ശേഷം നാട്ടിലോ വിദേശത്തോ ഒരു ടെസ്റ്റ് പരമ്പര പോലും തോൽക്കാതെ അജയ്യരായി നിൽക്കുന്ന വിൻഡീസ്, റിച്ചർഡ്സിൻ്റെ കയ്യിൽ നിന്നും നായകത്വമേറ്റെടുത്ത റിച്ചി റിച്ചാർഡ്സൺ, ഗ്രീനിജിൻ്റെയും ഹെയ്ൻസിൻ്റെയും അഭാവം അറിയിക്കാത്ത ലാറയും ഹൂപ്പറും ആഡംസും, പേസ് വസന്തത്തിലെ പുതുമുകുളങ്ങളായ അംബ്രോസ്, വാൽഷ്, വിൻസ്റ്റൻ - കെന്നി ബഞ്ചമിൻമാർ... സ്വാഭാവികമായും റെക്കോർഡ് തകരാൻ സാധ്യതയൊന്നുമുണ്ടായിരുന്നില്ല. ആദ്യ ടെസ്റ്റിൽ പക്ഷേ വിൻഡീസിനെ ഞെട്ടിച്ച് പത്തു വിക്കറ്റ് ജയം നേടിയ ഓസ്ട്രേലിയ, 1-0 എന്ന ലീഡിൻ്റെ ആത്മവിശ്വാസത്തിൽ മൂന്നാം ടെസ്റ്റിനിറങ്ങിയെങ്കിലും വിൻഡീസിൻ്റെ വക 9 വിക്കറ്റിൻ്റെ തിരിച്ചടിയായിരുന്നു അവർക്ക് ലഭിച്ച പ്രതിഫലം. ![](https://cdn.boolokam.com/articles/2022/12/dwfffffff-1.webp)റെക്കോർഡ് അടിയറ വെച്ചവൻ എന്ന ചീത്തപ്പേര് നേടുന്നത് കരീബിയൻ പോരാളിയായ റിച്ചാർഡ്സനു താങ്ങാവുന്നതിലേറെയായിരിക്കും. സീരീസ് തീരുമാനമാക്കുന്ന അവസാന ടെസ്റ്റിൽ ജമൈക്കയിൽ ലാറയുടെ 65 റൺസിനോടൊപ്പം ചേർന്ന് അദ്ദേഹം സെഞ്ചുറിയും നേടിയപ്പോൾ ബാക്കിയുള്ളവരെല്ലാവരും ചേർന്ന് നേടിയത് വെറും 100 റൺസ് മാത്രമായിരുന്നു. പോൾ റീഫലും ബ്രണ്ടൻ ജൂലിയനും ചേർന്ന് 265 ന് വിൻഡീസിനെ ചുരുട്ടിക്കെട്ടിയപ്പോൾ ഓസ്ട്രേലിയ ലക്ഷ്യം വച്ചത് ഒരു കൂറ്റൻ ലീഡ് തന്നെയായിരുന്നു. ആദ്യ ഇന്നിംഗ്സിന്നിറങ്ങിയ ഓസീസിന് പക്ഷേ കാര്യങ്ങൾ എളുപ്പമായിരുന്നില്ല. 73 റൺസിനുള്ളിൽ ടെയ്ലറേയും ബൂണിനെയും സ്ലേറ്ററേയും മടക്കിയ വാൽഷും അംബ്രോസും കരീബിയൻ പേസ് വസന്തത്തിൻ്റെ സൗന്ദര്യം ചോർന്നിട്ടില്ലെന്ന് തെളിയിക്കാനുള്ള തത്രപ്പാടിലായിരുന്നു. പേസ് ലോകത്തെ വിൻഡീസിൻ്റെ ഇരട്ടകളെയും കൂടെ വരുന്ന ബെഞ്ചമിൻമാരെയും പ്രതിരോധിക്കേണ്ട ചുമതല സ്വാഭാവികമായും ഓസീസിൻ്റെ ഇരട്ട സഹോദരൻമാർക്ക് വന്നു ചേർന്നു. ![](https://cdn.boolokam.com/articles/2022/12/r2r2r.jpg)മത്സരിച്ച് റണ്ണടിക്കുന്നതിൽ ആദ്യ ഊഴം മാർക്കിൻ്റേതായിരുന്നു. പേസർമാരുടെ പന്തുകൾ ഗ്രൗണ്ടിൻ്റെ നാലു പാടും പാഞ്ഞപ്പോൾ അംബ്രോസിൻ്റെയും കെന്നി ബെഞ്ചമിൻ്റെയും അക്കൗണ്ടിൽ റണ്ണുകൾ വഴങ്ങിയതിൻ്റെയും നോബോളുകളുടെയും എണ്ണം കൂടി. 192 പന്തിൽ നിന്നും 126 റൺസ് നേടിയ മാർക്ക് വോ പുറത്താവുമ്പോൾ ഈ സഹോദരൻമാരുടെ 231 റൺസ് ഓസീസിന് ലീഡ് നേടിക്കൊടുത്തിരുന്നു. ഗ്രെഗ് ബ്ലുവെറ്റിനെയും വാലറ്റക്കാരെയും കൂട്ടുപിടിച്ച് പോരാട്ടം നയിച്ച സ്റ്റീവ് വോ, പത്താമനായി പുറത്താവുമ്പോൾ കരിയറിലെ തൻ്റെ ഏക ഡബിൾ സെഞ്ചുറിയോടൊപ്പം സ്വന്തം ടീമിന് 266 റൺസ് ലീഡു കൂടി നൽകിയിരുന്നു. തുടർന്ന് ബാറ്റ് ചെയ്ത വിൻഡീസ് പോൾ റീഫലിൻ്റെയും ഷെയ്ൻ വോണിൻ്റെയും നാലു വിക്കറ്റ് വീതം പ്രകടനങ്ങളിൽ ഇന്നിങ്സ് തോൽവിയിൽ അടിപതറുമ്പോൾ, പതിനാല് കൊല്ലമായി അപരാജിതരെന്ന റെക്കോർഡ് കൂടിയാണ് തിരുത്തപ്പെട്ടത്
