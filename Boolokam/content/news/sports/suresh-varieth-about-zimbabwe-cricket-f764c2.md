---
title: "സിംബാവേ ക്രിക്കറ്റ് ലോകത്തിൻ്റെ ലൈംലൈറ്റിലേക്ക് മടങ്ങിവരുകയാണ്"
date: 2022-08-23T06:04:46
draft: false
categories: ["Sports"]
tags: ['Suresh Varieth', 'Zimbabwe', 'zimbabwe cricket']
author: "Beaumaris"
---

<strong>Suresh Varieth</strong>

ഓർമകളിലൊരു വിൻ്റേജ് സിംബാവേയുണ്ട്.... ആദ്യമായി അന്താരാഷ്ട്ര മത്സരത്തിനിറങ്ങി 1983 ലോകകപ്പിൽ ഓസ്ട്രേലിയയെ തകർത്ത് ഇന്ത്യയെ വിറപ്പിച്ച ഡങ്കൻ ഫ്ലച്ചറുടെ ടീം, 1987 ലോകകപ്പിൽ ന്യൂസിലാൻറിനെ വിറപ്പിച്ച ഡേവിഡ് ഹ്യൂട്ടൻ്റെ ടീം, 1992 ലോകകപ്പിൽ ഇംഗ്ലണ്ടിനെ തകർത്ത ഇഡോ ബ്രാൻഡസ് എന്ന ചിക്കൻ ഫാമുകാരൻ്റെ ടീം, നാൽപ്പത്താറാം വയസ്സിൽ ഇരുപത്തി രണ്ട് വർഷത്തെ ഇടവേളക്കു ശേഷം തൻ്റെ നാലാം ടെസ്റ്റിനിറങ്ങിയ ജോൺ ട്രൈക്കോസിൻ്റെ ടീം, ലോകത്തെ ഏറ്റവും മികച്ച വിക്കറ്റ് കീപ്പർ ബാറ്റർമാരിലൊരാളായ ആൻ്റി ഫ്ലവറും ഗ്രാൻ്റ് ഫ്ലവറും ഹീത്ത് സ്ട്രീക്കും പോൾ സ്ട്രാങ്ങും നീൽ ജോൺസനും മറേ ഗുഡ്വിനും മൈക്ക് ബ്രയർലിയുടെ ക്യാപ്റ്റൻസി ഗൈഡൻസ് ബുക്ക് സ്വന്തം കിറ്റിൽ സൂക്ഷിക്കുന്ന അലസ്റ്റർ കാംബെലുമടക്കം 1990 കളെ സമ്പുഷ്ടമാക്കിയ, ആരും പേടിക്കുന്ന സിംബാവേ ടീമിനെ രൂപകൽപ്പന ചെയ്ത ഒരു പിടി കളിക്കാർ .

<img class="size-full wp-image-348004 aligncenter" src="https://cdn.boolokam.com/articles/2022/08/gegee.webp" alt="" width="806" height="605" />റോബർട്ട് മുഗാബെയുടെ ഭരണകൂടത്തിനെതിരെ സംസാരിച്ചതിന് ആൻഡി ഫ്ലവറും ഹെൻറി ഒലോങ്കയുമടക്കം പലർക്കും ബലി കഴിക്കേണ്ടി വന്നത് തങ്ങളുടെ സ്പോർട്സ് കരിയറായിരുന്നു. നാടുവിട്ട് വിദേശത്ത് അഭയം തേടിയ ഒലോങ്ക സംഗീതത്തിൽ പുതിയ കരിയർ കണ്ടെത്തിയപ്പോൾ ആൻഡി ഫ്ലവർ മികച്ച കോച്ചുമാരിലൊരാളായി. തതേന്ദ തായ്ബുവിനെപ്പോലുള്ള നിർഭാഗ്യവാൻമാർക്ക് ചെറുപ്രായത്തിൽത്തന്നെ കരിയർ അവസാനിപ്പിക്കേണ്ടി വന്നപ്പോൾ റേ പ്രൈസിനേയും ഷോൺ വില്യംസിനെയും ബ്രണ്ടൻ ടൈലറേയും പോലുള്ളവർ മുങ്ങുന്ന കപ്പലിലെ മൂകസാക്ഷികളായി. തങ്ങൾക്ക് ആരെങ്കിലും ഒരു ജോഡി ഷൂസ് തരൂ എന്ന റിയാൻ ബേളിൻ്റെ ദയനീയതയിലേക്ക് എത്തിച്ചു സിംബാവേ ക്രിക്കറ്റ് മേലാളൻമാരുടെ ചെയ്തികൾ .

സിക്കന്ദർ റാസ - സമകാലിക ക്രിക്കറ്റിലെ ഒരു നിർഭാഗ്യവാനാണെന്ന് പറഞ്ഞാൽ തെറ്റില്ല. 114 ഏകദിനത്തിൽ മൂന്ന് സെഞ്ചുറിയുണ്ടായിരുന്നയാളുടെ സെഞ്ചുറികളുടെ എണ്ണം ആറു മത്സരങ്ങൾ കൂടി കഴിയുമ്പോൾ ആറിലെത്തിയിരിക്കുന്നു. ഇന്ത്യയുടെ പ്രതീക്ഷയായ ശുഭ്മാൻ ഗില്ലിൻ്റെ പ്രകടനത്തിലും മങ്ങിപ്പോകാതെ, ഒരു പക്ഷേ ഒരൽപ്പം മുകളിൽ നിൽക്കുന്ന സെഞ്ചുറിയോടെ തലയുയർത്തിത്തന്നെയാണയാൾ പവലിയനിലേക്ക് മടങ്ങുന്നത്. പുകൾപെറ്റ ഇന്ത്യൻ ബാറ്റർമാരുടെ അഞ്ചു വിക്കറ്റുകൾ വീഴ്ത്തിയ ബ്രാഡ് ഇവാൻസിൻ്റെ പ്രകടനം ടീമിനെ ബാറ്റുകൊണ്ടും ജയിപ്പിച്ചിരുന്നെങ്കിൽ പൂർണതയിലെത്തിയേനെ.

[embed]https://youtu.be/BTbW58c5brk[/embed]

അതെ, സിംബാവേ ക്രിക്കറ്റ് ലോകത്തിൻ്റെ ലൈംലൈറ്റിലേക്ക് മടങ്ങിവരുകയാണ്. പ്രൈസിനും ടെയ്ലർക്കും മസാക്കാഡ്സക്കുമെല്ലാം പകരക്കാരായവർ പോരാട്ട വീര്യമുള്ളവരാണ്. ബംഗ്ലാദേശിനെ ഏകദിന, T20 സീരീസിൽ തോൽപ്പിച്ച്, ഇന്ത്യയെ ഒരു കളിയിലെങ്കിലും വിറപ്പിച്ച് അവരിനി കങ്കാരുകളുടെ നാട്ടിൽ പുതിയ അങ്കം കുറിക്കാൻ പോകുകയാണ് .


![സിംബാവേ ക്രിക്കറ്റ് ലോകത്തിൻ്റെ ലൈംലൈറ്റിലേക്ക് മടങ്ങിവരുകയാണ്](https://cdn.boolokam.com/articles/2022/08/gegee.webp)**Suresh Varieth** ഓർമകളിലൊരു വിൻ്റേജ് സിംബാവേയുണ്ട്.... ആദ്യമായി അന്താരാഷ്ട്ര മത്സരത്തിനിറങ്ങി 1983 ലോകകപ്പിൽ ഓസ്ട്രേലിയയെ തകർത്ത് ഇന്ത്യയെ വിറപ്പിച്ച ഡങ്കൻ ഫ്ലച്ചറുടെ ടീം, 1987 ലോകകപ്പിൽ ന്യൂസിലാൻറിനെ വിറപ്പിച്ച ഡേവിഡ് ഹ്യൂട്ടൻ്റെ ടീം, 1992 ലോകകപ്പിൽ ഇംഗ്ലണ്ടിനെ തകർത്ത ഇഡോ ബ്രാൻഡസ് എന്ന ചിക്കൻ ഫാമുകാരൻ്റെ ടീം, നാൽപ്പത്താറാം വയസ്സിൽ ഇരുപത്തി രണ്ട് വർഷത്തെ ഇടവേളക്കു ശേഷം തൻ്റെ നാലാം ടെസ്റ്റിനിറങ്ങിയ ജോൺ ട്രൈക്കോസിൻ്റെ ടീം, ലോകത്തെ ഏറ്റവും മികച്ച വിക്കറ്റ് കീപ്പർ ബാറ്റർമാരിലൊരാളായ ആൻ്റി ഫ്ലവറും ഗ്രാൻ്റ് ഫ്ലവറും ഹീത്ത് സ്ട്രീക്കും പോൾ സ്ട്രാങ്ങും നീൽ ജോൺസനും മറേ ഗുഡ്വിനും മൈക്ക് ബ്രയർലിയുടെ ക്യാപ്റ്റൻസി ഗൈഡൻസ് ബുക്ക് സ്വന്തം കിറ്റിൽ സൂക്ഷിക്കുന്ന അലസ്റ്റർ കാംബെലുമടക്കം 1990 കളെ സമ്പുഷ്ടമാക്കിയ, ആരും പേടിക്കുന്ന സിംബാവേ ടീമിനെ രൂപകൽപ്പന ചെയ്ത ഒരു പിടി കളിക്കാർ . റോബർട്ട് മുഗാബെയുടെ ഭരണകൂടത്തിനെതിരെ സംസാരിച്ചതിന് ആൻഡി ഫ്ലവറും ഹെൻറി ഒലോങ്കയുമടക്കം പലർക്കും ബലി കഴിക്കേണ്ടി വന്നത് തങ്ങളുടെ സ്പോർട്സ് കരിയറായിരുന്നു. നാടുവിട്ട് വിദേശത്ത് അഭയം തേടിയ ഒലോങ്ക സംഗീതത്തിൽ പുതിയ കരിയർ കണ്ടെത്തിയപ്പോൾ ആൻഡി ഫ്ലവർ മികച്ച കോച്ചുമാരിലൊരാളായി. തതേന്ദ തായ്ബുവിനെപ്പോലുള്ള നിർഭാഗ്യവാൻമാർക്ക് ചെറുപ്രായത്തിൽത്തന്നെ കരിയർ അവസാനിപ്പിക്കേണ്ടി വന്നപ്പോൾ റേ പ്രൈസിനേയും ഷോൺ വില്യംസിനെയും ബ്രണ്ടൻ ടൈലറേയും പോലുള്ളവർ മുങ്ങുന്ന കപ്പലിലെ മൂകസാക്ഷികളായി. തങ്ങൾക്ക് ആരെങ്കിലും ഒരു ജോഡി ഷൂസ് തരൂ എന്ന റിയാൻ ബേളിൻ്റെ ദയനീയതയിലേക്ക് എത്തിച്ചു സിംബാവേ ക്രിക്കറ്റ് മേലാളൻമാരുടെ ചെയ്തികൾ . സിക്കന്ദർ റാസ - സമകാലിക ക്രിക്കറ്റിലെ ഒരു നിർഭാഗ്യവാനാണെന്ന് പറഞ്ഞാൽ തെറ്റില്ല. 114 ഏകദിനത്തിൽ മൂന്ന് സെഞ്ചുറിയുണ്ടായിരുന്നയാളുടെ സെഞ്ചുറികളുടെ എണ്ണം ആറു മത്സരങ്ങൾ കൂടി കഴിയുമ്പോൾ ആറിലെത്തിയിരിക്കുന്നു. ഇന്ത്യയുടെ പ്രതീക്ഷയായ ശുഭ്മാൻ ഗില്ലിൻ്റെ പ്രകടനത്തിലും മങ്ങിപ്പോകാതെ, ഒരു പക്ഷേ ഒരൽപ്പം മുകളിൽ നിൽക്കുന്ന സെഞ്ചുറിയോടെ തലയുയർത്തിത്തന്നെയാണയാൾ പവലിയനിലേക്ക് മടങ്ങുന്നത്. പുകൾപെറ്റ ഇന്ത്യൻ ബാറ്റർമാരുടെ അഞ്ചു വിക്കറ്റുകൾ വീഴ്ത്തിയ ബ്രാഡ് ഇവാൻസിൻ്റെ പ്രകടനം ടീമിനെ ബാറ്റുകൊണ്ടും ജയിപ്പിച്ചിരുന്നെങ്കിൽ പൂർണതയിലെത്തിയേനെ. [embed]https://youtu.be/BTbW58c5brk[/embed] അതെ, സിംബാവേ ക്രിക്കറ്റ് ലോകത്തിൻ്റെ ലൈംലൈറ്റിലേക്ക് മടങ്ങിവരുകയാണ്. പ്രൈസിനും ടെയ്ലർക്കും മസാക്കാഡ്സക്കുമെല്ലാം പകരക്കാരായവർ പോരാട്ട വീര്യമുള്ളവരാണ്. ബംഗ്ലാദേശിനെ ഏകദിന, T20 സീരീസിൽ തോൽപ്പിച്ച്, ഇന്ത്യയെ ഒരു കളിയിലെങ്കിലും വിറപ്പിച്ച് അവരിനി കങ്കാരുകളുടെ നാട്ടിൽ പുതിയ അങ്കം കുറിക്കാൻ പോകുകയാണ് .
