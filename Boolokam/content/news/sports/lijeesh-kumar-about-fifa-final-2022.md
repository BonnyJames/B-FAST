---
title: "എംബാപ്പെ, ഈ കപ്പ് നിനക്കുള്ള ലാറ്റിനമേരിക്കയുടെ മറുപടിയാണ്"
date: 2022-12-19T04:35:28
draft: false
categories: ["Sports"]
tags: ['FIFA WORLD CUP', 'Football', 'france', 'mbappe']
author: "Beaumaris"
---

<strong>എംബാപ്പെ, ഈ കപ്പ് നിനക്കുള്ള ലാറ്റിനമേരിക്കയുടെ മറുപടിയാണ്.</strong>

<strong>Lijeesh Kumar സോഷ്യൽ മീഡിയയിൽ പങ്കുവച്ച കുറിപ്പ്.</strong>

"ലാറ്റിനമേരിക്കന്‍ ടീമുകൾ ഒരിക്കലും ഉയര്‍ന്ന നിലവാരമുള്ള ഫുട്‌ബോള്‍ കളിച്ചിട്ടില്ല. യൂറോപ്പിലെപ്പോലെ അഡ്വാന്‍സ്ഡായ ഫുട്‌ബോളല്ല അര്‍ജന്റീനയും ബ്രസീലും കളിച്ചു ശീലിച്ചത് !!" ലോകക്കപ്പിന് മുമ്പ് ടി.എൻ.ടി സ്പോർട്സിന് നൽകിയ അഭിമുഖത്തിൽ എംബാപ്പെ പറഞ്ഞ ഡയലോഗാണിത്. എന്താല്ലേ,
അമിതമായ ആത്മ വിശ്വാസം നല്ലതല്ല എന്നപോലെ, അമിതമായ അഹങ്കാരവും നല്ലതല്ല. അന്നുമുതൽ കാത്തിരിക്കുന്നതാണ് നിന്റെ കണ്ണീരു വീണ് കുതിരുന്ന ഖത്തറിന്റെ പോർക്കളം. അതു കണ്ടവസാനിപ്പിക്കാനാവുന്നു ഈ ലോകക്കപ്പ് തന്ന വിസ്മയ കാഴ്ചകൾ.

<img class="size-large wp-image-367486 aligncenter" src="https://cdn.boolokam.com/articles/2022/12/dqd-3-1024x569.jpg" alt="" width="800" height="445" />ഫൈനൽ മത്സരം തുടങ്ങുന്നതിന് മണിക്കൂറുകൾ മുമ്പ് അർജന്റീനയുടെ ഗോളി എമിലിയാനോ മാർട്ടിനസിനോട് ഒരു മാധ്യമപ്രവർത്തകൻ ചോദിച്ചു, "ഓർക്കുന്നോ എംബാപ്പെ ലാറ്റിനമേരിക്കൻ ഫുട്ബോളിനെ കുറിച്ച് പറഞ്ഞത് ?" എമിലിയാനോ പറഞ്ഞു, "ലാറ്റിനമേരിക്കയിൽ അയാൾ എപ്പോഴാണ് കളിച്ചത് ? യൂറോപ്യൻ ഫുട്ബോളിനെക്കുറിച്ച് മാത്രം അറിയുന്ന ഒരു ചെറുപ്പക്കാരന് അങ്ങനെയല്ലാതെ എന്തു പറയാൻ പറ്റും. ഫുട്ബോളിനെ കൂടുതലറിയുമ്പോൾ അതു മാറും."

ഒരു തട്ടുപൊളിപ്പൻ മോഹൻലാൽ പടത്തിലെ ഡയലോഗാണ് എനിക്കോർമ്മ വന്നത്, "നീ കുട്ടിയാണ്. നിനക്കൊന്നുമറിയില്ല !" എന്ന്. എംബാപ്പെ, ഈ കപ്പ് നിനക്കുള്ള ലാറ്റിനമേരിക്കയുടെ മറുപടിയാണ്. നിന്റെ കണ്ണീരു വീണ് കുതിർന്ന മണ്ണിൽ ചവിട്ടി നിന്ന് തന്നെയാണ് ഞങ്ങളീ കപ്പുയർത്തുന്നത്. അവസാനം വരെയും അർജന്റീന തോൽക്കാൻ കാത്തിരുന്നവർ, സഹികെട്ട് പറയേണ്ടി വരുന്ന കൺഗ്രാജ്സിനൊപ്പം നിന്റെ കട്ടൗട്ടും എഴുന്നള്ളിക്കാതിരിക്കില്ല. ചെക്ക് വെക്കാൻ നീയടിച്ചത്ര തന്നെ ഗോളുകളും - നിന്നെ ഒന്നുമല്ലാതാക്കാൻ പാകത്തിൽ, തൊടുക്കാൻ പോയിട്ട് നിനക്കെണ്ണാൻ പോലും കഴിയാത്തത്ര അസിസ്റ്റുകളും ഇന്ന് നടത്തിയ ഒരു നായകൻ ഞങ്ങൾക്കുള്ളപ്പോൾ - ആ കട്ടൗട്ട് ഞങ്ങൾക്കൊരു കോമഡി പീസാണ്. അയാൾ തന്നെയാണ് ഇക്കളിയിലെ താരം. നീയാണ് എന്ന് തോന്നുന്നവർ, ആനകളേയും എഴുന്നള്ളിച്ച് വരാൻ അവസാനം വരേയും കാത്തിരുന്ന് തോറ്റ യുധിഷ്ഠിരന്മാരാണ്.

<img class=" wp-image-367487 aligncenter" src="https://cdn.boolokam.com/articles/2022/12/dwdff-1.webp" alt="" width="863" height="485" />ഗംഭീര ഓട്ടങ്ങളായിരുന്നു എങ്കിലും, ഗോളടിക്കാൻ മാത്രം ഓടിയ ഓട്ടമേ എംബാപ്പേ നീയിന്നോടിയിട്ടുള്ളൂ. അടിപ്പിക്കാൻ പണിയെടുത്തതത്രയും നിന്റെ കൂട്ടുകാരായിരുന്നു. മെസ്സി ഒരു ഘട്ടത്തിലും ഇന്നങ്ങനെയായിരുന്നില്ല. അടിച്ചതിലും അടിക്കാത്തതിലുമൊക്കെ അയാൾ ഒരേയൊരു ലയണൽ മെസ്സിയാണ്.

തോറ്റ് തൊപ്പിയിട്ടവർ അവരുടെ ജാള്യത മറയ്ക്കാൻ, അടുത്ത ലോകക്കപ്പ് നിന്റെയാണ് എന്നൊക്കെ പറയും. ചുമ്മാ അതു കേട്ട് ഉളളതാണെന്ന് കരുതണ്ട. നിന്നെക്കൊണ്ട് മാത്രം ജയിക്കാനാവില്ല എന്ന് നിനക്കിന്ന് മനസിലായിട്ടുണ്ടാവുമല്ലോ. വേൾഡ് കപ്പ് ഫൈനലിലെ ഷൂട്ടൗട്ട് പുറത്തേക്കടിച്ച് തുലച്ചാണ് എംബാപ്പേ നിങ്ങളുടെ യൂറോപ്യൻ തലപ്പൊക്കം മടങ്ങുന്നത്. ഒറ്റ കിക്കും തടുക്കാനാവാതെ ബാറിൽ തലവെച്ച് നിൽക്കുന്ന ഗോളി ഇനിയങ്ങോട്ട് നിങ്ങളുടെ ഉറക്കം കെടുത്താതിരിക്കില്ല. തീർച്ചയായും ലാറ്റിനമേരിക്കൻ ഫുട്ബോൾ ഇങ്ങനല്ല എംബാപ്പേ, നിങ്ങളിന്ന് അത് പഠിച്ചിരിക്കുമല്ലോ. ഈ കാഴ്ചയ്ക്ക്, ലവ് യൂ അർജന്റീന ????


![എംബാപ്പെ, ഈ കപ്പ് നിനക്കുള്ള ലാറ്റിനമേരിക്കയുടെ മറുപടിയാണ്](https://cdn.boolokam.com/articles/2022/12/dqd-3-1024x569.jpg)**എംബാപ്പെ, ഈ കപ്പ് നിനക്കുള്ള ലാറ്റിനമേരിക്കയുടെ മറുപടിയാണ്.** **Lijeesh Kumar സോഷ്യൽ മീഡിയയിൽ പങ്കുവച്ച കുറിപ്പ്.** "ലാറ്റിനമേരിക്കന്‍ ടീമുകൾ ഒരിക്കലും ഉയര്‍ന്ന നിലവാരമുള്ള ഫുട്‌ബോള്‍ കളിച്ചിട്ടില്ല. യൂറോപ്പിലെപ്പോലെ അഡ്വാന്‍സ്ഡായ ഫുട്‌ബോളല്ല അര്‍ജന്റീനയും ബ്രസീലും കളിച്ചു ശീലിച്ചത് !!" ലോകക്കപ്പിന് മുമ്പ് ടി.എൻ.ടി സ്പോർട്സിന് നൽകിയ അഭിമുഖത്തിൽ എംബാപ്പെ പറഞ്ഞ ഡയലോഗാണിത്. എന്താല്ലേ, അമിതമായ ആത്മ വിശ്വാസം നല്ലതല്ല എന്നപോലെ, അമിതമായ അഹങ്കാരവും നല്ലതല്ല. അന്നുമുതൽ കാത്തിരിക്കുന്നതാണ് നിന്റെ കണ്ണീരു വീണ് കുതിരുന്ന ഖത്തറിന്റെ പോർക്കളം. അതു കണ്ടവസാനിപ്പിക്കാനാവുന്നു ഈ ലോകക്കപ്പ് തന്ന വിസ്മയ കാഴ്ചകൾ. ഫൈനൽ മത്സരം തുടങ്ങുന്നതിന് മണിക്കൂറുകൾ മുമ്പ് അർജന്റീനയുടെ ഗോളി എമിലിയാനോ മാർട്ടിനസിനോട് ഒരു മാധ്യമപ്രവർത്തകൻ ചോദിച്ചു, "ഓർക്കുന്നോ എംബാപ്പെ ലാറ്റിനമേരിക്കൻ ഫുട്ബോളിനെ കുറിച്ച് പറഞ്ഞത് ?" എമിലിയാനോ പറഞ്ഞു, "ലാറ്റിനമേരിക്കയിൽ അയാൾ എപ്പോഴാണ് കളിച്ചത് ? യൂറോപ്യൻ ഫുട്ബോളിനെക്കുറിച്ച് മാത്രം അറിയുന്ന ഒരു ചെറുപ്പക്കാരന് അങ്ങനെയല്ലാതെ എന്തു പറയാൻ പറ്റും. ഫുട്ബോളിനെ കൂടുതലറിയുമ്പോൾ അതു മാറും." ഒരു തട്ടുപൊളിപ്പൻ മോഹൻലാൽ പടത്തിലെ ഡയലോഗാണ് എനിക്കോർമ്മ വന്നത്, "നീ കുട്ടിയാണ്. നിനക്കൊന്നുമറിയില്ല !" എന്ന്. എംബാപ്പെ, ഈ കപ്പ് നിനക്കുള്ള ലാറ്റിനമേരിക്കയുടെ മറുപടിയാണ്. നിന്റെ കണ്ണീരു വീണ് കുതിർന്ന മണ്ണിൽ ചവിട്ടി നിന്ന് തന്നെയാണ് ഞങ്ങളീ കപ്പുയർത്തുന്നത്. അവസാനം വരെയും അർജന്റീന തോൽക്കാൻ കാത്തിരുന്നവർ, സഹികെട്ട് പറയേണ്ടി വരുന്ന കൺഗ്രാജ്സിനൊപ്പം നിന്റെ കട്ടൗട്ടും എഴുന്നള്ളിക്കാതിരിക്കില്ല. ചെക്ക് വെക്കാൻ നീയടിച്ചത്ര തന്നെ ഗോളുകളും - നിന്നെ ഒന്നുമല്ലാതാക്കാൻ പാകത്തിൽ, തൊടുക്കാൻ പോയിട്ട് നിനക്കെണ്ണാൻ പോലും കഴിയാത്തത്ര അസിസ്റ്റുകളും ഇന്ന് നടത്തിയ ഒരു നായകൻ ഞങ്ങൾക്കുള്ളപ്പോൾ - ആ കട്ടൗട്ട് ഞങ്ങൾക്കൊരു കോമഡി പീസാണ്. അയാൾ തന്നെയാണ് ഇക്കളിയിലെ താരം. നീയാണ് എന്ന് തോന്നുന്നവർ, ആനകളേയും എഴുന്നള്ളിച്ച് വരാൻ അവസാനം വരേയും കാത്തിരുന്ന് തോറ്റ യുധിഷ്ഠിരന്മാരാണ്. ![](https://cdn.boolokam.com/articles/2022/12/dwdff-1.webp)ഗംഭീര ഓട്ടങ്ങളായിരുന്നു എങ്കിലും, ഗോളടിക്കാൻ മാത്രം ഓടിയ ഓട്ടമേ എംബാപ്പേ നീയിന്നോടിയിട്ടുള്ളൂ. അടിപ്പിക്കാൻ പണിയെടുത്തതത്രയും നിന്റെ കൂട്ടുകാരായിരുന്നു. മെസ്സി ഒരു ഘട്ടത്തിലും ഇന്നങ്ങനെയായിരുന്നില്ല. അടിച്ചതിലും അടിക്കാത്തതിലുമൊക്കെ അയാൾ ഒരേയൊരു ലയണൽ മെസ്സിയാണ്. തോറ്റ് തൊപ്പിയിട്ടവർ അവരുടെ ജാള്യത മറയ്ക്കാൻ, അടുത്ത ലോകക്കപ്പ് നിന്റെയാണ് എന്നൊക്കെ പറയും. ചുമ്മാ അതു കേട്ട് ഉളളതാണെന്ന് കരുതണ്ട. നിന്നെക്കൊണ്ട് മാത്രം ജയിക്കാനാവില്ല എന്ന് നിനക്കിന്ന് മനസിലായിട്ടുണ്ടാവുമല്ലോ. വേൾഡ് കപ്പ് ഫൈനലിലെ ഷൂട്ടൗട്ട് പുറത്തേക്കടിച്ച് തുലച്ചാണ് എംബാപ്പേ നിങ്ങളുടെ യൂറോപ്യൻ തലപ്പൊക്കം മടങ്ങുന്നത്. ഒറ്റ കിക്കും തടുക്കാനാവാതെ ബാറിൽ തലവെച്ച് നിൽക്കുന്ന ഗോളി ഇനിയങ്ങോട്ട് നിങ്ങളുടെ ഉറക്കം കെടുത്താതിരിക്കില്ല. തീർച്ചയായും ലാറ്റിനമേരിക്കൻ ഫുട്ബോൾ ഇങ്ങനല്ല എംബാപ്പേ, നിങ്ങളിന്ന് അത് പഠിച്ചിരിക്കുമല്ലോ. ഈ കാഴ്ചയ്ക്ക്, ലവ് യൂ അർജന്റീന ????
