---
title: "താങ്കളുടെ റിട്ടയർമെന്റ് ലൈഫിൽ ഒട്ടേറെ അപശ്രുതികൾ സംഭവിച്ചിരിക്കാം, പക്ഷേ.... താങ്കൾ ജനമനസ്സുകളിൽ ക്രിക്കറ്റ് എന്താണോ, അതിന് കാരണക്കാരനാണ്"
date: 2024-01-06T07:12:27
draft: false
categories: ["Sports"]
tags: ['cricket', 'kapil dev', 'sports']
author: "Beaumaris"
---

<strong>Suresh Varieth</strong>

"വൺഡേ മാച്ചിൽ ഒരൊറ്റ സെഞ്ചുറിയേയുള്ളൂ" .... രണ്ടു വർഷം മുമ്പ് കപിൽദേവിന്റെ ജൻമദിന ആശംസകൾ ഉള്ള ഒരു FB സ്പോർട്സ് ഗ്രൂപ്പ് ലെ പോസ്റ്റിൽ കണ്ട കമന്റ് ആണിത്. ശരിയാണ്.... ഒരൊറ്റ സെഞ്ചുറിയേ ഇന്ത്യൻ നിരയിൽ ആറാമനോ ഏഴാമനോ ആയി ബാറ്റ് ചെയ്തിരുന്ന ആ ഓൾറൗണ്ടർക്ക് ഉണ്ടായിരുന്നുള്ളൂ. 130 എന്ന അന്നത്തെ വന്യമായ സ്ട്രൈക്ക് റേറ്റിൽ നേടിയ ആ175 റൺസിന് പക്ഷേ, ഒരു സെഞ്ചുറി എന്നതിലുപരി ലോകകപ്പ് വിജയം എന്നുകൂടി അർത്ഥമുണ്ട്. ഇന്ത്യയുടെ ആദ്യ ക്രിക്കറ്റ് ലോകകപ്പ് വിത്തുപാകിയത് ലക്ഷക്കണക്കിന് ജനങ്ങളിൽ ക്രിക്കറ്റ് എന്ന വികാരവും, ഇന്ത്യയിൽ ക്രിക്കറ്റിന് വേരോട്ടവുമായിരുന്നു ...

<img class=" wp-image-436974 aligncenter" src="https://cdn.boolokam.com/articles/2024/01/CAACACC.jpg" alt="" width="573" height="573" />ക്രിക്കറ്റ് ശ്രദ്ധിക്കാൻ തുടങ്ങിയ 1987 റിലയൻസ് ലോകകപ്പ് മുതൽ ഇന്നുവരെ കപിൽ ദേവ് നിഖഞ്ജ് എന്ന ഹരിയാനാ ഹരിക്കേയ്ൻ ഒരു വികാരമാണ്. സമ്മർദങ്ങളെ അതിജീവിക്കുന്ന , ആർക്കെതിരെയും പൊരുതുന്ന, അപൂർവമായി അലസത വരുന്ന ക്രിക്കറ്റർ. ഈ അലസത ഒന്നു കൊണ്ടു മാത്രമാണ് (അതോ ടീമിലെ പടലപ്പിണക്കമോ?) 131 ടെസ്റ്റ് നീണ്ട കരിയറിൽ അദ്ദേഹത്തിന് 66 ടെസ്റ്റിന് ശേഷം ഒരു ടെസ്റ്റ് നഷ്ടമായത് . ഒരിക്കൽ പോലും മോശം ഫോമിന്റെയോ ഫിറ്റ്നസിന്റെയോ പേരിൽ അദ്ദേഹം ടീമിൽ നിന്ന് പുറത്തായിട്ടില്ല....

<img class="alignnone size-full wp-image-436975" src="https://cdn.boolokam.com/articles/2024/01/FWWFF.jpg" alt="" width="1200" height="630" />ക്രിക്കറ്റ് അക്കാഡമി അധികൃതരോട് "എനിക്ക് ഈ മൂന്ന് റൊട്ടി പോരാ... ഞാനൊരു ഫാസ്റ്റ് ബൗളറാണ്, എനിക്ക് കൂടുതൽ ഭക്ഷണം വേണം" എന്നു പറഞ്ഞ കപിലിന് കിട്ടിയ മറുപടി "ഇന്ത്യക്ക് ഫാസ്റ്റ് ബൗളറെ ഉണ്ടാക്കാൻ പറ്റില്ലെന്നറിഞ്ഞ് കൂടെ?" എന്നായിരുന്നു.. ശരിയായിരുന്നു.... ഇന്ത്യൻ ബൗളിങ് എന്നാൽ ബേദി, ചന്ദ്ര, പ്രസന്ന, വെങ്കട് എന്നീ സ്പിന്നർമാർ തന്നെയായിരുന്നു. അവർ ബൗളിങ് തുടങ്ങും മുമ്പ് ന്യൂ ബോളിന്റെ ഷൈനിങ് കളയുക, ഒക്കുമെങ്കിൽ ഒരു വിക്കറ്റെടുക്കുക എന്നതായിരുന്നു സോൾക്കറിന്റയും കഴ്സൻ ഗാവ്റിയുടെയും ഗാവസ്കറിന്റെയുമൊക്കെ ദൗത്യം....

<img class="size-full wp-image-436976 aligncenter" src="https://cdn.boolokam.com/articles/2024/01/QDDQDFF.jpg" alt="" width="800" height="535" />ഇന്ത്യൻ പേസ് ഡിപ്പാർട്മെന്റ് ഏറെക്കുറെ ഒറ്റക്ക് നയിച്ച കപിലിന് കൂട്ടായി പല കാലങ്ങളിൽ ബൽവീന്ദർ സന്ധു, മദൻലാൽ, ബിന്നി, ചേതൻ ശർമ, സഞ്ജീവ ശർമ എന്നിവരൊക്കെ മറ്റേ എൻഡിൽ പേസ് ബൗളറായി വന്നെങ്കിലും ഒരു യഥാർത്ഥ കൂട്ടാളിയെ കിട്ടിയത് കരിയറിന്റെ സായംകാലത്ത് മനോജ് പ്രഭാകറിലൂടെ ആയിരുന്നു (അതേ പ്രഭാകർ,കോഴ ആരോപണം വഴി കപിലിന്റെ ബദ്ധശത്രുവായത് പിൽക്കാല ചരിത്രം) .. കപിലിന്റെ 434 ടെസ്റ്റ് വിക്കറ്റുകൾ എന്ന അന്നത്തെ റെക്കോർഡ് നേട്ടത്തിൽ പകുതിയിലധികം ടെസ്റ്റുകളും പേസിനെ തുണക്കാത്ത ഇന്ത്യൻ പിച്ചുകളിലായിരുന്നു എന്നത് മാത്രം മതി അദ്ദേഹത്തിലെ ബൗളറെ അളക്കാൻ .

കപിലിനെ കുറിച്ചുള്ള ഓർമകളിൽ അധികവും ഒരു വീരനായകന്റെ പരിവേഷമണിഞ്ഞതാണ്. 1987 റിലയൻസ് കപ്പ് സെമി ഫൈനൽ കഴിഞ്ഞയുടൻ ഇംഗ്ലീഷ് ക്യാപ്റ്റൻ മൈക്ക് ഗാറ്റിങ്ങ് പറഞ്ഞത് സ്വീപ്പ് പിഴച്ച കപിലിന്റെ ക്യാച്ചാണ് കളി ഇംഗ്ലണ്ടിന് നൽകിയത് എന്നാണ്. ഗുജറാത്തിലെ മൊട്ടേര ഗ്രൗണ്ടിൽ ഒരു പക്ഷേ ഭാഗ്യം തുണച്ചിരുന്നെങ്കിൽ, ജിം ലേക്കറിന് ശേഷം, കുംബ്ലെക്ക് മുമ്പ് ഒരിന്നിംഗ്സിലെ പത്ത് വിക്കറ്റും അദ്ദേഹത്തിനാവുമായിരുന്നു. അഡ് ലെയ്ഡിൽ പോയി ഏഴു വിക്കറ്റ് എടുത്ത അതേ തിളക്കമാർന്ന നേട്ടമാണ് വെസ്റ്റിൻഡീസിനെതിരെ ഒമ്പത് വിക്കറ്റോടെ അദ്ദേഹം നേടിയത്. ഇക്കാലത്തിനിടയിൽ ഒരു ടെസ്റ്റ് ക്യാപ്റ്റൻ്റെ ഏറ്റവും മികച്ച ബൗളിങ്ങ് പ്രകടനവും ഇതുതന്നെ.

<img class="size-full wp-image-436977" src="https://cdn.boolokam.com/articles/2024/01/QDDQDQDQDDD.jpg" alt="" width="640" height="400" />

അവസാന ബാറ്റ്സ്മാൻ ആയി, കഷ്ടിച്ച് ബാറ്റ് പിടിക്കുന്ന നരേന്ദ്ര ഹിർവാനി വരുമ്പോൾ ഇംഗ്ലണ്ടിനെതിരെ ഇന്ത്യക്ക് ഫോളോഓൺ ഒഴിവാക്കാൻ 24 റൺസ് ഇനിയും വേണം. പക്ഷേ സ്റ്റേഡിയത്തിന്റെ മേൽക്കൂരയിൽ വിശ്രമിക്കാനായിരുന്നു എഡി എമ്മിംഗ്സിന്റെ (1987 ലോകകപ്പ് സെമിയിൽ ഇന്ത്യയെ തോൽപ്പിച്ച ബൗളർ എമ്മിങ്ങ്സ് തന്നെ ) അടുത്ത നാലു പന്തുകൾക്ക് വിധി. 1989 ൽ റാവൽപിണ്ടിയിൽ വസിം അക്രത്തെ തുടർച്ചയായ മൂന്ന് ബൗണ്ടറി അടിച്ച് ചെറുതെങ്കിലും നിർണായകമായ 26 റൺസ് ഇന്നിംഗ്സ് കണ്ടവർക്ക് ഇത് പക്ഷേ അദ്ഭുതമായില്ല.

കരിയറിന്റെ അന്ത്യകാലത്ത് കപിൽ വിരമിക്കണം എന്ന് മുറവിളി കൂട്ടിയ വിമർശകർക്ക് അദ്ദേഹം മറുപടി നൽകിയത് ദക്ഷിണാഫ്രിക്കക്കെതിരെ, ഡൊണാൾഡും മക്മില്ലനും ഗ്രെഗ് മാത്യൂസും റിച്ചാർഡ് സ്നെല്ലുമടങ്ങിയ ഫാസ്റ്റ് ബൗളിങ് നിരക്കെതിരെ അവരുടെ നാട്ടിൽ സെഞ്ചുറി നേടിയായിരുന്നു. വൈകാതെ തന്നെ, അഹമദാബാദ് സർദാർ പട്ടേൽ സ്റ്റേഡിയത്തിൽ, ശ്രീലങ്കയുടെ ഹഷാൻ തിലക് രത്നെ ഫോർവേർഡ് ഷോട്ട് ലെഗിൽ സഞ്ജയ് മഞ്ജ്രേക്കറുടെ കൈയിൽ ഒതുങ്ങിയപ്പോൾ, വിക്കറ്റ് നേട്ടത്തിൽ റിച്ചാർഡ് ഹാഡ്ലിയെ മറികടന്ന് ഒരു പുതു ചരിത്രം രചിക്കുകയായിരുന്നു.

<img class="alignnone size-full wp-image-436978" src="https://cdn.boolokam.com/articles/2024/01/DQDQQDD.webp" alt="" width="1200" height="800" />കപിൽ, താങ്കളുടെ റിട്ടയർമെന്റ് ലൈഫിൽ ഒട്ടേറെ അപശ്രുതികൾ സംഭവിച്ചിരിക്കാം. സഹതാരത്തിന്റെ ഒത്തുകളി വെളിപ്പെടുത്തലിൽ താങ്കളുടെ കണ്ണുനീർ ടിവി ചാനലുകൾ ഒപ്പിയെടുത്തിരിക്കാം. ഇന്ത്യൻ ടീമിന്റെ ഒരു പരാജിതനായ കോച്ച് താങ്കളായേക്കാം. ICL എന്ന സംരംഭത്തിൽ സുഭാഷ് ചന്ദ്രയോട് ചേർന്ന് പങ്കാളിയായ താങ്കളായിരിക്കും ഒരു പക്ഷേ IPL എന്ന ബിഗ് ബിസിനസിന് BCCl ക്ക് വളമായത്. പക്ഷേ.... താങ്കൾ ജനമനസ്സുകളിൽ ക്രിക്കറ്റ് എന്താണോ, അതിന് കാരണക്കാരനാണ്.


![താങ്കളുടെ റിട്ടയർമെന്റ് ലൈഫിൽ ഒട്ടേറെ അപശ്രുതികൾ സംഭവിച്ചിരിക്കാം, പക്ഷേ.... താങ്കൾ ജനമനസ്സുകളിൽ ക്രിക്കറ്റ് എന്താണോ, അതിന് കാരണക്കാരനാണ്](https://cdn.boolokam.com/articles/2024/01/CAACACC.jpg)**Suresh Varieth** "വൺഡേ മാച്ചിൽ ഒരൊറ്റ സെഞ്ചുറിയേയുള്ളൂ" .... രണ്ടു വർഷം മുമ്പ് കപിൽദേവിന്റെ ജൻമദിന ആശംസകൾ ഉള്ള ഒരു FB സ്പോർട്സ് ഗ്രൂപ്പ് ലെ പോസ്റ്റിൽ കണ്ട കമന്റ് ആണിത്. ശരിയാണ്.... ഒരൊറ്റ സെഞ്ചുറിയേ ഇന്ത്യൻ നിരയിൽ ആറാമനോ ഏഴാമനോ ആയി ബാറ്റ് ചെയ്തിരുന്ന ആ ഓൾറൗണ്ടർക്ക് ഉണ്ടായിരുന്നുള്ളൂ. 130 എന്ന അന്നത്തെ വന്യമായ സ്ട്രൈക്ക് റേറ്റിൽ നേടിയ ആ175 റൺസിന് പക്ഷേ, ഒരു സെഞ്ചുറി എന്നതിലുപരി ലോകകപ്പ് വിജയം എന്നുകൂടി അർത്ഥമുണ്ട്. ഇന്ത്യയുടെ ആദ്യ ക്രിക്കറ്റ് ലോകകപ്പ് വിത്തുപാകിയത് ലക്ഷക്കണക്കിന് ജനങ്ങളിൽ ക്രിക്കറ്റ് എന്ന വികാരവും, ഇന്ത്യയിൽ ക്രിക്കറ്റിന് വേരോട്ടവുമായിരുന്നു ... ക്രിക്കറ്റ് ശ്രദ്ധിക്കാൻ തുടങ്ങിയ 1987 റിലയൻസ് ലോകകപ്പ് മുതൽ ഇന്നുവരെ കപിൽ ദേവ് നിഖഞ്ജ് എന്ന ഹരിയാനാ ഹരിക്കേയ്ൻ ഒരു വികാരമാണ്. സമ്മർദങ്ങളെ അതിജീവിക്കുന്ന , ആർക്കെതിരെയും പൊരുതുന്ന, അപൂർവമായി അലസത വരുന്ന ക്രിക്കറ്റർ. ഈ അലസത ഒന്നു കൊണ്ടു മാത്രമാണ് (അതോ ടീമിലെ പടലപ്പിണക്കമോ?) 131 ടെസ്റ്റ് നീണ്ട കരിയറിൽ അദ്ദേഹത്തിന് 66 ടെസ്റ്റിന് ശേഷം ഒരു ടെസ്റ്റ് നഷ്ടമായത് . ഒരിക്കൽ പോലും മോശം ഫോമിന്റെയോ ഫിറ്റ്നസിന്റെയോ പേരിൽ അദ്ദേഹം ടീമിൽ നിന്ന് പുറത്തായിട്ടില്ല.... ![](https://cdn.boolokam.com/articles/2024/01/FWWFF.jpg)ക്രിക്കറ്റ് അക്കാഡമി അധികൃതരോട് "എനിക്ക് ഈ മൂന്ന് റൊട്ടി പോരാ... ഞാനൊരു ഫാസ്റ്റ് ബൗളറാണ്, എനിക്ക് കൂടുതൽ ഭക്ഷണം വേണം" എന്നു പറഞ്ഞ കപിലിന് കിട്ടിയ മറുപടി "ഇന്ത്യക്ക് ഫാസ്റ്റ് ബൗളറെ ഉണ്ടാക്കാൻ പറ്റില്ലെന്നറിഞ്ഞ് കൂടെ?" എന്നായിരുന്നു.. ശരിയായിരുന്നു.... ഇന്ത്യൻ ബൗളിങ് എന്നാൽ ബേദി, ചന്ദ്ര, പ്രസന്ന, വെങ്കട് എന്നീ സ്പിന്നർമാർ തന്നെയായിരുന്നു. അവർ ബൗളിങ് തുടങ്ങും മുമ്പ് ന്യൂ ബോളിന്റെ ഷൈനിങ് കളയുക, ഒക്കുമെങ്കിൽ ഒരു വിക്കറ്റെടുക്കുക എന്നതായിരുന്നു സോൾക്കറിന്റയും കഴ്സൻ ഗാവ്റിയുടെയും ഗാവസ്കറിന്റെയുമൊക്കെ ദൗത്യം.... ![](https://cdn.boolokam.com/articles/2024/01/QDDQDFF.jpg)ഇന്ത്യൻ പേസ് ഡിപ്പാർട്മെന്റ് ഏറെക്കുറെ ഒറ്റക്ക് നയിച്ച കപിലിന് കൂട്ടായി പല കാലങ്ങളിൽ ബൽവീന്ദർ സന്ധു, മദൻലാൽ, ബിന്നി, ചേതൻ ശർമ, സഞ്ജീവ ശർമ എന്നിവരൊക്കെ മറ്റേ എൻഡിൽ പേസ് ബൗളറായി വന്നെങ്കിലും ഒരു യഥാർത്ഥ കൂട്ടാളിയെ കിട്ടിയത് കരിയറിന്റെ സായംകാലത്ത് മനോജ് പ്രഭാകറിലൂടെ ആയിരുന്നു (അതേ പ്രഭാകർ,കോഴ ആരോപണം വഴി കപിലിന്റെ ബദ്ധശത്രുവായത് പിൽക്കാല ചരിത്രം) .. കപിലിന്റെ 434 ടെസ്റ്റ് വിക്കറ്റുകൾ എന്ന അന്നത്തെ റെക്കോർഡ് നേട്ടത്തിൽ പകുതിയിലധികം ടെസ്റ്റുകളും പേസിനെ തുണക്കാത്ത ഇന്ത്യൻ പിച്ചുകളിലായിരുന്നു എന്നത് മാത്രം മതി അദ്ദേഹത്തിലെ ബൗളറെ അളക്കാൻ . കപിലിനെ കുറിച്ചുള്ള ഓർമകളിൽ അധികവും ഒരു വീരനായകന്റെ പരിവേഷമണിഞ്ഞതാണ്. 1987 റിലയൻസ് കപ്പ് സെമി ഫൈനൽ കഴിഞ്ഞയുടൻ ഇംഗ്ലീഷ് ക്യാപ്റ്റൻ മൈക്ക് ഗാറ്റിങ്ങ് പറഞ്ഞത് സ്വീപ്പ് പിഴച്ച കപിലിന്റെ ക്യാച്ചാണ് കളി ഇംഗ്ലണ്ടിന് നൽകിയത് എന്നാണ്. ഗുജറാത്തിലെ മൊട്ടേര ഗ്രൗണ്ടിൽ ഒരു പക്ഷേ ഭാഗ്യം തുണച്ചിരുന്നെങ്കിൽ, ജിം ലേക്കറിന് ശേഷം, കുംബ്ലെക്ക് മുമ്പ് ഒരിന്നിംഗ്സിലെ പത്ത് വിക്കറ്റും അദ്ദേഹത്തിനാവുമായിരുന്നു. അഡ് ലെയ്ഡിൽ പോയി ഏഴു വിക്കറ്റ് എടുത്ത അതേ തിളക്കമാർന്ന നേട്ടമാണ് വെസ്റ്റിൻഡീസിനെതിരെ ഒമ്പത് വിക്കറ്റോടെ അദ്ദേഹം നേടിയത്. ഇക്കാലത്തിനിടയിൽ ഒരു ടെസ്റ്റ് ക്യാപ്റ്റൻ്റെ ഏറ്റവും മികച്ച ബൗളിങ്ങ് പ്രകടനവും ഇതുതന്നെ. ![](https://cdn.boolokam.com/articles/2024/01/QDDQDQDQDDD.jpg) അവസാന ബാറ്റ്സ്മാൻ ആയി, കഷ്ടിച്ച് ബാറ്റ് പിടിക്കുന്ന നരേന്ദ്ര ഹിർവാനി വരുമ്പോൾ ഇംഗ്ലണ്ടിനെതിരെ ഇന്ത്യക്ക് ഫോളോഓൺ ഒഴിവാക്കാൻ 24 റൺസ് ഇനിയും വേണം. പക്ഷേ സ്റ്റേഡിയത്തിന്റെ മേൽക്കൂരയിൽ വിശ്രമിക്കാനായിരുന്നു എഡി എമ്മിംഗ്സിന്റെ (1987 ലോകകപ്പ് സെമിയിൽ ഇന്ത്യയെ തോൽപ്പിച്ച ബൗളർ എമ്മിങ്ങ്സ് തന്നെ ) അടുത്ത നാലു പന്തുകൾക്ക് വിധി. 1989 ൽ റാവൽപിണ്ടിയിൽ വസിം അക്രത്തെ തുടർച്ചയായ മൂന്ന് ബൗണ്ടറി അടിച്ച് ചെറുതെങ്കിലും നിർണായകമായ 26 റൺസ് ഇന്നിംഗ്സ് കണ്ടവർക്ക് ഇത് പക്ഷേ അദ്ഭുതമായില്ല. കരിയറിന്റെ അന്ത്യകാലത്ത് കപിൽ വിരമിക്കണം എന്ന് മുറവിളി കൂട്ടിയ വിമർശകർക്ക് അദ്ദേഹം മറുപടി നൽകിയത് ദക്ഷിണാഫ്രിക്കക്കെതിരെ, ഡൊണാൾഡും മക്മില്ലനും ഗ്രെഗ് മാത്യൂസും റിച്ചാർഡ് സ്നെല്ലുമടങ്ങിയ ഫാസ്റ്റ് ബൗളിങ് നിരക്കെതിരെ അവരുടെ നാട്ടിൽ സെഞ്ചുറി നേടിയായിരുന്നു. വൈകാതെ തന്നെ, അഹമദാബാദ് സർദാർ പട്ടേൽ സ്റ്റേഡിയത്തിൽ, ശ്രീലങ്കയുടെ ഹഷാൻ തിലക് രത്നെ ഫോർവേർഡ് ഷോട്ട് ലെഗിൽ സഞ്ജയ് മഞ്ജ്രേക്കറുടെ കൈയിൽ ഒതുങ്ങിയപ്പോൾ, വിക്കറ്റ് നേട്ടത്തിൽ റിച്ചാർഡ് ഹാഡ്ലിയെ മറികടന്ന് ഒരു പുതു ചരിത്രം രചിക്കുകയായിരുന്നു. ![](https://cdn.boolokam.com/articles/2024/01/DQDQQDD.webp)കപിൽ, താങ്കളുടെ റിട്ടയർമെന്റ് ലൈഫിൽ ഒട്ടേറെ അപശ്രുതികൾ സംഭവിച്ചിരിക്കാം. സഹതാരത്തിന്റെ ഒത്തുകളി വെളിപ്പെടുത്തലിൽ താങ്കളുടെ കണ്ണുനീർ ടിവി ചാനലുകൾ ഒപ്പിയെടുത്തിരിക്കാം. ഇന്ത്യൻ ടീമിന്റെ ഒരു പരാജിതനായ കോച്ച് താങ്കളായേക്കാം. ICL എന്ന സംരംഭത്തിൽ സുഭാഷ് ചന്ദ്രയോട് ചേർന്ന് പങ്കാളിയായ താങ്കളായിരിക്കും ഒരു പക്ഷേ IPL എന്ന ബിഗ് ബിസിനസിന് BCCl ക്ക് വളമായത്. പക്ഷേ.... താങ്കൾ ജനമനസ്സുകളിൽ ക്രിക്കറ്റ് എന്താണോ, അതിന് കാരണക്കാരനാണ്.
