---
title: "അവസരങ്ങൾ നൽകി വളർത്തിയാൽ അടുത്ത ഏകദിന ലോകകപ്പിൽ ഇന്ത്യൻ പ്രതീക്ഷകൾ ഗ്ലൗവിലൊതുക്കാൻ സഞ്ജുവും ഉണ്ടായേക്കും"
date: 2022-08-21T03:20:28
draft: false
categories: ["Sports"]
tags: ['cricket', 'Featured', 'indian cricket', 'Sanju Samson', 'Suresh Varieth']
author: "Beaumaris"
---

<strong>Suresh Varieth</strong>

1996 ലെ ടൈറ്റൻ കപ്പ്... ഇന്ത്യ സച്ചിനൊപ്പം ഒരു ഓപ്പണറെത്തേടിയലയുന്ന കാലത്ത്, കർണാടകത്തിനായി ഡൊമസ്റ്റിക്കിൽ ടൺ കണക്കിന് റണ്ണടിച്ചു കൂട്ടിയിരുന്ന അവരുടെ എക്കാലത്തെയും മികച്ച ഓപ്പണർമാരിലൊരാളായ സുജിത് സോമസുന്ദറിന് ഒരവസരം ലഭിച്ചു. ഓസ്ട്രേലിയയുടെയും ദക്ഷിണാഫ്രിക്കയുടെയും തീ പാറുന്ന പേസ് നിരക്കെതിരെ തന്നെക്കൊണ്ട് കഴിയുന്ന പോലെ സചിനും ദ്രാവിഡിന്നും പിന്തുണ നൽകി അറുപതിലേറെ പന്തുകൾ കളിച്ച് പതിനാറു റൺസ് നേടിയ ആ കരിയർ അവിടെ രണ്ടു മത്സരത്തോടെ അവസാനിച്ചു. സുജിത്തിനെക്കുറിച്ച് ചോദിച്ച മാധ്യമങ്ങളോട് അന്നത്തെ കോച്ച് മദൻലാൽ പറഞ്ഞത് ഇതായിരുന്നു.. - "അന്താരാഷ്ട്ര രംഗത്ത് പ്രൂവ് ചെയ്യാൻ 10-15 അവസരങ്ങളൊന്നും ഒരാൾക്കും കിട്ടിയെന്ന് വരില്ല. ഇഷ്ടം പോലെ പേർ ഒരവസരത്തിനായി കാത്തു നിൽക്കുന്നുണ്ട് "...... സുജിത് പിന്നീട് കളിക്കാരനായും കോച്ചായും കേരളത്തിലേക്ക് വന്നു.

<img class="size-full wp-image-347685 aligncenter" src="https://cdn.boolokam.com/articles/2022/08/3ttttt.webp" alt="" width="1000" height="600" />അന്താരാഷ്ട്ര ക്രിക്കറ്റിൽ ഏഴു വർഷം മുമ്പ് അരങ്ങേറിയ അതേ മൈതാനത്ത് അതേ എതിരാളികൾക്കെതിരെ സഞ്ജു വിശ്വനാഥ് സാംസൺ തൻ്റെ അന്താരാഷ്ട്ര കരീയറിലെ ആദ്യ "പ്ലെയർ ഓഫ് ദ് മാച്ച് " നേടി ശ്രീശാന്തിനു ശേഷം രണ്ടാമത്തെ കേരളാ താരം ആവുമ്പോഴേക്കും സുജിത് സോമസുന്ദറിൻ്റെ കാലത്തു നിന്നും ഇന്ത്യൻ ക്രിക്കറ്റ് ഒരുപാട് ദൂരം സഞ്ചരിച്ചു കഴിഞ്ഞു. പ്രതിഭകളുടെ ബാഹുല്യം കാരണം എല്ലാവർക്കും അവസരം നൽകാൻ തല പുകച്ച ഇന്ത്യൻ സെലക്ഷൻ കമ്മറ്റി, പക്ഷേ സഞ്ജുവിന് ന്യായമായ അവസരങ്ങൾ തന്നെ നൽകി.

T20 യിൽ ലഭിച്ച അവസരങ്ങൾ മുതലാക്കാൻ കഴിയാതെ വന്നതോടെ സമ്മർദ്ദത്തിലായ സഞ്ജു, പക്ഷേ ഏകദിനത്തിലെ ശ്രീലങ്കക്കെതിരെ ആദ്യവസരം തന്നെ തൻ്റെ ക്ലാസ് തെളിയിച്ചു. അയർലൻ്റിനെതിരെ T20 യിൽ അവസരം മുതലാക്കിയ അയാളെ ഏകദിന ടീമിലേക്ക് തിരിച്ചുവിളിക്കാൻ സെലക്ടർമാർക്ക് വീണ്ടും ആലോചിക്കേണ്ടി വന്നില്ല. ഏഷ്യാ കപ്പിൽ സ്ഥാനം ലഭിക്കാതിരുന്ന സാഹചര്യത്തിൽ T20 ലോകകപ്പിനു സജ്ജമാവണമെങ്കിൽ സിംബാബ്വേയിൽ മികച്ച പ്രകടനം പുറത്തെടുത്തേ പറ്റൂ എന്ന അതിസമ്മർദ്ദം നിറഞ്ഞ സാഹചര്യത്തെ, വീണു കിട്ടിയ അവസരം മുതലാക്കി അയാൾ വിദഗ്ധമായിത്തന്നെ ഉപയോഗിച്ചിരിക്കുന്നു.
കളിച്ച അഞ്ച് ഏകദിന ഇന്നിങ്ങ്സിൽ മൂന്നിലും മികച്ച രീതിയിൽ സ്കോർ ചെയ്ത് ശരാശരി 50 ന് മുകളിലുള്ള സഞ്ജുവിനെ ഏകദിനങ്ങളിലാവും യഥാർത്ഥത്തിൽ ഇന്ത്യക്ക് മുതൽക്കൂട്ടാവുക. T20യേക്കാൾ കൂടുതൽ സമയം ഇന്നിംഗ്സിൻ്റെ തുടക്കത്തിൽ പന്തുകൾ കിട്ടുമെന്നതും ഇന്നിങ്ങ്സ് പ്ലാൻ ചെയ്യാൻ സമയം കിട്ടുമെന്നതും ഏകദിനത്തിൽ സഞ്ജുവിന് പ്ലസ് പോയൻ്റുകളാണ്. അവസരങ്ങൾ നൽകി വളർത്തിയാൽ അടുത്ത ഏകദിന ലോകകപ്പിൽ ഇന്ത്യൻ പ്രതീക്ഷകൾ ഗ്ലൗവിലൊതുക്കാൻ സഞ്ജുവും ഉണ്ടായേക്കും.


![അവസരങ്ങൾ നൽകി വളർത്തിയാൽ അടുത്ത ഏകദിന ലോകകപ്പിൽ ഇന്ത്യൻ പ്രതീക്ഷകൾ ഗ്ലൗവിലൊതുക്കാൻ സഞ്ജുവും ഉണ്ടായേക്കും](https://cdn.boolokam.com/articles/2022/08/3ttttt.webp)**Suresh Varieth** 1996 ലെ ടൈറ്റൻ കപ്പ്... ഇന്ത്യ സച്ചിനൊപ്പം ഒരു ഓപ്പണറെത്തേടിയലയുന്ന കാലത്ത്, കർണാടകത്തിനായി ഡൊമസ്റ്റിക്കിൽ ടൺ കണക്കിന് റണ്ണടിച്ചു കൂട്ടിയിരുന്ന അവരുടെ എക്കാലത്തെയും മികച്ച ഓപ്പണർമാരിലൊരാളായ സുജിത് സോമസുന്ദറിന് ഒരവസരം ലഭിച്ചു. ഓസ്ട്രേലിയയുടെയും ദക്ഷിണാഫ്രിക്കയുടെയും തീ പാറുന്ന പേസ് നിരക്കെതിരെ തന്നെക്കൊണ്ട് കഴിയുന്ന പോലെ സചിനും ദ്രാവിഡിന്നും പിന്തുണ നൽകി അറുപതിലേറെ പന്തുകൾ കളിച്ച് പതിനാറു റൺസ് നേടിയ ആ കരിയർ അവിടെ രണ്ടു മത്സരത്തോടെ അവസാനിച്ചു. സുജിത്തിനെക്കുറിച്ച് ചോദിച്ച മാധ്യമങ്ങളോട് അന്നത്തെ കോച്ച് മദൻലാൽ പറഞ്ഞത് ഇതായിരുന്നു.. - "അന്താരാഷ്ട്ര രംഗത്ത് പ്രൂവ് ചെയ്യാൻ 10-15 അവസരങ്ങളൊന്നും ഒരാൾക്കും കിട്ടിയെന്ന് വരില്ല. ഇഷ്ടം പോലെ പേർ ഒരവസരത്തിനായി കാത്തു നിൽക്കുന്നുണ്ട് "...... സുജിത് പിന്നീട് കളിക്കാരനായും കോച്ചായും കേരളത്തിലേക്ക് വന്നു. അന്താരാഷ്ട്ര ക്രിക്കറ്റിൽ ഏഴു വർഷം മുമ്പ് അരങ്ങേറിയ അതേ മൈതാനത്ത് അതേ എതിരാളികൾക്കെതിരെ സഞ്ജു വിശ്വനാഥ് സാംസൺ തൻ്റെ അന്താരാഷ്ട്ര കരീയറിലെ ആദ്യ "പ്ലെയർ ഓഫ് ദ് മാച്ച് " നേടി ശ്രീശാന്തിനു ശേഷം രണ്ടാമത്തെ കേരളാ താരം ആവുമ്പോഴേക്കും സുജിത് സോമസുന്ദറിൻ്റെ കാലത്തു നിന്നും ഇന്ത്യൻ ക്രിക്കറ്റ് ഒരുപാട് ദൂരം സഞ്ചരിച്ചു കഴിഞ്ഞു. പ്രതിഭകളുടെ ബാഹുല്യം കാരണം എല്ലാവർക്കും അവസരം നൽകാൻ തല പുകച്ച ഇന്ത്യൻ സെലക്ഷൻ കമ്മറ്റി, പക്ഷേ സഞ്ജുവിന് ന്യായമായ അവസരങ്ങൾ തന്നെ നൽകി. T20 യിൽ ലഭിച്ച അവസരങ്ങൾ മുതലാക്കാൻ കഴിയാതെ വന്നതോടെ സമ്മർദ്ദത്തിലായ സഞ്ജു, പക്ഷേ ഏകദിനത്തിലെ ശ്രീലങ്കക്കെതിരെ ആദ്യവസരം തന്നെ തൻ്റെ ക്ലാസ് തെളിയിച്ചു. അയർലൻ്റിനെതിരെ T20 യിൽ അവസരം മുതലാക്കിയ അയാളെ ഏകദിന ടീമിലേക്ക് തിരിച്ചുവിളിക്കാൻ സെലക്ടർമാർക്ക് വീണ്ടും ആലോചിക്കേണ്ടി വന്നില്ല. ഏഷ്യാ കപ്പിൽ സ്ഥാനം ലഭിക്കാതിരുന്ന സാഹചര്യത്തിൽ T20 ലോകകപ്പിനു സജ്ജമാവണമെങ്കിൽ സിംബാബ്വേയിൽ മികച്ച പ്രകടനം പുറത്തെടുത്തേ പറ്റൂ എന്ന അതിസമ്മർദ്ദം നിറഞ്ഞ സാഹചര്യത്തെ, വീണു കിട്ടിയ അവസരം മുതലാക്കി അയാൾ വിദഗ്ധമായിത്തന്നെ ഉപയോഗിച്ചിരിക്കുന്നു. കളിച്ച അഞ്ച് ഏകദിന ഇന്നിങ്ങ്സിൽ മൂന്നിലും മികച്ച രീതിയിൽ സ്കോർ ചെയ്ത് ശരാശരി 50 ന് മുകളിലുള്ള സഞ്ജുവിനെ ഏകദിനങ്ങളിലാവും യഥാർത്ഥത്തിൽ ഇന്ത്യക്ക് മുതൽക്കൂട്ടാവുക. T20യേക്കാൾ കൂടുതൽ സമയം ഇന്നിംഗ്സിൻ്റെ തുടക്കത്തിൽ പന്തുകൾ കിട്ടുമെന്നതും ഇന്നിങ്ങ്സ് പ്ലാൻ ചെയ്യാൻ സമയം കിട്ടുമെന്നതും ഏകദിനത്തിൽ സഞ്ജുവിന് പ്ലസ് പോയൻ്റുകളാണ്. അവസരങ്ങൾ നൽകി വളർത്തിയാൽ അടുത്ത ഏകദിന ലോകകപ്പിൽ ഇന്ത്യൻ പ്രതീക്ഷകൾ ഗ്ലൗവിലൊതുക്കാൻ സഞ്ജുവും ഉണ്ടായേക്കും.
