---
title: "ഒരേയൊരു രാജാവ്"
date: 2022-10-23T14:56:51
draft: false
categories: ["Sports"]
tags: ['India', 'pakistan', 'Suresh Varieth', 'virat kohli']
author: "Beaumaris"
---

<strong>Suresh Varieth</strong>

മൊഹമ്മദ് നവാസിൻ്റെ അവസാന പന്ത് , ഒരു റൺ മാത്രം വേണ്ടയിടത്ത് അശ്വിൻ മിഡ് ഓഫ് ഫീൽഡറുടെ തലയ്ക്കു മുകളിലൂടെ അനായാസം പന്ത് ബൗണ്ടറിയിലേക്ക് പായിക്കുന്നു, അത്യാഹ്ലാദത്താൽ പാഞ്ഞടുക്കുന്ന അശ്വിനെ കെട്ടിപ്പിടിക്കുന്ന വിരാട് കോലിയുടെ കണ്ണിൽ, നാളിതു വരെ കാണാത്ത ഒരു നനവു പടർന്നിരുന്നു. അതെ, അയാളിന്നു വികാരാധീനനായിരുന്നു. ലിമിറ്റഡ് ഓവർ ക്രിക്കറ്റിലെ ചേസ് മാസ്റ്റർ വീണ്ടുമൊരിക്കൽക്കൂടി തൻ്റെ നേർക്കുള്ള വിമർശനങ്ങളോട് ബാറ്റുകൊണ്ട് മറുപടി പറഞ്ഞിരിക്കുന്നു.യഥാർത്ഥ പോരാളികൾ ഇങ്ങനെയാണ് .തനിക്കു നേരെ വരുന്ന വിമർശനങ്ങളെ സ്വന്തം ശക്തിയായി ആവാഹിക്കുന്നവർ, പുരാണത്തിലെ ബാലിയെപ്പോലെ ഏറ്റുമുട്ടുന്ന എതിരാളിയുടെ പകുതി ശക്തി സ്വയം നേടിയെടുക്കുന്നവർ.. ഇന്നും യൂടൂബിൽ കാണുന്ന വിവ് റിച്ചർഡ്സിൻ്റെ ഇന്നിങ്സുകൾ ഓർമ വരുന്നു വിരാട് , നിങ്ങളെക്കാണുമ്പോൾ .

<img class="wp-image-355928 aligncenter" src="https://cdn.boolokam.com/articles/2022/10/tt4t44tt.jpeg" alt="" width="779" height="438" />രണ്ടോവറിൽ 31 റൺസ് വേണ്ടപ്പോൾ പത്തൊമ്പതാം ഓവർ തകർത്തെറിയുന്ന ഹാരിസ് റൗഫിൻ്റെ അവസാന രണ്ടു പന്തുകൾ.... ഒരെണ്ണം അവിശ്വസനീയമായ രീതിയിൽ സൈറ്റ് സ്ക്രീനിന്നു മുകളിലൂടെ പറന്നപ്പോൾ അടുത്തത് പോയത് ഡീപ് ഫൈൻ ലെഗിനു മുകളിലേക്കായിരുന്നു. ഇന്ത്യൻ നിരയിൽ മറ്റേതൊരു ബാറ്ററും പതറുന്ന നിമിഷത്തിൽ അയാൾക്കെല്ലാം അനായാസമായിരുന്നു..... സോറി ഹാർദ്ദിക്, വിലയേറിയ മൂന്നു വിക്കറ്റും അതിപ്രധാനമായ നാൽപ്പത് റണ്ണുകളും നേടി, കോലിക്ക് സപ്പോർട്ട് നൽകിയ താങ്കളുടെ പ്രകടനം മറന്നതല്ല .ഈ രാവിൻ്റെ ഒരേയൊരു പൊൻ താരകം അതു വിരാടാണ്.

https://youtu.be/kcLMhTD6cFk

കാര്യം ഇങ്ങനെയാണെങ്കിലും ഇന്ത്യയുടെ ബലഹീനതകൾ കാണാതിരുന്നു കൂടാ... അർഷ്ദീപ് സിംഗിൻ്റെ തകർപ്പൻ ബൗളിങ്ങിൽ വിശ്വസ്ഥരായ ഓപ്പണർമാർ പുറത്തായിട്ടും, ആദ്യ പത്തോവറിൽ 60 റൺസ് മാത്രം നേടിയ പാക്കിസ്ഥാൻ അടുത്ത ഘട്ടത്തിൽ നേടിയത് 99 റൺസാണ്. ഡെത്ത് ഓവറുകളിൽ സ്ഥിരം പല്ലവി ആവർത്തിച്ച ബൗളർമാരെ വാലറ്റക്കാരായ അഫ്രീദിയും റൗഫും പോലും കൈകാര്യം ചെയ്തു. ഇന്ത്യൻ ബാറ്റിങ്ങിലാവട്ടെ, പരാജിതരെപ്പോലെ തുടങ്ങിയ ഓപ്പണർമാരും അപ്രതീക്ഷിത പരാജയമായ സൂര്യകുമാറും പിന്നെ അക്സർ പട്ടേലെന്ന പാളിയ പരീക്ഷണവും ചേർന്ന് ഏഴോവറിനുള്ളിൽ നേടിയത് നാലു വിക്കറ്റ് നഷ്ടത്തിൽ വെറും 31 റൺസാണ്..ടൂർണമെൻ്റ് തുടങ്ങിയതേ ഉള്ളൂ, ഇനിയുമൊരുപാടുണ്ട് സഞ്ചരിക്കാൻ .


![ഒരേയൊരു രാജാവ്](https://cdn.boolokam.com/articles/2022/10/tt4t44tt.jpeg)**Suresh Varieth** മൊഹമ്മദ് നവാസിൻ്റെ അവസാന പന്ത് , ഒരു റൺ മാത്രം വേണ്ടയിടത്ത് അശ്വിൻ മിഡ് ഓഫ് ഫീൽഡറുടെ തലയ്ക്കു മുകളിലൂടെ അനായാസം പന്ത് ബൗണ്ടറിയിലേക്ക് പായിക്കുന്നു, അത്യാഹ്ലാദത്താൽ പാഞ്ഞടുക്കുന്ന അശ്വിനെ കെട്ടിപ്പിടിക്കുന്ന വിരാട് കോലിയുടെ കണ്ണിൽ, നാളിതു വരെ കാണാത്ത ഒരു നനവു പടർന്നിരുന്നു. അതെ, അയാളിന്നു വികാരാധീനനായിരുന്നു. ലിമിറ്റഡ് ഓവർ ക്രിക്കറ്റിലെ ചേസ് മാസ്റ്റർ വീണ്ടുമൊരിക്കൽക്കൂടി തൻ്റെ നേർക്കുള്ള വിമർശനങ്ങളോട് ബാറ്റുകൊണ്ട് മറുപടി പറഞ്ഞിരിക്കുന്നു.യഥാർത്ഥ പോരാളികൾ ഇങ്ങനെയാണ് .തനിക്കു നേരെ വരുന്ന വിമർശനങ്ങളെ സ്വന്തം ശക്തിയായി ആവാഹിക്കുന്നവർ, പുരാണത്തിലെ ബാലിയെപ്പോലെ ഏറ്റുമുട്ടുന്ന എതിരാളിയുടെ പകുതി ശക്തി സ്വയം നേടിയെടുക്കുന്നവർ.. ഇന്നും യൂടൂബിൽ കാണുന്ന വിവ് റിച്ചർഡ്സിൻ്റെ ഇന്നിങ്സുകൾ ഓർമ വരുന്നു വിരാട് , നിങ്ങളെക്കാണുമ്പോൾ . രണ്ടോവറിൽ 31 റൺസ് വേണ്ടപ്പോൾ പത്തൊമ്പതാം ഓവർ തകർത്തെറിയുന്ന ഹാരിസ് റൗഫിൻ്റെ അവസാന രണ്ടു പന്തുകൾ.... ഒരെണ്ണം അവിശ്വസനീയമായ രീതിയിൽ സൈറ്റ് സ്ക്രീനിന്നു മുകളിലൂടെ പറന്നപ്പോൾ അടുത്തത് പോയത് ഡീപ് ഫൈൻ ലെഗിനു മുകളിലേക്കായിരുന്നു. ഇന്ത്യൻ നിരയിൽ മറ്റേതൊരു ബാറ്ററും പതറുന്ന നിമിഷത്തിൽ അയാൾക്കെല്ലാം അനായാസമായിരുന്നു..... സോറി ഹാർദ്ദിക്, വിലയേറിയ മൂന്നു വിക്കറ്റും അതിപ്രധാനമായ നാൽപ്പത് റണ്ണുകളും നേടി, കോലിക്ക് സപ്പോർട്ട് നൽകിയ താങ്കളുടെ പ്രകടനം മറന്നതല്ല .ഈ രാവിൻ്റെ ഒരേയൊരു പൊൻ താരകം അതു വിരാടാണ്. https://youtu.be/kcLMhTD6cFk കാര്യം ഇങ്ങനെയാണെങ്കിലും ഇന്ത്യയുടെ ബലഹീനതകൾ കാണാതിരുന്നു കൂടാ... അർഷ്ദീപ് സിംഗിൻ്റെ തകർപ്പൻ ബൗളിങ്ങിൽ വിശ്വസ്ഥരായ ഓപ്പണർമാർ പുറത്തായിട്ടും, ആദ്യ പത്തോവറിൽ 60 റൺസ് മാത്രം നേടിയ പാക്കിസ്ഥാൻ അടുത്ത ഘട്ടത്തിൽ നേടിയത് 99 റൺസാണ്. ഡെത്ത് ഓവറുകളിൽ സ്ഥിരം പല്ലവി ആവർത്തിച്ച ബൗളർമാരെ വാലറ്റക്കാരായ അഫ്രീദിയും റൗഫും പോലും കൈകാര്യം ചെയ്തു. ഇന്ത്യൻ ബാറ്റിങ്ങിലാവട്ടെ, പരാജിതരെപ്പോലെ തുടങ്ങിയ ഓപ്പണർമാരും അപ്രതീക്ഷിത പരാജയമായ സൂര്യകുമാറും പിന്നെ അക്സർ പട്ടേലെന്ന പാളിയ പരീക്ഷണവും ചേർന്ന് ഏഴോവറിനുള്ളിൽ നേടിയത് നാലു വിക്കറ്റ് നഷ്ടത്തിൽ വെറും 31 റൺസാണ്..ടൂർണമെൻ്റ് തുടങ്ങിയതേ ഉള്ളൂ, ഇനിയുമൊരുപാടുണ്ട് സഞ്ചരിക്കാൻ .
