---
title: "പാതി വഴിയിൽ വീണ ആമസോൺ യോദ്ധാവ്"
date: 2022-08-20T07:55:43
draft: false
categories: ["Sports"]
tags: ['cricketer', 'Cyril Vazhoor', 'ram naresh sarwan', 'west indies']
author: "Beaumaris"
---

<strong>പാതി വഴിയിൽ വീണ ആമസോൺ യോദ്ധാവ്</strong>

<strong>എഴുതിയത് :സിറിൾ വാഴൂർ✒️</strong>

2002-ലെ ഇന്ത്യ-വിൻഡീസ് ഏകദിന പരമ്പരയിലെ ആദ്യ മത്സരം. ഒരു ഭാഗത്ത് ഗാംഗുലി -ദ്രാവിഡ്‌ -ലക്ഷ്മൺ -കുംബ്ലെ ഉൾപ്പടെയുള്ള പരിചയസമ്പന്നരായ ഏകദിന സംഘം, മറുവശത്ത് ലാറയെന്ന ഇതിഹാസ താരമില്ലാത്ത താരതമേന്യ അനുഭവസമ്പത്ത് കുറഞ്ഞ ഒരു പറ്റം ചെറുപ്പക്കാരുടെ വിൻഡീസ് സംഘം. ഏകദിനപരമ്പരക്ക് മുന്നോടിയായ നടന്ന ടെസ്റ്റ്‌ പരമ്പരയിൽ 2-0ത്തിനു വിൻഡീസിനെ തകർത്തതിനാൽ ഇന്ത്യൻ സംഘം തികഞ്ഞ ആത്മവിശ്വാസത്തിലായിരുന്നു. ജംഷഡ്‌പൂർ ഏകദിനത്തിൽ ആദ്യം ബാറ്റ് ചെയ്ത ഇന്ത്യക്ക്‌ 50റൺ എടുക്കും മുന്നേ രണ്ട് ഓപ്പണർമാരെയും നഷ്ടപ്പെട്ടെങ്കിലും പിഞ്ച് ഹിറ്ററായി എത്തിയ അഗർക്കറിന്റെ ഉജ്വല ഇന്നിഗ്‌സിന്റെയും, ദ്രാവിഡ്‌ -ലക്ഷ്മൺ എന്നിവരുടെയും ബാറ്റിംഗ് മികവിൽ 50 ഓവറിൽ 283 എന്ന അക്കാലത്തെ മികച്ച ടോട്ടൽ നേടി.

ടെസ്റ്റ്‌ പരമ്പരയിലെ പോലെ വിൻഡീസിനെ സ്പിൻ കെണിയിൽ വീഴ്ത്താം എന്ന് കരുതിയ ഇന്ത്യൻ നായകന് തെറ്റി. ഇന്ത്യൻ സ്പിന്നര്മാരെ മികച്ച രീതിയിൽ നേരിട്ട വിൻഡീസ് ബാറ്റർമാർ റൺനിരക് കൃത്യമായി നിലനിർത്തി ലക്ഷ്യത്തിലേക്കു നീങ്ങുന്നു. 40 ഓവറിൽ വിൻഡീസ് 208ന് 4 എന്ന് നിൽക്കുന്ന സമയം. കളി ഏത് വശത്തേക്കും തിരിയാവുന്ന നിമിഷങ്ങൾ. ആ പോയിന്റിൽ ആണ് സർവനും-ചന്ദ്രപോളും ഒന്നിക്കുന്നത്. അക്ഷരാർത്ഥത്തിൽ ഈ സഖ്യം കളിയെ കീഴ്മേൽ മറിക്കുന്ന കാഴ്ചയാണ് പിന്നീട് കണ്ടത്. മിന്നൽ വേഗത്തിൽ 63 റൺസ് നേടിയ ഈ സഖ്യം മുന്നേറിയപ്പോൾ 47 ഓവർ പിന്നിട്ട് വിൻഡീസ് സ്കോർ 271ല് എത്തി. പിന്നീട് ജംഷഡ്‌പൂർ ക്രിക്കറ്റ്‌ സ്റ്റേഡിയം സാക്ഷ്യം വഹിച്ചത് അത്യന്തം നാടകീയ സംഭവങ്ങൾക്കാണ്.

<img class="size-full wp-image-347610 aligncenter" src="https://cdn.boolokam.com/articles/2022/08/kykyk.jpg" alt="" width="1024" height="565" />ഇന്ത്യയുടെ വിജയം പ്രതീക്ഷിച്ചെത്തിയ കാണികൾ രോഷാകുലരായി മൈതാനത്തിലേക് കുപ്പികൾ വലിച്ചെറിയാൻ ആരംഭിച്ചു. ഏതാനും മിനിറ്റുകൾ നിർത്തിവെക്കേണ്ടി വന്ന കളി വീണ്ടും പുനരാരംഭിച്ചപ്പോൾ വർദ്ധിത വീര്യത്തോടെ ഇന്ത്യ ബൗൾ ചെയ്തു. 49ആം ഓവറിൽ ആശിഷ് നെഹ്റയുടെ ബോളിൽ ചന്ദ്രപോൾ പുറത്തായതോടെ കളി വീണ്ടും ഇന്ത്യക് അനുകൂലമായി. അവസാന ഓവറിൽ വിൻഡീസിന് ജയിക്കാൻ ആറ് റൺസ്. ബോൾ ചെയ്യാൻ എത്തുന്നത് അതുവരെയുള്ള കളിയിൽ എട്ട് ഓവറിൽ ഒരു മെയ്ഡൻ ഉൾപ്പടെ എറിഞ്ഞു 36 റൺസ് മാത്രം മാത്രം വഴങ്ങി ഒരു വിക്കറ്റും നേടിയ അജിത് അഗർക്കാർ. ഇന്ത്യൻ ഇന്നിങ്സിൽ നേടിയ 95 റൺസ് കൂടി ഉള്ളതിനാൽ ഈ 6 റൺസ് കൂടി പ്രതിരോധിച്ചാൽ കളിയിലെ താരമാകാൻ സാധ്യത കല്പിക്കപെടുന്ന താരം. അവസാന ഓവറിന്റെ മൂന്നാമത്തെ പന്തിൽ റിഡ്‌ലി ജേക്കബ്സിനെ മനഃസാന്നിധ്യത്തോടെ അഗർക്കാർ റണ്ണൗട് ആകിയതോടെ സ്റ്റേഡിയം ഇളകിമറിഞ്ഞു. സർവനും, നാഗമോട്ടുവും ക്രീസിൽ. അവസാനപന്തിൽ വിൻഡീസിന് ജയിക്കാൻ വേണ്ടത് 3 റൺസ്.സർവൻ ക്രീസിൽ. ബൗണ്ടറി തടഞ്ഞാൽ വിജയം ഇന്ത്യക്. എന്നാൽ തോറ്റുകൊടുക്കാൻ ക്രീസിലെ ആമസോൺ പോരാളി തയ്യാറായിരുന്നില്ല. അവസാന പന്തിനെ എക്സ്ട്രാ കവറിലൂടെ ബൗണ്ടറിയിലേക് പായിച്ചുകൊണ്ട് ആ പോരാളി ഡ്രസ്സിങ് റൂമിലേക്കു പാഞ്ഞു. കരീബീയൻ അതികായർക്കിടയിൽ രാംനരേഷ് റൂണി സർവാൻ എന്ന കുറിയ മനുഷ്യന്റെ കിരീടധാരണം കൂടിയായിരുന്നു വിൻഡീസ് വിജയമുറപ്പിച്ച ഈ ഇന്നിങ്‌സ്. ആ കളിയിൽ താരമായ സർവൻ പരമ്പരയിൽ ആകെ 436 റൺസും സ്വന്തം പേരിലേക് ചേർത്തു. പ്രതാപം മങ്ങി തുടങ്ങിയ കരീബീയൻ ക്രിക്കറ്റിനെ തിളക്കമാർന്ന പലവിജയങ്ങളിലേക്കും നയിച്ച സർവന്റെ പടയോട്ടം അവിടെ തുടങ്ങി. അതെ പരമ്പരയിൽ ഗെയ്‌ലും 455 റൺ നേടിയതിനാൽ പരമ്പരയിലെ താരമാവാൻ സർവന് കഴിഞ്ഞില്ല.

എന്നാൽ കാത്തിരുന്ന ഏകദിന -ടെസ്റ്റ്‌ ശതകങ്ങൾക് സർവന് അധികം കാത്തിരിക്കേണ്ടി വന്നില്ല. ഇന്ത്യയിൽ നിന്നും നേരെ പോയ ബംഗ്ലാദേശ് പര്യടനത്തിൽ ടെസ്റ്റ്‌ -ഏകദിന സെഞ്ചുറികൾ നേടിയ സർവൻ അന്താരാഷ്ട്ര ക്രിക്കറ്റിൽ ജൈത്രയാത്ര ആരംഭിച്ചു.1998ലെ അണ്ടർ 19 ലോകകപ്പിലൂടെ ആണ് സർവൻ കരിബീയൻ കാപ്പി കുപ്പായത്തിലേക് എത്തുന്നത്. ആ ലോകകപ്പിൽ 16 വിക്കറ്റ് നേടിയ സർവൻ പിന്നീട് ഈ കഴിവ് പിന്നീട് കാര്യമായി വിനിയോഗിച്ചില്ല എന്നത് മറ്റൊരു അത്ഭുതം. 1999ൽ ഇംഗ്ലണ്ടിൽ നടന്ന ലോകകപ്പിൽ വിൻഡീസ് അടപടലം തോറ്റതോടെ വലിയ മാറ്റങ്ങൾക് ആണ് വിൻഡീസ് ടീം സാക്ഷ്യം വഹിച്ചത്. യുവതാരങ്ങളായ ഗെയ്ൽ, ഹൈൻഡ്സ്, സാമുവൽസ് ഒപ്പം സർവനും ടീമിലേക് എത്തി.

<img class="wp-image-347611 aligncenter" src="https://cdn.boolokam.com/articles/2022/08/gegghh.jpg" alt="" width="853" height="559" />2000ൽ പാക്കിസ്ഥാനുമായുള്ള ടെസ്റ്റ്‌ പാരമ്പരയിലാണ് സർവൻ അന്തരാഷ്ട്ര ക്രിക്കറ്റിൽ ആദ്യമായി സാന്നിധ്യം ആവുന്നത്. സർവന് എതിരിടാൻ ഉണ്ടായിരുന്നത് ക്രിക്കറ്റിലെ തന്നെ എക്കാലത്തെയും മികച്ച ബൗളെർമാരായ അക്രം, വഖാർ, സഖ്‌ലൈൻ മുഷ്താഖ്, മുഷ്താഖ് അഹമദ് എന്നിവരെയായിരുന്നു. എന്നാൽ ഒരു തുടക്കാരന്റെ യാതൊരു പതർച്ചയുമില്ലാതെ തന്റെ ആദ്യ ഇന്നിങ്സിൽ ഇവരുടെ പന്തുകളെ നേരിട്ട സർവൻ 200ല് അധികം പന്തുകളിൽ നിന്നും പുറത്താകാതെ നേടിയ 84 റൺസ് ആ പ്രതിഭയുടെ നേർച്ചർത്തായിരുന്നു.

സർവന്റെ കളിക്കണ്ട റ്റെഡ് ഡെക്സ്റ്റർ എന്ന കമെന്റേറ്റർ വളരെ വന്യമായ ഒരു നിരീക്ഷണമാണ് നടത്തിയത് "ഈ താരം കളി അവസാനിപ്പിക്കുമ്പോൾ അദേഹത്തിന്റെ ബാറ്റിംഗ് ആവറേജ് 50 ആയിരിക്കും" എന്നായിരുന്നു അത്‌. ബാറ്റിംഗ് അത്രമേൽ ആയാസകരമല്ലാത്ത, തലയെടുപ്പുള്ള ബൗളർമാർ എല്ലാ ടീമിലും ഉള്ള ആ കാലത്ത് റ്റെഡ് നടത്തിയ ആ നിരീക്ഷണം തന്നെ മതിയാവും സർവൻ എന്ന പ്രതിഭയുടെ കഴിവ് മനസ്സിലാവാൻ. തന്നെ പറ്റിയുള്ള നിരീക്ഷണം അക്ഷരംപ്രതി ശരിവെച്ചുകൊണ്ട് തൊട്ടടുത്ത വർഷം സർവൻ വിൻഡീസിനായി ലാറക് ശേഷം ഏറ്റവും റൺസ് നേടിയ താരമായി. ഹെൽമെറ്റിന്റെ സാങ്കേതികത അത്ര വികാസം പ്രാപിക്കാത്ത ഒരു കാലത്ത് തന്റെ തലക് ഹെൽമെറ്റ്‌ പാകമാക്കാൻ പലനിറത്തിലുള്ള ഹെഡ് ബാൻഡുമായി ഈ ഗയാനകാരൻ ക്രിക്കറ്റ് ലോകത്ത് തരംഗമാവാൻ പിന്നെ അധികകാലമെടുത്തില്ല.

വിൻഡീസ് ടീമിന്റെ 2002ലെ സീസൺ അവസാനിച്ചപ്പോഴേക്കും സർവൻ ടെസ്റ്റ്‌-ഏകദിന ടീമിന്റെ അഭിവാജ്യ ഘടകമായി മാറിയിരുന്നു. മധ്യനിര ബാറ്റർ ആയ സർവൻ ആ വർഷം ഏകദിനത്തിൽ 878 റൺസ് നേടി ടീമിന്റെ നട്ടെല്ലായി. 2003ൽ ദക്ഷണാഫ്രിക്കയിൽ നടന്ന ലോകകപ്പിൽ ഹൂപ്പർ ലാറക്കും ഗെയ്‌ലിനും ശേഷം ഏറ്റവുമധികം പ്രതീക്ഷ നൽകിയിരുന്നത് സർവന്റെ ബാറ്റിൽ ആയിരുന്നു. ഉദ്ഘടന മൽസരം ജയിച്ച വിൻഡീസ് പക്ഷെ പിന്നീട് ശ്രീലങ്കയോടും ന്യൂസിലൻഡിനോടും തോറ്റതോടെ വിൻഡീസ് നോക്ക് ഔട്ട്‌ കാണാതെ പുറത്തായി. എന്നാൽ സർവൻ എന്ന പോരാളിയെ ക്രിക്കറ്റ് ലോകം തിരിച്ചറിഞ്ഞ മത്സരങ്ങളിൽ ഒന്നിന് ആ ലോകകപ്പ് സാക്ഷ്യം വഹിച്ചു. ലങ്കക്കെതിരെ നാലാമനായി ബാറ്റ് ചെയ്തുകൊണ്ടിരിക്കെ ദിൽഹാര ഫെർണാണ്ടോയുടെ ബൗൺസർ തലയിൽ കൊണ്ട സർവൻ നിലത്ത് വീണു. എന്നാൽ മുരളിയുടെയും വാസിന്റെയും ബൗളിങ്ങിന് മുന്നിൽ തകർന്ന വിൻഡീസിനെ ജയത്തിലേക് പിടിച്ചു കയറ്റാൻ ഏഴാമനായി വീണ്ടും എത്തിയപ്പോൾ ആർപ്പുവിളികളോടെ ആണ് കാണികൾ എതിരേറ്റത്. പരിക്ക് മറന്നു സർവൻ പൊരുതിയെങ്കിലും മറുവശത്തു പങ്കാളികൾ ഇല്ലാത്തതിനാൽ എട്ടു റൺസ് പിന്നിൽ വിൻഡീസ് വീണു.
ഈ ലോകകപ്പിന് ശേഷമാണ് ഓസിസ് വിൻഡീസിലെക് എത്തുന്നത്. സർവാന്റെ കളി ജീവിതത്തിലെ ഏറ്റവും അവിസ്മരണീയമായ ഒരു അധ്യായം കണ്ട ഒരു പരമ്പരയായിരുന്നു അത്‌.

<img class="wp-image-347612 aligncenter" src="https://cdn.boolokam.com/articles/2022/08/hhrh.webp" alt="" width="750" height="562" />ആദ്യ മൂന്ന് ടെസ്റ്റുകൾ ആധികാരികമായി വിജയിച്ച ഓസിസ് അവസാന മത്സരത്തിൽ 418 എന്ന അസാധ്യമായ ലക്ഷ്യം വിൻഡീസിന് മുന്നിൽ വെച്ചു. ടെസ്റ്റ്‌ ക്രിക്കറ്റിൽ ഇതിനു മുൻപുള്ള ഉയർന്ന കരസ്ഥമാക്കിയ വിജയലക്ഷ്യം 406 ആണെന്നിരിക്കെ ഓസീസിന്റെ എക്കാലത്തെയും മികച്ച പേസ് ത്രയങ്ങളായ മക്ഗ്രാത്ത് -ലീ -ഗില്ലസ്പി ഉൾപ്പടെയുള്ള ബൗളർമാർക് എതിരെ വൈറ്റ് വാഷിന്റെ വക്കിൽ നിൽക്കുന്ന വിൻഡീസിന് ഈ വിജയലക്ഷ്യം ഒരു ബാലി കയറാമല ആയിരുന്നു. നാലാമനായി ലാറ പുറത്താകുമ്പോൾ വിൻഡീസ് ലക്ഷ്യത്തിനോട് 250 റൺസിന്‌ അകലെ ആയിരുന്നു. പിന്നീട് ആന്റിഗ്വേ റീക്രീയെഷൻ ഗ്രൗണ്ട് സാക്ഷ്യം വഹിച്ചത് നാടകീയ രംഗങ്ങൾക് ആണ്.

അഞ്ചാം വിക്കറ്റിൽ പാറപോലെ ഉറച്ചു നിന്ന ചന്ദ്രപോളിനോട് ഒപ്പം സർവൻ കൗണ്ടർ അറ്റാക്ക് ആരംഭിച്ചതോടെ ഓസിസ് ബൗളർമാരുടെ ലൈനും ലെങ്തും പിഴച്ചു. സ്ലെഡ്ജിങ്ങിലൂടെ എതിരാളികളെ കീഴ്പെടുത്തുന്ന ഓസിസ് അടവ് വിജയിച്ചില്ല എന്ന് മാത്രമല്ല തിരിച്ചടിക്കുക കൂടി ചെയ്തു . സർവനെ സ്ലെഡ്ജ് ചെയ്യാൻ ശ്രമിക്കവേ മക്ഗ്രാത്തിനു ലഭിച്ച കനത്ത മറുപടി മൂലം മക്ഗ്രാത്തിന്റെ പോലും കൃത്യത നഷ്ടമായി. 75 സ്ട്രൈക്ക് റേറ്റിൽ സർവൻ നേടിയ സെഞ്ച്വറി കളിയുടെ ഗതിയെ മാറ്റി മറിച്ചു. സർവനും ചന്ദ്രപോളും നേടിയ സെഞ്ചുറിയുടെ ബലത്തിൽ വിൻഡീസ് മറികടന്ന 418 എന്ന് റെക്കോർഡ് ഇന്നും തകർക്കപ്പെടാതെ നിൽക്കുന്നു.

ഈ ഇന്നിങ്‌സോടെ സർവൻ ലോകക്രിക്കറ്റിലെ മികച്ച താരങ്ങളുടെ നിരയിലേക് ഉയർത്തപ്പെട്ടു. സർവനെ ഔട്ട്‌ ആക്കിയാൽ മാത്രമേ വിൻഡീസിനെ കീഴ്പ്പെടുത്താൻ സാധിക്കു എന്ന് ക്രിക്കറ്റ് ലോകം വിശ്വസിച്ചു തുടങ്ങി.
2004എന്നത് സർവനെ സംബന്ധിച്ചു ഒരു സ്വപ്ന വർഷമായിരുന്നു. ടെസ്റ്റിൽ ആ വർഷം ആയിരത്തിലധികം റൺസ് നേടിയ സർവൻ ഏകദിനത്തിൽ 56 ശരാശരിയിൽ 791 റൺസ് ആണ് നേടിയത്. വ്യക്തിഗത നേട്ടത്തേക്കാൾ അതിപ്രധാനമായൊരു നാഴികക്കല്ല് വിൻഡീസ് ടീമിന് സർവൻ സമ്മാനിച്ച ഒരു വർഷം കൂടിയായിരുന്നു അത്.

[embed]https://youtu.be/FlZSK832RNo[/embed]

കാൽ നൂറ്റാണ്ടായി വിൻഡീസിൽ നിന്നും അകന്നു നിന്ന ഒരു ലോകകിരീടം വിൻഡീസിന് നേടികൊടുക്കുന്നതിൽ സർവൻ നിർണായക പങ്ക് വഹിച്ചു . 2004ൽ ഇംഗ്ലണ്ടിൽ നടന്ന ചാമ്പ്യൻസ് ട്രോഫിയിൽ ക്വാട്ടറിലും, സെമിയിലും ദ. ആഫ്രിക്ക, പാകിസ്ഥാൻ എന്നിവർക്കെതിരെ സർവൻ നേടിയ അർദ്ധ സെഞ്ച്വറികൾ ആണ് വിൻഡീസിന്റെ ഫൈനലിലേക് ഉള്ള കുതിപ്പിന് ഊർജം പകർന്നത്. കലാശ പോരാട്ടത്തിൽ ഇംഗ്ലണ്ടിനെ കീഴ്പെടുത്തി വിൻഡീസ് കപ്പ്‌ ഉയർത്തിയപ്പോൾ പരമ്പരയുടെ താരം എന്ന ബഹുമതിയും അദ്ദേഹത്തെ തേടിയെത്തി

ക്രിക്കറ്റ് ഇതിഹാസമായ ലാറയുടെ ജീവിതത്തിലെ ഒരേയൊരു ലോകകിരീടവും അതായിരുന്നു. ഹൈൻഡ്സ്, ഗെയ്ൽ,സർവൻ ചന്ദ്രപോൾ, സാമുവൽസ്, ബ്രാവോ പിന്നെ ലാറയും... വിൻഡീസ് ക്രിക്കറ്റ്‌ വീണ്ടും ഉയരങ്ങളിലേക് കുതിക്കുമെന്ന് ക്രിക്കറ്റ് ലോകം കരുതിയിരുന്ന കാലം. എന്നാൽ നന്നാവാൻ ഒരു കൂട്ടർക് മാത്രം താല്പര്യം ഇല്ലായിരുന്നു. വിൻഡീസ് ക്രിക്കറ്റ്‌ ബോർഡിന്. പ്രതിഫല തർക്കത്തിന്റെ പേരിൽ ഇവർ ഉൾപ്പടെ പുറത്തുപോയതോടെ വിൻഡീസ് വീണ്ടും പതനത്തിലേക് കൂപ്പുകുത്തി.

2006ൽ ടീമിലേക് മിന്നുന്ന ഫോമിൽ തിരികെയെത്തിയ സർവൻ വീണ്ടും വിൻഡീസ് ടീമിന്റെ പ്രതീക്ഷകൾക് ചിറക് മുളപ്പിച്ചു. 2006ൽ നടന്ന ചാമ്പ്യൻസ് ട്രോഫിയിൽ വിൻഡീസ് ഫൈനലിൽ എത്തി. 2006ൽ വിൻഡീസിലെക് പര്യടനം നടത്തിയ ഇന്ത്യൻ ടീമിനുമേൽ സർവൻ അക്ഷരാർത്ഥത്തിൽ ഒരു മർദകനായി മാറി. ടെസ്റ്റിൽ മുനാഫ് പട്ടേലിന്റെ ഓരോവറിലെ എല്ലാപന്തും ബൗണ്ടറി നേടിയ സർവൻ ഏകദിന പരമ്പരയിലെ മത്സരത്തിൽ നൂറാം മത്സരത്തിൽ സെഞ്ച്വറി നേടുന്ന താരം എന്ന ബഹുമതിയും നേടി. ഏകദിനത്തിൽ ആ വർഷം 963 റൺസ് നേടിയ സർവൻ ജന്മനാട്ടിലെ ലാറയുടെ അവസാന പരമ്പര ലാറക് നേടി കൊടുത്ത് അവിസ്മരനീയമായ യാത്രയയപ്പ് നൽകി, ലാറക് ശേഷം താൻ എന്ന സൂചന ക്രിക്കറ്റ് ലോകത്തിനു നൽകി.

2007ൽ സ്വന്തം നാട്ടിൽ നടന്ന ലോകകപ്പിൽ സർവന്റെ ഈ മിന്നും ഫോം ടീമിന് നേട്ടമാകുമെന്ന് എല്ലാവരും കരുതി. എന്നാൽ കരീബിയൻമാർ വീണ്ടും പ്രതീക്ഷകൾ തെറ്റിച്ചു. ആ ലോകകപ്പിൽ 375 റൺസ് നേടിയ സർവൻ പ്രതിക്ഷ നൽകിയെങ്കിലും ലാറയുൾപ്പെടെ എല്ലാവരും നനഞ്ഞ പടക്കങ്ങൾ ആയതോടെ ടീം സെമി കാണാതെ പുറത്തായി.
2007 എന്ന വർഷം ലോക ക്രിക്കറ്റിലും പ്രത്യേകിച്ചു കരീബിയൻ ക്രിക്കറ്റിലും ഒരുപാട് മാറ്റങ്ങൾ കൊണ്ടുവന്ന ഒരു വർഷം ആയിരുന്നു.ക്രിക്കറ്റ് T20 യുടെ വേഗത്തിലേക്കും ആരവങ്ങളിലേക്കും ചുരുങ്ങിയ വർഷമായിരുന്നു അത്‌. ഒരു ക്ലാസിക് ബാറ്റർ ആയിരുന്ന സർവന് ഈ വേഗവുമായി പൊരുത്തപ്പെടാൻ ആവാത്തത് കരിയറിനെ ബാധിച്ചു തുടങ്ങി. കരീബിയൻമാർ പല ലീഗുകളുടെയും സ്വത്തുക്കളും മുത്തുകളും ആയപ്പോൾ സർവൻ ഒറ്റപെട്ടു.

എന്നാൽ ക്ലാസ്സ്‌ കൈമുതലാക്കിയ സർവൻ ടെസ്റ്റിൽ തന്റെ തേരോട്ടം തുടർന്ന് പൊന്നു. 2008ൽ 46 ശരാശരിയിൽ 606റൺസും, 2009ൽ 850റൺസും നേടിയ സർവൻ ഇംഗ്ലണ്ടിനെതിരെ ടെസ്റ്റിൽ ഇരട്ട സെഞ്ചുറിയും നേടി. 2009ൽ ബദ്ധവൈരികളായ ഇംഗ്ലണ്ടിനെതിരെ വിൻഡീസ് വിസ്ഡൺ ടെസ്റ്റ്‌ പരമ്പര നേടിയപ്പോൾ സർവൻ ആയിരുന്നു പരമ്പരയിലെ താരം. തന്റെ ഇരുപത്തിയെട്ടാം വയസ്സിൽ ടെസ്റ്റ് -ഏകദിനങ്ങളിൽ 5000 റൺസ് തികച്ച സർവൻ ഈ നേട്ടത്തിൽ എത്തുന്ന പ്രായം കുറഞ്ഞ കരീബിയൻ താരമായി.
<img class="wp-image-347613 aligncenter" src="https://cdn.boolokam.com/articles/2022/08/kukukl.jpg" alt="" width="844" height="475" />

2010ആയതോടെ കരീബിയൻ ക്രിക്കറ്റിനെ T20 ക്രിക്കറ്റ് പൂർണമായും ഗ്രസിച്ചിരുന്നു. ടീം അംഗങ്ങളെ വേണ്ടപോലെ മാനേജ്‍മെന്റ് കരുത്തതായതോടെ പലരും T20 ലീഗുകളിലേക് ചേക്കേറി. ഈ വിഷയത്തിൽ ബോർഡിനോട് നിരന്തരം കലഹിച്ച സർവനെ പ്രതികാര മനോഭാവത്തോടെ ബോർഡ്‌ ഒഴിവാക്കി. പിന്നീട് അങ്ങോട്ട് ഒരു സന്ദർശകനെ പോലെ ടീമിൽ വന്നു പോയ സർവൻ പിന്നീട് തന്റെ പ്രതാപകാലത്തിന്റെ നിഴൽ മാത്രമായിരുന്നു. 31ആം വയസിൽ അവസാന ടെസ്റ്റും 33 ആം വയസ്സിൽ അവസാന ഏകദിനവും കളിച്ച ആ അതുല്യപ്രതിഭ അകലത്തിൽ ക്രിക്കറ്റിനോട് വിടപറഞ്ഞു.

സർവന്റെ ജന്മദേശമായ ഗയാന ഉൾപ്പടെയുള്ള പ്രദേശങ്ങളിൽ പരന്നു കിടക്കുന്ന വനമാണ് ഭൂമിയുടെ ശ്വാസകോശം എന്ന് അറിയപ്പെടുന്ന ആമസോൺ മഴക്കാടുകൾ. ഈ കാടിന്റെ പൈതൃകവും പാരമ്പര്യവും സംരക്ഷിക്കാൻ ഇവിടങ്ങളിലെ ഗോത്രവർഗ്ഗ പോരാളികൾ സ്വയംസന്നദ്ധരായി യോദ്ധാക്കൾ ആവാറുണ്ട്. എന്നാൽ വനം മാഫിയയുടെയും കോർപറേറ്റുകളുടെയും അതിക്രമം മൂലം അവരിൽ പലരും അകലത്തിൽ കൊല്ലപ്പെടുകയാണ് പതിവ്.

ടെസ്റ്റ്‌ ക്രിക്കറ്റിന്റെ ഏറ്റവും കടുപ്പമേറിയ ഇന്നിംഗ്‌സാണ് സമ്മർദ്ദം തിളച്ചുമറിയുന്ന നാലാം ഇന്നിങ്‌സ്. 2010 വരെ നാലാം ഇന്നിങ്സിൽ 4 സെഞ്ച്വറി നേടിയത് 5 താരങ്ങൾ ആണ്. ഗവാസ്കർ, പോണ്ടിങ്, ഗ്രെയിം സ്മിത്ത്, യൂനിസ് ഖാൻ പിന്നെ രാംനരേഷ് സർവൻ എന്നിവരായിയുന്നു അത്‌. ലോക ക്രിക്കറ്റിലെ അതികായരായ താരങ്ങളോടൊപ്പം വായിക്കേണ്ടായിരുന്ന ഒരു പേരിനെയാണ് വിൻഡീസ് ക്രിക്കറ്റ് ബോർഡ്‌ നിസ്സംഗവും കുറ്റകരവുമായ അലംഭാവത്തോടെ ഇല്ലാതെ ആക്കിയത്. 33 വയസ് എന്നത് ആധുനിക ക്രിക്കറ്റിൽ ഒരു താരത്തിന് വിരമിക്കാൻ ഉള്ള പ്രായം ആയിരുന്നില്ല. എന്നാൽ അകാലത്തിൽ ക്രിക്കറ്റിനോട് വിടപറയാൻ ആയിരുന്നു ക്രിക്കറ്റിലെ ഈ ആമസോൺ യോദ്ധാവിന്റെ ചരിത്ര നിയോഗം. ഒരുപാട് നേട്ടങ്ങൾ നേടാതെ പോയെങ്കിലും ഓർമകളുടെ കളിയരങ്ങിൽ പാകമല്ലാത്ത ഹെൽമെറ്റിനെ ബാൻഡ് കൊണ്ട് ടൈറ്റ് ചെയ്ത്, ക്രീസിൽ എത്തി ബേയിൽ എടുത്തു പിച്ചിൽ അടിച്ച ശേഷം ഗാർഡ് എടുക്കുന്ന രാംനരേഷ് റൂണി സർവൻ ക്രിക്കറ്റ് പ്രേമികൾക് മറക്കാനാവാത്ത പേരുകളിൽ ഒന്നാണ്.


![പാതി വഴിയിൽ വീണ ആമസോൺ യോദ്ധാവ്](https://cdn.boolokam.com/articles/2022/08/kykyk.jpg)**പാതി വഴിയിൽ വീണ ആമസോൺ യോദ്ധാവ്** **എഴുതിയത് :സിറിൾ വാഴൂർ✒️** 2002-ലെ ഇന്ത്യ-വിൻഡീസ് ഏകദിന പരമ്പരയിലെ ആദ്യ മത്സരം. ഒരു ഭാഗത്ത് ഗാംഗുലി -ദ്രാവിഡ്‌ -ലക്ഷ്മൺ -കുംബ്ലെ ഉൾപ്പടെയുള്ള പരിചയസമ്പന്നരായ ഏകദിന സംഘം, മറുവശത്ത് ലാറയെന്ന ഇതിഹാസ താരമില്ലാത്ത താരതമേന്യ അനുഭവസമ്പത്ത് കുറഞ്ഞ ഒരു പറ്റം ചെറുപ്പക്കാരുടെ വിൻഡീസ് സംഘം. ഏകദിനപരമ്പരക്ക് മുന്നോടിയായ നടന്ന ടെസ്റ്റ്‌ പരമ്പരയിൽ 2-0ത്തിനു വിൻഡീസിനെ തകർത്തതിനാൽ ഇന്ത്യൻ സംഘം തികഞ്ഞ ആത്മവിശ്വാസത്തിലായിരുന്നു. ജംഷഡ്‌പൂർ ഏകദിനത്തിൽ ആദ്യം ബാറ്റ് ചെയ്ത ഇന്ത്യക്ക്‌ 50റൺ എടുക്കും മുന്നേ രണ്ട് ഓപ്പണർമാരെയും നഷ്ടപ്പെട്ടെങ്കിലും പിഞ്ച് ഹിറ്ററായി എത്തിയ അഗർക്കറിന്റെ ഉജ്വല ഇന്നിഗ്‌സിന്റെയും, ദ്രാവിഡ്‌ -ലക്ഷ്മൺ എന്നിവരുടെയും ബാറ്റിംഗ് മികവിൽ 50 ഓവറിൽ 283 എന്ന അക്കാലത്തെ മികച്ച ടോട്ടൽ നേടി. ടെസ്റ്റ്‌ പരമ്പരയിലെ പോലെ വിൻഡീസിനെ സ്പിൻ കെണിയിൽ വീഴ്ത്താം എന്ന് കരുതിയ ഇന്ത്യൻ നായകന് തെറ്റി. ഇന്ത്യൻ സ്പിന്നര്മാരെ മികച്ച രീതിയിൽ നേരിട്ട വിൻഡീസ് ബാറ്റർമാർ റൺനിരക് കൃത്യമായി നിലനിർത്തി ലക്ഷ്യത്തിലേക്കു നീങ്ങുന്നു. 40 ഓവറിൽ വിൻഡീസ് 208ന് 4 എന്ന് നിൽക്കുന്ന സമയം. കളി ഏത് വശത്തേക്കും തിരിയാവുന്ന നിമിഷങ്ങൾ. ആ പോയിന്റിൽ ആണ് സർവനും-ചന്ദ്രപോളും ഒന്നിക്കുന്നത്. അക്ഷരാർത്ഥത്തിൽ ഈ സഖ്യം കളിയെ കീഴ്മേൽ മറിക്കുന്ന കാഴ്ചയാണ് പിന്നീട് കണ്ടത്. മിന്നൽ വേഗത്തിൽ 63 റൺസ് നേടിയ ഈ സഖ്യം മുന്നേറിയപ്പോൾ 47 ഓവർ പിന്നിട്ട് വിൻഡീസ് സ്കോർ 271ല് എത്തി. പിന്നീട് ജംഷഡ്‌പൂർ ക്രിക്കറ്റ്‌ സ്റ്റേഡിയം സാക്ഷ്യം വഹിച്ചത് അത്യന്തം നാടകീയ സംഭവങ്ങൾക്കാണ്. ഇന്ത്യയുടെ വിജയം പ്രതീക്ഷിച്ചെത്തിയ കാണികൾ രോഷാകുലരായി മൈതാനത്തിലേക് കുപ്പികൾ വലിച്ചെറിയാൻ ആരംഭിച്ചു. ഏതാനും മിനിറ്റുകൾ നിർത്തിവെക്കേണ്ടി വന്ന കളി വീണ്ടും പുനരാരംഭിച്ചപ്പോൾ വർദ്ധിത വീര്യത്തോടെ ഇന്ത്യ ബൗൾ ചെയ്തു. 49ആം ഓവറിൽ ആശിഷ് നെഹ്റയുടെ ബോളിൽ ചന്ദ്രപോൾ പുറത്തായതോടെ കളി വീണ്ടും ഇന്ത്യക് അനുകൂലമായി. അവസാന ഓവറിൽ വിൻഡീസിന് ജയിക്കാൻ ആറ് റൺസ്. ബോൾ ചെയ്യാൻ എത്തുന്നത് അതുവരെയുള്ള കളിയിൽ എട്ട് ഓവറിൽ ഒരു മെയ്ഡൻ ഉൾപ്പടെ എറിഞ്ഞു 36 റൺസ് മാത്രം മാത്രം വഴങ്ങി ഒരു വിക്കറ്റും നേടിയ അജിത് അഗർക്കാർ. ഇന്ത്യൻ ഇന്നിങ്സിൽ നേടിയ 95 റൺസ് കൂടി ഉള്ളതിനാൽ ഈ 6 റൺസ് കൂടി പ്രതിരോധിച്ചാൽ കളിയിലെ താരമാകാൻ സാധ്യത കല്പിക്കപെടുന്ന താരം. അവസാന ഓവറിന്റെ മൂന്നാമത്തെ പന്തിൽ റിഡ്‌ലി ജേക്കബ്സിനെ മനഃസാന്നിധ്യത്തോടെ അഗർക്കാർ റണ്ണൗട് ആകിയതോടെ സ്റ്റേഡിയം ഇളകിമറിഞ്ഞു. സർവനും, നാഗമോട്ടുവും ക്രീസിൽ. അവസാനപന്തിൽ വിൻഡീസിന് ജയിക്കാൻ വേണ്ടത് 3 റൺസ്.സർവൻ ക്രീസിൽ. ബൗണ്ടറി തടഞ്ഞാൽ വിജയം ഇന്ത്യക്. എന്നാൽ തോറ്റുകൊടുക്കാൻ ക്രീസിലെ ആമസോൺ പോരാളി തയ്യാറായിരുന്നില്ല. അവസാന പന്തിനെ എക്സ്ട്രാ കവറിലൂടെ ബൗണ്ടറിയിലേക് പായിച്ചുകൊണ്ട് ആ പോരാളി ഡ്രസ്സിങ് റൂമിലേക്കു പാഞ്ഞു. കരീബീയൻ അതികായർക്കിടയിൽ രാംനരേഷ് റൂണി സർവാൻ എന്ന കുറിയ മനുഷ്യന്റെ കിരീടധാരണം കൂടിയായിരുന്നു വിൻഡീസ് വിജയമുറപ്പിച്ച ഈ ഇന്നിങ്‌സ്. ആ കളിയിൽ താരമായ സർവൻ പരമ്പരയിൽ ആകെ 436 റൺസും സ്വന്തം പേരിലേക് ചേർത്തു. പ്രതാപം മങ്ങി തുടങ്ങിയ കരീബീയൻ ക്രിക്കറ്റിനെ തിളക്കമാർന്ന പലവിജയങ്ങളിലേക്കും നയിച്ച സർവന്റെ പടയോട്ടം അവിടെ തുടങ്ങി. അതെ പരമ്പരയിൽ ഗെയ്‌ലും 455 റൺ നേടിയതിനാൽ പരമ്പരയിലെ താരമാവാൻ സർവന് കഴിഞ്ഞില്ല. എന്നാൽ കാത്തിരുന്ന ഏകദിന -ടെസ്റ്റ്‌ ശതകങ്ങൾക് സർവന് അധികം കാത്തിരിക്കേണ്ടി വന്നില്ല. ഇന്ത്യയിൽ നിന്നും നേരെ പോയ ബംഗ്ലാദേശ് പര്യടനത്തിൽ ടെസ്റ്റ്‌ -ഏകദിന സെഞ്ചുറികൾ നേടിയ സർവൻ അന്താരാഷ്ട്ര ക്രിക്കറ്റിൽ ജൈത്രയാത്ര ആരംഭിച്ചു.1998ലെ അണ്ടർ 19 ലോകകപ്പിലൂടെ ആണ് സർവൻ കരിബീയൻ കാപ്പി കുപ്പായത്തിലേക് എത്തുന്നത്. ആ ലോകകപ്പിൽ 16 വിക്കറ്റ് നേടിയ സർവൻ പിന്നീട് ഈ കഴിവ് പിന്നീട് കാര്യമായി വിനിയോഗിച്ചില്ല എന്നത് മറ്റൊരു അത്ഭുതം. 1999ൽ ഇംഗ്ലണ്ടിൽ നടന്ന ലോകകപ്പിൽ വിൻഡീസ് അടപടലം തോറ്റതോടെ വലിയ മാറ്റങ്ങൾക് ആണ് വിൻഡീസ് ടീം സാക്ഷ്യം വഹിച്ചത്. യുവതാരങ്ങളായ ഗെയ്ൽ, ഹൈൻഡ്സ്, സാമുവൽസ് ഒപ്പം സർവനും ടീമിലേക് എത്തി. ![](https://cdn.boolokam.com/articles/2022/08/gegghh.jpg)2000ൽ പാക്കിസ്ഥാനുമായുള്ള ടെസ്റ്റ്‌ പാരമ്പരയിലാണ് സർവൻ അന്തരാഷ്ട്ര ക്രിക്കറ്റിൽ ആദ്യമായി സാന്നിധ്യം ആവുന്നത്. സർവന് എതിരിടാൻ ഉണ്ടായിരുന്നത് ക്രിക്കറ്റിലെ തന്നെ എക്കാലത്തെയും മികച്ച ബൗളെർമാരായ അക്രം, വഖാർ, സഖ്‌ലൈൻ മുഷ്താഖ്, മുഷ്താഖ് അഹമദ് എന്നിവരെയായിരുന്നു. എന്നാൽ ഒരു തുടക്കാരന്റെ യാതൊരു പതർച്ചയുമില്ലാതെ തന്റെ ആദ്യ ഇന്നിങ്സിൽ ഇവരുടെ പന്തുകളെ നേരിട്ട സർവൻ 200ല് അധികം പന്തുകളിൽ നിന്നും പുറത്താകാതെ നേടിയ 84 റൺസ് ആ പ്രതിഭയുടെ നേർച്ചർത്തായിരുന്നു. സർവന്റെ കളിക്കണ്ട റ്റെഡ് ഡെക്സ്റ്റർ എന്ന കമെന്റേറ്റർ വളരെ വന്യമായ ഒരു നിരീക്ഷണമാണ് നടത്തിയത് "ഈ താരം കളി അവസാനിപ്പിക്കുമ്പോൾ അദേഹത്തിന്റെ ബാറ്റിംഗ് ആവറേജ് 50 ആയിരിക്കും" എന്നായിരുന്നു അത്‌. ബാറ്റിംഗ് അത്രമേൽ ആയാസകരമല്ലാത്ത, തലയെടുപ്പുള്ള ബൗളർമാർ എല്ലാ ടീമിലും ഉള്ള ആ കാലത്ത് റ്റെഡ് നടത്തിയ ആ നിരീക്ഷണം തന്നെ മതിയാവും സർവൻ എന്ന പ്രതിഭയുടെ കഴിവ് മനസ്സിലാവാൻ. തന്നെ പറ്റിയുള്ള നിരീക്ഷണം അക്ഷരംപ്രതി ശരിവെച്ചുകൊണ്ട് തൊട്ടടുത്ത വർഷം സർവൻ വിൻഡീസിനായി ലാറക് ശേഷം ഏറ്റവും റൺസ് നേടിയ താരമായി. ഹെൽമെറ്റിന്റെ സാങ്കേതികത അത്ര വികാസം പ്രാപിക്കാത്ത ഒരു കാലത്ത് തന്റെ തലക് ഹെൽമെറ്റ്‌ പാകമാക്കാൻ പലനിറത്തിലുള്ള ഹെഡ് ബാൻഡുമായി ഈ ഗയാനകാരൻ ക്രിക്കറ്റ് ലോകത്ത് തരംഗമാവാൻ പിന്നെ അധികകാലമെടുത്തില്ല. വിൻഡീസ് ടീമിന്റെ 2002ലെ സീസൺ അവസാനിച്ചപ്പോഴേക്കും സർവൻ ടെസ്റ്റ്‌-ഏകദിന ടീമിന്റെ അഭിവാജ്യ ഘടകമായി മാറിയിരുന്നു. മധ്യനിര ബാറ്റർ ആയ സർവൻ ആ വർഷം ഏകദിനത്തിൽ 878 റൺസ് നേടി ടീമിന്റെ നട്ടെല്ലായി. 2003ൽ ദക്ഷണാഫ്രിക്കയിൽ നടന്ന ലോകകപ്പിൽ ഹൂപ്പർ ലാറക്കും ഗെയ്‌ലിനും ശേഷം ഏറ്റവുമധികം പ്രതീക്ഷ നൽകിയിരുന്നത് സർവന്റെ ബാറ്റിൽ ആയിരുന്നു. ഉദ്ഘടന മൽസരം ജയിച്ച വിൻഡീസ് പക്ഷെ പിന്നീട് ശ്രീലങ്കയോടും ന്യൂസിലൻഡിനോടും തോറ്റതോടെ വിൻഡീസ് നോക്ക് ഔട്ട്‌ കാണാതെ പുറത്തായി. എന്നാൽ സർവൻ എന്ന പോരാളിയെ ക്രിക്കറ്റ് ലോകം തിരിച്ചറിഞ്ഞ മത്സരങ്ങളിൽ ഒന്നിന് ആ ലോകകപ്പ് സാക്ഷ്യം വഹിച്ചു. ലങ്കക്കെതിരെ നാലാമനായി ബാറ്റ് ചെയ്തുകൊണ്ടിരിക്കെ ദിൽഹാര ഫെർണാണ്ടോയുടെ ബൗൺസർ തലയിൽ കൊണ്ട സർവൻ നിലത്ത് വീണു. എന്നാൽ മുരളിയുടെയും വാസിന്റെയും ബൗളിങ്ങിന് മുന്നിൽ തകർന്ന വിൻഡീസിനെ ജയത്തിലേക് പിടിച്ചു കയറ്റാൻ ഏഴാമനായി വീണ്ടും എത്തിയപ്പോൾ ആർപ്പുവിളികളോടെ ആണ് കാണികൾ എതിരേറ്റത്. പരിക്ക് മറന്നു സർവൻ പൊരുതിയെങ്കിലും മറുവശത്തു പങ്കാളികൾ ഇല്ലാത്തതിനാൽ എട്ടു റൺസ് പിന്നിൽ വിൻഡീസ് വീണു. ഈ ലോകകപ്പിന് ശേഷമാണ് ഓസിസ് വിൻഡീസിലെക് എത്തുന്നത്. സർവാന്റെ കളി ജീവിതത്തിലെ ഏറ്റവും അവിസ്മരണീയമായ ഒരു അധ്യായം കണ്ട ഒരു പരമ്പരയായിരുന്നു അത്‌. ![](https://cdn.boolokam.com/articles/2022/08/hhrh.webp)ആദ്യ മൂന്ന് ടെസ്റ്റുകൾ ആധികാരികമായി വിജയിച്ച ഓസിസ് അവസാന മത്സരത്തിൽ 418 എന്ന അസാധ്യമായ ലക്ഷ്യം വിൻഡീസിന് മുന്നിൽ വെച്ചു. ടെസ്റ്റ്‌ ക്രിക്കറ്റിൽ ഇതിനു മുൻപുള്ള ഉയർന്ന കരസ്ഥമാക്കിയ വിജയലക്ഷ്യം 406 ആണെന്നിരിക്കെ ഓസീസിന്റെ എക്കാലത്തെയും മികച്ച പേസ് ത്രയങ്ങളായ മക്ഗ്രാത്ത് -ലീ -ഗില്ലസ്പി ഉൾപ്പടെയുള്ള ബൗളർമാർക് എതിരെ വൈറ്റ് വാഷിന്റെ വക്കിൽ നിൽക്കുന്ന വിൻഡീസിന് ഈ വിജയലക്ഷ്യം ഒരു ബാലി കയറാമല ആയിരുന്നു. നാലാമനായി ലാറ പുറത്താകുമ്പോൾ വിൻഡീസ് ലക്ഷ്യത്തിനോട് 250 റൺസിന്‌ അകലെ ആയിരുന്നു. പിന്നീട് ആന്റിഗ്വേ റീക്രീയെഷൻ ഗ്രൗണ്ട് സാക്ഷ്യം വഹിച്ചത് നാടകീയ രംഗങ്ങൾക് ആണ്. അഞ്ചാം വിക്കറ്റിൽ പാറപോലെ ഉറച്ചു നിന്ന ചന്ദ്രപോളിനോട് ഒപ്പം സർവൻ കൗണ്ടർ അറ്റാക്ക് ആരംഭിച്ചതോടെ ഓസിസ് ബൗളർമാരുടെ ലൈനും ലെങ്തും പിഴച്ചു. സ്ലെഡ്ജിങ്ങിലൂടെ എതിരാളികളെ കീഴ്പെടുത്തുന്ന ഓസിസ് അടവ് വിജയിച്ചില്ല എന്ന് മാത്രമല്ല തിരിച്ചടിക്കുക കൂടി ചെയ്തു . സർവനെ സ്ലെഡ്ജ് ചെയ്യാൻ ശ്രമിക്കവേ മക്ഗ്രാത്തിനു ലഭിച്ച കനത്ത മറുപടി മൂലം മക്ഗ്രാത്തിന്റെ പോലും കൃത്യത നഷ്ടമായി. 75 സ്ട്രൈക്ക് റേറ്റിൽ സർവൻ നേടിയ സെഞ്ച്വറി കളിയുടെ ഗതിയെ മാറ്റി മറിച്ചു. സർവനും ചന്ദ്രപോളും നേടിയ സെഞ്ചുറിയുടെ ബലത്തിൽ വിൻഡീസ് മറികടന്ന 418 എന്ന് റെക്കോർഡ് ഇന്നും തകർക്കപ്പെടാതെ നിൽക്കുന്നു. ഈ ഇന്നിങ്‌സോടെ സർവൻ ലോകക്രിക്കറ്റിലെ മികച്ച താരങ്ങളുടെ നിരയിലേക് ഉയർത്തപ്പെട്ടു. സർവനെ ഔട്ട്‌ ആക്കിയാൽ മാത്രമേ വിൻഡീസിനെ കീഴ്പ്പെടുത്താൻ സാധിക്കു എന്ന് ക്രിക്കറ്റ് ലോകം വിശ്വസിച്ചു തുടങ്ങി. 2004എന്നത് സർവനെ സംബന്ധിച്ചു ഒരു സ്വപ്ന വർഷമായിരുന്നു. ടെസ്റ്റിൽ ആ വർഷം ആയിരത്തിലധികം റൺസ് നേടിയ സർവൻ ഏകദിനത്തിൽ 56 ശരാശരിയിൽ 791 റൺസ് ആണ് നേടിയത്. വ്യക്തിഗത നേട്ടത്തേക്കാൾ അതിപ്രധാനമായൊരു നാഴികക്കല്ല് വിൻഡീസ് ടീമിന് സർവൻ സമ്മാനിച്ച ഒരു വർഷം കൂടിയായിരുന്നു അത്. [embed]https://youtu.be/FlZSK832RNo[/embed] കാൽ നൂറ്റാണ്ടായി വിൻഡീസിൽ നിന്നും അകന്നു നിന്ന ഒരു ലോകകിരീടം വിൻഡീസിന് നേടികൊടുക്കുന്നതിൽ സർവൻ നിർണായക പങ്ക് വഹിച്ചു . 2004ൽ ഇംഗ്ലണ്ടിൽ നടന്ന ചാമ്പ്യൻസ് ട്രോഫിയിൽ ക്വാട്ടറിലും, സെമിയിലും ദ. ആഫ്രിക്ക, പാകിസ്ഥാൻ എന്നിവർക്കെതിരെ സർവൻ നേടിയ അർദ്ധ സെഞ്ച്വറികൾ ആണ് വിൻഡീസിന്റെ ഫൈനലിലേക് ഉള്ള കുതിപ്പിന് ഊർജം പകർന്നത്. കലാശ പോരാട്ടത്തിൽ ഇംഗ്ലണ്ടിനെ കീഴ്പെടുത്തി വിൻഡീസ് കപ്പ്‌ ഉയർത്തിയപ്പോൾ പരമ്പരയുടെ താരം എന്ന ബഹുമതിയും അദ്ദേഹത്തെ തേടിയെത്തി ക്രിക്കറ്റ് ഇതിഹാസമായ ലാറയുടെ ജീവിതത്തിലെ ഒരേയൊരു ലോകകിരീടവും അതായിരുന്നു. ഹൈൻഡ്സ്, ഗെയ്ൽ,സർവൻ ചന്ദ്രപോൾ, സാമുവൽസ്, ബ്രാവോ പിന്നെ ലാറയും... വിൻഡീസ് ക്രിക്കറ്റ്‌ വീണ്ടും ഉയരങ്ങളിലേക് കുതിക്കുമെന്ന് ക്രിക്കറ്റ് ലോകം കരുതിയിരുന്ന കാലം. എന്നാൽ നന്നാവാൻ ഒരു കൂട്ടർക് മാത്രം താല്പര്യം ഇല്ലായിരുന്നു. വിൻഡീസ് ക്രിക്കറ്റ്‌ ബോർഡിന്. പ്രതിഫല തർക്കത്തിന്റെ പേരിൽ ഇവർ ഉൾപ്പടെ പുറത്തുപോയതോടെ വിൻഡീസ് വീണ്ടും പതനത്തിലേക് കൂപ്പുകുത്തി. 2006ൽ ടീമിലേക് മിന്നുന്ന ഫോമിൽ തിരികെയെത്തിയ സർവൻ വീണ്ടും വിൻഡീസ് ടീമിന്റെ പ്രതീക്ഷകൾക് ചിറക് മുളപ്പിച്ചു. 2006ൽ നടന്ന ചാമ്പ്യൻസ് ട്രോഫിയിൽ വിൻഡീസ് ഫൈനലിൽ എത്തി. 2006ൽ വിൻഡീസിലെക് പര്യടനം നടത്തിയ ഇന്ത്യൻ ടീമിനുമേൽ സർവൻ അക്ഷരാർത്ഥത്തിൽ ഒരു മർദകനായി മാറി. ടെസ്റ്റിൽ മുനാഫ് പട്ടേലിന്റെ ഓരോവറിലെ എല്ലാപന്തും ബൗണ്ടറി നേടിയ സർവൻ ഏകദിന പരമ്പരയിലെ മത്സരത്തിൽ നൂറാം മത്സരത്തിൽ സെഞ്ച്വറി നേടുന്ന താരം എന്ന ബഹുമതിയും നേടി. ഏകദിനത്തിൽ ആ വർഷം 963 റൺസ് നേടിയ സർവൻ ജന്മനാട്ടിലെ ലാറയുടെ അവസാന പരമ്പര ലാറക് നേടി കൊടുത്ത് അവിസ്മരനീയമായ യാത്രയയപ്പ് നൽകി, ലാറക് ശേഷം താൻ എന്ന സൂചന ക്രിക്കറ്റ് ലോകത്തിനു നൽകി. 2007ൽ സ്വന്തം നാട്ടിൽ നടന്ന ലോകകപ്പിൽ സർവന്റെ ഈ മിന്നും ഫോം ടീമിന് നേട്ടമാകുമെന്ന് എല്ലാവരും കരുതി. എന്നാൽ കരീബിയൻമാർ വീണ്ടും പ്രതീക്ഷകൾ തെറ്റിച്ചു. ആ ലോകകപ്പിൽ 375 റൺസ് നേടിയ സർവൻ പ്രതിക്ഷ നൽകിയെങ്കിലും ലാറയുൾപ്പെടെ എല്ലാവരും നനഞ്ഞ പടക്കങ്ങൾ ആയതോടെ ടീം സെമി കാണാതെ പുറത്തായി. 2007 എന്ന വർഷം ലോക ക്രിക്കറ്റിലും പ്രത്യേകിച്ചു കരീബിയൻ ക്രിക്കറ്റിലും ഒരുപാട് മാറ്റങ്ങൾ കൊണ്ടുവന്ന ഒരു വർഷം ആയിരുന്നു.ക്രിക്കറ്റ് T20 യുടെ വേഗത്തിലേക്കും ആരവങ്ങളിലേക്കും ചുരുങ്ങിയ വർഷമായിരുന്നു അത്‌. ഒരു ക്ലാസിക് ബാറ്റർ ആയിരുന്ന സർവന് ഈ വേഗവുമായി പൊരുത്തപ്പെടാൻ ആവാത്തത് കരിയറിനെ ബാധിച്ചു തുടങ്ങി. കരീബിയൻമാർ പല ലീഗുകളുടെയും സ്വത്തുക്കളും മുത്തുകളും ആയപ്പോൾ സർവൻ ഒറ്റപെട്ടു. എന്നാൽ ക്ലാസ്സ്‌ കൈമുതലാക്കിയ സർവൻ ടെസ്റ്റിൽ തന്റെ തേരോട്ടം തുടർന്ന് പൊന്നു. 2008ൽ 46 ശരാശരിയിൽ 606റൺസും, 2009ൽ 850റൺസും നേടിയ സർവൻ ഇംഗ്ലണ്ടിനെതിരെ ടെസ്റ്റിൽ ഇരട്ട സെഞ്ചുറിയും നേടി. 2009ൽ ബദ്ധവൈരികളായ ഇംഗ്ലണ്ടിനെതിരെ വിൻഡീസ് വിസ്ഡൺ ടെസ്റ്റ്‌ പരമ്പര നേടിയപ്പോൾ സർവൻ ആയിരുന്നു പരമ്പരയിലെ താരം. തന്റെ ഇരുപത്തിയെട്ടാം വയസ്സിൽ ടെസ്റ്റ് -ഏകദിനങ്ങളിൽ 5000 റൺസ് തികച്ച സർവൻ ഈ നേട്ടത്തിൽ എത്തുന്ന പ്രായം കുറഞ്ഞ കരീബിയൻ താരമായി. ![](https://cdn.boolokam.com/articles/2022/08/kukukl.jpg) 2010ആയതോടെ കരീബിയൻ ക്രിക്കറ്റിനെ T20 ക്രിക്കറ്റ് പൂർണമായും ഗ്രസിച്ചിരുന്നു. ടീം അംഗങ്ങളെ വേണ്ടപോലെ മാനേജ്‍മെന്റ് കരുത്തതായതോടെ പലരും T20 ലീഗുകളിലേക് ചേക്കേറി. ഈ വിഷയത്തിൽ ബോർഡിനോട് നിരന്തരം കലഹിച്ച സർവനെ പ്രതികാര മനോഭാവത്തോടെ ബോർഡ്‌ ഒഴിവാക്കി. പിന്നീട് അങ്ങോട്ട് ഒരു സന്ദർശകനെ പോലെ ടീമിൽ വന്നു പോയ സർവൻ പിന്നീട് തന്റെ പ്രതാപകാലത്തിന്റെ നിഴൽ മാത്രമായിരുന്നു. 31ആം വയസിൽ അവസാന ടെസ്റ്റും 33 ആം വയസ്സിൽ അവസാന ഏകദിനവും കളിച്ച ആ അതുല്യപ്രതിഭ അകലത്തിൽ ക്രിക്കറ്റിനോട് വിടപറഞ്ഞു. സർവന്റെ ജന്മദേശമായ ഗയാന ഉൾപ്പടെയുള്ള പ്രദേശങ്ങളിൽ പരന്നു കിടക്കുന്ന വനമാണ് ഭൂമിയുടെ ശ്വാസകോശം എന്ന് അറിയപ്പെടുന്ന ആമസോൺ മഴക്കാടുകൾ. ഈ കാടിന്റെ പൈതൃകവും പാരമ്പര്യവും സംരക്ഷിക്കാൻ ഇവിടങ്ങളിലെ ഗോത്രവർഗ്ഗ പോരാളികൾ സ്വയംസന്നദ്ധരായി യോദ്ധാക്കൾ ആവാറുണ്ട്. എന്നാൽ വനം മാഫിയയുടെയും കോർപറേറ്റുകളുടെയും അതിക്രമം മൂലം അവരിൽ പലരും അകലത്തിൽ കൊല്ലപ്പെടുകയാണ് പതിവ്. ടെസ്റ്റ്‌ ക്രിക്കറ്റിന്റെ ഏറ്റവും കടുപ്പമേറിയ ഇന്നിംഗ്‌സാണ് സമ്മർദ്ദം തിളച്ചുമറിയുന്ന നാലാം ഇന്നിങ്‌സ്. 2010 വരെ നാലാം ഇന്നിങ്സിൽ 4 സെഞ്ച്വറി നേടിയത് 5 താരങ്ങൾ ആണ്. ഗവാസ്കർ, പോണ്ടിങ്, ഗ്രെയിം സ്മിത്ത്, യൂനിസ് ഖാൻ പിന്നെ രാംനരേഷ് സർവൻ എന്നിവരായിയുന്നു അത്‌. ലോക ക്രിക്കറ്റിലെ അതികായരായ താരങ്ങളോടൊപ്പം വായിക്കേണ്ടായിരുന്ന ഒരു പേരിനെയാണ് വിൻഡീസ് ക്രിക്കറ്റ് ബോർഡ്‌ നിസ്സംഗവും കുറ്റകരവുമായ അലംഭാവത്തോടെ ഇല്ലാതെ ആക്കിയത്. 33 വയസ് എന്നത് ആധുനിക ക്രിക്കറ്റിൽ ഒരു താരത്തിന് വിരമിക്കാൻ ഉള്ള പ്രായം ആയിരുന്നില്ല. എന്നാൽ അകാലത്തിൽ ക്രിക്കറ്റിനോട് വിടപറയാൻ ആയിരുന്നു ക്രിക്കറ്റിലെ ഈ ആമസോൺ യോദ്ധാവിന്റെ ചരിത്ര നിയോഗം. ഒരുപാട് നേട്ടങ്ങൾ നേടാതെ പോയെങ്കിലും ഓർമകളുടെ കളിയരങ്ങിൽ പാകമല്ലാത്ത ഹെൽമെറ്റിനെ ബാൻഡ് കൊണ്ട് ടൈറ്റ് ചെയ്ത്, ക്രീസിൽ എത്തി ബേയിൽ എടുത്തു പിച്ചിൽ അടിച്ച ശേഷം ഗാർഡ് എടുക്കുന്ന രാംനരേഷ് റൂണി സർവൻ ക്രിക്കറ്റ് പ്രേമികൾക് മറക്കാനാവാത്ത പേരുകളിൽ ഒന്നാണ്.
