---
title: "മലയാളക്കരയുടെ ആദ്യത്തെ അന്താരാഷ്ട്ര അമ്പയർ"
date: 2022-08-27T06:28:12
draft: false
categories: ["Sports"]
tags: ['Jose Kurishinkal', 'Suresh Varieth']
author: "Beaumaris"
---

<strong>മലയാളക്കരയുടെ ആദ്യത്തെ അന്താരാഷ്ട്ര അമ്പയർ</strong>

<strong>Suresh Varieth </strong>

ക്രിക്കറ്റിങ് കരിയറിലെ ധന്യ മുഹൂർത്തങ്ങളെക്കുറിച്ച് ചോദിച്ചാൽ, ലോക ക്രിക്കറ്റ് കണ്ട രണ്ട് ബാറ്റിങ് ജീനിയസുകൾ ഒപ്പത്തിനൊപ്പം സ്കോർ ചെയ്തത് വെറും ഇരുപത്തി രണ്ടു വാര അകലെ നിന്ന് സസൂക്ഷ്മം നോക്കിക്കണ്ട ദിവസം എന്ന് പറയാൻ കഴിയുന്ന ഒരേയൊരു മലയാളിയുണ്ട്. അനിൽ കുംബ്ലെയും ഡൊണാൾഡും ചാമിന്ദ വാസും പ്രഭാകറും ശ്രീനാഥുമെല്ലാം ബൗൾ ചെയ്യുന്നത് നോൺ സ്ട്രൈക്കർ എൻഡിൽ നിന്ന് നിയന്ത്രിച്ച, ഇന്ത്യയുടെ എക്കാലത്തെയും മികച്ച ഓൾറൗണ്ടർ കപിൽദേവിൻ്റെ ബൗളിങ് സ്ക്വയർ ലെഗിൽ നിന്ന് വീക്ഷിക്കാൻ ഭാഗ്യം ലഭിച്ച ഒരേയൊരു മലയാളി.... കേരളത്തിൻ്റെ ആദ്യ അന്താരാഷ്ട്ര അമ്പയർ, ഡോ.കെ എൻ രാഘവനും ദണ്ഡപാണിക്കും അനന്തപദ്മനാഭനും മുൻഗാമി ....... <strong>ജോസ് കുരിശിങ്കൽ</strong>
1980 കൾക്ക് മുമ്പ് ജനിച്ച ഏതൊരു ക്രിക്കറ്റ് പ്രേമിയെയും പോലെ, 1960 കളിൽ ജോസും ബാറ്റിനെയും പന്തിനെയും പ്രണയിച്ചത് റേഡിയോ കമൻററിയിലൂടെ ലോക ക്രിക്കറ്റിനെ അടുത്തറിഞ്ഞ് തുടങ്ങിയ കാലത്തായിരുന്നു. സ്കൂൾ, കോളേജ് ടീമുകളിൽ സ്ഥിര സാന്നിധ്യമായി മാറിയ യുവാവ് 1977 ൽ സിവിൽ എഞ്ചിനീയറിങ് ബിരുദം പൂർത്തിയാക്കും വരെ ഇൻറർ കൊളീജിയറ്റ് മത്സരങ്ങളിൽ ബാറ്റു കൊണ്ട് തൻ്റെ സാന്നിധ്യമറിയിച്ചു.

<strong><img class="size-full wp-image-348573 aligncenter" src="https://cdn.boolokam.com/articles/2022/08/fwfggg-7.jpg" alt="" width="526" height="526" />അമ്പയറിങ്ങിലേക്ക് കൂടെ സ്റ്റേറ്റ് സിവിൽ സർവീസ് ക്യാപ്റ്റനും</strong>

1978ൽ താൻ പഠിച്ച എഞ്ചിനീയറിങ് കോളേജ് ഗ്രൗണ്ടിൽ സുഹൃത്തുക്കളുടെ നിർബന്ധത്തിന് വഴങ്ങി യാദൃശ്ചികമായാണ് കുരിശിങ്കൽ ആദ്യമായി ഒരു മത്സരത്തിന് അമ്പയറായത്. രസകരമായ ആ അനുഭവം അദ്ദേഹത്തിൽ അമ്പയറിംഗ് കരിയർ എന്ന മോഹത്തിന് വിത്തു പാകി. 1979ൽ പൊതു മരാമത്ത് വകുപ്പിൽ ജോലിയിൽ പ്രവേശിച്ച അദ്ദേഹം സിവിൽ സർവീസ് ക്രിക്കറ്റ് ടീം അംഗമായി എട്ടു വർഷം തുടർന്നു.അതിൽ മൂന്ന് വർഷം ക്യാപ്റ്റനായി ഇന്ത്യയിൽ പല സ്ഥലത്തും ടീമിനായി പാഡണിഞ്ഞു.
ശരാശരി മലയാളിക്ക് ഇന്നത്തെ പോലെ ക്രിക്കറ്റ് അമ്പയറിങ് ഒരു പ്രൊഫഷനായി ചിന്തിക്കാൻ കഴിയാത്ത, ഇന്നത്തെ പോലുള്ള യാതൊരു അടിസ്ഥാന സൗകര്യവുമില്ലാത്ത കാലം.... സംസ്ഥാനത്തെ പ്രധാന മത്സരങ്ങളിൽ കളി നിയന്ത്രിച്ചത് അക്കാലത്തെ മുൻതാരങ്ങളോ മറ്റു പ്രഗൽഭരോ ഒക്കെയായിരുന്നു. കേരളത്തിൽ നിന്ന് യോഗ്യരായ അമ്പയർമാരില്ലെന്ന് മനസ്സിലായ ജോസ് കുരിശിങ്കൽ, തമിഴ്നാട്ടിൽ നിന്ന് ഒരാൾ വന്ന് തിരുവനന്തപുരം, കൊച്ചി, കോഴിക്കോട് എന്നിവിടങ്ങളിൽ ക്ലാസ് എടുക്കുന്നത് കേട്ടറിഞ്ഞ് അമ്പയറിംഗിലെ ഔദ്യോഗിക പഠനങ്ങൾക്ക് പങ്കെടുത്തു. തുടർന്ന് മദ്രാസിൽ വച്ചു നടന്ന ക്ലാസിലും പരീക്ഷയിലും പങ്കെടുത്ത് യോഗ്യത നേടി. 1981ൽ ദേശീയ തലത്തിൽ ഫസ്റ്റ് ക്ലാസ് മത്സരങ്ങൾ നിയന്ത്രിക്കാൻ യോഗ്യനായി. 1994 ൽ അന്താരാഷ്ട്ര അരങ്ങേറ്റം വരെ രഞ്ജി ട്രോഫിയും ദുലീപ് ട്രോഫിയുമടക്കം നിരവധി മത്സരങ്ങൾ നിയന്ത്രിച്ചു.

<strong>അന്താരാഷ്ട്ര രംഗത്തേക്ക് മറക്കാനാവാത്ത അനുഭവങ്ങളും</strong>

ആഭ്യന്തര അമ്പയർമാരുടെ റാങ്കിങ്ങിൽ ഒന്നാമതായതിനെത്തുടർന്ന് 1990 ൽ അന്താരാഷ്ട്ര അമ്പയറിംഗ് നിരയിലേക്ക് തെരഞ്ഞെടുക്കപ്പെട്ടെങ്കിലും ഒരു ഏകദിന മത്സരം നിയന്ത്രിക്കാൻ 1994 വരെ അദ്ദേഹത്തിന് കാത്തിരിക്കേണ്ടി വന്നു. അർജുൻ രണതുംഗെയുടെ ശ്രീലങ്കക്കെതിരെ അസറുദ്ദീൻ്റെ കീഴിൽ രാജ്കോട്ടിൽ ഫെബ്രുവരി 15ന് ഇന്ത്യ ആദ്യ ഏകദിനത്തിനായി കളത്തിലിറങ്ങിയപ്പോൾ അരങ്ങേറ്റം കുറിച്ച കുരിശിങ്കലിന് കൂട്ടായത് തൻ്റെ അവസാന അന്താരാഷ്ട്ര മത്സരം നിയന്ത്രിക്കാനിറങ്ങിയ പിലു റിപ്പോർട്ടറായിരുന്നു, മാച്ച് റഫറിയാവട്ടെ മഹാനായ എവർട്ടൻ വീക്സും. ചാമിന്ദ വാസും നയൻ മോംഗിയയും അരങ്ങേറ്റം കുറിച്ച മത്സരത്തിൽ 108 റൺസെടുത്ത സിദ്ദുവിൻ്റെ മികവിൽ 8 റൺസിന് ഇന്ത്യ വിജയിച്ചു. അവസാന ഓവറിൽ 11 റൺസ് ജയിക്കാൻ വേണമെന്നിരിക്കേ ജോസ് കുരിശിങ്കൽ നിയന്ത്രിച്ച എൻഡിൽ നിന്ന് പന്തെറിഞ്ഞ ശ്രീനാഥ് സമർഥമായി ആ ഓവർ പ്രതിരോധിച്ചു. സചിൻ തിളങ്ങാതെ പോയ മത്സരത്തിൽ അസ്ഹറുദ്ദീൻ്റെ റണ്ണൗട്ടിന് വിരലുയർത്തിയത് ഈ മലയാളിയായിരുന്നു. തൻ്റെ കരിയറിലെ സായന്തനത്തിലെത്തിയ കപിൽദേവ് ആറോവർ എറിയുന്നതിനും ഇദ്ദേഹം സാക്ഷിയായി. 1994 നവംബർ 9 ന് കട്ടക്കിൽ നടന്ന ഇന്ത്യാ- വിൻഡീസ് നാലാം ഏകദിനം നിയന്ത്രിച്ച അദ്ദേഹം 89 റൺസ് നേടിയ ലാറയുടെയും മറുപടിയായി 88 റൺസ് നേടിയ സച്ചിൻ്റെയും മികച്ച ഇന്നിംഗ്സ്കൾ തൊട്ടടുത്ത് നിന്ന് വീക്ഷിച്ചു. അജയ് ജഡേജ സെഞ്ചുറി നേടിയ മത്സരത്തിൽ ഇന്ത്യ 8 വിക്കറ്റിന് അനായാസ വിജയം നേടി. തൊട്ടടുത്ത വർഷം ഗോവയിൽ ഇന്ത്യാ- ന്യൂസിലാൻ്റ് മത്സരത്തിൽ മൂന്നാം അമ്പയറായി നിയമിതനായെങ്കിലും മഴ മൂലം ഒരു പന്തുപോലും എറിയാതെ മത്സരം ഉപേക്ഷിച്ചപ്പോൾ ആ അവസരം അദ്ദേഹത്തിന് നഷ്ടമായി. 1996 ൽ ജയ്പ്പൂരിൽ ദക്ഷിണാഫ്രിക്കക്കെതിരായ ഇന്ത്യയുടെ മത്സരത്തിനും ഇദ്ദേഹം ഫീൽഡ് അമ്പയറായി .

തുടർന്നുള്ള വർഷം കേരളാ സർവീസിൽ നിന്ന് ലീവെടുത്ത് കുവൈറ്റിൽ ജോലി നേടിയ കുരിശിങ്കൽ 2004 ൽ ഇന്ത്യൻ അമ്പയർ ഹരിഹരനോടൊപ്പം അവിടെ രണ്ട് അന്താരാഷ്ട്ര മത്സരങ്ങൾ കൂടി നിയന്ത്രിച്ചു. മിഡിൽ ഈസ്റ്റ് കപ്പിൽ ICC അസോസിയേറ്റ് രാജ്യങ്ങൾ തമ്മിലുള്ള ഏകദിന മത്സരങ്ങളിലാണ് അദ്ദേഹം ഭാഗമായത്. 1990-97 കാലത്ത് തിരുവനന്തപുരം ജില്ലാ ക്രിക്കറ്റ് അസോസിയേഷൻ സെക്രട്ടറിയായിരുന്ന ഇദ്ദേഹം നിലവിൽ കേരളാ ക്രിക്കറ്റ് അസോസിയേഷൻ്റെ അമ്പയറിംഗ്‌ കമ്മറ്റി തലവനാണ്. ഡേവിഡ് ഷെപ്പേർഡിനെ ഏറെ ഇഷ്ടപ്പെടുന്ന ഇദ്ദേഹം ഭാര്യയോടും രണ്ടു മക്കളോടുമൊപ്പം തിരുവനന്തപുരം വട്ടിയൂർക്കാവിൽ താമസിക്കുന്നു.

<strong>അദ്ദേഹത്തെ പറ്റിയുള്ള ഒന്നര മിനിട്ട് വീഡിയോ പ്രസൻ്റേഷൻ കാണു-</strong>

https://youtu.be/pmo2tjNMxAU


![മലയാളക്കരയുടെ ആദ്യത്തെ അന്താരാഷ്ട്ര അമ്പയർ](https://cdn.boolokam.com/articles/2022/08/fwfggg-7.jpg)**മലയാളക്കരയുടെ ആദ്യത്തെ അന്താരാഷ്ട്ര അമ്പയർ** **Suresh Varieth** ക്രിക്കറ്റിങ് കരിയറിലെ ധന്യ മുഹൂർത്തങ്ങളെക്കുറിച്ച് ചോദിച്ചാൽ, ലോക ക്രിക്കറ്റ് കണ്ട രണ്ട് ബാറ്റിങ് ജീനിയസുകൾ ഒപ്പത്തിനൊപ്പം സ്കോർ ചെയ്തത് വെറും ഇരുപത്തി രണ്ടു വാര അകലെ നിന്ന് സസൂക്ഷ്മം നോക്കിക്കണ്ട ദിവസം എന്ന് പറയാൻ കഴിയുന്ന ഒരേയൊരു മലയാളിയുണ്ട്. അനിൽ കുംബ്ലെയും ഡൊണാൾഡും ചാമിന്ദ വാസും പ്രഭാകറും ശ്രീനാഥുമെല്ലാം ബൗൾ ചെയ്യുന്നത് നോൺ സ്ട്രൈക്കർ എൻഡിൽ നിന്ന് നിയന്ത്രിച്ച, ഇന്ത്യയുടെ എക്കാലത്തെയും മികച്ച ഓൾറൗണ്ടർ കപിൽദേവിൻ്റെ ബൗളിങ് സ്ക്വയർ ലെഗിൽ നിന്ന് വീക്ഷിക്കാൻ ഭാഗ്യം ലഭിച്ച ഒരേയൊരു മലയാളി.... കേരളത്തിൻ്റെ ആദ്യ അന്താരാഷ്ട്ര അമ്പയർ, ഡോ.കെ എൻ രാഘവനും ദണ്ഡപാണിക്കും അനന്തപദ്മനാഭനും മുൻഗാമി ....... **ജോസ് കുരിശിങ്കൽ** 1980 കൾക്ക് മുമ്പ് ജനിച്ച ഏതൊരു ക്രിക്കറ്റ് പ്രേമിയെയും പോലെ, 1960 കളിൽ ജോസും ബാറ്റിനെയും പന്തിനെയും പ്രണയിച്ചത് റേഡിയോ കമൻററിയിലൂടെ ലോക ക്രിക്കറ്റിനെ അടുത്തറിഞ്ഞ് തുടങ്ങിയ കാലത്തായിരുന്നു. സ്കൂൾ, കോളേജ് ടീമുകളിൽ സ്ഥിര സാന്നിധ്യമായി മാറിയ യുവാവ് 1977 ൽ സിവിൽ എഞ്ചിനീയറിങ് ബിരുദം പൂർത്തിയാക്കും വരെ ഇൻറർ കൊളീജിയറ്റ് മത്സരങ്ങളിൽ ബാറ്റു കൊണ്ട് തൻ്റെ സാന്നിധ്യമറിയിച്ചു. **അമ്പയറിങ്ങിലേക്ക് കൂടെ സ്റ്റേറ്റ് സിവിൽ സർവീസ് ക്യാപ്റ്റനും** 1978ൽ താൻ പഠിച്ച എഞ്ചിനീയറിങ് കോളേജ് ഗ്രൗണ്ടിൽ സുഹൃത്തുക്കളുടെ നിർബന്ധത്തിന് വഴങ്ങി യാദൃശ്ചികമായാണ് കുരിശിങ്കൽ ആദ്യമായി ഒരു മത്സരത്തിന് അമ്പയറായത്. രസകരമായ ആ അനുഭവം അദ്ദേഹത്തിൽ അമ്പയറിംഗ് കരിയർ എന്ന മോഹത്തിന് വിത്തു പാകി. 1979ൽ പൊതു മരാമത്ത് വകുപ്പിൽ ജോലിയിൽ പ്രവേശിച്ച അദ്ദേഹം സിവിൽ സർവീസ് ക്രിക്കറ്റ് ടീം അംഗമായി എട്ടു വർഷം തുടർന്നു.അതിൽ മൂന്ന് വർഷം ക്യാപ്റ്റനായി ഇന്ത്യയിൽ പല സ്ഥലത്തും ടീമിനായി പാഡണിഞ്ഞു. ശരാശരി മലയാളിക്ക് ഇന്നത്തെ പോലെ ക്രിക്കറ്റ് അമ്പയറിങ് ഒരു പ്രൊഫഷനായി ചിന്തിക്കാൻ കഴിയാത്ത, ഇന്നത്തെ പോലുള്ള യാതൊരു അടിസ്ഥാന സൗകര്യവുമില്ലാത്ത കാലം.... സംസ്ഥാനത്തെ പ്രധാന മത്സരങ്ങളിൽ കളി നിയന്ത്രിച്ചത് അക്കാലത്തെ മുൻതാരങ്ങളോ മറ്റു പ്രഗൽഭരോ ഒക്കെയായിരുന്നു. കേരളത്തിൽ നിന്ന് യോഗ്യരായ അമ്പയർമാരില്ലെന്ന് മനസ്സിലായ ജോസ് കുരിശിങ്കൽ, തമിഴ്നാട്ടിൽ നിന്ന് ഒരാൾ വന്ന് തിരുവനന്തപുരം, കൊച്ചി, കോഴിക്കോട് എന്നിവിടങ്ങളിൽ ക്ലാസ് എടുക്കുന്നത് കേട്ടറിഞ്ഞ് അമ്പയറിംഗിലെ ഔദ്യോഗിക പഠനങ്ങൾക്ക് പങ്കെടുത്തു. തുടർന്ന് മദ്രാസിൽ വച്ചു നടന്ന ക്ലാസിലും പരീക്ഷയിലും പങ്കെടുത്ത് യോഗ്യത നേടി. 1981ൽ ദേശീയ തലത്തിൽ ഫസ്റ്റ് ക്ലാസ് മത്സരങ്ങൾ നിയന്ത്രിക്കാൻ യോഗ്യനായി. 1994 ൽ അന്താരാഷ്ട്ര അരങ്ങേറ്റം വരെ രഞ്ജി ട്രോഫിയും ദുലീപ് ട്രോഫിയുമടക്കം നിരവധി മത്സരങ്ങൾ നിയന്ത്രിച്ചു. **അന്താരാഷ്ട്ര രംഗത്തേക്ക് മറക്കാനാവാത്ത അനുഭവങ്ങളും** ആഭ്യന്തര അമ്പയർമാരുടെ റാങ്കിങ്ങിൽ ഒന്നാമതായതിനെത്തുടർന്ന് 1990 ൽ അന്താരാഷ്ട്ര അമ്പയറിംഗ് നിരയിലേക്ക് തെരഞ്ഞെടുക്കപ്പെട്ടെങ്കിലും ഒരു ഏകദിന മത്സരം നിയന്ത്രിക്കാൻ 1994 വരെ അദ്ദേഹത്തിന് കാത്തിരിക്കേണ്ടി വന്നു. അർജുൻ രണതുംഗെയുടെ ശ്രീലങ്കക്കെതിരെ അസറുദ്ദീൻ്റെ കീഴിൽ രാജ്കോട്ടിൽ ഫെബ്രുവരി 15ന് ഇന്ത്യ ആദ്യ ഏകദിനത്തിനായി കളത്തിലിറങ്ങിയപ്പോൾ അരങ്ങേറ്റം കുറിച്ച കുരിശിങ്കലിന് കൂട്ടായത് തൻ്റെ അവസാന അന്താരാഷ്ട്ര മത്സരം നിയന്ത്രിക്കാനിറങ്ങിയ പിലു റിപ്പോർട്ടറായിരുന്നു, മാച്ച് റഫറിയാവട്ടെ മഹാനായ എവർട്ടൻ വീക്സും. ചാമിന്ദ വാസും നയൻ മോംഗിയയും അരങ്ങേറ്റം കുറിച്ച മത്സരത്തിൽ 108 റൺസെടുത്ത സിദ്ദുവിൻ്റെ മികവിൽ 8 റൺസിന് ഇന്ത്യ വിജയിച്ചു. അവസാന ഓവറിൽ 11 റൺസ് ജയിക്കാൻ വേണമെന്നിരിക്കേ ജോസ് കുരിശിങ്കൽ നിയന്ത്രിച്ച എൻഡിൽ നിന്ന് പന്തെറിഞ്ഞ ശ്രീനാഥ് സമർഥമായി ആ ഓവർ പ്രതിരോധിച്ചു. സചിൻ തിളങ്ങാതെ പോയ മത്സരത്തിൽ അസ്ഹറുദ്ദീൻ്റെ റണ്ണൗട്ടിന് വിരലുയർത്തിയത് ഈ മലയാളിയായിരുന്നു. തൻ്റെ കരിയറിലെ സായന്തനത്തിലെത്തിയ കപിൽദേവ് ആറോവർ എറിയുന്നതിനും ഇദ്ദേഹം സാക്ഷിയായി. 1994 നവംബർ 9 ന് കട്ടക്കിൽ നടന്ന ഇന്ത്യാ- വിൻഡീസ് നാലാം ഏകദിനം നിയന്ത്രിച്ച അദ്ദേഹം 89 റൺസ് നേടിയ ലാറയുടെയും മറുപടിയായി 88 റൺസ് നേടിയ സച്ചിൻ്റെയും മികച്ച ഇന്നിംഗ്സ്കൾ തൊട്ടടുത്ത് നിന്ന് വീക്ഷിച്ചു. അജയ് ജഡേജ സെഞ്ചുറി നേടിയ മത്സരത്തിൽ ഇന്ത്യ 8 വിക്കറ്റിന് അനായാസ വിജയം നേടി. തൊട്ടടുത്ത വർഷം ഗോവയിൽ ഇന്ത്യാ- ന്യൂസിലാൻ്റ് മത്സരത്തിൽ മൂന്നാം അമ്പയറായി നിയമിതനായെങ്കിലും മഴ മൂലം ഒരു പന്തുപോലും എറിയാതെ മത്സരം ഉപേക്ഷിച്ചപ്പോൾ ആ അവസരം അദ്ദേഹത്തിന് നഷ്ടമായി. 1996 ൽ ജയ്പ്പൂരിൽ ദക്ഷിണാഫ്രിക്കക്കെതിരായ ഇന്ത്യയുടെ മത്സരത്തിനും ഇദ്ദേഹം ഫീൽഡ് അമ്പയറായി . തുടർന്നുള്ള വർഷം കേരളാ സർവീസിൽ നിന്ന് ലീവെടുത്ത് കുവൈറ്റിൽ ജോലി നേടിയ കുരിശിങ്കൽ 2004 ൽ ഇന്ത്യൻ അമ്പയർ ഹരിഹരനോടൊപ്പം അവിടെ രണ്ട് അന്താരാഷ്ട്ര മത്സരങ്ങൾ കൂടി നിയന്ത്രിച്ചു. മിഡിൽ ഈസ്റ്റ് കപ്പിൽ ICC അസോസിയേറ്റ് രാജ്യങ്ങൾ തമ്മിലുള്ള ഏകദിന മത്സരങ്ങളിലാണ് അദ്ദേഹം ഭാഗമായത്. 1990-97 കാലത്ത് തിരുവനന്തപുരം ജില്ലാ ക്രിക്കറ്റ് അസോസിയേഷൻ സെക്രട്ടറിയായിരുന്ന ഇദ്ദേഹം നിലവിൽ കേരളാ ക്രിക്കറ്റ് അസോസിയേഷൻ്റെ അമ്പയറിംഗ്‌ കമ്മറ്റി തലവനാണ്. ഡേവിഡ് ഷെപ്പേർഡിനെ ഏറെ ഇഷ്ടപ്പെടുന്ന ഇദ്ദേഹം ഭാര്യയോടും രണ്ടു മക്കളോടുമൊപ്പം തിരുവനന്തപുരം വട്ടിയൂർക്കാവിൽ താമസിക്കുന്നു. **അദ്ദേഹത്തെ പറ്റിയുള്ള ഒന്നര മിനിട്ട് വീഡിയോ പ്രസൻ്റേഷൻ കാണു-** https://youtu.be/pmo2tjNMxAU
