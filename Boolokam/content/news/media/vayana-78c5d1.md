---
title: "വായന"
date: 2012-06-20T21:12:30
draft: false
categories: ["Media"]
tags: []
author: "Beaumaris"
---

കേരള ഗ്രന്ഥശാലാ സംഘത്തിന്റെ നേതൃസ്ഥാനത്തിരുന്നുകൊണ്ട് മലയാളികളുടെ വായനാശീലത്തെ പ്രോത്സാഹിപ്പിക്കുന്നതിന്നായി മണ്‍മറഞ്ഞ അഭിവന്ദ്യനായ ശ്രീ. പി.എന്‍. പണിക്കര്‍ നടത്തിയ ഐതിഹാസിക യാത്രാ സ്മരണകള്‍ ഇന്നത്തെ യുവതലമുറക്ക് പ്രചോദനമേകട്ടെ എന്ന പ്രതീക്ഷയോടെ വായനാദിനത്തിന് ആശംസകള്‍.

വായന വളര്‍ന്നുവെന്നും തളര്‍ന്നുവെന്നും വാഗ്വാദങ്ങളുന്നയിക്കുന്നവര്‍ക്ക് അനുപൂരകമായി ലഭിക്കുന്ന കണക്കുകള്‍ക്ക് സാംഗത്യമുണ്ടെന്ന് കരുതുന്നു. കഴിഞ്ഞ ഏതാനും വര്‍ഷങ്ങളില്‍ പുസ്തകവില്പനയില്‍ വര്‍ദ്ധനവുണ്ടായതായും കൂടുതല്‍ പുസ്തകങ്ങള്‍ പ്രകാശിക്കപ്പെട്ടതായും കണക്കുകളുദ്ധരിച്ച് വായന വളര്‍ന്നവരുടെ പക്ഷം ആഘോഷിക്കുമ്പോള്‍ ദൃശ്യമാദ്ധ്യമങ്ങളില്‍ ആകൃഷ്ടരായ ആബാലവൃദ്ധരെയും അത്യന്താധുനിക വായനാമാദ്ധ്യമങ്ങളെ കളിപ്പാട്ടമാക്കുന്ന യുവതലമുറയെയും പ്രതിസ്ഥാനത്ത് നിര്‍ത്തി വായന തളര്‍ന്നവരുടെ പക്ഷം കൂടുതല്‍ രൗദ്രത്തിലെത്തുന്നു..

യഥാര്‍ത്ഥത്തില്‍ വായന വളര്‍ന്നുവോ (എണ്ണത്തിലും വണ്ണത്തിലും) അല്ലെങ്കില്‍ തളര്‍ന്നുവോ.?

സമൂഹത്തിലെ ഇടത്തട്ടുകാര്‍ക്കുണ്ടായിട്ടുള്ള സാമ്പത്തിക മുന്നേറ്റം പുസ്തകവില്പന വര്‍ദ്ധിക്കുന്നതിനു കാരണമായിട്ടുണ്ട്. ഇടത്തരം പട്ടണങ്ങളിലും പഞ്ചായത്തുകളിലും ഗ്രാമങ്ങളിലുമെല്ലാം ഉയര്‍ന്നിട്ടുള്ള ബംഗ്ലാവ് പോലുള്ള വലിയ വീടുകളിലെ പ്രധാനമായ അലങ്കാരവസ്തുവാണ് പുസ്തക അലമാരകള്‍.. പ്രസ്തുത അലമാരകളില്‍ സ്ഥിരാവകാശികളാവാന്‍ വിധിക്കപ്പെട്ടിട്ടുള്ള നിഘണ്ടുക്കളോടും വിജ്ഞാനകോശങ്ങളോടുമൊപ്പം കയറിപ്പറ്റാന്‍ പുതിയ പുസ്തകങ്ങള്‍ക്കും പുത്തന്‍ പതിപ്പുകളിറക്കുന്ന പഴയ പുസ്തകങ്ങള്‍ക്കും സാധിക്കുന്നുണ്ട്.! ഇങ്ങനെ പുസ്തകം അലങ്കാരമാവുന്നതല്ലാതെ അവ വായിക്കപ്പെടുന്നുണ്ടെന്ന് ആര്‍ക്കാണു ഉറപ്പിക്കാനാവുക.?

മുമ്പൊക്കെ പ്രധാന പത്രങ്ങളും ആനുകാലികങ്ങളുമെല്ലാം ഓരോ പ്രതിയും പത്തും പതിനഞ്ചും പേര്‍ വീതം വായിച്ചിരുന്നു. ഇന്ന് ഒന്നിലധികം പത്രങ്ങളും വാരികകളും മാസികകളും മറ്റും വാങ്ങാത്ത ഇടത്തട്ടു മേല്‍ത്തട്ടു വിഭാഗങ്ങള്‍ ഇല്ലെന്നുതന്നെ പറയാം. പത്രങ്ങളും ആനുകാലികങ്ങളും വാങ്ങുന്നവരുടെ എണ്ണത്തില്‍ വര്‍ദ്ധനയുണ്ടായെങ്കിലും അവ വാങ്ങുന്നവര്‍ പോലും അത് വായിക്കണമെന്ന നിര്‍ബന്ധമുള്ളവരല്ലെന്നു മാത്രമല്ല, അതൊരലങ്കാരവസ്തുമാത്രമായി കാണുന്നവരാണു താനും. സ്വീകരണമുറികളിലെ സല്‍ക്കാരമേശകളില്‍ ചത്തുമലച്ചുകിടക്കുന്ന പത്രമാസികകള്‍ ആഴ്ചകള്‍ക്കൊടുവില്‍ കുപ്പിപ്പാട്ടവില്‍പ്പനക്കാരുടെ പ്ലാസ്റ്റിക് ചാക്കുകളിലേക്ക് വില്‍ക്കപ്പെടുമ്പോള്‍ വായനയുടെ ശവസംസ്‌കാരം നടക്കുന്നു. ഒപ്പം സമൂഹത്തിലെ മാന്യതയും അഭിമാന സംസ്‌കാരബോധവും സംരക്ഷിക്കപ്പെടുകയും ചെയ്യുന്നു.

ഈ അവസ്ഥയെ മുന്‍നിര്‍ത്തിയല്ലാതെ വായനയെ വിലയിരുത്തുന്നതെങ്ങിനെ.?

ഈ കുറിപ്പ് വായിക്കുന്നവരെല്ലാം അവരവരുടെ യുക്താനുസരണമുള്ള ധാരണകളില്‍ എത്തട്ടെ, അതനുസരിച്ച് വായനയെ വിലയിരുത്തട്ടെ.

വായനാദിനത്തില്‍ എല്ലാ വായനക്കാര്‍ക്കും ആശംസകളോടെ.

ടി. കെ. ഉണ്ണി.

20062012
കേരള ഗ്രന്ഥശാലാ സംഘത്തിന്റെ നേതൃസ്ഥാനത്തിരുന്നുകൊണ്ട് മലയാളികളുടെ വായനാശീലത്തെ പ്രോത്സാഹിപ്പിക്കുന്നതിന്നായി മണ്‍മറഞ്ഞ അഭിവന്ദ്യനായ ശ്രീ. പി.എന്‍. പണിക്കര്‍ നടത്തിയ ഐതിഹാസിക യാത്രാ സ്മരണകള്‍ ഇന്നത്തെ യുവതലമുറക്ക് പ്രചോദനമേകട്ടെ എന്ന പ്രതീക്ഷയോടെ വായനാദിനത്തിന് ആശംസകള്‍. വായന വളര്‍ന്നുവെന്നും തളര്‍ന്നുവെന്നും വാഗ്വാദങ്ങളുന്നയിക്കുന്നവര്‍ക്ക് അനുപൂരകമായി ലഭിക്കുന്ന കണക്കുകള്‍ക്ക് സാംഗത്യമുണ്ടെന്ന് കരുതുന്നു. കഴിഞ്ഞ ഏതാനും വര്‍ഷങ്ങളില്‍ പുസ്തകവില്പനയില്‍ വര്‍ദ്ധനവുണ്ടായതായും കൂടുതല്‍ പുസ്തകങ്ങള്‍ പ്രകാശിക്കപ്പെട്ടതായും കണക്കുകളുദ്ധരിച്ച് വായന വളര്‍ന്നവരുടെ പക്ഷം ആഘോഷിക്കുമ്പോള്‍ ദൃശ്യമാദ്ധ്യമങ്ങളില്‍ ആകൃഷ്ടരായ ആബാലവൃദ്ധരെയും അത്യന്താധുനിക വായനാമാദ്ധ്യമങ്ങളെ കളിപ്പാട്ടമാക്കുന്ന യുവതലമുറയെയും പ്രതിസ്ഥാനത്ത് നിര്‍ത്തി വായന തളര്‍ന്നവരുടെ പക്ഷം കൂടുതല്‍ രൗദ്രത്തിലെത്തുന്നു.. യഥാര്‍ത്ഥത്തില്‍ വായന വളര്‍ന്നുവോ (എണ്ണത്തിലും വണ്ണത്തിലും) അല്ലെങ്കില്‍ തളര്‍ന്നുവോ.? സമൂഹത്തിലെ ഇടത്തട്ടുകാര്‍ക്കുണ്ടായിട്ടുള്ള സാമ്പത്തിക മുന്നേറ്റം പുസ്തകവില്പന വര്‍ദ്ധിക്കുന്നതിനു കാരണമായിട്ടുണ്ട്. ഇടത്തരം പട്ടണങ്ങളിലും പഞ്ചായത്തുകളിലും ഗ്രാമങ്ങളിലുമെല്ലാം ഉയര്‍ന്നിട്ടുള്ള ബംഗ്ലാവ് പോലുള്ള വലിയ വീടുകളിലെ പ്രധാനമായ അലങ്കാരവസ്തുവാണ് പുസ്തക അലമാരകള്‍.. പ്രസ്തുത അലമാരകളില്‍ സ്ഥിരാവകാശികളാവാന്‍ വിധിക്കപ്പെട്ടിട്ടുള്ള നിഘണ്ടുക്കളോടും വിജ്ഞാനകോശങ്ങളോടുമൊപ്പം കയറിപ്പറ്റാന്‍ പുതിയ പുസ്തകങ്ങള്‍ക്കും പുത്തന്‍ പതിപ്പുകളിറക്കുന്ന പഴയ പുസ്തകങ്ങള്‍ക്കും സാധിക്കുന്നുണ്ട്.! ഇങ്ങനെ പുസ്തകം അലങ്കാരമാവുന്നതല്ലാതെ അവ വായിക്കപ്പെടുന്നുണ്ടെന്ന് ആര്‍ക്കാണു ഉറപ്പിക്കാനാവുക.? മുമ്പൊക്കെ പ്രധാന പത്രങ്ങളും ആനുകാലികങ്ങളുമെല്ലാം ഓരോ പ്രതിയും പത്തും പതിനഞ്ചും പേര്‍ വീതം വായിച്ചിരുന്നു. ഇന്ന് ഒന്നിലധികം പത്രങ്ങളും വാരികകളും മാസികകളും മറ്റും വാങ്ങാത്ത ഇടത്തട്ടു മേല്‍ത്തട്ടു വിഭാഗങ്ങള്‍ ഇല്ലെന്നുതന്നെ പറയാം. പത്രങ്ങളും ആനുകാലികങ്ങളും വാങ്ങുന്നവരുടെ എണ്ണത്തില്‍ വര്‍ദ്ധനയുണ്ടായെങ്കിലും അവ വാങ്ങുന്നവര്‍ പോലും അത് വായിക്കണമെന്ന നിര്‍ബന്ധമുള്ളവരല്ലെന്നു മാത്രമല്ല, അതൊരലങ്കാരവസ്തുമാത്രമായി കാണുന്നവരാണു താനും. സ്വീകരണമുറികളിലെ സല്‍ക്കാരമേശകളില്‍ ചത്തുമലച്ചുകിടക്കുന്ന പത്രമാസികകള്‍ ആഴ്ചകള്‍ക്കൊടുവില്‍ കുപ്പിപ്പാട്ടവില്‍പ്പനക്കാരുടെ പ്ലാസ്റ്റിക് ചാക്കുകളിലേക്ക് വില്‍ക്കപ്പെടുമ്പോള്‍ വായനയുടെ ശവസംസ്‌കാരം നടക്കുന്നു. ഒപ്പം സമൂഹത്തിലെ മാന്യതയും അഭിമാന സംസ്‌കാരബോധവും സംരക്ഷിക്കപ്പെടുകയും ചെയ്യുന്നു. ഈ അവസ്ഥയെ മുന്‍നിര്‍ത്തിയല്ലാതെ വായനയെ വിലയിരുത്തുന്നതെങ്ങിനെ.? ഈ കുറിപ്പ് വായിക്കുന്നവരെല്ലാം അവരവരുടെ യുക്താനുസരണമുള്ള ധാരണകളില്‍ എത്തട്ടെ, അതനുസരിച്ച് വായനയെ വിലയിരുത്തട്ടെ. വായനാദിനത്തില്‍ എല്ലാ വായനക്കാര്‍ക്കും ആശംസകളോടെ. ടി. കെ. ഉണ്ണി. 20062012
