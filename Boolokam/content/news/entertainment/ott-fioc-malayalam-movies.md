---
author: Beaumaris
categories:
- Entertainment
comment_count: 0
date: 2022-07-27 04:27:57
draft: false
image: ''
like_count: 2899
share_count: 1460
tags:
- Featured
- fiok
- malayalam movies
- mohanlal
- OTT
title: മോഹൻലാലിൻറെ ഒരു സിനിമ ഒടിടിയിൽ പോയിട്ട് അടുത്ത സിനിമ ഞങ്ങൾ സ്വീകരിക്കില്ലെന്ന്
  തിയേറ്ററുകാർ
view_count: 72272
---

കേരളത്തിൽ മലയാള ചിത്രങ്ങൾക്കൊപ്പം സിനിമാതിയേറ്ററുകളും കടുത്ത പ്രതിസന്ധി നേരിടുകയാണ്. പ്രേക്ഷകർ തിയേറ്ററുകളിലേക്ക് വരുന്നില്ല എന്നതുതന്നെ കാരണം. ഇപ്പോൾ സിനിമാ തിയേറ്ററുകളുടെ സംഘടനയായ ഫിയോക് കർശനമായ തീരുമാനങ്ങൾ കൈക്കൊള്ളുകയാണ്. മോഹന്ലാലിന്റേതുൾപ്പെടെ പല സിനിമകളും ഇപ്പോൾ ഒടിടിയില്‍ ആണ് റിലീസ് ചെയ്തത്. എന്നാൽ താരങ്ങളെ വളർത്തിയ തിയേറ്ററുകളെ അവഗണിച്ചു ചിത്രങ്ങൾ ഇന്നലെ വന്ന ഒടിടിയ്ക്ക് പോകുമ്പോൾ അത് നന്ദികേട് ആണെന്ന് ഫിയോക് ഭാരവാഹികൾ പരോക്ഷമായി സൂചിപ്പിച്ചു, ഓരോ സിനിമയും രണ്ടോ മൂന്നോ നാലോ ആഴ്ച്ച പ്രദര്‍ശിപ്പിക്കണം എന്നാണ് ഞങ്ങളുടെ ആഗ്രഹംഎന്നും എന്നാല്‍ കാണുവാന്‍ ആളുകള്‍ വരേണ്ടതുണ്ടെന്നും കറണ്ട് ചാര്‍ജ് അടക്കാനുള്ള പൈസ പോലും തിയേറ്ററുകളില്‍ നിന്ന് ലഭിക്കുന്നില്ലെന്നും ഭാരവാഹികള്‍ പറയുന്നു. നിലവില്‍ 42 ദിവസം കഴിഞ്ഞ തിയറ്റര്‍ റിലീസായ ചിത്രം ഒടിടിക്ക് നല്‍കാം. ഒടിടിയില്‍ വരും എന്നുളളത് കൊണ്ട് ആളുകള്‍ തിയറ്ററില്‍ വരില്ല. വരാനിരിക്കുന്ന ഓണച്ചിത്രങ്ങള്‍ അടക്കം എട്ട് ആഴ്ചകള്‍ക്ക് ശേഷമേ ഒടിടിക്ക് നല്‍കാവൂ എന്ന് ഫിയോക് ആവശ്യപ്പെട്ടു. മോഹന്‍ലാലിന്റെ സിനിമ ‘എലോണ്‍’ ഒടിടിയില്‍ പോയിട്ട് അടുത്ത ചിത്രം തിയേറ്റര്‍ പ്രദര്‍ശിപ്പിക്കാന്‍ വന്നാല്‍ സ്വീകരിക്കില്ലെന്ന് ഫിയോക് ഭാരവാഹികള്‍ പറയുന്നു.. ജീവിക്കാന്‍ കഴിവില്ലാത്തവരല്ലല്ലോ സിനിമ ഒടിടിയില്‍ കൊടുക്കുന്നതെന്നും ഫിയോക്ക് ഭാരവാഹികള്‍ ചോദിക്കുന്നു.ഒരു നടന്റെയും നടിയുടെയും അനുവാദമില്ലാതെ ഒരു സിനിമയും ഒടിടിയില്‍ പ്രദര്‍ശിപ്പിക്കില്ല. പക്ഷെ ഇവരെ താരങ്ങളാക്കിയത് തിയേറ്ററുകളാണെന്ന് മനസ്സിലാക്കണമെന്നും അവര്‍ പറഞ്ഞു.മോഹന്‍ലാലിന്റെ കഴിഞ്ഞ ഏതാനും സിനിമകള്‍ ഒടിടി വഴിയാണ് റിലീസ് ചെയ്തത്. അദ്ദേഹത്തിന് അത് തന്നെ തുടരാം. എന്നാല്‍ തിയറ്ററില്‍ അദ്ദേഹത്തിന്റെ സിനിമകള്‍ പ്രദര്‍ശിപ്പിക്കണോ വേണ്ടയോ എന്ന് തങ്ങള്‍ തീരുമാനിക്കുമെന്നും വിജയകുമാര്‍ വ്യക്തമാക്കി. നടന്റെയും നടിയുടേയും സമ്മതം ഇല്ലാതെ സിനിമകള്‍ ഒടിടിയിലേക്ക് പോകില്ലെന്നും വിജയകുമാര്‍ പറഞ്ഞു.