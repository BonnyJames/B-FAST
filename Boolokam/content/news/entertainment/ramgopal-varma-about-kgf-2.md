---
author: Beaumaris
categories:
- Entertainment
comment_count: 0
date: 2022-09-03 06:49:46
draft: false
image: ''
like_count: 30309
share_count: 13636
tags:
- kgf 2
- Prashanth Neel
- ramgopal varma
title: കെജിഎഫ് കണ്ട് താൻ ഉറങ്ങിപ്പോയെന്നും ഇവരിതെന്താണ് കാണിച്ചുവച്ചെന്ന് വാപൊളിച്ചു
  നിന്നുപോയെന്നും രാംഗോപാൽവർമ്മ
view_count: 835345
---

പ്രശാന്ത് നീൽ സംവിധാനം ചെയ്ത കെജിഎഫ് 2 തനിക്കും ബോളിവുഡിലെ ചില പ്രമുഖ സംവിധായർക്കും ഇഷ്ടപ്പെട്ടില്ലെന്നു സംവിധായകൻ രാംഗോപാൽ വർമ്മ പറയുന്നു. ബോളിവുഡിലെ ഒരു സംവിധായകന് അത് അരമണിക്കൂർ പോലും ക്ഷയോടെ കാണാൻ സാധിച്ചില്ലെന്ന് അദ്ദേഹം തന്നോട് പറഞ്ഞതായും വർമ്മ പറയുന്നു . ഇത്തരമൊരു ചിത്രം റെക്കോർഡുകൾ തകർത്തത് എങ്ങനെയെന്ന് തനിക്കു അത്ഭുതം തോന്നുന്നതായും കെജിഎഫ് 1970 -കളിലെ അമിതാബച്ചൻ ചിത്രങ്ങളെ പോലെ തോന്നിക്കുന്നു എന്നും ഹിന്ദി സിനിമാ വ്യവസായം എന്തു ചെയ്യണമെന്നറിയാതെ ആശയക്കുഴപ്പത്തിലാണെന്നും അദ്ദേഹം പറയുന്നു. സിനിമ കാണുന്നതിനിടയിൽ താൻ മയങ്ങി പോയെന്നും വായ തുറന്ന് ഇതെന്താണ് കാണിച്ചുവെച്ചതെന്ന മട്ടിൽ ആശ്ചര്യത്തോടെ നോക്കിനിന്നെന്നും വർമ്മ കൂട്ടിച്ചേർത്തു. ബോളിവുഡ് ഹംഗാമയ്ക്ക് നൽകിയ അഭിമുഖത്തിലാണ് അദ്ദേഹത്തിന്റെ വെളിപ്പെടുത്തൽ.