---
author: Beaumaris
categories:
- Entertainment
comment_count: 0
date: 2023-06-27 11:19:33
draft: false
image: ''
like_count: 9564
share_count: 2101
tags:
- Adipurush
- Ajay Atul
- Mankompu Gopalakrishnan
- Manoj M Shukla
- Om R
- prabhas
- Shivoham
title: '''ശിവോഹം'', ആദിപുരുഷിൽ ശിവഭക്തനായ രാവണനെ അവതരിപ്പിക്കുന്ന വീഡിയോ ഗാനം'
view_count: 188235
---

പ്രഭാസ് നായകനായ ഏറ്റവും പുതിയ ചിത്രമാണ് ആദിപുരുഷ്. തിന്മയ്ക്ക് മുകളിൽ നന്മയുടെ വിജയം എന്നാണ് ചിത്രത്തിന്‍റെ ടാഗ്‌ലൈൻ. ചിത്രം തിയേറ്ററുകളിൽ നിരാശാജനകമായ പ്രകടനമാണ് കാഴ്ചവയ്ക്കുന്നത്. എന്നാൽ റിലീസിന് മുൻപുള്ള മികച്ച പബ്ലിസിറ്റി കാരണം ചിത്രത്തിന് മികച്ച ഇനിഷ്യൽ ലഭിച്ചിരുന്നു.ആഗോളതലത്തിൽ ചിത്രം 10 ദിവസം കൊണ്ട് ചിത്രം 450 കോടി നേടിയതായി നിര്‍മ്മാതാക്കള്‍ പറയുന്നു. ആകെ 432 കോടി റിലീസിന് മുന്‍പ് തന്നെ ചിത്രം സമാഹരിച്ചതായാണ് പറയപ്പെടുന്നത്. ഇപ്പോൾ ചിത്രത്തിലെ ഒരു വീഡിയോ ഗാനം അണിയറക്കാർ പുറത്തിറങ്ങി. ശിവഭക്തനായ രാവണനെ അവതരിപ്പിക്കുന്ന ശിവോഹം എന്ന വീഡിയോ ഗാനമാണിത്. ഹിന്ദിക്ക് പുറമെ ചിത്രം ഇറങ്ങിയ തെലുങ്ക്, തമിഴ്, കന്നഡ, മലയാളം ഭാഷകളിലും ഗാനം പുറത്തിറങ്ങിയിട്ടുണ്ട്. https://youtu.be/brtS5UIpeYM ബാഹുബലി എന്ന ബ്രഹ്മാണ്ഡ ചിത്രത്തിനു ശേഷം പ്രഭാസിന്റേതായി വരുന്ന വീരേതിഹാസ സിനിമ കൂടിയാണ് ആദിപുരുഷ്. ചിത്രത്തിന്റെ ടീസർ പുറത്തുവന്നതിനുശേഷം വൻതോതിൽ ട്രോളുകൾ ആണ് നേരിടേണ്ടിവന്നത്. പ്രധാനമായും വിഎഫ്എക്‌സിനെ ആണ് പലരും പഴിചാരിയത് .ഇത്രയും ബഡ്ജറ്റിൽ ചെയ്യുന്നൊരു ചിത്രം കൊച്ചുടീവിയിൽ പ്രദര്ശിപ്പിക്കേണ്ട കാർട്ടൂൺ ആണോ എന്നാണ് പലരുടെയും ചോദ്യം. എന്നാലിപ്പോൾ ടീസറിന്റെ കുറവുകൾ നികത്തുന്ന ഉഗ്രൻ ട്രെയ്‌ലർ ആണ് പുറത്തുവരുന്നത്. 2023 ജൂൺ 16 ആയിരിക്കും ആദിപുരുഷ് റിലീസ് ചെയ്യുക .