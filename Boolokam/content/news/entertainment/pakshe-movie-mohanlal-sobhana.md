---
author: Beaumaris
categories:
- Entertainment
comment_count: 0
date: 2022-08-24 07:50:47
draft: false
image: https://cdn.boolokam.com/articles/2022/08/ffqfgg.jpg
like_count: 36232
share_count: 8860
tags:
- mohanlal
- pakshe movie
- Shobhana
- sobhana
title: വല്ലാതെ വേദനിപ്പിച്ച, ഒരുപാട് ചിന്തിപ്പിച്ച ക്ലൈമാക്സും സിനിമയും ആയിരുന്നു
  'പക്ഷെ'
view_count: 1108609
---

**'പക്ഷെ'** **രാഗീത് ആർ ബാലൻ** നന്ദിനി : ബാലേട്ടന്റെ ഭാര്യയും കുട്ടികളും ഒക്കെ വന്നു അല്ലെ.. നന്നായി ഈ കഥയുടെ അവസാനം ഇങ്ങനെ തന്നെ ആകണം..അൽപവും കൂടെ താമസിച്ചിരുന്നെങ്കിൽ ഒരിക്കലും തിരുത്താൻ ആവാത്ത ഒരു തെറ്റ് നമ്മൾ ചെയ്തേനെ അല്ലെ? രാജേശ്വരി ഭാഗ്യവതിയ ബാലേട്ടനെ നഷ്ടപ്പെടാൻ അവർക്കു വിധിച്ചിട്ടില്ല.. ബാലചന്ദ്രൻ : ഒരിക്കൽ കൂടി. മോഹിപ്പിച്ചിട്ട്.. വീണ്ടും ഇങ്ങനെ ഒരു ദുരന്തം വരുത്തി വയ്ക്കാൻ ഒരിക്കലും ഞാൻ ആഗ്രഹിച്ചതല്ല മോളെ.. എന്നോട് ക്ഷമിക്കണം.. നന്ദിനി : ഇതാണ് ഇതിന്റെ ശരി..ബാലേട്ടൻ ഒരു തെറ്റും ചെയ്തിട്ടില്ല..ഭാര്യോടും കുട്ടികളോടും ഒരുമിച്ചു സന്തോഷമായിട്ടു ജീവിക്കണം..ഈ ത്യാഗവും ഈ ലോകത്തു നമുക്ക് മാത്രമേ ചെയ്യാൻ കഴിയു..ബാലേട്ടന്റെയും കുടുംബത്തിന്റെയും നന്മക്കായി ഞാൻ എന്നും പ്രാർത്ഥിക്കും.. ബാലേട്ടാ വേദനിക്കരുത്.. ബാലേട്ടൻ സന്തോഷമായി പോയി വരൂ.. എന്നോ നഷ്ടപ്പെട്ടു പോയ തങ്ങളുടെ പ്രണയത്തെ വീണ്ടും തിരിച്ചു പിടിച്ചു പുതിയൊരു ജീവിതം തുടങ്ങാനായി ആഗ്രഹിച്ച ബാലചന്ദ്രനും നന്ദിനിയും ഇന്നും ഒരു വിങ്ങൽ ആണ് .പറഞ്ഞറിയിക്കാൻ പറ്റാത്ത എന്തോ ഒരു തരം അനുഭവമാണ് ഈ സിനിമ നൽകുന്നത്.ഒന്നിക്കാൻ പറ്റാതെ ഒരു വേദനയായി ബാലചന്ദ്രനും നന്ദിനിയും മനസ്സിൽ നിന്നപ്പോൾ അവർ പിരിഞ്ഞപ്പോൾ കണ്ടിരുന്ന പ്രേക്ഷകർ ഒരുപാട് ആഗ്രഹിച്ചു പോയിട്ടുണ്ട് ഇവർ ഒന്നിച്ചിരുന്നെങ്കിൽ എന്ന്.മറ്റുള്ളവർക്ക് വേണ്ടി ജീവിച്ചു സ്വന്തം ഇഷ്ടങ്ങളും ആഗ്രഹങ്ങളും മാറ്റി വെച്ചു പോയ ഒരുപാട് ബാലചന്ദ്രൻമാരും നന്ദിനികളും നമുക്ക് ചുറ്റുമുണ്ട്. ![](https://cdn.boolokam.com/articles/2022/08/ffqfgg.jpg)അവസാനം ബാലചന്ദ്രൻ കാറിൽ കയറി പോകുമ്പോൾ അയാളുടെ മുഖത്തെ നിരാശയും വിഷമവും നിസ്സഹായനായ അവസ്ഥയും എല്ലാം കാണുമ്പോൾ.... വല്ലാത്ത ഒരു ശുന്യത ആണ് പലപ്പോഴും നമുക്ക് അനുഭവപ്പെട്ടിട്ടുള്ളത്..വല്ലാതെ വേദനിപ്പിച്ച, ഒരുപാട് ചിന്തിപ്പിച്ച ക്ലൈമാക്സും സിനിമയും ആയിരുന്നു 'പക്ഷെ' യുടേത്.