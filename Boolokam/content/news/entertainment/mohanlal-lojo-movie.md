---
author: Beaumaris
categories:
- Entertainment
comment_count: 0
date: 2022-10-24 06:56:54
draft: false
image: ''
like_count: 54393
share_count: 25582
tags:
- lijo jose pellissery
- mohanlal
title: മോഹൻലാലിനെ സംബന്ധിച്ച് അദ്ദേഹം കടന്നു പോകുന്ന ഈ മോശം ഘട്ടത്തിൽ നിന്ന് വലിയൊരു
  മാറ്റമാണ് ഈ ഒരു ചിത്രം
view_count: 932853
---

**മാത്യു മാഞ്ഞൂരാൻ ലാലിസ്റ്റ്** മോഹൻലാലിന്റെ ആരാധകർക്കും ഒപ്പം തന്നെ, ഫാനിസതിലുപരി സിനിമയെ സ്നേഹിക്കുന്നവർക്കും ഏറെ സന്തോഷം നൽകുന്ന വാർത്തയാണ് മോഹൻലാൽ -ലിജോ ജോസ് പെല്ലിശേരി കൂട്ടുകെട്ടിൽ ഒരുങ്ങുന്ന സിനിമ വരുന്നു എന്നുള്ളത്. ഷിബു ബേബി ജോൺ നിർമ്മിക്കുന്ന സിനിമയുടെ കൂടുതൽ വിശദാംശങ്ങൾ പുറത്തു വന്നിട്ടില്ല!! മോഹൻലാലിനെ സംബന്ധിച്ച് അദ്ദേഹം കടന്നു പോകുന്ന ഈ മോശം ഘട്ടത്തിൽ നിന്ന് വലിയൊരു മാറ്റമാണ് ഈ ഒരു ചിത്രം കൊണ്ട് ഉണ്ടാകുന്നത്. തന്റെ സ്ഥിരം സർക്കിളിൽ നിന്ന് പുറത്തു വന്നുള്ള ഈ തീരുമാനം അദേഹത്തിന്റെ കരിയറിൽ ഗുണകരമാകും എന്ന് ഉറപ്പാണ്. കാരണം, ലിജോയെ സംബന്ധിച്ച് അദ്ദേഹം വലിയ സിനിമകൾ ചെയ്യാൻ ആഗ്രഹമുള്ളയാളാണ്.മോഹൻലാലും മലയാളത്തിൽ നിന്ന് ഇന്റർനാഷണൽ തലത്തിൽ ശ്രദ്ധിക്കപ്പെടുന്ന ചിത്രങ്ങൾ ചെയ്യണം എന്ന് താല്പര്യപെടുന്നുണ്ട്. എന്നാൽ പലപ്പോഴും ദുർബലമായ സ്ക്രിപ്റ്റ് & ഡയറക്ഷൻ കാരണം അദേഹത്തിന്റെ ഈ സ്വപ്‌നങ്ങൾ പാതി വെന്ത അവസ്ഥ യിൽ ആവുകയാണ് ചെയ്തിട്ടുള്ളത്. ഒടിയനും മരക്കാരും ഉദാഹരണം.ഇവർ ഒരുമിക്കുമ്പോൾ ക്വാളിറ്റി ഉള്ള വലിയ ചിത്രങ്ങൾ നമുക്ക് ഉറപ്പായും പ്രതീക്ഷിക്കാം. ലിജോയും മോഹൻലാലും തങ്ങളുടെ സിനിമയുടെ പെര്ഫക്ഷന് വേണ്ടി ഏതറ്റം വരെയും പോകുന്നവരാണ്. തന്റെ താര മൂല്യം പോലും മാറ്റി വെച്ചു, കാരക്ടർ ഡിമാന്റ് ചെയ്യുന്നത് പോലെ ചെയ്യുന്ന പെർഫോം ചെയ്യുന്ന മോഹൻലാലും , തനിക്കു വേണ്ടുന്ന രീതിയിൽ നടന്മാരെ നിയന്ത്രിക്കാനും പാകപ്പെടുത്താനും കഴിവുള്ള ലിജോയും ചേരുമ്പോൾ സംഭവിക്കുന്നത് അത്ഭുതം സമ്മാനിക്കാൻ സാധ്യതയുള്ള സിനിമ ആയിരിക്കും! മോഹൻലാലിനെയും അദേഹത്തിന്റെ ആരാധകരെയും സംബന്ധിച്ച് ദുസ്വപ്നം പോലെ ഉള്ള വർഷങ്ങളാണ് 2020-22.എന്നാൽ 2023 സാക്ഷിയാകാൻ പോകുന്നത് എന്ന നടന്റെയും താരത്തിന്റെയും വൻ തിരിച്ചു വരവ് ആയിരിക്കും എന്ന് അദേഹത്തിന്റെ വരാനിരിക്കുന്ന ചിത്രങ്ങൾ സൂചിപ്പിക്കുന്നു. LJP പ്രൊജക്റ്റ്‌ കൂടാതെ റാം, ബറോസ്, എമ്പുരാൻ, രതീഷ് ബാലകൃഷ്ണ പൊതുവാൾ ചിത്രം, വിവേക്, അനൂപ് സത്യൻ പ്രൊജക്റ്റ്‌ എല്ലാം തന്നെ പ്രതീക്ഷ യുണർത്തുന്നത്. ഇതിൽ ബറോസ് മാത്രമാണ് അല്പം ആശങ്ക ഉള്ളതാണ്. എങ്കിലും അതും ഒരു മിനിമം സ്റ്റാൻഡേർഡ് ലെവലിനെ താഴേക്ക് പോവില്ല എന്നുറപ്പാണ്. ബാക്കി എല്ലാം തന്നെ ക്വാളിറ്റി പ്രോഡക്ട്സ് തന്നെ ആവും!!!