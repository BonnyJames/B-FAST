---
author: Beaumaris
categories:
- Entertainment
comment_count: 0
date: 2022-11-05 14:30:58
draft: false
image: ''
like_count: 56260
share_count: 24050
tags:
- ACTOR
- dev mohan
- shaakunthalam movie
- shakunthalam movie
title: മലയാളത്തിൽ രണ്ടുമൂന്നു പടം ചെയ്തപ്പോഴയ്ക്കും ദേവ്മോഹന് തെലുങ്കിൽ കിടിലൻ ചാൻസാണ്
  ലഭിച്ചിരിക്കുന്നത്
view_count: 1516018
---

പ്രശസ്ത ചലച്ചിത്ര നടനും മോഡലുമാണ് ദേവ് മോഹന്‍. 2020ല്‍ പുറത്തിറങ്ങിയ സൂഫിയും സുജാതയും എന്ന ചിത്രത്തിലൂടെയാണ് സിനിമയിലെത്തുന്നത്. ചിത്രത്തില്‍ സൂഫി എന്ന കഥാപാത്രത്തെയായിരുന്നു അവതരിപ്പിച്ചത്. മികച്ച നവാഗത നായകനുള്ള സൈമ അവാര്‍ഡ്‌ 2020 ദേവ് മോഹനാണ് ലഭിച്ചത്. സൂഫിയും സുജാതയും എന്ന ചിത്രത്തിലെ പ്രകടനത്തിനാണ് അവാർഡ്. മലയാളത്തിൽ രണ്ടുമൂന്നു പടം ചെയ്തപ്പോഴയ്ക്കും ദേവ്മോഹന് തെലുങ്കിൽ കിടിലൻ ചാൻസാണ് ലഭിച്ചിരിക്കുന്നത്. പുരാണത്തെ ആസ്പദമാക്കി ഹിറ്റ്‌ ഡയറക്ടർ ഗുണശേഖർ ഒരുക്കുന്ന ശാകുന്തളത്തിൽ സാമന്തയുടെ ജോഡിയാവുന്നത് ദേവാണ്. അഞ്ചു ഭാഷയിൽ 3D യിൽ ഒരുങ്ങുന്ന ഈ ബിഗ് ബജറ്റ് ചിത്രത്തിന്റെ പോസ്റ്റ്‌ പ്രൊഡക്ഷൻ ജോലികൾ പൂർത്തിയായിവരുന്നു. ഇക്കഴിഞ്ഞ സെപ്തംബറിലായിരുന്നു ദേവ്‍മോഹന്റെ ജന്മദിനം വന്നത് . അന്ന് ശാകുന്തളം ടീം ദേവ് മോഹന് ആശംസകൾ നേർന്നത് ഇങ്ങനെ ആയിരുന്നു. "നമ്മുടെ സുന്ദരനും ധീരനുമായ ദുഷ്യന്ത് മഹാ രാജാവിന് ജന്മദിനാശംസകൾ നേരുന്നു." എന്നാണ് ശാകുന്തളം ടീം സമൂഹ മാധ്യമങ്ങളിൽ കുറിച്ചത്. മഹാനായ നാടകകൃത്ത് കാളിദാസന്റെ ക്ലാസിക്കൽ കൃതിയായ 'ശാകുന്തളം' അടിസ്ഥാനമാക്കി അതേ പേരിൽ അവതരിപ്പിക്കുന്ന ഈ ചിത്രത്തിൽ സാമന്ത റൂത്ത് പ്രഭു, ദേവ് മോഹൻ, മധുബാല, മോഹൻ ബാബു, സച്ചിൻ ഖേദ്ക്കർ, ഗൗതമി, അദിതി ബാലൻ, അനന്യ നാഗല്ല, കബീർ ബേദി, അല്ലു അർഹ എന്നിവർ അഭിനയിക്കുന്നു.ഛായാഗ്രഹണം-ശേഖർ വി ജോസഫ് നിർവഹിക്കുന്നു. ദിൽ രാജു അവതരിപ്പിക്കുന്ന ഈ "ശാകുന്തളം " നീലിമ ഗുണ നിർമ്മിക്കുന്നു. സംഗീതം-മണി ശർമ്മ,കല-അശോക്, പി ആർ ഓ : ശബരി