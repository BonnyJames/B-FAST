---
author: Beaumaris
categories:
- Entertainment
comment_count: 0
date: 2023-12-26 05:53:33
draft: false
image: https://cdn.boolokam.com/articles/2023/12/sss.webp
like_count: 47206
share_count: 45226
tags:
- India
- indian vaasthu
- thanchavoor brihadeshwara temple
- VIRAM
title: പിരമിഡിനെയും ചായുന്ന ഗോപുരത്തെയും അഭിനന്ദിക്കുന്ന നിങ്ങൾക്ക്  ചോളന്മാർ പണിത,
  80 ടൺ ഭാരമുള്ള ഒറ്റ കല്ല് സ്ഥാപിച്ച ഏറ്റവും ഉയരം കൂടിയ ​ഗോപുരത്തെ കുറിച്ച് അറിയുമോ
  ?
view_count: 2292490
---

തെന്നിന്ത്യൻ സിനിമാ പ്രേമികളുടെ പ്രിയപ്പെട്ട അഭിനേതാവാണ് വിക്രം. പ്രധാനമായും തമിഴ് സിനിമയിൽ കേന്ദ്രീകരിക്കുന്ന വിക്രത്തിന്റെ പേരിൽ വൻ വിജയം നേടിയ അനവധി ചിത്രങ്ങൾ ഉണ്ട്. വിക്രമിന്റെ മികച്ച സിനിമകൾ സേതു, ദിൽ, കാശി, ധൂൾ. സാമി, ജെമിനി, പിതാമഗൻ, അന്യൻ, ഭീമ ,ഐ , മഹാൻ എന്നിവയാണ്. ദേശീയ അവാർഡ് ജേതാവായ വിക്രത്തിന്റെ ജനനം തമിഴ്‌നാട്ടിലെ പരമകുടി എന്ന ഗ്രാമത്തിലായിരുന്നു.ഇപ്പോൾ വിക്രം ഭാരതീയ സംസ്കാരത്തിന്റെ മഹത്വത്തെ കുറിച്ച് പറഞ്ഞ വാക്കുകൾ ആണ് വൈറലാകുന്നത്. ഭാരതീയ സംസ്കാരത്തിന്റെ മഹത്വം എന്താണെന്ന് പലപ്പോഴും നമ്മൾ തിരിച്ചറിയാല്ലെന്നത് യാഥാർത്ഥ്യമാണ്. പാശ്ചാത്യ ലോകത്തെ കണ്ടെത്തലുകളും നിർമിതികളും മാത്രമാണ് മികച്ചതെന്നാണ് ഇത്രയും കാലം നമ്മളെ ആരൊക്കയൊ ചേർന്ന് പഠിപ്പിച്ചു കൊണ്ടിരുന്നത്. പൗരാണിക ഭാരതം എന്തായിരുന്നുവെന്ന് വരും തലമുറ മനസ്സിലാക്കേണ്ടതിന്റെ ആവശ്യകത വ്യക്തമാക്കുന്ന നടൻ വിക്രമിന്റെ വാക്കുകളാണ് വീണ്ടും സമൂഹ മാദ്ധ്യമങ്ങളിൽ ശ്രദ്ധേയമാകുന്നത്. സ്വന്തം സംസ്കാരത്തിൽ അഭിമാനമുള്ളവരാകാനാണ് അദ്ദേഹം പറയുന്നത്. ഭാരതീയ വാസ്തു വിദ്യകളെ മുൻനിർത്തിയാണ് അദ്ദേഹത്തിന്റെ പരാമർശം. ![](https://cdn.boolokam.com/articles/2023/12/sss.webp)“നമ്മൾ എല്ലാവരും പിരമിഡുകളെക്കുറിച്ചും അവ എങ്ങനെ നിർമ്മിച്ചുവെന്നതിനെ കുറിച്ചും സംസാരിക്കുന്നു. പിസയിലെ ചായുന്ന ഗോപുരം കാണാൻ പോകുന്നു. ചെരിഞ്ഞ് കൊണ്ടിരിക്കുന്ന കെട്ടിടത്തിന്റെ മുന്നിൽ നിന്ന് സെൽഫിയെടുത്ത് മനോഹരമായി എന്നു പറയുന്നു. സത്യത്തിൽ ചരിഞ്ഞ് വീണ് കൊണ്ടിരിക്കുന്ന കെട്ടിടത്തെയാണ് നമ്മൾ അഭിനന്ദിക്കുന്നത്. എന്നാൽ ലോകത്തിലെ ഏറ്റവും ഉയരം കൂടിയ ​ഗോപുരത്തെ കുറിച്ച് നിങ്ങൾക്കറിയുമോ? അത് ചോള രാജവംശത്തിന്റെ കാലത്ത് നിർമ്മിച്ച തഞ്ചാവൂരിൽ ആണെന്ന് നിങ്ങൾക്കറിയുമോ? 80 ടൺ ഭാരമുള്ള ഒറ്റ കല്ലാണ് ​ഗോപുരത്തിൽ സ്ഥാപിച്ചിരിക്കുന്നത്. അവർ അത് എങ്ങനെ ചെയ്തു? പക്ഷേ നമുക്കത് അറിയാമോ? ഇല്ല, നാമെല്ലാവരും പിരമിഡുകളിലേക്ക് പോകുന്നു"