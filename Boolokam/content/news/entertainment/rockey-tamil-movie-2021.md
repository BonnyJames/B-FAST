---
author: Beaumaris
categories:
- Entertainment
comment_count: 0
date: 2022-04-23 09:30:10
draft: false
image: https://cdn.boolokam.com/articles/2022/04/rrrgg.jpg
like_count: 25553
share_count: 7106
tags:
- cinema
- review
- rockey tamil movie
title: ഇത് റോക്കിയുടെ കഥ, സോറി കെജിഎഫ് അല്ല.. മറ്റൊരു റോക്കിയുടെ കഥ
view_count: 335451
---

Rocky 2021/tamil പേര് കേൾക്കുമ്പോൾ ആരും ഒന്ന് ശ്രദ്ധിച്ചു പോകും, റോക്കി ഭായി അത്രക്ക് അങ്ങ് സിരയിൽ കയറി കൊളുത്തിയല്ലേ, ഇത് മറ്റൊരു ഒറ്റയാൻ റോക്കിയുടെ കഥയാണ് പറയുന്നത്.പതിനേഴു വർഷത്തെ ഇടവേള കഴിഞ്ഞു ജയിലിൽ നിന്നും റോക്കി വരുകയാണ്, ചില കളികൾ കാണാനും ചില കളികൾ പഠിപ്പിക്കാനും ഒന്നുമല്ല, ഇനി ഈ ഭൂമിയിൽ സ്വന്തമെന്ന് പറയാവുന്ന ആകെയുള്ള സഹോദരിയെ ഒന്ന് കാണണം, പണ്ടത്തെ തെറ്റുകളിലേക്ക് വീണ്ടും പോകാതെ സ്വസ്ഥമായ ഒരു ജീവിതം, അത് മാത്രമായിരുന്നു അവന്റെ മനസ്സിൽ,... എന്നാൽ റോക്കിയെ റോട്ടിയാക്കാൻ കഴിഞ്ഞ പതിനേഴു വർഷമായി രക്തകൊതിയോടെ ഒരാൾ കാത്തിരിപ്പുണ്ടായിരുന്നു. മുന്നേ പല പടങ്ങളിലും കണ്ടിട്ടുള്ള ഒരു പ്ലോട്ട്, അല്ലെ?എന്താണ് ഇതിൽ വ്യതിസ്തത?..എന്ന് ചോദിച്ചാൽ മേക്കിങ് തന്നെയാണ്.ഒരു പുസ്തകം പോലെയാണ് ചിത്രത്തിന്റെ ആഖ്യാനം, ആദ്യം ഒരു ആമുഖം, തുടർന്ന് ഓരോ ഓരോ ചാപ്റ്ററായുള്ള കഥ പറച്ചിൽ അങ്ങനെ അവതരിപ്പിക്കുന്ന ചിത്രത്തിൽ വിഷ്വൽസ് ഗംഭീരമാണ് , കുറെയേറെ ലാൻഡ്സ്‌കേപ്, ആകാശകാഴ്ചകളിലൂടെ നോൺ ലീനിയറായി നറേഷനിലൂടെ അവതരിപ്പിക്കുന്ന ചിത്രത്തിൽ അവതരണത്തിന്റെ എന്തൊക്കെ സാധ്യതകൾ ഒക്കെയുണ്ടോ അതെല്ലാം സംവിധായകൻ തന്റെ കന്നി സംരംഭത്തിലൂടെ ചെയ്തു വച്ചിട്ടുണ്ട്. ബ്ലാക്ക് ആൻഡ് വൈറ്റ്, കളർ, ഡാർക്ക്‌ മോഡ് അങ്ങനെ ഓരോ ഘട്ടത്തിലും ഓരോരോ സ്റ്റൈൽ ആണ് കൊടുത്തിരിക്കുന്നത്, ഒപ്പം സ്ക്രീൻഷോട്ട് എടുത്തു വാൾപേപ്പർ ആക്കാൻ പറ്റിയ ടൈപ്പ് മനോഹരമായ ലോങ്ങ്‌ ഷോട്ടുകൾ, പടത്തിന്റെ പാതിയിൽ വരുന്ന ഒരു ആക്ഷൻ രംഗമുണ്ട്, അവിടെ പശ്ചാത്തലം, ഉപയോഗിച്ചിരിക്കുന്ന വിവിധ കളർ ടോൺ, ബിജിഎം, ലൈറ്റിങ് അങ്ങനെ ഓരോന്നും സമാനതകൾ ഇല്ലാത്ത പടം പിടിപ്പാണ് അണിയറയ്ക്കർ നൽകിയിരിക്കുന്നത്. ![](https://cdn.boolokam.com/articles/2022/04/rrrgg.jpg)പ്രകടനത്തിലേക്ക് വരുമ്പോൾ നായകൻ റോക്കിയായി വന്ന വസന്ത് രവി തന്റെ മുൻ ചിത്രം താരാമണി പോലെ നല്ലൊരു പെർഫോമൻസ് കാഴ്ചവച്ചിട്ടുണ്ട്, പിന്നെയുള്ളത് ഭാരതിരാജയാണ്, അങ്ങേര് അങ്ങ് ആടി തകർത്തേക്കുവാണ് എന്ന് പറയാം, നെഗറ്റീവ് റോൾ എന്നാൽ കളത്തിൽ ഇറങ്ങി ഇടിക്കുക മാത്രമല്ലന്ന് അദ്ദേഹം പെർഫോമൻസ് കൊണ്ട് പ്രൂവ് ചെയ്യുന്നുണ്ട്, ഗംഭീരമായ ഒരു ക്യാരക്ടർ ആർക് അദ്ദേഹത്തിന്ന് കഥാകാരൻ നൽകിയിട്ടുണ്ട്. [embed]https://youtu.be/pH1xTAnFE9M[/embed] ടെക്‌നിക്കലി ലോഡ് ആയിട്ടുള്ള ഇത്തരം ഒരു ആസ്വാദനം അവസാനം തമിഴിൽ നമ്മൾ കണ്ടത് vaazhil എന്ന ചിത്രത്തിൽ ആയിരുന്നു, അതേപോലെ തന്നെ വേറെ ജെണറിൽ മേക്കിങ്ങിന്റെ അനന്തസാധ്യതകൾ ഇവിടെ പരീക്ഷിക്കുകയാണ് സംവിധായകൻ അരുൺ മതീശ്വരൻ, എന്തായാലും അദ്ദേഹത്തിൽ നിന്നും ഇനിയും ഗംഭീര ഐറ്റംങ്ങൾ പ്രതീക്ഷിക്കാം എന്ന സൂചന റോക്കി നൽകുന്നുണ്ട്. അത് തോന്നിയത് കൊണ്ട് ആവാം നമ്മുടെ ധനുഷ് സംവിധായകന്ന് ഡേറ്റ് കൊടുത്തിട്ടുണ്ട്, ഒരു ഗ്യാങ്സ്റ്റർ മൂവി ആണെന്നാണ് അണിയറ സംസാരം, പടം പേര് "ക്യാപ്റ്റൻ മില്ലെർ"... അതിനായി വെയിറ്റ് ചെയ്യുന്നു. പടം കുറച്ചു സ്ലോ മൂഡിൽ വിഷ്വൽ സ്റ്റോറി ടെല്ലിങ്ങിന്നാണ് പ്രാധാന്യം കൊടുത്തിരിക്കുന്നത്, അതുകൊണ്ട് എല്ലാർക്കും പറ്റിയതല്ല,.. അത്തരം പടങ്ങൾ താല്പര്യം ഉള്ളവർക്ക്, ഒപ്പം സിനിമ വിദ്യാർത്ഥികൾക്കും ട്രൈ ചെയ്യാവുന്നതാണ്. Review by Vino