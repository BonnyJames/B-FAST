---
author: Beaumaris
categories:
- Entertainment
comment_count: 0
date: 2023-01-20 13:40:36
draft: false
image: https://cdn.boolokam.com/articles/2023/01/ddqqq-1024x569.webp
like_count: 103826
share_count: 14496
tags:
- churuli
- lijo jose pellissery
- Nanpakal Nerathu Mayakkam
- Sijin Vijayan
title: രണ്ട് സിനിമ യിലും മനുഷ്യർ അവർക്ക് അത്രമാത്രം പരിചിതമല്ലാത്ത ലൂപ്പിൽ പെട്ട്
  പോകുന്നു എന്നുള്ളതാണ് സാമ്യത
view_count: 1775712
---

**ചെറിയ സ്പോയിലറുകൾ ഉണ്ടായേക്കാം..** **Sijin Vijayan** ലിജോ ജോസ് പെല്ലിശേരിയുടെ ചുരുളിയെയും നൻപകൽ നേരത്ത് മയക്കത്തെയും സംബന്ധിച്ച് അകപ്പെട്ട് പോകുന്ന ലൂപ്പുമായി ബന്ധപ്പെട്ട് പറയേണ്ട ചില കാര്യങ്ങൾ ഉണ്ട്.രണ്ട് സിനിമയിലും മനുഷ്യർ അവർക്ക് അത്രമാത്രം പരിചിതമല്ലാത്ത ലൂപ്പിൽ പെട്ട് പോകുന്നു എന്നുള്ളതാണ് സാമ്യത, രണ്ടും രണ്ട് തരത്തിൽ സംഭവിക്കുന്നതാണ് എന്നതാണ് വ്യത്യാസം.ചുരുളിയിൽ ആ ഇടത്തെയും അവിടുത്തെ മുഴുവൻ മനുഷ്യരെയും പോയിന്റ് ഔട്ട് ചെയ്താണ് ലൂപ് ഉണ്ടാകുന്നത് എങ്കിൽ നൻ പകലിൽ ജെയിംസ് എന്ന മനുഷ്യനെയും അയാളുടെ ട്രാൻസ്ഫോർമേഷനെയും സംബന്ധിച്ചാണ് അത് സംഭവിക്കുന്നത്. ഒരാള് ഒരിടത്തേക്ക് എത്തിപ്പെടുന്നു, എന്നുള്ളതിനെ എത്തിപ്പെടുന്ന ആളുടെ വ്യൂവിലും ബാക്കിയുള്ള മനുഷ്യരുടെ വ്യൂവിലും വായിക്കാൻ പറ്റും. ഇതിനെ രണ്ടിനെയും ഒരുപോലെ പരിഗണിക്കുന്ന അയാളിൽ ഉണ്ടാകുന്ന മാറ്റത്തെ പ്രധാന കണ്ടെന്റ് ആയി പറയുന്ന സിനിമയാണ് നൻപകൽ. സങ്കല്പികം എന്നും അല്ല എന്നും വായിക്കാനുള്ള സാധ്യത പകുതി പകുതിയാണ്. ചുരുളിയിൽ അവർ എത്തിപ്പെടുന്ന ഇടം അവർക്കും പുറത്തുള്ളവർക്ക് തന്നെയും കംപ്ലീറ്റ് സ്ട്രേയ്ഞ്ച് എക്സ്പീരിയൻസ് ആണ് കൊടുക്കുക.ചുരുളി മനുഷ്യന്റെ നിഷ്കളങ്കമായ ഫേസ് കംപ്ലീറ്റ് പൊളിച്ച് ക്രിമിനൽ സ്വഭാവത്തെ ആണ് അഡ്രസ് ചെയ്യുന്നത് എങ്കിൽ നൻപകൽ അഡ്രസ് ചെയ്യുന്നത് ഹ്യുമാനിറ്റി ആണ്. അതാണ്‌ രണ്ട് സിനിമയുടെയും കണ്ടെന്റും സൗന്ദര്യവും.ജെല്ലിക്കെട്ടിൽ നിന്ന് കണ്ടെന്റിനെ സംബന്ധിച്ചുള്ള തുടർച്ച ചുരുളിയിലേക്കും ചുരുളിയിൽ നിന്ന് സ്ട്രക്ച്ചറിനെ സംബന്ധിച്ചുള്ള തുടർച്ച നൻപകലിലേക്കും ഉണ്ട്.ചുരുളിയോളം (ആദ്യം കണ്ട ഫെസ്റ്റിവൽ വേർഷൻ IFFK) കടുപ്പം നൻപകലിന് ഇല്ല, നൻപകലിനോളം മനുഷ്യനെ ഇമോഷണലി ഹൂക് ചെയ്യുന്ന പടമല്ല ചുരുളി.അത്രമാത്രം ഹൃദയത്തിൽ തൊട്ട് അനുഭവിപ്പിച്ചാണ് നൻപകൽ കർട്ടൻ താഴ്ത്തുന്നത്. ![](https://cdn.boolokam.com/articles/2023/01/ddqqq-1024x569.webp)ജെയിംസിനെ അയാൾ എത്തിപ്പെടുന്ന തമിഴ് പരിസരം വല്ലാതെ ഇഷ്ടപ്പെടുന്നുണ്ട്, അതുകൊണ്ടുകൂടി ആണ് അയാൾക്ക് ഒരു പരിധി വരെയെങ്കിലും അവിടെ സെറ്റ് ആവാൻ കഴിയുന്നത്. അയാളുടെ സ്നേഹത്തോട് ആരും അവിടെ ഒരു സഡ്ഡൺ നോ പറഞ്ഞ് വാതിൽ കൊട്ടി അടക്കുകയോ തൊട്ടടുത്ത നിമിഷം ചവിട്ടി പുറത്താക്കുകയോ ചെയ്യുന്നില്ല.അവസാന നിമിഷം മാത്രമാണ് ഒരു മൊമെന്റില്ലെങ്കിലും അയാളുടെ അഭിമാനത്തിന് ക്ഷതം ഏൽക്കും വിധം ഒരു അപ്രോച് അവിടുന്ന് ഉണ്ടാകുന്നത്,തൊട്ടടുത്ത സമയത്തിൽ തന്നെ ബാക്കിയുള്ളവർ അതിനെ സ്നേഹംകൊണ്ട് കവർ ചെയ്യുന്നുമുണ്ട്. ഓരോ സിനിമകളിലും പുതിയൊരു വാതിൽ തുറക്കാൻ, പുതിയൊരു വേവിന് തുടക്കമാകാൻ പെല്ലിശേരിക്ക് ആവുന്നുണ്ട്. അങ്ങനത്തെ ഫിലിം മേക്കേഴ്സ് ഇന്ത്യൻ സിനിമയിൽ തന്നെ വളരെ കുറവാണ്. ഒരു ക്ലാസ്സിക്കോ ബ്ലോക്ക് ബസ്റ്ററോ ഉണ്ടാക്കുന്ന പോലെ അല്ലല്ലോ തുടർച്ചകൾ ഉണ്ടാക്കുന്നത്. കുറച്ചൂടി കനപ്പെട്ട പണി ആണ്. ആ പണിയാണ് ഇപ്പോൾ അയാൾ എടുക്കുന്നത്.