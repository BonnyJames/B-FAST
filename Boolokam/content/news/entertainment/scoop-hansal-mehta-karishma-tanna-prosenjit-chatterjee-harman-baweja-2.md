---
author: Beaumaris
categories:
- Entertainment
comment_count: 0
date: 2023-06-18 14:14:19
draft: false
image: https://cdn.boolokam.com/articles/2023/06/fwfgggg-1024x576.jpg
like_count: 18974
share_count: 7109
tags:
- Hansal Mehta
- harman baweja
- Karishma Tanna
- prosenjit chatterjee
- Scoop
- scoop web series
title: ഊഹാപോഹങ്ങൾക്ക് ഇടയിൽ പെട്ടുപോകുന്ന ഒരു ക്രൈം റിപ്പോർട്ടറുടെയും അവർക്കു ചുറ്റുമുള്ളവരുടെയും
  കഥയാണ് സ്‌കൂപ്
view_count: 341977
---

**Faisal K Abu** പത്രപ്രവർത്തകയും ക്രൈം റിപ്പോട്ടറും ആയിരുന്ന ജിഗ്ന വോറയുടെ Behind The Bars In Byculla: My Days in Prison എന്ന അനുഭവ കഥയെ ആധാരം ആക്കി ഹൻസൽ മെഹ്ത ഒരുക്കിയ ലിമിറ്റഡ് സീരീസ് ആണ് Scoop... നെറ്റ്‌ഫ്ലിക്സിൽ ഏകദേശം 50-55 മിനുട്ട്‌ നീളം ഉള്ള 6 എപ്പിസോഡുകൾ ആയിട്ടാണ് സീരീസ് സ്ട്രീം ചെയ്യുന്നത് ... Scam 1992 എന്ന ഇന്ത്യൻ വെബ് സീരീസുകളിലെ ഏറ്റവും മികച്ചതു ഒരുക്കിയ ഹൻസൽ മെഹ്ത സംവിധാനം ചെയ്ത സീരീസ് എന്നത് തന്നെ ആയിരുന്നു ഇത് കാണുവാൻ ഉള്ള പ്രചോദനം. [](https://cdn.boolokam.com/articles/2023/06/dqqwwee.jpeg)പത്രത്തിന്റെ ഫ്രണ്ട് പേജിൽ തന്റെ പേരിൽ ഒരു scoop വരിക എന്നതിനു തന്നെ ആണ് ഏതൊരു ജേർണലിസ്റ്റും എപ്പോഴും കിണഞ്ഞു ശ്രമിക്കാറുള്ളത്... അവിടെ പലപ്പോഴും തെളിവുകൾക്കും സത്യങ്ങൾക്കും അപ്പുറം മുൻ‌തൂക്കം വരുന്നത് ഊഹങ്ങൾക്കു തന്നെ ആണ്... അങ്ങിനെ ഒരു ഊഹാപോഹങ്ങൾക്ക് ഇടയിൽ പെട്ട് പോകുന്ന ഒരു ക്രൈം റിപ്പോർട്ടറുടെയും അവർക്കു ചുറ്റും ഉള്ളവരുടെയും കഥയാണ് scoop പറയുന്നത്... താൻ കൂടെ ചേർന്ന് കുഴിച്ച കുഴിയിലേക്ക് കൂടെ ഉള്ളവരും , താൻ വിശ്വസിച്ചവരും ചേർന്ന് തള്ളിയിടപ്പെട്ട ജാഗ്രുതി പാഠകിന്റെ കഥ . [![](https://cdn.boolokam.com/articles/2023/06/fwfgggg-1024x576.jpg)](https://cdn.boolokam.com/articles/2023/06/fwfgggg.jpg)കരിഷ്മ തന്ന , ഹർമൻ ബവേജ , സീഷാൻ അയ്യൂബ് എന്നിവരുടെ ഗംഭീര പ്രകടനങ്ങളും , ഹൻസൽ മേഹ്തയുടെ മികച്ച അവതരണവും സീരീസിനെ ഒരു bing watch ഐറ്റം ആക്കി മാറ്റുന്നുണ്ട് ... യഥാർത്ഥ അനുഭവ കഥ ആയതു കൊണ്ട് തന്നെ അവർക്കു അറിവുള്ള / സംശയം ഉള്ള കാര്യങ്ങളെ കുറിച്ച് മാത്രമേ സീരീസ് പറയുന്നൊള്ളു ...അത് കൊണ്ട് തന്നെ ഒരു ഓപ്പൺ എൻഡിങ് ആണ് സീരീസിന് ഉള്ളത് ... ചിലപ്പോൾ എല്ലാവർക്കും അത് ദഹിക്കണം എന്നില്ല ... https://youtu.be/mmnQzRP-NZ4 അധോലോകവും മുംബൈ പോലീസും തമ്മിൽ ഉള്ള അവിശുദ്ധ ബന്ധം പരസ്യമായ രഹസ്യം ആണ് ... അതിന്റെ ഭാഗമായി പലപ്പോഴും നടക്കുന്ന ഗാങ്‌ വാറുകൾ പോലീസ് കൂടി പങ്കാളികൾ ആയി നടക്കുന്നവ ആണ് എന്നൊരു കോർ തീമിൽ നിന്നും ആണ് സീരീസ് സംസാരിക്കുന്നതു ... അതോടു ഒപ്പം മാദ്ധ്യമങ്ങളിൽ സർക്കാരിന് ഉള്ള സ്വാധീനവും സീരീസ് ചർച്ച ചെയ്യുന്നുണ്ട് ... കോൺസ്പിരസി തിയറികൾ എന്ന് പൊതുവിൽ ലേബൽ ചെയ്യാൻ കഴിയുന്ന കുറച്ചു കാര്യങ്ങളെ പറ്റി കൂടി സീരീസ് പറഞ്ഞു വയ്ക്കുന്നുണ്ട്... കേൾക്കുമ്പോൾ അമ്പരന്നു പോകുന്ന സംഗതികൾ ...പക്ഷെ അതിനെ എല്ലാം ഒരു സ്പെക്കുലേഷൻ എന്ന രീതിയിൽ കാണികളുടെ വിവേചനത്തിന് വിട്ടു കൊണ്ടാണ് സീരീസ് അവസാനിക്കുന്നത് ..