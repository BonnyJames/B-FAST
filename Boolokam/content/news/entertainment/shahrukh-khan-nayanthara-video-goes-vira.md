---
author: Beaumaris
categories:
- Entertainment
comment_count: 0
date: 2023-09-10 09:30:11
draft: false
image: ''
like_count: 170431
share_count: 27970
tags:
- Nayanthara
- shahrukh khan
- Video
- viral
title: നയൻതാരയെ കിഡ്നാപ്പ് ചെയ്തു ബോളിവുഡിലേക്ക് കൊണ്ടുപോകുമെന്ന് ഷാരൂഖ്ഖാൻ 10 വര്ഷം
  മുൻപേ പറഞ്ഞിരുന്നു , വീഡിയോ വൈറലാകുന്നു
view_count: 2271020
---

സംവിധായകൻ അറ്റ്ലീ സൂപ്പർ താരം ഷാരൂഖ് ഖാനെ നായകനാക്കി ഒരുക്കിയ ജവാൻ വളരെ മികച്ച ബോക്സോഫീസ് പ്രകടനം കാഴ്ചവയ്ക്കുന്ന.. ഗൗരി ഖാൻ ആണ് റെഡ് ചില്ലീസ് എന്റർടെയ്ൻമെന്റിന്റെ ബാനറിൽ ജവാൻ നിർമ്മിച്ചത്. ഡബിൾ റോളിലാണ് ഷാരൂഖ് ചിത്രത്തിൽ എത്തുന്നത്.റോ’യിലെ ഒരു മുതിർന്ന ഉദ്യോഗസ്ഥനായ അച്ഛനും ഒരു ഗ്യാങ്സ്റ്ററായ മകനുമാണ് ഈ കഥാപാത്രങ്ങളെന്നാണ് സൂചന. നായിക നയൻതാരയാണ് .നയൻതാരയുടെ ബോളിവുഡ് അരങ്ങേറ്റ ചിത്രമാണ് ജവാൻ. പത്താനും Dunki- യും കഴിഞ്ഞ് ഈ വർഷം പ്രഖ്യാപിക്കുന്ന മൂന്നാമത്തെ ഷാരൂഖ് ചിത്രമാണിത്. തമിഴ് താരം വിജയ് സേതുപതിയും ചിത്രത്തിൽ മുഖ്യ കഥാപാത്രമായി എത്തുന്നുണ്ട്. ജവാൻ ആഭ്യന്തര ബോക്സോഫീസിലും ആഗോള ബോക്സോഫീസിലും മികച്ച പ്രകടനം കാഴ്ച്ചവെക്കുകയാണ്. ഫിലിം ട്രേഡ് അനലിസ്റ്റ് രമേഷ് ബാലയുടെ അഭിപ്രായത്തിൽ, ഷാരൂഖ് ഖാൻ നായകനായ ജവാൻ ലോകമെമ്പാടും തീയറ്ററുകളിൽ ആദ്യ ദിനം ₹150 കോടി നേടി. മൂന്ന് ദിവസത്തിനുള്ളിൽ മുതൽ മുടക്ക് തിരിച്ചുപിടിച്ചിരിക്കുകയാണ്. 300 കോടിയോളം രൂപയാണ് ജവാന്റെ ആകെ ബജറ്റ്.സെപ്റ്റംബർ ഏഴിന് പുറത്തിറങ്ങിയ ചിത്രം മൂന്ന് ദിവസത്തിനുള്ളിൽ 300 കോടിക്കു മുകളിൽ കളക്ഷൻ നേടി മുന്നേറുകയാണ്. ലോകമെമ്പാടുമായി ജവാൻ ഇതിനകം 350 കോടി നേടിയതായാണ് ട്രേഡ് എക്സ്പേർട്ട് മനോബലയുടെ ട്വീറ്റ്.ഹിന്ദിയിൽ മാത്രം 73.76 കോടി, തമിഴിൽ 5.34 കോടി, തെലുങ്കിൽ 3.74 കോടി എന്നിങ്ങനെ ഇന്ത്യയിൽ മാത്രം ചിത്രത്തിന്റെ ആദ്യദിന കളക്ഷൻ. രണ്ടാം ദിവസം 53 കോടിയാണ് ഹിന്ദിയിൽ മാത്രം ചിത്രം നേടിയത്.ഇപ്പോൾ ഷാരൂഖും നയൻതാരയും ഒന്നിക്കുന്ന ഒരു വീഡിയോ ആണ് ഇപ്പോൾ സോഷ്യൽ മീഡിയയിൽ വൈറലാകുന്നത്. 2013 വിജയ് അവാർഡ്‌സ് വേദിയിലെ ഒരു വീഡിയോ ആണ് സോഷ്യൽ മീഡിയയിൽ തരംഗമാകുന്നത്. 

> View this post on Instagram
> 
> [A post shared by All about Entertainment (@allaboutcinema_aac)](https://www.instagram.com/reel/Cw680Azr3Eq/?utm_source=ig_embed&utm_campaign=loading)

മികച്ച നടിയ്ക്കുള്ള പുരസ്കാരം ഏറ്റുവാങ്ങിയത് നയൻതാരയായിരുന്നു. രാധിക ശരത് കുമാർ ആയിരുന്നു നയൻതാരയ്ക്ക് അവാർഡ് സമ്മാനിച്ചത്. ശേഷം വിജയ്, സൂര്യ, ശിവ കാർത്തികേയൻ എല്ലാവരുമുണ്ട്, ആരെയാണ് കൂടുതൽ ഇഷ്ടമെന്ന് രാധിക ചോദിച്ചപ്പോൾ എല്ലാവരെയും ഇഷ്ടമാണെന്ന് നയൻതാര പറഞ്ഞപ്പോൾ നയൻസിന് ഷാരൂഖ് ഖാനെയാണ് ഇഷ്ടം എന്ന് രാധിക പറയുകയായിരുന്നു. ഇത് കേട്ട് സദസ്സിൽ ഇരുന്ന ഷാരൂഖ് തനിക്കും ഇഷ്ടമായെന്ന് സൂചന നൽകി. നയൻതാരയെ ബോളിവുഡിലേക്ക് കൊണ്ടുപോകാൻ തയ്യാറാണെന്ന് ഷാരൂഖിന്റെ ആംഗ്യങ്ങളും മുഖഭാവങ്ങളും സൂചിപ്പിക്കുന്നു. നിങ്ങൾ നയൻസിനെ തട്ടിക്കൊണ്ടുപോയി ഹിന്ദിയിലേക്ക് കൊണ്ടുപോകുമോ എന്ന് ആതിഥേയൻ ചോദിക്കുമ്പോൾ ഷാരൂഖ് പുഞ്ചിരിക്കുകയും അതെ എന്ന് തലയാട്ടുകയും ചെയ്യുന്നതും വീഡിയോയിൽ കാണാം. ഷാരൂഖിന്റെ പ്രതികരണത്തെ അഭിനന്ദിക്കുന്ന അറ്റ്‌ലിയുടെ സാന്നിധ്യമാണ് മറ്റൊരു യാദൃശ്ചികം.10 വർഷത്തിന് ശേഷം നയൻതാര ഷാരൂഖിന്റെ ചിത്രത്തിലൂടെ ബോളിവുഡിൽ അരങ്ങേറ്റം കുറിച്ചു. അതും ഷാരൂഖിനും നയൻസിനും ഒപ്പിട്ട ആറ്റ്‌ലി തന്നെ സംവിധാനം ചെയ്ത ചിത്രത്തിലൂടെ. കാലം കാത്തിരുന്ന ആ കൂടിക്കാഴ്ച്ചകൾ നയൻതാര ആരാധകരും ആഘോഷിക്കുകയാണ്.