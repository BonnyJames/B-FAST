---
author: Beaumaris
categories:
- Entertainment
comment_count: 0
date: 2022-07-29 08:15:29
draft: false
image: ''
like_count: 82803
share_count: 55092
tags:
- birthday
- dulquar Salmaan
- mammootty
title: '''അവിടെ നിന്നായിരുന്നു എല്ലാത്തിന്‍റെയും തുടക്കം'', ജന്മദിനാശംസകൾ ദുൽഖർ ...'
view_count: 2039164
---

**CK Rakhavan** പണ്ട് ക്യാമറാമാന്‍ വേണു സാര്‍ പറഞ്ഞതോര്‍ക്കുന്നു "എത്ര വൈകി ഉറങ്ങിയാലും നേരത്തെ എഴുന്നേല്‍ക്കുന്ന ശീലക്കാരനാണ് ലാല്‍. എന്നാല്‍ മമ്മൂട്ടിക്ക് അങ്ങനെയല്ലാ..പക്ഷേ ഒരു ദിവസം രാവിലെ ഉണര്‍ന്നു പുറത്തിറങ്ങിയപ്പോള്‍ ഒറ്റക്ക് തണുപ്പും ആസ്വദിച്ച് നില്‍ക്കുന്ന മോഹന്‍ലാലിനെയാണ് കണ്ടത്. ലാലും ഞാനും വെറുതേ അതുമിതും പറഞ്ഞു നിന്നു. പെട്ടെന്ന് ലാല്‍ ഒരു വശത്തേക്ക് നോക്കി ഉയ്യോ, അതുകണ്ടോ എന്നു പറഞ്ഞു. ഞാന്‍ നോക്കിയപ്പോള്‍ കണ്ടത്, ഈ തണുത്ത വെളുപ്പാന്‍ കാലത്ത് വിശ്വസിക്കാന്‍ കുറച്ച് ബുദ്ധിമുട്ടുള്ള ഒരു കാഴ്ചയാണ്. ദൂരെ പ്രഭാതത്തിന്റെ ആദ്യ വെളിച്ചത്തില്‍ മരങ്ങള്‍ക്കിടയിലെ ഇളംമഞ്ഞിലൂടെ, ഗൗരവത്തില്‍ മമ്മൂട്ടി നടന്നുവരുന്നു; കുടെ കുഞ്ഞു ദുല്‍ഖര്‍ സല്‍മാനും.അകലെക്കണ്ട മലനിരകള്‍ ചൂണ്ടിക്കാട്ടി മമ്മൂട്ടി മകന് എന്തോ പറഞ്ഞു കൊടുക്കുന്നു. വാപ്പച്ചി പറയുന്നത് ശ്രദ്ധിച്ചുകേട്ട് ദുല്‍ഖര്‍ സല്‍മാനും നടക്കുന്നു. മോഹന്‍ലാല്‍ കൈ കൊണ്ട് ഒരു സിനിമാഫ്രെയിം ഉണ്ടാക്കി അച്ഛനെയും മകനെയും അതിനുള്ളില്‍ കംപോസ് ചെയ്ത് ആ കാഴ്ച ഒന്നാസ്വദിച്ചിട്ട് എന്നോട് ചോദിച്ചു..!''അണ്ണാച്ചി ലയണ്‍ കിങ് സിനിമ കണ്ടായിരുന്നോ? എന്ന്, ആ സിനിമ നേരത്തേ കണ്ടതാണെന്ന് ഞാനും പറഞ്ഞു " അതായിരുന്നു അദ്യത്തെ അദ്ധ്യായം. പിന്നീട് പത്തിരുപത് വര്‍ഷങ്ങള്‍ക്കിപ്പുറം സ്വന്തം കാലില്‍ നില്‍ക്കാറായപ്പോള്‍ ഒരു പാതിരാത്രി തകര്‍ത്തു പെയ്യുന്ന മഴയത്ത്.. കുടയും കയ്യിലൊരു കവറുയായി.. ഇരുട്ടില്‍ നിന്നും ഒരു ചെറുപ്പക്കാരന്‍ മലയാള സിനിമയിലേക്ക് നടന്നു വന്നു. കൂടെ നടക്കാനോ കൈപിടിച്ച് കൂടെ കൂട്ടാനോ ആരും ഇല്ലാതെ തന്നെ. അന്ന് അയാള്‍ക്ക് ആര്‍പ്പു വിളിക്കാനോ കരഘോഷങ്ങള്‍ മുഴക്കാനോ ആരും ഇല്ലായിരുന്നു. ഒരു താരപുത്രന്‍റെ അരങ്ങേറ്റമാണെന്ന വിളമ്പരങ്ങളോ വീരവാദങ്ങളോ ഒന്നും തന്നെ ഇല്ലായിരുന്നു. ഏതൊരു പുതുമുഖവും സിനിമയില്‍ അരങ്ങേറും പോലെ വളരെ സിമ്പിള്‍ ആയൊരു എന്‍ട്രി.. അവിടെ നിന്നായിരുന്നു എല്ലാത്തിന്‍റെയും തുടക്കം.മമ്മൂക്കയുടെ മകനില്‍ നിന്നും ദുല്‍ഖര്‍ എന്ന നടനിലേക്ക് എത്തിയതിന്‍റെയും.. അതും കഴിഞ്ഞ് 'DQ' എന്ന ബ്രാന്‍റിലേക്ക് എത്തിയതിന്‍റെ തുടക്കം. Happy Birthday DQ❤ Dulquer Salmaan