---
author: Beaumaris
categories:
- Entertainment
comment_count: 0
date: 2023-09-29 06:13:40
draft: false
image: https://cdn.boolokam.com/articles/2023/09/cssv.webp
like_count: 150498
share_count: 17608
tags:
- ondu motteya kathe
- Raj b Shetty
title: ബജറ്റ് 30 ലക്ഷം, കോടികൾ കളക്ഷൻ നേടിയ രാജ് ബി ഷെട്ടി ചിത്രം 'ഒണ്ടു മൊട്ടയ കഥ'
view_count: 1935043
---

**Akhil C Prakash** രാജ് ബി ഷെട്ടി :- ഈ പേര് മലയാളികൾ കേട്ട് തുടങ്ങിയിട്ട് അധികം കാലം ആയിട്ടില്ല എന്ന് തോന്നുന്നു. കന്നഡ സിനിമ ഇന്ഡസ്ട്രിയെ ഇന്ന് ലോകശ്രദ്ധ നേടുന്നതിൽ പ്രധാന പങ്ക് വഹിച്ച ഷെട്ടി ഗാങ്ങിൽ ഒരുവൻ. റിഷാബ് ഷെട്ടി, രക്ഷിത് ഷെട്ടി എന്നിവരാണ് ഷെട്ടി ഗാങ്ങിൽ ബാക്കി ഉള്ളവർ. മികച്ച കഥയും കോൺടെന്റും, ആണ് ഷെട്ടി ഗാങ് പ്രധാനമായും ശ്രദ്ധിക്കുന്നത്. ഇവർ മൂന്നു പേരുടെയും ഇത് വരെ വന്ന സിനിമകൾ എല്ലാം ഗംഭീര സിനിമകൾ ആയിരുന്നു. അതിൽ 'ഗരുഡ ഗമന റിഷഭ വാഹന' എന്ന സിനിമയാണ് രാജ് ബി ഷെട്ടിക്ക് ഒരു ഇമേജ് ബ്രേക്ക്‌ നൽകിയ ഫിലിം. അത് പോലെ ഒരു പാട് സ്വീകാര്യത ലഭിക്കുകയും ചെയ്തു മലയാളികൾക്കിടയിൽ. ശേഷം അദ്ദേഹത്തിന്റെ പുതിയ ചിത്രം ടോബി കേരളത്തിൽ ഡബ്ബ് ചെയ്ത് ഇറക്കിയിട്ടുണ്ട്. ഗംഭീര അഭിപ്രായങ്ങൾ ആണ് കിട്ടുന്നത്. ![](https://cdn.boolokam.com/articles/2023/09/cssv.webp)പക്ഷെ രാജ് ബി ഷെട്ടി സംവിധാനം ചെയ്ത് അദ്ദേഹം ആദ്യമായി അഭിനയിച്ച സിനിമ ആണ് 'ഒണ്ടു മൊട്ടയ കഥ'. ഈ സിനിമയെ കുറിച്ചു അങ്ങനെ ആരും സംസാരിച്ചു കണ്ടിട്ടില്ല. ഹിന്ദിയിൽ ബാല, മലയാളത്തിൽ തമാശ എന്നീ ചിത്രങ്ങൾ ഈ സിനിമയിൽ നിന്നും ആണ് ഇൻസ്പയർ ആയി ചെയ്തത്. ![](https://cdn.boolokam.com/articles/2023/09/sss-1.jpg)സിനിമയുടെ പ്രധാന പ്ലോട്ട് - കഷണ്ടി മൂലം നായകൻ അനുഭവിക്കുന്ന പ്രശ്നങ്ങളും പിന്നീട് അയാളുടെ ജീവിതത്തിലേക്ക് ഒരു പെൺകുട്ടി കടന്നു വരുന്നതും ആണ് പ്രധാന പ്ലോട്ട്. സിനിമയുടെ പ്രധാന പോസിറ്റീവ് രാജ് ബി ഷെട്ടി തന്നെ ആണ്... അദ്ദേഹത്തിന്റെ ഗംഭീര പ്രകടനം ആണ് സിനിമയുടെ ആകർഷണം . **full movie** https://youtu.be/1CyAEa7CZnU വെറും 30 ലക്ഷം കൊണ്ട് നിർമിച്ച ഈ ചിത്രം കോടികൾ കളക്ഷൻ നേടി ആ സമയത്തെ മികച്ച വിജയങ്ങളിൽ ഒന്നായി. കാണാത്തവർ തീർച്ചയായും കണ്ടു നോക്കുക. സിനിമ യൂ ട്യൂബിൽ അവൈലബിൾ ആണ്.... എച് ഡി പതിപ്പ് ആണ് ഉള്ളത്, ഇംഗ്ലീഷ് പരിഭാഷ ഉൾപ്പടെ. തീർച്ചയായും കണ്ടു നോക്കുക.