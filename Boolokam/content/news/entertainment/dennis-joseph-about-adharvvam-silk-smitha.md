---
author: Beaumaris
categories:
- Entertainment
comment_count: 0
date: 2022-09-18 17:18:10
draft: false
image: ''
like_count: 71698
share_count: 14317
tags:
- adharvam
- dennis joseph
- mammootty
- silk smitha
title: ആ ചിത്രത്തിൽ താൻ മമ്മൂട്ടിയുടെ നായികയാണെന്നോ ഇറോട്ടിക് സീനില്ലെന്നോ സിൽക് സ്‌മിത
  വിശ്വസിച്ചില്ല
view_count: 1031571
---

ഡെന്നിസ് ജോസഫ് മമ്മൂട്ടിയെ നായകനാക്കി സംവിധാനം ചെയ്‌‌ത ചിത്രമായിരുന്നു ദു‌ർമന്ത്രവാദത്തിന്റെയും പകയുടെയും കഥ പറഞ്ഞ അഥർവം. 1989ൽ ആണ് ചിത്രം പുറത്തിറങ്ങിയത് . ചിത്രത്തിലെ മറ്റൊരു കേന്ദ്രകഥാപാത്രമായിരുന്നു സിൽക്ക് സ്മിത. അതുവരെ സിൽക്ക് ചെയ്ത വേഷങ്ങളിൽ നിന്നെല്ലാം വ്യത്യസ്തമായിരുന്നു അഥർവ്വത്തിലെ വേഷം. എന്നാൽ കഥയെ കുറിച്ച് പറഞ്ഞപ്പോൾ മമ്മൂട്ടിയുടെ നായികയാണ് എന്ന കാര്യം സിൽക്ക് വിശ്വസിച്ചിരുന്നില്ല എന്ന് ഡെന്നിസ് ജോസഫ് പറയുന്നു. അദ്ദേഹത്തിന്റെ വാക്കുകൾ ഇങ്ങനെ . [embed]https://youtu.be/TGbysQKGDD8[/embed] 'സിൽക് സ്‌മിത അഥർവത്തിൽ അഭിനയിക്കാൻ വരുമ്പോൾ തൊട്ടുമുമ്പ് അഭിനയിച്ച സിനിമകളെ പോലെ എന്നുമാത്രമേ കരുതിയിട്ടുള്ളു. അതിനപ്പുറത്തൊന്നും അവർക്ക് അറിയില്ലായിരുന്നു. കഥയും കാര്യങ്ങളും പറഞ്ഞെങ്കിലും അതൊന്നും കാര്യമായി എടുത്തില്ല. മമ്മൂട്ടിയുടെ നായികയാണെന്നോ ഇറോട്ടിക് സീനുകളില്ലെന്നോ അവർ വിശ്വസിച്ചില്ല. അവർ അവരുടെ ഒരു സാധാ സിനിമയിൽ അഭിനയി‌ക്കാൻ വരുന്ന മട്ടിൽ ഓവർ മേക്കപ്പിൽ എത്തി.ഞാൻ ആകെ വല്ലാതായി. ഞാൻ പറഞ്ഞു, ഈ മേക്കപ്പ് പറ്റില്ല. ഇതി തുടച്ചു കളയ്. നമ്മുടെ മേക്കപ്പ്മാൻ എം.ഒ ദേവസ്യ ചേട്ടൻ തന്നെ ചെയ്യും. അവർ സമ്മതിച്ചു. ആദ്യ രണ്ടു ദിവസം കൊണ്ടുതന്നെ സിനിമയോടും അതിന്റെ രീതിയോടും വേഷത്തോടും അവർ പെട്ടെന്ന് ഇണങ്ങി. ഞാൻ സിനിമയിൽ കണ്ട ഏറ്റവും ബുദ്ധിമതികളായ നടികളിൽ ഒരാളാണ് സിൽക് സ്‌മിത.സെറ്റിലുള്ള എല്ലാവരോടും അങ്ങേയറ്റം മാന്യമായി പെരുമാറുന്ന നിഷ്‌കളങ്കയായ സ്‌നേഹവതി' - ഡെന്നിസ് ജോസഫ് പറഞ്ഞു.