---
author: Beaumaris
categories:
- Entertainment
comment_count: 0
date: 2023-05-01 14:26:15
draft: false
image: https://cdn.boolokam.com/articles/2023/05/wfwwww.webp
like_count: 41935
share_count: 10082
tags:
- agent movie
- akhil akkineni
- Featured
- mammootty
title: ഏജന്റ് മഹാദുരന്തം, തുറന്നു സമ്മതിച്ചു നിർമ്മാതാവ്
view_count: 881674
---

സുരേന്ദർ റെഡ്ഢിയുടെ സംവിധാനത്തിൽ അഖിൽ അക്കിനേനിയുടെ പാൻ ഇന്ത്യൻ ചിത്രം ഏജന്റ് വമ്പൻ താരനിരയിലാണ് ഒരുങ്ങിയത് . അഖിലിന്റെ നായികയായി സാക്ഷി വൈദ്യ എത്തുമ്പോൾ മെഗാസ്റ്റാർ മമ്മൂട്ടി ചിത്രത്തിൽ മറ്റൊരു പ്രധാന കഥാപാത്രത്തിൽ എത്തുന്നു. നാഗാര്‍ജുന-അമല ദമ്പതികളുടെ മകനാണ് അഖിൽ അക്കിനേനി. ഹോളിവുഡ് ത്രില്ലർ ബോൺ സീരിസിൽനിന്നു പ്രചോദനമുൾക്കൊണ്ടാണ് ഈ ചിത്രം ഒരുക്കിയത് . ചിത്രം പാൻ ഇന്ത്യൻ റിലീസായി തിയറ്ററുകളിലെത്തിയപ്പോൾ തികച്ചും മോശം പ്രകടനമാണ് ബോക്സ്ഓഫീസിൽ കാഴ്ചവക്കുന്നത്. ആന്ധ്രാപ്രദേശ്, തെലങ്കാന മേഖലകളിൽ എല്ലായിടത്തും ചിത്രം ഒരു ദുരന്തമാകുകയാണ്. ഏകദേശം 80 കോടി രൂപ ബജറ്റിൽ ഒരുങ്ങിയ ചിത്രത്തിന്‍റെ മോശം ഓപ്പണിങ് കളക്ഷനെ തുടര്‍ന്നുള്ള റണ്ണിംഗ് സംബന്ധിച്ച് ആശങ്ക ഉയർത്തുകയാണ് . ഈ ശനി, ഞായര്‍ ദിവസങ്ങളിൽ ആന്ധ്രയും തെലങ്കാനയും ഒഴികെയുള്ള ഇടങ്ങളിൽ വെറും ഒരു കോടി രൂപയാണ് ഈ പടത്തിന്‍റെ കളക്ഷന്‍. എന്തായാലും ഏജന്‍റ് പരാജയമാണെന്ന് സമ്മതിച്ച് ചിത്രത്തിന്‍റെ നിര്‍മ്മാതാവ് തന്നെ രംഗത്ത് എത്തിയിരിക്കുകയാണിപ്പോൾ. ചിത്രത്തിന്‍റെ നിര്‍മ്മാതാക്കളായ എകെ എന്‍റര്‍ടെയ്മെന്‍റിന്‍റെ അനില്‍ സുങ്കരയാണ് ഈ കാര്യം ട്വിറ്ററില്‍ തുറന്ന് പറഞ്ഞത്. സഹനിർമ്മാതാവിന്റെ പരാജയ സമ്മതം അഭിനന്ദനങ്ങൾ ഏറ്റുവാങ്ങുന്നുണ്ട്. അദ്ദേഹത്തിന്റെ വാക്കുകൾ ഇങ്ങനെ "ഏജന്‍റ് പരാജയപ്പെട്ടതിന്‍റെ മുഴുവൻ കുറ്റവും ഞങ്ങള്‍ ഏറ്റെടുക്കുന്നു. ഇത് ഒരു കഠിനമേറിയ ദൗത്യമാണെന്ന് ഞങ്ങൾക്കറിമായിരുന്നു. എന്നാല്‍ വിജയിക്കും എന്ന് തന്നെയായിരുന്നു പ്രതീക്ഷ. പക്ഷേ ഞങ്ങള്‍ പരാജയപ്പെട്ടു. കാരണം ഒരു ബോണ്ട് സ്ക്രിപ്റ്റും ഇല്ലാതെ കൊവിഡ് ഉൾപ്പെടെയുള്ള എണ്ണമറ്റ പ്രതിസന്ധികള്‍ക്കിടയില്‍ ഇത്തരം ഒരു പ്രൊജക്ട് ആരംഭിക്കുന്നതില്‍ ഞങ്ങള്‍ക്ക് പിഴവ് പറ്റി. ![](https://cdn.boolokam.com/articles/2023/05/wfwwww.webp)ഇതൊന്നും ഒഴികഴിവുകളായി പറയാന്‍ ആഗ്രഹിക്കുന്നില്ല. എന്നാല്‍ ഈ പരാജയത്തില്‍ നിന്നും വിലയേറിയ പാഠങ്ങള്‍ ഞങ്ങള്‍ പഠിക്കുകയാണ്. ഇനിയൊരിക്കലും തെറ്റുകൾ ആവർത്തിക്കില്ലെന്ന് ഉറപ്പാക്കാൻ ഇത് ഒരു ഉദാഹരണമാണ്. ഞങ്ങളിൽ വിശ്വാസമർപ്പിച്ച എല്ലാവരോടും ആത്മാർത്ഥമായി ക്ഷമ ചോദിക്കുന്നു. ഞങ്ങളുടെ ഭാവി പ്രോജക്ടുകളിൽ മികച്ച ആസൂത്രണവും, കഠിന അദ്ധ്വാനവും നടത്തി ഞങ്ങൾ ഈ നഷ്ടം നികത്തും" - അനില്‍ സുങ്കര കുറിച്ചു. റസൂൽ എല്ലൂരണ് ചിത്രത്തിന്റെ ഛായാഗ്രഹണം. ഹിപ് ഹോപ് തമിഴ സംഗീതം ഒരുക്കുന്നു. വക്കന്തം വംശിയാണ് ചിത്രത്തിന് കഥ ഒരുക്കിയത്. എകെ എന്റർടൈൻമെന്റ്സിന്റെയും സുരേന്ദർ 2 സിനിമയുടെയും ബാനറിൽ രാമബ്രഹ്മം സുങ്കര നിർമ്മിച്ച ഈ ചിത്രത്തിന്റെ എഡിറ്റിംഗ് ദേശീയ അവാർഡ് ജേതാവ് നവീൻ നൂലിയും കലാസംവിധാനം അവിനാഷ് കൊല്ലയുമാണ്. തെലുങ്ക്, ഹിന്ദി, തമിഴ്, കന്നഡ, മലയാളം ഭാഷകളിൽ പാൻ ഇന്ത്യ റിലീസ് ചെയ്യുന്ന ചിത്രത്തിന്റെ സഹനിർമ്മാതാക്കൾ അജയ് സുങ്കര, പതി ദീപ റെഡ്ഡി എന്നിവരാണ്.