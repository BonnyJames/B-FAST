---
title: "\"ഭരതൻ ടച്ച്...ഭരതൻ ടച്ച് \"എന്ന് ചുമ്മാ പറയുന്നതല്ല, ഒരു സൂപ്പർസ്റ്റാറുമില്ലാതെ പിറന്ന ഒരു ക്ലാസ്സിക്‌"
date: 2022-08-19T06:19:41
draft: false
categories: ["Entertainment"]
tags: ['bharathan movie', 'bharathan touch', 'chatta movie', 'Sanjeev S Menon']
author: "Beaumaris"
---

<strong> Sanjeev S Menon</strong>

<strong>ചാട്ട (1981)</strong>

"ഭരതൻ ടച്ച്.... ഭരതൻ ടച്ച് "എന്ന് . ചുമ്മാ പറയുന്നതല്ല., ഒരു സൂപ്പർസ്റ്റാറുമില്ലാതെ പിറന്ന ഒരു ക്ലാസ്സിക്‌, അതാണ് ചാട്ട! മനുഷ്യൻ മൃഗത്തേക്കാൾ മോശമെന്ന് പറഞ്ഞു കേട്ടിട്ടുണ്ട്. ചില മനുഷ്യർ അങ്ങനെയാണ്. തനിക്ക് ഒരുപാട് പ്രശ്നങ്ങളുണ്ടെങ്കിലും അത് മറികടക്കാൻ എന്തെങ്കിലും വഴികൾ നോക്കും.മറ്റു ചിലർ ഒരു അവസരം കിട്ടിയാൽ തന്റെ സുഹൃത്തെന്നല്ല, ആരെയും ചതിച്ച് സ്വന്തം ലക്ഷ്യം നേടിയെടുക്കും.തന്റെ ആത്മസുഹൃത്ത് മരണത്തിലേക്ക് പോകുമ്പോൾ ആ മരണത്താൽ തനിക്കുണ്ടാക്കാവുന്ന ലാഭങ്ങളേപ്പറ്റിയാണ് അയാൾ ഓർത്തത്.എന്നാൽ, അയാൾ പിന്നീട് അഭിമുഖീകരിക്കുന്നത് ഭീകരമായ ഒറ്റപ്പെടലാണ് .ഒരു പക്ഷെ താൻ മരിച്ചിരുന്നുവെങ്കിൽ എന്ന് ചിന്തിച്ചിട്ടുണ്ടാവണം. ഒരു മുതലാളി ആയപ്പോൾ എല്ലാം നേടി എന്നു കരുതി, പക്ഷെ തന്റെ ഓമനയായ കുഞ്ഞുമോൾ പോലും തന്നെ വിട്ടുപോയപ്പോൾ അയാൾ മനസിലാക്കി, താൻ ഉരുക്കളേക്കാൾ എത്രയോ മോശമാണെന്ന്.

<img class="size-full wp-image-347401 aligncenter" src="https://cdn.boolokam.com/articles/2022/08/fbrhhh.jpg" alt="" width="960" height="642" />താഴേക്കിടയിലുള്ളവരുടെ ജീവിതം പകർത്തുന്നതിൽ ഭരതേട്ടൻ എന്നും ശ്രദ്ധിച്ചിട്ടുണ്ട്.ഇവിടെ കാളച്ചന്തയും അതുമായി ബന്ധപ്പെട്ടു ജീവിക്കുന്നവരുടെ ജീവിതവുമാണ് കാഴ്ചയായത്.അച്ചൻകുഞ്ഞ്, ബാലൻ കെ നായർ, ടി.ജി രവി എന്നീ സ്ഥിരം വില്ലൻമാർ എല്ലാവരും ഒന്നിക്കുന്നു. അതിൽ ഒരാൾക്ക് അല്പം വില്ലത്തരം ഉണ്ട്. എന്നാലും അയാളിലുള്ള നല്ല വശങ്ങളും തുറന്നു കാട്ടുന്നു ഈ ചിത്രം. എന്നെ അതിശയിപ്പിച്ചത് ഫിലോമിനച്ചേച്ചിയുടെ പാതാളവരണ്ടി എന്ന കഥാപാത്രമാണ്. ഈ ഫിലോമിന ചേച്ചിയാണ് ഗോഡ്ഫാദറിലെ ആനപ്പാറ അച്ചമ്മ എന്ന കഥാപാത്രത്തെ അനശ്വരമാക്കിയത് എന്നോർക്കുമ്പോൾ മലയാള സിനിമയിലെ നടന വൈവിധ്യത്തേയോർത്ത് അഭിമാനം കൊള്ളുന്നു.ഉന്തിയ പല്ലുണ്ടെന്നതൊഴിച്ചാൽ ആർക്കും കാർക്കിച്ചു തുപ്പാൻ തോന്നുന്ന പാതാളവരണ്ടിത്തള്ളയായി ഫിലോമിനച്ചേച്ചി തകർത്തു. പിന്നെ പതിവുപോലെ പഴയ ഭരതൻ ചിത്രങ്ങളിലെ അവിഭാജ്യ ഘടകമായ നെടുമുടി വേണു 'കൊസറ'യായി. കൊസറ എന്ന ഇടനിലക്കാരന്റെ റോൾ അദ്ദേഹം ഭംഗിയാക്കി. ഭരതേട്ടന്റെ പഴയ ചിത്രങ്ങൾ ഇനിയും കാണാൻ ബാക്കി....

ചാട്ട!!!അവന്റെ നോട്ടത്തിലെ തീക്ഷ്ണത.... ഒരു കുഞ്ഞിച്ചെക്കന്റെ ചാപല്യമായിരുന്നില്ല, ചുട്ടുചാമ്പലാക്കിയിട്ടേ അവൻ അടങ്ങിയുള്ളൂ!അവൾ ഒന്നും മറന്നിരുന്നില്ല. അവൾ വെറുമൊരു വിധവയായി ജീവിക്കുകയുമായിരുന്നില്ല.ചില നഷ്ടങ്ങൾ ചിലർക്ക് ലാഭം ഉണ്ടാക്കുമ്പോൾ മറ്റു ചിലർക്ക് തീരാവേദന തന്നെയാണ് അത് നല്കുന്നത്.നീറി നീറിക്കഴിയേണ്ടി വരുന്ന അവസ്ഥ! കാണാത്തവർ കണ്ടു തന്നെ അറിയുക, ചാട്ട!


!["ഭരതൻ ടച്ച്...ഭരതൻ ടച്ച് "എന്ന് ചുമ്മാ പറയുന്നതല്ല, ഒരു സൂപ്പർസ്റ്റാറുമില്ലാതെ പിറന്ന ഒരു ക്ലാസ്സിക്‌](https://cdn.boolokam.com/articles/2022/08/fbrhhh.jpg)**Sanjeev S Menon** **ചാട്ട (1981)** "ഭരതൻ ടച്ച്.... ഭരതൻ ടച്ച് "എന്ന് . ചുമ്മാ പറയുന്നതല്ല., ഒരു സൂപ്പർസ്റ്റാറുമില്ലാതെ പിറന്ന ഒരു ക്ലാസ്സിക്‌, അതാണ് ചാട്ട! മനുഷ്യൻ മൃഗത്തേക്കാൾ മോശമെന്ന് പറഞ്ഞു കേട്ടിട്ടുണ്ട്. ചില മനുഷ്യർ അങ്ങനെയാണ്. തനിക്ക് ഒരുപാട് പ്രശ്നങ്ങളുണ്ടെങ്കിലും അത് മറികടക്കാൻ എന്തെങ്കിലും വഴികൾ നോക്കും.മറ്റു ചിലർ ഒരു അവസരം കിട്ടിയാൽ തന്റെ സുഹൃത്തെന്നല്ല, ആരെയും ചതിച്ച് സ്വന്തം ലക്ഷ്യം നേടിയെടുക്കും.തന്റെ ആത്മസുഹൃത്ത് മരണത്തിലേക്ക് പോകുമ്പോൾ ആ മരണത്താൽ തനിക്കുണ്ടാക്കാവുന്ന ലാഭങ്ങളേപ്പറ്റിയാണ് അയാൾ ഓർത്തത്.എന്നാൽ, അയാൾ പിന്നീട് അഭിമുഖീകരിക്കുന്നത് ഭീകരമായ ഒറ്റപ്പെടലാണ് .ഒരു പക്ഷെ താൻ മരിച്ചിരുന്നുവെങ്കിൽ എന്ന് ചിന്തിച്ചിട്ടുണ്ടാവണം. ഒരു മുതലാളി ആയപ്പോൾ എല്ലാം നേടി എന്നു കരുതി, പക്ഷെ തന്റെ ഓമനയായ കുഞ്ഞുമോൾ പോലും തന്നെ വിട്ടുപോയപ്പോൾ അയാൾ മനസിലാക്കി, താൻ ഉരുക്കളേക്കാൾ എത്രയോ മോശമാണെന്ന്. താഴേക്കിടയിലുള്ളവരുടെ ജീവിതം പകർത്തുന്നതിൽ ഭരതേട്ടൻ എന്നും ശ്രദ്ധിച്ചിട്ടുണ്ട്.ഇവിടെ കാളച്ചന്തയും അതുമായി ബന്ധപ്പെട്ടു ജീവിക്കുന്നവരുടെ ജീവിതവുമാണ് കാഴ്ചയായത്.അച്ചൻകുഞ്ഞ്, ബാലൻ കെ നായർ, ടി.ജി രവി എന്നീ സ്ഥിരം വില്ലൻമാർ എല്ലാവരും ഒന്നിക്കുന്നു. അതിൽ ഒരാൾക്ക് അല്പം വില്ലത്തരം ഉണ്ട്. എന്നാലും അയാളിലുള്ള നല്ല വശങ്ങളും തുറന്നു കാട്ടുന്നു ഈ ചിത്രം. എന്നെ അതിശയിപ്പിച്ചത് ഫിലോമിനച്ചേച്ചിയുടെ പാതാളവരണ്ടി എന്ന കഥാപാത്രമാണ്. ഈ ഫിലോമിന ചേച്ചിയാണ് ഗോഡ്ഫാദറിലെ ആനപ്പാറ അച്ചമ്മ എന്ന കഥാപാത്രത്തെ അനശ്വരമാക്കിയത് എന്നോർക്കുമ്പോൾ മലയാള സിനിമയിലെ നടന വൈവിധ്യത്തേയോർത്ത് അഭിമാനം കൊള്ളുന്നു.ഉന്തിയ പല്ലുണ്ടെന്നതൊഴിച്ചാൽ ആർക്കും കാർക്കിച്ചു തുപ്പാൻ തോന്നുന്ന പാതാളവരണ്ടിത്തള്ളയായി ഫിലോമിനച്ചേച്ചി തകർത്തു. പിന്നെ പതിവുപോലെ പഴയ ഭരതൻ ചിത്രങ്ങളിലെ അവിഭാജ്യ ഘടകമായ നെടുമുടി വേണു 'കൊസറ'യായി. കൊസറ എന്ന ഇടനിലക്കാരന്റെ റോൾ അദ്ദേഹം ഭംഗിയാക്കി. ഭരതേട്ടന്റെ പഴയ ചിത്രങ്ങൾ ഇനിയും കാണാൻ ബാക്കി.... ചാട്ട!!!അവന്റെ നോട്ടത്തിലെ തീക്ഷ്ണത.... ഒരു കുഞ്ഞിച്ചെക്കന്റെ ചാപല്യമായിരുന്നില്ല, ചുട്ടുചാമ്പലാക്കിയിട്ടേ അവൻ അടങ്ങിയുള്ളൂ!അവൾ ഒന്നും മറന്നിരുന്നില്ല. അവൾ വെറുമൊരു വിധവയായി ജീവിക്കുകയുമായിരുന്നില്ല.ചില നഷ്ടങ്ങൾ ചിലർക്ക് ലാഭം ഉണ്ടാക്കുമ്പോൾ മറ്റു ചിലർക്ക് തീരാവേദന തന്നെയാണ് അത് നല്കുന്നത്.നീറി നീറിക്കഴിയേണ്ടി വരുന്ന അവസ്ഥ! കാണാത്തവർ കണ്ടു തന്നെ അറിയുക, ചാട്ട!
