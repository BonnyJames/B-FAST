---
author: Beaumaris
categories:
- Entertainment
comment_count: 0
date: 2023-07-06 12:13:52
draft: false
image: ''
like_count: 18764
share_count: 4249
tags:
- Fahad Faasil
- maamanithan
- MAAMANNAN
- mari selvaraj
- udayanidhi stain
- vadivelu
title: ഇപ്പോ സ്ഥിരമായി കേള്‍ക്കുന്ന ഒരു കാര്യമാണ്, മാരി സെല്‍വരാജ് ജാതിപടം എടുക്കുന്നു
  എന്ന്...!
view_count: 293445
---

**മാരി സെല്‍വരാജും ചാപ്പയും** **Manu Kuttan Madapallil** ഇപ്പോ സ്ഥിരമായി കേള്‍ക്കുന്ന ഒരു കാര്യമാണ്, മാരി സെല്‍വരാജ് ജാതിപടം എടുക്കുന്നു എന്ന്...!!എന്നാല്‍ ജാതിപടം എന്താണെന്നും മാരിസെല്‍വരാജിന്റെ സിനിമകള്‍ അതില്‍ എങ്ങനെ വ്യത്യാസപ്പെടുന്നു എന്നും ഒന്നു നോക്കാം.ഏതെന്കിലും ഒരു ജാതി മറ്റുള്ളവരില്‍ നിന്നും ഉയര്‍ന്നവരാണെന്നും തങ്ങള്‍ക്ക് എന്തോ സ്പെഷ്യല്‍ ഉണ്ടെന്നും സിനിമകളിലൂടെ സ്ഥാപിക്കാന്‍ ശ്രമിക്കുന്ന സിനിമകളെ ജാതിസിനിമകള്‍ എന്നു വിളിക്കാം.പ്രിയദര്‍ശന്റെ സിനിമകളില്‍ എല്ലാം തന്നെ ഇത് കാണാം,അതു മാത്രമാണേല്‍ പോട്ടെ,താഴ്ന്ന ജാതിക്കാരെ ഇകഴ്ത്തി സംസാരിക്കുകയും ചെയ്യുന്നുണ്ട് പ്രിയദര്‍ശന്‍...അത് യാതൊരു കലാബോധമോ സിനിമാഭാഷയോ ഉയോഗിക്കാതെ ഡയലോഗ് ആയി പച്ചക്ക് പറയിപ്പിക്കുകയും ചെയ്യുന്നു അതാണ് ജാതിപടം! വേറൊരു ഉദാഹരണം;വിനീത് ശ്രീനിവാസന്റെ ഒരു സിനിമയില്‍ അജു നിവിനോട് പറയുന്നു ''അവള് ഉമ്മച്ചിക്കുട്ടിയാണെന്ന്''അതിന് നിവിന്‍ പറയുന്ന ഡയലോഗ് ഞാന്‍ ഇന്ന ജാതിയില്‍ പെട്ട ആളാണെന്നാണ് പറയുന്നത് (എന്തോ ഡിഗ്രി ഉണ്ട്,ഗള്‍ഫിലാണ് എന്നു പറയുന്ന പോലെ എന്തോ യോഗ്യത പോലെയാണ് പറയുന്നത്)അതാണ് പ്രിവിലേജ്... [](https://cdn.boolokam.com/articles/2023/07/fwfgggg-1.jpg)തേവര്‍മകനില്‍ ഒരു ജാതിവിഭാഗത്തിന്റെ പേരാണ് ടൈറ്റില്‍ തന്നെ !!! അതൊന്നും എന്താണ് ജാതിപടമെന്ന് പറയാത്തത്? പരിയേറും പെരുമാളിലെ പരിയന്റെയും, ജോയുടേയും ജാതി ,പടത്തില്‍ ഒരിടത്തും പറഞ്ഞിട്ടില്ല!!!പക്ഷേ അത് പറയാതെ തന്നെ എല്ലാവര്‍ക്കും മനസിലായി കാരണം,നാം ജീവിക്കുന്ന സമൂഹത്തിലെ ചില ബോധ്്യങ്ങള് ആണത്...ജാതി ഒരു തരത്തിലും പരാമര്‍ശിക്കാത്ത ഒരു പടം ജാതി പടമായി !!! പ്രിയദര്‍ശനെപോലെ ചിന്തിക്കുന്ന ഒരാളായിരുന്നു മാരിയെന്കില്‍ പരിയേറും പെരുമാളിന്റെ ക്ലൈമാക്സ് അങ്ങനെയല്ലായിരുന്നു വരുമായിരുന്നത്.ജാതിപടങ്ങളില്‍ ഞങ്ങള്‍ ഉയര്‍ന്നവരാണെന്ന് പറയുമ്പോള്‍ ,മാരി തന്റെ സിനിമയിലൂടെ പറയുന്നത് എല്ലാവരും തുല്യരാണ് എന്നതാണ്!!! അതാണ് വ്യത്യാസം.മാമന്നന്‍ മനസിലാകാത്ത ആളുകള്‍ ഉണ്ട് എന്നു പറയുന്ന കാലത്തോളം ഇതേ പോലുള്ള സിനിമകള്‍ വന്നു കൊണ്ടേയിരിക്കണം. മാമന്നന്‍ ഇനിയും പല രൂപത്തിലും ഭാവത്തിലും പലരിലൂടെ വന്നു കൊണ്ടേയിരിക്കും...കാരണം അത് കാലത്തിന്റെ നീതി ആണ്.