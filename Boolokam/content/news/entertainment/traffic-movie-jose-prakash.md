---
author: Beaumaris
categories:
- Entertainment
comment_count: 0
date: 2023-06-20 09:06:42
draft: false
image: ''
like_count: 17961
share_count: 3448
tags:
- actor jose prakash
- jose prakash
- malayalam movie
- traffic
title: ജോസ്പ്രകാശ് ആ വേഷം ചെയ്തത് മറ്റു ഭാഷകളിലെ ചലച്ചിത്രപ്രവർത്തകർക്ക് വിശ്വസിക്കാനായില്ല
  എന്നതാണ് സത്യം
view_count: 500362
---

**Sunil Kumar** 86 വയസ്സുള്ള,കാലുകൾ നഷ്ടപ്പെട്ട, കാഴ്ച നഷ്ടപ്പെട്ട,കിടക്കയിൽ തനിയെ എഴുന്നേറ്റിരിക്കാൻ പോലുംകഴിയാത്ത ഒരാളാണ് പ്രൗഢഗംഭീരനായ ഈ ഹോസ്പിറ്റൽ ചെയർമാന്റെ വേഷംചെയ്തതെന്ന് റീമേക്ക് ആവശ്യത്തിനായി ട്രാഫിക് എന്ന ചിത്രംകണ്ട മറ്റു ഭാഷകളിലെ ചലച്ചിത്രപ്രവർത്തകർക്ക് വിശ്വസിക്കാനായില്ല എന്നതാണ് സത്യം .. ചിത്രത്തിന്റെ വഴിത്തിരിവ് എന്ന് പറയാവുന്ന രംഗം സൃഷ്ടിക്കുന്ന കഥാപാത്രമാണ് ഡോ.സൈമൺഡിസൂസ എന്ന ഹോസ്പിറ്റൽചെയർമാൻ... ആ വേഷം ആര്ചെയ്യും എന്നുള്ളചോദ്യം അവസാനം എത്തിനിന്നത് മലയാളത്തിന്റെ എക്കാലത്തെയും വലിയ വില്ലന്മാരിലൊരാളിലേക്കാണ് ... https://youtu.be/TqqO_ciPEsc ജോസ്പ്രകാശ്..പൂർണ്ണമായും ശയ്യാവലംബിയായിരുന്ന കാലത്താണ് അദ്ദേഹം ഈചിത്രത്തിൽ അഭിനയിക്കുന്നത്.. ചിത്രം റിലീസായതിന്റെ അടുത്തവർഷം അദ്ദേഹം നമ്മെ വിട്ടുപിരിയുകയും ചെയ്തു.. അനുജൻ പ്രേം പ്രകാശിന്റെ മക്കളായ ബോബിയും സഞ്ജയും ചേർന്ന് എഴുതിയ ചിത്രത്തിലെ ഈ വേഷം നൽകിയപ്പോൾ ഒരു കൊച്ചുകുട്ടിയെ അനുസ്മരിപ്പിക്കുന്ന തരത്തിലുള്ള തയ്യാറെടുപ്പുകളാണ് അദ്ദേഹം നടത്തിയത്.. ചിത്രത്തിലെ കടിച്ചാൽപൊട്ടാത്ത ഡയലോഗുകൾ എല്ലാം കാണാതെപഠിക്കുകയായിരുന്നു അദ്ദേഹം...പത്താം ക്ലാസ് പരീക്ഷയ്ക്ക് വേണ്ടി തയ്യാറെടുക്കുന്ന ഒരു കുട്ടിയുടെ മാനസികാവസ്ഥയോടെയായിരുന്നു അദ്ദേഹം ആ ഡയലോഗുകളെല്ലാം മന:പാഠമാക്കിക്കൊണ്ടിരുന്നത്... എല്ലാ ഡയലോഗുകളും പഠിച്ചുതീർത്ത സംതൃപ്തിയോടെയിരുന്ന അദ്ദേഹത്തിന് ഷൂട്ടിങ്ങിന് ഏതാനുംദിവസങ്ങൾക്കു മുൻപ് മറ്റൊരു അത്യാഹിതംകൂടി നേരിട്ടു... ഹൃദയാഘാതത്തിന്റെ രൂപത്തിൽ.. അതോടെ ആ വേഷത്തിലേക്ക് മറ്റ് ആരെങ്കിലും പരിഗണിക്കേണ്ട അവസ്ഥയിൽ എത്തിച്ചേർന്നു അണിയറക്കാർ.. എന്നാൽ തന്റെ അപാരമായ മനസ്സാന്നിധ്യത്തിലൂടെ അദ്ദേഹം 86ആം വയസ്സിൽ ഒരിക്കൽകൂടി ക്യാമറയ്ക്ക് മുന്നിലെത്തി.. ഡോ.സൈമൺ ഡിസൂസ എന്ന ആ കഥാപാത്രത്തെ ഗംഭീരമാക്കി തന്റെ വിടവാങ്ങൽവേള ആഘോഷമാക്കുകയും ചെയ്തു.