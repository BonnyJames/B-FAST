---
title: "1993 ഇൽ ഇറങ്ങിയ കലൈഞ്ജൻ എന്ന സിനിമ അധികം ചർച്ചചെയ്യപ്പെടാതെ പോയ ഒരു നല്ല സൈക്കോ ത്രില്ലർ മൂവിയാണ്"
date: 2022-08-10T05:23:44
draft: false
categories: ["Entertainment"]
tags: ['kalaignan movie', 'Kamal Haasan', 'Shaju Surendran']
author: "Beaumaris"
---

<strong>Shaju Surendran </strong>

1993 ഇൽ ഇറങ്ങിയ കലൈഞ്ജൻ എന്ന സിനിമ അധികം ചർച്ചചെയ്യപ്പെടാതെ പോയ ഒരു നല്ല സൈക്കോ ത്രില്ലർ മൂവിയാണ്. പ്രതാപ് പോത്തന്റെ അസിസ്റ്റന്റ് ആയിരുന്ന ജി. ബി. വിജയ് ആണ് സംവിധായകൻ. ഇന്ദ്രജിത്ത് എന്ന ഗായകനും, അദ്ദേഹവുമായി ബന്ധപ്പെട്ട ചില പെൺകുട്ടികളുടെ കൊലപാതകങ്ങളുമാണ് സിനിമയുടെ തീം.തമിഴ് പോപ്പ് ഗായകനായ ഇന്ദർജീതിന്റെ (കമൽ) മ്യൂസിക് ഗ്രൂപ്പിന്റെ ഭാഗമായ സന്ധ്യ (ശിവരഞ്ജനി) എന്ന പശ്ചാത്തല നർത്തകിയുടെ കൊലപാതകത്തെ ചുറ്റിപ്പറ്റിയാണ് ഇതിവൃത്തം. ഇന്ദർജീത്തിനെ കുറ്റം ചെയ്തതായി പോലീസ് സംശയിക്കുന്നു, പക്ഷേ അവനെ കുടുക്കാനുള്ള തെളിവുകൾ ഇല്ല. അപ്പോഴാണ് യഥാർത്ഥ കൊലയാളിയെ കണ്ടെത്താനായി സന്ധ്യയുടെ സഹോദരി ദിവ്യ (ബിന്ദിയ) അമ്മായിയുടെ സ്ഥലത്ത് എത്തുന്നത്. ഇന്ദർജീത്തിനെ കുറിച്ചും അവന്റെ പ്രവർത്തനങ്ങളെ കുറിച്ചും പോലീസിൽ നിന്നും അവന്റെ മാനേജർ ഡോ.ഹരിചന്ദ്ര പ്രസാദ് (ഗുരുദത്ത്) വഴിയും അവൾ കൂടുതൽ അറിയുന്നു. അങ്ങനെ, വ്യാജ പ്രണയത്തിലൂടെ അവൾ അവനെ കുടുക്കുന്നു, എന്നാൽ അവൻ നിരപരാധിയും സത്യസന്ധനും ആണെന്ന് അവൾ മനസ്സിലാക്കുന്നു. കൊലയാളിക്കും ഇന്ദർജീത്തിനും ഇടയിൽ ഒരു വലിയ ചേസ് ഗെയിം നടക്കുന്നു, ഒടുവിൽ കൊലയാളി ആരെന്നു വെളിപ്പെടുന്നു. ആ സ്ത്രീയെ കൊലപ്പെടുത്താൻ ഇന്ദറിന്റെ വ്യക്തിത്വം ഉപയോഗിച്ചത് മറ്റാരുമല്ല, ഇന്ദർജീതിന്റെ മാനേജർ ഡോ. ഹരിചന്ദ്ര പ്രസാദാണ്. അവന്റെ ക്രൂരമായ ഉദ്ദേശ്യങ്ങൾക്ക് പിന്നിലെ കാരണം അറിയാൻ സിനിമ കാണുക.

[embed]https://youtu.be/vGisoSzXQSg[/embed]

കമൽ ഹാസന് വെല്ലു വിളി ഉയർത്തിയ കഥാപാത്രം ഒന്നുമായിരുന്നില്ല കലൈഞ്ചറിലേതു. എന്നാലും സ്ത്രീകളുടെ ആരാധന പാത്രമായ, സകല കലാ വല്ലഭനായ ഇന്ദ്രജിത്ത്‌ എന്ന ഗായകന്റെ റോളിൽ മറ്റൊരു നടനെ നമുക്ക് ആലോചിക്കാൻ കഴിയുമായിരുന്നില്ല. മലയാളത്തിൽ കിംഗ് സോളമൻ സിനിമയിലൊക്കെ അഭിനയിച്ച ബിന്ദിയ (ഫർഹീൻ) എന്ന നടിയായിരുന്നു നായിക (ഇപ്പോൾ മുൻ ക്രിക്കറ്റർ മനോജ് പ്രഭാകറിന്റെ പത്നി). ശിവരഞ്ജിനി, നാസർ, ക്യാപ്റ്റൻ രാജു തുടങ്ങിയവരാണ് മറ്റു പ്രധാന അഭിനേതാക്കൾ.

മികച്ച ഗാനങ്ങളുടെ അകമ്പടിയിൽ, നല്ല സാങ്കേതിക തികവോടെ, വളരെ ത്രില്ലിങ്ങായി അവതരിപ്പിച്ച സിനിമയായിരുന്നു കലൈഞ്ജൻ. ശിവപ്പ് റോജാക്കൾ റെഫെറൻസൊക്കെ സിനിമയിൽ ഇടയ്ക്ക് വന്ന് പോകുന്നുണ്ട്.യേശുദാസ് പാടിയ "എൻ തൻ നെഞ്ചിൽ നീങ്കാത ....." എന്ന അതി മനോഹര ഗാനം ഉൾപ്പെടെ സിനിമയിലെ പാട്ടുകൾ എല്ലാം സൂപ്പർ ഹിറ്റുകളായി. ജയാനൻ വിൻസന്റ് ആയിരുന്നു ക്യാമറ. സാബു സിറിൽ ഒരുക്കിയ, ഗായകൻ ഇന്ദ്രജിത്തിന്റെ പ്രോഗ്രാം സെറ്റുകളൊക്കെ വളരെ കളർഫുൾ ആയിരുന്നു.അക്കാലത്തെ പ്രേക്ഷകർക്ക് ഉൾക്കൊള്ളാൻ കഴിയാത്തതു കൊണ്ടാണോ എന്തോ ചിത്രം വലിയ വിജയമൊന്നും നേടിയില്ല. കമൽ ഹാസന്റെ നിറസാന്നിധ്യവും, ഇളയ രാജയുടെ ഗംഭീര സംഗീതവും, മികച്ച സംവിധാവവും ഒക്കെ അവകാശപ്പെടാവുന്ന സിനിമയായിട്ടു പോലും അക്കാലത്തു തീയറ്ററിൽ വലിയ ചലനം ഉണ്ടാക്കാൻ ചിത്രത്തിന് സാധിച്ചില്ല. നിരൂപക പ്രശംസ നേടിയ സിനിമയായിട്ടു കൂടി ജി ബി വിജയ് എന്ന സംവിധായകൻ പിന്നീട് സിനിമകളൊന്നും സംവിധാനം ചെയ്യുകയും ഉണ്ടായില്ല.ഇന്ദ്രജിത്ത്‌ എന്ന പേരിലായിരുന്നു ചിത്രം കേരളത്തിൽ റിലീസായത്.
**Shaju Surendran** 1993 ഇൽ ഇറങ്ങിയ കലൈഞ്ജൻ എന്ന സിനിമ അധികം ചർച്ചചെയ്യപ്പെടാതെ പോയ ഒരു നല്ല സൈക്കോ ത്രില്ലർ മൂവിയാണ്. പ്രതാപ് പോത്തന്റെ അസിസ്റ്റന്റ് ആയിരുന്ന ജി. ബി. വിജയ് ആണ് സംവിധായകൻ. ഇന്ദ്രജിത്ത് എന്ന ഗായകനും, അദ്ദേഹവുമായി ബന്ധപ്പെട്ട ചില പെൺകുട്ടികളുടെ കൊലപാതകങ്ങളുമാണ് സിനിമയുടെ തീം.തമിഴ് പോപ്പ് ഗായകനായ ഇന്ദർജീതിന്റെ (കമൽ) മ്യൂസിക് ഗ്രൂപ്പിന്റെ ഭാഗമായ സന്ധ്യ (ശിവരഞ്ജനി) എന്ന പശ്ചാത്തല നർത്തകിയുടെ കൊലപാതകത്തെ ചുറ്റിപ്പറ്റിയാണ് ഇതിവൃത്തം. ഇന്ദർജീത്തിനെ കുറ്റം ചെയ്തതായി പോലീസ് സംശയിക്കുന്നു, പക്ഷേ അവനെ കുടുക്കാനുള്ള തെളിവുകൾ ഇല്ല. അപ്പോഴാണ് യഥാർത്ഥ കൊലയാളിയെ കണ്ടെത്താനായി സന്ധ്യയുടെ സഹോദരി ദിവ്യ (ബിന്ദിയ) അമ്മായിയുടെ സ്ഥലത്ത് എത്തുന്നത്. ഇന്ദർജീത്തിനെ കുറിച്ചും അവന്റെ പ്രവർത്തനങ്ങളെ കുറിച്ചും പോലീസിൽ നിന്നും അവന്റെ മാനേജർ ഡോ.ഹരിചന്ദ്ര പ്രസാദ് (ഗുരുദത്ത്) വഴിയും അവൾ കൂടുതൽ അറിയുന്നു. അങ്ങനെ, വ്യാജ പ്രണയത്തിലൂടെ അവൾ അവനെ കുടുക്കുന്നു, എന്നാൽ അവൻ നിരപരാധിയും സത്യസന്ധനും ആണെന്ന് അവൾ മനസ്സിലാക്കുന്നു. കൊലയാളിക്കും ഇന്ദർജീത്തിനും ഇടയിൽ ഒരു വലിയ ചേസ് ഗെയിം നടക്കുന്നു, ഒടുവിൽ കൊലയാളി ആരെന്നു വെളിപ്പെടുന്നു. ആ സ്ത്രീയെ കൊലപ്പെടുത്താൻ ഇന്ദറിന്റെ വ്യക്തിത്വം ഉപയോഗിച്ചത് മറ്റാരുമല്ല, ഇന്ദർജീതിന്റെ മാനേജർ ഡോ. ഹരിചന്ദ്ര പ്രസാദാണ്. അവന്റെ ക്രൂരമായ ഉദ്ദേശ്യങ്ങൾക്ക് പിന്നിലെ കാരണം അറിയാൻ സിനിമ കാണുക. [embed]https://youtu.be/vGisoSzXQSg[/embed] കമൽ ഹാസന് വെല്ലു വിളി ഉയർത്തിയ കഥാപാത്രം ഒന്നുമായിരുന്നില്ല കലൈഞ്ചറിലേതു. എന്നാലും സ്ത്രീകളുടെ ആരാധന പാത്രമായ, സകല കലാ വല്ലഭനായ ഇന്ദ്രജിത്ത്‌ എന്ന ഗായകന്റെ റോളിൽ മറ്റൊരു നടനെ നമുക്ക് ആലോചിക്കാൻ കഴിയുമായിരുന്നില്ല. മലയാളത്തിൽ കിംഗ് സോളമൻ സിനിമയിലൊക്കെ അഭിനയിച്ച ബിന്ദിയ (ഫർഹീൻ) എന്ന നടിയായിരുന്നു നായിക (ഇപ്പോൾ മുൻ ക്രിക്കറ്റർ മനോജ് പ്രഭാകറിന്റെ പത്നി). ശിവരഞ്ജിനി, നാസർ, ക്യാപ്റ്റൻ രാജു തുടങ്ങിയവരാണ് മറ്റു പ്രധാന അഭിനേതാക്കൾ. മികച്ച ഗാനങ്ങളുടെ അകമ്പടിയിൽ, നല്ല സാങ്കേതിക തികവോടെ, വളരെ ത്രില്ലിങ്ങായി അവതരിപ്പിച്ച സിനിമയായിരുന്നു കലൈഞ്ജൻ. ശിവപ്പ് റോജാക്കൾ റെഫെറൻസൊക്കെ സിനിമയിൽ ഇടയ്ക്ക് വന്ന് പോകുന്നുണ്ട്.യേശുദാസ് പാടിയ "എൻ തൻ നെഞ്ചിൽ നീങ്കാത ....." എന്ന അതി മനോഹര ഗാനം ഉൾപ്പെടെ സിനിമയിലെ പാട്ടുകൾ എല്ലാം സൂപ്പർ ഹിറ്റുകളായി. ജയാനൻ വിൻസന്റ് ആയിരുന്നു ക്യാമറ. സാബു സിറിൽ ഒരുക്കിയ, ഗായകൻ ഇന്ദ്രജിത്തിന്റെ പ്രോഗ്രാം സെറ്റുകളൊക്കെ വളരെ കളർഫുൾ ആയിരുന്നു.അക്കാലത്തെ പ്രേക്ഷകർക്ക് ഉൾക്കൊള്ളാൻ കഴിയാത്തതു കൊണ്ടാണോ എന്തോ ചിത്രം വലിയ വിജയമൊന്നും നേടിയില്ല. കമൽ ഹാസന്റെ നിറസാന്നിധ്യവും, ഇളയ രാജയുടെ ഗംഭീര സംഗീതവും, മികച്ച സംവിധാവവും ഒക്കെ അവകാശപ്പെടാവുന്ന സിനിമയായിട്ടു പോലും അക്കാലത്തു തീയറ്ററിൽ വലിയ ചലനം ഉണ്ടാക്കാൻ ചിത്രത്തിന് സാധിച്ചില്ല. നിരൂപക പ്രശംസ നേടിയ സിനിമയായിട്ടു കൂടി ജി ബി വിജയ് എന്ന സംവിധായകൻ പിന്നീട് സിനിമകളൊന്നും സംവിധാനം ചെയ്യുകയും ഉണ്ടായില്ല.ഇന്ദ്രജിത്ത്‌ എന്ന പേരിലായിരുന്നു ചിത്രം കേരളത്തിൽ റിലീസായത്.
