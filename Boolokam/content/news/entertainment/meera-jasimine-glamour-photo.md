---
author: Beaumaris
categories:
- Entertainment
comment_count: 0
date: 2022-09-22 13:39:12
draft: false
image: ''
like_count: 107120
share_count: 49052
tags:
- actress
- GLAMOUR PHOTO
- Meera Jasmine
title: '"അടിമുടി മാറ്റം, മീര ഇത് എന്ത് ഭാവിച്ചാ.." എന്നാണു ആരാധകരുടെ ചോദ്യം'
view_count: 1949337
---

സ്വതസിദ്ധമായ അഭിനയശൈലികൊണ്ടു ഒരുകാലത്തു മലയാളികളുടെ കണ്ണിലുണ്ണിയായ നടിയാണ് മീരാ ജാസ്മിൻ എന്നറിയപ്പെടുന്ന ജാസ്മിൻ മേരി ജോസഫ് . 2000-കളിൽ ജനപ്രിയ നായികമാരിൽ ഒരാളായിരുന്നു മീര. പാഠം ഒന്ന്: ഒരു വിലാപം എന്ന ചിത്രത്തിലെ അഭിനയത്തിന് 2004-ൽ മികച്ച നടിക്കുള്ള ദേശീയ ചലച്ചിത്ര അവാർഡ് നേടിയ മീരാ ജാസ്മിൻ, മികച്ച നടിക്കുള്ള കേരള സംസ്ഥാന ചലച്ചിത്ര അവാർഡും തമിഴ്‌നാട് സംസ്ഥാന ചലച്ചിത്ര അവാർഡും രണ്ടുതവണ നേടിയിട്ടുണ്ട്. തമിഴ്‌നാട് സർക്കാരിന്റെ കലൈമാമണി അവാർഡും അവർ നേടിയിട്ടുണ്ട്. ചങ്ങനാശ്ശേരിയിലെ അസംപ്ഷൻ കോളേജിൽ സുവോളജിയിൽ ബിഎസ്‌സി ബിരുദത്തിന് ചേർന്ന് പഠിക്കുമ്പോൾ അന്ന് സംവിധായകൻ ലോഹിതദാസിന്റെ അസിസ്റ്റന്റ് ഡയറക്ടറായിരുന്ന ഇന്നത്തെ സംവിധായകൻ ബ്ലെസി മീരയെ കാണുകയും സൂത്രധാരനിലെ ഒരു വേഷം വാഗ്‌ദാനം ചെയ്യുകയും ചെയ്തു. പഠിച്ച് ഡോക്ടറാകണമെന്നായിരുന്നു മീരയുടെ ആഗ്രഹം, സിനിമാതാരമാകുമെന്ന് സ്വപ്നം കണ്ടിരുന്നില്ല. "ഞാൻ വെറുമൊരു സാധാരണ പെൺകുട്ടിയായിരുന്നു. എന്റെ സ്വപ്നങ്ങളിൽ ഒരിക്കലും, സിനിമയിൽ അഭിനയിക്കുമെന്ന് ഞാൻ സങ്കൽപ്പിച്ചിട്ടില്ല. സ്‌കൂൾ നാടകങ്ങളിൽ പോലും ഞാൻ അഭിനയിച്ചിട്ടില്ല. ഞാനൊരിക്കലും കലാപരമായ സ്വഭാവമുള്ള ആളായിരുന്നില്ല, എനിക്ക് നൃത്തം ചെയ്യാൻ കഴിയുമെന്ന് ഞാൻ ഒരിക്കലും കരുതിയിരുന്നില്ല. ഞാൻ സുന്ദരിയാണെന്ന് പോലും കരുതിയില്ല. ലോഹിതദാസ് എനിക്ക് ഒരു പിതാവിനെയും ഗുരുവിനെയും പോലെയാണ്. അദ്ദേഹം എന്നെ സൂത്രധാരനിലൂടെ സിനിമയിലേക്ക് നയിച്ചു, അതിനെല്ലാം ഞാൻ അദ്ദേഹത്തോട് കടപ്പെട്ടിരിക്കുന്നു" മീര പറഞ്ഞു. ഒരുപാട് സങ്കീർണ്ണതകൾ നിറഞ്ഞ ജീവിതം മീരയെ അഭിനയത്തിൽ നിന്നും പതിയെ അകറ്റി. പ്രണയപരാജയങ്ങളും ഗോസിപ്പുകളും താരത്തെ സിനിമയിൽ ഒരു അന്തർമുഖയാക്കി . പിന്നീട് വിവാഹത്തോടെ സിനിമയിൽ നിന്നും വിട്ടുനിന്ന മീര, നീണ്ട ഇടവേളയ്ക്ക് ശേഷം മകൾ എന്ന സത്യൻ അന്തിക്കാട് ചിത്രത്തിലൂടെയാണ് തിരിച്ചു വരവ് നടത്തിയത് . ഇപ്പോൾ സിനിമയിലേക്കുള്ള തിരിച്ചുവരവിന് ഒപ്പം സോഷ്യൽ മീഡിയയിൽ സജീവമാണ് താരം ഇടയ്ക്കിടെ ഫോട്ടോഷൂട്ടുകളും ഗ്ലാമറസ് ചിത്രങ്ങളുമൊക്കെ ആരാധകർക്കായി പങ്കുവയ്ക്കാറുണ്ട്. ഇപ്പോളിതാ താരം ഒരു ഫോട്ടോ ഷൂട്ട് ചിത്രങ്ങളാണ് ആരാധകർക്കായി പങ്കുവെച്ചിരിക്കുന്നത്. മഞ്ഞ നിറത്തിലുള്ള വസ്ത്രമാണ് മീര ധരിച്ചിരിക്കുന്നത്. ഫോട്ടോ പുറത്തുവന്നതിന് പിന്നാലെ നിരവധി പേരാണ് താരത്തിന്റെ ചിത്രത്തിന് കമന്റ് മായി എത്തിയിരിക്കുന്നത്.ആളാകെ മാറിയല്ലോ എന്നാണ് ആരാധകർ ചോദിക്കുന്നത്. 

> &nbsp; 
> 
> View this post on Instagram
> 
> &nbsp; 
> 
> [A post shared by Meera Jasmine (@meerajasmine)](https://www.instagram.com/p/CizKjUHun6E/?utm_source=ig_embed&utm_campaign=loading)