---
title: "സ്വന്തം നാട് വെള്ളിത്തിരയിൽ കാണാമെന്ന താല്പര്യത്തോടെ കുടുംബസമേതം കയറിയ പലരും ഇക്കിളി രംഗങ്ങളുടെ അതിപ്രസരം കൊണ്ട് ഇറങ്ങിപ്പോയി"
date: 2022-08-04T05:17:47
draft: false
categories: ["Entertainment"]
tags: ['mammootty', 'vettah 1981 movie']
author: "Beaumaris"
---

<strong>Roy VT</strong>

1981ൽ ഞങ്ങളുടെ നാട്ടിൽവച്ച് (പുനലൂരിലെ മണിയാർ) ഒരു സിനിമയുടെ ഷൂട്ടിംഗ് നടന്നു.കൊമ്പ് എന്നായിരുന്നു ആ സിനിമയുടെ പേര്. ഞാനന്ന് മൂന്നാം ക്ലാസിലായെന്നാണ് ഓർമ്മ.ഞങ്ങളുടെ സ്കൂളിന്റെ (Govt.L.P.S മണിയാർ) തൊട്ടടുത്തുള്ള വീട്ടിലും ചിത്രീകരണം ഉണ്ടായിരുന്നു അതിൽ അഭിനയിക്കാൻ എത്തിയവരിൽ അടൂർഭാസിയും ബാലൻKനായരും ഒഴികെയുള്ളവർ അന്ന് അത്രയധികം പ്രശസ്ഥരായിട്ടില്ല
(തീരെ പ്രശസ്ഥരല്ല എന്ന് അർത്ഥമില്ല). ഗ്യാലറി ഫിലിംസിന്റെ ബാനറിൽ ചന്ദ്രാംഗദൻ, സുധീശ്കുമാർ എന്നിവർ നിർമ്മിച്ച ഈ ചിത്രം നഗാഗതനായ മോഹൻരൂപ് സംവിധാനം ചെയ്തു (ഈ സംവിധായകൻ പിന്നീട് ഇവരെ സൂക്ഷിക്കുക, നുള്ളിനോവിക്കാതെ, വർഷങ്ങൾ പോയതറിയാതെ, എക്സ്ക്യൂസ്മി ഏത് കോളേജിലാ, സ്പർശം എന്നീ ചിത്രങ്ങളും സംവിധാനം ചെയ്തിട്ടുണ്ട്).

വിപിൻദാസ് ആയിരുന്നു മണിയാറിന്റെ മനോഹാരിത അഭ്രപാളികളിലേക്ക് പകർത്തിയത്. രവീന്ദ്രൻ നായകനായും, മമ്മൂട്ടി ഉപനായകനായും അഭിനയിച്ച ഇതിൽ പ്രധാന വില്ലനായ ബാലൻ K നായരുടെ ശിങ്കിടിയായ ചെറുവില്ലനായി മോഹൻലാലും വേഷമിട്ടു. T.G.രവിയും ഒരു പ്രധാന വേഷത്തിൽ ഉണ്ടായിരുന്നു.രവീന്ദ്രന്റെ നായികയായി നിത്യയും, മമ്മൂട്ടിയുടെ ജോഡിയായി അഞ്ജലിനായിഡുവും അഭിനയിച്ചു. പ്രമീള, ബീന, ശാന്തകുമാരി, അനുരാധ തുടങ്ങിയവരും താരനിരയിൽ ഉണ്ടായിരുന്നു.

<img class="wp-image-345193 alignleft" src="https://cdn.boolokam.com/articles/2022/08/jtj.jpg" alt="" width="446" height="629" />മണിയാറിനു സമീപത്തുള്ള പുത്തയത്ത് വയൽവരമ്പിലും, തൊളിക്കോട് ആറ്റുതീരത്തുള്ള മുളഞ്ചോട്ടിലും ഒക്കെയായി മമ്മൂട്ടിയും അഞ്ജലിനായിഡുവും പങ്കെടുത്ത ഒരു ഗാനരംഗം ചിത്രീകരിച്ചിരുന്നു. വിലാസ ലതികേ വീണ്ടും വന്നു വിഷാദനീലിമകള്‍ എന്റെ തപസ്സിനെ നോവിയ്ക്കും മൃദു പാദസരധ്വനികള്‍
എന്നായിരുന്നു ആ ഗാനത്തിന്റെ തുടക്കം. T.G.രവിയുടെ ഭാര്യാ കഥാപാത്രത്തെ പ്രാപിക്കാനെത്തുന്ന മോഹൻലാലിനെ T.G.രവി അടിച്ചൊതുക്കുന്ന ഒരു സംഘട്ടനരംഗം ചിത്രീകരിച്ചത് സ്കൂളിന്റെ തൊട്ടടുത്തുള്ള പറമ്പിൽ വച്ചായിരുന്നു.

സ്കൂളിനു സമീപത്തുള്ള പഴയ മാതൃകയിലുള്ള വലിയവീടാണ് അടൂർഭാസിയുടെ വീടായി ചിത്രീകരിച്ചത്.പിതാവായ അടൂർഭാസിയുടെ ദുഷ്ചെയ്തികളിൽ പ്രതിഷേധിച്ച് മക്കളായ രവീന്ദ്രനും അഞ്ജലിനായിഡുവും വീടുവിട്ടിറങ്ങുന്ന ഒരു രംഗമുണ്ട്. തുടർന്ന് അവർ മറ്റൊരുനാട്ടിലെ ചെറിയൊരു വീട്ടിൽ താമസിക്കുന്നതായി സിനിമയിൽ കാണാം. പക്ഷെ യഥാർത്ഥത്തിൽ അവർ ഇറങ്ങിത്തിരിക്കുന്ന വീടിന്റെ നേരെ എതിർവശത്ത് ഒരു റോഡിന്റെ അപ്പുറത്തായിരുന്നു നാടുവിട്ട് ചെല്ലുമ്പോൾ താമസിക്കുന്ന വീട്.

രവീന്ദ്രനും ചില റൗഡികളുമായി മണിയാർ ജംഗ്ഷനിലെ കരുണാ റൈസ്മില്ലിനു മുന്നിൽ വച്ചൊരു സംഘട്ടന രംഗമുണ്ട്.അതിന്റെ അവസാനം ആകുമ്പോൾ പോലീസ് ഇൻസ്പെക്ടറായി മമ്മൂട്ടി ബൈക്കിൽ അവിടെയെത്തുന്നു.രവീന്ദ്രന്റെ അടിയേറ്റ് ബൈക്കിന്റെ മുന്നിലേക്ക് തെറിച്ചു വീഴുന്ന ഒരു റൗഡിയെ മമ്മൂട്ടി പിടികൂടുന്നതായും ഓർക്കുന്നു. ഒരുപക്ഷെ മമ്മൂട്ടി ആദ്യമായി പോലീസ് വേഷത്തിൽ അഭിനയിച്ച ചിത്രം ഇതായിരിക്കാം (ആദ്യമായി അഭിനയിച്ച എന്നാണ്,അല്ലാതെ ആദ്യമായി റിലീസായ എന്നല്ല)അക്കാലത്ത് പുനലൂർ പട്ടണത്തിലെ പ്രമുഖനായ ഒരു ഇരുമ്പുകട വ്യാപാരിയുടെ വീടാണ് ബാലൻKനായരുടെ വീടായി കാണിച്ചിട്ടുള്ളത്.

അനധികൃതമായി ആനക്കൊമ്പ് കടത്തുന്ന കള്ളക്കടത്ത് രാജാവായിട്ടാണ് ബാലൻKനായർ രംഗത്തുവരുന്നത്.മുതലാളിയുടെ ആജ്ഞാനുസരണം ആനക്കൊമ്പ് കടത്തുന്നത് മോഹൻലാലാണ്.ബാലൻKനായരുടെ സംഘത്തിലേക്ക് രവീന്ദ്രൻ എത്തിച്ചേരുകയും മുതലാളിയുടെ ക്രൂരതകൾ മനസ്സിലാക്കുന്നതോടെ ആ ജോലി അവസാനിപ്പിച്ച് ഇൻസ്പെക്ടറായ മമ്മൂട്ടിക്കൊപ്പം ചേർന്ന് വില്ലൻസംഘത്തെ എതിർക്കുകയും ചെയ്യുന്നു.ക്ലൈമാക്സ് ഫൈറ്റിൽ ബാലൻKനായർ നായകനെ വെടിവക്കുമ്പോൾ ലക്ഷ്യംതെറ്റി ശിങ്കിടിയായ മോഹൻലാലിന് കൊണ്ട് ശിങ്കിടി കഥാപാത്രം മരിക്കുന്നതായി ഓർമ്മയുണ്ട്.മോഹൻലാൽ വില്ലനായി അഭിനയിച്ചതിൽ ഏറ്റവും അവസാനം റിലീസായ ചിത്രം ഇതാണെന്നാണ് എന്റെ ഓർമ്മ (അവസാനം അഭിനയിച്ചത് എന്നല്ല,അവസാനം റിലീസായത് എന്നാണ്).

ചിറയിൻകീഴ് രാമകൃഷ്ണൻ എഴുതി, M.G.രാധാകൃഷ്ണൻ സംഗീതം പകർന്ന് യേശുദാസ്, സീമാബഹൻ എന്നിവർ പാടിയ 4 ഗാനങ്ങൾ ഈ ചിത്രത്തിൽ ഉണ്ടായിരുന്നു.1981ൽ ചിത്രീകരണം നടന്നെങ്കിലും ദീർഘകാലം പെട്ടിയിലിരുന്നശേഷം അല്പം ഇക്കിളി രംഗങ്ങളൊക്കെ കൂട്ടിച്ചേർത്ത് 1984ലാണ് ഈ ചിത്രം റിലീസായത്. ചിത്രീകരണം നടക്കുമ്പോൾ കൊമ്പ് എന്ന പേരിലായിരുന്നു പ്രസിദ്ധീകരണങ്ങളിൽ വാർത്തകൾ ഒക്കെ വന്നതെങ്കിലും പിന്നീട് വേട്ട എന്ന് പേര് മാറ്റുകയായിരുന്നു. ഈ ചിത്രം സാമ്പത്തികമായി ഒരു വൻപരാജയം ആയിരുന്നെങ്കിലും പുനലൂർ തായ്ലക്ഷ്മിയിൽ വേട്ട കാണാൻ ധാരാളം ആളുകൾ കുടുംബസമേതം കയറിയിരുന്നു.തങ്ങളുടെ നാട് വെള്ളിത്തിരയിൽ കാണാം എന്ന താല്പര്യത്തോടെ കുടുംബസമേതം കയറിയ പലരും ഇക്കിളി രംഗങ്ങളുടെ അതിപ്രസരത്താൽ ഇടയ്ക്കുവച്ച് ഇറങ്ങിപ്പോകുകയും ചെയ്തു.


![സ്വന്തം നാട് വെള്ളിത്തിരയിൽ കാണാമെന്ന താല്പര്യത്തോടെ കുടുംബസമേതം കയറിയ പലരും ഇക്കിളി രംഗങ്ങളുടെ അതിപ്രസരം കൊണ്ട് ഇറങ്ങിപ്പോയി](https://cdn.boolokam.com/articles/2022/08/jtj.jpg)**Roy VT** 1981ൽ ഞങ്ങളുടെ നാട്ടിൽവച്ച് (പുനലൂരിലെ മണിയാർ) ഒരു സിനിമയുടെ ഷൂട്ടിംഗ് നടന്നു.കൊമ്പ് എന്നായിരുന്നു ആ സിനിമയുടെ പേര്. ഞാനന്ന് മൂന്നാം ക്ലാസിലായെന്നാണ് ഓർമ്മ.ഞങ്ങളുടെ സ്കൂളിന്റെ (Govt.L.P.S മണിയാർ) തൊട്ടടുത്തുള്ള വീട്ടിലും ചിത്രീകരണം ഉണ്ടായിരുന്നു അതിൽ അഭിനയിക്കാൻ എത്തിയവരിൽ അടൂർഭാസിയും ബാലൻKനായരും ഒഴികെയുള്ളവർ അന്ന് അത്രയധികം പ്രശസ്ഥരായിട്ടില്ല (തീരെ പ്രശസ്ഥരല്ല എന്ന് അർത്ഥമില്ല). ഗ്യാലറി ഫിലിംസിന്റെ ബാനറിൽ ചന്ദ്രാംഗദൻ, സുധീശ്കുമാർ എന്നിവർ നിർമ്മിച്ച ഈ ചിത്രം നഗാഗതനായ മോഹൻരൂപ് സംവിധാനം ചെയ്തു (ഈ സംവിധായകൻ പിന്നീട് ഇവരെ സൂക്ഷിക്കുക, നുള്ളിനോവിക്കാതെ, വർഷങ്ങൾ പോയതറിയാതെ, എക്സ്ക്യൂസ്മി ഏത് കോളേജിലാ, സ്പർശം എന്നീ ചിത്രങ്ങളും സംവിധാനം ചെയ്തിട്ടുണ്ട്). വിപിൻദാസ് ആയിരുന്നു മണിയാറിന്റെ മനോഹാരിത അഭ്രപാളികളിലേക്ക് പകർത്തിയത്. രവീന്ദ്രൻ നായകനായും, മമ്മൂട്ടി ഉപനായകനായും അഭിനയിച്ച ഇതിൽ പ്രധാന വില്ലനായ ബാലൻ K നായരുടെ ശിങ്കിടിയായ ചെറുവില്ലനായി മോഹൻലാലും വേഷമിട്ടു. T.G.രവിയും ഒരു പ്രധാന വേഷത്തിൽ ഉണ്ടായിരുന്നു.രവീന്ദ്രന്റെ നായികയായി നിത്യയും, മമ്മൂട്ടിയുടെ ജോഡിയായി അഞ്ജലിനായിഡുവും അഭിനയിച്ചു. പ്രമീള, ബീന, ശാന്തകുമാരി, അനുരാധ തുടങ്ങിയവരും താരനിരയിൽ ഉണ്ടായിരുന്നു. മണിയാറിനു സമീപത്തുള്ള പുത്തയത്ത് വയൽവരമ്പിലും, തൊളിക്കോട് ആറ്റുതീരത്തുള്ള മുളഞ്ചോട്ടിലും ഒക്കെയായി മമ്മൂട്ടിയും അഞ്ജലിനായിഡുവും പങ്കെടുത്ത ഒരു ഗാനരംഗം ചിത്രീകരിച്ചിരുന്നു. വിലാസ ലതികേ വീണ്ടും വന്നു വിഷാദനീലിമകള്‍ എന്റെ തപസ്സിനെ നോവിയ്ക്കും മൃദു പാദസരധ്വനികള്‍ എന്നായിരുന്നു ആ ഗാനത്തിന്റെ തുടക്കം. T.G.രവിയുടെ ഭാര്യാ കഥാപാത്രത്തെ പ്രാപിക്കാനെത്തുന്ന മോഹൻലാലിനെ T.G.രവി അടിച്ചൊതുക്കുന്ന ഒരു സംഘട്ടനരംഗം ചിത്രീകരിച്ചത് സ്കൂളിന്റെ തൊട്ടടുത്തുള്ള പറമ്പിൽ വച്ചായിരുന്നു. സ്കൂളിനു സമീപത്തുള്ള പഴയ മാതൃകയിലുള്ള വലിയവീടാണ് അടൂർഭാസിയുടെ വീടായി ചിത്രീകരിച്ചത്.പിതാവായ അടൂർഭാസിയുടെ ദുഷ്ചെയ്തികളിൽ പ്രതിഷേധിച്ച് മക്കളായ രവീന്ദ്രനും അഞ്ജലിനായിഡുവും വീടുവിട്ടിറങ്ങുന്ന ഒരു രംഗമുണ്ട്. തുടർന്ന് അവർ മറ്റൊരുനാട്ടിലെ ചെറിയൊരു വീട്ടിൽ താമസിക്കുന്നതായി സിനിമയിൽ കാണാം. പക്ഷെ യഥാർത്ഥത്തിൽ അവർ ഇറങ്ങിത്തിരിക്കുന്ന വീടിന്റെ നേരെ എതിർവശത്ത് ഒരു റോഡിന്റെ അപ്പുറത്തായിരുന്നു നാടുവിട്ട് ചെല്ലുമ്പോൾ താമസിക്കുന്ന വീട്. രവീന്ദ്രനും ചില റൗഡികളുമായി മണിയാർ ജംഗ്ഷനിലെ കരുണാ റൈസ്മില്ലിനു മുന്നിൽ വച്ചൊരു സംഘട്ടന രംഗമുണ്ട്.അതിന്റെ അവസാനം ആകുമ്പോൾ പോലീസ് ഇൻസ്പെക്ടറായി മമ്മൂട്ടി ബൈക്കിൽ അവിടെയെത്തുന്നു.രവീന്ദ്രന്റെ അടിയേറ്റ് ബൈക്കിന്റെ മുന്നിലേക്ക് തെറിച്ചു വീഴുന്ന ഒരു റൗഡിയെ മമ്മൂട്ടി പിടികൂടുന്നതായും ഓർക്കുന്നു. ഒരുപക്ഷെ മമ്മൂട്ടി ആദ്യമായി പോലീസ് വേഷത്തിൽ അഭിനയിച്ച ചിത്രം ഇതായിരിക്കാം (ആദ്യമായി അഭിനയിച്ച എന്നാണ്,അല്ലാതെ ആദ്യമായി റിലീസായ എന്നല്ല)അക്കാലത്ത് പുനലൂർ പട്ടണത്തിലെ പ്രമുഖനായ ഒരു ഇരുമ്പുകട വ്യാപാരിയുടെ വീടാണ് ബാലൻKനായരുടെ വീടായി കാണിച്ചിട്ടുള്ളത്. അനധികൃതമായി ആനക്കൊമ്പ് കടത്തുന്ന കള്ളക്കടത്ത് രാജാവായിട്ടാണ് ബാലൻKനായർ രംഗത്തുവരുന്നത്.മുതലാളിയുടെ ആജ്ഞാനുസരണം ആനക്കൊമ്പ് കടത്തുന്നത് മോഹൻലാലാണ്.ബാലൻKനായരുടെ സംഘത്തിലേക്ക് രവീന്ദ്രൻ എത്തിച്ചേരുകയും മുതലാളിയുടെ ക്രൂരതകൾ മനസ്സിലാക്കുന്നതോടെ ആ ജോലി അവസാനിപ്പിച്ച് ഇൻസ്പെക്ടറായ മമ്മൂട്ടിക്കൊപ്പം ചേർന്ന് വില്ലൻസംഘത്തെ എതിർക്കുകയും ചെയ്യുന്നു.ക്ലൈമാക്സ് ഫൈറ്റിൽ ബാലൻKനായർ നായകനെ വെടിവക്കുമ്പോൾ ലക്ഷ്യംതെറ്റി ശിങ്കിടിയായ മോഹൻലാലിന് കൊണ്ട് ശിങ്കിടി കഥാപാത്രം മരിക്കുന്നതായി ഓർമ്മയുണ്ട്.മോഹൻലാൽ വില്ലനായി അഭിനയിച്ചതിൽ ഏറ്റവും അവസാനം റിലീസായ ചിത്രം ഇതാണെന്നാണ് എന്റെ ഓർമ്മ (അവസാനം അഭിനയിച്ചത് എന്നല്ല,അവസാനം റിലീസായത് എന്നാണ്). ചിറയിൻകീഴ് രാമകൃഷ്ണൻ എഴുതി, M.G.രാധാകൃഷ്ണൻ സംഗീതം പകർന്ന് യേശുദാസ്, സീമാബഹൻ എന്നിവർ പാടിയ 4 ഗാനങ്ങൾ ഈ ചിത്രത്തിൽ ഉണ്ടായിരുന്നു.1981ൽ ചിത്രീകരണം നടന്നെങ്കിലും ദീർഘകാലം പെട്ടിയിലിരുന്നശേഷം അല്പം ഇക്കിളി രംഗങ്ങളൊക്കെ കൂട്ടിച്ചേർത്ത് 1984ലാണ് ഈ ചിത്രം റിലീസായത്. ചിത്രീകരണം നടക്കുമ്പോൾ കൊമ്പ് എന്ന പേരിലായിരുന്നു പ്രസിദ്ധീകരണങ്ങളിൽ വാർത്തകൾ ഒക്കെ വന്നതെങ്കിലും പിന്നീട് വേട്ട എന്ന് പേര് മാറ്റുകയായിരുന്നു. ഈ ചിത്രം സാമ്പത്തികമായി ഒരു വൻപരാജയം ആയിരുന്നെങ്കിലും പുനലൂർ തായ്ലക്ഷ്മിയിൽ വേട്ട കാണാൻ ധാരാളം ആളുകൾ കുടുംബസമേതം കയറിയിരുന്നു.തങ്ങളുടെ നാട് വെള്ളിത്തിരയിൽ കാണാം എന്ന താല്പര്യത്തോടെ കുടുംബസമേതം കയറിയ പലരും ഇക്കിളി രംഗങ്ങളുടെ അതിപ്രസരത്താൽ ഇടയ്ക്കുവച്ച് ഇറങ്ങിപ്പോകുകയും ചെയ്തു.
