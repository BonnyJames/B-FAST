---
author: Beaumaris
categories:
- Entertainment
comment_count: 0
date: 2022-05-01 10:43:45
draft: false
image: https://cdn.boolokam.com/articles/2022/05/888ii.jpg
like_count: 2920
share_count: 1396
tags:
- lunana yak in the classroom
- movie
- Pawo Choyning Dorji
title: ലുനാന - ക്ലാസ് മുറിയിലേക്ക് കടന്ന് വന്ന യാക്ക്
view_count: 95316
---

**Roopesh** **ലുനാന -ക്ലാസ് മുറിയിലേക്ക് കടന്ന് വന്ന യാക്ക്** പവോ ചോയ്നിങ്ങ് ഡോർജി എന്ന ബൂട്ടാനീസ് സംവിധായകൻ ചെയ്ത അന്താരാഷ്ട്ര പ്രശസ്തമായ ഒരു കൊച്ചു സിനിമയാണ് " ലുനാന - ക്ലാസ് മുറിയിലേക്ക് കടന്നു വന്ന യാക്ക് " . ഒരു പക്ഷെ ഭൂട്ടാനീസ് ജീവിതത്തിന്റെ " സത്തയും , ദാർശനികതയും, വിശുദ്ധിയും " ഒരു വിദൂരമലമ്പ്രദേശത്തെ ഗ്രാമത്തിന്റെ പാശ്ചാത്തലത്തിൽ അഭ്രപാളിയിലേക്ക് പകർത്തി വെച്ചിരിക്കുകയാണ് സംവിധായകൻ ഈ കൊച്ച് സിനിമയിൽ . ഗ്രോസ് നാഷണൽ ഹാപ്പിനസ് അഥവാ ദേശീയ ആളോഹരി ആനന്ദം എന്നത് ഒരു ഔദ്യോഗിക വികസന മന്ത്രമായി കൊണ്ടു നടക്കുന്ന ജനതയുടെ കൊച്ചു കൊച്ചു സന്തോഷങ്ങളും , മോഹങ്ങളും , അർത്ഥ നകളും പ്രാർത്ഥനകളുമാണ് ഈ സിനിമയുടെ കാമ്പ് എന്ന് പറയുന്നത് . സ്വന്തം പരിമിതികൾക്കുള്ളിലും ശുഭാപ്തിവിശ്വാസത്തോടെ ജീവിക്കുന്ന ഒരു ജനതതി ! ഉഗ്യൻ എന്ന അധ്യാപക പരിശീലനം സിദ്ധിച്ച യുവാവിലൂടെയാണ് കഥ ആരംഭിക്കുന്നത് . അധ്യാപക പരിശീലനാനന്തരം ഒരു വിദൂരമലയോര ഗ്രാമത്തിലേക്ക് അധ്യാപകനായി അയയ്ക്കപ്പെടുകയാണ് അയാളെ .എന്നാൽ അതോറിറ്റിയുടെ പ്രസ്തുത തീരുമാനത്തോട് അയാൾക്ക് യോജിക്കാൻ കഴിയുന്നില്ല അതിനാൽ അയാൾ ജോലി വിടാൻ ആലോചിക്കുകയാണ് . അയാൾ ആസ്ത്രേലിയയിലേക്ക് കുടിയേറണം ഗായകനാകണം . പ്രസ്തുത മോഹം നഗരവാസിയായ അയാളെ അലട്ടുന്നുണ്ട് . ഒടുവിൽ മുത്തശ്ശിയുടെ നിർബന്ധം സഹിക്ക വയ്യാതെ അയാൾ ആ ഘാസയ്ക്ക് അടുത്ത് സ്ഥിതി ചെയ്യുന്ന ആ മലയോര ഗ്രാമത്തിലേക്ക് തിംമ്പുവിൽ നിന്ന് യാത്ര ആരംഭിക്കുകയാണ് . ![](https://cdn.boolokam.com/articles/2022/05/888ii.jpg)നാഗരിക സൗകര്യങ്ങളുടെ നടുവിൽ നിന്ന് ഗ്രാമത്തിന്റെ പരിമിതികളിലേക്കും , തനിമകളിലേക്കും ഉളള യാത്ര .ലുനാന എന്ന ആ മലയോര ഗ്രാമത്തിൽ എത്താൻ ദിവസങ്ങൾ കാൽ നടയായി നടക്കണം . അയാളെ സ്വീകരിക്കാൻ മിഷൻ എന്ന പേരായ മലയോര ഗോതയുവാവ് അവസാന ബസ് പോയന്റിൽ കാത്തിരുന്നിരുന്നു . പിന്നീട് കോവർ കഴുതപ്പുറത്ത് സാധനങ്ങൾ എല്ലാം കെട്ടിവെച്ചുളള യാത്രയാണ് . ഭൂട്ടാന്റെ , ഹിമവൽ പ്രാന്തങ്ങളുടെ മനോഹാരിതകളിലൂടെ ... എന്നാൽ യാത്രയുടെ കാഠിന്യം ആ യുവാവിനെ അലട്ടുകയും മുഷിപ്പിപ്പിക്കുകയും ചെയ്യുന്നുണ്ട് . എന്നാൽ മിഷൻ അയാൾക്ക് നിലത്ത് ഊന്നി നടക്കാൻ പാകത്തിലുളള വടി തയ്യാറാക്കി നൽകുകയാണ് . വഴിയിൽ പഹാഡികൾ പൊതുവെ ചെയ്യാറുളള പർവ്വതങ്ങൾക്കും പ്രകൃതിക്കും ഉളള പാലു കൊണ്ടുള്ള അർത്ഥന മിഷനും ഇതര സംഘാംഗവും അനുഷ്ഠിക്കുന്നത് ഉഗ്യൻ കൗതുകത്തോടെ നോക്കി കാണുകയാണ് . അയാളെ അതിൽ പങ്കാളിയാവാൻ ക്ഷണിക്കുന്നുണ്ടെങ്കിലും അയാൾ ഒഴിഞ്ഞു മാറുകയാണ് . ![](https://cdn.boolokam.com/articles/2022/05/88877ii.jpg)ലുനാന എത്തും മുമ്പ് തന്നെ ഗ്രാമമുഖ്യൻ ആഷയുടെ നേതൃത്വത്തിലുള്ള പഹാഡികൾ അയാളെ നെല്ലിൻ മദ്യം ഉപചാരമായി നൽകി സ്വീകരിക്കുന്നു . എന്നാൽ സ്കൂളും പരിസരവും കണ്ട ഉഗ്യൻ ആകെ നിരാശനായി അവരോട് തിരിച്ച് പോകാൻ അനുമതി തേടുകയാണ് . സ്കൂൾ അധ്യാപകൻ വന്ന സന്തോഷം പെട്ടെന്ന് നിരാശയിലേക്ക് വഴുതുന്നുണ്ടെങ്കിലും മടങ്ങാൻ അല്പ ദിവസത്തെ സാവകാശം വേണം എന്ന് മിഷൻ അയാളെ ധരിപ്പിക്കുകയാണ് . കാരണം കോവർ കഴുതകൾക്ക് ഇനി യാത്ര ചെയ്യണമെങ്കിൽ പരിചരണവും വിശ്രമവും ആവശ്യമാണ് . പിറ്റേന്ന് പ്രഭാതത്തിൽ ക്ലാസ് ക്യാപ്റ്റനായ പെം സെന്റെ കതകിനുള്ള മുട്ടു കേട്ടാണ് അയാൾ ഉണരുന്നത് . ക്ലാസിൽ കുട്ടികൾ എല്ലാ വരും എത്തിയിട്ടുണ്ട് എന്നവൾ അയാളെ അറിയിക്കുകയാണ് .ബ്ലാക്ക് ബോർഡു പോലുമില്ലാത്ത ക്ലാസ് മുറിയുടെ പരിമിതി അയാളെ നിരാശനാക്കുകയാണ് എന്നാൽ കുട്ടികൾ പഠനത്തിൽ കാണിക്കുന്ന താൽപ്പര്യം അയാളെ പ്രസ്തുത പരിമിതികളെ അതിജീവിക്കാൻ പ്രാപ്തനാക്കുകയാണ് . [embed]https://youtu.be/22OOkMOZQ7g[/embed] അവർ അതിന്റെ കാരണം അയാളോട് പറഞ്ഞു " അധ്യാപകരുടെ പക്കലാണ് ഭാവിയുടെ താക്കോൽ " . അയാൾ കരി ഉപയോഗിച്ച് ചുമരിൽ അക്കങ്ങൾ എഴുതി അവരെ പഠിപ്പിക്കുകയാണ് .കുട്ടികൾക്ക് എഴുതാൻ ആവശ്യത്തിന് പേപ്പർ പോലും ഇല്ല . അയാൾ മഞ്ഞുകാല തണുപ്പിന്റെ കാഠിന്യത്തെ മറികടക്കാൻ മര ജാലകങ്ങൾക്ക് കുറുകെ പതിച്ച കട്ടിയുളള പേപ്പർ കീറി മുറിച്ച് കുട്ടികൾക്ക് നൽകുകയാണ് . ഉഗ്യൻ ആ മലയോര ഗ്രാമത്തിന്റെ താളത്തിനൊത്ത് ചരിക്കാൻ പരിശീലിപ്പിക്കപ്പെടുകയാണ് . പേപ്പർ തുണ്ടുകളുടെ സഹായം ഇല്ലാതെ യാക്ക് ചാണക വറളി കത്തിച്ച് അടുപ്പ് കത്തിക്കാൻ അയാൾ പഠിച്ചു കഴിഞ്ഞു .ദൂരെ നിന്ന് വല്ലപ്പോഴും അരിച്ചെത്തുന്ന സംഗീതം സാൽഡന്റെ (ഗ്രാമ മുഖ്യന്റെ മകൾ ) ആണ് എന്ന് അയാൾ തിരിച്ചറിഞ്ഞു കഴിഞ്ഞു . പർവ്വതത്തിന്റെ ദൃശ്യ ഭംഗി ക്ക് ചാരേ അവർ ദിവസവും കണ്ടു മുട്ടാറുണ്ട് . അയാൾ മലകൾക്ക് പ്രകൃതിക്ക് അർത്ഥന നൽകുന്ന യാക്ക് സംഗീതത്തിന്റെ വരികൾ അവളിൽ നിന്ന് അയാൾ പഠിക്കാൻ ആരംഭിച്ചു . [embed]https://youtu.be/1W8m1IjLJB8[/embed] ആയിടക്ക് നഗരത്തിൽ പോയി തിരിച്ചു വന്ന മിഷൻ യുഗ്യനായ് കൊണ്ടു വന്ന സാധനങ്ങൾ ഗ്രാമമുഖ്യൻ ആഷ അയാൾക്ക് കൈമാറി . തന്റെ സുഹൃത്തിന്റെ മുൻ കൈയ്യിൽ കുട്ടികൾക്കായ് സംഘടിപ്പിച്ച പുസ്തകങ്ങളും മറ്റു മായിരുന്നു അത് . കൂടെ എത്തിയ കത്ത് അയാളുടെ കടൽ കടക്കാനുള്ള മോഹത്തെ സാക്ഷാത്കരിക്കുന്നതായിരുന്നു . ശൈത്യം ആരംഭിച്ച വിവരം ഗ്രാമമുഖ്യൻ ആഷയാണ് അയാളെ അറിയിച്ചത് . അവിടെ നിന്ന് പെട്ടെന്ന് തിരിച്ചു പോയില്ലെങ്കിൽ മലമ്പാതകൾ മഞ്ഞിനാൽ മൂടപ്പെടും . അവർ എല്ലാവരും അടുത്ത വസന്തക്കാലത്ത് അയാൾ തിരിച്ച് സ്കൂളിൽ എത്തും എന്ന് ആഗ്രഹം പ്രകടിപ്പിക്കുകയാണ് . ക്ലാസ് ക്യാപ്റ്റൻ പെം സെം നൽകിയ കത്ത് അയാൾ മടക്ക യാത്രയിൽ വായിക്കുകയാണ് അയാൾ അത്രമേൽ ഹൃദയ സ്പർശിയായ കുട്ടികളുടെ നന്ദി പറച്ചിൽ , സാൽഡൻ ഒരു ഷാളാണ് വിട പറയുമ്പോൾ അയാൾക്ക് നൽകിയിരുന്നത് . [embed]https://youtu.be/9G8GroyHgiU[/embed] മിഷനെ അത്ഭുതപ്പെടുത്തി കൊണ്ട് അയാൾ അവിടെ പർവ്വതങ്ങൾക്ക് അർത്ഥന ചെയ്യുകയാണ് സഫലീകൃതമായ ഒരു മലയാത്രയുടെ കൃതജ്ഞതയിൽ .ചിത്രം അവസാനിക്കുന്നത് ആസ്ത്രേലിയയിലെ ഒരു ബാറിൽ ഇരുന്ന് അയാൾ പാടുന്ന പാട്ടിലൂടെയാണ് .അയാളുടെ പാട്ടുകൾ സ്രോതാക്കളെ അത്രമേൽ രസം പിടിപ്പിക്കുന്നില്ല . ഒടുവിൽ യാക്ക് ഭാഷയിൽ എഴുതപ്പെട്ട സാൽഡൻ പഠിപ്പിച്ച ആ പാട്ട് അയാൾ ഈണത്തിൽ പാടുകയാണ് പാനോ പചാരങ്ങളിൽ ഏർപ്പെട്ടു കൊണ്ടിരിക്കുന്ന സായിപ്പന്മാരെ രസിപ്പിക്കാൻ .ആളോഹരി ആനന്ദത്തെ ഔദ്യോഗിക വികസന നയമാക്കിയ രാജ്യത്ത് നിന്ന് മെച്ചപ്പെട്ട സന്തോഷം നേടാൻ യുഗ്യൻ ഇനി നീ എത്ര കടൽ കടക്കണം ..