---
author: Beaumaris
categories:
- Entertainment
comment_count: 0
date: 2024-02-01 13:05:02
draft: false
image: ''
like_count: 2480
share_count: 984
tags:
- Arun Narayan
- asif ali
- biju menon
- Jis Joy
- Official Teaser
- Sijo Sebastian
- Thalavan
title: നേർക്കുനേർ പോരടിക്കുന്ന പോലീസ് ഓഫീസർമാരായി ബിജു മേനോനും ആസിഫ് അലിയും, ജിസ്
  ജോയ് സംവിധാനം ചെയുന്ന 'തലവൻ' ടീസർ
view_count: 46838
---

ബിജു മേനോനും ആസിഫ് അലിയും ഒന്നിക്കുന്ന, ജിസ് ജോയ് സംവിധാനം ചെയുന്ന ചിത്രമാണ് തലവൻ. ചിത്രത്തിന്റെ ടീസർ പുറത്തിറങ്ങി. https://youtu.be/1_AcltW3SmY നേർക്കുനേർ നിന്ന് പോരടിക്കുന്ന പോലീസ് ഓഫീസർമാരായാണ് ബിജു മേനോനും ആസിഫ് അലിയും ചിത്രത്തിൽ എത്തുക . അരുൺ നാരായൺ പ്രൊഡക്ഷൻസിന്റെയും ലണ്ടൻ സ്റ്റുഡിയോസിന്റെയും ബാനറിൽ അരുൺ നാരായണനും സിജോ സെബാസ്റ്റ്യനും ചേർന്നാണ് ചിത്രം നിർമിക്കുന്നത്. പതിവ് ശൈലിയിൽ നിന്നും മാറി ജിസ് ജോയ് ചെയ്യുന്ന ത്രില്ലർ മൂഡിലുള്ള ചിത്രം കൂടിയാണ് തലവൻ. പോലീസ് പശ്ചാത്തലത്തിൽ എത്തുന്ന ചിത്രത്തിൽ ദിലീഷ് പോത്തനും ഒരു പ്രധാന കഥാപാത്രത്തെ അവതരിപ്പിക്കുന്നുണ്ട്. ഈശോ, ചാവേർ എന്നീ ചിത്രങ്ങൾക്ക് ശേഷം അരുൺ നാരായൺ പ്രൊഡക്ഷൻസ് നിർമ്മിക്കുന്ന ഈ ചിത്രത്തിലൂടെ ആസിഫ് അലിയും ബിജു മേനോനും വീണ്ടും ഒന്നിക്കുകയാണ്. മലബാറിലെ നാട്ടിൻപുറങ്ങളെ പ്രധാന പശ്ചാത്തലമാക്കി ഒരുക്കുന്ന ഇൻവെസ്റ്റിഗേറ്റീവ് ത്രില്ലറാണ് ഈ സിനിമ. അനുശ്രീ, മിയ, ദിലീഷ് പോത്തൻ, കോട്ടയം നസീർ, ശങ്കർ രാമകൃഷ്ണൻ, ജോജി കെ. ജോൺ, ദിനേശ്, അനുരൂപ്, നന്ദൻ ഉണ്ണി, ബിലാസ് എന്നിവരും ചിത്രത്തിലെ പ്രധാന കഥാപാത്രങ്ങളെ അവതരിപ്പിക്കുന്നുണ്ട്.