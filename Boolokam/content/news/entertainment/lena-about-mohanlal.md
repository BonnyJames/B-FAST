---
author: Beaumaris
categories:
- Entertainment
comment_count: 0
date: 2022-04-02 04:16:42
draft: false
image: ''
like_count: 150213
share_count: 33731
tags:
- cinema
- Featured
- lena
- malayalam cinema
- mohanlal
title: ആ വിദ്യ സ്വായത്തമാക്കിയത് മോഹൻലാലിൽ നിന്നെന്നു ലെന
view_count: 2088188
---

സിനിമയിൽ നെടുനീളൻ ഡയലോഗ് പറഞ്ഞു അഭിനയിക്കാൻ വലിയ പ്രയാസമാണ്. അനുഭവസ്ഥർ പറയാറുമുണ്ട്. ചില അഭിനേതാക്കൾക്കൊക്കെ അത് ചെയ്യാൻ പ്രത്യേക സാമർഥ്യം ആണ്. ഇപ്പോൾ നടി ലെനയാണ് ചില വെളിപ്പെടുത്തലുകൾ നടത്തുന്നത്. മെഗാഹിറ്റ് ആയി മാറിയ ഭീഷ്മപർവ്വത്തിലെ അഭിനയത്തിന് ലെനയ്ക്ക് അനവധി പ്രശംസകൾ ആണ് ലഭിക്കുന്നത്. എങ്ങനെയാണ് നെടുനീളത്തിൽ ഡയലോഗ് പറയാൻ സാധിക്കുന്നത് എന്ന ചോദ്യത്തിന് ലെന പ്രതികരിക്കുന്നതിങ്ങനെ വളരെയധികം ദൈർഘ്യമുള്ള ഡയലോഗുകൾ പറഞ്ഞു പഠിക്കുന്നതിൽ മുന്നിലാണ് മോഹൻലാലും സിദ്ദിഖും പൃഥ്വിരാജൂം . തനിക്കു ആദ്യകാലങ്ങളിൽ അത് വളരെ ബുദ്ധിമുട്ടായിരുന്നു , ദൈർഘ്യമുള്ള ഡയലോഗുകൾ എങ്ങനെ പറയാം എന്ന് പഠിച്ചെടുത്തത് മോഹൻലാലിൽ നിന്നാണ് എന്ന് ലെന പറയുന്നു . 2012 - ൽ റിലീസ് ചെയ്ത സ്പിരിറ്റ് എന്ന ചിത്രത്തിൽ എസ്പിയുടെ വേഷമായിരുന്നു ലെനയ്ക്ക് . അതിൽ നെടുനീളൻ ഡയലോഗുകൾ ഉണ്ടായിരുന്നു. മോഹൻലാലിൽ നിന്നാണ് താൻ ആ വിദ്യ പഠിച്ചെടുത്തത് എന്ന് ലെന പറയുന്നു. താരം ആ പറഞ്ഞതിൽ അത്ഭുതമില്ല . മോഹൻലാലിൻറെ പല സിനിമകളിലും അദ്ദേഹം നിർത്താതെ ഡയലോഡ് പറഞ്ഞു കയ്യടി മേടിച്ചിട്ടുണ്ട്. ഡയലോഗ് ഒത്തുവയ്ക്കുക, അതിനനുസരിച്ചു എക്സ്പ്രഷനുകൾ വരുത്തുക, ഡയലോഗ് പറഞ്ഞു നല്ല വെടിപ്പായി അഭിനയിക്കുക..ഇതൊക്കെ വല്ലാത്ത പ്രതിഭാവിലാസം തന്നെ.