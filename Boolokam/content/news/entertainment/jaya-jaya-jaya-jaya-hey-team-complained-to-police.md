---
author: Beaumaris
categories:
- Entertainment
comment_count: 0
date: 2022-11-12 08:09:01
draft: false
image: ''
like_count: 11532
share_count: 3884
tags:
- basil joseph
- darshana rajendran
- Jaya Jaya Jaya Jaya Hey
title: '''സീനുകൾ സാമൂഹിക മാധ്യമങ്ങളിലൂടെ പ്രചരിപ്പിക്കുന്നവർക്കെതിരെ ജയ ജയ ജയ ജയ ഹേ
  ടീമിന്റെ പരാതി'
view_count: 264213
---

തിയേറ്ററിൽ വിജയകരമായി പ്രദർശനം തുടരുന്ന ചിത്രമാണ് 'ജയ ജയ ജയ ജയ ഹേ ' . ബേസിൽ ജോസഫും ദർശനായും പ്രധാന വേഷങ്ങളിൽ എത്തിയ ചിത്രം സാമൂഹിക പ്രസക്തമായ ആശയത്തെ നർമ്മത്തിൽ ചാലിച്ചാണ് അവതരിപ്പിക്കുന്നത്. വിപിൻ ദാസ് ആണ് ചിത്രം സംവിധാനം ചെയ്തത് .ഒക്ടോബർ 28നാണ് ചിത്രം റിലീസ് ചെയ്തത് . പതിനൊന്ന് ദിവസം കൊണ്ട് 25 കോടിയുടെ ബോക്സോഫീസ് കിലുക്കവുമായി ചിത്രം ജൈത്രയാത്ര തുടരുമ്പോൾ കല്ലുകടിയായി മാറുകയാണ് ഈ സംഭവം. ചിത്രത്തിലെ സീനുകൾ സാമൂഹിക മാധ്യമങ്ങളിലൂടെ പ്രചരിപ്പിക്കുന്നു എന്നാരോപിച്ചു അണിയറപ്രവർത്തകർ രംഗത്തുവന്നിരിക്കുകയാണ്, അത്തരത്തിൽ പ്രദര്ശിപ്പിക്കുന്നവരുടെ അക്കൗണ്ട് വിവരങ്ങൾ ഉൾപ്പെടുത്തിയാണ് പരാതിനൽകിയിരിക്കുന്നത്. തിയേറ്ററുകളിൽ നിന്നും പകർത്തിയ സീനുകൾ അവർ റീലുകളായി പ്രചരിപ്പിക്കുകയാണ് എന്നും പരാതിയിൽ പറയുന്നു, എറണാകുളം സൈബർ സെൽ അന്വേഷണം ആരംഭിച്ചിട്ടുണ്ട്.