---
author: Beaumaris
categories:
- Entertainment
comment_count: 0
date: 2023-09-23 07:09:14
draft: false
image: ''
like_count: 58886
share_count: 29531
tags:
- aad
- dhoni
- Mahendra Singh Dhoni
- mohanlal
title: മോഹൻലാലും ധോണിയും ഒന്നിച്ചു സ്‌ക്രീനിൽ, കാര്യമെന്തന്നറിയാതെ ആരാധകർ, ഒടുവിൽ
  അഭ്യൂഹങ്ങൾക്ക് വിരാമം
view_count: 1758739
---

മലയാളത്തിന്റെ പ്രിയനടൻ മോഹൻലാലും ക്രിക്കറ്റ് ഇതിഹാസം ധോണിയും ഒന്നിച്ചുള്ളൊരു ചിത്രം കഴിഞ്ഞ ദിവസം സോഷ്യൽ മീഡിയയിൽ ശ്രദ്ധിക്കപ്പെട്ടിരുന്നു.ഗ്രീൻ ഷർട്ടും മുണ്ടും ധരിച്ച് നിൽക്കുന്ന മോഹൻലാലിനൊപ്പം റെഡ് ആൻഡ് വൈറ്റ് കോമ്പിനേഷനിൽ ക്യാഷ്വൽ വെയർ ധരിച്ച് നിൽക്കുന്ന ധോണിയെ കാണാം. എന്നാൽ കാര്യമെന്തെന്നു ആരാധകർക്ക് മനസ്സിലായിരുന്നില്ല. ഇരുവരും ഒന്നിച്ചു സിനിമയിൽ അഭിനയിക്കുകയാണോ എന്നാണ് ആരാധകരുടെ ചോദ്യങ്ങൾ. എന്നാലിപ്പോൾ അഭ്യൂഹങ്ങൾക്ക് വിരാമം ഇട്ടിരിക്കുകയാണ്. ഒരു പെയിന്റിന്റെ പരസ്യത്തിനായാണ് ധോണിയും മോഹൻലാലും ഒന്നിച്ചത്. മുംബൈയിൽ വച്ചായിരുന്നു ഷൂട്ട്. ക്രിക്കറ്റ്- മോളിവുഡ് പുലികൾ ഒറ്റ ഫ്രെയിമിൽ എന്ന് പറഞ്ഞാണ് ആരാധകർ ഫോട്ടോകൾ പങ്കുവച്ചിരിക്കുന്നത്. ഏറെ കാണാൻ ആ​ഗ്രഹിച്ചൊരു കോമ്പോ ആണിതെന്നും ഇരുവരും ചേർന്നൊരു ഒരു സിനിമ ഉണ്ടാകുമോ എന്നാണു ആരാധകരുടെ ചോദ്യം.