---
author: Beaumaris
categories:
- Entertainment
comment_count: 0
date: 2022-06-25 05:54:20
draft: false
image: https://cdn.boolokam.com/articles/2022/06/fwfwf333-2.jpg
like_count: 86887
share_count: 37386
tags:
- Michael Jackson
- music
title: ലോകത്തിലെ ഏറ്റവും വലിയ സെലിബ്രിറ്റിയുടെ ഓർമ്മദിനം ഇന്ന്
view_count: 1252146
---

**Gopal Krishnan** **മൈക്കിൾ ജാക്സൺ:** **???? പോപ്പ് സംഗീത ഇതിഹാസം!** **ഓർമ്മദിനം ഇന്ന്** ???? 'പോപ്പ് രാജാവ്' എന്നറിയപ്പെടുന്ന മൈക്കിൾ ജാക്സൺ, ലോകത്ത് ഏറ്റവും കൂടുതലാളുകളെ വിനോദിപ്പിച്ച വ്യക്തി എന്ന പേരിൽ ഗിന്നസ് പുസ്തകത്തിൽ ഇടം നേടിയിട്ടുണ്ട്. സംഗീതം, നൃത്തം, ഫാഷൻ മുതലായ മേഖലകളിലെ ഇദ്ദേഹത്തിന്റെ സംഭാവനകൾ നാല് പതിറ്റാണ്ടുകളിലേറെ ഇദ്ദേഹത്തെ ലോകത്തെ തന്നെ ഏറ്റവും പ്രശസ്തനായ വ്യക്തിയാക്കിത്തീർത്തു. ????ഇന്ന്, 13-ാം ചരമവാർഷിക ദിനം. "വീട്ടിലെ പഴയ ഫ്രിഡ്ജ് പുറപ്പെടുവിക്കുന്ന കടകകട ശബ്ദത്തിനൊത്ത് ചുവടുവയ്ക്കുന്ന കുരുന്നു പയ്യൻ: അന്നേ അവൻ്റെ താളബോധം അമ്മ ശ്രദ്ധിച്ചിരുന്നു. അന്നത്തെ പയ്യൻ‍ ആദ്യം സഹോദരങ്ങള്‍ക്കൊപ്പം സംഗീതത്തില്‍ തരംഗം തീര്‍ത്തു. അവിടെ നിന്നും മൈക്കിള്‍ ജാക്‌സണെന്ന ഇതിഹാസ പോപ്പ് താരമായി മാറി. പാശ്ചാത്യ ജനപ്രിയ സംഗീതത്തിലെ അവസാന വാക്കായി. വര്‍ണ, വര്‍ഗ, ജാതി വ്യത്യാസമില്ലാതെ ജനങ്ങള്‍ അവന്റെ ആരാധകരായി മാറി. മൈക്കിള്‍ ജാക്‌സണ്‍ ജീവിക്കുന്ന ഇതിഹാസം തന്നെയായി.... " (- പി.ജെ. ജോസിന്റെ ലേഖനത്തിനിന്ന്) ???? അമേരിക്കൻ ഗായകനും ഗാനരചയിതാവും സംഗീത സംവിധായകനും, നർത്തകനും, അഭിനേതാവും ജീവകാരുണ്യ പ്രവർത്തകനുമായിരുന്നു മൈക്കൽ "ജോസഫ്" ജാക്സൺ എന്ന മൈക്കൽ 'ജോ' ജാക്സൺ. ധാരാളം മക്കളുള്ള ജാക്സൺ കുടുംബത്തിൽ എട്ടാമനായി ജോ ജനിച്ചു. ജനനം, 1958 ഓഗസ്റ്റ് 29-ന് ആണ്. സഹോദരങ്ങളോടൊപ്പം കൊച്ചു പയ്യനായ 'ജോ', 1960-കളുടെ പകുതിയിൽ 'ദ ജാക്സൺ 5' എന്ന ബാന്റുമായാണ് സംഗീത ജീവിതം ആരംഭിച്ചത്.1971 മുതൽ മൈക്കിൾ, ഒറ്റക്ക് പാടുവാൻ തുടങ്ങി. 1970-കളുടെ അവസാനത്തോടെ ജാക്സൺ ജനപ്രിയ സംഗീത രംഗത്തെ ഒരു പ്രധാന ഘടകമായി മാറി. മൈക്കിൾ ജാക്സണിന്റെ 'ബീറ്റ് ഇറ്റ്', 'ബില്ലി ജീൻ', 'ത്രില്ലർ' എന്നീ ഗാനങ്ങളുടെ വീഡിയോകളുടെ പ്രശസ്തി, അക്കാലത്തെ കടുകട്ടിയായായിരുന്ന വർണ്ണ വിവേചനത്തിന്റെ അതിർ വരമ്പുകൾ തകർക്കാൻ കുറെയൊക്കെ ഉതകി; അതിനു പുറമെ ആ നാളുകളിൽ ശൈശവ ദശയിലായിരുന്ന 'എം-റ്റി.വി. ചാനലി'ന്റെ വളർച്ചയ്ക്കും കാരണമായി. 'ബ്ലാക്ക് ഓർ വൈറ്റ്', 'സ്ക്രീം' എന്നീ മ്യൂസിക് വീഡിയോകളുടെ വിജയത്തോടെ സംഗീതലോകത്തിലെ ഒരു സൂപ്പർ സ്റ്റാറായി ജാക്സൺ മാറി. ഈ സംഗീത വീഡിയോകളുടെ വൻ പ്രചാരത്തോടെ 1990 -കളിലെ 'എംറ്റിവി'യിലെ മുഖ്യ ആകർഷക കേന്ദ്രമായി ജാക്സൺ ഉയർന്നു. 1982-ൽ പുറത്തിറങ്ങിയ 'ത്രില്ലർ' എന്ന ആൽബത്തിന്റെ 10 കോടി കോപ്പികൾ ലോകമെമ്പാടുമായി വിറ്റഴിക്കപ്പെട്ടിട്ടുണ്ട്.[8] ഇദ്ദേഹത്തിന്റെ മറ്റു നാല് സോളോ സ്റ്റുഡിയോ ആൽബങ്ങളും ലോകത്തിൽ ഏറ്റവും വിറ്റഴിക്കപ്പെട്ട ആൽബങ്ങളിൽ ഉൾപ്പെടുന്നവയാണ്. ഓഫ് ദ വാൾ(1979), ബാഡ് (1987), ഡെയ്ഞ്ചൊറസ് (1991) ഹിസ്റ്ററി (1995) എന്നിവയാണവ. ???? മൈക്കൽ ജാക്സൺ, തന്റെ ആൽബങ്ങളിലൂടെ, സംഗീത വീഡിയോയെ ഒരു കലാരൂപമായും, അതിനോടൊപ്പം, ഒരു പരസ്യ ഉപകരണവുമാക്കിയും മാറ്റി. തന്റെ സ്റ്റേജ് ഷോകളിലെയും സംഗീത വീഡിയോകളിലൂടെയും ചെയ്യുവാൻ ശാരീരികമായി വളരെ പ്രയാസമുള്ള റോബോട്ട്, മൂൺവാക്ക് തുടങ്ങിയ നൃത്തശൈലികൾ ഇദ്ദേഹം ലോകത്തിനു പരിചയപ്പെടുത്തി.റോക്ക് ആൻഡ് റോൾ ഹോൾ ഓഫ് ഫെയിമിലേക്ക് രണ്ടു പ്രാവശ്യം തിരഞ്ഞെടുക്കപ്പെട്ടിട്ടുള്ള ചുരുക്കം ചില സംഗീതജ്ഞരിൽ ഒരാളായ മൈക്കൽ ജാക്സൺ 'സോംങ് റൈറ്റേഴ്സ് ഹോൾ ഓഫ് ഫെയ്മി'ലും ഇടം കണ്ടെത്തിയിട്ടുണ്ട്. ![](https://cdn.boolokam.com/articles/2022/06/fwfwf333-2.jpg)പോപ്പിന്റെയും റോക്ക് ആൻഡ് റോളിന്റേയും ലോകത്തുനിന്ന് ഡാൻസ് ഹോൾ ഓഫ് ഫെയിമിലേക്ക് തിരഞ്ഞെടുക്കപ്പെട്ട ആദ്യത്തെ (ഇതുവരെ ഒരാൾ മാത്രം) വ്യക്തിയാണ് ഇദ്ദേഹം.അനേകം ഗിന്നസ് വേൾഡ് റെക്കോർഡ്സ്, 13 ഗ്രാമി പുരസ്കാരങ്ങൾ (കൂടാതെ ഗ്രാമി ലെജൻഡ് പുരസ്കാരവും ഗ്രാമി ലൈഫ് ടൈം അച്ചീവ്മെന്റ് പുരസ്കാരവും), 26 അമേരിക്കൻ മ്യൂസിക്ക് പുരസ്കാരങ്ങൾ (മറ്റാരെക്കാളും കൂടുതൽ), കൂടാതെ നൂറ്റാണ്ടിന്റെ കലാകാരൻ (Artist of the Century) ദശാബ്ദത്തിന്റെ കലാകാരൻ (Artist of the 1980s) പുരസ്കാരങ്ങൾ, 13 നമ്പർ വൺ സിംഗിൾസ് ഇൻ ദ യുണൈറ്റഡ് സ്റ്റേറ്റ്സ് പുരസ്കാരങ്ങളും അദ്ദേഹത്തിന്റെ പേരിലുണ്ട്. അദ്ദേഹത്തിന്റെ പാട്ടുകളുടെ, ഏകദേശം 100 കോടി പ്രതികൾ ലോകമാകെ വിറ്റഴിഞ്ഞിട്ടുണ്ട്. അദ്ദേഹം നൂറിലധികം പുരസ്കാരങ്ങൾ വാരിക്കൂട്ടിയിട്ടുണ്ട്. ഇത് അദ്ദേഹത്തെ ഏറ്റവും കൂടുതൽ പുരസ്കാരങ്ങൾ നേടിയ സംഗീതജ്ഞനാക്കി. 2014 മെയ് 21 ന് ജാക്സൺന്റെ പുതിയ ഗാനമായ ലവ് നെവർ ഫെൽട് സോ ഗുഡ് ബിൽബോഡ് ഹോട് 100 ചാർട്ടിൽ ഒമ്പതാം സ്ഥാനത്ത് എത്തി. ഇതോടെ അഞ്ചു വ്യത്യസ്ത പതിറ്റാണ്ടുകളിലായി ബിൽബോർഡ് ഹോട്ട് 100 ചാർട്ടിലെ ആദ്യ പത്തിൽ ഗാനമുളള ആദ്യ കലാകാരനായി ജാക്സൺ മാറി. ???? മുപ്പത്തിയൊമ്പത് ജീവകാരുണ്യ സംഘടനകളെ സഹായിച്ചിട്ടുള്ള ജാക്സൺ 50 കോടി ഡോളർ (500 മില്ല്യൺ) വിവിധ ജീവകാരുണ്യ പ്രവർത്തനങ്ങൾക്കായി ചിലവഴിച്ചിട്ടുണ്ട്. ഇത് അദ്ദേഹത്തെ ഏറ്റവും കുടുതൽ കാരുണ്യ സ്ഥാപനങ്ങളെ സഹായിച്ച പോപ് താരം എന്ന നിലയിൽ ഗിന്നസ് ബുക്കിൽ എത്തിച്ചു. ജാക്സന്റെ രൂപമാറ്റം, വ്യക്തിപരമായ ബന്ധങ്ങൾ, പെരുമാറ്റങ്ങൾ തുടങ്ങിയ സ്വകാര്യ ജീവിതത്തിലെ പല സംഭവങ്ങളും പിന്നീട് സാമൂഹ്യജീവിതത്തിൽ വിവാദങ്ങൾ സൃഷ്ടിച്ചിട്ടുണ്ട്. 1993-ൽ കുട്ടികളെ ലൈംഗികമായി ചൂഷണം ചെയ്തു എന്ന ആരോപണം ഇദ്ദേഹത്തിനു നേരെ ഉയർന്നിട്ടുണ്ട്. എന്നാൽ ആ പ്രശ്നം കോടതിക്കു പുറത്തുതന്നെ തീർന്നതിനാൽ കുറ്റങ്ങൾ ഒന്നും തന്നെ ഇദ്ദേഹത്തിന്റെ പേരിൽ ചാർത്തപ്പെട്ടില്ല. 2005-ൽ ജാക്സന്റെ പേരിൽ കൂടുതൽ ലൈംഗികാരോപണങ്ങൾ ഉയർന്നുവെങ്കിലും കോടതി കുറ്റക്കാരനല്ലന്നു കണ്ടെത്തി വെറുതെ വിട്ടു. ???? ദിസ് ഈസ് ഇറ്റ് എന്ന സംഗീതം പര്യടനത്തിന്റെ പണിപ്പുരയിലായിരുന്ന സമയത്തായിരുന്നു അദ്ദേഹത്തിന്റെ മരണം. 2009 ജൂൺ 25 ന് പ്രൊപ്പഫോൾ, ലോറാസെപാം മുതലായ മയക്കുമരുന്നുകളുടെ അമിതമായ ഉപയോഗം മൂലമുണ്ടായ ഹൃദയാഘാതത്തെത്തുടർന്നായിരുന്നു ഇദ്ദേഹത്തിന്റെ മരണം. മരണഷവും, ജാക്സൺ (നിലവിൽ) 5510 കോടിയിലധികം രൂപയുമായി (82.5 കോടി ഡോളർ) ഫോബ്സ് മാഗസിന്റെ ഏറ്റവും കൂടുതൽ വാർഷിക വരുമാനമുള്ള മരണപ്പെട്ട പ്രസിദ്ധനായ വ്യകതിയാണ്. ???? **മൈക്കിൾജാക്സൺ - പ്രസിദ്ധമായ ചില ഗാന വിഡിയോകൾ:** **???? 'ബ്ലാക്ക് ഓർ വൈറ്റ്':** [embed]https://youtu.be/F2AitTPI5U0[/embed] **???? ത്രില്ലെർ - ലൈവ്** [embed]https://youtu.be/7DOzITFjq70[/embed] **???? ഡേൻജർസ് - ലൈവ്** [embed]https://youtu.be/jr9uliNQwNA[/embed]