---
title: "എന്തുകൊണ്ടാണ് ഈ ചിത്രത്തിൽ ഇരകളോട് ഒരിറ്റ് സഹതാപം പോലും പ്രേക്ഷകർക്ക് തോന്നാത്തത്‌ ?"
date: 2022-05-29T04:20:49
draft: false
categories: ["Entertainment"]
tags: ['dhyan sreenivasan', 'DURGA KRISHNA', 'Indrans', 'Santhosh Iriveri Parootty', 'udal movie']
author: "Beaumaris"
---

<strong>സ്നേഹത്തിന്റെ, കാമത്തിന്റെ, പ്രതികാരത്തിന്റെ "ഉടൽ"</strong>

<strong>Santhosh Iriveri Parootty</strong>

"Love and Lust Inside" എന്നാണ് രതീഷ്‌ രഘുനന്ദൻ ആദ്യമായി സംവിധാനം ചെയ്ത "ഉടൽ" എന്ന ചിത്രത്തിന്റെ ടാഗ് ലൈൻ തന്നെ. പൂർണമായും അർഥവത്താണത്.മികച്ച തിരക്കഥയും സംവിധാനമികവും കൊണ്ട് പ്രേക്ഷകരെ പിടിച്ചിരുത്തുന്ന ഒരു ഗംഭീര എഡ്ജ് ഓഫ് ദ സീറ്റ് ത്രില്ലറാണ് ഉടൽ. വളരെ പരിമിതമായ വിഭവശേഷി കൊണ്ടാണ് നിർമിച്ചതെങ്കിലും അതിനെ പൂർണമായും മറികടക്കുന്ന മികച്ച ചലച്ചിത്രാനുഭവം ആവുന്നുണ്ട് ചിത്രം.
ഒരു ഗ്രാമത്തിലെ വീട്ടിൽ ഒറ്റ രാത്രിയിൽ നടക്കുന്ന സംഭവങ്ങളാണ് ഉടൽ എന്ന ചിത്രത്തിന്റെ പ്രമേയം എന്ന് പറയാം. കഥയിലേക്ക് പോയാൽ അത് സ്പോയ്ലർ ആകും എന്നത് കൊണ്ട് അതിന് തുനിയുന്നില്ല. പ്രായമായ കുട്ടിയച്ചൻ എന്ന കേന്ദ്രകഥാപാത്രമായി ഇന്ദ്രൻസ് എത്തുന്നു. ഒരു കണ്ണിന് കാഴ്ച നഷ്ടപ്പെട്ട, വെളുത്ത നിറത്തിലുള്ള കണ്ണുകൾ ഭീതി സൃഷ്ടിക്കുന്ന ഒരു കഥാപാത്രം. കുട്ടിച്ചായന്റെ മരുമകൾ ഷെെനിയായി ദുർഗ കൃഷ്ണയും കാമുകൻ കിരണായി ധ്യാൻ ശ്രീനിവാസനുമെത്തുന്നു. കിടപ്പിലായുള്ള ഒരു രോഗിയുള്ള വീട്ടിൽ അവരെ പരിചരിച്ചു ശ്വാസം മുട്ടി ജീവിക്കുന്ന ഷൈനിയുടെ വിവിധ ഘട്ടങ്ങളിലെ മാറ്റങ്ങൾ മികച്ച രീതിയിൽ തന്നെ വന്നിട്ടുണ്ട്. ഓവ് ചാലിലൂടെ ഇടയ്ക്കിടെ ഒഴുകി വരുന്ന ചോര കലർന്ന വെള്ളവും വിസർജ്യങ്ങളും ഉപയോഗിച്ച ഡയപ്പറിന്റെ അവശിഷ്ടങ്ങളും കാഴ്ചക്കാരിലും അസ്വസ്ഥതയുണ്ടാക്കും.ജൂഡ് ആന്റണി ജോസഫ് ആണ് ഷൈനിയുടെ ഭർത്താവ് റെജിയെ അവതരിപ്പിക്കുന്നത്.

&amp;nbsp;

<img class=" wp-image-337090 aligncenter" src="https://cdn.boolokam.com/articles/2022/05/1212.jpg" alt="" width="754" height="471" />

കഥ നടക്കുന്ന വീടും പരിസരവും കഥാപാത്രങ്ങളെയും പരിചയപ്പെടുത്തി ആദ്യ പകുതിയിൽ മന്ദതാളത്തിൽ നീങ്ങുന്ന ചിത്രം രണ്ടാം പകുതിയിൽ ഒരു ഗംഭീര ത്രില്ലർ മൂഡിലേക്ക് മാറുന്നു. പിന്നെ ശ്വാസമടക്കിപ്പിടിച്ചേ ചിത്രം കണ്ടുതീർക്കാനാവൂ.അക്ഷരാർഥത്തിൽ ഒരു വീടിനുള്ളിൽ ഒരു രാത്രി നടക്കുന്ന വേട്ടയാണ് രണ്ടാം പകുതിയിലെ സിനിമ. ജീവനോടെ രക്ഷപ്പെടാൻ ഇരയും വേട്ടയാടിപ്പിടിക്കാൻ വേട്ടക്കാരനും നടത്തുന്ന ജീവന്മരണ പോരാട്ടം. വേട്ടക്കാരന്റെ കൂടെ കാണികൾ സഞ്ചരിക്കും. ഇരകളോട് എന്ത് കൊണ്ട് ഒരിറ്റ് സഹതാപം പോലും പ്രേക്ഷകർക്ക് തോന്നില്ല എന്നത് ചിത്രം കണ്ട് അറിയുക.

എല്ലാ മനുഷ്യനിലും പ്രാകൃത ചോദനകൾ ഒളിഞ്ഞിരിപ്പുണ്ട്. അത് മറച്ചു വെച്ച് നാം പരിഷ്കൃതരുടെ മുഖംമൂടി അണിയുന്നു. ഓരോ മനുഷ്യനും പ്രാഥമികമായി ഓരോ 'ഉടലു'കൾ മാത്രമാണ്. പ്രേമവും കാമവും കുറ്റകൃത്യ പ്രവണതയും ആക്രമണോത്സുകതയും എല്ലാമടങ്ങിയ 'ഉടലു'കൾ. വേലി ചാടാൻ കാത്തു നിൽക്കുന്ന പ്രാകൃത ജന്മങ്ങൾ. ഇവിടെ ഏകാന്തതയുടെ ഉടലിൽ നടക്കുന്ന സംഘർഷങ്ങളാണ് പിന്നീട് ലൈംഗികതയുടെ ഉടലിലേക്കും തുടർന്ന് അക്രമത്തിന്റെ ഉടലിലേക്കും നയിക്കുന്നത്. പിന്നീട് അത് അതിജീവനത്തിനായുള്ള പോരാട്ടത്തിന്റെ ഉടൽ ആയിമാറുന്നു. മരണം മുന്നിൽ കാണുമ്പോൾ മനുഷ്യനിലും മൃഗചോദനകൾ ഉണരുന്നു. ഇവിടെ ഉത്തരവാദിത്തങ്ങളിൽ നിന്ന് ഒളിച്ചോടി നന്മയുടെ മുഖാവരണം അണിഞ്ഞു നടക്കുന്ന റെജി (കുട്ടിയച്ചന്റെ മകൻ) വിശുദ്ധ പശുവിന്റെ ഉടലുമായി നടക്കുന്ന ഒരു ഫ്രോഡ് ആണെന്ന് പറയേണ്ടി വരും. യഥാർഥത്തിൽ ഈ ഉടലുകളെല്ലാം വേറെവേറെയല്ല, അവയെല്ലാം ഒന്നാണ്. അല്ലെങ്കിൽ അവ നാം തന്നെയാണ്.

&amp;nbsp;

<img class="wp-image-337091 aligncenter" src="https://cdn.boolokam.com/articles/2022/05/Indrans-Udal-1.jpg" alt="" width="799" height="444" />

'ഹോം' എന്ന ചിത്രത്തിന് ശേഷം ഇന്ദ്രൻസിന്റെ മറ്റൊരു തകർപ്പൻ പ്രകടനം. ഒലിവർ ട്വിസ്റ്റിൽ നിന്നും കുട്ടിയച്ചനിൽ എത്തുമ്പോൾ തന്റെ റേഞ്ച് വീണ്ടും വെളിവാക്കുന്നുണ്ട് ഇന്ദ്രൻസ്. വാർധക്യപീഡകൾ കൊണ്ട് അവശനായി കാണിക്കുന്ന ആദ്യപകുതിയിലും പകയുടെ നെരിപ്പോടിൽ എരിഞ്ഞ് ഒടുവിൽ അത് പ്രളയാഗ്നിയായ് ആളിക്കത്തുന്ന രണ്ടാം പകുതിയിലും ഈ നടൻ വിസ്മയിപ്പിക്കുന്നുണ്ട്. അതുല്യമായ ഒരു പരകായ പ്രവേശം.

ഇന്ദ്രൻസിനൊപ്പം നിൽക്കുന്ന പ്രകടനമാണ് ഷൈനി എന്ന കഥാപാത്രത്തെ അവതരിപ്പിച്ച ദുർഗ കൃഷ്ണയുടേതും. ഇന്ദ്രൻസുമായുള്ള കോമ്പിനേഷൻ സീനുകളിൽ കട്ടയ്ക്ക് ഒപ്പത്തിനൊപ്പം പിടിച്ചു നിൽക്കുന്നുണ്ട് ദുർഗ. പലവിധ മാനസിക തലങ്ങളിലൂടെ കടന്നുപോകുന്ന സങ്കീർണമായ ഈ കഥാപാത്രത്തെ നന്നായി അവതരിപ്പിച്ചിട്ടുണ്ട്. ശക്തമായ ഒരു നെഗറ്റീവ് കഥാപാത്രം കൂടിയാണിത്. ധ്യാൻ ശ്രീനിവാസൻ തരക്കേടില്ല.

&amp;nbsp;

<img class="wp-image-337092 aligncenter" src="https://cdn.boolokam.com/articles/2022/05/wfwfwwwwwww.jpg" alt="" width="765" height="460" />

ആദ്യം പറഞ്ഞ പോലെ തിരക്കഥയും സംവിധാനവും രതീഷ് രഘുനന്ദൻ മികവുറ്റതാക്കി. മനോജ് പിള്ളയുടെ ക്യാമറയും വില്യം ഫ്രാൻസിസിന്റെ പശ്ചാത്തല സംഗീതവും സംവിധായകന് ഇക്കാര്യത്തിൽ മികച്ച പിന്തുണ നൽകി. നിഷാദ് യൂസഫിന്റെ എഡിറ്റിങ്ങും ചിത്രത്തിന്റെ വേഗത നിലനിർത്താൻ സഹായിച്ചു.
സെക്സ്, വയലൻസ് രംഗങ്ങൾ ഉള്ളതിനാൽ എ സർട്ടിഫിക്കറ്റ് ആണ് ചിത്രത്തിന് ഉള്ളത്. ഇന്റിമേറ്റ് രംഗങ്ങളും വയലൻസ് രംഗങ്ങളും അനവധിയുണ്ട്. ഗോകുലം ഗോപാലനാണ് ചിത്രം നിർമിച്ചിരിക്കുന്നത്. വളരെ മികച്ച ഒരു ചലച്ചിത്രാനുഭവമാണ് "ഉടൽ". നഷ്ടപ്പെടുത്തരുത്..


![എന്തുകൊണ്ടാണ് ഈ ചിത്രത്തിൽ ഇരകളോട് ഒരിറ്റ് സഹതാപം പോലും പ്രേക്ഷകർക്ക് തോന്നാത്തത്‌ ?](https://cdn.boolokam.com/articles/2022/05/1212.jpg)**സ്നേഹത്തിന്റെ, കാമത്തിന്റെ, പ്രതികാരത്തിന്റെ "ഉടൽ"** **Santhosh Iriveri Parootty** "Love and Lust Inside" എന്നാണ് രതീഷ്‌ രഘുനന്ദൻ ആദ്യമായി സംവിധാനം ചെയ്ത "ഉടൽ" എന്ന ചിത്രത്തിന്റെ ടാഗ് ലൈൻ തന്നെ. പൂർണമായും അർഥവത്താണത്.മികച്ച തിരക്കഥയും സംവിധാനമികവും കൊണ്ട് പ്രേക്ഷകരെ പിടിച്ചിരുത്തുന്ന ഒരു ഗംഭീര എഡ്ജ് ഓഫ് ദ സീറ്റ് ത്രില്ലറാണ് ഉടൽ. വളരെ പരിമിതമായ വിഭവശേഷി കൊണ്ടാണ് നിർമിച്ചതെങ്കിലും അതിനെ പൂർണമായും മറികടക്കുന്ന മികച്ച ചലച്ചിത്രാനുഭവം ആവുന്നുണ്ട് ചിത്രം. ഒരു ഗ്രാമത്തിലെ വീട്ടിൽ ഒറ്റ രാത്രിയിൽ നടക്കുന്ന സംഭവങ്ങളാണ് ഉടൽ എന്ന ചിത്രത്തിന്റെ പ്രമേയം എന്ന് പറയാം. കഥയിലേക്ക് പോയാൽ അത് സ്പോയ്ലർ ആകും എന്നത് കൊണ്ട് അതിന് തുനിയുന്നില്ല. പ്രായമായ കുട്ടിയച്ചൻ എന്ന കേന്ദ്രകഥാപാത്രമായി ഇന്ദ്രൻസ് എത്തുന്നു. ഒരു കണ്ണിന് കാഴ്ച നഷ്ടപ്പെട്ട, വെളുത്ത നിറത്തിലുള്ള കണ്ണുകൾ ഭീതി സൃഷ്ടിക്കുന്ന ഒരു കഥാപാത്രം. കുട്ടിച്ചായന്റെ മരുമകൾ ഷെെനിയായി ദുർഗ കൃഷ്ണയും കാമുകൻ കിരണായി ധ്യാൻ ശ്രീനിവാസനുമെത്തുന്നു. കിടപ്പിലായുള്ള ഒരു രോഗിയുള്ള വീട്ടിൽ അവരെ പരിചരിച്ചു ശ്വാസം മുട്ടി ജീവിക്കുന്ന ഷൈനിയുടെ വിവിധ ഘട്ടങ്ങളിലെ മാറ്റങ്ങൾ മികച്ച രീതിയിൽ തന്നെ വന്നിട്ടുണ്ട്. ഓവ് ചാലിലൂടെ ഇടയ്ക്കിടെ ഒഴുകി വരുന്ന ചോര കലർന്ന വെള്ളവും വിസർജ്യങ്ങളും ഉപയോഗിച്ച ഡയപ്പറിന്റെ അവശിഷ്ടങ്ങളും കാഴ്ചക്കാരിലും അസ്വസ്ഥതയുണ്ടാക്കും.ജൂഡ് ആന്റണി ജോസഫ് ആണ് ഷൈനിയുടെ ഭർത്താവ് റെജിയെ അവതരിപ്പിക്കുന്നത്. &nbsp; കഥ നടക്കുന്ന വീടും പരിസരവും കഥാപാത്രങ്ങളെയും പരിചയപ്പെടുത്തി ആദ്യ പകുതിയിൽ മന്ദതാളത്തിൽ നീങ്ങുന്ന ചിത്രം രണ്ടാം പകുതിയിൽ ഒരു ഗംഭീര ത്രില്ലർ മൂഡിലേക്ക് മാറുന്നു. പിന്നെ ശ്വാസമടക്കിപ്പിടിച്ചേ ചിത്രം കണ്ടുതീർക്കാനാവൂ.അക്ഷരാർഥത്തിൽ ഒരു വീടിനുള്ളിൽ ഒരു രാത്രി നടക്കുന്ന വേട്ടയാണ് രണ്ടാം പകുതിയിലെ സിനിമ. ജീവനോടെ രക്ഷപ്പെടാൻ ഇരയും വേട്ടയാടിപ്പിടിക്കാൻ വേട്ടക്കാരനും നടത്തുന്ന ജീവന്മരണ പോരാട്ടം. വേട്ടക്കാരന്റെ കൂടെ കാണികൾ സഞ്ചരിക്കും. ഇരകളോട് എന്ത് കൊണ്ട് ഒരിറ്റ് സഹതാപം പോലും പ്രേക്ഷകർക്ക് തോന്നില്ല എന്നത് ചിത്രം കണ്ട് അറിയുക. എല്ലാ മനുഷ്യനിലും പ്രാകൃത ചോദനകൾ ഒളിഞ്ഞിരിപ്പുണ്ട്. അത് മറച്ചു വെച്ച് നാം പരിഷ്കൃതരുടെ മുഖംമൂടി അണിയുന്നു. ഓരോ മനുഷ്യനും പ്രാഥമികമായി ഓരോ 'ഉടലു'കൾ മാത്രമാണ്. പ്രേമവും കാമവും കുറ്റകൃത്യ പ്രവണതയും ആക്രമണോത്സുകതയും എല്ലാമടങ്ങിയ 'ഉടലു'കൾ. വേലി ചാടാൻ കാത്തു നിൽക്കുന്ന പ്രാകൃത ജന്മങ്ങൾ. ഇവിടെ ഏകാന്തതയുടെ ഉടലിൽ നടക്കുന്ന സംഘർഷങ്ങളാണ് പിന്നീട് ലൈംഗികതയുടെ ഉടലിലേക്കും തുടർന്ന് അക്രമത്തിന്റെ ഉടലിലേക്കും നയിക്കുന്നത്. പിന്നീട് അത് അതിജീവനത്തിനായുള്ള പോരാട്ടത്തിന്റെ ഉടൽ ആയിമാറുന്നു. മരണം മുന്നിൽ കാണുമ്പോൾ മനുഷ്യനിലും മൃഗചോദനകൾ ഉണരുന്നു. ഇവിടെ ഉത്തരവാദിത്തങ്ങളിൽ നിന്ന് ഒളിച്ചോടി നന്മയുടെ മുഖാവരണം അണിഞ്ഞു നടക്കുന്ന റെജി (കുട്ടിയച്ചന്റെ മകൻ) വിശുദ്ധ പശുവിന്റെ ഉടലുമായി നടക്കുന്ന ഒരു ഫ്രോഡ് ആണെന്ന് പറയേണ്ടി വരും. യഥാർഥത്തിൽ ഈ ഉടലുകളെല്ലാം വേറെവേറെയല്ല, അവയെല്ലാം ഒന്നാണ്. അല്ലെങ്കിൽ അവ നാം തന്നെയാണ്. &nbsp; ![](https://cdn.boolokam.com/articles/2022/05/Indrans-Udal-1.jpg) 'ഹോം' എന്ന ചിത്രത്തിന് ശേഷം ഇന്ദ്രൻസിന്റെ മറ്റൊരു തകർപ്പൻ പ്രകടനം. ഒലിവർ ട്വിസ്റ്റിൽ നിന്നും കുട്ടിയച്ചനിൽ എത്തുമ്പോൾ തന്റെ റേഞ്ച് വീണ്ടും വെളിവാക്കുന്നുണ്ട് ഇന്ദ്രൻസ്. വാർധക്യപീഡകൾ കൊണ്ട് അവശനായി കാണിക്കുന്ന ആദ്യപകുതിയിലും പകയുടെ നെരിപ്പോടിൽ എരിഞ്ഞ് ഒടുവിൽ അത് പ്രളയാഗ്നിയായ് ആളിക്കത്തുന്ന രണ്ടാം പകുതിയിലും ഈ നടൻ വിസ്മയിപ്പിക്കുന്നുണ്ട്. അതുല്യമായ ഒരു പരകായ പ്രവേശം. ഇന്ദ്രൻസിനൊപ്പം നിൽക്കുന്ന പ്രകടനമാണ് ഷൈനി എന്ന കഥാപാത്രത്തെ അവതരിപ്പിച്ച ദുർഗ കൃഷ്ണയുടേതും. ഇന്ദ്രൻസുമായുള്ള കോമ്പിനേഷൻ സീനുകളിൽ കട്ടയ്ക്ക് ഒപ്പത്തിനൊപ്പം പിടിച്ചു നിൽക്കുന്നുണ്ട് ദുർഗ. പലവിധ മാനസിക തലങ്ങളിലൂടെ കടന്നുപോകുന്ന സങ്കീർണമായ ഈ കഥാപാത്രത്തെ നന്നായി അവതരിപ്പിച്ചിട്ടുണ്ട്. ശക്തമായ ഒരു നെഗറ്റീവ് കഥാപാത്രം കൂടിയാണിത്. ധ്യാൻ ശ്രീനിവാസൻ തരക്കേടില്ല. &nbsp; ![](https://cdn.boolokam.com/articles/2022/05/wfwfwwwwwww.jpg) ആദ്യം പറഞ്ഞ പോലെ തിരക്കഥയും സംവിധാനവും രതീഷ് രഘുനന്ദൻ മികവുറ്റതാക്കി. മനോജ് പിള്ളയുടെ ക്യാമറയും വില്യം ഫ്രാൻസിസിന്റെ പശ്ചാത്തല സംഗീതവും സംവിധായകന് ഇക്കാര്യത്തിൽ മികച്ച പിന്തുണ നൽകി. നിഷാദ് യൂസഫിന്റെ എഡിറ്റിങ്ങും ചിത്രത്തിന്റെ വേഗത നിലനിർത്താൻ സഹായിച്ചു. സെക്സ്, വയലൻസ് രംഗങ്ങൾ ഉള്ളതിനാൽ എ സർട്ടിഫിക്കറ്റ് ആണ് ചിത്രത്തിന് ഉള്ളത്. ഇന്റിമേറ്റ് രംഗങ്ങളും വയലൻസ് രംഗങ്ങളും അനവധിയുണ്ട്. ഗോകുലം ഗോപാലനാണ് ചിത്രം നിർമിച്ചിരിക്കുന്നത്. വളരെ മികച്ച ഒരു ചലച്ചിത്രാനുഭവമാണ് "ഉടൽ". നഷ്ടപ്പെടുത്തരുത്..
