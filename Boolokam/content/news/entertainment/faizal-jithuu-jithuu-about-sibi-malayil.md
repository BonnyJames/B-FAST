---
author: Beaumaris
categories:
- Entertainment
comment_count: 0
date: 2023-05-30 12:25:00
draft: false
image: https://cdn.boolokam.com/articles/2023/05/1w1-1024x533.jpg
like_count: 124364
share_count: 17687
tags:
- mammootty
- mohanlal
- sibimalayil
title: കുടുംബപ്രേക്ഷകരുടെ എക്കാലത്തെയും പ്രിയപ്പെട്ട സംവിധായകൻ
view_count: 2135370
---

**സിബി മലയിലും തന്റെ ചിത്രങ്ങളും** **Faizal Jithuu Jithuu** മലയാള സിനിമയിലെ മുതിർന്ന ഒരു സംവിധായകനാണ് സിബി മലയിൽ . പഠനകാലത്ത് തന്നെ സിനിമയിൽ തൽപ്പരനായ സിബിക്ക് സിനിമയുടെ അണിയറയിൽ നിൽക്കാനായിരിന്നു ഇഷ്ടം . അങ്ങനെ സിനിമ സംവിധാന മോഹവുമായി നവോദയായിൽ കയറി പറ്റി. നവോദയ അപ്പച്ചൻ , ജിജോ, ഫാസിൽ, എന്നിവരുമായുള്ള വ്യക്തി ബന്ധങ്ങൾ സിബിയെ കൂടുതൽ അവസരങ്ങൾ ഉണ്ടാക്കി കൊടുത്തു. ജഗദീഷിന്റെ കഥക്ക് ശ്രീനിവാസൻ തിരക്കഥ എഴുതിയ മുത്താരംകുന്ന് പി.ഒ എന്ന ഹാസൃത്തിന് പ്രാധാനുമുള്ള ചിത്രം സംവിധാനം ചെയ്തു. രണ്ടാമത്തെ ചിത്രമായ ചേക്കേറാനൊരു ചില്ലയും , ശ്രീനിവാസന്റെ രചനയിൽ മോഹൻലാലിനെ നായകനാക്കി ദൂരെ ദൂരെ ഒരു കൂടുകൂട്ടാം എന്ന ചിത്രവും സംവിധാനം ചെയ്തു. ലോഹിതദാസിന്റെ ആദ്യ ചിത്രമായ തനിയാവർത്തനം സിബി മലയിൽ എന്ന സംവിധായകന്റെ റേഞ്ച് മലയാള സിനിമ മനസ്സിലാക്കി. അങ്ങനെ സിബി മലയിൽ - ലോഹിതദാസ് കൂട്ടുകെട്ടിൽ ഹൃദയസ്പർശിയായ പതിനാലോളം ചിത്രങ്ങൾ ഉണ്ടായി. [](https://cdn.boolokam.com/articles/2023/05/22333-2.jpg)മോഹൻലാലിനെ നായകനാക്കി ഹിസ് ഹൈനസ് അബ്ദുള്ള, കമലദളം, ഭരതം, എന്നീ ക്ലാസിക്ക് ചിത്രങ്ങളും സംവിധാനം ചെയ്തു. ഭരതം എന്ന ചിത്രത്തിൽ കല്ലൂർ ഗോപിനാഥൻ എന്ന കഥാപാത്രം അവതരിപ്പിച്ചതിന് ദേശീയ അവാർഡ് ലഭിക്കുകയുണ്ടായി. കിരീടം എന്ന ചിത്രത്തിലൂടെ വീണ്ടും ലാലിന് സംസ്ഥാന അവാർഡ് തന്റെ ചിത്രത്തിലൂടെ വാങ്ങി കൊടുത്തു സി ബിമലയിൽ . സേതുമാധവന്റെ ജീവിതത്തിലെ താളപ്പിഴകൾ കാണിച്ച കിരീടത്തിന്റെ രണ്ടാം ഭാഗം ചെങ്കോലിൽ കഥാപാത്രങ്ങളുടെ മാനസ്സിക നില കോറി ഇടുന്ന ഹൃദയഹാരിയായ കുടുംബ വിശേഷങ്ങളാണ് പറഞ്ഞത്.കൂടുംബ പ്രേക്ഷേകരെ മുഴുവൻ കരയിപ്പിച്ച് ഡെന്നീസ് ജോസഫിന്റെ തിരക്കഥയിൽ ആകാശദൂത് എന്ന കുടുംബ ചിത്രവും സംവിധാനം ചെയ്തു. മമ്മൂട്ടിയെ നായകനാക്കി വിചാരണ, രാരീരം, പരമ്പര, മുദ്ര, സാഗരം സാക്ഷി, ആഗസ്റ്റ് ഒന്ന്, എന്നീ ചിത്രങ്ങൾ സംവിധാനം ചെയ്തു. S. N. സ്വാമിയുടെ രചനയിൽ സിബി മലയിൽ സംവിധാനം ചെയ്ത ആഗസ്റ്റ്‌ ഒന്ന് ഇന്നും ഒരു കെ. മധു ചിത്രമായി ജനങ്ങൾ കരുതികൊണ്ടിരിക്കുന്നു. തന്റെ ചിത്രങ്ങൾക്ക് തിരക്കഥാകൃത്തിനെ ആശ്രയിച്ച് കൊണ്ടിരിക്കുന്ന സിബി മലയിൽ ലോഹിതദാസിനെ കൂടാതെ രജ്ഞിത്ത്, രഘുനാഥ് പലേരി, ഗീരിഷ് കുമാർ , എന്നിവരുടെ തിരക്കഥകളും സിനിമകളാക്കി . പാട്ടുകൾക്ക് പ്രാധാന്യം നൽകി കൊണ്ട് തന്റെ ചിത്രങ്ങളായ ഉസ്താദ് , സമ്മർ ഇൻ ബത്ലഹേം, പ്രണയ വർണ്ണങ്ങൾ , എന്നീ ചിത്രങ്ങളിൽ വിദ്യാസാഗറിന്റെ മികച്ച പാട്ടുകളും ഒരുക്കി. യുവതലമുറയിൽപ്പെട്ട ആസിഫ് അലിയെ നായകനാക്കി അപൂർവ്വരാഗം, വയലിൻ, ഉന്നം, കൊത്ത് എന്നീ ചിത്രങ്ങളും സംവിധാനം ചെയ്തു. [![](https://cdn.boolokam.com/articles/2023/05/1w1-1024x533.jpg)](https://cdn.boolokam.com/articles/2023/05/1w1.jpg)കാലത്തിന് മുന്നേ സഞ്ചരിച്ച വിഷയം ആയ വാടക ഗർഭപാത്രം , കൃത്യമബീജസങ്കലനം, എന്നീ വിഷയത്തെ ഉൾകൊള്ളിച്ച് ലോഹിതദാസിന്റെ രചനയിൽ ദശരഥം എന്ന ചിത്രത്തിന്റെ കാലപ്രസക്തി ഇന്നും പോയിട്ടില്ല. ഹേമന്ദ് കുമാർ എന്ന നാടക രചയിതാവും, തിരക്കഥാകൃത്തുമായി കൂടി ദശരഥം രണ്ടാം ഭാഗത്തിന്റെ തിരക്കഥയുമായി മോഹൻലാലിനെ സമീപിച്ചിരിന്നു. മോഹൻലാലിന്റെ ഭാഗത്ത് നിന്ന് കൃത്യമായ മറുപടിയൊന്നും ലഭിക്കാത്തതിനെ തുടർന്ന് ആ പ്രോജക്ട് അവസാനിക്കുകയായിരിന്നു. കോക്കേഴ്സിന്റെ ബാനറിൽ സീയാദ് കോക്കർ നിർമ്മിച്ച ദേവദൂതൻ , സമ്മർ ഇൻ ബത്ലഹേം, ആയിരത്തിലൊരുവൻ , എന്നീ ചിത്രങ്ങളും സംവിധാനം ചെയ്തു. നാൽപ്പത്തിയഞ്ചോളം സിനിമകൾ ചെയ്തതിന്റെ ആത്മവിശ്വാസവുമായി പുതിയ ചിത്രത്തിന്റെ അണിയറപ്രവർത്തനങ്ങളുമായി സിബി മലയിൽ മുന്നോട്ട് നീങ്ങുകയാണ്. കൊച്ചിയിൽ സിനിമയുമായി ബന്ധപ്പെട്ട എല്ലാ വിഷയങ്ങളും പഠിപ്പിക്കുന്ന ഫിലിം സ്കൂളിന്റെ ഡയക്ടറൻമ്മാരിൽ ഒരാളാണ് സിബി മലയിൽ .