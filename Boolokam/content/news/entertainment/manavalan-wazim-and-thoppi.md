---
author: Beaumaris
categories:
- Entertainment
comment_count: 0
date: 2023-06-23 12:27:09
draft: false
image: https://cdn.boolokam.com/articles/2023/06/dqqqqqqq-1024x576.jpg
like_count: 94356
share_count: 14702
tags:
- manavalan wazim
- thoppi
title: മണവാളൻ വസീമും തൊപ്പിയും , കുറിപ്പ്
view_count: 1479549
---

**ആരാധകരേ… ശാന്തരാകുവിൻ!** **Suhail Amina Muhammed** ‘തല്ലുമാല’യിലെ ഈ സീൻ പ്രേക്ഷകരോട് സംസാരിക്കുന്നത് എന്താണെന്നുള്ള സംശയം പടം കണ്ട ദിവസം മുതൽ മനസ്സിൽ കയറിക്കൂടിയതാണ്. ഒരു കോളേജ് പ്രോഗ്രാം ഉത്ഘാടനത്തിന് വിദ്യാർത്ഥികൾ ആരെ ഗസ്റ്റായിട്ട് കൊണ്ടുവരണമെന്ന ചർച്ച എത്തിച്ചേർന്നത്, ആയിടെ സ്വന്തം കല്ല്യാണത്തിന് തല്ലുണ്ടാക്കി “തൂറ്റിക്കുമെടാ നായേ” എന്ന ‘പഞ്ച്’ ഡയലോഗോടെ വൈറലായ മണവാളൻ വസീമിലാണ്. സ്റ്റേജിൽ ഒരാൾ -അയാൾ ഒരെഴുത്തുകാരനോ മറ്റോ ആണ്- സംസാരിക്കുമ്പോൾ ആരവങ്ങളോടെ മണവാളൻ വസീമിനെ വിദ്യാർത്ഥികൾ ആനയിച്ച് സ്റ്റേജിൽ കയറ്റുന്നു. അതുവരെ കാലിയായിരുന്ന സദസ്സ് നിറഞ്ഞ് തുളുമ്പുന്നു. [](https://cdn.boolokam.com/articles/2023/06/dqqddfff.jpg)ഇടക്ക് പ്രാസംഗികൻ ‘ഈ സമൂഹത്തിന് മാതൃകയാക്കാവുന്ന എന്ത് സംഭാവന ചെയ്തതിന്റെ പേരിലാണ് ഇയാൾക്ക് ജെയ് വിളിക്കുന്നതെന്ന്’ സദസ്സിനോട് ചോദിക്കുന്നു. അതിന് മറുപടിയായി ചാടിക്കയറി മൈക്ക് പിടിച്ചെടുത്ത് മണവാളൻ വസീമും സദസ്സിലെ വിദ്യാർത്ഥികളും അയാളെ ഊക്കി വിടുന്നു. പരിപാടി ഉദ്ഘാടനം ചെയ്ത മണവാളൻ വസീം തിരിച്ചിറങ്ങുമ്പോൾ..“വസീംക തല്ലണം” എന്ന മുദ്രാവാക്യവുമായി വിദ്യാർത്ഥികൾ അയാളെ വളയുന്നു. ആ വീഡിയോ വീണ്ടും വൈറലാവുന്നു [![](https://cdn.boolokam.com/articles/2023/06/dqqqqqqq-1024x576.jpg)](https://cdn.boolokam.com/articles/2023/06/dqqqqqqq.jpg)ഈ സീനിന്റെ അർത്ഥം എനിക്ക് മനസ്സിലായത് കഴിഞ്ഞ ദിവസമാണ്. ‘തൊപ്പി’യെന്ന് ‘ഓമന’പ്പേരുള്ളൊരു ചങ്ങാതിയുടെ കാട്ടിക്കൂട്ടലുകളും, അയാളുടെ ആരാധകരെന്ന് പേരുള്ള ഒരു വലിയവിഭാഗത്തിന്റെ പേക്കൂത്തുകളും കണ്ടപ്പോഴാണ് തല്ലുമാലയിലെ ഈ ബ്രില്ല്യൻസ് ഉന്നം വെച്ചതെന്തിനെയാണെന്ന് മനസ്സിലാകുന്നത്.തൊപ്പിയും കുപ്പിയും കോടാലിയുമൊക്കെ അരങ്ങുവാഴുന്ന ഈ കാലത്ത് സമൂഹവും രക്ഷിതാക്കളും കൂടുതൽ ജാഗ്രത കാണിക്കുകയല്ലാതെ വേറെ മാർഗ്ഗമൊന്നുമില്ല ഗയ്സ് !