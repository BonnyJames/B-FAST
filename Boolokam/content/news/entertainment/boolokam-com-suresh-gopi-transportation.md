---
author: safwan
categories:
- Entertainment
comment_count: 0
date: 2022-05-02 06:19:08
draft: false
image: https://cdn.boolokam.com/articles/2022/05/images-11.jpeg
like_count: 7582
share_count: 4592
tags:
- actor suresh gopi
- Featured
title: കാറിൽ വരുന്ന നടനെ പ്രതീക്ഷിച്ച് കാത്തു നിന്ന് സംഘാടകർ. എന്നാൽ സംഘാടകരെ ഞെട്ടിച്ച്
  വേറെ ഒരു വാഹനത്തിൽ സുരേഷ് ഗോപി വന്നിറങ്ങി.
view_count: 156698
---

മലയാളികളുടെ ഇഷ്ടപ്പെട്ട പ്രിയപ്പെട്ട നടനാണ് സുരേഷ് ഗോപി. ഏതൊരു മലയാളി സിനിമാസ്വാദകരുടെ അടുത്തും ഏറ്റവും ഇഷ്ടപ്പെട്ട നടൻ ആരാണെന്ന് ചോദിച്ചു കഴിഞ്ഞാൽ അവർ പറയുന്ന ലിസ്റ്റിൽ മുൻപന്തിയിൽ തന്നെ ഉണ്ടാകും താരം.

സിനിമയിൽ ഇപ്പോൾ അത്ര സജീവമല്ലെങ്കിലും രാഷ്ട്രീയത്തിൽ സജീവമാണ്. അതുകൊണ്ടുതന്നെ എപ്പോഴും വാർത്തകളിൽ നിറഞ്ഞു നിൽക്കാറുണ്ട് താരം. ഇപ്പോഴിതാ വീണ്ടുമൊരു വ്യത്യസ്തമായ കാര്യം ചെയ്തു കൊണ്ട് വാർത്തയിൽ ശ്രദ്ധ നേടിയിരിക്കുകയാണ് താരം.

ഇന്നലെ വൈകിട്ട് എറണാകുളം ബി ടീ എച് ഹോട്ടലിൽ വിഎച്ച്പി സ്വാഭിമാൻ നിധി എന്ന പരിപാടിയുടെ ഉദ്ഘാടനം ചെയ്യാൻ സുരേഷ് ഗോപി എത്തേണ്ടത് ഉണ്ടായിരുന്നു. താരത്തിൻ്റെ കാർ കാത്തു സംഘാടകർ എല്ലാവരും നിന്നു. എന്നാൽ എല്ലാവരെയും ഞെട്ടിച്ച താരം എത്തിയത് മറ്റൊരു വാഹനത്തിൽ ആയിരുന്നു.

![](https://cdn.boolokam.com/articles/2022/05/images-11.jpeg)

നഗരത്തിലെ ഗതാഗത തിരക്കിൽ നിന്ന് രക്ഷപ്പെടാൻ കാർ ഉപേക്ഷിച്ച് ഓട്ടോറിക്ഷയിൽ ആണ് താരം പരിപാടിക്കെത്തിയത്. കലൂരിൽ നിന്നും ആണ് താരം ഓട്ടോയിൽ കയറിയത്. എംജി റോഡിലെ വലിയ ഗതാഗത തിരക്ക് മൂലമാണ് താരം സ്വന്തം കാർ ഉപേക്ഷിച്ച് ഓട്ടോറിക്ഷ മാർഗ്ഗം തിരഞ്ഞെടുത്തത്.

![](https://cdn.boolokam.com/articles/2022/05/images-12.jpeg)

അവിടെയുണ്ടായിരുന്ന ആളുകൾ എല്ലാം അമ്പരപ്പോടെയാണ് ഇത് കണ്ടു നിന്നത്. ഓട്ടോയിൽ നിന്ന് ഇറങ്ങിയപ്പോഴാണ് ഡ്രൈവർ തൻറെ ഒപ്പം ഇതുവരെ യാത്രചെയ്തിരുന്നത് മലയാളത്തിലെ സൂപ്പർസ്റ്റാർ ആണെന്ന് അറിഞ്ഞത്. സുരേഷ് ഗോപിക്ക് മാത്രമേ ഇങ്ങനെ ചെയ്യാൻ കഴിയൂ എന്നാണ് ആരാധകർ പറയുന്നത്.