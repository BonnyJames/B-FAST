---
author: Beaumaris
categories:
- Entertainment
comment_count: 0
date: 2022-03-17 11:29:32
draft: false
image: ''
like_count: 126970
share_count: 32538
tags:
- lucifer malayalam movie
- mohanlal
- vivek oberoi
title: ലൂസിഫർ രണ്ടാംഭാഗത്തിൽ ഒരു പ്രേതമായിട്ടെങ്കിലും അഭിനയിക്കാൻ വിളിക്കുമോയെന്ന്
  വിവേക്
view_count: 2115839
---

വിവേക് ഒബ്‌റോയ് ബോളീവുഡിൽ അറിയപ്പെടുന്ന താരമായിട്ടു ഏറെനാൾ കഴിഞ്ഞു. ഐശ്വര്യ റായിയുമായുള്ള പ്രണയത്തോടെ വിവേകിനെ പാപ്പരാസികളും കുറച്ചൊന്നുമല്ല പിന്തുടർന്നത്. അതൊക്കെ പഴങ്കഥ . ലൂസിഫറിലെ വില്ലൻ വേഷം വിവേകിന് കേരളത്തിൽ നേടിക്കൊടുത്ത പ്രശസ്തി ചില്ലറയൊന്നുമല്ല. സാധാരണ വില്ലൻ പരിവേഷങ്ങളിൽ നിന്നും മാറി മിതമായ അഭിനയ രീതികൊണ്ടാണ് വിവേക് പ്രേക്ഷകരെ കയ്യിലെടുത്തത്. പിന്നീട് താരം 'കടുവ' എന്ന മലയാള സിനിമയിലും അഭിനയിച്ചു . എന്നാലിപ്പോൾ വിവേക് പറഞ്ഞ ഒരു ഡയലോഗ് ആണ് സിനിമാലോകം ഏറ്റെടുത്തത്. ലൂസിഫർ രണ്ടാംഭാഗത്തിൽ ഒരു പ്രേതമായിട്ടെങ്കിലും അഭിനയിക്കാൻ വിളിക്കുമോ എന്നാണു താരം ചോദിക്കുന്നതു. ലൂസിഫറിന്റെ ആദ്യഭാഗത്തിൽ ക്ളൈമാക്സിൽ വിവേക് ഒബ്രോയി അഭിനയിച്ച കഥാപാത്രം കൊല്ലപ്പെടുന്നുണ്ട് . അതുമായി ചേർത്താണ് താരത്തിന്റെ ഈ അഭിപ്രായം. മോഹൻലാലിനെ ഏറെ ഇഷ്ടപ്പെടുന്ന വിവേകിന് കേരളവുമായി വളരെ നല്ല ബന്ധമാണുള്ളത്. ***