---
author: Beaumaris
categories:
- Entertainment
comment_count: 0
date: 2022-10-27 08:35:08
draft: false
image: ''
like_count: 176463
share_count: 29591
tags:
- Featured
- honey rose
- mohanlal
- monster movie
title: മോൺസ്റ്ററിനെ തകർത്തു കളയാനുള്ള ലക്ഷ്യമാണ് അവർക്കുള്ളതെന്നു ഹണിറോസ്
view_count: 2280844
---

മോൺസ്റ്ററിനെ മനഃപൂർവ്വം ഡീഗ്രേഡ് ചെയ്യുന്നതായി നടി ഹണിറോസ്. താരം മോൺസ്റ്ററിൽ ഒരു പ്രധാന വേഷം അവതരിപ്പിച്ചിരുന്നു ഭാമിനി എന്നാണു ഹണിറോസിന്റെ കഥാപാത്രത്തിന്റെ പേര്. മോൺസ്റ്റർ ഇറങ്ങുന്നതിനു മുൻപ് തന്നെ ചിത്രത്തെ പലരും ഡീഗ്രേഡ് ചെയ്തു തുടങ്ങിയതായി ഹണിറോസ് പറയുന്നു. മനപൂർവ്വമാണ് ഇങ്ങനെയൊക്കെ ചെയ്യുന്നതെന്നും, തനിക്കിത് വളരെ ഷോക്ക് ഉണ്ടാക്കിയെന്നും സിനിമ പലരുടെയും സ്വപ്നമാണെന്നും താരം പറയുന്നു .ഹണിറോസിന്റെ വാക്കുകൾ ഇങ്ങനെ "ലാൽ സാറിന്റെ കഥാപാത്രം രസികനായ ഒരു സിങ് ആണ്. യഥാർഥ വ്യക്തിക്ക് കഥാപാത്രവുമായി ഒരു ബന്ധവുമില്ല. ഒരു പുകമറ സൃഷ്ട്ടിക്കാൻ വേണ്ടിയുള്ള ഒരു ബഹളമായിരുന്നു കഥാപാത്രം ചെയ്യുന്നത്. ആ കഥാപാത്രത്തിന്റെ സംസാരവും രീതികളും ഒരുപാട് വിമർശിക്കപ്പെടുന്നതായി കാണുന്നു. പടം ഇറങ്ങുന്നതിനു മുൻപ് തന്നെ വലിയ രീതിയിൽ ഡീഗ്രേഡിങ് സംഭവിച്ചു. എന്തുകൊണ്ട് അങ്ങനെ ചെയ്യുന്നു എന്നത് മനസിലാകുന്നില്ല. കുടുംബ പ്രേക്ഷകർ നന്നായി ആസ്വദിക്കുന്നു എന്നുപറഞ്ഞു ഇന്നും കൂടി എനിക്കൊരു ഫോൺ കാൾ വന്നിരുന്നു. മനഃപൂർവം ഡീഗ്രേഡ് ചെയ്യുന്നത് കാണുമ്പോൾ ഷോക്കിങ് ആയി തോന്നാറുണ്ട്. എത്രയോ ആളുകളുടെ സ്വപ്നവും വലിയൊരു യാത്രയുമാണ് ഒരു സിനിമ. കണ്ടിട്ട് ജെനുവിൻ ആയി നല്ലതോ ചീത്തയോ എന്ന് പറയുന്നതിൽ തെറ്റില്ല, പക്ഷേ കാണുക പോലും ചെയ്യാതെ അഭിനയിച്ചവരെയും അണിയറപ്രവർത്തകരെയും തെറി വിളിക്കുകയും സിനിമയെ മോശമാക്കി പ്രചരിപ്പിക്കുകയും ചെയ്യുന്നത് എന്ത് തരം മനസികാവസ്ഥയാണെന്നു മനസ്സിലാകുന്നില്ല. സിനിമയുടെ നന്മ അല്ല ഇത്തരക്കാരുടെ ഉദ്ദേശ്യമെന്നും വ്യക്തിപരമായ വിദ്വേഷം കാരണം ഒരു സിനിമയെ തകർത്തു കളയാനുള്ള ലക്ഷ്യമാണ് ഇവർക്കുള്ളതെന്നും ആർക്കും മനസ്സിലാകും" - ഹണിറോസ് പറയുന്നു