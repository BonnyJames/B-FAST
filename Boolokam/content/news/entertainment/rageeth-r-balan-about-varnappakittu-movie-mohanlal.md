---
author: Beaumaris
categories:
- Entertainment
comment_count: 0
date: 2022-05-19 04:45:30
draft: false
image: https://cdn.boolokam.com/articles/2022/05/jtjtjttjj.jpg
like_count: 43707
share_count: 4932
tags:
- mohanlal
- rajan p dev
- varnappakittu
title: നിസ്സഹായതയ്ക്കു മുൻപിൽ കരയുന്ന സാധാരണ മനുഷ്യൻ മാത്രമാണ് സണ്ണി പാലമറ്റം
view_count: 697214
---

**രാഗീത് ആർ ബാലൻ** **നിസ്സഹായതയ്ക്കു മുൻപിൽ കരയുന്ന സാധാരണ മനുഷ്യൻ മാത്രമാണ് സണ്ണി പാലമറ്റം** സണ്ണി :.. പാപ്പിച്ചായാ എന്റെ അപ്പച്ചന്റെ ശവത്തോട് പക തീർക്കരുത്.. നമ്മൾ തമ്മിൽ എന്തെങ്കിലും പ്രശ്നം ഉണ്ടെങ്കിൽ നമുക്ക് പറഞ്ഞു തീർക്കാം..എങ്ങനെ എങ്കിലും.. എന്റെ അപ്പച്ചനോട് ഇനിയും.. പാപ്പൻ : നമ്മള് തമ്മിൽ എന്താടാ പ്രശ്നം.. നീ എനിക്കിട്ട് ഒന്ന് തല്ലി.. അത് ഞാൻ പോലീസിൽ പരാതി കൊടുത്തു.. അത് വേറെ വിഷയം.. പള്ളി വേറെ പോലീസ് വേറെ.. പക്ഷെ തിരു സഭ യുടെ നിയമവും കാര്യങ്ങളും എല്ലാർക്കും ബാധകം അല്ലെ?ഇന്നിപ്പോ നിന്നെ കൊണ്ട് കരഞ്ഞു കാല് പിടിപ്പിച്ചു ഇട്ടിച്ചായനെ അടക്കിന്ന് ഇരിക്കട്ടെ. നാളെ മുതൽ വിഷം തിന്നു മരിച്ചവനെയും കെട്ടി തുങ്ങിയവനെയുമൊക്കെ അടക്കേണ്ടി വരില്ലേ?മാന്യം മര്യാദക്ക് മരിച്ച അപ്പനപ്പൂൻമാരെ അടക്കിയ സെമിത്തെരിയ ഇതു.. ഇത്തരക്കാരെയൊക്കെ അടക്കിയ മനുഷ്യന്മാർ വെറുതെ ഇരിക്കുമോ &nbsp; സണ്ണി : പാപ്പിച്ചായാ.. ഡോക്ടർക്കു പറ്റിയ എന്തോ പിഴവാ.. ചാച്ചൻ പൈലിയുടെ മടിയിൽ കിടന്ന മരിച്ചേ പാപ്പൻ : അയ്യോടാ. ഡോക്ടർക്കു പിഴവ് പറ്റാനോ? സണ്ണി : അച്ചായാ ഞങ്ങടെ ചാച്ചനെ കുടുംബ കല്ലറയിൽ അടക്കണം.. ഇല്ലെങ്കിൽ മരണം വരെ ഞങ്ങടെ കുടുംബകാർക്ക് മനസമാധാനം കിട്ടത്തില്ല..എന്റെ ഭാഗത്തു നിന്ന് എന്തെങ്കിലും തെറ്റ് ഉണ്ടെങ്കിൽ ക്ഷമിക്കണം.. പാപ്പൻ : കുമ്പസാരവും മനസാന്തരവുമൊക്കെ പിന്നെ ആകാം.. പള്ളിക്കാര് ഇട്ടിച്ചായന്റെ പേരിൽ സാമ്പത്തിക ക്രമകേടിനു കേസ് കൊടുക്കാൻ പോകുന്ന സ്ഥിതിക്ക്.. നാളെ ആരെങ്കിലും ഞാൻ തല്ലി കൊന്നെന്നും പറഞ്ഞു കേസ് കൊടുത്താലോ.. അടക്കിയ ശവം പിന്നെയും മാന്തെണ്ടി വരും.... സെമിത്തെരിയിൽ ഒക്കെ ആകുമ്പോൾ അത് പൊല്ലാപ്പ് ആകുമെന്നെ..പിന്നെ ഞങ്ങൾ ഇടവക ക്കാരുടെ വാക്കു കേൾക്കാതെ അച്ഛന് അടക്കണം എങ്കിൽ ആയിക്കോ &nbsp; ![](https://cdn.boolokam.com/articles/2022/05/jtjtjttjj.jpg) പള്ളിയിൽ അച്ഛൻ : പിന്നെത്തെ കാര്യങ്ങളൊക്കെ ഞാൻ നോക്കിക്കോളാം.. ഇട്ടിച്ചനെ ഇവിടെ അടക്കിയാൽ മതി സണ്ണി : വേണ്ട അച്ചോ.. ആരുടെയും ഔദര്യം വേണ്ട.. എന്റെ അപ്പനെ തെമ്മാടി കുഴിയിൽ അടക്കിയാ മതി.. വിഷം തിന്നു ചത്തവനെ തിരു കർമ്മങ്ങൾ കൊടുക്കാൻ പാടില്ല എന്ന് നിയമം ഉള്ളപ്പോൾ അച്ഛനായിട്ട് അത് തെറ്റിക്കേണ്ട..ഇടവക പ്രമാണിമാരുടെ കാല് പിടിച്ചു എന്റെ അപ്പനെ ഇവിടെ അടക്കിയാൽ അപ്പന്റെ ആത്മാവ് പോലും എന്നോട് പൊറുക്കുകയില്ല.. നീ കോഴ കൊടുത്ത് വാങ്ങിച്ച കള്ള സർട്ടിഫിക്കറ്റ് തിരുത്താൻ പാലമാറ്റംകാർക്ക് ഗതി ഇല്ല.. പക്ഷെ എന്റെ ദേഹത്ത് ഒഴുകുന്നത് ഈ ഹൃദയം പൊട്ടി മരിച്ച സാധു മനുഷ്യന്റെ രക്തം ആണെങ്കിൽ ഇതിനു എന്നെങ്കിലും നിന്നോട് ഞാൻ പകരം ചോദിച്ചിരിക്കും.. "പൈലി വാടാ... തെമ്മാടി പറമ്പിൽ കയറാൻ നാണം ഉള്ള ഒരുത്തനും പെട്ടിയിൽ തോടേണ്ട " ![](https://cdn.boolokam.com/articles/2022/05/yyy.jpg) എത്ര കണ്ടാലും വീണ്ടും കാണാൻ പ്രേരിപ്പിക്കുന്ന ഒരു തരം ലാൽ മാജിക് വർണപകിട്ടു എന്ന സിനിമയിലെ ഈ രംഗത്തിൽ പ്രകടമാണ്.. കാണുന്ന ഓരോ പ്രേക്ഷകനെയും അത്രയേറെ വൈകാരികമായി തലത്തിൽ എത്തിക്കുന്ന ഒരു രംഗവും പ്രകടനവും...നിസഹായതകക്കു മുൻപിൽ കരയുന്ന സാധാരണ മനുഷ്യൻ മാത്രമാണ് സണ്ണി.. അയാൾ എല്ലാവരോടും അപേക്ഷിക്കുക മാത്രം ആണ് ചെയ്യുന്നത്.. സ്വന്തം അപ്പനെ തെമ്മാടി കുഴിയിൽ അടക്കേണ്ടി വരുന്ന ഒരു മകന്റെ ഒരു വ്യക്തിയുടെ പല വിധ അവസ്ഥകളിലൂടെ കടന്നു പോകുന്ന പകർന്നാട്ടം .നെടുനീളൻ സംഭാഷണങ്ങളോ സംഘട്ടന രംഗങ്ങളോ ഇല്ലാതെ തന്നെ അതി മനോഹരമായ വൈകാരികമായ ഒരു രംഗം..അതുപോലെ തന്നെ മികച്ച ഗാനങ്ങളും ശക്തമായ കഥാപാത്രങ്ങളും എല്ലാം കൊണ്ടും സമ്പന്നമായ ഐ വി ശശി മോഹൻലാൽ ടീമിന്റെ മികച്ച സിനിമ തന്നെ ആണ് വർണ്ണ പകിട്ട്