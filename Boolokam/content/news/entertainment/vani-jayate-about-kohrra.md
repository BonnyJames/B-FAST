---
title: "വിഭജനം ഏറ്റവും ആഴത്തിൽ മുറിപ്പാടുകൾ ഏൽപ്പിച്ച പഞ്ചാബിന്റെ എരിയുന്ന ഹൃദയത്തുടിപ്പുകൾ"
date: 2023-07-16T16:09:04
draft: false
categories: ["Entertainment"]
tags: ['Barun Sobti', 'Harleen Sethi', 'Kohrra', 'netflix india', 'Suvinder Vicky']
author: "Beaumaris"
---

<strong>Vani Jayate</strong>

പഞ്ചാബ് - ഫലഭൂയിഷ്ടമായ നദീതടങ്ങളും, അദ്ധ്വാനശീലരായ ജനതയുമൊക്കൊണ്ട് സമ്പന്നമായ ഒരു ഭൂപ്രദേശമാണ്. എന്നാൽ എക്കാലത്തും അർഹിക്കുന്ന രീതിയിലല്ല അറിയപ്പെടുന്നത്. വിഭജനം ഏറ്റവും ആഴത്തിൽ മുറിപ്പാടുകൾ ഏൽപ്പിച്ച ഒരു ജനതയാണ് പഞ്ചാബിലേത്. ഒരുമിച്ചു കഴിഞ്ഞിരുന്ന ഒരു ജനത അതിർത്തിക്കപ്പുറവും ഇപ്പുറവുവുമായി വേർതിരിക്കപ്പെട്ടപ്പോൾ മുതൽ കലുഷിതമായ അശാന്തിയുടെ നാളുകളാണ്. തീവ്രവാദത്തിന്റെ തീച്ചൂളയിൽ നിന്നും അൽപ്പം ആശ്വാസം ലഭിച്ചപ്പോൾ പോലും സാമൂഹികാന്തരീക്ഷം കലങ്ങി മറിഞ്ഞുകൊണ്ടിരുന്നു. ഭീഷ്മ സാഹ്നിയുടെ തമസ് മുതൽ പഞ്ചാബിന്റെ എരിയുന്ന ഹൃദയത്തുടിപ്പുകൾ ഒപ്പിയെടുക്കാനുള്ള ശ്രമങ്ങൾ കാലാകാലങ്ങളിൽ നടന്നിരുന്നു.അത്തരത്തിൽ ഒടുവിലത്തേതാണ് നെറ്ഫ്ലിക്സിൽ സ്ട്രീം ചെയ്തു തുടങ്ങിയ പുതിയ സീരീസ് - കൊഹ്‌റാ.

<a href="https://cdn.boolokam.com/articles/2023/07/DDDF.jpg"><img class=" wp-image-403192 aligncenter" src="https://cdn.boolokam.com/articles/2023/07/DDDF.jpg" alt="" width="700" height="700" /></a>'കൊഹ്‌റാ' എന്ന വാക്കിന്റെ വിവർത്തനം 'മൂടൽ മഞ്‌' എന്നാണ്, അടുത്തുള്ള ദൃശ്യങ്ങളെപ്പോലും കാഴ്ചവട്ടത്ത് നിന്നും മറയ്ക്കുന്ന മൂടൽമഞ്. സീരീസ് കൈകാര്യം ചെയ്യുന്ന വിഷയത്തിന് ഏറ്റവും അനുയോജ്യമായ ശീർഷകം തന്നെയാണ്. സമകാലിക പഞ്ചാബിലെ യുവതയെ കാർന്നു തിന്നുന്ന മയക്കുമരുന്നിന്റെ കരാളരൂപം വാർത്തകളായും, കലാരൂപങ്ങളിലൂടെയും പലർക്കും സുപരിചിതമാണ്. ഉഡ്ത്താ പഞ്ചാബ് അടക്കമുള്ള സിനിമകളിലൂടെ ജനങ്ങളതറിഞ്ഞിട്ടുമുണ്ട്. എന്നാൽ ആ വിഷയങ്ങൾക്ക് പിന്നിലെ സാമൂഹ്യ പശ്ചാത്തലത്തിലേക്ക് ഉൾക്കാഴ്‌ചകൾ നൽകാനുള്ള ഒരു പരിശ്രമമാണ് ഈ സീരീസിലൂടെ ശ്രമിക്കുന്നത്.

മഞ്ഞു മൂടിയ തണുത്തുറഞ്ഞ ഒരു പ്രഭാതത്തിൽ വയൽ വരമ്പത്ത് നിന്നും രണ്ട് ദിവസങ്ങൾക്കപ്പുറം വിവാഹിതനാവേണ്ട ഒരു എൻ ആർ ഐ ചെറുപ്പക്കാരന്റെ മൃതദേഹം കണ്ടെടുക്കുന്ന ഇടത്തു നിന്നാണ് തുടക്കം. അയാളോടൊപ്പം ഉണ്ടായിരുന്ന സുഹൃത്തും സഹചാരിയുമായ ലിയാം എന്ന ബ്രിട്ടീഷ് ചെറുപ്പക്കാരനെയും ദുരൂഹമായ രീതിയിൽ കാണാതാവുന്നു. ആ കേസ് അന്വേഷണം നടത്താൻ റിട്ടയര്മെന്റിനോടടുക്കുന്ന ബൽബീർ സിങ് എന്ന എസ് ഐയും (സുവീന്ദർ വിക്കി) അസിസ്റ്റന്റ് ഇൻസ്പെക്ടറായ ഗ്രുണ്ടി (വരുൺ സോബ്ത്തി)യും എത്തുന്നു. എന്നാൽ ഒരു സാധാരണ കുറ്റാന്വേഷണ സീരീസിന്റെ ഫോർമാറ്റിൽ നിന്നും വഴിമാറുകയാണ് അവിടുന്നങ്ങോട്ട്.

രണ്ടു അന്വേഷണ ഉദ്യോഗസ്ഥന്മാരുടെയും ഈ അന്വേഷണവുമായി ബന്ധപ്പെട്ട ഒരു പിടി മനുഷ്യരുടെയും വ്യക്തിജീവിതങ്ങളിലൂടെ, അവർ കടന്നു പോയിക്കൊണ്ടിരിക്കുന്ന ദുഷ്കരമായ അവസ്ഥകളിലൂടെയും കയറി ഇറങ്ങി പോവുകയാണ് പാതാൾ ലോകിന്റെയും ഉഡ്ത്താ പഞ്ചാബിന്റെയുമൊക്കെ സൃഷ്ടാവായ സുദീപ് ശർമ്മ. സമകാലിക പഞ്ചാബിന്റെയും, പഞ്ചാബി മനസ്സിന്റെയും ആഴത്തിലുള്ള ആലേഖനമാണ് മനോഹരമായി സാക്ഷാത്കരിച്ചിരിക്കുന്നത്. അന്വേഷണത്തിന്റെ വഴിയിലെ പ്രധാന സൂചകങ്ങളാണ് പഞ്ചാബിന്റെ ചരിത്രവും ഭൂമിശാസ്ത്രവും. കാനഡയിലും യുകെയിലും ചേക്കേറിയ തലമുറകളുടെ അടുത്ത തലമുറകൾ, അവിടങ്ങളിലേക്ക് ചേർക്കേറുക എന്ന ജീവിത ലക്ഷ്യവുമായി ഇവിടെ കഴിയുന്നവർ... ഇവരുടെ അഭിലാഷങ്ങളും നിരാശകളും... അതിനിടയിൽ കയറിവരുന്ന ഡ്രഗ്സിന്റെയും വയലൻസിന്റെയും കോക്ക്ടെയിൽ, ഇതൊക്കെ ചേർന്ന് പ്രക്ഷുബ്ധമായ യുവത്വങ്ങളുടെ പ്രാതിനിധ്യം കൊഹ്‌റയിൽ ഓരോ സോഷ്യോ എക്കൊണോമിക്ക് കാറ്റഗറിയിൽ നിന്നും വിളക്കി ചേർത്തിട്ടുണ്ട്. സാമ്പത്തികവും സാമൂഹികമായും ഉള്ള ഭേദങ്ങൾക്ക് അപ്പുറമുള്ള ഒരു വിഷയമായിട്ടാണ് ഇതിനെ ചിത്രീകരിക്കുന്നത്.

https://youtu.be/sAx4aq6396E

അതെ സമയം ഈ വിഷയങ്ങളുടെ ഒക്കെ അടിവേരുകൾ ചികഞ്ഞാൽ കാണാൻ കഴിയുന്നത്, 'ഫോൾട്ടി പാരന്റിങ്' ആണ് എന്നതാണ് പറയാൻ ശ്രമിച്ചിട്ടുള്ളത്. തങ്ങൾ വരച്ച കളങ്ങളിലേക്ക് പുതിയ തലമുറയെ പിടിച്ചു കെട്ടാൻ ശ്രമിക്കുമ്പോൾ ഉണ്ടാവുന്ന ഘർഷണത്തിൽ നിന്നാണ് ഓരോ തകർച്ചകളുടെയും ആരംഭം. മെല്ലെ തുടങ്ങി കത്തിപ്പടരുന്ന ഒരു ശൈലി ഇത്തവണയും ഈ സീരീസിന് തുണയാവുന്നത്. വലിയൊരളവ് വരെ വ്യക്തികളുടെ അന്തഃസംഘർഷങ്ങക്കിടയിൽ അന്വേഷണം പിന്നാക്കം പോവുകയാണെങ്കിലും, പ്രേക്ഷകർ അതേക്കുറിച്ച് ഒട്ടും ബോധവാന്മാരാവുന്നില്ല. ഒടുവിൽ അതേക്കുറിച്ചുള്ള വെളിപ്പെടുത്തലുകൾ ഉണ്ടാവുമ്പോൾ അത് പ്രതീക്ഷിച്ച തലങ്ങളിൽ തന്നെയാണ് എന്ന് കൂടി പറഞ്ഞു വെയ്‌ക്കേണ്ടിവരും... ബരുൺ സോബ്തിയും, വിക്കിയും ഒഴിച്ചുള്ള മിക്ക കഥാപാത്രങ്ങളും വലിയൊരു വിഭാഗം പ്രേക്ഷകർക്ക് പരിചിതമല്ലാത്ത മുഖങ്ങളാണ്. അവരിൽ ഓരോരുത്തരും തങ്ങൾക്ക് ലഭിച്ച വേഷങ്ങൾക്ക് അനുയോജ്യരാണ് എന്നത് വ്യക്തം. അതെ സമയം വരുൺ തനിക്ക് ഇതുവരെ ലഭിച്ച വെൽ ഗ്രൂമ്ഡ് സോഫെസ്റ്റിക്കേറ്റഡ് വേഷങ്ങളിൽ നിന്നും ഏറെ മാറിയിട്ടുള്ള റോളിൽ ഒരു ആർട്ടിസ്റ്റ് എന്ന നിലയ്ക്ക് തന്റെ ഡെപ്ത്ത് വ്യക്തമാക്കിയിട്ടുണ്ട്. എന്നാൽ ഷോ സ്റ്റീലർ സുവീന്ദർ വിക്കിയാണ്. നിരവധി ലേയറുകളുള്ള തന്റെ വേഷത്തിൽ അദ്ദേഹം അക്ഷരാർത്ഥത്തിൽ ജീവിക്കുകയാണ്. ഏതായാലും ഇയ്യിടെയായി ഹിന്ദിയിൽ ഉണ്ടാവുന്ന മികച്ച സീരീസുകളുട തുടർച്ചയിൽ ഒന്നായി കൊഹ്‌റയേയും കണക്കാക്കാം.
നെറ്ഫ്ലിക്സിൽ സ്ട്രീം ചെയ്യുന്നു


![വിഭജനം ഏറ്റവും ആഴത്തിൽ മുറിപ്പാടുകൾ ഏൽപ്പിച്ച പഞ്ചാബിന്റെ എരിയുന്ന ഹൃദയത്തുടിപ്പുകൾ](https://cdn.boolokam.com/articles/2023/07/DDDF.jpg)**Vani Jayate** പഞ്ചാബ് - ഫലഭൂയിഷ്ടമായ നദീതടങ്ങളും, അദ്ധ്വാനശീലരായ ജനതയുമൊക്കൊണ്ട് സമ്പന്നമായ ഒരു ഭൂപ്രദേശമാണ്. എന്നാൽ എക്കാലത്തും അർഹിക്കുന്ന രീതിയിലല്ല അറിയപ്പെടുന്നത്. വിഭജനം ഏറ്റവും ആഴത്തിൽ മുറിപ്പാടുകൾ ഏൽപ്പിച്ച ഒരു ജനതയാണ് പഞ്ചാബിലേത്. ഒരുമിച്ചു കഴിഞ്ഞിരുന്ന ഒരു ജനത അതിർത്തിക്കപ്പുറവും ഇപ്പുറവുവുമായി വേർതിരിക്കപ്പെട്ടപ്പോൾ മുതൽ കലുഷിതമായ അശാന്തിയുടെ നാളുകളാണ്. തീവ്രവാദത്തിന്റെ തീച്ചൂളയിൽ നിന്നും അൽപ്പം ആശ്വാസം ലഭിച്ചപ്പോൾ പോലും സാമൂഹികാന്തരീക്ഷം കലങ്ങി മറിഞ്ഞുകൊണ്ടിരുന്നു. ഭീഷ്മ സാഹ്നിയുടെ തമസ് മുതൽ പഞ്ചാബിന്റെ എരിയുന്ന ഹൃദയത്തുടിപ്പുകൾ ഒപ്പിയെടുക്കാനുള്ള ശ്രമങ്ങൾ കാലാകാലങ്ങളിൽ നടന്നിരുന്നു.അത്തരത്തിൽ ഒടുവിലത്തേതാണ് നെറ്ഫ്ലിക്സിൽ സ്ട്രീം ചെയ്തു തുടങ്ങിയ പുതിയ സീരീസ് - കൊഹ്‌റാ. [](https://cdn.boolokam.com/articles/2023/07/DDDF.jpg)'കൊഹ്‌റാ' എന്ന വാക്കിന്റെ വിവർത്തനം 'മൂടൽ മഞ്‌' എന്നാണ്, അടുത്തുള്ള ദൃശ്യങ്ങളെപ്പോലും കാഴ്ചവട്ടത്ത് നിന്നും മറയ്ക്കുന്ന മൂടൽമഞ്. സീരീസ് കൈകാര്യം ചെയ്യുന്ന വിഷയത്തിന് ഏറ്റവും അനുയോജ്യമായ ശീർഷകം തന്നെയാണ്. സമകാലിക പഞ്ചാബിലെ യുവതയെ കാർന്നു തിന്നുന്ന മയക്കുമരുന്നിന്റെ കരാളരൂപം വാർത്തകളായും, കലാരൂപങ്ങളിലൂടെയും പലർക്കും സുപരിചിതമാണ്. ഉഡ്ത്താ പഞ്ചാബ് അടക്കമുള്ള സിനിമകളിലൂടെ ജനങ്ങളതറിഞ്ഞിട്ടുമുണ്ട്. എന്നാൽ ആ വിഷയങ്ങൾക്ക് പിന്നിലെ സാമൂഹ്യ പശ്ചാത്തലത്തിലേക്ക് ഉൾക്കാഴ്‌ചകൾ നൽകാനുള്ള ഒരു പരിശ്രമമാണ് ഈ സീരീസിലൂടെ ശ്രമിക്കുന്നത്. മഞ്ഞു മൂടിയ തണുത്തുറഞ്ഞ ഒരു പ്രഭാതത്തിൽ വയൽ വരമ്പത്ത് നിന്നും രണ്ട് ദിവസങ്ങൾക്കപ്പുറം വിവാഹിതനാവേണ്ട ഒരു എൻ ആർ ഐ ചെറുപ്പക്കാരന്റെ മൃതദേഹം കണ്ടെടുക്കുന്ന ഇടത്തു നിന്നാണ് തുടക്കം. അയാളോടൊപ്പം ഉണ്ടായിരുന്ന സുഹൃത്തും സഹചാരിയുമായ ലിയാം എന്ന ബ്രിട്ടീഷ് ചെറുപ്പക്കാരനെയും ദുരൂഹമായ രീതിയിൽ കാണാതാവുന്നു. ആ കേസ് അന്വേഷണം നടത്താൻ റിട്ടയര്മെന്റിനോടടുക്കുന്ന ബൽബീർ സിങ് എന്ന എസ് ഐയും (സുവീന്ദർ വിക്കി) അസിസ്റ്റന്റ് ഇൻസ്പെക്ടറായ ഗ്രുണ്ടി (വരുൺ സോബ്ത്തി)യും എത്തുന്നു. എന്നാൽ ഒരു സാധാരണ കുറ്റാന്വേഷണ സീരീസിന്റെ ഫോർമാറ്റിൽ നിന്നും വഴിമാറുകയാണ് അവിടുന്നങ്ങോട്ട്. രണ്ടു അന്വേഷണ ഉദ്യോഗസ്ഥന്മാരുടെയും ഈ അന്വേഷണവുമായി ബന്ധപ്പെട്ട ഒരു പിടി മനുഷ്യരുടെയും വ്യക്തിജീവിതങ്ങളിലൂടെ, അവർ കടന്നു പോയിക്കൊണ്ടിരിക്കുന്ന ദുഷ്കരമായ അവസ്ഥകളിലൂടെയും കയറി ഇറങ്ങി പോവുകയാണ് പാതാൾ ലോകിന്റെയും ഉഡ്ത്താ പഞ്ചാബിന്റെയുമൊക്കെ സൃഷ്ടാവായ സുദീപ് ശർമ്മ. സമകാലിക പഞ്ചാബിന്റെയും, പഞ്ചാബി മനസ്സിന്റെയും ആഴത്തിലുള്ള ആലേഖനമാണ് മനോഹരമായി സാക്ഷാത്കരിച്ചിരിക്കുന്നത്. അന്വേഷണത്തിന്റെ വഴിയിലെ പ്രധാന സൂചകങ്ങളാണ് പഞ്ചാബിന്റെ ചരിത്രവും ഭൂമിശാസ്ത്രവും. കാനഡയിലും യുകെയിലും ചേക്കേറിയ തലമുറകളുടെ അടുത്ത തലമുറകൾ, അവിടങ്ങളിലേക്ക് ചേർക്കേറുക എന്ന ജീവിത ലക്ഷ്യവുമായി ഇവിടെ കഴിയുന്നവർ... ഇവരുടെ അഭിലാഷങ്ങളും നിരാശകളും... അതിനിടയിൽ കയറിവരുന്ന ഡ്രഗ്സിന്റെയും വയലൻസിന്റെയും കോക്ക്ടെയിൽ, ഇതൊക്കെ ചേർന്ന് പ്രക്ഷുബ്ധമായ യുവത്വങ്ങളുടെ പ്രാതിനിധ്യം കൊഹ്‌റയിൽ ഓരോ സോഷ്യോ എക്കൊണോമിക്ക് കാറ്റഗറിയിൽ നിന്നും വിളക്കി ചേർത്തിട്ടുണ്ട്. സാമ്പത്തികവും സാമൂഹികമായും ഉള്ള ഭേദങ്ങൾക്ക് അപ്പുറമുള്ള ഒരു വിഷയമായിട്ടാണ് ഇതിനെ ചിത്രീകരിക്കുന്നത്. https://youtu.be/sAx4aq6396E അതെ സമയം ഈ വിഷയങ്ങളുടെ ഒക്കെ അടിവേരുകൾ ചികഞ്ഞാൽ കാണാൻ കഴിയുന്നത്, 'ഫോൾട്ടി പാരന്റിങ്' ആണ് എന്നതാണ് പറയാൻ ശ്രമിച്ചിട്ടുള്ളത്. തങ്ങൾ വരച്ച കളങ്ങളിലേക്ക് പുതിയ തലമുറയെ പിടിച്ചു കെട്ടാൻ ശ്രമിക്കുമ്പോൾ ഉണ്ടാവുന്ന ഘർഷണത്തിൽ നിന്നാണ് ഓരോ തകർച്ചകളുടെയും ആരംഭം. മെല്ലെ തുടങ്ങി കത്തിപ്പടരുന്ന ഒരു ശൈലി ഇത്തവണയും ഈ സീരീസിന് തുണയാവുന്നത്. വലിയൊരളവ് വരെ വ്യക്തികളുടെ അന്തഃസംഘർഷങ്ങക്കിടയിൽ അന്വേഷണം പിന്നാക്കം പോവുകയാണെങ്കിലും, പ്രേക്ഷകർ അതേക്കുറിച്ച് ഒട്ടും ബോധവാന്മാരാവുന്നില്ല. ഒടുവിൽ അതേക്കുറിച്ചുള്ള വെളിപ്പെടുത്തലുകൾ ഉണ്ടാവുമ്പോൾ അത് പ്രതീക്ഷിച്ച തലങ്ങളിൽ തന്നെയാണ് എന്ന് കൂടി പറഞ്ഞു വെയ്‌ക്കേണ്ടിവരും... ബരുൺ സോബ്തിയും, വിക്കിയും ഒഴിച്ചുള്ള മിക്ക കഥാപാത്രങ്ങളും വലിയൊരു വിഭാഗം പ്രേക്ഷകർക്ക് പരിചിതമല്ലാത്ത മുഖങ്ങളാണ്. അവരിൽ ഓരോരുത്തരും തങ്ങൾക്ക് ലഭിച്ച വേഷങ്ങൾക്ക് അനുയോജ്യരാണ് എന്നത് വ്യക്തം. അതെ സമയം വരുൺ തനിക്ക് ഇതുവരെ ലഭിച്ച വെൽ ഗ്രൂമ്ഡ് സോഫെസ്റ്റിക്കേറ്റഡ് വേഷങ്ങളിൽ നിന്നും ഏറെ മാറിയിട്ടുള്ള റോളിൽ ഒരു ആർട്ടിസ്റ്റ് എന്ന നിലയ്ക്ക് തന്റെ ഡെപ്ത്ത് വ്യക്തമാക്കിയിട്ടുണ്ട്. എന്നാൽ ഷോ സ്റ്റീലർ സുവീന്ദർ വിക്കിയാണ്. നിരവധി ലേയറുകളുള്ള തന്റെ വേഷത്തിൽ അദ്ദേഹം അക്ഷരാർത്ഥത്തിൽ ജീവിക്കുകയാണ്. ഏതായാലും ഇയ്യിടെയായി ഹിന്ദിയിൽ ഉണ്ടാവുന്ന മികച്ച സീരീസുകളുട തുടർച്ചയിൽ ഒന്നായി കൊഹ്‌റയേയും കണക്കാക്കാം. നെറ്ഫ്ലിക്സിൽ സ്ട്രീം ചെയ്യുന്നു
