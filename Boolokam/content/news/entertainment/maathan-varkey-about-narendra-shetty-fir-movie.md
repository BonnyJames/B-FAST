---
author: Beaumaris
categories:
- Entertainment
comment_count: 0
date: 2023-04-02 10:46:36
draft: false
image: ''
like_count: 5121
share_count: 2065
tags:
- FIR MOVIE
- Maathan Varkey
- narendra shetty
- nasrendrashetty
title: നരേന്ദ്ര ഷെട്ടി എന്ന കണ്ണി
view_count: 242302
---

**നരേന്ദ്ര ഷെട്ടി എന്ന കണ്ണി** **Maathan Varkey** ഈയടുത്തു ഒരു പോസ്റ്റ് കണ്ടു മലയാളത്തിലുണ്ടായ ഏറ്റവും സ്വാഗ് ള്ള വില്ലൻ FIR ലെ നരേന്ദ്ര ഷെട്ടി ആണെന്ന്. തീർച്ചയായും നരേന്ദ്ര ഷെട്ടി ധൂമിലെ കബീർ എന്ന വില്ലനെ പോലെ നായകനു tough competition കൊടുത്ത ഒരു വില്ലൻ തന്നെയാണ്. കാര്യം മക്കറീന പാട്ട് അടിച്ചു മാറ്റിയതാണെങ്കിലും അതൊരു ഫീൽ ഗുഡ് ഡാൻസ് നമ്പർ മാത്രമായിരുന്നു. ആ പാട്ടിന്റെ ശരിക്കുള്ള അർഥം അതിലും കഷ്ടമാണ്. The song is about a girl named Macarena who cheats on her boyfriend with two friends while he’s being drafted into the army.അത്തരം ഒരു പാട്ട് ഒരു ഹെവി ഇമ്പാക്ട് ഉള്ള വില്ലൻ ബിജിഎം ആക്കിയത് അപാര കഴിവ് തന്നെയാണ് സംവിധായകന്റെയും നടന്റെയും.അതൊന്നും പോരാതെ പഴയ ചില സുരേഷ്‌ഗോപി പോലീസ് സിനിമകളിൽ സ്ഥിരമായി വരുന്ന ഒരു സംഭവമായിരുന്നു ചെറിയ വള്ളി തേടി പോയി വലിയ സ്രാവിനെ കിട്ടുന്നത് മംഗലശേരി കാർത്തികേയൻ മുണ്ടക്കൽ രാജേന്ദ്രനോട് പറഞ്ഞത് പോലെ തോർത്ത് മുണ്ട് നിവർത്തി തോട്ടിലെ വെള്ളത്തിൽ മാമനും അനന്തരവനും കൂടി പരൽ മീനുകളെ പിടിച്ചു കളിച്ചിട്ടുണ്ടാവും.ആ ഈരിഴ തോർത്ത് വിരിച്ചാൽ സ്രാവിനെ കിട്ടും എന്ന് വിചാരിച്ചു വെറുതെ നനയേണ്ട.പക്ഷെ അതാണ് സുരേഷ്‌ഗോപി കഥാപാത്രങ്ങൾ തോർത്ത് മുണ്ടും വിരിച്ചു ചെന്ന് പിടിച്ച സ്രാവുകളാണ് FIR ലെ നരേന്ദ്ര ഷെട്ടിയും സത്യമേവ ജയതേയിലെ മുഷറഫ് ഇബ്രാഹിമും പിന്നെ ഏകലവ്യനിലെ മയക്കു മരുന്ന് മാഫിയയും. അത് കൊണ്ട് ശിക്കാരി ശംഭു സ്റ്റാർ പദവി വേണമെങ്കിൽ സുരേഷ് ഗോപിക്ക് കൊടുക്കാവുന്നതാണ്, പുള്ളിക്ക് വെട്ടുക്കിളി കൂട്ടമില്ലെങ്കിൽ.മുഷറഫ് ഇബ്രാഹിമിനെ പിടിച്ചു തുടങ്ങിയത് വെറുമൊരു ട്രാഫിക് കുറ്റത്തിനാണ്.പക്ഷെ ഷെട്ടി പിടിക്കാൻ ശ്രമിക്കുന്നത് ഒരു കൊലപാതക കേസിലാണ് മുഷറഫ് ഇബ്രാഹിമിനെയും, ഏകലവ്യനിലെ മയക്കു മരുന്ന് മാഫിയയും നമ്മുക്ക്‌ പിന്നെയെടുക്കാം. ഒരു പക്ഷെ FIR ലെ അന്വേഷണ സംഘത്തിലുള്ള ബിജു മേനോൻ അവതരിപ്പിക്കുന്ന ഗ്രിഗറി പറയുന്നത് പോലെ ഷെട്ടി ഒന്നും ഒരു ടാർഗറ്റ് അല്ലാതെ പോകുന്ന അവസ്ഥ ആണ് ഞാൻ പിന്നീടോർത്തത്.ഞാൻ നേരത്തെ എഴുതിയിട്ടുള്ള എന്തെങ്കിലും വായിച്ചിട്ടുണ്ടെങ്കിൽ താങ്കൾക്കറിയാം എന്റെ ഏറ്റവും പ്രിയപ്പെട്ട വേട്ട മൃഗം സിനിമാറ്റിക് യൂണിവേഴ്‌സുകൾ പടച്ചു അല്ലെങ്കിൽ തള്ളി കയറ്റുന്നതാണെന്ന്. അതെ പരിപാടി തന്നെയാണ്. അത് കൊണ്ട് തന്നെ അപാരതള്ളുകളുണ്ടെങ്കിലും കവിയരങ്ങിലും ചായക്കടയിലെ ദാസൻ വടക്കേമുറിയുടെ കഥാകാരന്റെ സ്വാതന്ത്ര്യത്തെ സഹിച്ചു ക്ഷമിച്ചിരുന്നവരെ പോലെ താങ്കളും പൊറുക്കുമെന്ന പ്രതീക്ഷയോടെ തള്ള് തുടങ്ങട്ടെ. ഈ സിനിമ ഇവിടെ അത് കാണാത്ത ആരെങ്കിലുമുണ്ട് എന്ന് തോന്നുന്നില്ല.എന്തിരുന്നാലും മറന്നു പോയിട്ടുള്ളവർക്കായി ഒരു ചുരുക്കം പറയാം.റഹീം ഹാജി എന്ന മുൻ എംപി യുടെ ഹവാല ഇടപാടുകളെ കുറിച്ച് എഴുതിയ ഒരു ഇൻവെസ്റ്റിഗേറ്റീവ് ജേർണലിസ്റ്റ് ആയ റോയ് അലെക്സിനെ റഹിം ഹാജി വിളിപ്പിക്കുന്നു. കാണാമറയത്തുള്ള നരേന്ദ്ര ഷെട്ടി എന്ന എതിരാളിയെ തകർക്കാൻ റഹിം ഹാജി ആ കൊമ്പൻ സ്രാവിനെ പിടിക്കാൻ റോയ് അലക്സ് എന്ന തോർത്ത് മുണ്ടു വിരിക്കുന്നു. റോയ് അലെക്സിനെ മാത്രമല്ല റഹീം ഹാജിയെയും ആ കാരണത്താൽ കൊല്ലുന്നു. https://youtu.be/xTDEiFcN2Lc ഒരു പക്ഷെ അതിച്ചിരി കടന്നു പോയില്ലേ എന്നൊരു തോന്നലുണ്ടായേക്കാം. പക്ഷെ ഷെട്ടി എന്ന കൊമ്പൻ സ്രാവിന്റെ വലുപ്പം പിന്നീടറിയുമ്പോൾ അത് മനസിലാക്കാതെ ഞോണ്ടാൻ പോയ റഹിം ഹാജി ഷെട്ടിയുടെ ഹവാലാക്കപ്പുറമുള്ള മറ്റു പലതിനുമുള്ള പണിയാണ് കൊടുത്ത്.പണി വരുന്നുണ്ട് ഷെട്ടി ഭായ് എല്ലാ തവണത്തേയും പോലെ ന്യൂനപക്ഷെപ്രീണനം എന്ന സ്ഥിരം catalyst ഉപയോഗിച്ച് പുതിയ മിടുക്കനായ മുഹമ്മദ് സർക്കാരിനെ ആ അന്വേഷണ ചുമതല ഏല്പിക്കുന്നു.പുള്ളിയാകട്ടെ ഫോട്ടോയിലെ ബ്ലഡ് ഡിറ്റക്ടർ സോഫ്റ്റ്‌വെയർ ഒക്കെ ഉപയോഗിച്ചു(അന്വേഷണ സംഘത്തിലെ കമ്പ്യൂട്ടർ എഞ്ചിനീയർ ഗുരുമൂർത്തി നാസയ്ക്കു വേണ്ടിയുണ്ടാക്കിയതാണ് എന്നൊന്നും പറഞ്ഞു കളഞ്ഞില്ല അവർക്കു മറ്റേ സതീഷ് മേനോൻ ഉണ്ടാക്കി കൊടുത്തിട്ടുണ്ടാവും ADOFOM കൊടുത്തതിന്റെ കൂട്ടത്തിൽ. )ചില്ലറ താക്കിട തരികിട തെളിവുകളുമായി ഷെട്ടിയെ കുടുക്കാൻ നോക്കുന്നു, ചക്രപാണി എന്ന നാടകക്കാരൻ/ ഗുണ്ടാ അതേറ്റെടുത്തു ഷെട്ടി പുഷ്പ്പം പോലെ ഊരി പോരുന്നു. അങ്ങനെ അന്തവും കുന്തവുമില്ലാതെ മൂഞ്ചി തെറ്റിയിരിക്കുന്ന അന്വേഷണ സംഘം ചക്രപാണിയെ കുറിച്ച് തപ്പിയിറങ്ങുന്നു.അപ്പോൾ വേറെ ഏതോ ഇതുമായി ഒരു ബന്ധവുമില്ലാത്ത ഒരു ചക്രപാണിയുടെ ഭാര്യയെ ഒരു പള്ളിവക കോൺവെന്റിൽ കാണുന്നു.അവസരം മുതലെടുത്തു സഭയിൽ പുതിയ കുഞ്ഞാടിനെ കൂട്ടിയ അച്ഛനെ അവർ കാണുന്നു. അവിടെ വെച്ച് വളരെ യാദർശ്ചികമായി മെഷീൻ കേടാവുകയും അത് നന്നാക്കാൻ കെൽപ്പുള്ള റിട്ടയേർഡ് ഐജി പണിക്കർ കൂടിയുള്ളതും പുള്ളിക്ക് തുണയായി. അങ്ങനെ ആ പലവക ലൈത്തിൽ അവർ എത്തുന്നു.അവിടെ വെച്ച് മുഹമ്മദ് സർക്കാരിന്റെ കണ്ണിൽ അവിടെയുണ്ടാക്കുന്ന ഒരു സാധനത്തിൽ ശ്രദ്ധ പതിയുന്നു.അതെന്താണെന്നു ആർക്കുമറിയില്ല. പൊള്ളാച്ചിക്കാരൻ ചെട്ടിയാർ തന്നെ ഡിസൈൻ ആണെന്ന് പറയുന്നു.എന്തായാലും അതിലൊന്ന് ചൂണ്ടി കൊണ്ട് മുഹമ്മദ് സർക്കാർ പോകുന്നു.ചുമ്മാ ചോദിച്ചാലും അവർ കൊടുത്തെന്നേ, പക്ഷെ നായകനായതു കൊണ്ട് അതൊന്നും ഒരു വിഷയമേ അല്ല. ഇനിയങ്ങോട്ട് കഥ വേറെ റേഞ്ച് കേറുന്നു പിന്നീട് ബ്രെയിൻ ഉപയോഗിക്കാൻ ഉറക്കെ ഉറക്കെ പറഞ്ഞിട്ടും മനസിലാക്കാത്ത അന്വേഷണ സംഘത്തിന് ഐജി പണിക്കർ അത് എ.കെ 47 ന്റെ റെവെർബിങ് knot ആണെന്ന് പറഞ്ഞു കൊടുക്കുന്നു.ഇതെന്തു തൈര് എന്ന് കരുതിയിരിക്കുമ്പോൾ അവരുടെ മുൻപിലേക്ക് നൂലിൽ കെട്ടിയിരിക്കുന്നു കൊല്ലപ്പെട്ട റോയ് യുടെ സുഹൃത്തു ലാൻസ് നായിക് ശിവറാം. അതോടെ പിന്നെ കളി വേറെ വേറെ ലെവലിൽ കയറുന്നു, ചുരുക്കത്തിൽ പറഞ്ഞാൽ ഈ പള്ളി നടത്തുന്ന ലേയത്തിൽ ഉണ്ടാക്കുന്ന റെവെർബിങ് knot ഇന്ത്യൻ പട്ടാളക്കാരുടെ തോക്കുകളിൽ വെച്ച് പിടിപ്പിച്ചു ഇന്ത്യയെ ചതിച്ചു തോല്പിക്കുന്നു. https://youtu.be/PG6qqryOuJ0 അതിനു പിന്നിലോ ഷെട്ടിയും. അതിനു ചുക്കാൻ പിടിക്കാൻ പട്ടാളത്തിലെ ബ്രിഗേഡിയർ ഗിരിധർ ബാറുവ എന്ന ഗിരീഷ് മങ്ങാട്ടുശേരി.ആഫ്രിക്ക കൊളംബോ സിങ്കപ്പൂർ ഒക്കെ കണക്ഷൻസ് ഉള്ള ആളാണ് ഷെട്ടി എന്ന് ചക്രപാണിയെ പിടികൂടി ഇന്റർവ്യൂ ചെയ്യുമ്പോൾ അന്വേഷണ സംഘം മനസിലാക്കുന്നു അവിടെയൊക്കെ വെച്ചാവാം ഷെട്ടി പടച്ചുണ്ടാക്കുന്ന അണ്ണാക്കിട്ടു വെച്ചാൽ അമ്മണിക്കിട്ടു പോലും കൊള്ളാത്ത വെടിക്കോപ്പുകൾ ഉണ്ടാക്കി രാജ്യദ്രോഹപരമായ നീക്കങ്ങൾ നടത്തുന്നത് എന്ന് അന്വേഷണ സംഘം അനുമാനിക്കുന്നു.അത് വഴി ഒരു പ്രൈവറ്റ് മിലട്ടറി സിസ്‌റ്റം ഉണ്ടാക്കി നാട്ടിൽ ഭരണം പിടിച്ചെടുക്കാൻ ശ്രമിക്കുന്ന ഒരു ഓട്ടോക്രാറ്റ് ആണ് ഷെട്ടി എന്ന് പുള്ളി തന്നെ ക്ലൈമാക്സിനോട് അടുപ്പിച്ചു പറയുന്നു.എതിരുന്നാലും അവരെയൊക്കെ ചുമ്മാ വെടിവെച്ചു കൊല്ലാതെ അവിടെ തന്നെ നിന്നെ സ്വന്തം ജീവൻ പോലും തൃണവത്കരിച്ചു കൊണ്ട് രാജ്യത്തിന് വേണ്ടി എക്സ്ട്രാ ഹാർട്ട് ബീറ്റുള്ള മുഹമ്മദ് സർക്കാർ ചുറ്റുമുള്ള സ്ഫോടക വസ്തുക്കൾ വെടി വെച്ച് പേടിപ്പെടുത്തുന്ന VFX തീയിൽ നിന്ന് ഓടി രക്ഷപെടുന്നതിനിടയിൽ ദി ഫയർ ബിഗിൻസ് എന്ന് എഴുതി കാട്ടി സിനിമ തീരുന്നു. ഇതിന്റെ അണിയറപ്രവർത്തകർ ഇതിന്റെ ഒരു തുടർച്ചയായി ഒരു സിനിമ പ്ലാൻ ചെയ്തിരുന്നോ എന്നറിയില്ല, അങ്ങനെയെങ്കിൽ ഗോൾഡ് empire നർക്കോട്ടിക്‌സ് empire എന്നുള്ള പോലെ ഒരു വെപ്പൺ empire കൂടിയുണ്ടായെന്നെ. അതിനായി ചരട് 1999 ൽ ചരട് വലിച്ച ഈ സിനിമയുടെ മേക്കേഴ്‌സ് ഭയങ്കരന്മാർ തന്നെ. കെവിൻ ഫെയ്‌ഗി ഒക്കെയെന്തു.എന്തിരുന്നാലും നമ്മക്കൊന്നു പയറ്റാം. റീവെർബിങ് knot മാത്രമായിരുന്നു ഷെട്ടി കൈകാര്യം ചെയ്തിരുന്നത് അങ്ങനെ modularize ചെയ്തു ആയുധ നിർമാണം നടത്തുന്ന ഒരു സിണ്ടിക്കേറ്റ് ആയിരുന്നെങ്കിലോ?ആരും ശ്രദ്ധിക്കാതെ ആയുധ നിർമാണം എളുപ്പമാക്കില്ലേ ആ രീതി ? അതിലുള്ള ബാക്കിയുള്ളവരെ തേടി ഒരു പുതു തലമുറ അന്വേഷണ സംഘമിറങ്ങിയാലോ? മെൻറ്റർ ആയി സുരേഷ് ഗോപിക്ക് ഒരു തിരിച്ചു വരവും നടത്താം. കെജിഫ്, സ്കോർപിയോ, പോലെയൊരു syndicate ഉണ്ടാക്കാമെല്ലോ. അതിലൊരുത്തരെയും ബന്ധിപ്പിക്കാൻ ഓരോ കഥാപാത്രങ്ങളെയും കൊണ്ടുവരാമെല്ലോ അത് വഴി ഇൻസ്‌പെക്ടർ ബൽറാമിനെയെങ്കിലും വേണമെങ്കിൽ റിവൈവ് ചെയ്യാം. ബൽറാം vs താരാദാസിലെ പ്രശനങ്ങളും ആയുധ കടത്തലിനെ ചുറ്റിപ്പറ്റിയുമായിരുന്നു.താരാദാസിനെ ഉപേക്ഷിച്ച പറ്റൂ. അത്രമേൽ വെറുപ്പിച്ചു കളഞ്ഞു.പിന്നെ അത്തരം ഒരു ഡബിൾ റോൾ ഒരു കാരണവശാലും സഹിക്കാവുന്നതല്ല. കാര്യം ബൽറാം vs താരാദാസ് ചെയ്തു വെറുപ്പിച്ചു മുടിപ്പിച്ചെങ്കിലും ആദ്യ സിനിമകളിലെ swag അമൽ നീരദ്, പൃത്വിരാജ്‌, പ്രശാന്ത് നീൽ തുടങ്ങിയവരുടെ കയ്യിൽ കിട്ടിയാൽ കൊണ്ട് വരാവുന്നതേ ഒള്ളു അങ്ങനെയെങ്കിൽ മറ്റൊരു പോലീസ് യൂണിവേഴ്‌സ് ആക്കി മാറ്റിയെടുക്കാം വേണമെങ്കിൽ മറ്റേ ദക്ഷിണായണം തള്ളി കയറ്റാം.ഇപ്പോൾ തന്നെ തള്ളി തള്ളി കെജിഫ്, ലുസിഫെർ, LCU, സലാർ, കാക്കാ കാക്കാ വരെയായി. അപ്പൊ പിന്നെ ഇതൊക്കെയെന്ത്. അങ്ങനെ എല്ലാരും തികയും. എല്ലാ മൾട്ടി സ്റ്റാറർ സിനിമയിലും സുരേഷ് ഗോപി പോലീസ് ആണെല്ലോ, അപ്പൊ പിന്നെ നുമ്മ #SICU വില്ലും പുള്ളി പോലീസ് തന്നെ.പക്ഷെ മമ്മൂട്ടിയും പോലീസ് തന്നെയാവും തൽക്കാലത്തേക്കെങ്കിലും. പത്താനും ടൈഗറും പോലെ. ബൽറാമിന് പകരം ഒരു bureaucrat ആയിവേണമെങ്കിൽ തേവള്ളിപ്പറമ്പിൽ ജോസഫ് അലക്സായി മാറ്റാം. പുള്ളിക്കാരെനെയും കിംഗ് ആൻഡ് കമ്മീഷണർ എന്ന് പറഞ്ഞു വെറുപ്പിച്ചു തള്ളിയതാണെല്ലോ. പൊളിറ്റിക്കൽ കറക്ട്നെസ്സ് ഒക്കെ നന്നായി പഠിച്ചു മാസ്റ്റർപീസിൽ പുട്ടിനു പീരയിടുന്നത് പോലെ ഐ റെസ്പെക്റ്റ് വുമൺ എന്ന് പറഞ്ഞു കൊണ്ട് വരാതിരുന്നാൽ മതി. https://youtu.be/sj1sYzJWlTY വസന്തം എന്നൊന്നും ഞാൻ പറയില്ല എങ്കിലും മാറുന്ന കാലഘട്ടത്തെയും പ്രേക്ഷകരെയും മനസിലാക്കാൻ ബുദ്ധിമുട്ടുണ്ടെങ്കിൽ ഈ കഥാപാത്രങ്ങൾ നിർമ്മിച്ചവർ അത്തരം ഒരു തിരിച്ചു വരവിനു വീണ്ടും മുതിരാത്തതാണ് നല്ലതു എന്ന് തോന്നുന്നു.തുടർ പരമ്പരകളായി വന്ന സിബിഐ 4, 5 , ബൽറാം vs താരാദാസ്, ഏജന്റ് X അതിനെല്ലാം ഉദാഹരണങ്ങളാണ്.നിങ്ങൾ ഞങ്ങൾക്ക് സമ്മാനിച്ച മറ്റു സിനിമകൾ മതി ഞങ്ങൾ പ്രേക്ഷകർക്ക് നിങ്ങളെ ഓർക്കാൻ.ഇതിലേക്ക് കൂടുതൽ തള്ളാൻ ആഗ്രഹമുള്ളവർ താഴെ പറയൂ അങ്ങനെ ഇത് മുന്നോട്ടു നീക്കാം.ഈ പരിപാടി ഇഷ്ട്ടപെടുന്നില്ലെങ്കിൽ വായിച്ചതിനു നന്ദിയും സമയം മെനക്കിടത്തിയതിനു ക്ഷമയും അപേക്ഷിക്കുന്നു. തെറി ഒന്നും പറഞ്ഞു എന്തിനാ സമയം കളയുന്നത്. അപ്പോ അഡ്മിൻ അപ്പ്രൂവ് ചെയ്‌താൽ വീണ്ടും കാണാം സുലാൻ