---
author: Beaumaris
categories:
- Entertainment
comment_count: 0
date: 2022-10-19 04:10:17
draft: false
image: ''
like_count: 67254
share_count: 33833
tags:
- mammootty
- mohanlal
title: മമ്മൂട്ടി എന്ന നടനിലെ മാറ്റം പ്രേക്ഷകനെ വല്ലാതെ അത്ഭുതപ്പെടുത്തുന്ന ഒന്നാണ്,
  മോഹൻലാലിൽ നിന്നും അതാണ് പ്രതീക്ഷിക്കുന്നത്
view_count: 1841773
---

**രാഗീത് ആർ ബാലൻ** ഉദയഭാനു : അവാർഡ് ഞാനും ഉദ്ദേശിച്ചിട്ടില്ല. കള്ള ബുദ്ധി ജീവികളുടെ അംഗീകാരം ആർക്കു വേണം.. എന്ന് വെച്ച് മിമിക്രി കാണിച്ചു മലയാള സിനിമയെ കുളം തോണ്ടാനും ഞാനില്ല. ബേബികുട്ടൻ : അതൊന്നും വേണം എന്ന് ഞാനും പറയുന്നില്ല.പക്ഷെ ആളുകളെ എന്റർടൈൻമെന്റ് ചെയ്യുകയാണല്ലോ സിനിമ. ഉദയഭാനു : ഏതു ആളുകളെ? ബേബി കുട്ടൻ : ഞാൻ തർക്കിക്കുകയല്ല ഉദയ ഭാനു : ഞാൻ തർക്കിക്കുകയാണ്..സിനിമ കാണുന്ന ആളുകളെ നിങ്ങൾ നിർമാതാക്കൾ വില കുറച്ചു കാണുകയാണ്. നല്ല സിനിമകൾ ഇറങ്ങാത്തത് കൊണ്ടാണ് അവർ മിമിക്രി കണ്ടു കയ്യടിക്കുന്നത്.അത് കണ്ടു നിങ്ങൾ തീരുമാനിക്കുന്നു നിലവാരം കുറഞ്ഞതേ അവർക്കു വേണ്ടു എന്ന്.അതല്ല സത്യം.. അവർക്കു നല്ല സിനിമകൾ കൊടുത്ത സംവിധായകരും അവർ പ്രതീക്ഷ അർപ്പിച്ച താരങ്ങളും അവരെ സ്ഥിരമായി ചതിക്കുകയാണ് ചവറു സിനിമകൾ എടുത്തു.അത് കൊണ്ടാണ് അവർ മിമിക്രിക്ക് കയ്യടിക്കുന്നത്. മനസ്സിലായോ?നല്ല ചിത്രങ്ങളിലേക്ക് അവർ തീർച്ചയായും മടങ്ങി വരും. നല്ല ഒരുപാട് സിനിമകൾ നൽകി ഞാൻ അടക്കം ഉള്ള ആരാധകരെ ഓരോ സിനിമ കാണാൻ ആയി കാത്തിരിക്കാൻ പ്രേരിപ്പിച്ച മോഹൻലാൽ എന്ന നടനും പലപ്പോഴും പല സിനിമകളിലൂടെ എന്നേ പോലുള്ള പല പ്രേക്ഷകരെയും ചതിച്ചിട്ടുണ്ട്.സിനിമയോട് അടങ്ങാത്ത പ്രണയം തോന്നാൻ കാരണം.. സിനിമ സ്വപ്നം കാണാൻ കാരണം...അന്നും ഇന്നും എന്നും സിനിമകളുടെ ഒപ്പം സഞ്ചരിക്കാൻ പ്രേരിപ്പിച്ച.. ഓർമ വെച്ച കാലത്ത് ആദ്യമായി ബിഗ് സ്‌ക്രീനിൽ കണ്ട മുഖം.. അതാണ് എനിക്ക് മോഹൻലാൽ ഓർമ്മ വെച്ച കാലം മുതൽ അച്ഛനും അമ്മയും ലാലേട്ടന്റെ സിനിമകൾ ആണ് തീയേറ്ററിൽ കൂടുതലും കാണിച്ചിട്ടുള്ളത്. ആദ്യമായി കണ്ട മോഹൻലാൽ സിനിമ 'ചന്ദ്രലേഖ'. വളർന്നപ്പോൾ എന്റെ ഒപ്പം അദ്ദേഹത്തോടുള്ള ആരാധനയും വർധിച്ചു.പിന്നീട് അദ്ദേഹത്തിന്റെ ഓരോ സിനിമകളും എനിക്ക് ആവേശമായി മാറി. ആവേശത്തോടെ കാത്തിരുന്നു ഓരോ സിനിമകൾക്കും ആയി..പലപ്പോഴും എന്നെ സിനിമകളിലൂടെ വിസ്മയിപ്പിക്കുകയും അതുപോലെ പല സമയങ്ങളിലും എന്നെ നിരാശപ്പെടുത്തുകയും ചെയ്തു.അപ്പോഴും പരാതികളോ പരിഭവമോ ഇല്ലാതെ അടുത്ത സിനിമകൾക്കായി കാത്തിരുന്നു.മോശം സിനിമകൾ ഒരുപാട് ഉണ്ട് അവയെല്ലാം മോശം എന്ന് വിശ്വസിക്കാനേ ഞാൻ ശ്രേമിച്ചിട്ടുള്ളു. ഓരോ സിനിമയുടെ വിജയങ്ങളും പരാജയങ്ങളും ഉൾക്കൊണ്ട്‌ തന്നെയാണ് ഞാൻ അദ്ദേഹത്തെ ഇഷ്ടപ്പെട്ടിട്ടുള്ളത്. മോഹൻലാൽ സിനിമ ഇറങ്ങുമ്പോൾ ആ സിനിമയുടെ പോസ്റ്ററുകളും ട്രൈലെറുകളും എല്ലാം മനപാഠം ആയിട്ടുണ്ടാകും. പിന്നെ തീയേറ്ററിൽ പോയി ടിക്കറ്റ് എടുത്തു തീയേറ്ററിനുള്ളിലെ ഇരുട്ടു മുറിയിൽ കയറി ഇരുട്ടു മാറി പതിയെ സ്‌ക്രീനിൽ ലാലേട്ടൻ വന്നാൽ പിന്നെ സിനിമ തുടങ്ങി കണ്ടു തീരുന്നത് വരെ അതൊരു ലഹരിയാണ്.ആ ചിരിയും ചമ്മലും കുസൃതിയും ചെറിയ ചലനങ്ങളും തമാശയും, പ്രണയവും ആക്ഷനും സെന്റിമെന്റ്സും എല്ലാം കണ്ടു അങ്ങനെ ഇരുന്നു പോയിട്ടുണ്ട് പലപ്പോഴും.വല്ലാത്ത ഇഷ്ടമാണ് .സാധാരണക്കാരൻ ആവാനും സൂപ്പർ ഹീറോ ആവാനും ഒരേ പോലെ കഴിയുന്ന ഒരു നടൻ. വിൻസെന്റ് ഗോമസും പൂവള്ളി ഇന്ദുചൂഢനും ജഗന്നാഥനും മംഗലശ്ശേരി നീലകണ്ഠനും ആടുതോമയും എല്ലാം മോഹൻലാൽ എന്ന നടൻ ആടിതിമിർത്തു തീയേറ്ററുകളെ ഉത്സവപറമ്പുകൾ ആക്കി മാറ്റിയ ലാലേട്ടൻ തന്നെയാണ് കീരിടത്തിലെ സേതുമാധവൻ ആയും ഭാരതത്തിലെ ഗോപിനാഥനായും വനപ്രസ്ഥത്തിലെ കുഞ്ഞുട്ടനായും തന്മാത്രയിലെ രമേശൻ ആയും ഭ്രമരത്തിലെ ശിവൻകുട്ടിയും എല്ലാം ആയി വിസ്മയിപ്പിച്ചത്. കഴിഞ്ഞ കുറച്ചു വർഷങ്ങളിൽ ഇറങ്ങിയ അദേഹത്തിന്റെ സിനിമകൾ നോക്കിയാൽ വെല്ലുവിളികൾ നിറഞ്ഞ മികച്ച അഭിനയ മുഹൂർത്തങ്ങൾ ഉള്ള സിനിമകൾ ഉണ്ടോ.. എന്റെ വ്യക്തിപരമായ അഭിപ്രായത്തിൽ ഇല്ല എന്നാണ്..മറ്റു കഥാപാത്രങ്ങൾക്ക് എല്ലാം തന്നെ വ്യക്തമായ ഒരു സ്പേസ് നൽകിയും അവരിൽ ഒരാളായി സിനിമയിൽ നില കൊള്ളുകയും മികച്ച തിരക്കഥകൾ തിരഞ്ഞെടുക്കുകയും ചെയ്യുന്ന മമ്മൂട്ടി എന്ന നടനിലെ മാറ്റം എന്നിലെ പ്രേക്ഷകനെ വല്ലാതെ അത്ഭുതപെടുത്തുന്ന ഒന്നാണ്.. മോഹൻലാലും മമ്മൂട്ടിയും എല്ലാം ജന്മം കൊണ്ട് അത്ഭുത പ്രതിഭകൾ തന്നെയാണ്.അത് അവർ തെളിയിച്ചിട്ടുള്ളതും ആണ്...പഴയ മോഹൻലാലിനെയോ പുതിയ മോഹൻലാൽ എന്നോ ഒന്നുമില്ല.. വേണ്ടത് കാലത്തിനു അനുസരിച്ചുള്ള കഥാപാത്രങ്ങളും പരീക്ഷണങ്ങളും നട്ടെല്ല് ഉള്ള തിരകഥകളും തന്നിലെ നടനെ ചുഷണം ചെയ്യപ്പെടുന്ന കഥാപാത്രങ്ങളും ഉണ്ടായാൽ മോഹൻലാൽ എന്ന നടനിൽ നിന്ന് നല്ല സിനിമകൾ ഉണ്ടാകും.. ഒരു ആരാധകന്റെ കാത്തിരുപ്പും ആഗ്രഹവുമാണ്...