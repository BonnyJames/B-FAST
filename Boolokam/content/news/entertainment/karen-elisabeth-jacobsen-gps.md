---
author: Beaumaris
categories:
- Entertainment
comment_count: 0
date: 2023-05-31 13:32:48
draft: false
image: https://cdn.boolokam.com/articles/2023/05/dqdqdffff-1.jpg
like_count: 11533
share_count: 11943
tags:
- bigboss
- karen jacobsen
- nina rolle
title: ഈ വ്യക്തിത്വങ്ങളെ നിങ്ങൾക്ക് അറിയാമോ ?
view_count: 575829
---

**ഈ വ്യക്തിത്വങ്ങളെ നിങ്ങൾക്ക് അറിയാമോ ?** **അറിവ് തേടുന്ന പാവം പ്രവാസി** **ഗുഗിൾ മാപ്പിന്റെ ശബ്ദം:** നിങ്ങളെ ലക്ഷ്യസ്ഥാനത്തേക്കും / അല്ലെങ്കിൽ ഇഷ്ടപ്പെട്ട സ്ഥലത്തേക്കും നയിക്കുന്ന ഗൂഗിൾ മാപ്പിൽ നിങ്ങൾ കേൾക്കുന്ന ശബ്‌ദം ഓസ്‌ട്രേലിയയിൽ നിന്നുള്ള ന്യൂയോർക്ക് ആസ്ഥാനമായുള്ള എന്റർടെയ്‌നർ കാരെൻ ജേക്കബ്സന്റെയാണ്.ലോകമെമ്പാടുമുള്ള 400 ദശലക്ഷം ജി‌പി‌എസ് യൂണിറ്റുകളിലും, സ്മാർട്ട്‌ഫോണുകളിലും ദിശകൾ നൽകുന്ന എല്ലാ ദിവസവും നമ്മൾ കേൾക്കുന്ന ആ മനോഹര ശബ്ദത്തിന്റെ ഉടമയാണ് ജി‌പി‌എസ് ഗേൾ എന്നറിയപ്പെടുന്ന കാരെൻ ജേക്കബ്സൺ . [](https://cdn.boolokam.com/articles/2023/05/feff.jpg)മുഴുവൻ പേര് കാരെൻ എലിസബത്ത് ജേക്കബ്സൺ (Karen Elisabeth Jacobsen).2002 ലാണ് GPS ലെ Text to Speak സിസ്റ്റത്തിൽ കാരെൻ ജേക്കബ്സൺന്റെ ശബ്ദം ഉപയോഗിച്ചു തുടങ്ങിയത്. തുടർന്നാണ് ‘ജിപിഎസ് ഗേൾ’ എന്ന വിളിപ്പേര് കരേനു ലഭിച്ചത്.ഓസ്‌ട്രേലിയയിലെ ഒരു ചെറിയ പട്ടണത്തിൽ ജനിച്ച കാരെൻ ജേക്കബ്സൺ ഒരു പ്രൊഫഷണൽ ഗായികയും, പരസ്യ കാമ്പെയ്‌നുകളും മറ്റും റെക്കോർഡുചെയ്യുന്ന വോയ്‌സ് ഓവർ ആർട്ടിസ്റ്റും, ലോകമെമ്പാടുമുള്ള കോർപ്പറേറ്റ് ഇവന്റുകൾക്കുള്ള ഒരു എന്റർടെയ്‌നറും ആണ്. ഓസ്‌ട്രേലിയയിൽ ആണ് ജനനം എങ്കിലും ഇപ്പോൾ അമേരിക്കയിൽ സ്ഥിര താമസക്കാരിയാണ് കാരെൻ. **[![](https://cdn.boolokam.com/articles/2023/05/dqdqdffff-1.jpg)](https://cdn.boolokam.com/articles/2023/05/dqdqdffff-1.jpg)അലക്‌സയ്ക്ക് ശബ്ദം നല്‍കിയ സ്ത്രീ** ആഗോളവ്യാപകമായുള്ള 100 ദശലക്ഷത്തിലധികം അലക്‌സാ ഉപകരണങ്ങൾക്ക് വേണ്ടി ശബ്ദം നല്‍കിയ സ്ത്രീ ആരാണെന്നു ആമസോണ്‍ വെളിപ്പെടുത്തുന്നു. ആമസോണിന്റെ ഐക്കണിക് അലക്‌സാ അസിസ്റ്റന്റിന് ശബ്ദം നല്‍കിയ വ്യക്തിയുടെ ഐഡന്റിറ്റി വളരെക്കാലമായി ഒരു രഹസ്യമായി തുടരുകയായിരുന്നു. ആമസോണ്‍ ഉടമ ജെഫ് ബെസോസ്, ജേണലിസ്റ്റ് ബ്രാഡ് സ്‌റ്റോണിനു നല്‍കിയ അഭിമുഖത്തിലാണ് ഇക്കാര്യം വെളിപ്പെടുത്തിയത്.ഈ ശബ്ദം കൊളറാഡോ ആസ്ഥാനമായുള്ള ഡബ്ബിംഗ് ആര്‍ട്ടിസ്റ്റും ,ഗായികയുമായ നീന റോളേയുടെതാണെന്നാണ് റിപ്പോര്‍ട്ട്. [![](https://cdn.boolokam.com/articles/2023/05/qdqd222.jpg)](https://cdn.boolokam.com/articles/2023/05/qdqd222.jpg)അടുത്തിടെ നടത്തിയ ട്വീറ്റിലാണ് സ്‌റ്റോണ്‍ ഇക്കാര്യം വെളിപ്പെടുത്തിയത്. തുടക്കത്തില്‍ 2014 ല്‍ പുറത്തിറങ്ങിയ അലക്‌സാ ആദ്യമായി ആമസോണ്‍ എക്കോ സ്മാര്‍ട്ട് സ്പീക്കറിലും , ആമസോണ്‍ ഡോട്ടിലും മാത്രമായാണ് ഈ ശബ്ദം ഉപയോഗിച്ചതെങ്കിലും ഇപ്പോള്‍ ലോകമെമ്പാടുമുള്ള 20,000 ത്തിലധികം ഉപകരണങ്ങളില്‍ ഇത് കേള്‍ക്കാനാകും.[![](https://cdn.boolokam.com/articles/2023/05/dqdqf-3.jpg)](https://cdn.boolokam.com/articles/2023/05/dqdqf-3.jpg)തുടക്കത്തില്‍ ആമസോണിന്റെ സ്ഥാപകന്‍ അലക്‌സായ്ക്കായി വ്യത്യസ്ത ശബ്ദങ്ങള്‍ ആവശ്യപ്പെട്ടിരുന്നു. വ്യത്യസ്ത ജോലികള്‍ക്കായി വ്യത്യസ്ത ശബ്ദങ്ങള്‍ തിരഞ്ഞെടുത്തുവെങ്കിലും ഇത് അപ്രായോഗികമാണെന്ന് കണക്കാക്കപ്പെട്ടു. പകരം എഞ്ചിനീയര്‍മാര്‍ ഗൂഗിളിനും , ആപ്പിളിനുമായി മത്സരിക്കാന്‍ യോജിച്ച ഒരു ശബ്ദത്തിനായി തിരഞ്ഞു. നീന റോളേ അങ്ങനെയാണ് രംഗപ്രവേശം ചെയ്തത്. ഗായിക സൂസൻ ആലീസ് ബെന്നറ്റിന്റെ ശബ്ദമാണ് ആപ്പിളിന്റെ സിരി എന്ന വെർച്വൽ അസിസ്റ്റന്റിൽ Female ശബ്ദം ആയും, ജോൺ ബ്രിക്സിന്റെ ശബ്ദം Male ആയും ഉപയോഗിച്ചിരിക്കുന്നത് **[![](https://cdn.boolokam.com/articles/2023/05/dqqwweerr.jpg)](https://cdn.boolokam.com/articles/2023/05/dqqwweerr.jpg)മലയാളം ബിഗ് ബോസ്:** ഇന്ത്യയിലെ ഏറ്റവും റേറ്റിങ്ങുള്ള ടെലിവിഷന്‍ ഷോ ആണ് ബിഗ് ബോസ്. ഹിന്ദി, തെലുങ്ക്, കന്നഡ, തമിഴ്, മലയാളം എന്നിങ്ങനെ എല്ലാ ഭാഷകളിലും സംപ്രേക്ഷണം ചെയ്യുന്ന ഷോ വലിയ പ്രേക്ഷക പ്രശംസ നേടിയെടുത്തിരുന്നു. മലയാളം ബിഗ് ബോസിന്റെ നാലാം പതിപ്പാണ് ഇവിടെ നടന്നത്. മോഹന്‍ലാല്‍ അവതാരകനായിട്ടെത്തുന്ന ഷോ ഏകദേശം അവസാന ഘട്ടത്തിലാണ്.മത്സരാര്‍ഥികളെക്കാളും ആരാധകരുള്ളത് ബിഗ് ബോസിനാണ്. ആ ശബ്ദത്തിന് പിന്നിലുള്ളത് ആരാണെന്ന് ഇനിയും വെളിപ്പെടുത്തിയില്ല. എന്നാലിപ്പോള്‍ ബിഗ് ബോസ് എന്ന ശബ്ദത്തിനുടമയെ സോഷ്യല്‍ മീഡിയ കണ്ടെത്തിയിരിക്കുകയാണ്. ഫൈസല്‍ റാസി എന്ന വ്യക്തിയാണ് പ്രേക്ഷകര്‍ തേടി നടന്ന യഥാര്‍ത്ഥ ബിഗ് ബോസ്. മലയാളത്തിലെ ഏറ്റവും വലിയ റിയാലിറ്റി ഷോയുടെ അമരക്കാരനായി നില്‍ക്കുന്ന വ്യക്തിയാണ് ഫൈസല്‍ റാസി. ഇന്ന് ഇന്ത്യയില്‍ ഏറ്റവും മികച്ച പരസ്യ ചിത്രത്തിനുള്ള ക്യുരിയസ് അവാര്‍ഡ് വരെ സ്വന്തമാക്കിയിട്ടുണ്ട്. ബിഗ് ബോസ് റിയാലിറ്റി ഷോയുടെ അണിയറയിലേക്ക് കടന്നു വന്നപ്പോള്‍ ആദ്യ ഷോകളില്‍ മോഹന്‍ലാലിന്റെ മാത്രം ഷൂട്ടിംഗ് സീനുകള്‍ക്ക് ആയിരുന്നു ഫൈസല്‍ ചുക്കാന്‍ പിടിച്ചത്. എവിക്ഷന്‍ റൗണ്ടുകളില്‍ പ്രേക്ഷകരെ മുള്‍മുനയില്‍ നിര്‍ത്തിച്ച ഓരോ ഘട്ടങ്ങളുടെയും സൂത്രധാരനും ഇയാള്‍ തന്നെ. എന്നാല്‍ സീസണ്‍ ത്രി എത്തിയപ്പോഴേക്കും ഫൈസല്‍ റാസി കേരളത്തിലെ ഏറ്റവും മികച്ച റിയാലിറ്റിഷോയുടെ അമരക്കാരനായി.റിയാലിറ്റി ഷോ അവസാനിച്ചു എന്ന് കരുതിയിടത്തു നിന്ന് പുതിയ പ്രതീക്ഷകള്‍ നല്‍കി വോട്ടിങ്ങിലൂടെ പ്രേക്ഷകരുടെ നീതി ഉറപ്പുവരുത്തി വിജയിയെ തിരഞ്ഞെടുക്കാന്‍ ഒരുങ്ങുകയാണ് ബിഗ് ബോസ്. **ബി.ടി.എസ്(B.T.S) :** സംഗീതലോകത്തെ ഹിറ്റ് വാർത്തകളിൽ പൊട്ടിത്തെറിയായി മാറുകയാണ് ദക്ഷിണ കൊറിയൻ ബോയ് ബാൻഡ് ബി.ടി.എസ്. 'ഡൈനാമൈറ്റ്' എന്ന പുതിയ സംഗീത വിഡിയോ റിലീസ് ചെയ്ത് അഞ്ച് ദിവസത്തിനുള്ളിൽ കണ്ടത് 19 കോടി 19 ലക്ഷത്തിലേറെ പേരാണ്. യൂട്യൂബിന്റെ സർവകാല റെക്കോർഡുകളും തകർത്താണ് ബി.ടി.എസ് ഹിറ്റ് ചാർട്ടിൽ ഇടം നേടിയത്.24 മണിക്കൂറിനുള്ളിൽ 100 മില്യൺ കാഴ്ചക്കാർ എന്ന യൂട്യൂബ് അപ്ലോഡ് റെക്കോർഡ് ആണ് 'ഡൈനാമൈറ്റ്' സ്വന്തമാക്കിയത്. ഈ സംഗീത വിഡിയോയുടെ പ്രീമിയർ തത്സമയം കണ്ടത് 30 ലക്ഷം പേരാണ്. ഇതും റെക്കോർഡ് നേട്ടമാണ്.അതിന് ശേഷം ബിടിഎസ്. ഇറക്കിയ ബട്ടർ എന്ന മ്യൂസിക് ആൽബം റിലീസ് ചെയ്ത് 24 മണിക്കൂറിനുള്ളിൽ 108 മില്ല്യൺ കാഴ്ചക്കാരിലെത്തി ഡൈനാമേറ്റ് എന്ന ആൽബത്തിന്റെ റെക്കോഡ് തകർത്തു.മെയ് 21 ന് റിലീസ് ചെയ്ത ആൽബം യൂട്യൂബ് മ്യൂസിക് ട്രെൻഡിങ്ങിൽ ഒന്നാം സ്ഥാനത്ത് തുടരുകയാണ്. 177 മില്ല്യൺ ആളുകൾ ഇതിനോടകം വീഡിയോ കണ്ടു കഴിഞ്ഞു.പ്രീമിയർ ചെയ്തപ്പോൾ ഏറ്റവും അധികം ആളുകൾ കണ്ട പാട്ടെന്ന 'ബ്ലാക്ക്പിങ്കി'ന്റെ റെക്കോർഡാണ് 'ഡൈനാമൈറ്റ്' തകർത്തത്. [![](https://cdn.boolokam.com/articles/2023/05/qqweeeee.jpg)](https://cdn.boolokam.com/articles/2023/05/qqweeeee.jpg)2010ൽ ആണ് ദക്ഷിണ കൊറിയയിലെ ഏഴ് യുവാക്കൾ ചേർന്ന് ബാങ്റ്റൺ ബോയ്സ് എന്ന ബി.ടി.എസ് ബാൻഡിന് രൂപം നൽകിയത്. വി, റാപ്പ് മോൺസ്റ്റർ, ജെ-ഹോപ്, ജിൻ, സുഗ, ജങ് കൂക്ക്, ജിമിൻ എന്നിവരാണ് ബാൻഡിലെ അംഗങ്ങൾ. 2013ൽ 'നോ മോർ ഡ്രീം' എന്ന ആദ്യ ആൽബത്തോടെ തന്നെ ഇവർ സംഗീതലോകത്തിന്റെ ശ്രദ്ധാകേന്ദ്രമായി. കൗമാരക്കാരും , യുവാക്കളും ഏറ്റെടുത്തതോടെ തൊട്ടതെല്ലാം പൊന്നാകുന്ന ചരിത്രമായി ബി.ടി.എസിന്റേത്.ലോകത്ത് ഏറ്റവും അധികം ആരാധകരുള്ള മ്യൂസിക് ബാൻഡുകളിൽ ഒന്നാണ് ബിടിഎസ്. ഏഴ് പേരടങ്ങുന്ന ഈ സംഗീത കൂട്ടായ്മ 2010 ലാണ് പ്രവർത്തനം ആരംഭിക്കുന്നത്. കൊറിയയിൽ വളരെ പെട്ടന്ന് തന്നെ ജനപ്രീതി നേടിയ ബി.ടി.എസ് 2018 ലാണ് ലോകമൊട്ടാകെ പ്രശസ്തി നേടുന്നത്.പൊതുവെ നിയമങ്ങളിൽ വിട്ടു വീഴ്ച ചെയ്യാത്ത ദക്ഷിണ കൊറിയ ബി. ‌ടി. ‌എസ് ലെ താരങ്ങൾക്ക് വേണ്ടി സൈനിക സേവന നിയമത്തിൽ വരെ മാറ്റം വരുത്തിയിട്ടുണ്ട്. [![](https://cdn.boolokam.com/articles/2023/05/1234.jpg)](https://cdn.boolokam.com/articles/2023/05/1234.jpg)18 നും 28 നും ഇടയിൽ പ്രായമുള്ള ആരോഗ്യമുള്ള എല്ലാ കൊറിയൻ പുരുഷന്മാരും 20 മാസത്തോളം രാജ്യത്തിന് വേണ്ടി സൈനീക സേവനമനുഷ്ഠിക്കണമെന്നാണ് നിലവിലെ നിയമം .ഗ്രാമി അവാർഡിനായി നാമ നിർദ്ദേശം ചെയ്യുന്ന ആദ്യ കൊറിയൻ പോപ്പ് ബാൻഡ് ആണ് ബി ടി എസ്. ബി‌ടി‌എസ് എന്നത് കൊറിയൻ പദപ്രയോഗമായ ബാങ്‌ടാൻ സോണിയോണ്ടൻ എന്ന അക്ഷരാർത്ഥത്തിൽ "ബുള്ളറ്റ് പ്രൂഫ് ബോയ്സ് സ്കൗട്ടുകൾ" എന്നാണ് അർത്ഥമാക്കുന്നത്. **ട്രെൻഡിങ് ലിസ്റ്റിൽ ഉള്ള BTS ൻ്റെ വീഡിയോ ലിങ്കുകൾ താഴെ** [embed]https://m.youtube.com/watch?reload=9&v=gdZLi9oWNZg[/embed] [embed]https://m.youtube.com/watch?v=WMweEpGlu_U[/embed]