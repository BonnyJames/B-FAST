---
author: Beaumaris
categories:
- Entertainment
comment_count: 0
date: 2022-10-26 12:34:27
draft: false
image: ''
like_count: 51819
share_count: 53431
tags:
- actor karthi
- PS Mithran
- rajisha vijayan
- sardar movie
title: സർദ്ദാർ 50 കോടി ക്ലബിൽ, ചിത്രത്തിന്റെ രണ്ടാംഭാഗം ഉടൻ
view_count: 2086013
---

വിജയങ്ങളുടെ കാലമാണ് ഇപ്പോൾ നടൻ കാർത്തിയ്ക്ക്. ഒടുവിലിറങ്ങിയ സർദ്ദാർ 50 കോടി ക്ലബ്ബിൽ ഇടംനേടിയിരിക്കുകയാണ്. പി.എസ്. മിത്രൻ സംവിധാനം ചെയ്ത ചിത്രം പ്രിന്‍സ് പിക്‌ചേഴ്‌സിന്റെ ബാനറില്‍ ലക്ഷ്മൺ കുമാർ ആണ് നിർമ്മിച്ചത്. വിരുമൻ, പൊന്നിയിൻ സെല്‍വൻ എന്നീ ചിത്രങ്ങള്‍ക്ക് ശേഷം എത്തിയ 'സര്‍ദാറി'ല്‍ ഒരു സ്പൈ ആയിട്ടാണ് കാർത്തി ചിത്രത്തിൽ അഭിനയിക്കുന്നത്. സർദ്ദാറിന്റെ രണ്ടാംഭാഗവും ഉണ്ടാകും എന്ന് അണിയറപ്രവർത്തകർ പറയുന്നു. രജിഷ വിജയൻ, റാഷി ഖന്ന എന്നിവരാണ് സർദ്ദാറിലെ നായികമാര്‍. ചങ്കി പാണ്ഡെ, ലൈല, യൂകി സേതു, ദിനേശ് പ്രഭാകർ, മുനിഷ് കാന്ത്, യോഗ് ജേപ്പീ, മൊഹമ്മദ്അലി ബൈഗ്, ഇളവരശ്, മാസ്റ്റർ ഋത്വിക്, അവിനാഷ്, ബാലാജി ശക്തിവേൽ, ആതിരാ പാണ്ടിലക്ഷ്‍മി, സഹനാ വാസുദേവൻ, മുരളി ശർമ എന്നിവരാണ് മറ്റു പ്രധാന അഭിനേതാക്കൾ. ജി.വി. പ്രകാശ്‍ ആണ് സര്‍ദാറിന്റെ സംഗീത സംവിധാനം നിര്‍വഹിച്ചിരിക്കുന്നത്. റൂബന്‍ എഡിറ്റിങ്ങും, ജോര്‍ജ്ജ് സി. വില്യംസ് ഛായാഗ്രഹണവും നിര്‍വഹിച്ചിരിക്കുന്നു. https://youtu.be/8OQzz_i3KFE