---
author: Beaumaris
categories:
- Entertainment
comment_count: 0
date: 2022-07-27 05:58:15
draft: false
image: https://cdn.boolokam.com/articles/2022/07/fwwfff-1.jpg
like_count: 71902
share_count: 32275
tags:
- erotic movie
- Lipin Kannan
- malizia movie
title: അവളുടെ ശരീരത്തിന്‍റെ ഓരോ ഇഞ്ച് സ്ഥലത്തെയും വിടാതെ പിന്തുടരുന്നുണ്ട് ഒളിഞ്ഞുനോട്ടക്കാരനായ
  ക്യാമറ
view_count: 1721050
---

**സിനിമാപരിചയം** **മലീഷ്യസ് 1973** **Lipin Kannan** 1970 കളിലിറങ്ങിയ ഇറ്റാലിയന്‍ ഇറോട്ടിക് സിനിമകളുടെ പൊതു സ്വഭാവമായിരുന്നു വൃദ്ധരുടെയും കൗമാര പ്രായക്കാരായ ആണ്‍കുട്ടികളുടെയും ലൈംഗിക ഫാന്‍റസികളും ആ ഫാന്‍റസികള്‍ പ്രാവര്‍ത്തികമാക്കാന്‍ അവര്‍ നടത്തുന്ന ശ്രമങ്ങളുടെയും ചലച്ചിത്രാവിഷ്കാരം . ഇത്തരം ശ്രമങ്ങളെയും ഫാന്‍റസികളെയും കോമഡി കലര്‍ത്തി ഒരു സോഷ്യല്‍ സറ്റയര്‍ എന്ന രീതിയിലായിരുന്നു ഭൂരിഭാഗം സിനിമകളും അവതരിപ്പിച്ചിരുന്നത് . സാല്‍വറ്റോര്‍ സംപേരി സംവിധാനം നിര്‍വ്വഹിച്ച് 1973 ല്‍ പുറത്തിറങ്ങിയ ഇത്തരത്തിലുള്ള ഒരു ഇറോട്ടിക് കോമഡി ചിത്രമാണ് ''മലീഷ്യസ് '' . ലോറ അന്‍റോനല്ലിയാണ് സിനിമയിലെ നായിക കഥാപാത്രത്തെ അവതരിപ്പിച്ചിരിക്കുന്നത് . ഒരച്ഛനും മൂന്ന് ആണ്‍മക്കളുമുള്ള ഒരു കുടുംബത്തിലേക്ക് അതീവ സുന്ദരിയായ ഒരു പെണ്‍കുട്ടി വേലക്കാരിയായി കടന്നു വരുന്നതും അതിന് ശേഷം അവളെ വരുതിയിലാക്കാനും അവളുടെ ശ്രദ്ധ നേടുന്നതിനുമായി ഗൃഹനാഥനും അയാളുടെ രണ്ട് ആണ്‍കുട്ടികളും നടത്തുന്ന ശ്രമങ്ങളുമാണ് സിനിമയുടെ ഇതിവൃത്തം . ![](https://cdn.boolokam.com/articles/2022/07/fwwfff-1.jpg)സെക്ഷ്വല്‍ പൊളിറ്റിക്സ് എഴുതിയ കേറ്റ് മില്ലറ്റിന്‍റെ കണ്ണിലൂടെ നോക്കുകയാണെങ്കില്‍ ഈ സിനിമ പുരുഷന്‍മാരായ പ്രേഷകരെ ലക്ഷ്യമിട്ട് ഒരു കൂട്ടം പുരുഷന്‍മാര്‍ നിര്‍മ്മിച്ചതാണെന്ന് പറയുവാനാകും. സിനിമയുടെ ആദ്യം മുതല്‍ അവസാനം വരെ ലോറ അവതരിപ്പിക്കുന്ന ആഞ്ചലീന എന്ന കഥാപാത്രത്തെ ഒരു സെക്ഷ്വല്‍ ഒബ്ജക്റ്റായാണ് അവതരിപ്പിച്ചിരിക്കുന്നത് . കിടപ്പു മുറി മുതല്‍ ജോലി ചെയ്യുന്ന എല്ലാ ഇടങ്ങളിലും അവളുടെ ശരീരത്തിന്‍റെ ഓരോ ഇഞ്ച് സ്ഥലത്തെയും വിടാതെ പിന്തുടരുന്നുണ്ട് ക്യാമറ . ആ ക്യാമറയ്ക്ക് പലപ്പോഴും ഒരു ഒളിഞ്ഞ് നോട്ടക്കാരന്‍റെ സ്വഭാവമാണ് ഉള്ളത് താനും. ആഞ്ചലീനയെ കീഴ്പെടുത്താനായ് ആണ്‍കുട്ടികളില്‍ രണ്ടാമനായ നിനോ നടത്തുന്ന പല ശ്രമങ്ങളും പല സമയങ്ങളിലും ഒരു വയലന്‍സിന്‍റെ അങ്ങേയറ്റത്തിലേക്ക് കടക്കുന്നുമുണ്ട് . ഇങ്ങനെയൊക്കെയാണെങ്കിലും സാധാരണയായ് ടാബൂ ആയ ഒരു വിഷയത്തെ ഒരു പരിധി വരെ സത്യസന്ധമായും സൗന്ദര്യാത്മകമായും ചിത്രീകരിക്കുന്നതില്‍ സംവിധായകന്‍ വിജയിച്ചിട്ടുണ്ടെന്ന് പറയാനാവും . ലോറയുടെ സ്ക്രീന്‍ പ്രസന്‍സ് തന്നെയാണ് സിനിമയുടെ പ്രധാന ആകര്‍ഷണം .