---
author: Beaumaris
categories:
- Entertainment
comment_count: 0
date: 2023-06-24 13:05:26
draft: false
image: ''
like_count: 22559
share_count: 3218
tags:
- horror movie
- The Witch
title: ശാപം പിടിച്ച ഒരു കുടുംബത്തിന്റെ കഥ, അതാണ് 'ദി വിച്ച്'
view_count: 407611
---

**The Witch ( Canada,Lang.English)** **Mohanalayam Mohanan ·** ശാപം പിടിച്ച ഒരു കുടുംബത്തിന്റെ കഥ.അതാണ് ദി വിച്ച്.കഥ നടക്കുന്നത് പതി‌നേഴാം നൂറ്റാണ്ടിലായതുകൊണ്ട് കുറ്റം ദുർ മന്ത്രവാദത്തിലും ഭൂതപ്രേതങ്ങളിലുമൊക്കെ വച്ച് കെട്ടാമെന്ന് 21 -)൦ നൂറ്റാണ്ടിലിരുന്ന്‌കൊണ്ട് നമുക്കിന്ന് പറയാം.പക്ഷെ അന്ന് അത് വില്യമിന്റെ കുടുംബത്തെ നശിപ്പിച്ചുകളഞ്ഞു. 1630 ലാണ് കഥ നടക്കുന്നത്.മതപരമായ തർക്കത്തെ തുടർന്ന് നാടുവിടേണ്ടി വരുന്നു വില്യമിനും കുടുംബത്തിനും.ഭാര്യ കാതറീനും മക്കളായ തോമസിൻ ,കാലേബ്, മേഴ്‌സി,ജോനാസ് പിന്നെ കുഞ്ഞു സാമുവേലും അടങ്ങുന്നതാണ് വില്യമിന്റെ കുടുംബം.അവർ വനത്തിനോട് ചേർന്ന് ഒറ്റപ്പെട്ട ഒരു കുടിലിൽ താമസം തുടങ്ങുന്നു.അവിടുന്ന് വിട്ടുപോരേണ്ടി വന്ന ദുഖവും ഒറ്റപ്പെടലും കാതറീനെ ദുഖിതയാക്കുന്നു. പോരാത്തതിന് തോമസിന്റെ കസ്റ്റഡിയിൽ നിന്ന് സാമുവലിനെ ആരോ (ചെന്നായയാകാം) തട്ടിക്കൊണ്ട് പോകുന്നു.ഇതോടെ കാതറീനെ വല്ലാതെ ഡിപ്രഷൻ ബാധിയ്ക്കുന്നു. കിടക്കയിൽ കണ്ണീരൊഴുക്കി കിടക്കലായി അവളുടെ പണി.ഇതോടെ ആ കുടുംബത്തിന്റെ ഉത്തരവാദിത്വം മുഴുവൻ കൗമാരക്കാരിയായ തോമസിന്റെ ചുമലിയിലായി.അതവളുടെ മനസ്സിനെ ബാധിക്കുന്നു.തികഞ്ഞ മതവിശ്വാസിയായ വില്യമിന് തന്റെ മകൻ കാലെബിന്റെ സംശയങ്ങൾ തീർത്തുകൊടുക്കാൻ കഴിയുന്നില്ല.ഇത് കാലെബിന്റെ മനസ്സ് കലങ്ങാനിടയാക്കുന്നു. ഇത്തരം പ്രശ്നങ്ങൾ വളർന്നു വികസിച്ച് ആ കുടുംബം തന്നെ ഇല്ലാതാവുന്നു. [](https://cdn.boolokam.com/articles/2023/06/SSDDD.jpg)ചിത്രത്തിന്റെ വിജയത്തിനൊരു കാരണമായി ഞാൻ കാണുന്നത് അതിന്റെ അന്തരീക്ഷസൃഷ്ടിയാണ്.ഒരു ചെറിയ മൂടൽ മഞ്ഞ് നിറഞ്ഞു നിൽക്കുന്ന സായംകാലത്തിന്റെ പ്രതീതിയാണ് മിക്കസമയവും.ആ അന്തരീക്ഷവും ഇടവിട്ടുയരുന്ന മൃദുവായതും എന്നാൽ ഭീകരവുമായ സംഗീതവും കൂടിയാണ് ചിത്രത്തിന്റെ വിജയം നിർണ്ണയിക്കുന്ന ഏറ്റവും പ്രധാന ഘടകം. അന്തരീക്ഷസൃഷ്ടി കഴിഞ്ഞാൽ പിന്നെ എടുത്ത് പറയേണ്ടത് സംഗീതമാണ്.സംഗീതമല്ല നിശംബ്ദതയാണ് നമ്മെ വേട്ടയാടുന്നത്. രണ്ട് നിശ്ശബ്ദതതകൾക്കിടയിലുയരുന്ന മൃദുവും ഭീകരവുമായ സംഗീതം പതിഞ്ഞ താളത്തിൽ ചിത്രത്തെ അനുഗമിക്കുന്നു.അതുതന്നെയാണ് ഈ സംഗീതത്തെ വേറിട്ടു നിറുത്തുന്നത്.ഒരേ ഒരു സീനിൽ മാത്രമാണ് സംഗീതം അതിന്റെ പതിഞ്ഞ താളം വിട്ട് ആക്രോശമായി മാറുന്നത്. പിന്നൊന്നുള്ളത് ചിത്രത്തിന്റെ ക്യാമറായ് വർക്കാണ്.ചിത്രത്തിന്റെ മൊത്തം മൂഡിന് ചേർന്ന ചിത്രീകരണം.വനത്തിലെ സീനുകളോക്കെ ചിത്രീകരിക്കുമ്പോഴും അതിന്റെ ദൃശ്യഭംഗിയിലുപരി വനത്തിന്റെ വന്യതയും ഭീകരതയുമാണ് നമുക്ക് കാണിച്ച് തരുന്നത്.ഇലകളില്ലാത്ത പൂക്കളില്ലാത്ത കൊമ്പുകൾ മാത്രം ദ്രംഷ്ടകളെപ്പോൽ നീണ്ടുനിൽക്കുന്ന മരങ്ങളുള്ള വനം ചെയ്തത്രത്തിൻന്റെ മൊത്തം അന്തരീക്ഷവുമായി ഒത്തു പോകുന്നു.ചിത്രത്തിലുപയോഗിച്ച കളർ കോമ്പിനേഷനുകളും ഒക്കെ ചിത്രത്തിനൊരു ഭീകരമൂഡ് നൽകുന്നതായി. https://youtu.be/iQXmlf3Sefg റാൽഫ് ഇനേശൻ വില്യമായും കേറ്റ് ഡിക്കി കാതറീനായും അനിയ ടെയ്‌ലർ ജോയ് തോമാസിനായും ഹാർവി സ്ക്രീംഷ കാലെബായും മികച്ചു നിൽക്കുന്നു.വില്യമിന്റെ ഇരട്ടക്കുട്ടികളായി വരുന്ന എല്ലി ഗ്രൈങ്കറും ലൂക്കാസ് ഡൗസനും എത്രയോ മികച്ച അഭിനയമാണ് കാഴ്ച വയ്ക്കുന്നത്. മാർക് കോർവനാണ് സംഗീതം ചെയ്തിരിക്കുന്നത്.ക്യാമറ ജെറിൻ ബ്ളാസ്ക് ചെയ്തിരിക്കുന്നു. ചിത്രം കഥയെഴുതി സംവിധാനം ചെയ്തിരിക്കുന്നത് റോബർട്ട് എഗേഴ്സ്.