---
author: Beaumaris
categories:
- Entertainment
comment_count: 0
date: 2022-10-21 12:24:54
draft: false
image: https://cdn.boolokam.com/articles/2022/10/fqqfqfff.jpg
like_count: 31186
share_count: 8253
tags:
- Alfy Maria
- kanthara movie
title: KGF പോലെയുള്ള ഒരു ബ്രഹ്മാണ്ട സിനിമയെടുത്ത ഹോംബോല കമ്പനി എന്ത്കൊണ്ട് കാന്താര
  മൂവി എടുത്തു എന്ന് ചോദിച്ചാൽ ഉത്തരം ഒന്നേയുള്ളു
view_count: 1529928
---

**Alfy Maria** KGF പോലെയുള്ള ഒരു ബ്രഹ്മാണ്ട സിനിമയെടുത്ത ഹോംബോല കമ്പനി എന്ത്കൊണ്ട് കാന്താര മൂവി എടുത്തു എന്ന് ചോദിച്ചാൽ ഉത്തരം ഒന്നേയുള്ളു പ്രേക്ഷകരെ പിടിച്ചിരുത്തുന്ന മാജിക്‌.. ഓവർ ആക്ടിങ് കൊണ്ടും കഥകൊണ്ടും സിനിമ പ്രേമികൾ ഒന്നടങ്കം പുച്ഛിച്ച കന്നഡ ഇൻഡസ്ട്രിയിൽനിന്നും ഇനിയും ഒരുപാട് പഠിക്കാൻ ഉണ്ടെന്ന് കെ ജി എഫിന് ശേഷം കാന്താര കാണിച്ചു തരുന്നു . വളരെ മികച്ച അതി ഗംഭീരം എന്ന് പറയാവുന്ന ഒരു സിനിമ തന്നെയാണ് കാന്താര. കന്നഡ ഭാഷയിൽ മാത്രം ഇറക്കിയ ചിത്രം പിന്നീട് മലയാളത്തിലടക്കം അതും പൃഥ്വിരാജ് പ്രൊഡക്ഷൻ ഏറ്റെടുക്കും വിധം മാറീട്ട് ഉണ്ടെങ്കിൽ അതാണ് കാന്താര. സബ്ജക്ട് നോക്കിയാൽ നിസാരമായി തോന്നുമെങ്കിലും അത് കൈകാര്യം ചെയ്ത രീതി മികവുറ്റത് തന്നെയാണ് . ദക്ഷിണ കന്നഡയിലെ ഒരു സാങ്കൽപ്പിക ഗ്രാമത്തിന്റെ പശ്ചാത്തലത്തിൽ,കാന്താരയ്ക്ക് ജീവൻ നൽകുന്നു. വനഭൂമി കയ്യേറ്റവും മുതലാളിത്തവും ദൈവവിശ്വാസങ്ങങ്ങളും ചേർന്ന് ഒരു കിടിലൻ സമ്മാനം. ![](https://cdn.boolokam.com/articles/2022/10/fqqfqfff.jpg)16 കോടി മുടക്കായാൽ ഇത്തരത്തിൽ ഒരു മികവുറ്റ കല സൃഷ്ടി കിട്ടും എന്നത് അൺ ബിലീവബിൾ . മികവുറ്റ തിരക്കഥ . അതിനേക്കാൾ മികച്ച നിൽക്കുന്ന അഭിനയം . അതിപ്പോൾ കോമേഡിയിൽ ആണെങ്കിലും ഇമോഷണലി ആണെങ്കിലും കൈകാര്യം ചെയ്ത ഓരോ മേഖലയും താരങ്ങൾ തിമിർത്ത് ആടി . ശിവനായി ശരിക്കും താണ്ഡവമാടുകയായിരുന്നു റിഷാഭ്.കാടിനോട് ചേർന്ന് നിൽക്കുന്ന ഒരു കൂട്ടം ആളുകൾ .ആ കാട്ടു മൃഗങ്ങളെ വേട്ടയാടുന്ന ജനങ്ങൾ . വനഭൂമി കയ്യേറിയെന്നും പറഞ്ഞു അവരുടെ മണ്ണ് പിന്തിരിപ്പിക്കാൻ ശ്രമിക്കുന്ന ഉദ്യോഗസ്ഥർ .കാംബ്ലയുടെയും ഭൂത കോലയുടെയും പരമ്പരാഗത സംസ്കാരം. ![](https://cdn.boolokam.com/articles/2022/10/geee.jpg)പഞ്ചുരുളി സങ്കല്പം ആ ഗ്രാമത്തെ വലയം ചെയ്യുന്നു എന്ന് വിശ്വസിക്കുന്ന ജനങ്ങൾ . ജനങ്ങളോടൊപ്പം ആട്ടിൻ തോലിട്ട ചെന്നായ ആയി നിൽക്കുന്ന എന്നാൽ അയിത്തം എന്ന ചിന്ത മനസ്സിൽ നിലനിർത്തുന്ന മുതലാളി . ഭൂത കോലങ്ങളുടെ ആട്ടം .അങ്ങനെ അങ്ങനെ കഥ പോകുന്നു.ദുഷ്ടരെ പിഴുതെറിഞ്ഞു നന്മ വിതക്കുന്ന ദൈവം ഇതാണ് കാന്താരാ. ![](https://cdn.boolokam.com/articles/2022/10/fdfdfdfd.jpg)സംഘട്ടങ്ങൾക്കു അനുസരിച്ച പോകുന്ന ഫ്രെമുകൾ , കാടിന്റെയും ആകാശത്തിന്റെയുമൊക്കെ ഭംഗി വരച്ചിടുന്ന മികച്ച ഛാ യഗ്രഹണം.ആദ്യ പകുതിയിൽ ആലയിൽ തീ നിറച്ചു പിന്നീട് നടക്കാൻ പോകുന്ന യുദ്ധത്തിന്റെ തുടക്കമാണ് എന്ന അറിയുന്ന ഒരു പ്രേക്ഷകന്റെ തിയേറ്റർ എക്സ്പീരിയൻസ് അത് വേറെ തന്നെ ഫീലാണ്.ക്ലൈമാക്സിനോട് അടുക്കുമ്പോൾ ഉള്ള ഒരു 20 മിനിറ്റ് നിറഞ്ഞു ആടുകയാണ് ഓരോ കഥാപാത്രവും. ![](https://cdn.boolokam.com/articles/2022/10/DBBHHH.jpg)അറിയില്ല. ക്യാമറ ആണോ ബിജിഎം ആണോ ആക്ടിങ് ആണോ അതുമല്ലെങ്കിൽ ആർട്ട്‌ ആണോ മികച്ചത് എന്ന് .ഡബ്ബിങ് മൂവിയുടെ പോരായ്മ മലയാളത്തിലെ കാന്താരയിൽ ചില സ്ഥലത്തു പതിച്ചിട്ടുണ്ട് . എങ്കിലും സംഗീതം മികച്ചുനിന്നു. നായികയെ എപ്പോഴും Forest officer വേഷത്തിൽ കാണുന്നത് അത്ര രസമായി തോന്നിയില്ല. നിങ്ങൾക്ക് എല്ലാവർക്കും എന്തായാലും ഇഷ്ടപെടുന്ന മൂവി തന്നെയാണ് കാന്താരാ. ഒരു ഫോണിൽ മാത്രം എക്സ്പീരിയൻസ് ചെയ്യണ്ട ഒരു സിനിമ അല്ല കാന്താര.. തിയേറ്ററിൽ ഇരുന്നു ആ ബിജിഎം ഡയലോഗുമൊക്കെ ആസ്വദിക്കണം. 4.5/5 ഉറപ്പായും തിയേറ്ററിൽ തന്നെ കാണേണ്ട സിനിമ 100%.