---
author: Beaumaris
categories:
- Entertainment
comment_count: 0
date: 2022-09-20 06:26:12
draft: false
image: ''
like_count: 55816
share_count: 7812
tags:
- box office collecton
- brahmasthra movie
- COLLECTION
- Featured
title: തകർന്നുകിടന്ന ബോളിവുഡിന് ഒരാശ്വാസമാകുകയാണ് ബ്രഹ്മാസ്ത്ര, ആഗോളതലത്തിൽ ഇതുവരെ
  നേടിയത് 360 കോടി
view_count: 882484
---

ഇന്ത്യന്‍ പുരാണങ്ങളിലെ സങ്കല്‍പ്പങ്ങളും ഇന്നത്തെ ലോകവും തമ്മില്‍ ബന്ധിപ്പിച്ചുകൊണ്ടാണ് ബ്രഹ്മ്മാസ്ത്ര: പാര്‍ട്ട് വണ്‍ ശിവ' ഒരുക്കിയിരിക്കുന്നത്. ചിത്രം ശിവയുടെ കഥയാണ് പറയുന്നത്. രൺബീർ കപൂർ-ആലിയ ഭട്ട് എന്നിവർ നായികാനായകന്മാർ ആയ ചിത്രത്തിൽ അമിതാഭ് ബച്ചന്‍, നാഗാര്‍ജുന അക്കിനേനി, മൗനി റോയ് എന്നിവരും പ്രധാനവേഷങ്ങളിൽ എത്തിയിരുന്നു. ശിവ എന്ന കഥാപാത്രത്തെയാണ് രണ്‍ബീര്‍ അവതരിപ്പിച്ചത്. ആലിയ അവതരിപ്പിച്ചത് ഇഷ എന്ന കഥാപാത്രത്തെയുമാണ് .ചിത്രം അടുത്തകാലത്തിറങ്ങിയ ബോളിവുഡ് ചിത്രങ്ങളിൽ നിന്നും വ്യത്യസ്തമായി മികച്ച കളക്ഷൻ ആണ് നേടുന്നത്. ഇന്നലെ മാത്രം 16.50 കോടിയാണ് ചിത്രം നേടിയത്. ഇന്ത്യൻ ബോക്സ്ഓഫീസിൽ നിന്ന് മാത്രം ചിത്രം രണ്ടാം വാരം 41 കോടിയിലധികം രൂപ കളക്റ്റ് ചെയ്തു. ഇതോടെ 207.90 കോടിയാണ് സിനിമയുടെ ഇന്ത്യയിലെ കളക്ഷൻ. ആഗോള തലത്തിൽ 360 കോടിയാണ് ചിത്രം നേടിയിരിക്കുന്നത്. ഈ വർഷം ഏറ്റവും അധികം കളക്ഷൻ നേടുന്ന ബോളിവുഡ് ചിത്രമായിരിക്കുകയാണ് ബ്രഹ്മാസ്ത്ര. തകർന്നുകിടന്ന ബോളിവുഡിന് ഒരാശ്വാസമാകുകയാണ് ബ്രഹ്മാസ്ത്ര. **