---
author: Beaumaris
categories:
- Entertainment
comment_count: 0
date: 2022-08-25 16:34:13
draft: false
image: https://cdn.boolokam.com/articles/2022/08/t334445.jpg
like_count: 15114
share_count: 3457
tags:
- Autopsy of Jane doe
- Jyothilal G Thottathil
title: പെണ്ണിന്റെ പൂർണനഗ്നശരീരം കാണുന്ന ശരാശരി മലയാളി ആദ്യമായിട്ടാവും കാമക്കണ്ണ് കൂടാതെ
  ഒരു സിനിമ പൂർത്തിയാക്കുന്നത്
view_count: 297028
---

**Autopsy of Jane doe ….. Unknown????** **[സ്പോയിലർ അലർട്ട് ]** **Jyothilal G Thottathil** ഇനി നീട്ടി വലിച്ചൊരു റിവ്യു ആവശ്യമില്ലാത്ത വിധം വിദേശ ഭാഷ ചിത്രങ്ങൾ അൽപ്പമെങ്കിലും ശ്രദ്ധിക്കുന്നവരുടെ ഇടയിൽ ഇതിനോടകം ചർച്ചയായിക്കഴിഞ്ഞ സിനിമയാണ് .ടേബിൾ നിരപ്പിൽ പെണ്ണിന്റെ പൂർണനഗ്നശരീരം കാണുന്ന ശരാശരി മലയാളി ആദ്യമായിട്ടാവും കാമക്കണ്ണ് കൂടാതെ ഒരു സിനിമ പൂർത്തിയാക്കുന്നത്. എവിടെ നിന്ന് വന്ന് എങ്ങോട്ട് പോവുന്നു എന്നറിയാത്ത യാത്രയിൽ രണ്ട് ഡോക്ടറുമാരുടെ അറിവിന്റെ അഹന്തനിറഞ്ഞ ഒട്ടോപ്‌സി ലാബ് സന്ദർശിച്ചു പോയ ഒരു നീണ്ട് മെലിഞ്ഞ പെൺകുട്ടി. എനിക്ക് തരാനുള്ള തലക്കെട്ട് അത്ര മാത്രമാണ് . അവളുടെ വെളളാരങ്കണ്ണുകളും നീണ്ട് നിവർന്ന മെല്ലിച്ച ശരീരവും മുന്നിലെത്തുന്ന ഏതൊരു ശരിരത്തിനോടുമെന്നതു പോലെ ഒരു കേക്ക് മുറിക്കുന്ന ലാഘവബുദ്ധിയോടെ നെടുകെ പിളർന്ന് പരിശോധിക്കുന്ന രണ്ടു പേർ .ഒരച്ഛനും അയാളെ സഹായിക്കുന്ന ഒരു മകനും. ഇരുവരും ജീവൻ കൈ വെടിയാത്ത സെറിബ്രൽ കോശങ്ങൾ കണ്ട് ഞെട്ടിപോവുന്നു.പിന്നീടുള്ള അനുഭവങ്ങൾക്കെല്ലാം പുതുമകൾ മാത്രമായിരുന്നു പറയാനുണ്ടായിരുന്നത്. മരിച്ച് മണിക്കൂറുകൾ മാത്രം പിന്നിട്ട ശരീരത്തിന്റെ മരവിക്കാത്ത അവസ്ഥയിൽ നഖങ്ങൾക്കിടയിൽ പറ്റിച്ചേർന്ന മൺ തരികൾ വരെ അവരെ അത്ഭുതപ്പെടുത്തി. കിലോമീറ്ററുകൾക്കപ്പുറത്ത് മിസിസിപ്പിയുടെ കരയിലെവിടെയൊ മാത്രം ഉണ്ടാവാനിടയുള്ള മണ്ണ്.നഗരം ചുട്ടുകൊന്ന ശരീരങ്ങൾ കണ്ട് കണ്ണ് തഴമ്പിച്ചവർ .കരിഞ്ഞ മാംസത്തിന്റെ ഗന്ധമില്ലാത്ത വെളുത്ത ശരീരം അതിന്റെ ജീവിത ഘട്ടത്തിലെപ്പോഴോ ശസ്ത്രക്രിയ കൊണ്ടെന്ന പോലെ നാവിനെ നഷ്ടപ്പെടുത്തിയിരിക്കുന്നു .എല്ലാമറിഞ്ഞ് ഉത്തരം കിട്ടാതെ കുഴങ്ങി പോയ രണ്ടു പേർ. അവർക്കു മുന്നിൽ ഇപ്പോഴും മരണം തൊടാനറച്ചു നിൽക്കുന്ന ഒരു പെൺകുട്ടിയുടെ ചൂടാറാത്ത ശവശരീരം . അവർക്കോ സയൻസിനൊ വിശദീകരിക്കാനാവാത്ത ഏതോ അജ്ഞാത കാരണത്താൽ ആ ശരീരം അവർക്ക് മുന്നിൽ പൂർണമായി മരിക്കാതെ സ്വയം തുറന്നു കിടക്കുന്നു. അതിനപ്പുറം അകം കരിഞ്ഞ ശരീര വസ്തുക്കളെ പൊതിഞ്ഞ തൊലിപ്പുറത്ത് ഗ്രീക്ക് ഭാഷയുടെ അക്ഷരങ്ങൾ പതിഞ്ഞിരിക്കുന്നു. എല്ലാം ആ ഡോക്ടേഴ്സിനും സിനിമ കാണുന്നവനും പുതുമകൾ മാത്രം. എന്ത് എന്തിന് എന്നുള്ള ഉത്തരം കിട്ടാൻ മാത്രമുള്ള കാത്തിരിപ്പാണ് പിന്നീട് സിനിമ .ഒടുവിൽ ഒന്നിന്നും കൃത്യമായ മറുപടി കൊടുക്കാതെ കയറി വന്നതു പോലെ തന്നെ ഒരാമ്പുലൻസ് സ്ട്രെച്ചറിൽ അവൾ മടങ്ങി പോയി. ![](https://cdn.boolokam.com/articles/2022/08/t334445.jpg)അല്ലെങ്കിലും ഒരു പേരു പോലും സ്വന്തമായിട്ടില്ലാത്തവൾക്ക് എന്ത് കഥയുണ്ടാവും പറയാൻ ഒന്നുമുണ്ടാവില്ല .അറിഞ്ഞിടത്തോളം എല്ലാ അജ്ഞാത ശവശരീരങ്ങൾക്കും ക്യാനഡ മുതൽ അമേരിക്ക വരെ അത് പെണ്ണാണെങ്കിൽ പേര് ജാൻ ഡോയ് എന്നു തന്നെയാണ് .അതിൽ ഇതുവരെയും ഒരനാഥ പ്രേതവും പരാതിയും പറഞ്ഞിട്ടില്ല.അതങ്ങനെ കഴിഞ്ഞു പക്ഷെ എന്നെ വിടാതെ പിൻതുടർന്നത് മറ്റൊന്നാണ് ജാൻ ഡോയുടെ വെള്ളാരങ്കണ്ണുകൾക്ക് പശ്ചാത്തലമൊരുക്കിയ ആ കുട്ടി പാട്ട്.ജീവിതത്തിൽ ഇതുവരെ ഒരു നഴ്സറി ഗാനവും ഭയപ്പെടുത്തിയിട്ടില്ല .അല്ല അത് നഴ്സറി ഗാനമാണൊ എന്നു തന്നെ അറിയില്ല പക്ഷെ ഇപ്പോ അത് കേൾക്കുമ്പോൾ എപ്പോഴാണെങ്കിലും എനിക്ക് ജാൻ ഡോയെ ഓർമ്മ വരും .ചുരുക്കത്തിൽ എംപി ത്രി ഡൗൺലോഡ് ചെയ്തങ്കിലും കേൾക്കാറില്ല എന്നർത്ഥം. വെറുതെ എന്തിനാ മരിച്ചവരെ ബുദ്ധി മുട്ടിക്കുന്നത് അല്ലെ ? .എന്തായാലും കുറച്ച് ലിറിക്ക്സ് കിട്ടി അത് നിങ്ങൾക്ക് തരുന്നു. Mommy told me something a little kid should know. It's all about the devil and I've learned to hate him so. She said he causes trouble when you let him in the room. He will never ever leave you if your heart is filled with gloom. So let the sun shine in face it with a grin. Smilers never lose and frowners never win. So le the sun shine in face it with a grin Open up your heart and let the sun shine in. Thanks കാണാത്തവർ കാണുക കണ്ടില്ലെങ്കിൽ നഷ്ടമാണ്.