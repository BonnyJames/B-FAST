---
author: Beaumaris
categories:
- Entertainment
comment_count: 0
date: 2023-05-30 08:39:31
draft: false
image: ''
like_count: 40150
share_count: 40421
tags:
- Devika Daftardar
- pachuvum athbhutha vilakkum
title: '"ഈ പെണ്ണുമ്പിള്ളയുടെ കുരുട്ടുബുദ്ധിയാണ് പ്രശ്നങ്ങൾ ഇത്രയും വഷളാക്കിയത്", കുറിപ്പ്'
view_count: 1348573
---

മുംബൈയിൽ ജനിച്ചുവളർന്ന ഒരു മലയാളി യുവാവിന്‍റെ കേരളത്തിലേക്കുള്ള യാത്രയിൽ നടക്കുന്ന സംഭവങ്ങളെ ഏറെ രസകരമായി നർമ്മത്തിൽ പൊതിഞ്ഞ് അവതരിപ്പിക്കുന്ന ചിത്രമായാണ് പാച്ചുവും അത്ഭുത വിളക്കുമെത്തുന്നത്. സത്യൻ അന്തിക്കാടിന്‍റെ മകൻ അഖിൽ സത്യൻ കഥയും തിരക്കഥയും എഴുതി സംവിധാനവും എഡിറ്റിംഗും നി‍ർവ്വഹിക്കുന്ന സിനിമ മികച്ച പ്രേക്ഷകപ്രീതി നേടിയിരുന്നു. ഇപ്പോൾ ഒടിടിയിൽ റിലീസ് ആയിരിക്കുകയാണ്. ഫഹദിനെ കൂടാതെ വിജി വെങ്കടേഷ്, അഞ്ജന ജയപ്രകാശ്, ധ്വനി രാജേഷ്, മുകേഷ്, ഇന്നസെന്‍റ്, വിനീത്, ഇന്ദ്രൻസ്, നന്ദു, അൽത്താഫ് സലിം, മോഹൻ ആകാഷെ, ഛായാ കദം, പീയൂഷ് കുമാർ, അഭിറാം രാധാകൃഷ്ണൻ, അവ്യുക്ത് മേനോൻ തുടങ്ങി നിരവധി താരങ്ങളാണ് ചിത്രത്തിൽ അഭിനയിച്ചിട്ടുള്ളത്. ചിത്രത്തിൽ നിധി എന്ന പെൺകുട്ടിയുടെ കഥാപാത്രത്തിന്റെ അമ്മയുടെ വേഷവുമായി ബന്ധപ്പെട്ട കുറിപ്പാണു ശ്രദ്ധിക്കപ്പെടുന്നത്. ദേവിക ദഫ്‌ത്താർദാർ എന്ന നടിയാണ് ആ വേഷം കൈകാര്യം ചെയ്തത്. കുറിപ്പ് ഇങ്ങനെ spoiler alert **[](https://cdn.boolokam.com/articles/2023/05/qwe.jpg)Author Lawrence Blooming Blossom** പാച്ചുവും അത്ഭുതവിളക്കും കണ്ടവർ ഒരിക്കലും മറക്കാൻ ഇടയില്ലാത്ത മുഖമാണിത്... നിധിയുടെ അമ്മയുടെ മുഖം... നിസ്സഹായത എന്നൊക്കെ കാവ്യാത്മകമായി പറഞ്ഞാലും ഈ ഒരു രംഗത്തിൽ അവരുടെ സ്വാർത്ഥതകൂടെ നന്നായി നിഴലിക്കുന്നു... സിനിമ കാണാത്തവർ സ്വന്തം റിസ്കിൽ വായിക്കുക. 3 പെണ്മക്കൾ ഉള്ള ഒരു അമ്മ രണ്ടാമത് വിവാഹം കഴിക്കുന്നു... അതിനോട് എനിക്ക് പൂർണ സമ്മതമാണ്.. പക്ഷെ, വിവാഹത്തിന് ശേഷം തന്റെ മൂത്ത മകളെ അവർ വീട്ടിൽ നിന്നും പുറത്താക്കുന്നു..അതിനു പറയുന്ന കാരണങ്ങൾ ആണ് അതിനേക്കാൾ കോമഡി . അവൾ വളർന്നു വലിയ പെണ്ണായി... അവളുടെ വയറും വിശപ്പും അവൾക് ഉണ്ടാവുന്ന ആവശ്യങ്ങളും വലുതാണ്... അതുകൊണ്ട് അവൾക്ക് ചിലവിനു കൊടുക്കാൻ എനിക്ക് ആവില്ല... അതോടൊപ്പം എന്റെ ഭർത്താവ് ഇപ്പോൾ ഈ വീട്ടിലുണ്ട് എന്നും പറയുന്നു... രണ്ടാനച്ഛൻ ആയതുകൊണ്ട് അയാൾ മക്കളോട് മോശമായി പെരുമാറുമോ എന്ന ഭയവും അവൾക്കുണ്ട്... അതുകൊണ്ട് മകളെ സേഫ് ആക്കാൻ തന്റെ അച്ഛന്റെയും രണ്ടാനമ്മയുടെയും വീട്ടിലേക്ക് അവളെ വിടുന്നു.ആ രണ്ടാനമ്മ അവളെ വീട്ടിൽ ജോലിക്ക് വിട്ടും കടയിൽ നിർത്തിയുമൊക്കെ അവളെവെച്ചു കാശ് ഉണ്ടാകുകയാണ്... നാളെ ഒരു അവസരം ഒത്തുവന്നാൽ അവർ ആ കൊച്ചിനെ കൂട്ടികൊടുക്കാനും തയ്യാറാവും... എന്റെ മകൾ പിഴച്ചാലും കൊഴപ്പമില്ല, പക്ഷെ അതെന്റെ കണ്മുന്നിൽ വെച്ചാവരുത്.. എന്റെ ഭർത്താവ് കാരണം ആവരുത് എന്നൊക്കെയാണ് ആ അമ്മയുടെ ചിന്ത... ഇത്രയുമൊക്കെ വേവലാതി ഉള്ള ഒരാൾക്കു ഒന്നെങ്കിൽ വിവാഹം കഴിക്കാതെ ഇരിക്കാം.. അല്ലെങ്കിൽ സ്വന്തം മക്കളായി തന്നെ അവളെ കണ്ടു സ്നേഹിക്കും എന്നുറപ്പുള്ള ഒരാളെ തിരഞ്ഞെടുക്കാം... ഇതിപ്പോൾ അവരുടെ സുഖത്തിനു വേണ്ടി മാത്രം. (അതിൽ എല്ലാം പെടും.. വസ്ത്രം, ഭക്ഷണം, സെക്സ് ) അവർ ഏതോ ഒരാളെ വിവാഹം കഴിക്കുന്നു... തങ്ങളുടെ പ്രൈവസി നഷ്ടപ്പെടും എന്ന് പേടിച്ചു മകളെ നാട് കടത്തുന്നു... ഇവർക്ക് മകളെ പറഞ്ഞു വിടാൻ ഇത്രയും തിടുക്കം ആയിരുന്നേൽ എന്തുകൊണ്ട് ലൈലയുടെ കൂടെ വിട്ടില്ല? ഒന്നുമില്ലേലും അവർ ആ കൊച്ചിനെ പഠിപ്പിക്കാൻ അല്ലെ കൊണ്ടുപോകുന്നത്... അതിന്റെ കൂടെ ഒരു കാര്യം കൂടെ ഓർക്കണം. റിയാസ് ആദ്യം എതിർക്കുമ്പോൾ പറയുന്ന കാര്യം "അവളുടെ വീട്ടുക്കാർ എടുത്ത ഒരു തീരുമാനം മറികടക്കാൻ നമുക്ക് എന്താണ് അവകാശം എന്നാണ്? " . ഒരുപക്ഷെ ഈ അമ്മ തന്റെ മകളെ സ്പോൺസർ ചെയ്യണം എന്ന് പറഞ്ഞിട്ട് റിയാസിനെ വന്നു കണ്ടിരുന്നേൽ ഒരുപക്ഷെ അയാൾ അത് സന്തോഷത്തോടെ ഏറ്റെടുത്തേനേ..ഈ പെണ്ണുമ്പിള്ളയുടെ കുരുട്ടുബുദ്ധിയാണ് പ്രശ്നങ്ങൾ ഇത്രയും വഷളാക്കിയത്... ** ഫുൾ മൂൺ സിനിമയുടെ ബാനറിൽ സേതു മണ്ണാർകാടാണ് പാച്ചുവും അത്ഭുതവിളക്കും നിർമിക്കുന്നത്. കലാസംഗം റിലീസാണ് ചിത്രം തിയേറ്ററുകളിലെത്തിക്കുന്നത്. ശരൺ വേലായുധനാണ് ഛായാഗ്രഹണം നിർവഹിക്കുന്നത്. ജസ്റ്റിൻ പ്രഭാകരൻ ആണ് സംഗീതം. പ്രൊഡക്ഷന്‍ ഡിസൈന്‍: രാജീവന്‍, വസ്ത്രാലങ്കാരം: ഉത്തര മേനോന്‍, അസോസിയേറ്റ് ഡറക്ടർ: ആരോൺ മാത്യു, പ്രൊഡക്ഷൻ കൺട്രോളർ: ബിജു തോമസ്, ആർട്ട് ഡറക്ടർ: അജിത് കുറ്റിയാനി, സൗണ്ട് ഡിസൈനർ: അനിൽ രാധാകൃഷ്ണൻ, സ്റ്റണ്ട്: ശ്യാം കൗശൽ, സൗണ്ട് മിക്സ്: സിനോയ് ജോസഫ്, മേയ്ക്കപ്പ്: പാണ്ഡ്യൻ, സ്റ്റിൽസ്: മോമി, ഗാനരചന: മനു മഞ്ജിത്ത്, മാര്‍ക്കറ്റിംഗ്: സ്നേക്ക്പ്ലാന്റ്.