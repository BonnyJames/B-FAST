---
author: Beaumaris
categories:
- Entertainment
comment_count: 0
date: 2022-09-20 04:46:58
draft: false
image: ''
like_count: 121357
share_count: 25890
tags:
- Saji Abhiramam
- vishnuvardhan
title: രാജ്കുമാറിന് ശേഷം കന്നഡ സിനിമയിലെ മുടിചൂടാമന്നൻ വിഷ്ണുവർദ്ധന്റെ 72-ാം ജന്മവാർഷികം
view_count: 2256651
---

**കന്നഡ നടനും ഗായകനുമായ വിഷ്ണുവര്‍ധൻ്റെ 72-ാം ജന്മവാർഷികം** **സജി അഭിരാമം** കൗരവര്‍ എന്ന ചിത്രത്തിലൂടെ മലയാളികള്‍ക്കും സുപരിചിതനായ പ്രശസ്ത കന്നഡ നടനും ഗായകനുമായ വിഷ്ണുവര്‍ധന്‍ കന്നഡക്കും മലയാളത്തിനും പുറമെ തമിഴിലും, ഹിന്ദിയിലും അഭിനയിച്ചിട്ടുള്ള വിഷ്ണുവര്‍ധന്‍ ഇതുവരെ 199 ചിത്രങ്ങളിലഭിനയിച്ചിട്ടുണ്ട്. രാജ്കുമാറിന് ശേഷം കന്നഡ സിനിമയിലെ മുടിചൂടാമന്നനായിരുന്നു. 'ആപ്ത രക്ഷക' യാണ് അവസാനം അഭിനയിച്ച ചിത്രം. 1950 സപ്റ്റംബര്‍ 18 ന് മൈസൂരിലെ ചാമുണ്ഡിപുരയിലാണ് സമ്പത്ത് കുമാര്‍ എന്ന വിഷ്ണുവര്‍ധന്‍ ജനിച്ചത്. ഗിരീഷ് കര്‍ണാട് സംവിധാനം ചെയ്ത് വംശവൃക്ഷ എന്ന ചിത്രത്തിലൂടെയാണ് വിഷ്ണുവര്‍ദ്ധന്‍ സിനിമയിലെത്തുന്നത്. നായകനായ ആദ്യ ചിത്രത്തിന് തന്നെ അദ്ദേ ഹത്തിന് മികച്ച നടനുള്ള ദേശീയ പുരസ്‌ക്കാരവും ലഭിച്ചു. പ്രശസ്ത കന്നഡ നടി ഭാരതിയാണു ഭാര്യ.കീര്‍ത്തി, ചന്ദന എന്നിവര്‍ വളര്‍ത്തു മക്കളാണ്. ഏഴു തവണ മികച്ച നടനുളള കര്‍ണാടക സര്‍ക്കാരിന്റെ പുരസ്‌കാരവും ഏഴു തവണ ഫിലിംഫെയര്‍ പുരസ്‌ക്കാരവും അദ്ദേഹത്തിന് ലഭിച്ചിട്ടുണ്ട്.നിരവധി കന്നട ചിത്രങ്ങള്‍ക്കു വേണ്ടി പാടിയിട്ടുള്ള വിഷ്ണുവര്‍ധന്‍ അറിയപ്പെടുന്ന പിന്നണി ഗായകന്‍ കൂടിയാണ്. ഭക്തി ഗാന ആല്‍ബങ്ങളിലൂടെ ഗായകനായി മാറിയ അദ്ദേഹത്തിന്റേതായി ആദ്യം പുറത്തു വന്ന ആല്‍ബം അയ്യപ്പസ്തുതിഗീതങ്ങളാണ്. നാഗരഹാവു, മുതിന ഹാര, ഹോംബിസിലു, ബന്ധന, നാഗറഹോളെ, യജമാന തുടങ്ങിയവ അദ്ദേഹത്തിന്റെ മികച്ച ചിത്രങ്ങളാണ്. മണിച്ചിത്രത്താഴ്, ഹിറ്റ്‌ലര്‍ എന്നീ മലയാള സിനിമകളുടെ കന്നഡ റീമേക്കില്‍ വിഷ്ണുവര്‍ധനായിരുന്നു നായകന്‍. ദേവാസുരം, യാത്രാമൊഴി, നരസിംഹം, മഴത്തുള്ളിക്കിലുക്കം തുടങ്ങി നിരവധി മലയാള ചിത്രങ്ങളിൽ അഭിനയിച്ചിട്ടുള്ള പ്രശസ്ത കന്നഡ നടി ഭാരതിയാണു ഇദ്ദേഹത്തിന്റെ ഭാര്യ.