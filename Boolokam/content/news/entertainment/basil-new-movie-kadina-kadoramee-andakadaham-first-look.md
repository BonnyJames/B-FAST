---
author: Beaumaris
categories:
- Entertainment
comment_count: 0
date: 2022-11-20 16:02:45
draft: false
image: ''
like_count: 123805
share_count: 62793
tags:
- basil joseph
- kadina kadoramee andakadaham
title: ബേസിലിന് ഇത് ബെസ്റ്റ് ടൈം, അടുത്ത സിനിമ 'കഠിന കഠോരമീ അണ്ഡകടാഹം'
view_count: 2097678
---

സംവിധായകൻ എന്ന നിലയിലും അഭിനേതാവെന്ന നിലയിലും ബേസിൽ ജോസഫിന് ഇത് ബെസ്റ്റ് ടൈമാണ്. മിന്നൽ മുരളി നേടിയ പാൻ ഇന്ത്യൻ റീച്ച് അത്ഭുതാവഹമായി ഏവരും നോക്കി കാണുമ്പൊൾ ആണ് താരം നായകൻ എന്ന നിലയിൽ തുടർച്ചയായ വിജയങ്ങൾ നേടുന്നത്. ഇപ്പോൾ തിയേറ്ററുകളിൽ ജയജയജയജയ ഹേ നേടുന്ന അവിസ്മരണീയ വിജയം ബേസിൽ ജോസഫ മുൻ നിര നടന്മാരുടെ പട്ടികയിൽ പ്രതിഷ്ഠിക്കുകയാണ്. ഇപ്പോഴിതാ ബേസില്‍ നായകനാവുന്ന മറ്റൊരു ചിത്രം കൂടി വരികയാണ്. കഠിന കഠോരമീ അണ്ഡകടാഹം എന്നു പേരിട്ടിരിക്കുന്ന ചിത്രത്തിന്‍റെ ഫസ്റ്റ് ലുക്ക് പോസ്റ്റര്‍ പുറത്തെത്തി.നൈസാം സലാം പ്രൊഡക്ഷൻസിന്റെ ബാനറിൽ മുഹാഷിൻ സംവിധാനം ചെയ്യുന്ന ചിത്രമാണിത്. പൃഥ്വിരാജ് ആണ് സോഷ്യല്‍ മീഡിയയിലൂടെ പോസ്റ്റര്‍ പുറത്തിറക്കിയത്. ഇതുവരെ കാണാത്ത വേഷപ്പകർച്ചയിലാകും ചിത്രത്തില്‍ ബേസിൽ എത്തുക എന്നാണ് സിനിമയുടെ സംവിധായകൻ പറയുന്നത്. പുഴു, ഉണ്ട എന്നീ ചിത്രങ്ങളുടെ രചന നിർവഹിച്ച ഹർഷദ് ആണ് ചിത്രത്തിന്‍റെ കഥയും തിരക്കഥയും നിർവഹിക്കുന്നത്. ക്യാമറ അർജുൻ സേതു & എസ് മുണ്ടോൾ, എഡിറ്റിംഗ് സോബിൻ സോമൻ . സംഗീത സംവിധാനം : ഗോവിന്ദ് വസന്ത, ഗാനരചന മു.രി, ഷറഫു . എക്സിക്യൂട്ടിവ് പ്രൊഡ്യൂസർമാര്‍ വിനീഷ് വർഗീസ്, ലൈൻ പ്രൊഡ്യൂസർ ഷിനാസ് അലി . പ്രോജക്ട് ഡിസൈനർ ടെസ്സ് ബിജോയ്, കലാസംവിധാനം ബനിത് ബത്തേരി, പ്രൊഡക്ഷൻ കൺട്രോളർ ഹരി കാട്ടാക്കട, ചീഫ് അസോസിയേറ്റ് ഡയറക്ടർ അനീഷ് ജോർജ്, മേക്കപ്പ് സുധി സുരേന്ദ്രൻ, വസ്ത്രാലങ്കാരം അസീം അഷ്‌റഫ്, വിശാഖ് സനൽകുമാർ, ഫിനാൻസ് കൺട്രോളർ സന്തോഷ് ബാലരാമപുരം, സ്റ്റിൽസ് ഷിജിൻ പി രാജ് .