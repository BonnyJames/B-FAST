---
author: Beaumaris
categories:
- Entertainment
comment_count: 0
date: 2022-04-14 08:22:36
draft: false
image: ''
like_count: 23453
share_count: 13186
tags:
- crypto currency
- Featured
- prithviraj
title: മലയാളത്തിന്റെ പ്രിയതാരം പൃഥ്വിരാജും ക്രിപ്റ്റോയിലേക്ക്
view_count: 547214
---

ഡിജിറ്റൽ പണമിടപാടിന്റെ ഈ കാലത്തു പലരുമിപ്പോൾ ക്രിപ്റ്റോ കറൻസിയിലേക്കൊക്കെ നിക്ഷേപം നടത്തുകയാണ്. മലയാളത്തിന്റെ പ്രിയതാരം പൃഥ്വിരാജും അതിൽ നിന്നും മാറിനിൽക്കുന്നില്ല. താരമിപ്പോൾ നിക്ഷേപം നടത്തിയിരിക്കുന്നത് എന്‍.എഫ്.ടി (നോണ്‍ ഫഞ്ചബിള്‍ ടോക്കന്‍സ്) യിലാണ് . പൃഥ്വിരാജ് തന്നെയാണ് ഈ വിവരം സാമൂഹ്യമാധ്യമങ്ങളിലൂടെ ഷെയർ ചെയ്തിരിക്കുന്നത്. അദ്ദേഹം ഇൻസ്റ്റാഗ്രാമിൽ ആണ് ഇക്കാര്യം പങ്കുവയ്ക്കുന്നത്. ഇതാണ് തന്റെ ആദ്യ എന്‍.എഫ്.ടി എന്നാണു അദ്ദേഹം ക്യാപ്ഷൻ കൊടുത്തിരിക്കുന്നത്. ലക്ഷ്മി മാധവന്‍ എന്ന കലാകാരിയുടെ ഐ സ്‌പൈ വിത് മൈ ലിറ്റില്‍ ഐ എന്ന് പേരുള്ള ആർട്ട് വർക്ക് ആണ് പൃഥ്വിരാജ് മേടിച്ചത്. ഈ വർക്കിന് 0.80 ഇടിഎച്ച് അഥവാ 1.9 ലക്ഷം രൂപ ആണ് വില. ഡിജിറ്റല്‍ ലഡ്‌ജറില്‍ വികേന്ദ്രീകൃത കമ്പ്യൂട്ടര്‍ സാങ്കേതിക വിദ്യയുപയോഗിച്ച് ഡാറ്റ സൂക്ഷിക്കുന്നതിനെയാണ് എന്‍.എഫ്.ടി ടെക്‌നോളജി എന്ന് പറയുന്നത്. ബ്ലോക്ക്‌ചെയിന്‍ അധിഷ്ഠിതമായാണ് ഇത് പ്രവര്‍ത്തിക്കുന്നത്. ആർട്ട് വർക്കുകൾ, സിനിമകൾ എന്ന് എല്ലാം തന്നെ എന്‍.എഫ്.ടിയാക്കാം . വിവിധ എക്‌സ്‌ചേഞ്ചുകളിലൂടെ ഈ എന്‍.എഫ്.ടികൾ വില്പനയ്ക്ക് വയ്ക്കുകയും ചെയ്യാം. 

> &nbsp; 
> 
> View this post on Instagram
> 
> &nbsp; 
> 
> [A post shared by Prithviraj Sukumaran (@therealprithvi)](https://www.instagram.com/p/CcE3t6Jt4np/?utm_source=ig_embed&utm_campaign=loading)

&nbsp;