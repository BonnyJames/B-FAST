---
author: Beaumaris
categories:
- Entertainment
comment_count: 0
date: 2022-09-06 16:06:26
draft: false
image: ''
like_count: 3423
share_count: 686
tags:
- ancham pathira
- arampatira
- kunchakko boban
title: സൂപ്പർഹിറ്റായ അഞ്ചാംപാതിരയുടെ രണ്ടാംഭാഗം ആറാംപാതിര അടുത്തവർഷം
view_count: 119064
---

മലയാളത്തിൽ ഇറങ്ങിയ ത്രില്ലർ ചിത്രങ്ങളിൽ ഏറ്റവും മികച്ചവയിൽ ഒന്നായിരുന്നു കുഞ്ചാക്കോ ബോബൻ നായകനായ അഞ്ചാംപാതിര. ചിത്രത്തിന്റെ രണ്ടാംഭാഗമായ ആറാംപാതിര അടുത്തവർഷം ചിത്രീകരണം ആരംഭിക്കും. "മാജിക്കൽ പാതിര, ദൈവകൃപയാൽ , 2023 വലുതും മികച്ചതുമാകും. പാർട്ണേഴ്സ് ഇൻ ക്രൈം എന്ന് കുഞ്ചാക്കോ ബോബൻ" , നിർമ്മാതാവ് ലിസ്റ്റിൻ സ്റ്റീഫഫനും സംവിധായകൻ മിഥുൻ മാനുവൽ തോമസിനും ഒപ്പമുള്ള ചിത്രം പങ്കുവച്ചുകൊണ്ടു കുഞ്ചാക്കോ ബോബൻ സമൂഹ മാധ്യമത്തിൽ ഇങ്ങനെ കുറിച്ചു . ആറാംപാതിര എന്ന ചിത്രം അഞ്ചാംപാതിരയുടെ തുടർച്ചയല്ല, മറിച്ച് അഞ്ചാം പാതിരയിൽ കുഞ്ചാക്കോ ബോബൻ അവതരിപ്പിച്ച അൻവർ ഹുസൈൻ എന്ന കഥാപാത്രം പുതിയൊരു കേസ് അന്വേഷണം നടത്തുന്നതാണ് രണ്ടാംഭാഗത്തിലെ പ്രമേയം. തന്റെ കരിയറിലെ ഏറ്റവും നല്ല കാലത്തിലൂടെയാണ് കുഞ്ചാക്കോ ബോബൻ സഞ്ചരിക്കുന്നത്.