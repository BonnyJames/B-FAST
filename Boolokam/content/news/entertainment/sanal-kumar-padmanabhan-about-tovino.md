---
author: Beaumaris
categories:
- Entertainment
comment_count: 0
date: 2023-05-07 08:45:47
draft: false
image: https://cdn.boolokam.com/articles/2023/05/dwdfff.jpg
like_count: 2619
share_count: 799
tags:
- 2018 movie
- actor tovino thomas
- Featured
- Sanal Kumar Padmanabhan
title: അയാൾക്ക് എല്ലാം സിനിമയാണ്, അതിനെ ചേർത്തു പിടിക്കാനും, അതിനോട് ചേർന്ന് നിൽക്കാനും
  അയാൾ എന്തും ചെയ്യും
view_count: 38394
---

**Sanal Kumar Padmanabhan** പെയിൻ കില്ലറുകൾ എടുത്തിട്ടും ചെവി വേദനക്ക് ഒരു കുറവുമില്ലാത്തത് കൊണ്ടു ഒരു രക്ഷയുമില്ലാതെ അവസാനം ഡോക്ടറേ കാണുവാൻ പോയപ്പോൾ അയാളെ വിശദമായി പരിശോധിച്ച ശേഷം ഡോക്ടറുടെ _" എടൊ തന്റെ ചെവിക്കു നല്ല ഇൻഫെക്ഷൻ ഉണ്ട് മരുന്ന് തരാം പക്ഷെ പ്രധാനമായും ശ്രദ്ധിക്കേണ്ടത് അടുത്ത മൂന്നു ദിവസത്തേക്ക് നനയാതെ നോക്കണം എന്നതാണ് "_ എന്ന ഉപദേശവും കേട്ട് മരുന്നും വാങ്ങി നേരെ ഷൂട്ടിംഗ് സൈറ്റിൽ ചെന്നിട്ടു മരുന്നും ഡിസ്ക്രിപ്ഷനും ഇട്ടിരുന്ന ജീൻസിന്റെ പോക്കറ്റിൽ തിരുകി ഊരി മടക്കി വച്ചു, വെള്ളമുണ്ടും ബ്ലാക്ക് ചെക്ക് ഷർട്ടുമിട്ടു അണ്ടർ വാട്ടർ ഷൂട്ടിനായി വെള്ളത്തിലേക്കു ചാടിയൊരു മനുഷ്യനുണ്ട് ...... !! [](https://cdn.boolokam.com/articles/2023/05/2018-1.jpg)ഡ്യൂപ്പില്ലാതെ അതി സാഹസീകമായൊരു അക്ഷൻ രംഗത്തിൽ അഭിനയിക്കുമ്പോൾ സഹ നടന്റെ ലക്‌ഷ്യം തെറ്റിയൊരു കിക്ക്‌ അടിവയറ്റിലേറ്റു പരിക്കറ്റ് കുറച്ചു നാൾ ആശുപത്രിയിൽ കിടക്കേണ്ടി വന്ന ശേഷം ഡിസ്ചാർജ് ആയി ഷൂട്ടിംഗ് സെറ്റിലെത്തിയ അന്ന് തന്നെ ഡ്യൂപ്പിനോട് സലാം പറഞ്ഞു വലിയൊരു മരത്തിന്റെ മുകളിൽ തൂങ്ങി കയറി താഴേക്ക് ചാടി കൂടെയുള്ളവരെ ഭ്രാന്തമായ ഡെഡിക്കേഷൻ കൊണ്ടു ഞെട്ടിച്ചൊരു ഇരിങ്ങാലക്കുടക്കാരൻ ! കയ്യിൽ തനിയെ വന്നു ചേർന്ന ചെങ്കൊടി താഴെ വീണു പോകാതിരിക്കാനായി മഹാരാജാസിന്റെ മുറ്റത്ത് ചോര ചൊരിയേണ്ടി വന്ന കൊച്ചനിയനും പോളും ( മെക്സിക്കൻ അപാരത ) ! റിങ്ങിൽ എതിരാളിയെ മലർത്തിയടിക്കാനായി ഊണും ഉറക്കവും കളഞ്ഞു ഗുസ്തികാരൻ ആകേണ്ടി വന്ന ദാസൻ .. ( ഗോദ ) അക്രമങ്ങളുടെയും കുടിപ്പകയുടെയും ഈറ്റില്ലമായ നഞ്ചൻ കോട്ടയിലേക്ക് സമാധാനം വിളമ്പനായി ബൂട്ടും കാക്കിയുമിട്ടു ഇറങ്ങേണ്ടി വന്ന കൽക്കി !! വളർത്തു നായയെ കൊന്നവനോട് പ്രതികാരത്തിനു വന്ന ഉശിരുള്ള ചെക്കനോട് ഒരു തരി വിട്ടു കൊടുക്കാതെ പാടത്തും പറമ്പിലും കാട്ടിലും തുടങ്ങി സാധ്യമായ എല്ലായിടത്തും വച്ചു കൈത്തരിപ്പ് തീരും വരെ അടിച്ചു നിക്കേണ്ടി വന്ന ഷാജി ... ( കള ) കുറുക്കന്മൂലയെ ഗ്രസിച്ചിരിക്കുന്ന ആപത്തിനെ തടുക്കാനായി സൂപ്പർ ഹീറോ ആകേണ്ടി വന്ന ജെയ്സൻ !! ദേഷ്യം വന്നാൽ പൂരമെന്നോ പെരുന്നാളെന്നോ , തീയറ്ററെന്നോ എന്തിനു പള്ളിയെന്നോ വരെ നോട്ടമില്ലാതെ തല്ലി തന്നെ തീർക്കാൻ വെമ്പുന്ന മണവാളൻ വസീം!!! രണ്ട് മാസത്തോളം രാത്രിയും പകലും നനഞ്ഞ വസ്ത്രവുമായി വെള്ളത്തിൽ മുങ്ങി ജീവിക്കേണ്ടി വന്ന അനൂപ്!! [![](https://cdn.boolokam.com/articles/2023/05/dwdfff.jpg)](https://cdn.boolokam.com/articles/2023/05/dwdfff.jpg)ഇപ്പൊ ദെയ്‌ കളരിപ്പയറ്റും കുതിരസവാരിയും അടക്കമുള്ള ഐറ്റംസ് നിറഞ്ഞ അജയന്റെ രണ്ടാം മോഷണവും . !! തുടങ്ങി എഴുത്തുകാരനും സംവിധായകനും തന്നെ മനസ്സിൽ കണ്ടു വെള്ള പേപ്പറിലേക്ക് ഒരല്പം അതിഭാവുകത്തോടെ എഴുതി വച്ചതെല്ലാം തിരശീലയിൽ അതെ വ്യക്തതയിലും തെളിമയിലും കിട്ടണം എന്നുള്ള വാശിയോടെ ക്യാമെറക്ക് മുന്നിൽ എന്ത് അഭ്യാസവും കാണിക്കുവാൻ ഒരു മടിയുമില്ലാത്തൊരാൾ !!! ടോവിനോ തോമസ് സിനിമക്ക് വേണ്ടി ശാരീരികമായി ഇത്രയും കഷ്ടപ്പെടുന്ന മറ്റൊരു യുവനടൻ മലയാളത്തിൽ ഇല്ലെന്നു തന്നെ പറയാം ... ! "നടൻ " എന്നുള്ള മൂന്നക്ഷരം ഒരു രാത്രി വെളുത്തപ്പോൾ തന്റെ പേരിനൊപ്പം തുന്നി ചേർത്തു ഫീൽഡിലേക്ക് ഇറങ്ങുവാൻ തക്ക ബന്ധങ്ങളോ ഗോഡ്ഫാദറോ ഒന്നുമില്ലാതിരുന്നൊരു സാധാരണകാരനാണ് .....!! സിനിമയോടുള്ള അടങ്ങാത്ത ആവേശം കൊണ്ടു, അതിന്റെ പുറകെ ഇറങ്ങി തിരിച്ചു .. വർഷങ്ങൾ കഴിഞ്ഞിട്ടും ഒന്നുമാകൻ പറ്റാതെ അവഗണനകളും പരിഹാസവുമെല്ലാം പലകുറിയേറ്റിട്ടും മനസ് മുറിപ്പെട്ടിട്ടും മടുക്കാതെ പിറകെ നടന്നു ഒടുക്കം ആൾക്കൂട്ടത്തിലൊരാളായും , സഹനടൻ ആയും , വില്ലനായും നായകനായും തന്റെ സ്വപ്നഭൂവിൽ തന്റെതായ സ്ഥാനം സ്വയം സൃഷ്ടിച്ചെടുത്ത മനുഷ്യൻ.അയാൾക്ക് എല്ലാം സിനിമയാണ് ..അതിനെ ചേർത്തു പിടിക്കാനും , അതിനോട് ചേർന്ന് നിൽക്കാനും അയാൾ എന്തും ചെയ്യും . [![](https://cdn.boolokam.com/articles/2023/05/Tovino-Thomas-1200-1024x569.jpg)](https://cdn.boolokam.com/articles/2023/05/Tovino-Thomas-1200.jpg) ***