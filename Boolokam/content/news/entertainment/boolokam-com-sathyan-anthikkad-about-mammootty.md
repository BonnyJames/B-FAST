---
author: safwan
categories:
- Entertainment
comment_count: 0
date: 2022-06-01 11:16:47
draft: false
image: ''
like_count: 52124
share_count: 23296
tags:
- Featured
- mammootti
- sathyan anthikkad
title: ആ സിനിമ ഉണ്ടായത് മമ്മൂട്ടിയുടെ വാശി കൊണ്ട്, വെളിപ്പെടുത്തലുമായി സത്യൻ അന്തിക്കാട്
view_count: 1853330
---

1989ൽ വേണു നാഗവള്ളിയുടെ രചനയിൽ സത്യൻ അന്തിക്കാട് സംവിധാനം ചെയ്ത ചിത്രമാണ് അർത്ഥം. ചിത്രത്തിൽ മമ്മൂട്ടിയോടൊപ്പം ശ്രീനിവാസൻ, മുരളി, ശരണ്യ, ജയറാം പാർവ്വതി, മാമുക്കോയ, ഫിലോമിന, മോഹൻരാജ്, തിക്കുറിശ്ശി സുകുമാരൻ നായർ, സുകുമാരി, ജഗന്നാഥ വർമ്മ, ഒടുവിൽ ഉണ്ണികൃഷ്ണൻ ണൻ എന്നിവരടങ്ങിയ മലയാളത്തിലെ വലിയ താരനിര തന്നെ പ്രധാനകഥാപാത്രങ്ങളായി അവതരിച്ചിട്ടുണ്ട്. ചിത്രത്തിലെ ഗാനങ്ങൾക്ക് സംഗീതം നൽകിയിരിക്കുന്നത് ജോൺസൺ ആണ്. ഇപ്പോൾ ഇതാ അർത്ഥം എന്ന സിനിമ എങ്ങനെയാണ് ഉണ്ടായത് എന്നതിന് പിന്നിലെ കഥ വെളിപ്പെടുത്തിയിരിക്കുകയാണ് സത്യൻ അന്തിക്കാട്.

  
  
"മമ്മൂട്ടി വാശി പിടിപ്പിച്ചതു കൊണ്ട് ഉണ്ടായ സിനിമയാണ് ‘അര്‍ത്ഥം’. ‘ശ്രീധരന്റെ ഒന്നാം തിരുമുറിവി’ലും ‘ഗാന്ധിനഗറി’ലും ഒക്കെ അഭിനയിച്ചിട്ടുണ്ടെങ്കിലും ഒരു ദിവസം കണ്ടപ്പോള്‍ മമ്മൂട്ടി പറഞ്ഞു, ”നിങ്ങളുടെ നാടോടിക്കാറ്റു പോലെ വരവേല്‍പ്പു പോലെ ഒരു സിനിമ വേണം. എനിക്ക് ധാരാളം ഹിറ്റുണ്ട്. പക്ഷേ, എന്നെ വച്ച് നിങ്ങള്‍ക്കൊരു ഹിറ്റ് ഉണ്ടാക്കാന്‍ പറ്റുന്നില്ലെങ്കില്‍ കുഴപ്പം നിങ്ങള്‍ക്കാണ്.’  
  
‘അത് എന്നെ സ്പര്‍ശിച്ചു. ഒരു വെല്ലുവിളിയായി. ആ ആഗ്രഹത്തിലുണ്ടാക്കിയ സിനിമയാണ് ‘അര്‍ത്ഥം’. തിരക്കഥ വേണു നാഗവള്ളിയുടെതാണ്. രണ്ടു കാര്യമാണ് ഞാന്‍ പറഞ്ഞത്, ‘സിനിമ ഓടണം പക്ഷേ, നിലവാരം പോകാനും പാടില്ല’ അങ്ങനെയാണ് ബെന്‍ നരേന്ദ്രന്‍ എന്ന സ്‌റ്റൈലിഷ് കഥാപാത്രം ഉണ്ടാകുന്നത്.’  
  
‘വടക്കു നോക്കിയന്ത്ര’ത്തിലേക്ക് പോയെങ്കിലും ഇടയ്ക്ക് ശ്രീനി വരും. കൂട്ടിച്ചേര്‍ക്കലുകള്‍ നടത്തും. മമ്മൂട്ടിയുടെ ശബ്ദം, ഹെയര്‍സ്‌റ്റൈല്‍, വേഷം ഇ തെല്ലാം കൊതിപ്പിക്കുന്ന രീതിയില്‍ ഉണ്ടാക്കിയതാണ്. ആളുകള്‍ക്ക് മമ്മൂട്ടിയെ ഇഷ്ടപ്പെടണം എന്നു തന്നെ കരുതിക്കൊണ്ട്. അങ്ങനെ ഒറ്റ സിനിമയേ ചെയ്തുള്ളൂ, അത് ‘അര്‍ ത്ഥം’മാണ്."-വനിതയ്ക്ക് നല്‍കിയ അഭിമുഖത്തില്‍ സത്യന്‍ അന്തിക്കാട് പറഞ്ഞു.