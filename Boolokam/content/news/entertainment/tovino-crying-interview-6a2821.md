---
title: "നന്ദി ടോവിനോ, ഇങ്ങനെ നനച്ചു കളഞ്ഞതിന്, കുറിപ്പ്"
date: 2022-08-22T04:06:02
draft: false
categories: ["Entertainment"]
tags: ['i am with dhanya varma', 'tovino thomas']
author: "Beaumaris"
---

<strong>Shibu Gopalakrishnan</strong>

കരയുന്ന ആണുങ്ങളെ കാണുന്നതു തന്നെ എന്തൊരു അഴകാണ്‌, ആശ്വാസമാണ്.കല്ലിനു കാറ്റുപിടിച്ചതുപോലെയുള്ള കടുത്ത മനുഷ്യരല്ല, കൊടുങ്കാറ്റിലും കുലുങ്ങാത്ത കരിങ്കൽഗോപുരങ്ങൾ അല്ല, ഉള്ളിൽ കണ്ണീരിന്റെ ഉഷ്ണതടാകങ്ങൾ ഉറയുന്ന, അതിൽ നനയുകയും നിറയുകയും കവിയുകയും ചെയ്യുന്ന, അയഞ്ഞ ആണുങ്ങൾ. ആണത്തത്തിന്റെ സകല ആലഭാരങ്ങളെയും അഴിച്ചുകളയുന്ന; സ്നേഹത്തിന്റെ, സൗഹൃദത്തിന്റെ, പ്രണയത്തിന്റെ ഭൂപ്രദേശങ്ങളിൽ മഴ പൊടിയുമ്പോഴേക്കും അണക്കെട്ടുകളെല്ലാം പൊട്ടിപ്പോകുന്ന കണ്ണീരണിഞ്ഞ ആണുങ്ങൾ. അപ്പോൾ അവരുടെ തലകുനിയും, തൊണ്ടക്കുഴിയിൽ വാക്കുകൾ മുങ്ങിമരിക്കും, കണ്ണുകളിൽ കടൽ നിറയും, കൈവിരലുകളിൽ കണ്ണീരിന്റെ ഉപ്പുപുരളും. ചേട്ടനെ കുറിച്ച് പറഞ്ഞു തുടങ്ങുമ്പോൾ, പിടിവിട്ടുപോകുന്ന ടോവിനോയെ കാണുമ്പോൾ, കണ്ണുകൾ യാതൊരു നാണവുമില്ലാതെ നനയുന്നതു കാണുമ്പോൾ, മസിലുകളെല്ലാം കൂറുമാറുന്നതു കാണുമ്പോൾ, വാക്കുകൾ ഓർക്കാപ്പുറത്തു പണിമുടക്കുന്നതു കാണുമ്പോൾ, നമ്മളും തൂവിപ്പോകും. ഒരു മനുഷ്യൻ ഇങ്ങനെ നേർത്തു നനുത്തു പോകുമ്പോൾ നമ്മുടെയുള്ളിലും മഴ പൊടിയും; നമ്മളും കരകവിഞ്ഞൊഴുകും. കരിങ്കല്ലുകൾ പിളർന്ന്, ഒരു കാട്ടുറവ കുതിച്ചുചാടുന്നതുപോലെ മനുഷ്യർ അപ്പോൾ വെള്ളച്ചാട്ടങ്ങളാവും. അതിൽ അവർ മാത്രമല്ല, മറ്റുള്ളവരും നനയും, നനഞ്ഞൊലിക്കും.നന്ദി ടോവിനോ, ഇങ്ങനെ നനച്ചു കളഞ്ഞതിന്.

[embed]https://youtu.be/kfpUUIJBjAs[/embed]
**Shibu Gopalakrishnan** കരയുന്ന ആണുങ്ങളെ കാണുന്നതു തന്നെ എന്തൊരു അഴകാണ്‌, ആശ്വാസമാണ്.കല്ലിനു കാറ്റുപിടിച്ചതുപോലെയുള്ള കടുത്ത മനുഷ്യരല്ല, കൊടുങ്കാറ്റിലും കുലുങ്ങാത്ത കരിങ്കൽഗോപുരങ്ങൾ അല്ല, ഉള്ളിൽ കണ്ണീരിന്റെ ഉഷ്ണതടാകങ്ങൾ ഉറയുന്ന, അതിൽ നനയുകയും നിറയുകയും കവിയുകയും ചെയ്യുന്ന, അയഞ്ഞ ആണുങ്ങൾ. ആണത്തത്തിന്റെ സകല ആലഭാരങ്ങളെയും അഴിച്ചുകളയുന്ന; സ്നേഹത്തിന്റെ, സൗഹൃദത്തിന്റെ, പ്രണയത്തിന്റെ ഭൂപ്രദേശങ്ങളിൽ മഴ പൊടിയുമ്പോഴേക്കും അണക്കെട്ടുകളെല്ലാം പൊട്ടിപ്പോകുന്ന കണ്ണീരണിഞ്ഞ ആണുങ്ങൾ. അപ്പോൾ അവരുടെ തലകുനിയും, തൊണ്ടക്കുഴിയിൽ വാക്കുകൾ മുങ്ങിമരിക്കും, കണ്ണുകളിൽ കടൽ നിറയും, കൈവിരലുകളിൽ കണ്ണീരിന്റെ ഉപ്പുപുരളും. ചേട്ടനെ കുറിച്ച് പറഞ്ഞു തുടങ്ങുമ്പോൾ, പിടിവിട്ടുപോകുന്ന ടോവിനോയെ കാണുമ്പോൾ, കണ്ണുകൾ യാതൊരു നാണവുമില്ലാതെ നനയുന്നതു കാണുമ്പോൾ, മസിലുകളെല്ലാം കൂറുമാറുന്നതു കാണുമ്പോൾ, വാക്കുകൾ ഓർക്കാപ്പുറത്തു പണിമുടക്കുന്നതു കാണുമ്പോൾ, നമ്മളും തൂവിപ്പോകും. ഒരു മനുഷ്യൻ ഇങ്ങനെ നേർത്തു നനുത്തു പോകുമ്പോൾ നമ്മുടെയുള്ളിലും മഴ പൊടിയും; നമ്മളും കരകവിഞ്ഞൊഴുകും. കരിങ്കല്ലുകൾ പിളർന്ന്, ഒരു കാട്ടുറവ കുതിച്ചുചാടുന്നതുപോലെ മനുഷ്യർ അപ്പോൾ വെള്ളച്ചാട്ടങ്ങളാവും. അതിൽ അവർ മാത്രമല്ല, മറ്റുള്ളവരും നനയും, നനഞ്ഞൊലിക്കും.നന്ദി ടോവിനോ, ഇങ്ങനെ നനച്ചു കളഞ്ഞതിന്. [embed]https://youtu.be/kfpUUIJBjAs[/embed]
