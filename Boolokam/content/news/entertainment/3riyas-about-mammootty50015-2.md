---
author: Beaumaris
categories:
- Entertainment
comment_count: 0
date: 2022-09-08 05:51:46
draft: false
image: ''
like_count: 117043
share_count: 16512
tags:
- ACTOR
- birthday
- mammootty
title: ഇത്രയും വര്‍ഷമായിട്ടും മമ്മൂട്ടി താരസൂര്യനായി എങ്ങനെ  നിലനില്‍ക്കുന്നു ?
view_count: 1868634
---

താരസൂര്യന്റെ ജന്മദിനവുമായി ബന്ധപ്പെട്ടു ആരാധകരുടെ എഴുത്തുകൾ തുടരുന്നു **റിയാസ്** ആദ്യ പ്രണയിനിയായ മാമാട്ടി കുട്ടിയമ്മയുടെ അച്ഛനായി നിരന്തരം കണ്ടതാകാം മമ്മൂട്ടി എന്ന നായകന്‍ ഹൃദയത്തിന്‍ടെ വടക്ക് കിഴക്കേ അറ്റത്ത് അറിയാതെ കയറിയത്. മമ്മൂട്ടി , കുട്ടി, പെട്ടി എണ്‍പതുകളിലെ മലയാള സിനിമയിലെ അഭിവാജ്യ ഘടകമായിരുന്നു.പതിയെ പതിയെ മലയാള സിനിമ മമ്മൂട്ടിക്കൊപ്പം സഞ്ചരിക്കുകയായിരുന്നു. അതില്‍ എംടിയും, കെജി ജോര്‍ജ്ജും, അടൂരും , പത്മരാജനും, ഭരതനും, ഹരിഹരനും, ദാദോമദരന്‍ മാസ്റ്ററും, ജോഷിയും ഡെന്നിസും, കൈകോര്‍ത്തു.മുഖ്യധാര സംവിധായകരേയും , എഴുത്തുകാരുടേയും സിനിമാ ചരിത്രം പരിശോധിച്ചാല്‍ മമ്മൂട്ടിയോളം അവര്‍ സ്നേഹിച്ച ഒരു നടനുണ്ടാകില്ല.അവിടെ നിന്ന് തുടങ്ങിയ ആരാധന അതിരാത്രത്തിലെ അധോലോക നായകനിലെത്തിയപ്പോള്‍ അറിയാതെ ഹൃദയത്തില്‍ കയറി..യവനികയിലെ ജേക്കബ് ഈരാളി ആശ്ച്ഛര്യമായപ്പോള്‍ കൂടെവിടെയിലെ പട്ടാളക്കാരനോേട് വെറുപ്പ് തോന്നി.. യാത്രയിലെ നായകനോട് സഹാനുഭൂതിയായിരുന്നു.അടിയൊഴുക്കുകളിലെ കരുണന്‍ പരുക്കനായിരുന്നേല്‍ ആവനാഴിയിലെ ബാലു ആരെയും വകവയ്ക്കാത്ത പ്രകൃതമായിരുന്നു..സംഘത്തിലെ കുട്ടപ്പായിയുടെ പ്രകൃതം ലവലേശം മുഴുകുടിയനായ വൈശാഖന്‍ മാഷില്‍ കാണാനാകില്ല.. അതേ മനുഷ്യനാണ് ജികെയെന്ന ജയില്‍പുള്ളിയായ പത്രപ്രവര്‍ത്തകന്‍ടെ മേലങ്കിയണിഞ്ഞത്.. അവിടന്നിങ്ങോട്ട് മെഗാസ്റ്റാര്‍ എന്ന ലേബല്‍ കൂടെ കൂടി.ആകാരഭംഗിയിലും, ആയോധന കലയിലും ചതിയന്‍ ചന്തു അഗ്രകണ്യനായിരുന്നെങ്കില്‍ സകലതും നഷ്ടപ്പെട്ട തനിയാവര്‍ത്തനത്തിലെ ബാലന്‍മാഷ് നൊമ്പരമായി ഇന്നും നിലനില്‍ക്കുന്നു....ബാലന്‍മാഷില്‍ നിന്ന് ചൂടനായ നായര്‍സാബിലേക്കുള്ള ദൂരം കുറവായിരുന്നു....രണ്ട് കൈയ്യും പുറകില്‍ കെട്ടി സേതുരാമ അയ്യര്‍ വന്നപ്പോള്‍ മലയാളക്കര അതുവരെ ദര്‍ശിച്ചിട്ടില്ലാത്ത കുറ്റ്വാന്വേഷണത്തിന് സാക്ഷ്യം വഹിച്ചു....മലയാള സിനിമക്ക് തമിഴ്നാട്ടില്‍ കാഴ്ച്ചക്കാരെ സൃഷ്ടിച്ച് ചരിത്രവിജയം സമ്മാനിച്ചു..പെരുമാള്‍ മുഖ്യമന്ത്രിയെ രക്ഷിച്ചപ്പോള്‍ അലക്സാണ്ടര്‍ അധോലോകം കൂട്ടായി.നാല്‍പ്പതാം വയസ്സില്‍ കുട്ടേട്ടന്‍ റോള്‍ ലോഹിതദാസ് മെഗാസ്റ്റാറിന് നല്‍കി വിസ്മയിപ്പിച്ചപ്പോള്‍ കോട്ടയമെന്ന ജില്ലയുടെ സ്വന്തം കുഞ്ഞച്ചനെ സുരേഷ് ബാബു കളത്തിലിറക്കി...മമ്മൂട്ടി എന്ന നടനില്‍ അന്യം നിന്നിരുന്ന കോമഡിയുടെ ആദ്യപടി അവിടെ തുടങ്ങുകയായിരുന്നു..വാറുണ്ണി മുപ്പത് വര്‍ഷം മുന്‍പ് പിടിച്ച പുള്ളിപ്പുലി അല്‍ഭുതമായിരുന്നു.. മകള്‍ക്ക് വേണ്ടി ജീവിച്ച അച്ചൂട്ടിയെ മകള്‍ കൈവിട്ടപ്പോള്‍ കടലമ്മയെ സ്നേഹിച്ച് പകരം വീട്ടി. അപ്പൂസിനെ സ്നേഹിക്കാന്‍ മറന്നു പോയ പപ്പയെ കേരളക്കര നെഞ്ചിലേറ്റി.വാല്‍സല്യം വാരികോരി രാഘവന്‍ നായര്‍ കുടുംബത്തെ സ്നേഹം കൊണ്ട് വീര്‍പ്പ്മുട്ടിച്ചപ്പോള്‍ പൗരുഷത്തിന്‍ടെ പ്രതീകമായ നരസിംഹ മന്നാഡിയാരുടെ വിവാഹ അഭ്യര്‍ത്ഥന മമ്മൂട്ടിയെന്ന നടനില്‍ ഭദ്രമായിരുന്നു..പ്രതികാരത്തിന്‍ടെ കഥപറഞ്ഞ് പകയുമായി നടന്ന കൗരവരിലെ ആന്‍ടണിയില്‍ അച്ഛന്‍ടെ ലാളന അവസാനം പ്രകടമായി .മകളെ വിട്ട് കൊടുത്ത പാഥേയത്തിലെ ഹരികുമാര്‍ മാതൃകയായി..സുകൃതത്തിലെ ഹരിശങ്കറിന് തനിയാവര്‍ത്തനത്തിലെ ബാലന്‍മാഷുമായി ഒരു സാമ്യവും തോന്നിയില്ല....അതേ കാലഘട്ടത്തിലെ അര്‍ത്ഥവും, ജോണിവാക്കറും, ജാക്പോട്ടും ട്രെന്‍ടിന് അനുസരിച്ച് നില്‍ക്കുന്ന കഥാപാത്രമായി രൂപം പ്രാപിച്ചു..ദിനരാത്രങ്ങളിലെ തൊഴിലാളി സഖാവ് പരുക്കനായിരുന്നെങ്കില്‍ നയം വ്യക്തമാക്കുന്നുവിലെ പിഎസ് ഭാര്യയുടെ ചിലവില്‍ ജീവിക്കുന്ന കോണ്‍ഗ്രസിന്‍ടെ പ്രതീകമായി..രമേശന്‍ നായര്‍ നന്‍മയുടെ നിറകുടമായ നാട്ടുന്‍പുറത്തുകാരനായി നിലകൊണ്ടപ്പോള്‍ കിംഗിലെ ജോസഫ് അലക്സ് കളക്ടറുടെ അധികാരത്തിന്‍ടെ ശക്തി വെളിപ്പെടുത്തി..... അനിയത്തിമാര്‍ക്ക് വേണ്ടി ജീവിച്ച മാധവേട്ടനെ കേരളക്കര കൊണ്ടാടി...വിദ്ധ്യാര്‍ത്ഥിനിയുടെ ആരാധനപാത്രമായ നന്ദന്‍മാഷിന്‍ടെ കാമുകിയോടുള്ള കാരുണ്യവും, പ്രണയവും പാകതയോടെ സൂര്യോദയമായി കാണിച്ചു തന്നു....പച്ച പരിഷ്ക്കാരിയായ അഴകീയ രാവണന്‍ കുട്ടിശങ്കരനായി ..അവിടന്നിങ്ങോട്ട് പുതുമുഖ സംവിധായകര്‍ക്ക് ചാകരയായിരുന്നു.. ലോഹിതദാസിന്‍ടെ തൂലിക സംവിധാന മേലങ്കി അണിഞ്ഞപ്പോള്‍ മാറിചിന്തിക്കാന്‍ വേറൊരു മുഖം വന്നില്ല മറവത്തൂര്‍ കനവിലെ ചാണ്ടി ലാല്‍ ജോസിന് സംവിധായകനെന്ന പേര് നല്‍കിയപ്പോള്‍ മമ്മൂട്ടിയെ നാട്ടിന്‍പുറത്തിലെ തനി അച്ചായനാക്കി ലാല്‍ജോസ് ആഘോഷിച്ചു.രണ്ടായിരം തൊട്ടുള്ള പത്ത് വര്‍ഷം അക്ഷരാര്‍ത്ഥത്തില്‍ മെഗാസ്റ്റാറിന്‍ടെ വര്‍ഷമായിരുന്നെന്ന് നിസ്സംശയം പറയാം.അതിലെ ചരിത്ര വിജയം രാജമാണിക്യം അന്‍വര്‍ റഷീദിന് ഉജ്ജ്വല തുടക്കം സമ്മാനിച്ചു.....കാഴ്ച്ച പത്മരാജ ശിഷ്യന്‍ ബ്ളെസിക്ക് സമ്മാനിച്ചത് മലയാള സിനിമയിലെ കാല്‍വെപ്പാണ്.കാമ്പുള്ള സിനിമകളും, വ്യത്യസ്ത പ്രമേയങ്ങളുമായി മമ്മൂട്ടി നിറഞ്ഞാടിയ കാലഘട്ടം..പ്രാഞ്ചിയേട്ടനും, കൈയ്യൊപ്പും, ലൗഡ് സ്പീക്കറിലെ മൈക്കും, ഒരേ കടലിലെ നാഥനും, പാലേരി മാണിക്യത്തിലെ അഹ്മദ് ഹാജിയും , കുട്ടിസ്രാങ്കും, ന്യൂ ജനറേഷന്‍ സിനിമക്ക് ഹരിശ്രീ കുറിച്ച അമല്‍ നീരദിന്‍ടെ ബിഗ്ബി ബിലാലും മമ്മുട്ടിയെ കാലഘട്ടത്തിന് അനുസരിച്ച് നിലനില്‍ക്കുന്ന താരമാക്കി.ബെസ്റ്റ് ആക്ടറിലൂടെ മാര്‍ട്ടിന്‍ പ്രക്കാട്ടിന് സിനിമയും ഹിറ്റും നല്‍കി.. രണ്ടായിരത്തി പത്തിന് ശേഷമുള്ള കാലഘട്ടം പരീക്ഷണങ്ങളും, നിലവാര തകര്‍ച്ചയുമായിരുന്നു... രാജാവിന്‍ടെ മകനും, ഏകലവ്യനും, കൈയ്യൊഴിഞ്ഞ മമ്മൂട്ടി മുന്‍കാല ചരിത്രം ആവര്‍ത്തിച്ചപ്പോള്‍ നിലവാരമില്ലാത്ത സിനിമകള്‍ക്ക് വേണ്ടി ദൃശ്യം വേണ്ട എന്ന് വെച്ചു...പിന്നീട് നടന്നത് ചരിത്രം..ഈ പത്ത് വര്‍ഷ കാലയളവില്‍ തിരക്കഥ തെരഞ്ഞടുക്കുന്നതില്‍ മെഗാസ്റ്റാര്‍ വളരെയധികം പിന്നോക്കം പോയി.അവസരം കൊടുത്ത പുതിയ സംവിധായകരില്‍ പലരും നിലവാരമില്ലാത്ത സിനിമകളിലൂടെ അദ്ധേഹത്തിന്‍ടെ അഭിനയത്തെ പരീക്ഷിക്കുന്ന റോളുകള്‍ നല്‍കിയില്ല.ഈ കാലഘട്ടത്തില്‍ മുന്നറിയിപ്പും പേരന്‍പും, പത്തേമാരിയും, ഉണ്ടയിലെ മണികണ്ടനും ഒഴിച്ച് വ്യക്തിപരമായി സ്വാധീനിച്ച സിനിമകള്‍ അപൂര്‍വ്വമാണ്.ഇന്നും പുതിയ സിനിമകള്‍ക്ക് അവസരം ചോദിക്കുന്ന നടനാണ് മമ്മൂട്ടി..പൂര്‍ണ്ണതയുടെ പ്രതീകമെന്ന് സ്വയം അവകാശപ്പെടാതെ അഭിനയം ഇനിയും പഠിക്കുന്ന ഒരു വിദ്ധ്യാര്‍ത്ഥിയാണ് മമ്മൂട്ടി.... ഇത്രയും വര്‍ഷമായിട്ടും മമ്മൂട്ടി താരസൂര്യനായി നിലനില്‍ക്കുന്നു എന്ന് ചോദിച്ചാല്‍ ഒരുത്തരമേ എനിക്ക് പറയാനുള്ളൂ.....കഥാപാത്രങ്ങളില്‍ നിന്ന് കഥാപാത്രങ്ങളിലേക്ക് സഞ്ചരിക്കുമ്പോള്‍ മമ്മൂട്ടിയെന്ന വ്യക്തിയെ അപൂര്‍വ്വമായേ കാണുവാന്‍ സാധിക്കൂ..കരടി ബാലുവും, കുഞ്ഞച്ചനും, വാറുണ്ണിയും , ഭാസ്കര പട്ടേലും, ബാലന്‍ മാഷും , ബഷീറും, അച്ചൂട്ടിയും, മാടയും, ജോസഫ് അലക്സും, ചന്തുവും , പ്രാഞ്ചിയേട്ടനും, മൈക്കും, സേതുരാമയ്യറും, ബിലാലും, കുട്ടേട്ടനും, കുട്ടിസ്രാങ്കൂം, പള്ളിക്കല്‍ നാരായണും , അമുതവനും രൂപഭാവത്തിലും, ശബ്ദ ഗാംഭീര്യത്തിലും മലയാളി അല്ലാത്ത ഒരാള്‍ക്ക് പോലും കണ്ട്പിടിക്കാനാകില്ല.. അതുപോലെ തന്നെ മറ്റ് ഭാഷകളില്‍ മമ്മൂട്ടിക്ക് പ്രാധാന്യമുള്ള റോളുകള്‍ മമ്മൂട്ടിയെ തേടിയെത്തുന്നു...ദളപതിയും, മുത്തുവിനെ മലര്‍ത്തിയടിച്ച മറുമലര്‍ച്ചിയും , പേരന്‍പും തൊട്ട് യാത്രവരെയും മമ്മൂട്ടിക്കായ് നിലകൊണ്ടു.ചിലര്‍ക്ക് ഇഷ്ടമാണ് ചിലര്‍ക്ക് ഇഷ്ടമല്ല..പക്ഷെ എനിക്കിഷ്ടമാണ്.. ബാല്യവും, കൗമാരവും, യൗവനവും മമ്മൂട്ടിയായിരുന്നു ആദ്യ ചോയിസ്.ഇഷ്ടപ്പെടാത്തത് നിരാകരിക്കുകയും, നല്ലതിനെ സ്വീകരിക്കുകയും ചെയ്തിട്ടുണ്ട്....നല്ല തിരക്കഥകള്‍ മെഗാസ്റ്റാറിനായി നിലകൊണ്ടാല്‍ മലയാള സിനിമയില്‍ പുതു ചരിത്രങ്ങള്‍ ഇനിയും മമ്മൂട്ടി രചിക്കും..താരസൂര്യന് ദീര്‍ഘായുസ്സ് നേരുന്നു..