---
author: Beaumaris
categories:
- Entertainment
comment_count: 0
date: 2022-08-25 09:15:31
draft: false
image: ''
like_count: 1792
share_count: 790
tags:
- pathonpatham noottaandu
- siju wilson
- Vinayan Tg
title: വിനയൻ അഭിനയിക്കാൻ വിളിച്ചപ്പോൾ ചിന്തിച്ചതോർത്ത് സിജു വിൽസൺ വിനയനോട് മാപ്പ്
  ചോദിച്ചു
view_count: 30770
---

ഗോകുലം ഗോപാലൻ നിർമ്മിച്ച് വിനയൻ സംവിധാനം ചെയ്ത ബിഗ് ബഡ്ജറ് സിനിമയാണ് പത്തൊമ്പതാം നൂറ്റാണ്ട് . ആറാട്ടുപുഴ വേലായുധപ്പണിക്കർ എന്ന കേന്ദ്രകഥാപാത്രത്തെ അവതരിപ്പിക്കുന്നത് സിജു വിത്സൺ ആണ്. ചിത്രത്തിന്റെ ട്രെയ്‌ലറും സോങ്ങുകളും വൻ സ്വീകാര്യതയാണ് നേടുന്നത്. ഇപ്പോൾ ചിത്രത്തിന്റെ പ്രമോഷൻവർക്കുകൾ തകൃതിയായി തന്നെ നടക്കുകയാണ്. ചിത്രം തിരുവോണനാളിൽ പ്രേക്ഷകരിലേക്കെത്തും. പ്രമോഷൻ പരിപാടിക്കിടെ വിനയനോട് പരസ്യമായി മാപ്പ് ചോദിക്കുകയാണ് സിജു വിത്സൺ. പത്തൊൻപതാം നൂറ്റാണ്ടീൽ അഭിനയിക്കാൻ വിനയൻ വിളിച്ചപ്പോൾ ഒടുവിലായി അദ്ദേഹം സംവിധാനം ചെയ്ത ചിത്രങ്ങൾ ആലോചിച്ചു ആശങ്കപ്പെട്ടതിനായിരുന്നു സിജുവിന്റെ ക്ഷമാപണം. സിജുവിന്റെ വാക്കുകൾ 'ഇങ്ങനെയൊരു സിനിമ ചെയ്യണമെന്ന് ഞാൻ വിചാരിച്ചോണ്ടിരിക്കുന്ന സമയത്താണ് സര്‍ വിളിക്കുന്നത്. പിന്നെ സാറിനോട് എനിക്ക് പബ്ലിക്കായി ക്ഷമ ചോദിക്കാനുണ്ട്. കാരണം എന്നെ വിളിച്ച സമയത്ത് സാറിന്റെ അവസാനം ഇറങ്ങിയ പടങ്ങള്‍ ആലോചിച്ച് അയ്യോ എന്തിനായിരിക്കും വിളിക്കുന്നത് എന്ന് ആലോചിച്ചു. അത് മാനുഷികമായി എല്ലാവരുടെ മനസ്സിലും വരുന്ന കാര്യമാണ്. പക്ഷേ സാറിനെ പോയി കണ്ടതിനു ശേഷം ഫുൾ ചാർജായാണു തിരിച്ചെത്തിയത്' - സിജു പറഞ്ഞു. വിനയന്‍ അതിനു മറുപടി നല്‍കിയത് സിജുവിനെ ആശ്വസിപ്പിച്ചുകൊണ്ടായിരുന്നു . 'സാരമില്ല, പുള്ളി ഇമോഷണലായതാണ്. അത് ഒരു ചെറുപ്പക്കാരന്‍റെ മനസിലെ ഫയറാണ്. സിജു അത്ഭുത ദ്വീപോ, ദാദാ സാഹിബോ, രാക്ഷസ രാജാവോ അതിലേക്കൊന്നും പോയില്ല , ടെന്‍ഷന്‍ ഉണ്ടായി. നല്ലൊരു സിനിമ ചെയ്യാന്‍ പറ്റിയാല്‍ നിന്നെ ഞാൻ വേറൊരു ആളാക്കി മാറ്റുമെന്ന് പറഞ്ഞു. അന്ന് മനസില്‍ ആ ചാര്‍ജും കൊണ്ടാണ് സിജു പോയത്' - വിനയന്‍ പറഞ്ഞു. [embed]https://youtu.be/uEmlE7-6oHQ[/embed] &nbsp;