---
author: Beaumaris
categories:
- Entertainment
comment_count: 0
date: 2022-07-20 15:53:02
draft: false
image: ''
like_count: 50661
share_count: 13267
tags:
- Fahad Faasil
- Fazil (director)
- malayankunju movie
title: '''മലയൻകുഞ്ഞു'' നിർമ്മിക്കാനുള്ള സാഹചര്യം വെളിപ്പെടുത്തി ഫാസിൽ'
view_count: 1706220
---

പതിനെട്ടു വര്ഷങ്ങള്ക്കു ശേഷം ഫാസിൽ നിർമ്മിക്കുന്ന ചിത്രമാണ് ഫഹദ് ഫാസിൽ നായകനായ 'മലയൻ കുഞ്ഞു '. ചിത്രത്തിന്റെ മേക്കിങ് വിഡിയോകൾ വളരെയധികം ജനപ്രീതി നേടിയിരുന്നു. ഇരുപത് വര്ഷങ്ങള്ക്കു ശേഷമാണ് ഫാസിലും മകൻ ഫഹദ് ഫാസിലും ഒരു ചിത്രത്തിന് വേണ്ടി ഒന്നിക്കുന്നത്. നവാഗതനായ സജിമോനാണ് ചിത്രത്തിന്റെ സംവിധായകന്‍. മഹേഷ് നാരായണനാണ് ചിത്രത്തിന്റെ രചനയും ഛായാഗ്രഹണവും നിര്‍വഹിച്ചിരിക്കുന്നത്. ജൂലൈ 22 ന് ചിത്രം തിയേറ്ററുകളിൽ എത്തും. താൻ നിർമ്മിക്കുന്ന മലയൻകുഞ്ഞിനെ കുറിച്ച് പ്രതീക്ഷകൾ പങ്കുവയ്ക്കുകയാണ് ഫാസിൽ. അദ്ദേഹത്തിന്റെ വാക്കുകൾ 'ഫഹദിന്റെ അഭിനയ ജീവിതത്തിലെ തന്നെ ഒരു അസാമാന്യ പ്രകടനമായിരിക്കും ഈ വരാന്‍ പോകുന്ന 'മലയന്‍കുഞ്ഞ്'. അത് ഞാന്‍ ഉറപ്പ് നല്‍കുന്നു. ഒരിക്കല്‍ എനിക്ക് നിര്‍മാണരംഗത്തേക്ക് തിരിച്ചുവരണം. പുതിയ സാങ്കേതിക വശങ്ങളില്‍ വന്ന മാറ്റങ്ങള്‍, പ്രേക്ഷകരുടെ അഭിരുചികള്‍ ഒക്കെ ഒന്ന് അത് വഴി പഠിക്കണം എന്ന് ഫഹദിനോട് പറഞ്ഞിരുന്നു. അങ്ങനെയിരിക്കെയാണ് ഫഹദ് വഴി മഹേഷ് നാരായണന്‍ ഒരു കഥ എന്നോട് പറയുന്നത്. അത് എനിക്ക് ഭയങ്കരമായി ഇഷ്ടപ്പെട്ടു. എനിക്ക് അത് നിര്‍മിക്കണം എന്നും തോന്നി. അത്രേയുള്ളൂ'- ഫാസിൽ പറഞ്ഞു &nbsp;