---
author: Beaumaris
categories:
- Entertainment
comment_count: 0
date: 2022-09-18 03:08:32
draft: false
image: ''
like_count: 38077
share_count: 7932
tags:
- ACTOR
- kalabhavan shajon
title: ഷാജോണിൽ നിന്ന് കലാഭവൻ ഷജോണിലേക്ക് വളർന്നെങ്കിലും അദ്ദേഹത്തിന്റെ കാസറ്റുകളെ
  കുറിച്ചോർക്കുന്നത് നൊസ്റ്റാൾജിയ ആണ്
view_count: 1429463
---

**shintappen** **കലാഭവൻ ഷാജോണിന്റെ ഒരു പഴയ ഓണാകാസറ്റ്.** **"ദേ മാവേലി പ്ലാവേല് "** ഓണത്തിന് മാവേലിയെത്തുന്ന പോലെ 1991 മുതൽ എല്ലാ വർഷവും കൃത്യമായി ഓണത്തിനിടയ്ക്ക് പൂട്ട് കച്ചവടം എന്ന പേരിൽ വന്നിരുന്ന കാസറ്റിന് ബദലായി ഇറക്കിയ ദിലീപ് നദിർഷാ കൂട്ട് കെട്ടായ "നാദ്"ന്റെ ദേ മാവേലി കൊമ്പത്ത് എന്ന സൂപ്പർ ഹിറ്റ് കാസറ്റ് സീരിയസ്...ശ്രീ വി ഡി രാജപ്പന്റെ ഹാസ്യ കഥാപ്രസംഗ കാസറ്റുകൾ ഇവയെല്ലാം മലയാളി മനസ്സും വിപണിയും അടക്കി വാണിരുന്ന കാലഘട്ടത്തിൽ അണ്ണാൻ കുഞ്ഞും തന്നാലായത് പോലെ കലാഭവൻ ഷാജോൺ എന്ന അന്നത്തെ ഷാജോണിന്റെ നേതൃത്വത്തിൽ പുറത്തിറങ്ങിയ കാസറ്റായിരുന്നു " ദേ മാവേലി പ്ലാവേല് ". പേര് ഒരു കോപ്പിയടി ആണെന്നൊക്കെ തോന്നിയെങ്കിലും തേന്മാവിൻ കൊമ്പത്ത് നിന്നാണല്ലോ ദേ മാവേലി കൊമ്പത്ത് പിറന്നത് അപ്പൊ പിന്നെ അതൊരു വിഷയമാക്കണ്ട അല്ലെങ്കിലും പേരിലൊക്കെ എന്ത് കാര്യം.ആക്ഷേപ ഹാസ്യത്തിന് മുൻ‌തൂക്കം നൽകിയ കാസറ്റ് ആനുകാലിക വിഷയങ്ങളിലും ഇടപെട്ടൂ രാഷ്ട്രീയക്കാരടക്കം ആരെയും വെറുതേ വിട്ടില്ല.. കലാഭവൻ മണിയുടെ ശബ്ദം അനുകരിച്ചത് കലാഭവൻ ഷാജോൺ തന്നെയായിരുന്നു.പണ്ട് കൂട്ടുകാർ ആരെങ്കിലും ഈ കാസറ്റ് വാങ്ങുകയോ അതോ 10 രൂപയും പഴയ കാസറ്റും കൊടുത്ത് പകർത്തി വാങ്ങുകയോ ആണ് ചെയ്യാറ്.. അയൽവക്കങ്ങളിൽ ഒരാൾക്ക് കാസറ്റ് കിട്ടിയാൽ പിന്നേ അടുത്തുള്ളവർ എല്ലാം കടം വാങ്ങിയും കേൾക്കും... അങ്ങനെ ചെറിയ ചെറിയ കാസറ്റുകളിലൂടെയും സ്റ്റേജ് പരിപാടികളിലൂടെയും വന്ന ഷാജോൺ ആദ്യമായി സിനിമയിൽ മുഖം കാണിച്ചത് ( മുഖം കാണിച്ചു എന്ന് പറയാനാവില്ല ) 1999ൽ ഇറങ്ങിയ കരടി എന്ന കലാഭവൻ മണി സിനിമയിൽ കരടിയായിട്ടാണ്.അന്ന് തൊട്ട് ചെറിയ വേഷങ്ങൾ ചെയ്ത് വന്ന അദ്ദേഹം മലയാളികളുടെ പ്രിയ കൊമേഡിയൻ ആയും... പ്രിയ വില്ലനായും.. ഇപ്പോഴിതാ ബ്രദഴ്സ് ഡേ എന്ന സിനിമയുടെ സംവിധായകനായും മാറിയിരിക്കുന്നു... ഏകദേശം നൂറ്റമ്പത്തോളം സിനിമകൾ... ഒരു കലാകാരന്റെ ഗ്രാഫ് ഉയരുന്നതും തലവര മാറുന്നതും ഇദ്ദേഹത്തിന്റെ സിനിമാ ജീവിതം കണ്ടാൽ മനസിലാകും..രണ്ട് സിനിമകളിൽ പാടുകയും ചെയ്ത ഇദ്ദേഹത്തിന് മലയാളത്തിലെ മികച്ച സംവിധായകരോടും സൂപ്പർ സ്റ്റാറുകളടക്കം മിക്ക നടന്മാരോടുമൊപ്പം മികച്ച കഥാപാത്രങ്ങളിലൂടെ സ്ക്രീൻ പങ്കിടുവനായി..കേരള സംസ്ഥാന അവാർഡ് അടക്കം നാല് അവാർഡുകൾ കരസ്തമാക്കി.അഭിനയ കാര്യത്തിൽ പരിമിതികൾ ഇല്ലാത്ത ഇനിയും ഒരുപാട് മുന്നോട്ട് പോകാൻ കഴിവുള്ള... ഏത് വേഷവും അത് കോമഡിയായാലും സീരിയസ് ആയാലും അനായാസ്സേനെ കൈകാര്യം ചെയ്യാൻ കഴിവുള്ള മലയാളത്തിലെ മികച്ച നടനാണ് കലാഭവൻ ഷാജോൺ എന്ന് നിസംശയം പറയാം. ഷാജോണിൽ നിന്ന് കലാഭവൻ ഷജോണിലേക്ക് ഏറെ വളർന്നെങ്കിലും അദ്ദേഹത്തിന്റെ കാസറ്റുകളെ കുറിച്ചോർക്കുന്നത് എന്നും നൊസ്റ്റാൾജിയ ആണ്..അതിലെ പഴയ പാട്ടുകളും കോമഡി സംഭാഷണങ്ങളുമാണ് ആദ്യം ഓർമ്മ വരിക.. ഒപ്പം പേനയിട്ട് തിരിച്ച് റീവൈൻഡ് ചെയ്തിരുന്ന.... ഇടയ്ക്കിടെ ടേപ്പ് റെക്കോർഡറിൽ കുരുങ്ങിയിരുന്ന പൊട്ടിയാൽ പാലയുടെ പശ വെച്ച് ഒട്ടിച്ചിരുന്ന കാസറ്റുകളുടെ ആ കാലത്തേയും. ???? Sijo Edakkattu