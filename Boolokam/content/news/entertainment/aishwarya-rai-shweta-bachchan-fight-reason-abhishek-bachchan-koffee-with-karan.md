---
author: Beaumaris
categories:
- Entertainment
comment_count: 0
date: 2023-10-12 14:29:26
draft: false
image: ''
like_count: 36232
share_count: 6359
tags:
- abhishek bachchan
- Aishwarya Rai
- koffee with karan
- shweta bachchan
title: ബച്ചന്‍ കുടുംബത്തില്‍ പ്രശ്നം ഒറ്റ ചിത്രത്തിലൂടെ പുറത്തായി'
view_count: 673005
---

പാരീസ് ഫാഷൻ വീക്കിൽ നവ്യ നവേലി നന്ദയുടെ റാംപ് അരങ്ങേറ്റം ആഘോഷിക്കുന്ന ഇൻസ്റ്റാഗ്രാം പോസ്റ്റിൽ തന്റെ സഹോദരഭാര്യയായ നടി ഐശ്വര്യ റായിയെ ടാഗ് ചെയ്യുന്നത് ഒഴിവാക്കിയതായി നെറ്റിസൺസ് അവകാശപ്പെടുന്നത് മുതൽ ശ്വേത ബച്ചൻ വാർത്തകളിൽ ഇടം നേടിയിരുന്നു. എൽ ഓറിയലിനു വേണ്ടി റൺവേയിലൂടെ നടന്ന ഐശ്വര്യയും ചടങ്ങിൽ പങ്കെടുത്തു. ബോളിവുഡ് മെഗാസ്റ്റാർ അമിതാഭ് ബച്ചന്റെ 81-ാം പിറന്നാൾ ദിനത്തിൽ ആരാധ്യ ബച്ചനുമൊപ്പമുള്ള അമിതാഭ് ബച്ചന്റെ ഫോട്ടോയിൽ നിന്ന് ശ്വേതയുടെ മക്കളായ നവ്യയെയും അഗസ്ത്യ നന്ദയെയും വ്യാഴാഴ്ച രാവിലെ ഐശ്വര്യ റായ് ക്രോപ്പ് ചെയ്തു. 

> View this post on Instagram
> 
> [A post shared by AishwaryaRaiBachchan (@aishwaryaraibachchan_arb)](https://www.instagram.com/p/CyR_jYAoQE7/?utm_source=ig_embed&utm_campaign=loading)

ഭാര്യ പിതാവിന്‍റെ ജന്മദിനത്തിന് ഒരു ദിവസം കഴിഞ്ഞ് മകൾ ആരാധ്യ അമിതാഭ് ബച്ചനെ ആശ്ലേഷിച്ച് നില്‍ക്കുന്ന ചിത്രം ഐശ്വര്യ പോസ്റ്റ് ചെയ്തിരുന്നു. എന്നാല്‍ ഈ ചിത്രത്തില്‍ ബച്ചന്‍ കുടുംബത്തിലെ മറ്റുള്ളവരെ ഒഴിവാക്കി ക്രോപ്പ് ചെയ്താണ് ഐശ്വര്യ റായ് പോസ്റ്റ് ചെയ്തത് എന്നാണ് ആരോപണം. കാരണം ബുധനാഴ്ച, അമിതാഭിന്‍റെ ചെറുമകൾ നവ്യ നവേലി നന്ദ, താനും സഹോദരൻ അഗസ്ത്യ നന്ദയും മുത്തശ്ശി ജയ ബച്ചനും, ആരാധ്യയും ഉൾപ്പെടുന്ന യഥാർത്ഥ ചിത്രം പോസ്റ്റ് ചെയ്തിരുന്നു. ഇതോടെയാണ് സോഷ്യല്‍ മീഡിയയില്‍ ചര്‍ച്ച ചൂടുപിടിച്ചത്. 

> View this post on Instagram
> 
> [A post shared by AishwaryaRaiBachchan (@aishwaryaraibachchan_arb)](https://www.instagram.com/p/CyD3rA7owwo/?utm_source=ig_embed&utm_campaign=loading)

എന്നും ദൈവം അനുഗ്രഹിക്കട്ടെ എന്ന ക്യാപ്ഷനോടെ ആരാധ്യയെ കെട്ടിപ്പിടിച്ച് ബിഗ് ബി നില്‍ക്കുന്ന ചിത്രമാണ് ഐശ്വര്യ പോസ്റ്റ് ചെയ്തത്. ആരാധ്യ ചിത്രത്തില്‍ മെറൂണ്‍ ഔട്ട്ഫിറ്റിലായിരുന്നു. എന്നാല്‍ പിന്നീട് നവ്യ നവേലി നന്ദ എല്ലാവരും ഉള്ള ചിത്രം പോസ്റ്റ് ചെയ്തു. അമിതാഭിന്‍റെ ജന്മദിനത്തില്‍ കൊച്ചുമക്കള്‍ക്കൊപ്പം ഭാര്യ ജയ ബച്ചനും ചേര്‍ന്നാണ് പടം എടുത്തത്. എന്നാല്‍ ഐശ്വര്യ ബാക്കിയുള്ളവരെ വെട്ടിയത് എന്തിന് എന്ന് ചോദ്യമാണ് ഉയരുന്നത്. 

> View this post on Instagram
> 
> [A post shared by S (@shwetabachchan)](https://www.instagram.com/p/CySSQCpSWoe/?utm_source=ig_embed&utm_campaign=loading)

അതേ സമയം കുറച്ചുനാളായി ബച്ചന്‍ കുടുംബത്തില്‍ നടക്കുന്ന പൊട്ടിത്തെറികളുടെ ഭാഗമാണ് ഈ ചിത്രം എന്നാണ് സോഷ്യല്‍ മീഡിയ പറയുന്നത്. ഐശ്വര്യ തന്‍റെ ഭര്‍ത് സഹോദരി ശ്വേത ബച്ചനുമായി അത്ര സുഖത്തിലല്ലെന്ന് അടുത്തിടെ വാര്‍ത്തകള്‍ വന്നിരുന്നു. സോഷ്യല്‍ മീഡിയയില്‍ ശ്വേത ബച്ചന്‍ ഐശ്വര്യയെ ഒരിടത്തും ഫോളോ ചെയ്യുന്നില്ല എന്നതാണ് അതിനൊരു കാരണമായി ഉയര്‍ന്നുവന്നത്. അതേ സമയം ശ്വേതയുടെ മകൾ നവ്യ നവേലി നന്ദ ഇൻസ്റ്റാഗ്രാമിൽ ഐശ്വര്യയെ പിന്തുടരുന്നുണ്ട്. അതേ സമയം അമിതാഭ് ബച്ചന്റെ ഇൻസ്റ്റാ ഫോളോവേഴ്‌സിൽ അദ്ദേഹത്തിന്റെ മരുമകള്‍ ഐശ്വര്യ റായ് ബച്ചൻ ഇല്ല എന്നും റിപ്പോര്‍ട്ടുകളുണ്ടായിരുന്നു. 

> View this post on Instagram
> 
> [A post shared by AishwaryaRaiBachchan (@aishwaryaraibachchan_arb)](https://www.instagram.com/p/CsmCVQ4odVC/?utm_source=ig_embed&utm_campaign=loading)

നേരത്തെ, സോഷ്യൽ മീഡിയയിൽ നടിയെ അംഗീകരിക്കാത്തതിൽ ഐശ്വര്യ റായി ആരാധകർ ശ്വേത ബച്ചനെതിരെ രോഷാകുലരായിരുന്നു. പാരീസ് ഫാഷൻ വീക്കിൽ റാംപിൽ അരങ്ങേറ്റം കുറിച്ച മകൾ നവ്യയ്‌ക്കായി ശ്വേത ഇൻസ്റ്റാഗ്രാമിൽ ഒരു നീണ്ട പോസ്റ്റ് എഴുതിയിരുന്നു. നവ്യ റാംപിൽ നടക്കുന്നത് കണ്ട് താനും അമ്മ ജയാ ബച്ചനും വികാരാധീനരായതിനെ കുറിച്ചായിരുന്നു അവളുടെ പോസ്റ്റ്. എന്നിരുന്നാലും, തന്റെ പോസ്റ്റിൽ ഐശ്വര്യയെ പരാമർശിക്കുന്നത് അവർ ഒഴിവാക്കിയത് നടിയുടെ ആരാധകരെ ചൊടിപ്പിച്ചു.