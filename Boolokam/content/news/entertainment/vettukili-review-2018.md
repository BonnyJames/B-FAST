---
author: Beaumaris
categories:
- Entertainment
comment_count: 0
date: 2023-05-19 12:25:31
draft: false
image: https://cdn.boolokam.com/articles/2023/05/W222-1024x576.jpg
like_count: 129650
share_count: 32016
tags:
- '2018'
- jude anthany joseph
- review
title: മലയൻകുഞ്ഞിലെ ഉഡായിപ്പ് ഉരുൾപൊട്ടൽ കണ്ടതോടെ ഡിസാസ്റ്റർ സിനിമകളെ വെറുത്തുപോയ
  മലയാളികൾക്ക് പുത്തനുണർവാണ് 2018
view_count: 1985754
---

**വെട്ടുക്കിളിയുടെ റിവ്യൂ** മലയൻ കുഞ്ഞു കണ്ടതോടെ ഡിസാസ്റ്റർ സിനിമകളോട് തന്നെ വെറുപ്പായി പോയിരുന്നു. ഉരുൾ പൊട്ടൽ കാണിക്കാൻ നായകൻ ഇരുന്ന മുറിയിലെ ട്യൂബ് ലൈറ്റ് ഓഫ് ചെയ്ത് കാട്ടിയ ആ ചീപ്പ് വിദ്യ ന്യായീകരിക്കാനും അന്ന് ആളുകൾ ഉണ്ടായി എന്നത് നമ്മുടെ സിനിമയുടെ ശാപമാണ്. ആ ഒറ്റ മുറിയിലെ ഉരുൾ പൊട്ടൽ പോലെ പുതു സിനിമക്കാരുടെ പണം മുടക്കാതെ ലാഭം നേടാനുള്ള തട്ടിപ്പുകൾ മൂലം ആളുകൾക്ക് മലയാള സിനിമയോട് മൊത്തത്തിൽ വെറുപ്പായി തുടങ്ങുന്ന ഈ കാലത്ത് സ്ക്രീൻ നിറഞ്ഞും മനസ്സ് നിറഞ്ഞും കാണാവുന്ന കലയോട് മാത്രം വിധേയത്വമുള്ള ഇത്തരം സിനിമകൾ ആഘോഷമായി മാറുന്നതിൽ ഒരത്ഭുതവും ഇല്ല. AR റഹ്മാൻ ഇല്ല ഫഹദ് ഫാസിൽ ഇല്ല, "മോളെ...."ന്നുള്ള ആ വിളി ഇല്ല എന്തിന്, മര്യാദക്കുള്ള ഒരു പോസ്റ്റർ പോലുമില്ല. എന്നിട്ടും കണ്ണും മനസ്സും നിറയാതെ ഈ സിനിമ കണ്ടു ഇറങ്ങാൻ നിങ്ങൾക്ക് കഴിയുന്നില്ലെങ്കിൽ അതിനുള്ള കൈയ്യടി ആ കപ്പിത്താന് തന്നെ കൊടുക്കണം. മറ്റേ കപ്പിത്താൻ അല്ല സാർ, ഈ സിനിമയുടെ കപ്പിത്താൻ ജൂഡ് ആന്റണിക്ക്. [](https://cdn.boolokam.com/articles/2023/05/qdqddd.jpg)മൊബൈൽ ഫോണിൽ കണ്ടു രസിക്കാവുന്ന കൊച്ചു സിനിമകൾ മാത്രം പിടിച്ചു കണ്ടിട്ടുള്ള ജൂഡ് പെട്ടന്ന് വമ്പൻ സിനിമകൾക്ക് പാകത നേടി എന്നത് വിശ്വസിക്കാൻ എല്ലാവരെയും പോലെ വെട്ടുകിളിക്കും സിനിമ തുടങ്ങിയപ്പോൾ അൽപ്പം ബുദ്ധിമുട്ട് തന്നെയായിരുന്നു. പക്ഷേ സിനിമ പോകെ പോകെ കത്തി കയറിയപ്പോൾ IV ശശി ജോഷി ലെവലിൽ സിനിമ ചെയ്യാൻ ഒരു മുത്തിനെ നമുക്ക് കിട്ടി എന്ന് ഉറപ്പായി. അനേകം താരങ്ങളെയും, കഥാ സന്ദർഭങ്ങളെയും ഒത്തിണക്കി ദൃശ്യമികവിൽ ഒരു കൊമ്പ്രമൈസിനും തയ്യാറാകാതെ സിനിമ പിടിച്ച ജൂഡിന് തന്നെയാണ് ഈ വിജയത്തിന്റെ മുഴുവൻ ക്രെഡിറ്റും കൊടുക്കേണ്ടത്. തമിഴ് നാട്ടിലെ മഴ പെയ്യാത്ത ഒരു ഗ്രാമത്തിൽ നിന്നും തുടങ്ങുന്ന കഥ പിന്നീട് കേരളത്തിലെ മലയോര ഗ്രാമത്തിലേക്ക് എത്തുമ്പോഴാണ് വികസിക്കുന്നത്. അതിനിടെ മരുഭൂമിയിലെ പ്രവാസികളെ മുതൽ കേരളാ സമുദ്ര തീരത്തെ മത്സ്യ തൊഴിലാളികളെ വരെ തൊട്ട് പതിയെ എത്തുന്ന സിനിമ പെട്ടന്നുള്ള ന്യുനമർദ്ദത്തിൽ പെയ്യുന്ന മഴയോടെ ഫുൾ സ്പീഡിൽ എത്തും. എന്ത് ചെയ്യും എന്നറിയാതെ മലയാളി നെട്ടോട്ടമോടിയ ആ കാലം ഏൽപ്പിച്ച മുറിവുകൾ ഇന്നും ഉണങ്ങാത്തത് കൊണ്ടു മാത്രമാണ് ഈ സിനിമ ആർക്കും തൊടാൻ ആകാത്ത രീതിയിൽ ഇപ്പോഴും കുതിക്കുന്നത്. ടോവിനോയുടെ അടുത്ത വീട്ടിലെ പയ്യൻ ഇമേജ് സിനിമയ്ക്ക് ഒത്തിരി ഗുണം ചെയ്തു. സത്യത്തിൽ കലിപ്പൻ വേഷങ്ങളെക്കാളും ടോവിക് ചേരുന്നത് ഇത്തരം ലൈറ്റ് വേഷങ്ങളാണ്. ബാക്കി എല്ലാ അഭിനേതാക്കളും ടോവിനോയുടെ ഒരു പടി താഴെ മാത്രമാണ്. സ്ക്രീൻ സ്പെസിലും, പ്രകടനത്തിലും. ആ ഹെലികോപ്റ്റർ സീൻ ഒന്ന് ശ്രദ്ധിച്ചിരുന്നെങ്കിൽ ബാലിശമാകാതെ നോക്കാമായിരുന്നു എന്ന് തോന്നി. അത് പോലെ വാട്ട്സ് അപ്പ് കൂട്ടായ്മയുടെ വരവും. [![](https://cdn.boolokam.com/articles/2023/05/W222-1024x576.jpg)](https://cdn.boolokam.com/articles/2023/05/W222.jpg)വെള്ളപ്പൊക്കം എന്ന് കേട്ടപ്പോൾ "വാടാ പിള്ളേരെ" എന്നും പറഞ്ഞു മുണ്ട് മടക്കികുത്തി ചാടി ഇറങ്ങുന്ന കമ്മി സ്വപ്നത്തിലെ ചുറുചുറുക്കൻ മുഖ്യന് പകരം " നമ്മൾ എന്ത് ചെയ്യും? എന്ന് ദുരന്ത നിവാരണത്തെ പറ്റി അറിയാവുന്നവരോട് ചോദിക്കുന്ന വാർദ്ധക്യം ബാധിച്ച മുഖ്യനെ കാട്ടിയത് ചിലർക്ക് പിടിക്കാത്തത് സിനിമയ്ക്ക് ഒരു ഗുണവും ചെയ്തിട്ടില്ലാത്ത ഇടത് ജിഹാദി കൊതുക് കൂട്ടമായ CPC യിൽ അവഗണന നേടാൻ ഇടയാക്കി. ദുരന്ത മുഖത്തെ രക്ഷാ പ്രവർത്തകർക്ക് ചുവപ്പ് ഉടുപ്പും പച്ച ഉടുപ്പും കാട്ടാത്തത് മറ്റ് ചില കൂട്ടർക്ക് പിടിച്ചില്ല. അച്ചൻ പള്ളിമണി അടിച്ചു ആളെ കൂട്ടിയതും മേരി മാതാ എന്ന ബോട്ട് കൃത്യമായി അവിടെ സ്മാരകമായതും ഇനിയൊരു കൂട്ടർക്ക് പിടിച്ചില്ല. ഇവർക്കൊക്കെ നന്നായി പിടിക്കുന്ന രീതിയിൽ ഇറക്കിയ ആഷിക് അബുവിന്റെ വൈറസ് സിനിമ ഒരു വരട്ട് ചൊറിയുടെ പാട് പോലും ആകാതെ വിസ്മരിക്കപ്പെട്ടത് മാത്രം ഓർത്താൽ മതി ആ ചൊറിച്ചിലിന്റെ അസുഖം അങ്ങ് മാറിക്കോളും.പിന്നെ സിനിമയുടെ ക്ലയ്മാക്സ് - കാരിരുമ്പ് പോലുള്ള ഈ ഹൃദയം നീ ഒന്ന് ഉലച്ചു, ഈ കണ്ണുകൾ ഒന്ന് നിറയിച്ചു. അതിനിരിക്കട്ടെ ജൂഡേ നിനക്കൊരു പൊൻതൂവൽ!ഒപ്പം വരാനിരിക്കുന്ന വമ്പൻ പ്രൊജക്റ്റ്കൾക്കെല്ലാം മുൻ‌കൂർ ആശംസകളും