---
author: Beaumaris
categories:
- Entertainment
comment_count: 0
date: 2023-06-02 12:48:04
draft: false
image: https://cdn.boolokam.com/articles/2023/06/dqdff-1024x618.webp
like_count: 131409
share_count: 19122
tags:
- Caliphate
- Suran Nooranattukara
- Swedish Thriller Drama
title: ഒരോ നിമിഷവും ഭയം വേട്ടയാടുന്ന മനസ്സുമായി മാത്രമേ " ഖാലിഫേറ്റ് " കണ്ടു തീർക്കാൻ
  കഴിയുകയുള്ളൂ
view_count: 1833337
---

**Suran Nooranattukara** **CALIPHATE** **Swedish Thriller Drama.** ഒരോ നിമിഷവും ഭയം വേട്ടയാടുന്ന മനസ്സുമായി മാത്രമേ " ഖാലിഫേറ്റ് " കണ്ടു തീർക്കാൻ കഴിയുകയുള്ളൂ. അത് വെറും കഥമാത്രമല്ല ..... ചരിത്രത്തിന്റെ അംശം കൂടി ചേരുന്നതാണെന്നറിയുമ്പോൾ പ്രത്യേകിച്ചും , സാധാരണ ഒരു സീരീസോ, സിനിമയോ ഒക്കെ കാണുമ്പോൾ അതിന്റെ ഷോട്ടുകൾ - ആംഗിളുകൾ - കളർ ഗ്രേഡിംങ്ങ് ഒക്കെ ശ്രദ്ധിക്കാൻ ഞാൻ ശ്രമിക്കാറുണ്ട്. " ഖാലി ഫേറ്റിന്റെ കാര്യത്തിൽ അതെല്ലാം അപ്രസക്തമാണ്. പൂർണ്ണമായും ആ കഥ പറച്ചിലിന്റെ ഉള്ളിൽ നിന്ന് പുറത്തു കടക്കാൻ കഴിയില്ല. എപ്പോഴും ലൈവ് ഫീലാണ് നമുക്കു കിട്ടുന്നത്. അടുത്ത നിമിഷം എന്തും സംഭവിക്കാം . ഒരു ഹൊറർ ചിത്രത്തോടുള്ള ഭയമല്ല റിയാലിറ്റിയോടുള്ള ഭയം. അത് നമുക്കു ചുറ്റും നിലനിൽക്കുന്നതാണ്. സിറിയയിലെ ISIS ഭരണത്തിൻ കീഴിലുള്ള Raqqa എന്ന നഗരത്തിൽ ജീവിക്കുന്ന പർവീൺ എന്ന യുവതിയുടെ ജീവിതത്തിൽ നിന്നാണ് ഖാലി ഫേറ്റ് " ആരംഭിക്കുന്നത്. സ്വീഡനിൽ ജീവിച്ചിരുന്ന അവൾ ഭർത്താവായ "ഹുസാം " മിനൊപ്പം ഇസ്ലാമിക് സ്റ്റേറ്റ് ഭരിക്കുന്ന സിറിയയിൽ എത്തി ചേർന്നത് "ജിഹാദിൽ " പങ്കെടുക്കാനായിരുന്നു. എന്നാൽ സ്വപ്ന തുല്യമായ ഭൂമിക അവർ വിചാരിച്ചതു പോലെയായിരുന്നില്ല. ഒരു മകളുടെ ജനനത്തിനു ശേഷം എങ്ങിനെയും അവിടെ നിന്നും രക്ഷപ്പെട്ട് തിരികെ സ്വീഡനിൽ എത്തിച്ചേരണം എന്ന് പർവീൺ അതിയായി ആഗ്രഹിച്ചിരുന്നു. മതം തലക്ക് പിടിച്ച ഭർത്താവ് ഹുസാമിനും ചിലപ്പോഴൊക്കെ അടി പതറിയിരുന്നു. മുഖം മൂടുന്ന വസ്ത്രം ധരിച്ചായിരുന്നു സ്ത്രീകൾ പുറത്തിറങ്ങിയിരുന്നത്. അതും ഭർത്താവിനൊപ്പമോ ബന്ധുവായ പുരുഷനൊപ്പമോ മാത്രം. നഗരത്തിൽ ആയുധധാരികളായ ഇസ്ലാമിക് സ്റ്റേറ്റ് പോരാളികൾ റോന്തുചുറ്റിയിരുന്നു. ഇടക്കിടെ പൊട്ടുന്ന വെടിയൊച്ചകൾ, ബോംബു സ്ഫോടനങ്ങൾ .... ജിഹാദികളുടെ തക്ബീറുകൾ .... [](https://cdn.boolokam.com/articles/2023/06/qqfqqfff.jpg)അങ്ങിനെ എല്ലാ വഴികളും അടഞ്ഞ പർവീണിന്റെ മുന്നിലേക്ക് പൊടുന്നനെ ഒരു വാതിൽ തുറക്കുന്നു. തന്റെ അയൽവാസിയായ ഒരു സ്ത്രീ രഹസ്യമായി സൂക്ഷിച്ച മൊബൈൽ ഫോൺ ഒരു പ്രത്യേക സാഹചര്യത്തിൽ പർവീണിന്റെ കൈകളിൽ എത്തിച്ചേരുന്നു. ആ സ്ത്രീ സ്വീഡനു വേണ്ടി ചാരപണി നടത്തിക്കൊണ്ടിരിക്കുകയായിരുന്നു. അവൾക്കും സ്വീഡനിലേക്ക് പോകണമായിരുന്നു. എന്നാൽ ജിഹാദികളാൽ പിടിക്കപ്പെടുമ്പോൾ ഫോൺ പർവീണിനെ ഏൽപിച്ച് കീഴടങ്ങാൻ മാത്രമേ അവർക്കു കഴിയുമായിരുന്നുള്ളൂ. തുടർന്ന് പർവീൺ അവിടെ നിന്നും രക്ഷപെടാനായി നടത്തുന്ന ശ്രമങ്ങളാണ് സീരീസിന്റെ ഒരു ഭാഗം. അവൾ റേപ്പു ചെയ്യപ്പെടുന്നുണ്ട്. അവൾക്ക് ഒരാളെ കൊല്ലേണ്ടി വരുന്നുണ്ട്. പർവീണായി അഭിനയിച്ച നടിയുടെ പെർഫോമൻസ് - അന്യായം എന്നാണ് പറയേണ്ടത്. നിസ്സഹായമായ കരച്ചിൽ എന്നൊക്കെ പറഞ്ഞാൽ .... അതൊന്നും എഴുതി വിവരിക്കാൻ കഴിയില്ല. കഥയുടെ മറ്റൊരു ഭാഗം നടക്കുന്നത് സ്വീഡനിലാണ്. സ്വീഡനിലെ രാജ്യ സുരക്ഷാ വിഭാഗത്തിലെ ഓഫീസറായ ഫാത്തിമയാണ് പർവീണുമായി ഫോണിൽ കോൺടാക്റ്റ് ചെയ്യുന്നത്. ഒരു ഗതിയും പരഗതിയുമില്ലാത്ത പർവീണിനോട് സ്വീഡന് വേണ്ടി ചാര പണി ചെയ്യാനാണ് അവർ ആവശ്യപ്പെടുന്നത്. ഇസ്ലാമിക സ്റ്റേറ്റ് അടുത്തു തന്നെ സ്വീഡനിൽ ഒരു സ്ഫോടന പരമ്പര പ്ലാൻ ചെയ്യുന്നുണ്ടെന്ന് പർവീൺ -ഫാത്തിമയെ അറിയിക്കുന്നു. അതിനു നിയോഗിക്കപ്പെട്ട ആളിന്റെ പേര് - മുസാഫിർ - എന്നാണന്നും അവൾ വിവരം കൊടുക്കുന്നു. ആരാണ് മുസാഫിർ എന്ന് തുടർന്ന് ഫാത്തിമ അന്വേക്ഷിക്കുന്നു. ഓരോരോ കണ്ണികളായി കുരുക്കഴിച്ച് ചെല്ലുമ്പോൾ പിന്നെയും കുരുക്കുകൾ ... ഇതേ സമയം മുസാഫിർ " എന്ന രഹസ്യ നാമമുള്ള "ഇബ്ബ " എന്ന ജിഹാദി സ്വീഡനിൽ ഒരു സ്കൂളിൽ അധ്യാപകനായി ജോലി ചെയ്യുകയായിരുന്നു. ആർക്കും പിടി കൊടുക്കാതെ . അയാൾ ആന്റി ടെററിസ്റ്റ് യോഗങ്ങളിൽ വരെ പങ്കെടുക്കുകയും അങ്ങേയറ്റം മാന്യനായി ജീവിക്കുകയും ചെയ്തു പോന്നു. അതേ സ്കൂളിൽ വച്ചാണ് അയാൾ "സുല്ലേ " എന്ന വിദ്യാർത്ഥിനിയേയും അവളുടെ കൂട്ടുകാരി " കെരിമയെയും പരിചയപ്പെടുത്തുന്നത് . " സുല്ലേ " സ്വീഡനിലെ അത്ര മതബോധം ഒന്നും തലക്കു പിടിക്കാത്ത മുസ്ലീം കുടുംബത്തിലെ അംഗമാണ്. അമ്മയും അച്ഛനും അനിയത്തിയും അടങ്ങുന്ന കുടുംബം. അവിടെയാരും തലയിൽ തട്ടം പോലും ഇടാതെയാണ് ജീവിച്ചിരുന്നത്. അവളുടെ പിതാവ് ഒരിക്കൽ ടി വി യിൽ എന്തോ പൊളിറ്റിക്കൽ ന്യൂസ് കണ്ടു കൊണ്ടിരുന്നപ്പോൾ വീട്ടിൽ പൊളിറ്റിക്സ് വേണ്ട എന്നു പറഞ്ഞ് ടി വി ഓഫ് ചെയ്ത അതേ മകൾ അച്ഛന്റെ മുഖത്തു നോക്കി പറയുകയാണ് " നിങ്ങൾ ഒരു കാഫിറാണ് " [![](https://cdn.boolokam.com/articles/2023/06/dqdff-1024x618.webp)](https://cdn.boolokam.com/articles/2023/06/dqdff-scaled.webp)ജിഹാദിയായ ഇബ്ബയായിരുന്നു അതിനു പിന്നിൽ. അയാൾ അവളെ ബ്രയിൻ വാഷ് ചെയ്യുകയും - നിരവധി ജിഹാദി ലിങ്കുകൾ ഓൺ ലൈനിൽ അയച്ചു കൊടുക്കുകയും ചെയ്യുന്നു.കെരിമ എന്ന പെൺകുട്ടിയുടെ പിതാവ് ഒരു തികഞ്ഞ മദ്യപാനിയായിരുന്നു. പിതാവിന്റെ ഉപദ്രവം സഹിക്കവയ്യാതെ നിന്ന കെരിമയുടെ ജീവിതത്തിലേക്ക് രക്ഷകനായി അവതാരം എടുത്ത് ഇബ്ബ എത്തുന്നതോടെ ഗെയിം മാറുന്നു. കഥ മാറി മറിഞ്ഞ് ഈ രണ്ടു പെൺകുട്ടികളും ജിഹാദ് സ്വപ്നം കണ്ട് സിറിയയിലെ സ്വപ്ന ഭൂമീയിലേക്ക് പോകാനായി തയ്യാറാകുന്നു. ആ യാത്രയിൽ "സുല്ലേ ക്ക് അപ്രതീക്ഷിതമായ ഒരനുഭവം കൂടി ഉണ്ടാകുന്നു. Whilhem Behrman രചനയും ക്രിയേഷനും നിർവ്വഹിച്ച " ഖാലിഫേറ്റ് : സംവിധാനം ചെയ്തിരിക്കുന്നത് Goran Kapetanovic ആണ്. സ്വീഡനിൽ ഏറ്റവും കൂടുതൽ ആളുകൾ കണ്ട സീരീസാണ് ഖാലിഫേറ്റ്.8 എപിസോഡുള്ള ഖാലിഫേറ്റ് നെറ്റ് ഫ്ലിക്സിൽ കാണാൻ കഴിയും - ജിഹാദി താവളത്തിൽപ്പെട്ടു പോയിട്ടും, നരകത്തിലാണ് താൻ അകപ്പെട്ടതെന്നറിഞ്ഞിട്ടും - തിരിച്ച് പോകാൻ അവസരം കിട്ടിയിട്ടും - താൻ വരുന്നില്ല. - ഇതാണ് എന്റെ വിശുദ്ധ ഭൂമി എന്നൊരു പെൺകുട്ടി പറയുന്നുണ്ട്. തീവ്ര മതത്തിന്റെ സോഫ്റ്റ് വയർ എങ്ങിനെയാണ് വർക്ക് ചെയ്യുന്നതെന്ന് അപ്പോഴാണ് നാം തിരിച്ചറിയുക. - 2015 ൽ Bethnal Green trio എന്ന സംഭവമാണ് സീരീസിന് ആധാരമായത്. ലണ്ടനിൽ നിന്നും മൂന്ന് പെൺകുട്ടികൾ ഇസ്ലാമിക് സ്റ്റേറ്റിൽ ജിഹാദിനായി പുറപ്പെട്ടത് .western രാജ്യങ്ങളിൽ നിന്ന് 550 സ്ത്രീകൾ ജിഹാദിനായി പോയിട്ടുണ്ടെന്ന് അന്വേക്ഷണ ഏജൻസികൾ കണ്ടെത്തുകയുണ്ടായി. (സുരൻ നൂറനാട്ടുകര )