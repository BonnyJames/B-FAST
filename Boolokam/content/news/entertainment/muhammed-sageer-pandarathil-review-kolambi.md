---
author: Beaumaris
categories:
- Entertainment
comment_count: 0
date: 2023-04-08 15:33:27
draft: false
image: https://cdn.boolokam.com/articles/2023/04/dqfffff-1024x768.webp
like_count: 19317
share_count: 13180
tags:
- kolambi movie
- nithya manan
- renji panicker
title: പ്രണയത്തിന്റെ വിവിധ തലങ്ങളിലൂടെ സഞ്ചരിക്കുന്ന 'കോളാമ്പി' സുഖമുള്ള അനുഭവമാണ്
  പ്രേക്ഷകർക്ക് സമ്മാനിക്കുന്നത്
view_count: 451892
---

**ഇന്നലെ തിയറ്ററിൽ റിലീസ് ചെയ്ത 'കോളാമ്പി'** **Muhammed Sageer Pandarathil** നിത്യ മേനോൻ കേന്ദ്ര കഥാപാത്രമായ കോളാമ്പിയിലൂടെ പാട്ട് കാപ്പിക്കട നടത്തുന്ന രഞ്ജിപണിക്കരുടെയും അദ്ദേഹത്തിന്റെ ഭാര്യയായി അഭിനയിച്ച രോഹിണിയുടെ സുന്ദരാംബാളും തമ്മിലുള്ള പ്രണയവും മറ്റുമാണ് ടി കെ രാജീവ്കുമാർ പറയുന്നത്.കെപിഎസിയിലെ മുന്‍ സൗണ്ട് എന്‍ജിനീയര്‍ ആയ രഞ്ജിപണിക്കർ കോളാമ്പി വാടകക്ക് കൊടുക്കുന്ന ജവഹര്‍ സൗണ്ട്സ് എന്ന സ്ഥാപനം നടത്തിയിരുന്ന ആളായിരുന്നു. എന്നാൽ കോളാമ്പി നിരോധനത്തോടെ അയാളുടെ ജീവിതം പ്രതിസന്ധിയിലായി.തുടർന്ന് ആ സ്ഥാപനം പാട്ട് കാപ്പിക്കടയായി മാറി. പാട്ട് എഴുതി ആവശ്യപ്പെടുന്ന ആളിന് ഗ്രാമഫോണിലൂടെയുള്ള പാട്ടിനൊപ്പം കാപ്പിയും നല്‍കുമെന്നതാണ് പാട്ട് കാപ്പികടയുടെ പ്രത്യേക. ഇവരുടെ ജീവിതത്തിലേക്ക് അവിചാരിതമായി വന്നെത്തുന്ന കലാകാരിയാണ് അരുന്ധതി. കൊച്ചി മുസരീസില്‍ പങ്കെടുക്കാനെത്തിയ അരുന്ധതി പാട്ട് കാപ്പിക്കടയെക്കുറിച്ച് അറിഞ്ഞ് എത്തുന്നതും തുടര്‍ന്നുണ്ടാകുന്ന സംഭവവികാസങ്ങളുമാണ് കോളാമ്പിയെ മുന്നോട്ടു കൊണ്ടുപോകുന്നത്. പ്രണയത്തിന്റെ വിവിധ തലങ്ങളിലൂടെ സഞ്ചരിക്കുന്ന ഈ സിനിമ സുഖമുള്ള അനുഭവമാണ് പ്രേക്ഷകർക്ക് സമ്മാനിക്കുന്നത്. പ്രണയം ജീവിതത്തെ എത്രമേല്‍ ആസ്വാദ്യമാക്കുന്നുവെന്നും സിനിമ നമ്മോടു പറയുന്നുണ്ട്. ![](https://cdn.boolokam.com/articles/2023/04/dqfffff-1024x768.webp)കഥാപരിസരത്തിലെ പുതുമ കൊണ്ടും ആഖ്യാനത്തിലെ പ്രത്യേകത കൊണ്ടും ആസ്വാദക മനസ്സില്‍ നല്ല സിനിമയുടെ ശബ്ദമായിമാറുന്നുണ്ട്. എന്നാൽ സിനിമ സംസാരിക്കുന്ന വിഷയത്തില്‍ വലിയ പുതുമകളൊന്നും പറയാന്‍ ഇല്ലെങ്കിലും സിനിമ കണ്ടിറങ്ങുന്ന പ്രേക്ഷകരുടെ ഉള്ളില്‍ ഒരു വിങ്ങൽ സമ്മാനിക്കാൻ കോളാമ്പിക്ക് കഴിഞ്ഞിട്ടുണ്ട്.രൺജി പണിക്കര്‍, രോഹിണി, നിത്യാ മേനോന്‍, ജി. സുരേഷ്‌കുമാര്‍, പി. ബാലചന്ദ്രന്‍, ബൈജു എന്നിവരുടെ പ്രകടനവും എസ്. രവിവര്‍മ്മന്റെ ഛായാഗ്രഹണ മികവ് സിനിമയ്ക്ക് മികച്ച കാഴ്ചാനുഭവമാണ് സമ്മാനിക്കുന്നത്. ![](https://cdn.boolokam.com/articles/2023/04/2rtt.jpg)സംവിധായകനോടൊപ്പം ചേർന്ന് ഡോ.കെ.എം വേണുഗോപാൽ ഒരുക്കിയ തിരക്കഥയും പ്രഭാവർമ്മയുടെ വരികളും രമേഷ് നാരായണന്റെ സംഗീതവും ശബ്ദസംവിധായകൻ റസൂല്‍ പൂക്കുട്ടിയും കലാസംവിധായകന്‍ അരുണ്‍ കൃഷുമെല്ലാം അവരുടേതായ തലങ്ങളിൽ മികച്ച നിലവാരമാണ് സമ്മാനിച്ചത്. രൂപേഷ് ഓമന നിർമ്മിച്ച് എം ടാക്കി ഒടിടി പ്ലാറ്റ്ഫോമിലൂടെ 2021 ഡിസംബർ 24 ആം തിയതി പ്രദർശനത്തിയ ഈ ചിത്രം ടി കെ രാജീവ് കുമാറിൻ്റെ 25 ആമത്തെ സിനിമ കൂടിയാണ്. https://youtu.be/zqlzk2O0WPs