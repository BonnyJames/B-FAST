---
author: Beaumaris
categories:
- Entertainment
comment_count: 0
date: 2022-05-16 05:17:28
draft: false
image: ''
like_count: 55283
share_count: 11290
tags:
- Featured
- navya nair
- oruthee movie
- TP Madhavan
title: ഗാന്ധിഭവനിൽ അവാർഡ് ഏറ്റുവാങ്ങാൻ വന്ന നവ്യ അവിടത്തെ അന്തേവാസിയെ കണ്ടപ്പോൾ ഞെട്ടിപ്പോയി
view_count: 779885
---

പത്തനാപുരം ഗാന്ധിഭവനിൽ അവാർഡ് ഏറ്റുവാങ്ങാൻ പോയതായിരുന്നു നവ്യ. ഗാന്ധിഭവന്‍ റൂറൽ ഫിലിം ഇൻസ്റ്റിറ്റ്യൂട്ട് ചലച്ചിത്ര അവാർഡാണ് താരം ഗാന്ധിഭവനിൽ നിന്നും ഏറ്റുവാങ്ങിയത്. എന്നാൽ അവിടെ കണ്ട ഒരാൾ നവ്യയെ അക്ഷരാർത്ഥത്തിൽ വികാരാധീനയാക്കി. അത് മറ്റാരുമല്ല, നമ്മുടെ പ്രിയ നടൻ ടി.പി മാധവൻ . അദ്ദേഹം ഇപ്പോൾ പത്തനാപുരം ഗാന്ധിഭവനിൽ ആണ് കഴിയുന്നത്. ടി.പി മാധവൻ അവിടെയാണ് താമസിക്കുന്നതെന്ന് നവ്യയ്ക്കു അറിയില്ലായിരുന്നു. നവ്യയുടെ വാക്കുകളിലൂടെ . &nbsp; "ഇവിടെ വന്നപ്പോഴാണ് ടി.പി. മാധവന്‍ ചേട്ടനെ കണ്ടത്. ഗാന്ധിഭവനിൽ വന്ന് ഇവിടെ താമസിക്കുന്നവരെയൊക്കെ നേരിൽ കാണണമെന്ന് ആഗ്രഹിച്ചതാണ്. പരിപാടിയുടെ സമയത്തേ എനിക്ക് എത്താൻ കഴിഞ്ഞുള്ളൂ. അതുകൊണ്ടുതന്നെ ഉള്ളിൽ പോയി എനിക്ക് ആരെയും കാണാൻ സാധിച്ചില്ല. പക്ഷേ ഇവിടെ വന്നപ്പോൾ തന്നെ ഞാൻ ടി പി മാധവൻ ചേട്ടനെ കണ്ടു. കല്യാണരാമന്‍, ചതിക്കാത്ത ചന്തു എല്ലാം ഞങ്ങള്‍ ഒരുമിച്ച് അഭിനയിച്ച സിനിമകളാണ്. അദ്ദേഹം ഇവിടെ താമസമാക്കിയിട്ടു ഒരുപാട് കാലമായി എന്നാണു അറിയാൻ കഴിഞ്ഞത്. എന്നാൽ അത് എനിക്ക് അറിയില്ലായിരുന്നു. അദ്ദേഹത്തെ കണ്ടപ്പോൾ സത്യത്തിൽ ഷോക്ഡ് ആയിപ്പോയി, കണ്ണൊക്കെ നിറഞ്ഞുപോയി. നാളെ നമ്മുടെയൊക്കെ കാര്യം എങ്ങനെയാണെന്ന് പറയാൻ പറ്റില്ലെന്നു മനസിലായി" - നവ്യ പറഞ്ഞു &nbsp; [embed]https://youtu.be/LWGtNCeeR78[/embed]