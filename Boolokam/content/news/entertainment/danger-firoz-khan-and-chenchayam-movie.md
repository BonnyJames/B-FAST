---
author: Beaumaris
categories:
- Entertainment
comment_count: 0
date: 2023-06-03 12:13:41
draft: false
image: ''
like_count: 43415
share_count: 22075
tags:
- chenchayam movie
- danger firoz khan
title: ഡെയ്ഞ്ചറസ് ഫിറോസ് & ബി ഗ്രേഡ് മൂവി 'ചെഞ്ചായം'...!
view_count: 1657622
---

**ഡെയ്ഞ്ചറസ് ഫിറോസ് & ചെഞ്ചായം...!** **Moidu Pilakkandy** മുൻ ബിഗ് ബോസ് താരവും വർഷങ്ങൾക്ക് മുൻപ് ഏഷ്യാനെറ്റ് പ്ലസ് ചാനലിൽ ഡെയ്ഞ്ചറസ് ബോയ്സ് എന്ന പേരിൽ വലിയ ടിആർപി റേറ്റിങ്ങ് വന്ന പ്രാങ്ക് ഷോസ് അടക്കം നിരവധി ടെലിവിഷൻ പ്രോഗ്രാമുകളിലൂടെ ശ്രദ്ദേയനായ ഫിറോസ് ഖാൻ അഭിനയിച്ച ആദ്യ സിനിമയാണ് ചെഞ്ചായം...! പ്രാങ്ക് എന്ന കലാരൂപം പ്രചാരം നേടുന്നതിന് മുന്നേ ഇതിൻ്റെ കേരളത്തിലെ ആദ്യകാല പ്രചാരകനും ഇതിനെ ഏറ്റവും മനോഹരമായി അവതരിപ്പിച്ച പ്രതിഭകളിൽ ഒരാളുമായിരുന്നു തിരുവനന്തപുരം സ്വദേശിയായ ഡെയ്ഞ്ചറസ് ഫിറോസ് എന്ന പേരിൽ പിന്നീട് പ്രശസ്തനായ ഫിറോസ് ഇസ്മായിൽ ഖാൻ...! 2005 ൽ തുടങ്ങിയ ഏഷ്യാനെറ്റ് നെറ്റ്‌വർക്കിൻ്റെ പുതിയ യൂത്ത് ഓറിയൻ്റഡ് ചാനലായ ഏഷ്യനെറ്റ് പ്ലസിന് ഏറ്റവും റീച്ച് വരുത്തിയ പ്രോഗ്രാം ആണ് ഫിറോസ് ഖാൻ ഹോസ്റ്റ് ആയി വന്ന "ഡെയ്ഞ്ചറസ് ബോയ്സ്" എന്ന പ്രാങ്ക് ഷോ..! [](https://cdn.boolokam.com/articles/2023/06/dqdfffffg.jpg)ഫിറോസ് ഇതിലൂടെ ജനശ്രദ്ധ ആകർഷിക്കുന്നതിന് മുന്നേ അദ്ദേഹത്തിന്റെ ഏതാണ്ട് കൗമാരക്കാരനായ സമയത്ത് ചെറുപ്രായത്തിൽ ഒരു ബിഗ്രേഡ് സിനിമയിൽ നായകനായി അഭിനയിച്ചിരുന്നു. ആ സിനിമയാണ് ചെഞ്ചായം..! റോജാശ്രീ ആയിരുന്നു അതിൽ ഫിറോസിൻ്റെ നായികയായി അഭിനയിച്ചത്...! ഷോർണ്ണൂർ വിജയൻ സംവിധാനം ചെയ്ത് 2001 ൽ പുറത്തിറങ്ങിയ ഈ ചിത്രത്തിൽ പ്രമുഖ ബിഗ്രേഡ് താരങ്ങളായ സിന്ധു, ഷർമ്മിളി എന്നിവർക്ക് പുറമേ വെറ്ററൻ മെയ്ൻസ്ട്രീം നടിയായ ശാന്താകുമാരിയും ഹാസ്യതാരങ്ങളായ സാലുകൂറ്റനാട്, വിജു കൊടുങ്ങല്ലൂർ എന്നിവരും അണി നിരന്നിരുന്നു...! താൻ പിന്നീട് പ്രശസ്തമാക്കിയ പ്രാങ്ക് ഷോകളെ അനുസ്മരിപ്പിക്കുന്നവിധം ഈ പടത്തിലും ഫിറോസ് ഖാൻ ഊമ കഥാപാത്രം ആയ നായികയായ റോജശ്രീയെ പ്രാങ്ക് ചെയ്യുന്ന ഒരു സീൻ ഉണ്ടായിരുന്നു. പ്രാങ്ക് എന്നത് ഫിറോസ് ഖാൻ്റെ രക്തത്തിൽ പണ്ടുമുതലേ അലിഞ്ഞുചേർന്ന കലാരൂപം ആണെന്നാണ് ഇതിൽ നിന്നും നമ്മൾ അനുമാനിക്കേണ്ടത്...! ഈ സിനിമയ്ക്ക് ശേഷം കാര്യമായി വെള്ളിത്തിരയിൽ അവസരം ലഭിക്കാതെ പോയ ഫിറോസ് ടെലിവിഷൻ ചാനലുകളുടെ ഭാഗമായി ഇത്തരം പ്രാങ്ക് ഷോകൾ അവതരിപ്പിച്ച് ജനപ്രീതി നേടി. പിന്നീട് വർഷങ്ങൾക്കുശേഷം 2012 ൽ മമ്മുക്ക നിയകനായ 'ഫെയ്സ് ടു ഫെയ്സ്' എന്ന പടത്തിലും ഒരു ചെറിയ വേഷം ചെയ്തിരുന്നു ഫിറോസ് ഖാൻ. അതും കഴിഞ്ഞ് 2021 ലെ മുന്നാം ബിഗ് ബോസ് സീസണിൽ ഭാര്യയായ സജ്ന ഖാനുമൊത്ത് സെലിബ്രിറ്റി കപ്പീൾസ് എന്ന നിലയിൽ വൈൽഡ് കാർഡ് എൻട്രിയായി എത്തി ഫിറോസ് നല്ല റീച്ച് ഉണ്ടാക്കിയിരുന്നു. നല്ല കഴിവുറ്റ മറ്റാർക്കും ഇല്ലാത്ത സവിശേഷമായ ഒരു ആറ്റിറ്റ്യൂഡിന് ഉടമയായിരുന്നു ഈ കലാകാരൻ...! ചെഞ്ചായം റിലീസ് ആയ സമയത്ത് ഷക്കീല തരംഗം കൊടുമ്പിരി കൊണ്ടിരിക്കുന്ന സമയമായിരുന്നു. നല്ലൊരു റൊമാന്റിക് സിനിമയായ ചെഞ്ചായത്തിൽ ഒരു മലയോരഗ്രാമത്തിൽ സന്ദർശനം നടത്താൻ എത്തുന്ന ചിത്രകാരനായാണ് ഫിറോസ് ഖാൻ എത്തുന്നത്...! അവിടെ വച്ച് പ്രണയബദ്ധരാകുന്ന ഫിറോസും റോജാശ്രീയും പ്രതിബന്ധങ്ങളെ അതിജീവിച്ച് ക്ലൈമാക്സിൽ ഒന്നിക്കുന്നതാണ് കഥയുടെ പ്ലോട്ട്...! ഫിറോസ് ഖാൻ മറ്റേതെങ്കിലും സിനിമയിൽ ഉണ്ടോ? ചെഞ്ചായം തീയേറ്ററിൽ കണ്ടവർ ഉണ്ടെങ്കിൽ അനുഭവങ്ങൾ പങ്കുവെക്കാവുന്നതാണ്...!