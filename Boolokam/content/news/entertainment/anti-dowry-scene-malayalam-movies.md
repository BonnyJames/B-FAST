---
author: Beaumaris
categories:
- Entertainment
comment_count: 0
date: 2022-05-25 04:04:51
draft: false
image: ''
like_count: 72157
share_count: 38906
tags:
- dowry system
- Featured
- Jayaram
- maala
- malayalam movies
- sreenivasan
- thilakan
title: തിലകൻ മാളയോട് ചോദിച്ചത് വിസ്മയയുടെ അച്ഛന് ആ നരാധമനോട് ചോദിക്കാമായിരുന്നു
view_count: 1469156
---

**മുണ്ടക്കയം അജിത്** **സന്ദേശം.1991** സന്ദേശം സിനിമയുടെ ക്ളൈമാക്സിൽ തിലകന്റെ കഥാപാത്രം മാളയുടെ കഥാപാത്രത്തോട് ചോദിക്കുന്ന ഡയലോഗ് ഉണ്ട് അത് എത്ര മാത്രം അന്നത്തെ ഇന്നത്തെ സമൂഹത്തിൽ പരസ്പരം ചോദിക്കേണ്ട ചോദ്യം ആണ് മനസിലാക്കാം . എന്റെ മോളെ കല്യാണം കഴിക്കണം എന്നു ഞാൻ നിന്നോട് ആവശ്യപ്പെട്ടോ? നിനക്ക് ഒരു കുടുംബം വേണമെന്ന് തോന്നി, അത്കൊണ്ട് നീ കല്യാണം കഴിച്ചു. ഇനി ഇവളെ അല്ലെങ്കിൽ നീ വേറെ ആരെയെങ്കിലും കല്യാണം കഴിച്ചേനെ. എന്നിട്ടും എന്റെ സമ്പാദ്യത്തിൽ വലിയൊരു പങ്ക് ഞാൻ നിന്റെ കല്യാണത്തിനും ജീവിതത്തിനും വേണ്ടി ചിലവഴിച്ചു" ഈ സിനിമയിൽ രാഷ്ട്രീയത്തെക്കൾ കുടുതൽ ചർച്ച ചെയേണ്ടതും ഇത് തന്നെ ആയിരുന്നു പക്ഷെ എന്തു കൊണ്ടോ സിനിമയിലെ രാഷ്ട്രീയ വിഷയങ്ങളിൽ മുങ്ങിപോയ ഒരു സന്ദേശം ആയിപ്പോയി ഈ ഡയലോഗ്. ഒരാൾ അല്ലെങ്കിൽ ഒരു കുടുബം അവരുടെ ആയുസ് മൊത്തം പണി എടുത്തു തന്റെ മകളെയോ പെങ്ങളെയോ കല്യണം കഴിപ്പിച്ചു വിടുന്നു. ചെറുക്കനോ വീട്ടുകാരോ സ്ത്രീധനം ചോദിക്കുന്നു, ഇനി ചോദിച്ചില്ലെങ്കിലും അതിന് മുകളിൽ കൊടുക്കാൻ പെൺവീട്ടുകാർ ശ്രമിക്കുന്നു. തന്നെ വിശ്വസിച്ചു ഒരു കുടുംബം ഏൽപ്പിച്ച പെൺകുട്ടിയെ നന്നായി നോക്കും എന്ന വാഗ്ദാനം അല്ല , മറിച്ചു ...എത്ര കൊടുക്കും എന്നാണു ആദ്യം അറിയേണ്ടത്. അങ്ങനെ ചോദിക്കുന്നുവരോട് ഇവിടെ നിനക്ക് തരാൻ പെണ്ണ് ഇല്ല എന്ന് പറയാൻ ധൈര്യം ഉള്ള എത്ര പ്രമാണി കുടുംബങ്ങൾ ഉണ്ട് . പിന്നെ സർക്കാർ ജോലിക്കാരെ തന്നെ നോക്കി ഇരിക്കുന്ന പെണ്ണുങ്ങളും പെൺവീട്ടുകാരും ഉണ്ട്. ഒന്നും വേണ്ടാ എന്ന് പറഞ്ഞു ഒരുത്തൻ കല്യണ ആലോചനയുമായി വന്നാൽ അവന് എന്തോ കുഴപ്പം ഉണ്ട് എന്ന് ചിന്തിച്ചു അത് വേണ്ടാ എന്ന് പറയും. അങ്ങനെ ഉള്ള ചിന്താഗതിക്കാർ മാറണം ഒരു കുടുബം വേണം എന്ന് ഉള്ളത് അവരുടെ ആവിശ്യം ആണ്. കല്യണം കഴിച്ചു എന്ന് പേരിൽ ദുരിതം അനുഭവിച്ചു ഒരു കയറിൽ തീരാൻ ഉള്ളത് അല്ല ജീവിതം. അതുപോലെ തന്നെ കല്യണം കഴിപ്പിച്ചു കൊടുത്തു എന്ന പേരിൽ ജീവിത കാലം മൊത്തം സ്ത്രീധനത്തിന്റെ പേരിൽ ദുരന്തം അനുഭവിക്കാൻ ഉള്ളത് അല്ല അവരുടെ കുടുബങ്ങൾ. ഈ സമൂഹത്തിന് കൊടുക്കുന്ന വലിയ ഒരു സന്ദേശം തന്നെ ആണ് ഈ സിനിമ. &nbsp; [embed]https://youtu.be/xvgZ_kT2waM[/embed] &nbsp; *** **ഇന്ത്യൻ റുപ്പീ (2011)** അതുപോലൊരു രംഗമാണ് ഇന്ത്യൻ റുപ്പി എന്ന സിനിമയിൽ തിലകൻ തന്നെ അഭിനയിച്ച പെണ്ണുകാണൽ രംഗം. സന്ദേശത്തിലും ഇന്ത്യൻ റുപ്പിയിലും സ്ത്രീധനത്തിനെതിരെ സംസാരിക്കാൻ സാധിച്ചത് ഒരുപക്ഷെ ആ മഹാനായ നടന്റെ നിയോഗം തന്നെയാകാം. അത് അദ്ദേഹം അത്ര മനോഹരമായി തന്നെ ചെയ്തിട്ടുണ്ട്. ഇന്ത്യൻ റുപ്പിയിലെ വീഡിയോ കാണാം. &nbsp; [video width="400" height="224" mp4="https://cdn.boolokam.com/articles/2022/05/rhrh.mp4"][/video]