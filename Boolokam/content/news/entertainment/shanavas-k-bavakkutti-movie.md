---
author: Bonny
categories:
- Entertainment
comment_count: 0
date: 2023-08-08 09:55:57
draft: false
image: ''
like_count: 51659
share_count: 8482
tags:
- Hakkim Shajahan
- poornima indrajith
- priyamvada krishnan
- raghunath paleri
title: അവാർഡ് ജേതാക്കളുടെ സംഗമം
view_count: 1164555
---

**അവാർഡ് ജേതാക്കളുടെ സംഗമം** **വാഴൂർ ജോസ്** ഷാനവാസ് കെ. ബാവാക്കുട്ടിയുടെ ചിത്രത്തിൽ ഹക്കിംഷാ, പ്രിയംവദാ കൃഷ്ണൻ, പൂർണിമ ഇന്ദ്രജിത്ത് എന്നിവർ കേന്ദ്രകഥാപാത്രങ്ങളാകുന്നു. രഘുനാഥ് പലേരിയുടേതാണ് തിരക്കഥ. മികച്ച രണ്ടു സിനിമകളിലൂടെ മലയാള സിനിമയിൽ തന്റെ സ്ഥാനം അടയാളപ്പെടുത്തിയ സംവിധായകനാണ് ഷാനവാസ്. കെ. ബാവക്കുട്ടി. രണ്ടായിരത്തി പതിനേഴിലെ മികച്ച നവാഗത സംവിധായകനുളള സംസ്ഥാന സർക്കാറിന്റെ പുരസ്‌ക്കാരത്തിന് അർഹനായ കിസ്മത്ത് എന്ന ചിത്രവും പിന്നീട് തൊട്ടപ്പൻ എന്ന ചിത്രവുമാണ് ഷാനവാസ് കെ ബാവക്കുട്ടി സംവിധാനം ചെയ്തത് ആനക്കളളൻ, ആനന്ദം പരമാനന്ദം എന്നീ ചിത്രങ്ങൾ നിർമ്മിച്ച സപ്തരംഗ് ക്രിയേഷൻസും വിക്രമാദിത്യൻ ഫിലിംസും ചേർന്നു നിർമ്മിക്കുന്ന പുതിയ ചിത്രമാണ് ഷാനവാസ് സംവിധാനം ചെയ്യുന്നത്. [](http://13.232.38.164/wp-content/uploads/2023/08/ddddd-1.jpg)മികച്ച കഥാകൃത്തായി മലയാള സാഹിത്യരംഗത്ത് തിളങ്ങി നിന്ന രഘുനാഥ് പലേരി പിന്നീട് നിരവ ധി സിനിമകൾക്കു തിരക്കഥ രചിച്ച് ശ്രദ്ധേയനായി. മലയാളത്തിലെ ആദ്യത്തെ ത്രിമാനചിത്രമായ മൈഡിയർ കുട്ടിച്ചാത്തൻ, മഴവിൽ ക്കാവടി, പൊൻമുട്ടയിടുന്ന താറാവ് ്പിൻഗാമി, മേലേപ്പറമ്പിൽ ആൺ വീട്, ദേവദൂതൻ തുടങ്ങിയ ചിത്രങ്ങൾ രഘുനാഥ് പലേരി തിരക്കഥ രചിച്ചവയാണ്. ഒന്നു മുതൽ പൂജ്യം വരെ, വിസ്മയം എന്നീ ചിത്രങ്ങൾ ഇദ്ദേഹം തിരക്കഥ രചിച്ചു സംവിധാനം ചെയ്തിട്ടുണ്ട്. പിന്നീട് അഭിനേതാവായും രഘുനാഥ് പലേരിയുടെ സാന്നിദ്ധ്യം മലയാള സിനിമയിലുണ്ടായി. ഷാനവാസ് കെ. ബാവക്കുട്ടി സംവിധാനം ചെയ്ത തൊട്ടപ്പനിലൂടെ അഭിനയരംഗത്തും എത്തി. പിന്നീട് ലളിതം സുന്ദരം, ഓ ബേബി എന്നീ ചിത്രങ്ങളിൽ ശ്രദ്ധേയമായ കഥാപാത്രത്തെയാണ് രഘുനാഥ് പലേരി അവതരിപ്പിച്ചത്. ഈ ചിത്രത്തിലും മികച്ച വേഷം രഘുനാഥ് പലേരി അവതരിപ്പിക്കുന്നുണ്ടെന്ന് സംവിധായകൻ ഷാനവാസ് കെ. ബാവക്കുട്ടി പറഞ്ഞു. പൂർണമായും റൊമാന്റിക്ക് കോമഡി ത്രില്ലർ ആണ് ഈ ചിത്രം. ഒരു പോഷ് നഗരത്തിൽ ജീവിക്കുന്ന മൂന്നു പേരിലൂടെ കടന്നുപോകുന്ന തീവ്ര പ്രണയത്തിന്റെ കഥയാണ് നർമ്മത്തിലൂടെയും ത്രില്ലറിലൂടെയുമവതരിപ്പിക്കുന്നത്. പുതുതലമുറയിലെ ശ്രദ്ധേയനായ നടൻ ഹക്കിംഷാ, പ്രിയംവദാ കൃഷ്ണൻ, പൂർണിമ ഇന്ദ്രജിത്ത് എന്നിവരാണ് ഈ കഥാപാത്രങ്ങളെ അവതരിപ്പിക്കുന്നത്. വിജയരാഘവൻ, ഷമ്മി തിലകൻ, ജനാർദ്ദനൻ, ശ്രുതി രാമചന്ദ്രൻ, ഗണപതി, ജാഫർ ഇടുക്കി, അസീസ് നെടുമങ്ങാട്, മനോഹരി ജോയ്, ഉണ്ണിരാജ തുടങ്ങിയ നിരവധി താരങ്ങളും ഈ ചിത്രത്തിലണിനിരക്കുന്നു.രഘുനാഥ് പലേരിയുടേതാണ് ഗാനങ്ങൾ, സംഗീതം- ഹിഷാം അബ്ദുൾ വഹാബ്, ഛായാഗ്രഹണം- എൽദോസ് നിരപ്പേൽ, എഡിറ്റിംഗ്- മനോജ് സി.എസ്, കലാസംവിധാനം- അരുൺ കട്ടപ്പന, മേക്കപ്പ്- അമൽ ചന്ദ്രൻ, കോസ്റ്റും ഡിസൈൻ - നിസ്സാർ റഹ്മത്ത്, നിർമ്മാണ നിർവ്വഹണം- എൽദോ സെൽവരാജ്.ഒരുപറ്റം അവാർഡ് ജേതാക്കൾ ഈ ചിത്രത്തിൽ ഒത്തുകൂടുന്നുണ്ട്. സംവിധായകൻ ഷാനവാസ്. കെ ബാവക്കുട്ടി, നായിക പ്രിയംവദാ കൃഷ്ണൻ, രഘുനാഥ് പലേരി, ഹിഷാം അബ്ദുൾ വഹാബ്, കോസ്റ്റ്യൂം ഡിസൈൻ- നിസ്സാർ റഹ്മത്ത് എന്നിവരാണിവർ. തികച്ചും യാദൃശ്ചികമായ സംഗമം ആണിതെന്ന് സംവിധായകൻ പറഞ്ഞു.