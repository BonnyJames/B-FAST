---
author: Beaumaris
categories:
- Entertainment
comment_count: 0
date: 2022-06-27 16:18:25
draft: false
image: ''
like_count: 53850
share_count: 44120
tags:
- Actor Vijay
- Aimanom Sajan
- Featured
- most popular male stars
- vijay
title: താരസിംഹങ്ങൾ ദക്ഷിണേന്ത്യക്കാർ, മൂല്യമുളള പത്ത് ഇന്ത്യന്‍ താരങ്ങളില്‍ ബോളിവുഡില്‍
  നിന്ന് അക്ഷയ് കുമാര്‍ മാത്രം
view_count: 1796789
---

**താരസിംഹങ്ങൾ ദക്ഷിണേന്ത്യക്കാർ** **അയ്മനം സാജൻ** മൂല്യമുളള പത്ത് ഇന്ത്യന്‍ താരങ്ങളില്‍ ബോളിവുഡില്‍ നിന്ന് അക്ഷയ് കുമാര്‍ മാത്രം .ഈ പട്ടികയില്‍ ഒന്നാമതെത്തിയത് സൂപ്പര്‍ സ്റ്റാര്‍ തമിഴ് നടന്‍ ദളപതി വിജയ് ആണ്. ആര്‍ആര്‍ആര്‍, കെജിഎഫ് 2, പുഷ്പ, തുടങ്ങിയ ചിത്രങ്ങളുടെ വിജയം തെന്നിന്ത്യന്‍ താരങ്ങളെ രാജ്യത്തുടനിളം ജനപ്രിയരാക്കി. ദക്ഷിണേന്ത്യയിലുണ്ടായ വിജയങ്ങളും, ബോളിവുഡ് ചിത്രങ്ങളുടെ തുടര്‍ച്ചയായ പരാജയവുമാണ് തെന്നിന്ത്യന്‍ താരങ്ങളുടെ സ്വീകാര്യതക്ക് കാരണമാകുന്നത്. അക്ഷയ് കുമാര്‍, സല്‍മാന്‍ ഖാന്‍, ഷാരൂഖ് ഖാന്‍, ഹൃത്വിക് റോഷന്‍ തുടങ്ങിയ ബോളിവുഡ് സൂപ്പര്‍സ്റ്റാറുകളുമായി താരതമ്യപ്പെടുത്തുമ്പോള്‍ ,ഇവര്‍ക്ക് ഇന്ത്യയില്‍ ഏതാണ്ട് തുല്യമോ അതിലധികമോ ആരാധകരുണ്ട്. അടുത്തിടെ പുറത്തിറക്കിയ Ormax ലിസ്റ്റ് പ്രകാരം ഇന്ത്യയില്‍ നിന്നുള്ള ഏറ്റവും ജനപ്രിയരായ 10 പുരുഷ ചലച്ചിത്ര താരങ്ങളില്‍ ആദ്യ 5 സ്ഥാനങ്ങളില്‍, ഹിന്ദി ചലച്ചിത്ര വ്യവസായത്തില്‍ നിന്നുള്ള ഒരേയൊരു ചലച്ചിത്രതാരം അക്ഷയ് കുമാര്‍ മാത്രമാണ് ഉളളത്.ഈ പട്ടികയില്‍ ഒന്നാമതെത്തിയ സൂപ്പര്‍ സ്റ്റാര്‍ തമിഴ് നടന്‍ ദളപതി വിജയ് ആണ്. കൊറോണ ശേഷം തിയേറ്ററുകളില്‍ വന്‍ ഹിറ്റ് നല്‍കിയ ആദ്യത്തെ വലിയ താരവും വിജയ് ആണ്. അദ്ദേഹത്തിന്റെ മിക്ക സിനിമകളും വലിയ ഹിറ്റുകളായിരുന്നു. തമിഴ്‌നാട്ടില്‍ അദ്ദേഹം സമാനതകളില്ലാത്ത താരപദവിയില്‍ തുടരുമ്പോള്‍ തന്നെ .രാജ്യത്തുടനീളമുള്ള ഇന്ത്യക്കാര്‍ക്കിടയിലും വിജയ് വളരെ ജനപ്രിയനാണെന്ന് ലിസ്റ്റ് തെളിയിക്കുന്നു. റിബല്‍ സ്റ്റാര്‍ പ്രഭാസാണ് വിജയ്ക്ക് പിന്നാലെയുളളത്. യാഷിനാണ് മൂന്നാം സ്ഥാനം. അജിത്തും അക്ഷയ് കുമാറുമാണ് യഥാക്രമം നാലും അഞ്ചും സ്ഥാനങ്ങളില്‍. അല്ലു അര്‍ജുന്‍, ജൂനിയര്‍ എന്‍ടിആര്‍, രാം ചരണ്‍, മഹേഷ് ബാബു, സൂര്യ എന്നിവരാണ് ഇന്ത്യയില്‍ നിന്നുള്ള ഈ മികച്ച 10 പുരുഷ സൂപ്പര്‍സ്റ്റാര്‍മാരുടെ പട്ടികയില്‍ ഉള്‍പ്പെട്ട മറ്റ് താരങ്ങള്‍. &nbsp;