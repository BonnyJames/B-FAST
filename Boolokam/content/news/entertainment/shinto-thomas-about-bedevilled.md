---
author: Beaumaris
categories:
- Entertainment
comment_count: 0
date: 2023-10-19 05:37:25
draft: false
image: https://cdn.boolokam.com/articles/2023/10/2r2r-1.jpg
like_count: 400
share_count: 109
tags:
- BEDEVILLED
- korean movie
title: പഴകിയ പ്ലോട്ട് എങ്കിലും വളരെ തീവ്രതയോടും നീറ്റായും എഴുതി അവതരിപ്പിച്ചിട്ടുണ്ട്
view_count: 11649
---

**കടപ്പാട് : മികച്ച അന്താരാഷ്‌ട്ര സിനിമകൾ** **എഴുതിയത് : Shinto Thomas** ഈയിടെ ഫേസ്ബുക് ഫീഡ് സ്ക്രോൾ ചെയ്തുകൊണ്ടിരുന്നപ്പോൾ കണ്ണിലുടക്കിയ ഒരു മൂവി സജഷൻ ആണ് എന്നെ ഈ സിനിമയിൽ എത്തിച്ചത്. പേര് " BEDEVILLED ". ഇതൊരു കൊറിയൻ മൂവി ആണ്. 2010 ലാണ് റിലീസ് ആയതു തുടങ്ങുന്നത് തന്നെ പബ്ലിക് പ്ലേസിൽ ഒരു പെണ്ണിനെ ഗുണ്ടകൾ എന്ന് തോന്നിക്കുന്ന രണ്ടു ചെറുപ്പക്കാർ കൂടി തല്ലുന്നതിൽ ആണ് . സ്വയരക്ഷക്കുവേണ്ടി ആ പെണ്ണ് ഓടുന്നു. അവിടെ അടുത്തുള്ള കാറിൽ എല്ലാം ചെന്ന് രക്ഷിക്കണം എന്ന് അപേക്ഷിക്കുന്നു. ആ കാറിൽ ഇരുന്നതും ഒരു പെണ്ണാണ്. ആ തല്ലുകൊണ്ട ആ പെണ്ണ് ഓടിവരുമ്പോഴേ ഡോറിന്റെ ഗ്ലാസ് പൊക്കി വെക്കുന്നു. ആ കാറിൽ ഇരുന്ന ആ സ്ത്രിയാണ് ഈ സിനിമയിലെ പ്രധാന കഥാപാത്രങ്ങളിൽ ഒന്ന്. പേര് വോൻ . സുന്ദരിയായ ഒരു സ്ത്രീ.ഒരു ബാങ്ക് ഉദ്യോഗസ്ഥ ആണ് . ഒറ്റക്കാണ് താമസം. മറ്റുള്ളവരിൽ നിന്നു അതിനി കൂടെയുള്ളവരോട് ആയാലും കമ്മിറ്റ്മെന്റിന്റെ പേരിൽ ഒരുപാട് അടുക്കരുത് എന്ന വിശ്വാസം ഉള്ള ഒരു വ്യക്തി.കമ്പാരിസൺ എന്നതിൽ വിശ്വാസം ഇല്ലാത്ത ഒരു വ്യക്തി. ജോലി സ്ഥലത്തെ കുറച് കാര്യങ്ങൾ കാണിച്ചു പെട്ടന്ന് തന്നെ ആ കാറക്ടറിന്റെ വ്യക്തമായ ചിത്രം തരുന്നുണ്ട്. മുൻപ് പറഞ്ഞ പെണ്ണിനെ തല്ലിയ കേസിന്റെ സാക്ഷി. പോലീസ് വിളിക്കുന്നു. നീരസം പ്രകടിപ്പിക്കുന്നുണ്ടെടെങ്കിലും. പ്രതിയെ identify ചെയ്യാൻ ഇവർ പോകുന്നു. പ്രശ്നം ഉണ്ടാകും എന്ന് തന്നെ കരുതി അവർ ആ ചെറുപ്പക്കാർക്ക് എതിരെ ഒന്നും പറയുന്നില്ല. തല്ലുകൊണ്ട പെണ്ണിന്റെ അച്ഛൻ യാചിക്കുന്നുണ്ട് എങ്കിലും പുള്ളിക്കാരി അത് കാര്യം ആക്കി എടുക്കുന്നില്ല. ബാങ്കിൽ വച്ചു തെറ്റിദ്ധാരണ മൂലം കൂടെ വർക്ക്‌ ചെയ്യുന്ന ഒരു പെണ്ണിനെ വോൻ അടിക്കുന്നു. പണിഷ്മെന്റ് വരുന്നു അവധിയിൽ പോകാൻ നിർദേശം വരുന്നു. ഒരു ഫ്ലാറ്റിൽ ആണ് താമസം.പ്രശ്നങ്ങൾ ഒക്കെ ഉണ്ടായി തിരിച്ചു എത്തുന്ന വോണിനു മെയിൽ ബോക്സ്‌ നിറഞ്ഞത് കാരണം സെക്യൂരിറ്റി മെയിൽ ബോക്സിലെ കത്തുകൾ എടുത്തു കൊടുക്കുന്നു. ![](https://cdn.boolokam.com/articles/2023/10/2r2r-1.jpg)അതിൽ ചില കത്ത് എടുത്തു വെയ്സ്റ് ബാസ്കറ്റിൽ വോൻ ഇടുന്നുണ്ട്. ഒറ്റക്കായതുകൊണ്ട് തന്നെ വോൻ ഇവിടുന്നു കുറച്ചു നാൾ മാറിനിൽക്കാം എന്ന് വിചാരിക്കുന്നു. ജനിച്ചു വളർന്ന സ്ഥലം തന്നാണ് ഉദ്ദേശം. അത് ഒരു കടലിനാൽ ചുറ്റപ്പെട്ട ഒരു ദ്വീപ് ആണ് ഒരുപാട് ആൾക്കാർ ഒന്നും ഇല്ല. അവിടെ ഒരു സുഹൃത്ത് വോണിനുണ്ട്. കുട്ടികാലം മുതൽ അറിയാവുന്ന ഒരു സുഹൃത്ത്. അവരുടെ പേരാണ് ബോക് നാം. മുഷിഞ്ഞ വേഷങ്ങളും രൂപവും ഒക്കെയാണ്. ഒരു മകൾ ഉണ്ട് ഭർത്താവ്, ഭർത്താവിന്റെ അനിയൻ, പിന്നെ അമ്മായി അമ്മയും. ഇവർക്ക് അവിടെ കൃഷിയും കാര്യങ്ങളും ഒക്കെയുണ്ട്. അമ്മായി അമ്മ വളരെ പരുക്കനായും നേരത്തെ പറഞ്ഞ വോണിന്റെ കുറച്ചു ഗുണങ്ങൾ ഉള്ള ഒരു വ്യക്തിയുമാണ് . എന്ന് വച്ചാൽ താരതമ്യം ഇല്ലാത്ത ഒരു വ്യക്തി. ബോകിനെ ഒരു മനുഷ്യൻ ആയി പോലും അവര് പരിഗണിച്ചിട്ടില്ല. അവിടുള്ള എല്ലാ ജോലിയും ബോകിനെ കൊണ്ട് തന്നാണ് ചെയ്യിക്കുന്നത്. വെറുതെ ഇരിക്കാൻ പോലും സമ്മതിക്കില്ല. മകളെ പഠിപ്പിക്കാൻ വിടില്ല വിട്ടാൽ അവൾ ഈ ദ്വീപ് വിട്ട് പോകും എന്നാണ് വാദം. അവിടെ ആകെ ഉള്ള ആണുങ്ങൾ എന്ന് പറയുന്നത്. ![](https://cdn.boolokam.com/articles/2023/10/wffwfwf.jpg)ഒരു കിളവനും ബൈക്കിന്റെ ഭർത്താവും അനിയനും പിന്നെ വല്ലപ്പോഴും വരുന്ന ബോട്ട് ഡ്രൈവറും ആണ്. പിന്നെ ഈ പറഞ്ഞവരെ കൂടാതെ 3 സ്ത്രീകൾ വേറെയും. അമ്മായി അമ്മ എപ്പോഴും തന്നെ ഭർത്താവിന് എന്നും വിധേയയായിരിക്കണം എന്ന് എപ്പോഴും ബോകിനെ ഓർമിപ്പിക്കാറും ഉണ്ട്. തൊട്ടതിനും പിടിച്ചതിനും എല്ലാം അമ്മായിയമ്മ ബോകിനെ വഴക്കു പറയുകയും ചെയ്യും. അമ്മായി അമ്മ മാത്രം അല്ല ഭർത്താവും വളരെ മോശം ആയി തന്നാണ് ബോകിനോട് ഇടപ്പെട്ടിരുന്നത്. ഭർത്താവിന് കുടുംബത്തെ കാര്യം ആണ് (എന്ന് വച്ചാൽ അമ്മ, അനിയൻ) ഭർത്താവിന് ഒരിക്കലും അവൾ ഒരു നല്ലൊരു ഭാര്യയായി തോന്നിയിട്ടില്ല. എല്ലാ രീതിയിൽ ആ ദമ്പത്യം നന്നായിരുന്നില്ല. ബോകിനെ നല്ലരീതിയിൽ ഉപദ്രവിക്കുകയും ചെയ്തിരുന്നു. എന്നിരുന്നാലും ബോകിനെ അവിടുന്ന് വിടാൻ ഒന്നും അയാൾ ഒരുക്കം ആയിരുന്നില്ല. കാരണം അവിടെ ഒട്ടുമിക്ക ജോലികളും അവൾ തന്നാണ് ചെയ്തിരുന്നത്. എന്നിരുന്നാലും ബോക് അവിടെ വിധേയയായി കഴിഞ്ഞു. മകൾക്ക് അച്ഛനെ വല്യ കാര്യം ആയിരുന്നെങ്കിലും വളർത്തച്ഛൻ ആയിരുന്നു. പുള്ളിയും കാര്യത്തോടെയാണ് പെരുമാറുന്നത്. പലപ്പോഴും മകളെയും മീൻപിടിക്കാൻ കൂടെ കൊണ്ടുപോകുമായിരുന്നു തിരിച്ചു വരുമ്പോൾ മീൻ ഒന്നും കാണില്ലെങ്കിലും. മകളെ കൂട്ടികൊണ്ട് പോകുമ്പോൾ ഒക്കെയും അനിയൻ ബോകിനെ ലൈംഗികമായിട്ട് ഉപയോഗിക്കുമായിരുന്നു. ബോക്കിന്റെ മുന്നിൽ വച്ചു തന്നെ ഭർത്താവ് പ്രൊസ്ടിട്യൂട്ടിനെ കാശു കൊടുത്തു വരുത്തുകയും ബന്ധപ്പെടുകയും ചെയ്യുമായിരുന്നു. ഇതിനൊന്നും അമ്മ എതിര് പറയത്തും ഇല്ല. ![](https://cdn.boolokam.com/articles/2023/10/e1e1ee.jpg)അവരുടെ കാഴ്ച്ചപ്പാടിൽ അവരുടെ മക്കൾ ആയിരുന്നു അവിടെ ആരോഗ്യം ഉള്ള ആണുങ്ങൾ ആയി ഉള്ളത്. തന്റെ സൗകര്യത്തിന് ഒത്ത്‌ നിക്കുന്നതും,അവിടെടുത്തെ കായികധ്വാനം വേണ്ട ജോലിക്കും അവരുടെ സംരക്ഷണത്തിനും അവിടെ ആണുങ്ങൾ ആയി മക്കളെ ഉള്ളു അതിനാൽ തന്നെ ബാക്കിയുള്ള സ്ത്രീകളെയും തന്റെ വിശ്വാസങ്ങൾ എല്ലാം പറഞ്ഞു പഠിപ്പിച്ചു അവരുടെ കൂടെ നിർത്തിയിരുന്നു. അതുകൊണ്ട് തന്നെ ബോകിനു അവിടെ ആരും സപ്പോർട്ട് ഇല്ല. ഒന്ന് വിഷമം പറയാനോ ആരുനുണ്ടായിട്ടില്ല. എന്നിരുന്നാലും ചിരിച്ചുകൊണ്ട് തന്നാണ് എല്ലാരുടെയും മുന്നിൽ വന്നിരുന്നത്. ഓരോ പീഡനം ഉണ്ടാകുമ്പോഴും എല്ലാം അവൾ അങ്ങനെ തളർന്നൊന്നും ഇല്ല. ഈ ദ്വീപിൽ നിന്നു പോകണം എന്ന് ആഗ്രഹവും ഉണ്ടായിരുന്നു,. ഇതൊന്നും ആരോടും പറഞ്ഞതും ഇല്ല, പറഞ്ഞിട്ടും കാര്യവും ഇല്ല. കാരണം എനിക്ക് ഇനിയും ജീവിക്കണം എന്ന ആഗ്രഹം. അവളുടെ ഉള്ളിൽ ഒരു വെളിച്ചം ഉണ്ടായിരുന്നു. വോൻ എന്നെ എന്നെങ്കിലും അവളുടെ നാട്ടിൽ കൊണ്ടുപോകും എന്ന് ഇവിടുന്നു ഒരു രക്ഷപെടൽ ഉണ്ടാകും എന്ന് ആശിച്ചു.അത് അവൾ പല കുറി വോണിനു കാത്തുരൂപത്തിൽ എഴുതി. മറുപടി ഒന്നും കിട്ടിയില്ല എങ്കിലും. അങ്ങനെ ആണ് വോൻ ആ ദ്വീപിൽ എത്തുന്നത് അവധി പ്രമാണിച്ചു. ബോകിനു അത് വളരെ സന്തോഷം ആയി. വോനിന് അവിടെ ഒരു വീടുണ്ട്. ബോക് അത് വൃത്തിയാക്കി ഇട്ടിരുന്നു. അപ്പോഴെല്ലാം ബോക് വോണിനോട് നഗരത്തിലെ കാര്യങ്ങളെ കുറിച്ചൊക്കെ ആകാംഷയോടെ തിരക്കുന്നുണ്ട്. വോൻ അവിടെ ഒരാഴ്ച താമസത്തിനു ആണ് വന്നത് അതുകൊണ്ട് തന്നെ. തന്റെ ആവശ്യം ഉടനെ അവതരിപ്പിക്കാതെ ബോക് അത് കുറച്ചു കഴിഞ്ഞു അവതരിപ്പിക്കാം എന്ന് വിചാരിക്കുന്നു. അവിടെ ബോക്കിന്റെ അവസ്ഥയൊക്കെ വോണിന്റെ ശ്രദ്ധയിൽ പെടുന്നുണ്ടെങ്കിലും അത് അവൾ എത്രത്തോളം കാര്യം ആയാണ് എടുത്തത് എന്ന് അറിയില്ല. ഒരിക്കൽ സ്വന്തം ഭർത്താവ് തന്റെ മകളെ മകൾ എന്ന രീതിയിൽ അല്ല കാണുന്നത് എന്ന് മനസിലാക്കിയ ബോക്. വോണിനോട് കാര്യം അവതരിപ്പിക്കുന്നു.. പക്ഷെ വോൻ അത് നിരസിച്ചു. അവളെ അത് ഒരുപാട് വിഷമിപ്പിച്ചെങ്കിലും ഭർത്താവിന്റെ കയ്യിൽ നിന്നു കാശ് കട്ടെടുത്തു മകളെയും കൂട്ടി അവിടെ നിന്നു പോകാൻ ഒരുങ്ങുന്നു. എന്നാൽ അത് ഭർത്താവ് കാണുകയും അത് വഴക്കിനു തുടക്കം ഇടുകയും അത് മകളുടെ മരണത്തിൽ കലാശിക്കുകയും ചെയ്യുന്നു. അന്വേഷിക്കാൻ ആള് വരുമ്പോൾ പോലും ബോകിനു ആരുടെയും പിന്തുണ കിട്ടുന്നില്ല. സ്വന്തം സുഹൃത്തിൽ നിന്നു പോലും. പിന്നെ തുടർന്നുണ്ടാകുന്ന സംഭവവികാസങ്ങൾ ആണ് ചിത്രം പറയുന്നത്. ബോക്കിന്റെ ജീവിക്കണം എന്ന ആഗ്രഹത്തിൽ നിന്നുണ്ടാകുന്ന അതിജീവന ശ്രമങ്ങളും വോണിന്റെ വൈകി ഉണ്ടാകുന്ന തിരിച്ചറിവും ആണ് ഈ ചിത്രം പറയുന്നത് ![](https://cdn.boolokam.com/articles/2023/10/wffwfwf.jpg)ഇമോഷണൽ ഡ്രാമ എന്ന ജനറിൽ തന്നാണ് ഈ പടം ഞാൻ കണ്ടിട്ടുള്ളത്. ഇന്ന് സമൂഹത്തിൽ കാണുന്ന കൊറേയധികം കാര്യങ്ങൾ ഈ ചിത്രം പറയുന്നുണ്ട്. ഈ രണ്ടുപേരുടെയും ലൈഫിലൂടെ വന്നു പോകുന്ന കാര്യങ്ങൾ സൊസൈറ്റിയുടെ തന്നെ പ്രതിബിബം എന്നോണം വളരെ നന്നായി ഈ ഫിലിം അവതരിപ്പിച്ചിട്ടുണ്ട്. ഈ പ്ലോട്ട് പലയിടത്തും കണ്ടിട്ടുണ്ട് എങ്കിലും വളരെ തീവ്രതയോടും നീറ്റും ആയി എഴുതി അവതരിപ്പിച്ചിട്ടുണ്ട് എന്നാണ് എനിക്ക് തോന്നിയത്. ക്യാമറ ഡിപ്പാർമെന്റും വളരെ നന്നായിട്ടുണ്ട് എന്ന് തന്നെ തോന്നി. ഏറ്റവും ഇമ്പ്രെസ്സ് ചെയ്ത കാര്യം ഇതിന്റെ കാസ്റ്റും അവർ നൽകിയ ഔട്ട്പുട്ടും ആണ്. വളരെ മനോഹരമായി തോന്നി. മെയിൻ കാരക്ടർസ് ആയാലും മറ്റുള്ളവർ ആയാലും നല്ല രീതിയിൽ ഇഷ്ടപ്പെട്ടു ///// ഇനി പറയുന്നത് ഈ പടം കണ്ടവർക്ക് ആയിരിക്കും കൂടുതൽ മനസിലാവുക. അല്ലാത്തവർക്ക് വേണ്ടിയാണ് മുകളിലെ കാര്യങ്ങൾ ഡീറ്റെയിൽ ആയി എഴുതിയത് ///// ഇതിന്റെ കഥപരിസരവും അതിലെ കാരക്റ്റർസും അവരുടെ വിശ്വാസങ്ങളും എനിക്ക് വളരെ റിയലിറ്റബിൾ ആയിരുന്നു. ആദ്യത്തെ കാര്യം" വോൻ ". ഇതുപോലുള്ള കൊറേപേരെ കണ്ടിട്ടുണ്ട്. എന്റെ ലൈഫിൽ ഞാൻ ഈ സോഷ്യൽ മീഡിയ ഉപയോഗിക്കുമ്പോൾ പൊതുവായി കാണുന്ന ഒരു കാര്യം ആണ് മോട്ടിവേഷണൽ ചാനലുകൾ അല്ലെങ്കിൽ അത് പറയുന്ന ഏതെങ്കിലും പ്രൊഫൈലുകൾ. അതിൽ കൊറേ നാളായി കേട്ടതാണ് " നിങ്ങൾ നിങ്ങളെ തന്നെ സ്നേഹിക്കണം " എന്ന വാചകം,അല്ലെങ്കിൽ തന്നെ മറ്റുള്ളവരെ പരിഗണിച്ചിട്ടുള്ള ഏതെങ്കിലും ഒരു ഘട്ടം ഒരു മനുഷ്യന്റെ ജീവിതത്തിൽ കാണും. സാഹചര്യം മാറ്റാത്ത ഒന്നും തന്നെ ഇല്ലാത്തതു കൊണ്ടും. ജീവിതം ഒരിക്കലും നമ്മൾ പ്ലാൻ ചെയ്ത രീതിയിൽ പോകാത്ത ഒന്നായതുകൊണ്ടും. റിലേഷനിലെ പിന്നീട് വരുന്ന പൊരുത്തക്കേടുകൾ മറ്റുള്ളവർക്കായി മാറ്റി വച്ച ഇഷ്ടങ്ങൾ നഷ്ട്ബോധത്തോടെ നോക്കുമ്പോൾ ഏതൊരു മനുഷ്യനും ഇങ്ങനെ ചിന്തിക്കാറുണ്ട്. അങ്ങനത്തെ സ്റ്റേജിൽ തന്നെ ഈ പറഞ്ഞ മോട്ടിവേഷണൽ സ്പീച് എടുത്തു തലയിൽ കയറ്റാറും ഉണ്ട്. ഈ സെൽഫ് ലവ് വളരെ നല്ലൊരു കാര്യം തന്നെയാണ്. പകഷെ സെൽഫ് ലവ് വേണം എന്ന് പഠിപ്പിക്കുന്നവൻ. എന്നതാണ് അതിന്റെ ഡഫനിഷൻ എന്ന് ആദ്യം പറയണം, എന്താണ് Narcissism വും സെൽഫ് ലൗവും തമ്മിലുള്ള വിത്യാസം എന്നും പറഞ്ഞു തരണം. ഇതൊക്കെ കേട്ടു അതിന്റെ വിത്യാസം മനസിലാവുന്ന എത്രപേരുണ്ട് എന്ന് അറിയില്ല. സ്വന്തം കാര്യത്തിന് വേണ്ടി മറ്റുള്ളവരെ ഉപയോഗിക്കുന്നവർ കുറെ ആൾക്കാർ ഉണ്ട്. കൂടെ നിൽക്കുന്നവർ തരുന്ന സ്നേഹവും റെസ്‌പെക്റ്റും പോലും അവർ അതിനു ഉപയോഗിക്കും. ആദ്യം തെറ്റ് എന്ന ബോധം ഉണ്ടങ്കിലും(അല്ലെങ്കിൽ അങ്ങനെ ചിന്തിക്കാൻ പ്രേരിപ്പിക്കുന്ന, ആ സിദ്ധാന്തം അടിച്ചേൽപ്പിക്കുന്ന എന്തെങ്കിലും ഇൻസിഡന്റ് ലൈഫിൽ ഉണ്ടായി കാണും) ചെയ്തു ചെയ്തു അതും അവർക്കു ശെരിയാവും. ബോക്കിന്റെ അമ്മായി അമ്മയെ പോലെ പക്ഷെ അത് ബാധിച്ചതും സ്വന്തം മക്കളെയും ബോകിനെയും അവളുടെ കുഞ്ഞിനേയും ആയിരുന്നു. ഈ വിധേയയായി/വിധേയനായി നിൽക്കുന്നത് സ്നേഹം കൊണ്ടാവാം ബഹുമാനം കൊണ്ടാവാം അല്ലെങ്കിൽ പേടിയും കൊണ്ട് ആവാം"പേടി" അതിൽ നിന്നാണ് പലതും തുടങ്ങുന്നത് .ഇങ്ങനുള്ളവരെയും കണ്ടിട്ടുണ്ട്. ഇതുപോലുള്ള കാര്യങ്ങൾ ഈ പടത്തിൽ എനിക്ക് വളരെ റീലേറ്റ് ചെയ്യാൻ പറ്റി https://youtu.be/dG2bObtGlsI ഈ സിനിമ കാണാത്തവർ ഉണ്ടെങ്കിൽ ഒന്ന് ട്രൈ ചെയ്യുക. എനിക്ക് നന്നായി ഇഷ്ടപ്പെട്ടു. ബോക്കിന്റെ മരണശേഷം ആണ് വോൻ ആ ചവറ്റുകുട്ടയിൽ ഇട്ട കത്തുകൾ വായിക്കുന്നത്. ഇതാണ് കണ്ടന്റ് പ്രിയപ്പെട്ട വോൻ . ഞാൻ നിന്നെ നന്നായി മിസ്സ്‌ ചെയ്യുന്നുണ്ട്. എനിക്ക് നിന്റെ ഒരു സഹായം വേണം. കാരണം സഹായം ചോദിക്കാൻ എനിക്ക് നീ മാത്രമേ ഉള്ളൂ. ഇതാണ് അവൾ അയച്ച എല്ലാ കത്തിലും NB: അല്പം സെക്ഷ്വൽ കണ്ടെന്റും വയലൻസും ഉള്ള പടം ആണ്. അത് അനുസരിച്ചു കാണുക. 🙏