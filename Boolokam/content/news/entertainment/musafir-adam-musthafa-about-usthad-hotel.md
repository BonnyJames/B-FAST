---
author: Beaumaris
categories:
- Entertainment
comment_count: 0
date: 2022-05-18 04:08:03
draft: false
image: https://cdn.boolokam.com/articles/2022/05/rhrhrhh.jpg
like_count: 49126
share_count: 37669
tags:
- anwar rasheed
- dulquer salmaan
- ustad hotel movie
title: ഉസ്താദ് ഹോട്ടലിന്റെ വിജയം മലയാള സിനിമയിൽ കൊണ്ടുവന്ന മാറ്റം
view_count: 1715732
---

**10 Years of Ustad Hotel - The Game Changer** **[Musafir Adam Musthafa](https://www.facebook.com/musafir.am?__cft__\[0\]=AZWKzl45QBPRbghN8GybMVSJstlDNO8WgMguh9kUeKdRsfGZzPbwl2cJEtWJVHUz9DWrZYuE_d6L22Aux7uOQER0yY2_AGtaOwDlp_EIi7J8iaWaeMhXz9aEE2gV4lVW3IDiAa87s9zmJbGXIqQbapDO&__tn__=-UC%2CP-R)** __2010 മുന്നേയുള്ള മലയാളം സിനിമയിൽ മുസ്ലിം പശ്ചാത്തലത്തിലുള്ള, മുസ്ലിം കഥാപാത്രങ്ങൾ ലീഡ് റോളിൽ ഉള്ള എത്ര സിനിമകളാണ് നിങ്ങൾക്ക് ഓർമ്മ വരുന്നത് ? പെട്ടന്ന് പറയാൻ ബുദ്ധിമുട്ടാണ്, കാരണം വളരെ കുറച്ചു സിനിമകൾ മാത്രമേ ഒള്ളൂ. എന്റെ ഓർമ്മയിൽ 1921 (1988), ആമിന ടൈലേഴ്സ് (1991), ഗസൽ (1993), മലപ്പുറം ഹാജി മഹാനായ ജോജി (1994) കിളിച്ചുണ്ടൻ മാമ്പഴം (2003) ഇങ്ങനെ കുറച്ചു സിനിമകളാണ് പെട്ടന്ന് മനസ്സിൽ വരുന്നത്. ഇതിൽ 1921 ആ പേര് തന്നെ ആ കാലഘട്ടത്തെ ഓർമപ്പെടുത്തുന്നു, അതിലെ കഥാപാത്രങ്ങൾ, അവരുടെ വസ്ത്രം, ഭാഷ, കുടുംബ, സാമൂഹിക പശ്ചാത്തലം എല്ലാം ആ കാലഘട്ടത്തിന്റെ നിർമിതിയാണ്. &nbsp; ഇനി 1921 കാലഘട്ടവും കഴിഞ്ഞ് അമ്പതും എൺപതും വര്ഷങ്ങള്ക്കിപ്പുറമുള്ള കാലഘട്ടത്തിലെ മുസ്ലിം സൂമൂഹിക പരിസരത്തിൽ കഥ പറയുന്ന സിനിമകൾ നോക്കിയാൽ (മുകളിൽ പറഞ്ഞ സിനിമകൾ ഉദാഹരണം) അതിലും നമുക്ക് 1921 സിനിമയിലെ സമാനമായ ഭാഷയും വസ്ത്രധാരണമുള്ള കഥാപാത്രങ്ങളെ കാണാം എന്നതാണ് അത്ഭുതം. താടി വെച്ച, തലയിൽ കെട്ട് കെട്ടിയ, തൊപ്പി ഇട്ട, പച്ച ബെൽറ്റിട്ട, ഞെരിയാണിക്ക് മുകളിൽ മുണ്ടുടുത്ത പുരുഷന്മാരേയും പാവാടയും ജമ്പറും തട്ടവുമിട്ട സ്ത്രീകളേയും കാണാം എന്ന് ചുരുക്കം ???? മുസ്ലിം സമൂഹം ഏറെ മുന്നേറുമ്പോഴും കഥാപാത്രങ്ങളെ 1920കളിൽ തളച്ചിട്ടതായി കാണാം. ഇത് ഈ സിനിമകളിൽ മാത്രം ഒതുങ്ങുന്നതല്ല. സണ്ണി ചെയ്ത Kunju Moideen Sahib (Commissioner) Thahir Sahib, Rahim Haji (FIR), ഹാജിയാർന്റെ ഭാര്യയായി വരുന്ന പാർവ്വതി (Ponmuttayidunna Tharavu) ചില സീനുകളിൽ മാത്രം വന്ന് പോകുന്ന കഥാപാത്രങ്ങൾക്ക് പോലും ഈ വേഷവും ഭാഷയും ആയിരിക്കും നൽക്കുക. ഇതൊന്നും ആരും ബോധപൂർവ്വം സൃഷ്ടിച്ചതല്ലങ്കിലും, മലയാളം സിനിമയിലെ മുസ്ലിം സമൂഹം എപ്പോഴും അമ്പത് വർഷം വൈകിയോടുന്നു തീവണ്ടിയായി മാറി. ![](https://cdn.boolokam.com/articles/2022/05/rhrhrhh.jpg) സമൂഹത്തോട് ചേർന്ന് നിൽക്കുന്ന മുസ്ലിം കഥാപാത്രങ്ങളെ സൃഷ്ട്ടിക്കാനോ, മുസ്ലിം കഥാപരിസരത്തിൽ നിന്ന് കഥ പറയാനോ, പലരും മടിച്ചു നിന്നു എന്നാണ് മലയാളം സിനിമ ചരിത്രം നോക്കിയാൽ മനസ്സിലാവുക. ഇനി അത്തരം പരിസരത്തിൽ നിന്ന് കഥ പറഞ്ഞ പുതിയ കാല സിനിമകൾ നോക്കിയാൽ എല്ലാം തന്നെ തീവ്രവാദവുമായി ബന്ധപ്പെട്ട കഥകൾ പറയാൻ വേണ്ടി സൃഷ്ടിച്ചതാകും എന്ന് കാണാം. ഉദാ: Daivanamathil (2005), Anwar (2010) Bombay March 12 (2011) ഇങ്ങനെയുള്ള മലയാളം ഇൻഡസ്ട്രിയിലേക്കാണ് അൻവർ റഷീദ് എന്ന സംവിധായകൻ Ustad Hotel (2012) എന്ന സിനിമയും ഫൈസി എന്ന നായകനുമായി വരുന്നത്. 70 വർഷത്തെ മലയാളം സിനിമ ഇൻഡസ്ട്രിയിൽ പുതിയ ഒരു ട്രെൻഡ് മേക്കർ ആണ് "ഉസ്താദ് ഹോട്ടൽ". മലയാളം സിനിമയിലെ മുസ്ലിം സമൂഹത്തേയും കഥാപാത്രങ്ങളേയും ഉടച്ചുവാർക്കാൻ കെൽപ്പുള്ളതായിരുന്നു ആ സിനിമ. ഉസ്താദ് ഹോട്ടൽ ന്റെ വിജയത്തിൽ നിന്ന് ലഭിച്ച ഊർജ്ജമായിരിക്കാം പിന്നീട് സമീർ താഹിർന് Neelakasham Pachakadal Chuvanna Bhoomi (2013) മുഹ്‌സിൻ പരാരിക്ക് KL 10 Patthu (2015) സക്കറിയക്ക് Sudani from Nigeria (2018) മുസ്ലിം സാമൂഹിക പശ്ചാതലമുള്ള സിനിമകൾ എടുക്കാൻ ധൈര്യം ലഭിച്ചത് എന്ന് അനുമാനിക്കാം. ഇത്തരം സിനിമകളിലൂടെ പച്ച ബെൽറ്റും വെള്ളത്തൊപ്പിയും തൽക്കാലത്തേക്ക് അപ്രത്യക്ഷമായതിൽ നമുക്ക് സന്തോഷിക്കാം. &nbsp; ![](https://cdn.boolokam.com/articles/2022/05/y5y55-1.jpg) ചിരി സമ്മാനിക്കാൻ വേണ്ടി മാത്രം സൃഷ്ട്ടിക്കുന്ന ഏയ് ഓട്ടോ യിലെ മൊയ്‌തു, റാംജിറാവ് സ്പീകിംഗ് യിലെ ഹംസക്കോയ, ചന്ദ്രലേഖയിലെ നൂറുദ്ധീൻ പോലുള്ള കഥാപാത്രങ്ങൾക്കപ്പുറം, ഫൈസി, കരീംക്ക, ഷഹാന പോലുള്ള വ്യക്തിത്വമുള്ള ശക്തമായ കഥാപാത്രങ്ങളെ സൃഷ്ട്ടിച്ച അഞ്ജലി മേനോൻ യഥാർത്ഥത്തിൽ ഒരു കഥ എഴുതുക മാത്രമല്ല ചെയ്തത്, വർഷങ്ങളായി അടഞ്ഞു കിടന്നിരുന്ന കഥാപരിസരത്തേക്കുള്ള വാതിൽ Ustad Hotel ലിലൂടെ തുറക്കുക കൂടിയാണ് ചെയ്തത്.... Nb: മൂന്നാംമുറ യിലെ Ali Imran നെ പോലെ ചില കഥാപാത്രങ്ങൾ ഉണ്ടായിട്ടുണ്ട് എന്നത് വിസ്മരിക്കുന്നില്ല.