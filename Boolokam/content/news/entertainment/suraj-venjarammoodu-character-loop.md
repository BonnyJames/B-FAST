---
author: Beaumaris
categories:
- Entertainment
comment_count: 0
date: 2022-08-21 05:34:41
draft: false
image: ''
like_count: 75186
share_count: 33029
tags:
- character loop
- Featured
- suraj venjarammoodu
title: സുരാജ് വെഞ്ഞാറമൂട് 'കാരക്ടർ ലൂപ്പിൽ' പെട്ടുപോയോ ?
view_count: 1139725
---

**Vishnu K Vijayan** കഴിഞ്ഞ ദിവസം മല്ലു അനലിസ്റ്റ്ൻ്റെ കാരക്ടർ ലൂപ്പ് എന്നൊരു വീഡിയോ ഉണ്ടായിരുന്നു. അങ്ങനെ ലൂപിൽ പെട്ടുപോയ ഒരുപാട് നടന്മാരെ പറ്റി വീഡിയോയിൽ പറഞ്ഞുപോകുന്നുണ്ട് .ശ്രീനാഥ് ഭാസി, ജയസൂര്യ, നിമിഷ സജയൻ അങ്ങനെ പലരെയും വീഡിയോയിൽ ഉൾപ്പെടുത്തിയിട്ടുണ്ട്. എന്നാൽ അങ്ങനെ ലൂപിൽ പെട്ടത് പോലെ ആരും ശ്രദ്ധിക്കാതെ പോകുന്ന നടനാണെന്ന് തോന്നിയിട്ടുണ്ട് സുരാജ് വെഞ്ഞാറമൂട്. തൻ്റെ സ്ഥിരം കോമഡി ട്രാക്ക് സിനിമകളിൽ നിന്ന് വഴിമാറി ഇപ്പോൾ ചെയ്യുന്നതൊക്കെ അല്പം സീരിയസ് കഥാപാത്രങ്ങളാണ്. ചുമ്മ നായകന് കൂട്ടായി കൗണ്ടർ അടിക്കാൻ മാത്രം കാസ്റ്റ് ചെയ്തിരുന്ന കാലത്ത് നിന്നും ഇപ്പോൾ സുരാജ് എത്തി നിൽക്കുന്ന പൊസിഷൻ സുരാജ് നേടിയെടുത്തത് ആണെങ്കിലും ഒരു ലൂപിലേക്ക് പോകാനുള്ള സകല സാധ്യതകളും കാണുന്നുണ്ട്.പഴയ കൗണ്ടർ കോമഡികൾ മാത്രമല്ലാതെ ഒരു മുഴുനീള കോമഡി സിനിമ ധൈര്യപൂർവം ചെയ്ത് ഫലിപ്പിക്കാൻ കഴിവുള്ള ഒരു നടനാണ് സുരാജ് .ഒരു നടൻ എന്ന രീതിയിൽ കഥാപാത്രങ്ങൾ തിരഞ്ഞെടുക്കുന്നതിലെ മാറ്റവും ആ കഥാപാത്രങ്ങളുടെ നല്ല അവതരണവും സുരാജ് എന്ന നടന് നല്ലത് തന്നെയാണ് എന്നാൽ അയാളിലെ എന്റർടൈനർ കുറെ കാലങ്ങളായി ഉറങ്ങി കിടക്കുകയാണ് അത് കാണാൻ വലിയ ആഗ്രഹമുണ്ട്.ഇപ്പോഴാണ് സുരാജിലെ നടൻ പുറത്ത് വന്നത് പോലെയുള്ള കമൻ്റുകളിൽ വിശ്വാസമില്ല. സുരാജ് പണ്ടും നല്ല നടൻ തന്നെയാണ് ഒരുപക്ഷെ ഹാസ്യം നല്ല രീതിയിൽ കൈകാര്യം ചെയ്യാൻ കഴിയുന്നത് തന്നെയാണ് ഒരു നടൻ എന്ന നിലയിൽ ഏറ്റവും വെല്ലുവിളി.ഒരു നടൻ എന്ന നിലയിലുള്ള കഥാപാത്രങ്ങളുടെ സെലക്ഷൻ പ്രോസസ് ഇപ്പോൾ മാറിയിട്ടുണ്ട്.ആ മാറ്റം സുരാജ് നല്ല രീതിയിൽ സ്ക്രീനിൽ ചെയ്ത് ഫലിപ്പിക്കുന്നുമുണ്ട്. ദശമൂലം ദാമു എന്ന കഥാപാത്രത്തിന് ഒരു spinoff വരുന്നുണ്ടെന്നും രതീഷ് ബാലകൃഷ്ണ പൊതുവാൾ ആണ് അതിൻ്റെ അണിയറയിൽ എന്നും റൂമറുകൾ കേൾക്കുന്നുണ്ട്.സുരാജിലെ കോമഡി എൻ്റർടെയ്നറിനെ തിരികെ കൊണ്ടുവരുന്ന പോലെയൊരു പടമാകട്ടെ അതെന്ന് ആഗ്രഹിക്കുന്നു. [embed]https://youtu.be/jsLpJLgDmXQ[/embed]