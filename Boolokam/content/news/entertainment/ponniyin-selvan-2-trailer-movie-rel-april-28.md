---
author: Beaumaris
categories:
- Entertainment
comment_count: 0
date: 2023-03-31 08:18:29
draft: false
image: https://cdn.boolokam.com/articles/2023/03/ddffffff-682x1024.jpg
like_count: 164730
share_count: 20835
tags:
- Aishwarya Rai
- jayamravi
- manirathnam
- ponniyin selvan 2
- Trisha
- VIKRAM
title: കൊരിത്തരിപ്പിച്ച് പൊന്നിയിൻ സെൽവൻ 2 ട്രെയിലർ, തീയേറ്റർ സ്‌ക്രീനിൽ മണിരത്നം
  മാജിക്ക് വീണ്ടും കാണാൻ കാത്തിരിക്കുകയാണ് ആരാധകർ
view_count: 2111844
---

കൊരിത്തരിപ്പിച്ച് പൊന്നിയിൻ സെൽവൻ 2 ട്രെയിലർ; ഏപ്രിൽ 28ന് റിലീസ്; ഗോകുലം മൂവീസ് കേരളത്തിൽ വിതരണം ചെയ്യും https://youtu.be/EnhS3matIoU ബോക്‌സ് ഓഫീസ് കളക്ഷൻ റെക്കോർഡുകൾ തൂത്തുവാരി നിരൂപകരുടെയും പ്രേക്ഷകരുടെയും പ്രശംസ നേടിയ ചിത്രമായിരുന്നു പൊന്നിയിൻ സെൽവൻ. ഗോകുലം മൂവീസിന്റെ ബാനറിൽ ഗോകുലം ഗോപാലനായിരുന്നു പൊന്നിയിൻ സെൽവന്റെ ആദ്യ ഭാഗം കേരളത്തിൽ വിതരണം ചെയ്തിരുന്നത്. ചിത്രത്തിന്റെ രണ്ടാം ഭാഗം ഏപ്രിൽ 28ന് ലോകമെമ്പാടും റിലീസ് ചെയ്യും. തിരക്കഥയുടെയും ഛായാഗ്രഹണ മികവ് കൊണ്ടും ചോള സാമ്രാജ്യത്തിന്റെ അതിമനോഹരമായ കഥപറച്ചിൽ പ്രേക്ഷകരെ ആകർഷിച്ചിരുന്നു. പൊന്നിയിൻ സെൽവൻ ആദ്യ ഭാഗം വമ്പൻ വിജയമായതോടെ രണ്ടാം ഭാഗത്തിനായുള്ള കാത്തിരിപ്പിന് ദിവസങ്ങൾ എണ്ണുകയായിരുന്നു ആരാധകർ. ശ്രീ ഗോകുലം മൂവീസിന്റെ ബാനറിൽ ഗോകുലം ഗോപാലൻ തന്നെയാണ് രണ്ടാം ഭാഗവും ചിത്രം കേരളത്തിലേക്ക് വിതരണം ചെയ്യുന്നത്. ![](https://cdn.boolokam.com/articles/2023/03/ddffffff-682x1024.jpg)കഴിഞ്ഞ ദിവസമായിരുന്നു പൊന്നിയിൻ സെൽവൻ രണ്ടാം ഭാഗത്തിൽ ട്രെയിലർ റിലീസ് ചെയ്തത്. സിനിമ ഇൻഡസ്ട്രിയിലെ പ്രഗത്ഭരായ താരങ്ങളെയും മാധ്യമപ്രവർത്തകരെയും ഉൾക്കൊള്ളിച്ച് ചെന്നൈ ജവഹർലാൽ നെഹ്റു സ്റ്റേഡിയത്തിൽ വെച്ചായിരുന്നു ചിത്രത്തിന്റെ ട്രെയിലറും ഓഡിയോ ലോഞ്ചും നടന്നത്. തീയേറ്റർ സ്‌ക്രീനിൽ മണി രത്നം മാജിക്ക് വീണ്ടും കാണാൻ കാത്തിരിക്കുകയാണ് ആരാധകർ. ![](https://cdn.boolokam.com/articles/2023/03/ddq-4.jpg)ഐശ്വര്യ റായ്, ചിയാൻ വിക്രം, ജയം രവി, കാർത്തി, തൃഷ കൃഷ്ണൻ എന്നിവർ പ്രധാന വേഷങ്ങളിൽ എത്തുമ്പോൾ ശരത് കുമാർ, പ്രഭു, ജയറാം, ലാൽ, കിഷോർ, ശോഭിത, ഐശ്വര്യ ലക്ഷ്മി തുടങ്ങിയവരാണ് മറ്റ് വേഷങ്ങളിൽ എത്തുന്നത്. ![](https://cdn.boolokam.com/articles/2023/03/dqdff-2-682x1024.jpg)ലൈക്കാ പ്രൊഡക്‌ഷൻസും മദ്രാസ് ടാക്കീസും സംയുക്തമായാണ് ചിത്രം നിർമിക്കുന്നത്. എ.ആർ റഹ്മാനാണ് ചിത്രത്തിന് വേണ്ടി സംഗീത സംവിധാനം നിർവഹിച്ചിരിക്കുന്നത്. രവി വർമ്മൻ ഛായാഗ്രഹണവും തോട്ടാ ധരണി കലാ സംവിധാനവും നിർവഹിച്ചിരിക്കുന്നു. ഏപ്രിൽ 28-ന് ചിത്രം ലോകമെമ്പാടും ചിത്രം റിലീസ് ചെയ്യും. തമിഴ്, ഹിന്ദി, തെലുഗു, കന്നഡ, മലയാളം ഭാഷകളിലാണ് ചിത്രം തീയേറ്ററുകളിലേക്ക് എത്തുന്നത്. ![](https://cdn.boolokam.com/articles/2023/03/dqfff-6.jpg) ***