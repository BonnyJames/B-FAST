---
author: Beaumaris
categories:
- Entertainment
comment_count: 0
date: 2023-09-16 07:10:11
draft: false
image: https://cdn.boolokam.com/articles/2023/09/ddfffff-1-1.jpg
like_count: 61289
share_count: 38131
tags:
- p padmarajan
- pravu movie
title: മരിച്ചിട്ടും കഥകളിലൂടെ പപ്പേട്ടൻ നമ്മെ വിസ്മയിപ്പിക്കുന്നു എന്നതിന്റെ തെളിവാണ്
  'പ്രാവ് '
view_count: 2059927
---

**Shibin K** കാൽപനികതയുടെയും യാഥാർത്ഥ്യത്തിൻ്റെയും നേർത്ത വരമ്പിലൂടെ കഥകൾ പറഞ്ഞ മലയാളത്തിൻ്റെ സ്വന്തം ചലച്ചിത്രകാരൻ പി. പത്മരാജൻ. മലയാള സിനിമയുടെ മാസ്മരികതയായിരുന്നു പത്മരാജൻ്റെ ഓരോ സിനിമകളും. എഴുതിയവയേക്കാൾ എഴുതാതെ ബാക്കി വെച്ചതാണ് പത്മരാജൾ ഇന്നും മലയാളികളോട് പറയുന്നത്. തൂവാനത്തുമ്പികളും നമുക്ക് പാർക്കാൻ മുന്തിരിത്തോപ്പും ഞാൻ ഗന്ധർവനും മൂന്നാം പക്കവുമൊക്കെ മലയാളത്തിൻ്റെ വെള്ളിത്തിരയ്ക്ക് ഇന്നും ഗൃഹാതുരത്വം തുളുമ്പുന്ന കഥക്കൂട്ടുകളാകുമ്പോൾ ഇനിയും പറയാനേറെയുണ്ടെന്നു പ്രേക്ഷകരും ചലച്ചിത്ര പ്രവർത്തകരും തിരിച്ചറിയുന്നു. ![](https://cdn.boolokam.com/articles/2023/09/ddfffff-1-1.jpg)പദ്മരാജന്റെ വളരെ പ്രസിദ്ധനായ ഒരു കഥയിൽ നിന്ന് ഐഡിയ എടുത്തു നവാസ് അലി ഒരുക്കിയ പ്രാവ് മികച്ചൊരു സിനിമാറ്റിക് എക്സ്പീരിയൻസ് ആണ് https://youtu.be/Z52BUpGmT6U അരവിന്ദ്, മനോഹരൻ, കമലാസന്നൻ, ഹരികുമാർ എന്നിവർ ഉറ്റ ചങ്ങാതിമാരാണ്. ഈ നാലു പേരെയും കേന്ദ്രീകരിച്ചാണ് കഥ മുന്നോട്ട് പോകുന്നത്. മദ്യവുമൊക്കെയായി ജീവിതം ആഘോഷമാക്കുകയാണ് ഈ നാല് ചങ്ങാതിമാർ. https://youtu.be/blfL0HfO84w പ്രൊഡക്ഷൻ കൺട്രോളറായ കമലാസന്നൻ വഴി ദീപ്തി എന്ന് പേരുള്ള ഒരു സീരിയൽ നടിയോട് ഇവർക്ക് താത്പര്യം തോന്നുകയാണ്. ദീപ്തിയെയും ഈ നാല് ചങ്ങാതിമാരെയും ചുറ്റിപ്പറ്റി ചില സംശയങ്ങൾ ഇവരുടെ ഭാര്യമാർക്ക് തോന്നുന്നു. ദീപ്തിയുമായി അടുത്ത് ഇടപഴകാൻ മോഹിച്ച നാല് പേരും ഒരു റിസോർട്ടിൽ മുറിയെടുക്കുമ്പോഴുണ്ടാകുന്ന സംഭവവികാസങ്ങളാണ് കഥയുടെ കാതൽ. https://youtu.be/MOwsuYUb1kM നല്ല എൻഗേജിങ് ആയാണ് പടം മുന്നേറുന്നത്, ഒരു നിമിഷം പോലും ലാഗ് അടിക്കാതെ കാണാൻ സാധിക്കുന്ന മികച്ചൊരു ചിത്രമാണ് പ്രാവ്. https://youtu.be/oG85QCbbQr8 പത്മരാജന്റെ കഥയെ അവലംബമാക്കി നവാസ് അലി രചനയും സംവിധാനവും നിർവഹിച്ച ചിത്രമാണിത്. സി.ഇ.റ്റി സിനിമാസിന്റെ ബാനറിൽ തകഴി രാജശേഖരൻ ആണ് നിർമ്മാണം.അജയൻ തകഴി, നിഷാ സാരംഗ്, ഡിനി ഡാനിയൽ, ടീന സുനിൽ, ഗായത്രി നമ്പ്യാർ, അലീന തുടങ്ങിയവരാണ് മറ്റഭിനേതാക്കൾ. തിരുവനന്തപുരത്തും പരിസര പ്രദേശത്തുമായി ചിത്രീകരണം പൂർത്തിയാക്കിയ പ്രാവ് സെപ്റ്റംബർ 15നു തിയേറ്ററുകളിലേക്കെത്തി . വേഫേറെർ ഫിലിംസ് ആണ് ചിത്രം കേരളത്തിലെ തിയേറ്ററുകളിലേക്കെത്തിച്ചത്. https://youtu.be/q5g79siZt9o ഛായാഗ്രഹണം : ആന്റണി ജോ, ഗാനരചന : ബി.കെ. ഹരിനാരായണൻ , സംഗീതം : ബിജിബാൽ, പ്രൊഡക്ഷൻ ഡിസൈനർ : അനീഷ് ഗോപാൽ, വസ്ത്രാലങ്കാരം : അരുൺ മനോഹർ, മേക്കപ്പ് : ജയൻ പൂങ്കുളം, എഡിറ്റിംഗ് : ജോവിൻ ജോൺ, ചീഫ് അസോസിയേറ്റ് ഡയറക്ടർ : ഉണ്ണി.കെ.ആർ, എക്സിക്യൂട്ടീവ് പ്രൊഡ്യൂസർ : എസ് മഞ്ജുമോൾ, പ്രൊഡക്ഷൻ കൺട്രോളർ : ദീപക് പരമേശ്വരൻ, സൗണ്ട് ഡിസൈനർ : കരുൺ പ്രസാദ്, സ്റ്റിൽസ് : ഫസ ഉൾ ഹഖ്, ഡിസൈൻസ് : പനാഷേ, പി ആർ ഓ: പ്രതീഷ് ശേഖർ എന്നിവരാണ് മറ്റു അണിയറ പ്രവർത്തകർ.