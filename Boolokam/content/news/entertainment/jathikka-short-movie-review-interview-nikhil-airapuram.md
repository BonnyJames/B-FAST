---
author: Beaumaris
categories:
- Entertainment
comment_count: 0
date: 2021-10-17 06:58:03
draft: false
image: ''
like_count: 94755
share_count: 12413
tags:
- jathikka
- jathikya
- NIKHIL AIRAPURAM
- short movie
title: വ്യക്തമായ രാഷ്ട്രീയം പറയുന്ന ജാതിക്ക... അല്ല  ജാതി ക്യാ (?)
view_count: 1358473
---

NIKHIL AIRAPURAM സംവിധാനം ചെയ്ത ജാതിക്യാ തുറന്നുകാട്ടുന്നത് ജാതിബോധങ്ങളെയും അതിന്റെ കയ്പുകളെയുമാണ്. ഒരുകാലഘട്ടത്തിലെ കേരളത്തിന്റെ സാമൂഹികജീവിതത്തിന്റെ പ്രതിഫലങ്ങളും ഉണ്ട് മൊബൈൽ ഫോണിൽ ഷൂട്ട് ചെയ്ത ഈ സിനിമയിൽ . മനുഷ്യനെ മനുഷ്യൻ ജാതിയിൽ നികൃഷ്ടത കല്പിച്ചു മാറ്റി നിർത്തിയ കാലം. ജാതിക്ക എന്ന പേരിനെ 'ജാതിക്യാ' എന്ന് ആക്കി ടൈറ്റിൽ കൊടുക്കുമ്പോൾ തന്നെ അതിൽ വ്യക്തമായിരു രാഷ്ട്രീയം പറയുന്നുണ്ട്. ജാതി ക്യാ ? എന്ന ചോദ്യം കേരളത്തിന്റെ കെട്ടിചമച്ച നവോഥാന സമൂഹത്തിൽ എപ്പോഴും എവിടെയും മുഴങ്ങിക്കേൾക്കുന്നു. **ജാതിക്യായ്ക്ക് വോട്ട് ചെയ്യാൻ** **ചിത്രത്തിൽ ക്ലിക്ക് ചെയ്യുക** [](https://play.google.com/store/apps/details?id=com.boolokam.boolokamtv)പിള്ളയുടെ പറമ്പിൽ നിന്നും പറിച്ച ജാതിക്ക തിന്നുകൊണ്ടു മീൻപിടിക്കുന്ന കൂട്ടുകാരുടെ സംഭാഷണത്തിലൂടെയാണ് ഈ സിനിമ ചലിക്കുന്നത്. തന്റെ പൂർവ്വികർ ജോലിചെയ്തു നട്ടുനനച്ചു വളർത്തിയ തോട്ടമാണ് അതെന്നു ഒന്നാമൻ പറയുമ്പോൾ , നിന്റെ പൂർവ്വികർ പറമ്പിന്റെ ഉടയോന്മാർ ആയിരുന്നില്ല, അടിയാന്മാർ ആയിരുന്നെന്നും അവർ നിലത്തു കുമ്പിൾ കുത്തിയാണ് കഞ്ഞികുടിച്ചിരുന്നത് എന്നും രണ്ടാമൻ ഓർമിപ്പിക്കുന്നു. ഈ ഓർമ്മപ്പെടുത്തലുകളിലും രാഷ്ട്രീയമുണ്ട് . അതുതന്നെയാണ് കേരളത്തിന്റെ കപടമായ ഈ പ്രബുദ്ധസാംസ്‌കാരിക മണ്ഡലത്തിൽ ജാതീയതയെ സജീവമായി നിലനിർത്തുന്നതും. ഓർമ്മപ്പെടുത്തലുകൾ സംഭാഷണങ്ങളിലൂടെ മാത്രമല്ല, അത് അവനവനിൽ തന്നെയും സ്വയം മേധാവിത്വ മനോഭാവമോ കീഴാള മനോഭാവമോ അപകർഷതയോ ഒക്കെ വിതയ്ക്കുന്നുണ്ട്. എത്ര അടിമപ്പണിചെയ്താലും സവർണ്ണന്റെ വയലുകളും തോട്ടങ്ങളും സമൃദ്ധമായി വിളനൽകിയാലും 'കീഴാളർ' എന്നും ചൂഷണങ്ങളുടെ തൊഴുത്തിലാണ്. പറമ്പിൽ നിന്നും പറിച്ചെടുക്കുന്ന ഒരു ജാതിക്കക്കു പോലും വിലക്കുള്ളപ്പോൾ അവിടത്തെ ഒരു പെണ്ണിനെ പ്രണയിച്ചാൽ ഉള്ള അവസ്ഥ എന്തായിരിക്കുമെന്ന് പറയേണ്ടതില്ലല്ലോ. ഒടുവിൽ പിള്ളയുടെ ജാതിയ്ക്കക്ക് നല്ല രുചിയാണ് എന്ന് രണ്ടാമൻ പറയുമ്പോൾ ...നൂറ്റാണ്ടുകളുടെ പാർശ്വവത്കരണവും ചൂഷണങ്ങളും അയിത്തങ്ങളും പ്രതിഷേധവും നുരഞ്ഞുപൊങ്ങുന്ന രോഷത്തിന്റെ മുഖവുമായി ഒന്നാമൻ ആ ജാതിക്കയെ നിഷ്കരുണം തുപ്പിക്കളയുകയാണ്..അയാളുടെ ജാതിക്ക കൊള്ളില്ല എന്ന് പറഞ്ഞുകൊണ്ട്. അവിടെയാണ് ജാതിക്ക ഒരു ഒന്നാന്തരം രാഷ്ട്രീയമാകുന്നത്. ഈ സിനിമ എല്ലാരും കാണുക. അണിയറശില്പികൾക്കു അഭിനന്ദനങ്ങൾ **ജാതിക്യാ സംവിധാനം ചെയ്ത NIKHIL T.S ബൂലോകം ടീവിയോട് സംസാരിക്കുന്നു** ഞാൻ ഒരു കമ്പനിയിൽ പാക്കിങ് സെക്ഷനിൽ ജോലിചെയുന്നുണ്ട്. വിവാഹിതനാണ് , ഒരു കുട്ടിയുണ്ട്. ഞാൻ ചെറിയൊരു ഗ്രാമത്തിലാണ് ജീവിക്കുന്നത്. അച്ഛനും അമ്മയും ഭാര്യയും കുഞ്ഞുമായി ജീവിക്കുന്ന ഒരു കുടുംബം ആണ് . ജോലി കഴിഞ്ഞുള്ള ചെറിയ ചെറിയ സമയങ്ങൾ ആണ് ഞാൻ സ്ക്രിപ്റ്റ് എഴുതാൻ ഉപയോഗിക്കുന്നത്. ഞാൻ ഇഷ്ടപ്പെട്ടു ജോലി ചെയുന്നത് മൂവി മേഖലയിൽ ആണ്. പ്രൊഫഷണൽ ആയി ഒരു ഫിലിം മേക്കർ ഒന്നും അല്ല. മനസ്സിൽ തോന്നിയ ആശയം മൊബൈൽ ഫോണിൽ ചിത്രീകരിച്ചു. **അഭിമുഖത്തിന്റെ ശബ്ദരേഖ** [zoomsounds_player artistname="BoolokamTV Interview" songname="NIKHIL AIRAPURAM" config="sample--skin-wave-simple" type="audio" dzsap_meta_source_attachment_id="323164" source="https://cdn.boolokam.com/articles/2021/10/jathikkaa.mp3" thumb="https://cdn.boolokam.com/articles/2021/10/BoolokamFavicon-wh.png" autoplay="off" loop="off" play_in_footer_player="default" enable_download_button="off" enable_downloads_counter="off" download_custom_link_enable="off" open_in_ultibox="off"] **ജാതിക്യാ** "ലോക് ഡൌണിന്റെ സമയത്താണ് ഈ ആശയം എന്റെ മനസിലേക്ക് വരുന്നത്. അങ്ങനെയാണ് ഈ കഥ ഞാൻ ഉണ്ടാക്കുന്നത്. ഇങ്ങനെയൊരു ആശയം തോന്നി മൂവി ചെയ്യാൻ കാരണം... നമ്മുടെ സമൂഹത്തിൽ ജാതി ഇല്ല എന്ന് എല്ലാരും പറയുമ്പോഴും അവരുടെ മനസുകളിൽ ജാതീയത ഉണ്ട് എന്ന് കാണിക്കാൻ വേണ്ടിത്തന്നെയാണ്. ഇത് കാണുന്നവരിൽ ജാതീയതയ്‌ക്കെതിരെ ഒരു അവബോധം ഉണ്ടാക്കാൻ സാധിക്കുമെന്ന് തന്നെയാണ് കരുതുന്നത്. അന്നും ഇന്നും ജാതീയത മാറ്റമില്ലാതെ തുടരുന്നുണ്ട്. ഒരാൾ ക്രിസ്ത്യാനിയെങ്കിൽ അച്ചായാ എന്നോ മുസ്‌ലിം ആണെങ്കിൽ ഇക്കാ എന്നോ ഹിന്ദുവാണെങ്കിൽ ചേട്ടാ എന്നൊക്കെ വിളിക്കുന്നത് തന്നെ വ്യക്തമായ മതി-മതബോധങ്ങൾ തന്നെയാണ്. സിനിമയിൽ പോലും അത് നിലനിൽക്കുന്നുണ്ട് " "ഇതിനു മുൻപ് ഒരു ഷോർട്ട് മൂവി ചെയ്തു, പക്ഷെ റിലീസ് ചെയ്തിട്ടില്ല. അങ്ങനെ നോക്കിയാൽ ഇത് എന്റെ ആദ്യത്തെ ഷോർട്ട് മൂവിയാണ്. ചെറിയ ഷോർട്ട് മൂവീസിൽ ഒക്കെ അസിസ്റ്റന്റ് ആയി വർക്ക് ചെയ്തിട്ടുണ്ട്. പിന്നെ സൂര്യാ ടീവിയിലെ 'എന്റെ മാതാവ് ' എന്ന സീരിയലിൽ അസിസ്റ്റൻറ് ആയി കുറച്ചു വർക്ക് ചെയ്തിട്ടുണ്ട്. ഇതൊക്കെയാണ് എന്റെ എക്സ്പീരിയൻസ്." **ജാതിക്യായ്ക്ക് വോട്ട് ചെയ്യാൻ** **ചിത്രത്തിൽ ക്ലിക്ക് ചെയ്യുക** [****](https://play.google.com/store/apps/details?id=com.boolokam.boolokamtv)"ഇതിൽ അഭിനയിച്ചവർ എന്റെ സുഹൃത്തുക്കൾ തന്നെയാണ്. രണ്ടുപേരും എന്റെ അയല്പക്കത്ത് ഉള്ളവർ തന്നെ. സിനിമാ ഫീൽഡ് തന്നെയാണ് എന്റെയൊരു സ്വപ്നം. അത്യാവശ്യം നല്ലൊരു സംവിധായകന്റെ അസിസ്റ്റന്റ് ആയി വർക്ക് ചെയ്യണമെന്നാണ് ആഗ്രഹം. അതിനുവേണ്ടി ഒന്നുരണ്ടു ഷോർട്ട് മൂവീസ് ഇനിയും ചെയ്യണമെന്ന് വിചാരിക്കുന്നു. സിനിമാമേഖലയുമായി ഒരുപാട് ബന്ധങ്ങൾ ഇല്ല. അങ്ങനെ ബന്ധങ്ങൾ ഉണ്ടാക്കാനുള്ള ശ്രമത്തിലാണ്. "**JAATHIKKA** Production Company: TIMELAPSE ENTERTAINMENT Short Film Description: STORY BASE ABOUT OUR CASTE SYSTEM SHOOT ON POCO X3 MOBILE CAM Producers (,): ZERO BUDEJET Directors (,): NIKHIL AIRAPURAM Editors (,): NIKHIL AIRAPURAM Music Credits (,): ROYAL FREE MUSIC Cast Names (,): ANANDHU SURENDRAN SAMBHU PRIYAN Genres (,): MOBILE CAM SHORT FILM Year of Completion: 2021-05-30 &nbsp; &nbsp;