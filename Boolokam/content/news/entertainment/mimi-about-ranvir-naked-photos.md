---
author: Beaumaris
categories:
- Entertainment
comment_count: 0
date: 2022-07-22 13:20:44
draft: false
image: ''
like_count: 39208
share_count: 7022
tags:
- mimi chakraborty
- ranvir singh
title: '"രൺവീർ തുണിയുരിഞ്ഞാൽ ഹോട്ട് എന്ന് പറയുന്നവർ ഒരു നടിയായിരുന്നെങ്കിൽ വീട് കത്തിച്ചേനെ",
  തൃണമൂൽ എംപിയും നടിയുമായ മിമിയുടെ ട്വീറ്റ്'
view_count: 530130
---

ന്യൂയോർക്ക് ആസ്ഥാനമായി പ്രവർത്തിക്കുന്ന പേപ്പർ മാഗസിനുവേണ്ടി പൂർണ നഗ്നനായി രൺവീർ പോസ് ചെയ്തിരിക്കുന്ന ചിത്രങ്ങൾ സാമൂഹ്യമാധ്യങ്ങളിൽ വലിയ ചർച്ചകൾക്ക് വഴിവച്ചുകഴിഞ്ഞു. പലരും തിരഞ്ഞെടുക്കാൻ മടിക്കുന്ന വസ്ത്രധാരണം കൊണ്ട് ഏവരെയും ഞെട്ടിക്കുന്ന താരമാണ് രൺവീർ സിംഗ്. ബോളിവുഡിലെ അവസാനത്തെ സൂപ്പർസ്റ്റാർ എന്ന അടിക്കുറിപ്പോടുകൂടിയാണ് മാസിക താരത്തിന്റെ ചിത്രങ്ങൾ പങ്കുവച്ചിരിക്കുന്നത് . 70-കളിലെ പോപ് താരം ബര്‍ട്ട് റെയ്‌നോള്‍ഡ്‌സിന്റെ വിഖ്യാതമായ ചിത്രത്തില്‍ നിന്നും പ്രചോദനമുള്‍ക്കൊണ്ടാണ് ചിത്രങ്ങള്‍ എടുത്തിരിക്കുന്നത്. എന്നാലിപ്പോൾ മാഗസിൻ പുറത്തിറങ്ങിയതിന് ശേഷം പലപ്രമുഖരും അഭിപ്രായങ്ങളുമായി രംഗത്തുവന്നിട്ടുണ്ട്. അതിൽ പ്രമുഖയാണ് തൃണമൂൽ കോൺഗ്രസ് എംപിയും ബംഗാളി നടിയുമായ മിമി ചക്രവർത്തി. രൺവീറിന്റെ ചിത്രംകണ്ട്‌ ഹോട്ട് എന്ന് കമന്റ് ചെയ്തവർ, ഒരു ഇന്ത്യൻ നടിയാണ് ഈ സ്ഥാനത്തെങ്കിൽ വീട് കത്തിച്ചേനെ എന്നാണ് മിമി പറയുന്നത്. 'രണ്‍വീര്‍ സിങ്ങിന്റെ ഫോട്ടോഷൂട്ട് പുറത്തുവന്നതോടെ സോഷ്യല്‍ മീഡിയ പൊട്ടിത്തെറിച്ചു. എത്ര വേഗമാണ് അതു തരംഗമായത്. പലരും 'ഹോട്ട്' എന്ന് സൂചിപ്പിക്കുന്ന ഫയര്‍ ഇമോജികള്‍ കമന്റ് ചെയ്തു. രണ്‍വീറിന് പകരം ഒരു സ്ത്രീയാണെങ്കില്‍ ഇതേ മനോഭാവം തന്നെയാകുമോ സമൂഹത്തിനുണ്ടാകുക. നിങ്ങള്‍ അവളുടെ വീട് കത്തിക്കുയും അവള്‍ക്കെതിരേ പ്രതിഷേധ റാലികള്‍ നടത്തുകയും വധഭീഷണി മുഴക്കുകയും അവളെ അപമാനിക്കുകയും ചെയ്യില്ലേ?' - മിമി ട്വീറ്റ് ചെയ്തു. 

> Internet broke with Ranveer singh’s latest photoshoot and comments were ????????????(mostly).Just wondering if the appreciation would hav been same if she was a woman.Or would u have burned her house down,taken up morchas given her a death threat and slut shamed her.(1/1)
> 
> — Mimi chakraborty (@mimichakraborty) [July 21, 2022](https://twitter.com/mimichakraborty/status/1550174405908578304?ref_src=twsrc%5Etfw)