---
title: "ശ്രീനിവാസന്റെ കാമുകീകാമുകന്മാർ എല്ലാം തന്നെ അരക്ഷിതാവസ്ഥ നേരിടുന്നവരും മുട്ടത്തോടിന്റെ കനമുള്ള ഈഗോ വഹിക്കുന്നവരുമായിരുന്നു"
date: 2022-08-23T15:31:41
draft: false
categories: ["Entertainment"]
tags: ['actor sreenivasan', 'Theju P Thankachan']
author: "Beaumaris"
---

<strong>Theju P Thankachan </strong>

നാടോടിക്കാറ്റിലെ ദാസനും വടക്കുനോക്കിയന്ത്രത്തിലെ ദിനേശനും സന്ദേശത്തിലെ സിദ്ദിഖിന്റെ മണ്ണോഫീസറും എന്ന് വേണ്ട സകല ശ്രീനിവാസൻ കാമുകന്മാരും അതിഭയങ്കരമായ അരക്ഷിതാവസ്ഥ നേരിടുന്നവരാണ്. മാതാപിതാക്കൾ മരിച്ചത്കൊണ്ട് അനാഥർ ആയി പോയതാണ് ആദ്യം സൂചിപ്പിച്ച കഥാപാത്രങ്ങളിൽ രണ്ട്‌പേർ.

<img class="wp-image-348087 aligncenter" src="https://cdn.boolokam.com/articles/2022/08/54.png" alt="" width="606" height="332" />തളത്തിൽ ദിനേശൻ സ്വന്തം കുടുംബക്കാർ ജീവിച്ചിരിക്കെ അനാഥൻ ആയിത്തീരുന്ന ഒരാളാണ്. സ്വകാര്യത എന്നൊന്നില്ലാത്ത ആ വീട്ടിൽ കിടന്ന് വീർപ്പുമുട്ടുന്ന അയാൾക്ക് ഭാര്യ എന്നത് കാമുകിയും പാർട്ണറും മാത്രം അല്ല അമ്മയും കൂടിയാണ്.ആണുങ്ങളുടെ ഈ ഇൻസെക്യൂരിറ്റിയുടെ അനന്തരഫലം അനുഭവിക്കാൻ വിധിക്കപ്പെട്ടവർ ആണ് ശ്രീനിയുടെ നായികമാരായ കാമുകിമാരിൽ പലരും. അതിന്റെ ഏറ്റവും എക്‌സ്ട്രീം വെർഷൻ ആണ് ചിന്താവിഷ്ട്ടയും വിവശയും ആയ ശ്യാമള. എന്നാൽ പക്വമായ പെരുമാറ്റം ആദ്യം പ്രകടിപ്പിക്കുകയും കാമുകിയുടെ കടന്നുവരവോടെ അറിഞ്ഞോ അറിയാതെയോ സ്വന്തം അരക്ഷിതാവസ്ഥ വെളിവാക്കുകയും ചെയ്യുന്ന നായകൻ ആണ് മോഹൻലാലിന്റെ ഉദയഭാനു.

<img class="wp-image-348088 aligncenter" src="https://cdn.boolokam.com/articles/2022/08/yykkkk.jpg" alt="" width="574" height="323" />ശ്രീനിവാസൻ എഴുതിയതിൽ വ്യത്യസ്ത അടരുകൾ ഏറെയുള്ള കാമുക കഥാപാത്രം. എഴുത്തുകാരൻ ആയതുകൊണ്ട് കൂടിയാവാം ഉദയൻ വളരെ വൈകാരികമായി തന്റെ പ്രണയത്തെ സമീപിക്കുന്നത്. എന്നാൽ അവസരങ്ങൾ അധികം തേടി വരാത്ത ഒരു ആർട്ടിസ്റ്റ് ആയിരിക്കുമ്പോഴും ഉദയഭാനു ഒരിക്കലും അയാളുടെ ക്ഷമ കൈവെടിയുന്നില്ല. തീർത്തും വിപരീതദിശയിലുള്ള സ്വഭാവ സവിശേഷതകൾ അയാളിൽ കുടികൊള്ളുന്നു. എന്നാൽ മധുമതിയുമായി പിരിഞ്ഞതിന് ശേഷം അവരെ കാണേണ്ടി വരുന്ന സാഹചര്യത്തിൽ ആണ് ഉദയഭാനു തന്റെയുള്ളിലെ നഷ്ടബോധത്തിലൂന്നിയ നിരാശ പ്രകടമാക്കുന്നത്.
ഒരു ജീനിയസ് ഡയറക്ടറുടെ ഉള്ളിലെ അവിശ്വസനീയവും ഞെട്ടലുളവാക്കുന്നതുമായ അപകർഷതാബോധം കണ്ട് അന്താളിച്ചത്കൊണ്ടാണ് ബേവിക്കുട്ടൻ, "വേണ്ട..അമേരിക്കയ്ക്ക് പോകാം..അവിടെയും മധുമതി വന്നാൽ.." എന്ന് തിരിച്ച് ചോദിക്കുന്നത്..

<img class="size-full wp-image-348089 aligncenter" src="https://cdn.boolokam.com/articles/2022/08/yy.webp" alt="" width="800" height="500" />ആ ചോദ്യത്തിൽ ലോജിക് ആവശ്യത്തിനുണ്ട്. കാരണം വേർപിരിഞ്ഞ ഭാര്യയുടെ സാന്നിധ്യം ഇനി ഉദയനെ അസ്വസ്ഥനാക്കേണ്ടതില്ല എന്നത് തന്നെ. എന്നാൽ ഒരിക്കൽ പ്രണയിച്ചത് കൊണ്ടോ വിവാഹം കഴിച്ചത് കൊണ്ടോ ഒരു പെണ്കുട്ടിയെ,സ്ത്രീയെ മേൽപ്പറഞ്ഞ രണ്ട് ഐഡന്റിറ്റികളിൽ ഏതെങ്കിലും ഒന്നിൽ മാത്രം എക്കാലവും മനസ്സിൽ തളച്ചിടാൻ സാധിക്കുന്ന അനേകം ആണുങ്ങളുടെ പാവം പ്രതിനിധി ആണ് ഉദയഭാനു. ഈ ഒരു പ്രവൃത്തിയിൽ ടോക്സിസിറ്റിയുടെ അംശം ലവലേശമില്ല. ഇഷ്ടക്കൂടുതൽ കാരണമാണ് ഉദയനെ പോലുള്ളവർ മധുമതിമാരെ അഭിമുഖീകരിക്കാൻ തയാറാവാത്തത്. അവർ സ്വയം വരിക്കുന്നൊരു കുരിശാണത്. നിത്യനരകം.

<img class="size-full wp-image-348090 aligncenter" src="https://cdn.boolokam.com/articles/2022/08/omfqxkejiidci.webp" alt="" width="600" height="312" />പൂർവ്വ കാമുകിയെ, എക്‌സ് വൈഫിനെ ഉപദ്രവിക്കാത്തിടത്തോളം ഈ നായകന്മാരുടെ മേലെ പഴിചാരാൻ നിർവാഹമില്ല. എങ്കിലും മൂവ് ഓൺ ചെയ്യാൻ മാത്രം വലിപ്പമില്ലാത്ത മനസ്സും കൊണ്ട് നടക്കുന്ന ആണുങ്ങളെ സഹതാപത്തോടെ കാണുന്ന ശ്രീനിവാസൻ നോട്ടം പ്രശംസനീയമാണ്. "എന്നും നടത്തം ഈ വഴിക്കാണ് എങ്കിൽ ഞാനെന്റെ റൂട്ട് മാറ്റിക്കോളാമെ"ന്ന് പറയുന്ന ഉദയന്റെ കണ്ണീരിനെ അടയാളപ്പെടുത്താൻ ശ്രീനി എടുക്കുന്ന എഫർട്ട് കാണാതിരിക്കാൻ ആവില്ല.കാമുകി നാളെ കല്യാണം ക്ഷണിച്ചാൽ തിരിച്ചൊരു കൺഗ്രാജുലേഷൻസ് പറയാൻ പോലും പറ്റാതെ നിസ്സഹായരാവുന്ന ആണുങ്ങൾ ഇന്നും ഇവിടെയുണ്ട്.

ആർക്കും ശല്യമുണ്ടാക്കില്ലെങ്കിലും അത്തരക്കാരെ നയിക്കുന്ന മുട്ടത്തോടിന്റെ പോലും കനമില്ലാത്ത ഈഗോയെ ശ്രീനിവാസൻ ഐഡന്റിഫൈ ചെയ്യുന്നുണ്ട്. വെളിച്ചത്ത് കൊണ്ടുവരുന്നുമുണ്ട്. ആ ശ്രദ്ധയും കരുതലും ഒരു റൈറ്ററുടെ മഹത്വവും വലിപ്പവും വിളിച്ചോതുന്നതാണ്.ഇനിയും കാമുകന്മാരുടെ ഈഗോയെ കാണാൻ ശ്രീനിവാസന് കഴിയട്ടെ. സന്താപത്തോടെ അവരെ ഇനിയുമിനിയും അദ്ദേഹം പേപ്പറിൽ പകർത്തട്ടെ.


![ശ്രീനിവാസന്റെ കാമുകീകാമുകന്മാർ എല്ലാം തന്നെ അരക്ഷിതാവസ്ഥ നേരിടുന്നവരും മുട്ടത്തോടിന്റെ കനമുള്ള ഈഗോ വഹിക്കുന്നവരുമായിരുന്നു](https://cdn.boolokam.com/articles/2022/08/54.png)**Theju P Thankachan** നാടോടിക്കാറ്റിലെ ദാസനും വടക്കുനോക്കിയന്ത്രത്തിലെ ദിനേശനും സന്ദേശത്തിലെ സിദ്ദിഖിന്റെ മണ്ണോഫീസറും എന്ന് വേണ്ട സകല ശ്രീനിവാസൻ കാമുകന്മാരും അതിഭയങ്കരമായ അരക്ഷിതാവസ്ഥ നേരിടുന്നവരാണ്. മാതാപിതാക്കൾ മരിച്ചത്കൊണ്ട് അനാഥർ ആയി പോയതാണ് ആദ്യം സൂചിപ്പിച്ച കഥാപാത്രങ്ങളിൽ രണ്ട്‌പേർ. തളത്തിൽ ദിനേശൻ സ്വന്തം കുടുംബക്കാർ ജീവിച്ചിരിക്കെ അനാഥൻ ആയിത്തീരുന്ന ഒരാളാണ്. സ്വകാര്യത എന്നൊന്നില്ലാത്ത ആ വീട്ടിൽ കിടന്ന് വീർപ്പുമുട്ടുന്ന അയാൾക്ക് ഭാര്യ എന്നത് കാമുകിയും പാർട്ണറും മാത്രം അല്ല അമ്മയും കൂടിയാണ്.ആണുങ്ങളുടെ ഈ ഇൻസെക്യൂരിറ്റിയുടെ അനന്തരഫലം അനുഭവിക്കാൻ വിധിക്കപ്പെട്ടവർ ആണ് ശ്രീനിയുടെ നായികമാരായ കാമുകിമാരിൽ പലരും. അതിന്റെ ഏറ്റവും എക്‌സ്ട്രീം വെർഷൻ ആണ് ചിന്താവിഷ്ട്ടയും വിവശയും ആയ ശ്യാമള. എന്നാൽ പക്വമായ പെരുമാറ്റം ആദ്യം പ്രകടിപ്പിക്കുകയും കാമുകിയുടെ കടന്നുവരവോടെ അറിഞ്ഞോ അറിയാതെയോ സ്വന്തം അരക്ഷിതാവസ്ഥ വെളിവാക്കുകയും ചെയ്യുന്ന നായകൻ ആണ് മോഹൻലാലിന്റെ ഉദയഭാനു. ![](https://cdn.boolokam.com/articles/2022/08/yykkkk.jpg)ശ്രീനിവാസൻ എഴുതിയതിൽ വ്യത്യസ്ത അടരുകൾ ഏറെയുള്ള കാമുക കഥാപാത്രം. എഴുത്തുകാരൻ ആയതുകൊണ്ട് കൂടിയാവാം ഉദയൻ വളരെ വൈകാരികമായി തന്റെ പ്രണയത്തെ സമീപിക്കുന്നത്. എന്നാൽ അവസരങ്ങൾ അധികം തേടി വരാത്ത ഒരു ആർട്ടിസ്റ്റ് ആയിരിക്കുമ്പോഴും ഉദയഭാനു ഒരിക്കലും അയാളുടെ ക്ഷമ കൈവെടിയുന്നില്ല. തീർത്തും വിപരീതദിശയിലുള്ള സ്വഭാവ സവിശേഷതകൾ അയാളിൽ കുടികൊള്ളുന്നു. എന്നാൽ മധുമതിയുമായി പിരിഞ്ഞതിന് ശേഷം അവരെ കാണേണ്ടി വരുന്ന സാഹചര്യത്തിൽ ആണ് ഉദയഭാനു തന്റെയുള്ളിലെ നഷ്ടബോധത്തിലൂന്നിയ നിരാശ പ്രകടമാക്കുന്നത്. ഒരു ജീനിയസ് ഡയറക്ടറുടെ ഉള്ളിലെ അവിശ്വസനീയവും ഞെട്ടലുളവാക്കുന്നതുമായ അപകർഷതാബോധം കണ്ട് അന്താളിച്ചത്കൊണ്ടാണ് ബേവിക്കുട്ടൻ, "വേണ്ട..അമേരിക്കയ്ക്ക് പോകാം..അവിടെയും മധുമതി വന്നാൽ.." എന്ന് തിരിച്ച് ചോദിക്കുന്നത്.. ![](https://cdn.boolokam.com/articles/2022/08/yy.webp)ആ ചോദ്യത്തിൽ ലോജിക് ആവശ്യത്തിനുണ്ട്. കാരണം വേർപിരിഞ്ഞ ഭാര്യയുടെ സാന്നിധ്യം ഇനി ഉദയനെ അസ്വസ്ഥനാക്കേണ്ടതില്ല എന്നത് തന്നെ. എന്നാൽ ഒരിക്കൽ പ്രണയിച്ചത് കൊണ്ടോ വിവാഹം കഴിച്ചത് കൊണ്ടോ ഒരു പെണ്കുട്ടിയെ,സ്ത്രീയെ മേൽപ്പറഞ്ഞ രണ്ട് ഐഡന്റിറ്റികളിൽ ഏതെങ്കിലും ഒന്നിൽ മാത്രം എക്കാലവും മനസ്സിൽ തളച്ചിടാൻ സാധിക്കുന്ന അനേകം ആണുങ്ങളുടെ പാവം പ്രതിനിധി ആണ് ഉദയഭാനു. ഈ ഒരു പ്രവൃത്തിയിൽ ടോക്സിസിറ്റിയുടെ അംശം ലവലേശമില്ല. ഇഷ്ടക്കൂടുതൽ കാരണമാണ് ഉദയനെ പോലുള്ളവർ മധുമതിമാരെ അഭിമുഖീകരിക്കാൻ തയാറാവാത്തത്. അവർ സ്വയം വരിക്കുന്നൊരു കുരിശാണത്. നിത്യനരകം. ![](https://cdn.boolokam.com/articles/2022/08/omfqxkejiidci.webp)പൂർവ്വ കാമുകിയെ, എക്‌സ് വൈഫിനെ ഉപദ്രവിക്കാത്തിടത്തോളം ഈ നായകന്മാരുടെ മേലെ പഴിചാരാൻ നിർവാഹമില്ല. എങ്കിലും മൂവ് ഓൺ ചെയ്യാൻ മാത്രം വലിപ്പമില്ലാത്ത മനസ്സും കൊണ്ട് നടക്കുന്ന ആണുങ്ങളെ സഹതാപത്തോടെ കാണുന്ന ശ്രീനിവാസൻ നോട്ടം പ്രശംസനീയമാണ്. "എന്നും നടത്തം ഈ വഴിക്കാണ് എങ്കിൽ ഞാനെന്റെ റൂട്ട് മാറ്റിക്കോളാമെ"ന്ന് പറയുന്ന ഉദയന്റെ കണ്ണീരിനെ അടയാളപ്പെടുത്താൻ ശ്രീനി എടുക്കുന്ന എഫർട്ട് കാണാതിരിക്കാൻ ആവില്ല.കാമുകി നാളെ കല്യാണം ക്ഷണിച്ചാൽ തിരിച്ചൊരു കൺഗ്രാജുലേഷൻസ് പറയാൻ പോലും പറ്റാതെ നിസ്സഹായരാവുന്ന ആണുങ്ങൾ ഇന്നും ഇവിടെയുണ്ട്. ആർക്കും ശല്യമുണ്ടാക്കില്ലെങ്കിലും അത്തരക്കാരെ നയിക്കുന്ന മുട്ടത്തോടിന്റെ പോലും കനമില്ലാത്ത ഈഗോയെ ശ്രീനിവാസൻ ഐഡന്റിഫൈ ചെയ്യുന്നുണ്ട്. വെളിച്ചത്ത് കൊണ്ടുവരുന്നുമുണ്ട്. ആ ശ്രദ്ധയും കരുതലും ഒരു റൈറ്ററുടെ മഹത്വവും വലിപ്പവും വിളിച്ചോതുന്നതാണ്.ഇനിയും കാമുകന്മാരുടെ ഈഗോയെ കാണാൻ ശ്രീനിവാസന് കഴിയട്ടെ. സന്താപത്തോടെ അവരെ ഇനിയുമിനിയും അദ്ദേഹം പേപ്പറിൽ പകർത്തട്ടെ.
