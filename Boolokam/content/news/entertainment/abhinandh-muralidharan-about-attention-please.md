---
author: Beaumaris
categories:
- Entertainment
comment_count: 0
date: 2022-09-18 09:51:23
draft: false
image: ''
like_count: 8189
share_count: 3856
tags:
- Abhinandh Muralidharan
- actor vishnu govindan
- attention please movie
title: പറയാതെ വയ്യ വിഷ്ണു ഗോവിന്ദൻ അത്രയും 'ഭ്രാന്തമായി' ഹരി എന്ന കഥാപാത്രത്തെ അവതരിപ്പിച്ചിട്ടുണ്ട്
view_count: 158419
---

**അറ്റെൻഷൻ പ്ലീസ് (2022)** കഥ പറയാനും അത് പറഞ്ഞു ഫലിപ്പിക്കാനും കേട്ടിരിക്കുന്നവരെ ആ കഥയുടെ ഉള്ളിൽ പെടുത്താനും കഴിവുള്ള ഒരുപാട് ആളുകൾ നമ്മുക്ക് ചുറ്റിലും ഉണ്ട്, കൂട്ടുകാരുടെ ഇടയിൽ ചിലപ്പോൾ വഴി വക്കിലെ വൈകുന്നേര കഥകളിൽ.. അത്തരം കുറെ കഥകൾ പറയാനും പറഞ്ഞു ഫലിപ്പിക്കാനും കഴിവുള്ള ഒരു സിനിമയും അതിലെ ഹരി എന്ന കഥാപാത്രവുമാണ് ഹൈലൈറ്റ്. ഒരു മുറിയിൽ സിനിമ പ്രേമവും പേറി വന്നത്തുന്ന 5 ചെറുപ്പക്കാരും സിനിമ ഒരു മോഹം മാത്രമായി സാഹചര്യങ്ങൾ മൂലം ജീവിക്കാൻ നിർബന്ധിരായവരും അങ്ങനെ ആ വാടകമുറിയിൽ ആ അഞ്ചു പേർക്ക് ഇടയിലെ പലതരത്തിലുള്ള സംഘർഷങ്ങളുമാണ് ഒറ്റ നോട്ടത്തിൽ ചിത്രം പറഞ്ഞു പോവുന്നത്. എന്നാൽ ആ സിനിമയുടെ അവതരണവും അതിലെ അഭിനയവും വളരെ വ്യത്യസ്തമായിരുന്നു. പല സിനിമകളിലും ഒരാൾ കഥ പറയുമ്പോൾ അതിനൊപ്പം വിഷ്വൽ വച്ചു ബാലൻസ് ചെയ്താണ് ആ കഥയെ ഭംഗിയാക്കുന്നത്. എന്നാൽ ഇവിടെ വെറും നരേഷൻ ഒപ്പം ആ സാഹചര്യത്തിൽ സംഭവിക്കാവുന്ന ശബ്ദങ്ങളെ കൂടി കൂട്ടിച്ചേർത്തു വല്ലാത്തൊരു അനുഭവമാക്കി ആ കഥ പറച്ചിലിനെ മാറ്റിയെടുക്കുകയാണ് ചിത്രത്തിൽ. കൂടാതെ വിഷ്ണു ഗോവിന്ദൻ എന്നാ നടന്റെ അഭിനയം, പറയാതെ വയ്യ അത്രയും insane ആയി ഹരി എന്നാ കഥാപാത്രത്തെ അവതരിപ്പിച്ചിട്ടുണ്ട്. സാമൂഹിക അടിച്ചമർത്തലുകളെയും ഒരു സമൂഹം മറ്റൊന്നിൽ നിന്നാനുഭവിക്കുന്ന വീർപ്പുമുട്ടലുകളെയും ഒരാളുടെ കഥയിൽ നിന്നും ആ കഥാപാത്രത്തിന്റെ മാനസികവിഭ്രാന്തിയിൽ നിന്നും അവതരിപ്പിക്കുക എന്നത് വ്യത്യസ്തമായ ഒരു അവതരണമായിരുന്നു സിനിമയുടേത്.