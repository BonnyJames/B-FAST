---
author: Beaumaris
categories:
- Entertainment
comment_count: 0
date: 2022-06-22 04:26:00
draft: false
image: https://cdn.boolokam.com/articles/2022/06/heeee.jpg
like_count: 52245
share_count: 19286
tags:
- ACTOR
- Featured
- nf varghese
title: എൻ എഫ് വർഗീസിൻെറ ഓർമ്മ ദിനത്തിൽ മനസ്സ് നിറയെ വിശ്വനാഥൻെറ ശബ്ദമായിരുന്നു
view_count: 724517
---

**Rayemon Roy Mampilly** ''ആണ്ടവൻ ഇതു നിന്റെ കോയമ്പത്തൂരേ മായാണ്ടിക്കുപ്പം അല്ല കൊച്ചിയാ കൊച്ചി.. വിശ്വനാഥന്റെ കൊച്ചി ...''. ''ഈ നിൽക്കുന്ന വിശ്വനാഥനെ താറടിക്കാനും എക്സ്പോ സ്‌ ചെയ്യാനും നശിപ്പിക്കാനും ഒക്കെ ഒരു പുരുഷായുസ്സ് മുഴുവൻ അച്ചു നിരത്തി പരാജയപ്പെട്ടു പോയവനാണ് നിൻറെ തന്ത ശേഖരൻ.... ''' ''ഇനി ഒരൊറ്റ തവണ കൂടെ നിന്റെ ഈ പീറ പത്രത്തിൽ വിശ്വനാഥന്റെ പേര് അച്ചടിച്ച് വന്നാൽ ദഹിക്കും എല്ലാം കത്തി ചാമ്പലാവും'' ഇന്നലെ എൻഫ് വർഗീസിൻെറ ഓർമ്മ ദിനത്തിൽ മനസ്സ് നിറയെ വിശ്വനാഥൻെറ ശബ്ദമായിരുന്നു .മലയാളത്തിലെ എക്കാലത്തേയും വില്ലൻ തബലിസ്റ്റ് അയപ്പനായിരിക്കാം. പക്ഷേ നോട്ടം കൊണ്ടും ഭാവം കൊണ്ടും നടത്തം കൊണ്ടും ശബ്ദം കൊണ്ടും അവിസ്മരണീയനായ വിശ്വനാഥൻ , അയപ്പനിൽ നിന്ന് തെല്ലും അകലെയല്ല.... കെജി ജോർജിൻെറ എക്കാലത്തേയും ക്ളാസിക്കിൽ നിന്ന്, കമേഴ്സ്യൽ സിനിമയുടെ പൂർണ്ണതയെ പ്രാപിക്കുന്ന 'പത്രത്തിലെ ' വിശ്വനാഥൻ എത്തി പിടിക്കാൻ സാധ്യതിമാകുന്നത് മതി, മലയാളത്തിൻെറ മഹാനടനങ്ങളിലോന്നായിരുന്നു എൻ എഫ് വർഗീസെന്ന് ഓർത്തെടുക്കാൻ. '' എന്നെ പോലെ ഒരു കുപ്പി മദ്യം കുടിച്ച് പയറുമണി പോലെ നിൽക്കാനും, മണിക്കൂറുകൾ പറമ്പിൽ പണിയെടുക്കാനും കഴിവുള്ളവരെത്രയുണ്ട്'' സിനിമയിലെന്ന പോലെ ജീവിതത്തിലും അയാൾ അഷോഭ്യനായിരുന്നു.അസഹ്യമായ നെഞ്ച് വേദനയിലും, ഒറ്റക്ക് വണ്ടിയെടുത്ത് ആശുപത്രിയിലേക്ക് ഓടിച്ച് പോയവൻ. പ്രായോഗികതയിൽ അത് വിഡ്ഡിത്തം ആയിരിക്കാമെങ്കിലും, അചഞ്ചലിതമായ മനസ്സിൻെറ പരിപൂർണ്ണതയായിയുന്നു അത്. ![](https://cdn.boolokam.com/articles/2022/06/heeee.jpg) എനിക്ക് ഏറെ ഇഷ്ട്ടമാണ് മണപിള്ളി പവിത്രനെ. നായക കഥാപാത്രത്തിൻെറ അമാനുഷികതക്ക് മാത്രം നിർമ്മിക്കപെട്ട ചിത്രം... മുണ്ടക്കൽ ശേഖരനും, അപ്പൻ തമ്പുരാനും അഴിഞ്ഞാടാൻ ഏറെ ഉണ്ടായിരുന്നു .... പക്ഷേ മണപിള്ളി പവിത്രന് അത്തരം രംഗങ്ങളുടെ പ്രസരം ഉണ്ടായില്ല.... പക്ഷേ നോട്ടം കൊണ്ടും ശൈലി കൊണ്ടും ശബ്ദം കൊണ്ടും, പവിത്രൻ ഇന്ദു ചൂടനൊത്ത വില്ലനായി..നരസിംഹത്തിൻെറ മഹാവിജയം , മണപിള്ളി പവിത്രൻെറ കൂടെ ആകുന്നതത് കൊണ്ടാണ്...അല്ലെങ്കിൽ ഇന്ദുചൂടൻ വെറുമൊരു വൺമാൻ ഷോ ആയി പോയേനേ. ഞാനോർക്കുകയാണ്.ശബ്ദം കൊണ്ടും , ഭാവം കൊണ്ടും , നായകനോട് മത്സരിക്കുന്ന വില്ലനായി മാറിയൊരാൾ ഈ 20 വർഷങ്ങളിൽ സൃഷ്ടിക്കപെട്ടിട്ടുണ്ടോ?