---
author: Beaumaris
categories:
- Entertainment
comment_count: 0
date: 2023-06-12 14:34:20
draft: false
image: ''
like_count: 2316
share_count: 354
tags:
- Featured
- NEW UPDATE
- vilayath buddha
title: ആരാധകര്‍ ആകാംക്ഷയോടെ കാത്തിരിക്കുന്ന പൃഥ്വിരാജിന്റെ 'വിലായത്ത് ബുദ്ധ'യുടെ പുതിയ
  അപ്ഡേറ്റ്
view_count: 42270
---

ജിആര്‍ ഇന്ദുഗോപന്റെ വിലായത്ത് ബുദ്ധ എന്ന നോവലിനെ ആസ്പദമാക്കിയാണ് വിലായത് ബുദ്ധ എന്ന സിനിമ ഒരുങ്ങുന്നത്. ആരാധകർ ഏറെ പ്രതീക്ഷയോടെ കാത്തിരിക്കുന്ന ചിത്രത്തിന്റെ ഫൈനല്‍ ഷെഡ്യൂള്‍ ആരംഭിച്ചു. 50 ദിവസങ്ങള്‍ നീളുന്നതാണ് ഇത്. മറയൂരിലാണ് 'വിലായത്ത് ബുദ്ധ'യുടെ ചിത്രീകരണം [](https://cdn.boolokam.com/articles/2023/06/DQQQQWWW.jpg)സച്ചിയുടെ സ്വപ്ന ചിത്രമായ വിലായത് ബുദ്ധ അദ്ദേഹത്തിന്റെ വിയോഗത്തെ തുടർന്ന് ശിഷ്യനായ ജയൻ നമ്പ്യാർ ഏറ്റെടുക്കുകയായിരുന്നു.ചിത്രത്തിൽ ഡബിൾ മോഹനൻ എന്ന കഥാപാത്രമായാണ് പൃഥ്വിരാജ് എത്തുന്നത്. ജി ആര്‍ ഇന്ദുഗോപനും രാജേഷ് പിന്നാടനും ചേര്‍ന്നാണ് ചിത്രത്തിന്റെ തിരക്കഥ നിർവഹിക്കുന്നത്. https://youtu.be/BOx9tfkf9YA കോട്ടയം രമേഷ് , പ്രിയംവദ, അനു മോഹൻ, രാജശ്രീ നായർ, ടി ജെ അരുണാചലം എന്നിവർ പ്രധാന കഥാപാത്രങ്ങളെ അവതരിപ്പിക്കുന്നു. മറയൂരിലെ ചന്ദനക്കാടുകളുടെ പശ്ചാത്തലത്തില്‍ കഥ പറയുന്ന ത്രില്ലര്‍ ചിത്രത്തില്‍ വ്യത്യസ്ത ​ഗെറ്റപ്പിലാണ് പൃഥ്വിരാജ് എത്തുന്നത്. ഉര്‍വശി തിയേറ്റേഴ്‌സിന്റെ ബാനറില്‍ സന്ദീപ് സേനന്‍, അനീഷ് എം തോമസ് എന്നിവര്‍ ചേര്‍ന്നു നിര്‍മ്മിക്കുന്ന വിലായത്ത് ബുദ്ധയുടെ ക്യാമറ നിർവഹിക്കുന്നത് 'കാന്താര'യുടെ ഛായാഗ്രാഹകനായ അരവിന്ദ് കശ്യപ് ആണ് .