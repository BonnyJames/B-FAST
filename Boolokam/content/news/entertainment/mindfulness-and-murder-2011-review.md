---
author: Beaumaris
categories:
- Entertainment
comment_count: 0
date: 2023-06-09 13:47:29
draft: false
image: https://cdn.boolokam.com/articles/2023/06/dqqddd.jpg
like_count: 13539
share_count: 1472
tags:
- crime
- Mindfulness and Murder
- movie
- mystery
- thriller
title: പ്രതി ചിലപ്പോൾ ഈ ആശ്രമത്തിൽ ഉള്ള ഒരാൾ ആയിരിക്കാം..
view_count: 228978
---

**പ്രതി ചിലപ്പോൾ ഈ ആശ്രമത്തിൽ ഉള്ള ഒരാൾ ആയിരിക്കാം..** **Shameer KN** ????Mindfulness and Murder (2011) Crime /Mystery /Thriller Language : Thai Direction : Tom Waller IMDB : 6.9 Duration : 1hr 30min [](https://cdn.boolokam.com/articles/2023/06/dwwdwdddd.jpg)തായ്ലാൻഡിലെ ഒരു ബുദ്ധ ആശ്രമത്തിൽ കൊല്ലപ്പെട്ട നിലയിൽ അവിടെ ജോലി ചെയുന്ന ഒരാളുടെ മൃതദ്ദേഹം കണ്ടെത്തുന്നു.വിചിത്രമായ നിലയിൽ കണ്ടെത്തിയ ആ മൃതദ്ദേഹത്തിൽ കൊലപാതകം ആണെന്ന് ഉറപ്പിക്കാവുന്ന തരത്തിൽ തെളിവുകൾ അവശേഷിച്ചിരുന്നു. ആശ്രമത്തിലുള്ളവർ പോലീസിൽ അറിയിക്കുന്നെങ്കിലും അവകാശികൾ ആരുമില്ലാത്ത ഒരാളുടെ കൊലപാതകം അതിന്റെ കേസ് അന്വേഷണം ഏറ്റെടുക്കാൻ പോലീസ് വിസമ്മതിക്കുന്നു.തുടർന്ന് ആശ്രമം ചീഫിന്റെ നിർദേശപ്രകാരം ആശ്രമത്തിലെ അന്തേവാസിയും മുൻ പോലീസ് ഡീറ്റെക്റ്റീവ് ആയ ഫാദർ അനന്ദ ആ കേസ് അന്വേഷണവുമായി മുന്നോട്ട് പോകുന്നു. [![](https://cdn.boolokam.com/articles/2023/06/dqqddd.jpg)](https://cdn.boolokam.com/articles/2023/06/dqqddd.jpg)തുടർന്നും ആശ്രമത്തിൽ കൊലപാതകവും മിസ്സിംഗ്‌ സംഭവങ്ങളും റിപ്പോർട്ട്‌ ചെയുന്നു. സംഭവങ്ങളുടെ യാഥാർഥ്യം കണ്ടെത്താനുള്ള അന്വേഷണം ആണ് സിനിമയിൽ.അദേഹത്തിന്റെ അന്വേഷണത്തിൽ കണ്ടെത്തുന്ന വസ്തുതകൾ ആവിശ്വാസനീയം ആയിരുന്നു.വളരെ സിംപിൾ ആയി മുന്നോട്ട് പോകുന്ന തിരക്കഥ, അവതരണം.. വിഷ്വൽ സെറ്റിംഗ്സ് നന്നായിരുന്നു.ഈ സിനിമ ഉടനീളം പ്രേക്ഷകന് സമ്മാനിക്കുന്ന ഒരു മൂഡ് ഉണ്ട്. അത് കുറച്ചു ഡിഫറെൻറ് ആയി ഫീൽ ചെയ്തു.. ശാസ്ത്രീയ വിശകലനങ്ങൾക്ക് പിറകെ പോകാതെ ആശ്രമത്തിൽ അന്തേവാസികളിൽ നിന്നും ശേഖരിക്കുന്ന വിവരങ്ങൾ ക്രോഡീകരിച്ചു കൊണ്ടുള്ള അന്വേഷണം അതുവരെ പുറം ലോകമറിയാത്ത അസത്യങ്ങളുടെ മുകളിൽ കെട്ടിപ്പൊക്കിയ പലതും ഉടഞ്ഞു വീഴാൻ തുടങ്ങുകയായിരുന്നു https://youtu.be/YbmtXb5ZGOQ മെയിൽ കഥാപാത്രം ഫാദർ അനന്ദ ആയെത്തിയ Vithaya Pansringarm ന്റെ കഥാപാത്രസൃഷ്ടി മികച്ചതായി തോന്നി.ഷാർപ് ആയി ചിന്തിക്കുകയും എന്നാൽ ഒരിക്കൽ പോലും തനി പോലീസ് ആവാതെ ആശ്രമത്തിന്റെ നിയമങ്ങൾക്കുള്ളിൽ നിന്നു കൊണ്ട് സന്യാസി ആണെന്നുള്ള കാര്യം മറക്കാതെ ഉള്ള അന്വേഷണം.. ഒരിക്കലും ഒരിടത്തു പോലും നിയന്ത്രണം വിട്ടുള്ള പെരുമാറ്റം അയാളിൽ നിന്നും ഉണ്ടാവുന്നില്ല.പോസിറ്റീവ് ആയി തോന്നിയത് ഛായാഗ്രഹണം, പശ്ചാത്തല സംഗീതം ഇവയൊക്കെയാണ്.. ബിജിഎം ചിലയിടങ്ങളിൽ ഒക്കെ മികച്ച ആസ്വാദനം നൽകുന്നതിൽ സഹായിക്കുന്നുണ്ട്..എന്നിലെ പ്രേക്ഷകനെ പൂർണമായും തൃപ്തിപ്പെടുത്തിയ സിനിമ. https://youtu.be/ArRBw_JKJJY