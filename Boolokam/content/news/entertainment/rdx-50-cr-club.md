---
author: Beaumaris
categories:
- Entertainment
comment_count: 0
date: 2023-09-04 08:08:07
draft: false
image: ''
like_count: 100094
share_count: 26913
tags:
- 50 cr club
- RDX MOVIE
title: മലയാളത്തിൽ 50 കോടി ക്ലബിൽ ഇടം പിടിച്ച പതിനെട്ടാമത്തെ ചിത്രമായി ആർഡിഎക്സ്
view_count: 2051724
---

വീക്കെൻഡ് ബ്ലോക്ക്ബസ്റ്റേഴ്സിന്റെ ബാനറിൽ സോഫിയ പോൾ നിർമ്മിച്ച ഫാമിലി ആക്ഷൻ ചിത്രം ആർ ഡി എക്സ് മറ്റു ചിത്രങ്ങളെയെല്ലാം കടത്തിവെട്ടി ഓണം വിന്നർ ആയിരിക്കുകയാണ്. ഷെയ്ൻ നിഗം, ആന്റണി വർഗീസ്, നീരജ് മാധവ് എന്നീ താരങ്ങൾ പ്രധാനവേഷത്തിൽ എത്തുന്ന ചിത്രം ഇതിനോടകം അമ്പതുകോടി ക്ലബിൽ എത്തിയിരിക്കുകയാണ്. റിലീസ് ചെയ്ത് 9 ദിവസങ്ങൾ കൊണ്ടാണ് ആർഡിഎക്സ് ഈ നേട്ടം സ്വന്തമാക്കിയത്. കുടുംബപ്രേക്ഷകരെയും യൂത്തിനെയും ഒരുപോലെ എന്റർടെയിൻ ചെയ്യിക്കാൻ കഴിയുന്ന ഈ ബ്രഹ്‌മാണ്ഡ ചിത്രം ഓഗസ്റ്റ് 25ന് ഓണം റിലീസായി ആണ് തീയേറ്ററിൽ എത്തിയത്. ആർഡിഎക്സ് സംവിധാനം ചെയ്തത് നവാഗതനായ നഹാസ് ഹിദായത്തും, രചിച്ചത് ഷബാസ്, ആദർശ് എന്നിവരും ചേർന്നാണ്. ചിത്രം കേരളത്തിൽ നിന്ന് മാത്രം നേടിയത് ഏകദേശം 30 കോടിയോളം രൂപയുടെ ഗ്രോസ് കളക്ഷനാണ്. വിദേശ മാർക്കറ്റിൽ നിന്ന് 20 കോടി ഗ്രോസിലേക്കു കുതിച്ചു കൊണ്ടിരിക്കുന്ന ഈ ചിത്രം റസ്റ്റ് ഓഫ് ഇന്ത്യ മാർക്കറ്റിൽ നിന്നും ഏകദേശം 3 കോടി കളക്ഷൻ മാർക്ക് പിന്നിടുകയാണ്. മലയാളത്തിൽ നിന്നും 50 കോടി ക്ലബിൽ ഇടം പിടിച്ച പതിനെട്ടാമത്തെ ചിത്രമാണ് ആർഡിഎക്സ്. ദൃശ്യം, പ്രേമം, ഒപ്പം, പുലി മുരുകൻ, എന്ന് നിന്റെ മൊയ്‌ദീൻ, ടു കൺഡ്രീസ്, കായംകുളം കൊച്ചുണ്ണി, ഒടിയൻ, ഞാൻ പ്രകാശൻ, ലൂസിഫർ, കുറുപ്പ്, ഹൃദയം, ഭീഷ്മ പർവ്വം, ജനഗണമന, മാളികപ്പുറം, രോമാഞ്ചം, 2018 എന്നിവയാണ് ഇതിന് മുൻപ് 50 കോടി ക്ലബിൽ ഇടം പിടിച്ച മലയാള ചിത്രങ്ങൾ