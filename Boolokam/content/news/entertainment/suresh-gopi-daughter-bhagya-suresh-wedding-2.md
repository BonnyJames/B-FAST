---
author: Beaumaris
categories:
- Entertainment
comment_count: 0
date: 2024-01-17 05:56:46
draft: false
image: https://cdn.boolokam.com/articles/2024/01/fwwfwwwgg.jpg
like_count: 38188
share_count: 16853
tags:
- bhagyasuresh
- Jayaram
- mammootty
- mohanlal
- narendra modi
- prime minister
- suresh gopi
- SURESHGOPI
- wedding
title: സുരേഷ് ​ഗോപിയുടെ മകൾ ഭാഗ്യ സുരേഷ് വിവാഹിതയായി; വരനും വധുവിനും മാല എടുത്ത് നൽകിയത്
  നരേന്ദ്ര മോദി, ചടങ്ങിൽ താരബാഹുല്യം
view_count: 789690
---

നടനും ബിജെപി നേതാവുമായ സുരേഷ് ഗോപിയുടെ മകൾ ഭാഗ്യയുടെ വിവാഹം ഗുരുവായൂർ ക്ഷേത്രത്തിൽ നടന്നു .നടപ്പന്തലിലെ കല്യാണമണ്ഡപത്തിൽ നടന്ന ചടങ്ങിൽ വധൂവരന്മാർക്ക് മാല എടുത്ത് നൽകിയത് പ്രധാനമന്ത്രി നരേന്ദ്രമോദിയാണ്. ശ്രേയസ് മോഹൻ ആണ് വരൻ . സുരേഷ് ഗോപിയും ഭാര്യ രാധികയും ചേർന്നാണ് മകളെ മണ്ഡപത്തിലേക്ക് കൈപിടിച്ചു കയറ്റിയത്. ശ്രേയസ് താലി ചാർത്തിയതിന് പിന്നാലെ ആദ്യം വരനും പിന്നീട് വധുവിനും പ്രധാനമന്ത്രി മാല കൈമാറി. തുടർന്ന് ഇരുവരും പരസ്പരം മാലചാർത്തി. ബിസിനസുകാരനായ ശ്രേയസ് ആണ് വരൻ. മാവേലിക്കര സ്വദേശികളായ മോഹന്റെയും ശ്രീദേവിയുടെയും മകനാണ് ശ്രേയസ്. മോഹൻലാൽ, മമ്മൂട്ടി, ദിലീപ്, ജയറാം തുടങ്ങിയ താരങ്ങൾ കുടുംബസമേതം ചടങ്ങിൽ പങ്കുകൊണ്ടു. വൻ താരനിര തന്നെ വിവാഹത്തിൽ പങ്കുകൊണ്ടു . വിവാഹച്ചടങ്ങിനും മറ്റു പരിപാടികൾക്കുമായി പ്രധാനമന്ത്രി ഇന്നലെ രാത്രിയോടെ കേരളത്തിലെത്തി. വധൂവരന്മാരുടെ മാതാപിതാക്കളെയും പൂജാരിയേയും കൂടാതെ പ്രധാനമന്ത്രി നരേന്ദ്രമോദി മാത്രമായിരുന്ന കതിർമണ്ഡപത്തിലുണ്ടായിരുന്നത്. മോഹൻലാൽ, മമ്മൂട്ടി, ജയറാം, ദിലീപ്, പാർവതി ഖുശ്‌ബു, ബിജു മേനോൻ ഉൾപ്പെടെയുള്ള വൻ താര നിര തന്നെ ചടങ്ങിൽ പങ്കെടുക്കാനെത്തി. ചടങ്ങിനെത്തിയ എല്ലാവരോടും പ്രധാനമന്ത്രി സംസാരിച്ചു. ![](https://cdn.boolokam.com/articles/2024/01/fwwfwwwgg.jpg)ശ്രീകൃഷ്ണകോളജിലെ ഹെലിപാഡിലിറങ്ങിയ പ്രധാനമന്ത്രി റോഡ് മാര്‍ഗം ശ്രീവല്‍സം ഗസ്റ്റ് ഹൗസിലെത്തുകയായിരുന്നു. തുടര്‍ന്ന് ഗുരുവായൂര്‍ ക്ഷേത്രത്തില്‍ ദര്‍ശനം നടത്തിയശേഷം ആണ് അദ്ദേഹം സുരേഷ് ഗോപിയുടെ മകളുടെ വിവാഹത്തില്‍ പങ്കെടുത്തത് ![](https://cdn.boolokam.com/articles/2024/01/33.jpg)സുരേഷ് ഗോപിയുടേയും രാധികയുടേയും മൂത്ത മകളാണ് ഭാഗ്യ സുരേഷ്. ഗോകുൽ സുരേഷ്, മാധവ് സുരേഷ്, ഭാവ്നി സുരേഷ് എന്നിവരാണ് സുരേഷ് ഗോപിയുടെ മറ്റു മക്കൾ. ജനുവരി 19 ന് സിനിമാ താരങ്ങൾക്കും രാഷ്ട്രീയ പ്രമുഖർക്കുമായി കൊച്ചിയിൽ ചടങ്ങ് നടത്തുമെന്നാണ് വിവരം. നാട്ടുകാർക്കും സുഹൃത്തുക്കൾക്കുമായി 20-ാം തീയതി തിരുവനന്തപുരത്തും ചടങ്ങുകളുണ്ട്. 

> പ്രധാനമന്ത്രി [@narendramodi](https://twitter.com/narendramodi?ref_src=twsrc%5Etfw) ജി ഗുരുവായൂർ ക്ഷേത്ര ദർശനത്തിന് ശേഷം ശ്രീ സുരേഷ് ഗോപിയുടെ മകളുടെ വിവാഹത്തിനായി കല്യാണ മണ്ഡപത്തിൽ എത്തും മുൻപ് അവിടെ വിവാഹത്തിനായി എത്തിച്ചേർന്ന മറ്റു നവദമ്പതിമാരെയും അശ്ലീർവദിച്ചു.. [@Sureshgopioffcl](https://twitter.com/Sureshgopioffcl?ref_src=twsrc%5Etfw)[#MyPMMyPride](https://twitter.com/hashtag/MyPMMyPride?src=hash&ref_src=twsrc%5Etfw)[#SuswagathamModi](https://twitter.com/hashtag/SuswagathamModi?src=hash&ref_src=twsrc%5Etfw) [pic.twitter.com/C0Agtp5eCj](https://t.co/C0Agtp5eCj)
> 
> — Adv Nivedida (@AdvNivedida) [January 17, 2024](https://twitter.com/AdvNivedida/status/1747473160616956080?ref_src=twsrc%5Etfw)