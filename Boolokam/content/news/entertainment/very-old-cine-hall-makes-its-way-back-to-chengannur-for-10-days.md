---
author: Beaumaris
categories:
- Entertainment
comment_count: 0
date: 2022-10-24 15:18:37
draft: false
image: ''
like_count: 131379
share_count: 31506
tags:
- nostalgia
- santhosh talkies
title: ഓർമകളിലെ ഓലമേഞ്ഞ തിയേറ്റർ പുനർജ്ജനിക്കുകയാണ്, മുണ്ടൻകാവിലെ സന്തോഷ് ടാക്കീസ്
view_count: 1828804
---

ഒരുകാലത്തു ഓലമേഞ്ഞ തിയേറ്ററുകൾ ആയിരുന്നു . അത് ഒരു നൊസ്റ്റാൾജിയ താനെ ആയിരുന്നു പലർക്കും. ഇതാ ആ പഴയ കാലത്തേയ്ക്ക് മടങ്ങി പോകാൻ ഒരവസരം. ചെങ്ങന്നൂരിലെ മുതിർന്നവരുടെ നൊസ്റ്റാൾജിയ ആണ് മുണ്ടൻകാവിലെ സന്തോഷ് ടാക്കീസ്. ഒരു കാലത്ത് ചെങ്ങന്നൂരിന്റെ പ്രിയപ്പെട്ട തിയേറ്ററായിരുന്ന സന്തോഷ് ടാക്കീസ് കാലത്തിന്റെ കുത്തൊഴുക്കിൽ വിസ്‌മൃതിയിലേക്ക് മറഞ്ഞു. ചെങ്ങന്നൂർ പെരുമയുടെ ഭാഗമായി സന്തോഷ് ടാക്കീസിനെ വീണ്ടും പുനർസൃഷ്ടിക്കുകയാണ്. ചെങ്ങന്നൂർ പെരുമയുടെ നാളുകളിൽ ഓലമേഞ്ഞ പഴയ സിനിമാകൊട്ടക തിരികെ വരും. നാളെ മുതൽ 10 ദിവസങ്ങൾ സന്തോഷ് ടാക്കീസിൽ പഴയ ക്ലാസിക് സിനിമകൾ പ്രദർശിപ്പിക്കും. മാറ്റിനിയും ഫസ്റ്റ്ഷോയുമാണ് ഉണ്ടാകുക. നാടൻ ചായക്കടയും, മുറുക്കാൻ പീടികയും, പുസ്തകക്കടയും, വർത്തമാനത്തട്ടും, പഴയകാല സിനിമാ ഉപകരണങ്ങളുടെ പ്രദർശനവും ഒക്കെ ഉണ്ടാകും. കേരള ചലച്ചിത്ര അക്കാദമിയും, ഫിലിം ഡെവലപ്മെന്റ് കോർപറേഷനും ചേർന്നാണ് കൊട്ടക നടത്തുന്നത്.മന്ത്രി സജി ചെറിയാൻ ഇന്ന് സന്തോഷ് ടാക്കീസിന്റെ അവസാനഘട്ട ഒരുക്കങ്ങൾ സന്ദർശിച്ചു വിലയിരുത്തി. ** &nbsp; &nbsp;