---
author: Beaumaris
categories:
- Entertainment
comment_count: 0
date: 2022-05-18 10:40:50
draft: false
image: https://cdn.boolokam.com/articles/2022/05/wfwffwf.jpg
like_count: 13389
share_count: 5373
tags:
- ee shabdam innathe shabdam
- mammootty
- Nirmal Nirmal
title: കാലങ്ങള്‍ക്കു മുന്നേ നിയമത്തിലെ പഴുതുകളെ തുറന്നു കാട്ടിയ ഒരു സാധരണക്കാരനുണ്ടായിരുന്നു
view_count: 190284
---

**Nirmal Nirmal** കോടതി മുറികളും വിസ്താരങ്ങളും വാദങ്ങളും നിയമസംഹിതയെ ചോദ്യം ചെയ്യലും ഇടതടവുകളില്ലാതെ ഇന്നും മലയാള സിനിമയില്‍ അരങ്ങ് വാഴുന്നുണ്ട്.കയ്യടി നേടുന്നുണ്ട്..എന്നാല്‍ കാലങ്ങള്‍ക്കു മുന്നേ നിയമത്തിലെ പഴുതുകളെ തുറന്നു കാട്ടിയ ഒരു സാധരണക്കൊരനുണ്ടായിരുന്നു. ചിതലരിച്ച് പോയ താളുകളിലെ അര്‍ത്ഥം നഷ്ടപ്പെട്ട് പോയ വാക്കുകള്‍ക്കപ്പുറത്ത് സത്യത്തെ കാണാന്‍ ഇവിടുത്തെ നിയമത്തിന് സ്വാതന്ത്രമില്ല എന്ന് പ്രഖ്യാപിച്ച ഒരാള്‍. നിയമം തെളിവുകള്‍ക്ക് വേണ്ടി മുറവിളി കൂട്ടിയപ്പോള്‍ അതേ നിയമത്തിന്‍റെ പഴുതിലൂടെ അപരാധികള്‍ രക്ഷപ്പെട്ടപ്പോള്‍ തെളിയിക്കപ്പെടാതെ പോയ സത്യങ്ങളെ നിയമം കാണാതെ പോയപ്പോള്‍ അതിനെ ന്യായാധിപന്‍റെ മുന്നില്‍ തന്നെ തന്‍റെ സര്‍വ്വ വികാര വിക്ഷോപങ്ങളോടു കൂടിയും തുറന്നു കാട്ടിയ ഡോ.രാമചന്ദ്രന്‍. &nbsp; ![](https://cdn.boolokam.com/articles/2022/05/wfwffwf.jpg) ''ഈ ശബ്ദം ഇന്നത്തെ ശബ്ദം'' എന്ന പി.ജി. വിശ്വംബരന്‍ സിനിമയില്‍ മമ്മൂക്ക അവതരിപ്പിച്ച ഈ കഥാപാത്രത്തെ ഇക്കണ്ട കാലം മുഴുവന്‍ നടത്തിയ സിനിമാ ചര്‍ച്ചകളിലൊന്നും പരാമര്‍ശിച്ചു കണ്ടിട്ടില്ല എണ്‍പതുകളിലെ മമ്മൂട്ടി എന്നാല്‍ തനിയാവര്‍ത്തനത്തിലെ ബാലന്‍ മാഷും നിറക്കൂട്ടിലെ രവിവര്‍മ്മയും ആവനാഴിലെ ബല്‍റാമും മാത്രമാണെന്ന് കരുതിയെങ്കില്‍ കരുതിയവർക്ക് അത് തെറ്റി..സിനിമയുടെ വിജയത്തിനപ്പുറം പൊര്‍ഫോമന്‍സ് കൊണ്ട് മുന്നില്‍ നിന്നിട്ടും അണ്ടര്‍റേട്ടഡ് ആയി പോയ കഥാപാത്രമാണ് ഡോ.രാമചന്ദ്രന്‍.???? കോടതി മുറിയിൽ വിസ്മയങ്ങൾ തീർക്കാനും കോരിത്തരിപ്പിക്കാനും മമ്മൂട്ടി എന്ന അത്ഭുതനടന് കറുത്ത കോട്ടിന്റെ അകമ്പടി വേണമെന്ന് ഒരു നിർബന്ധവുമില്ലാ.