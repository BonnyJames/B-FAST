---
author: Beaumaris
categories:
- Entertainment
comment_count: 0
date: 2022-11-25 15:52:44
draft: false
image: ''
like_count: 72816
share_count: 24920
tags:
- amrutha suresh
- bala
- elizabath
- gopi sundar
- Shefeekkinte Santhosham
title: അമൃതയുടെ പങ്കാളിയായ ഗോപി സുന്ദറെ 'ഗോപി മഞ്ജൂരിയൻ' എന്ന് പരിഹസിച്ച് ബാല
view_count: 1465438
---

ഷെഫീക്കിന്റെ സന്തോഷം എന്ന ചിത്രം ഇന്ന് തിയേറ്ററുകളിൽ എത്തിയിരിക്കുകയാണ്. നടന്‍ ബാല പ്രധാന കഥാ പാത്രത്തെ അവതരിപ്പിക്കുന്ന ഈ സിനിമ കാണാന്‍ ഭാര്യ എലിസബത്തിന്റെ കൂടെയാണ് ബാല തിയറ്ററിലേക്ക് എത്തിയത്.ഉണ്ണി അവതരിപ്പിച്ച ഷെഫീക്ക് എന്ന കഥാപാത്രത്തിന്റെ ആത്മാർഥ സുഹൃത്തായ അമീർ എന്ന കഥാപാത്രമായാണ് ബാല ചിത്രത്തിൽ എത്തിയത്. ഭാര്യ മാത്രമല്ല കൂടെ മകള്‍ പാപ്പുവും ഉണ്ടാവണമെന്ന് താന്‍ ഏറെ ആഗ്രഹിച്ചിരുന്നതെന്നും എന്നാല്‍ മനഃപൂര്‍വ്വം ചിലർ എന്നെ പറ്റിക്കുകയായിരുന്നുവെന്നും ചില ഫ്രോഡുകളെ ഒരിക്കലും വിശ്വസിക്കരുതെന്നും നടന്‍ പറയുന്നു.ഇതിനിടയിൽ ആദ്യ ഭാര്യ അമൃതയുടെ പങ്കാളിയും സംഗീത സംവിധായകനുമായ ഗോപി സുന്ദറിനെ അധിക്ഷേപിച്ചും ബാല സംസാരിച്ചിരുന്നു. ബാലയുടെ വാക്കുകൾ ഇങ്ങനെ "എന്റെ ജീവിതമേ ഒരു കോമഡിയാണ്. നിങ്ങള്‍ എല്ലാവരും സ്‌നേഹിക്കുന്നത് കൊണ്ടാണ് ഞാനിങ്ങനെയുള്ളത്. തിരിച്ചും ആ സ്‌നേഹം ഉണ്ടാവും. ഇനി ഞാന്‍ പറയുന്ന കാര്യം എഡിറ്റ് ചെയ്യാതെ നിങ്ങള്‍ ഇടണം (ബാല മാധ്യമപ്രവര്‍ത്തകരോട് ആവശ്യപ്പെട്ടത് ). സത്യത്തില്‍ ഈ സിനിമ കാണാന്‍ മകള്‍ പാപ്പുവും വരുമെന്നാണ് കരുതിയത്. അത് നടന്നില്ല . ഓരോ നടന്മാരുടെ ഉള്ളിലും ഒത്തിരി സങ്കടമുണ്ട്. മകള്‍ എന്റെ കൂടെ ഇന്ന് ഉണ്ടാവുമെന്ന് ഞാന്‍ വിചാരിച്ചു. മനഃപൂര്‍വ്വം എന്നെ പറ്റിച്ചതാണ്. എന്റെ ഭാര്യ എലിസബത്തും ആഗ്രഹിച്ചിരുന്നു. " https://youtu.be/0PXUTv3aKss മകള്‍ വരുമെന്ന് പ്രതീക്ഷിച്ചിരുന്നോ എന്ന ചോദ്യത്തിന് മറുപടിയായി ബാല ഇങ്ങനെ പറഞ്ഞു "എന്നെ പറ്റിച്ചത് ആരാണെന്ന് മനസിലായില്ലേ, ഗോപി മഞ്ജൂരിയനോ, ആരൊക്കെയാണ് ഫ്രോഡ് എന്ന് മനസിലായോ ? എന്റെ മറുപടികളും വാക്കുകളും എല്ലാം അത് ന്യായത്തിന് വേണ്ടിയാണ് .എനിക്ക് സ്‌നേഹം മാത്രമേയുള്ളു. ആരോടും പ്രതികാരമോ ദേഷ്യമോ ഇല്ല. കള്ളം പറയുന്നവരെയും ഫ്രോഡ് കളിക്കുന്ന വരെയും എനിക്കിഷ്ടമല്ല. അഭിമുഖങ്ങളില്‍ വന്ന് കരഞ്ഞ് സംസാരിക്കുന്നവരെ ഒരിക്കലും വിശ്വസിക്കരുത്. ഒരുപാട് പേര്‍ എനിക്കെതിരെ പ്രവര്‍ത്തിച്ചു. ഒത്തിരി ഗോസിപ്പുകളും വന്നിരുന്നു. എന്നെ കൊല്ലാന്‍ വേണ്ടി ക്വട്ടേഷന്‍ ടീമിനെ വരെ ഇറക്കിയിട്ടുണ്ട്. പക്ഷേ ഞാന്‍ പോവത്തില്ല. കുറച്ച് സമയമെടുക്കും" - ബാല പറയുന്നു.