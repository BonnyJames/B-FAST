---
author: Beaumaris
categories:
- Entertainment
comment_count: 0
date: 2022-06-17 15:12:17
draft: false
image: ''
like_count: 11160
share_count: 14030
tags:
- Featured
- keerthi suresh
- suresh gopi
title: ഞാനൊരു അനാഥക്കുഞ്ഞെന്നും അവിടെ ജീവിക്കണ്ടെങ്കിൽ തന്റെ വീട്ടിലേക്കു വരാനും സുരേഷ്
  ഗോപി പറഞ്ഞതായി കീർത്തി സുരേഷ്
view_count: 506157
---

നിർമ്മാതാവ് സുരേഷ് കുമാറിന്റെയും പഴയകാല നടി മേനകയുടെയും മകളാണ് കീർത്തി സുരേഷ്. കീർത്തിയുടെ പുതിയ ചിത്രം 'വാശി'യുടെ പ്രമോഷനുമായി ബന്ധപ്പെട്ട് ഒരു പ്രമുഖമാധ്യമത്തോട് താരം പറഞ്ഞ കാര്യങ്ങളാണ് ഇപ്പോൾ ചർച്ചയാകുന്നത്. ചെറുപ്പത്തിൽ താനൊരു അനാഥകുട്ടി ആണെന്നാണ് കരുതിയിരുന്നതെന്നും അങ്ങനെ പറഞ്ഞു പഠിപ്പിച്ചത് സുരേഷ് ഗോപി ആയിരുന്നു എന്നുമാണ് കീർത്തി പറയുന്നത്. അച്ഛനും അമ്മയും തന്നെ ദത്തെടുത്തു വളർത്തിയതാണ് എന്നാണു കരുതി ജീവിച്ചത് എന്ന് താരം പറയുന്നു. കീർത്തിയുടെ വാക്കുകൾ ഇങ്ങനെ "സുരേഷ് ഗോപിയങ്കിൾ ചെറുപ്പം മുതലേ എന്നെ പറഞ്ഞു പറ്റിച്ച ഒരു കാര്യമുണ്ട്, ഞാൻ അനാഥകുഞ്ഞാണെന്ന് പറഞ്ഞ് കളിയാക്കുമായിരുന്നു. അച്ഛനും അമ്മയും എന്നെ ദത്തെടുത്തതാണെന്നും നിനക്ക് അവിടെ ജീവിക്കണ്ടെങ്കിൽ എന്റെ വീട്ടിലേക്ക് വന്നോ എന്നും അങ്കിൾ പറയും. ശരിക്കും ഞാൻ അനാഥകുഞ്ഞാണെന്നാണ് കരുതിയിരുന്നത്. കുറേ വർ‌ഷം ഞാൻ വിശ്വസിച്ചു." കീർത്തി പറയുന്നു