---
author: Beaumaris
categories:
- Entertainment
comment_count: 0
date: 2023-09-30 12:56:01
draft: false
image: ''
like_count: 110206
share_count: 55378
tags:
- empuran
- mohanlal
- murali gopi
- prithviraj
title: എത്തിപ്പോയി ആരാധകര്‍ കാത്തിരുന്ന 'എമ്പുരാന്‍' അപ്ഡേറ്റ്
view_count: 2295076
---

മോഹൻലാൽ-പൃഥ്വിരാജ് കൂട്ടുകെട്ടിൽ ഒരുങ്ങുന്ന ബ്രഹ്മാണ്ഡ ചിത്രം എമ്പുരാന്റെ ലോഞ്ച് വീഡിയോ പ്രൊമോ ടീസർ പുറത്തിറങ്ങി. ലൂസിഫറിന്റെ ആദ്യ ഭാഗത്തിലെ ചില സുപ്രധാന രംഗങ്ങളെ അടിസ്ഥാനമാക്കിയാണ് ടീസർ ഒരുക്കിയിരിക്കുന്നത്. ഞാൻ വരുന്നു എന്ന ഗോവർദ്ധന്റെ ഡയലോഗോടെയാണ് ടീസർ അവസാനിക്കുന്നത്. https://youtu.be/IG5K_xOexiw ലൂസിഫറിൽ ഇന്ദ്രജിത്ത് അവതരിപ്പിച്ച കഥാപാത്രമാണ് ഗോവർദ്ധൻ. ആശീർവാദ് സിനിമാസുമായി തമിഴിലെ പ്രമുഖ നിര്‍മ്മാതാക്കളായ ലൈക്ക പ്രൊഡക്ഷൻസും കൈകോർക്കുന്നു . സിനിമയുടെ ചിത്രീകരണം ഒക്ടോബർ 5 ന് ആരംഭിക്കും. എല്ലാ സിനിമാ പ്രേമികളും കാത്തിരിക്കുന്ന ചിത്രമാണ് എമ്പുരാൻ. വൻ ബജറ്റിലാണ് ലൂസിഫറിന്റെ രണ്ടാം ഭാഗം ഒരുങ്ങുന്നത്. ചിത്രം ലൂസിഫറിന്റെ പ്രീക്വൽ ആണോ അതോ തുടർക്കഥയാണോ എന്ന ചർച്ചകൾ സോഷ്യൽ മീഡിയയിൽ സജീവമാണ്. നോർത്ത് ഇന്ത്യ, തമിഴ്നാട്, വിദേശ രാജ്യങ്ങൾ എന്നിവയായിരിക്കും ചിത്രത്തിന്റെ പ്രധാന ലൊക്കേഷനുകൾ. കേരളത്തിൽ ചിത്രീകരണം ഉണ്ടാകുമോ എന്ന് വ്യക്തമല്ല. മുരളി ഗോപിയുടെ കഥയും തിരക്കഥയും. ആശിർവാദ് സിനിമാസിന് വേണ്ടി ആന്റണി പെരുമ്പാവൂരാണ് നിർമ്മാണം. സുരേഷ് ബാലാജിയുടെയും ജോർജ് പയസ് തറയുടെയും വൈഡ് ആംഗിൾ ക്രിയേഷൻസാണ് ലൈൻ പ്രൊഡക്ഷൻ. ബജറ്റോ റിലീസ് തീയതിയോ തീരുമാനിക്കാതെയാണ് ചിത്രീകരണം ആരംഭിക്കുന്നത്. മലയാള സിനിമ എന്ന നിലയിൽ മാത്രമല്ല ‘എമ്പുരൻ’ പ്ലാൻ ചെയ്തിരിക്കുന്നത്. തിയേറ്ററുകളിലും ഒടിടിയിലും വമ്പൻ ബിസിനസ് നേടിയ ലൂസിഫറിന്റെ രണ്ടാം ഭാഗമെന്ന നിലയിൽ ഹോളിവുഡ് ചിത്രത്തിന് സമാനമായി ലൊക്കേഷനും ചിത്രീകരണവും ആസൂത്രണം ചെയ്തിട്ടുണ്ട്.