---
author: Beaumaris
categories:
- Entertainment
comment_count: 0
date: 2023-04-02 13:03:16
draft: false
image: https://cdn.boolokam.com/articles/2023/04/t3yyyy-1024x768.webp
like_count: 88902
share_count: 31721
tags:
- actor birthday
- ajay devgn
- birthday
title: ബോളിവുഡിന്റെ അഭിനയപ്രതിഭ അജയ് അജയ് ദേവ്ഗൻ ന് പിറന്നാളാശംസകൾ
view_count: 2013031
---

**Bineesh K Achuthan** ഫൂൽ ഓർ കാണ്ടെയിലൂടെ ബോളിവുഡിൽ അരങ്ങേറ്റം കുറിച്ച അജയ് ദേവ്ഗൻ ഏറെ നാൾ ആദ്യ ചിത്രത്തിന്റെ നിഴലുകളായ ധാരാളം ആക്ഷൻ ചിത്രങ്ങളിലഭിനയിച്ചു കൂട്ടി. റൊമാന്റിക് യുഗമായ 90 - കളിൽ ആക്ഷൻ ചിത്രങ്ങൾക്ക് ഡിമാന്റ് കുറവായിരുന്നു. തുടർ പരാജയങ്ങൾ അജയ് നെ ഇരുത്തി ചിന്തിപ്പിച്ചതിന്റെ ഭാഗമായാണ് " പ്യാർ തോ ഹോനാ ഹീ ഥാ " സംഭവിക്കുന്നത്. ചിത്രം സൂപ്പർ ഹിറ്റായിരുന്നു. താമസിയാതെ സഖം എന്ന ചിത്രത്തിലൂടെ മികച്ച നടനുള്ള ദേശീയ പുരസ്കാരത്തിന് അദ്ദേഹം അർഹനായി. ബോക്സ് ഓഫീസ് പവറും നടനെന്ന നിലയിൽ പൊട്ടൻഷ്യലും തെളിയിച്ചതിനെ തുടർന്ന് വൈവിധ്യമാർന്ന ധാരാളം റോളുകൾ അദ്ദേഹത്തെ തേടിയെത്തി. ഹം ദിൽ ദേ ചുകെ സനത്തിൽ നായകനായ സൽമാൻ ഖാനേക്കാളും നിരൂപക പ്രശംസ പിടിച്ചു പറ്റിയ വേഷം അജയ് ദേവ്ഗന്റേതായിരുന്നു. വിവിധ ജേണറുകളിലുള്ള ധാരാളം ചിത്രങ്ങളിലെ നായക വേഷം ഒരു നടനെന്ന നിലയിൽ അദ്ദേഹത്തിന്റെ വളർച്ചക്ക് ഗതിവേഗം നൽകി. ഇമേജുകളിൽ തളച്ചിടാതെ കമ്പനി, വൺസ് അപ്പോൺ എ ടൈം ഇൻ മുംബെ പോലുള്ള ചിത്രങ്ങളിൽ ഭാഗഭാക്കാൻ അജയ് ദേവ്ഗന് സാധിച്ചു. മൾട്ടി സ്റ്റാർ ചിത്രമായ ലജ്ജയിലെ ദലിത് യുവാവിന്റെ വേഷം അജയ് ദേവ്ഗന്റെ ധീരമായ ഒരു പരീക്ഷണമായിരുന്നു. രാഹുലും രാജ് മൽഹോത്രയുമൊക്കെ നിറഞ്ഞ് നിൽക്കുന്നു ബോളിവുഡിൽ നായക നിരയിലുള്ള ഒരു നടൻ അത്തരമൊരു വേഷം സ്വീകരിച്ചത് അദ്ഭുതത്തോടെയാണ് ബോളിവുഡ് വീക്ഷിച്ചത്. ![](https://cdn.boolokam.com/articles/2023/04/t3yyyy-1024x768.webp)ഇതിനിടയിൽ യു മി ഓർ ഹം എന്ന ചിത്രത്തിലൂടെ സംവിധാനത്തിലും അജയ് ഒരു ശ്രമം നടത്തി. വൈകാതെ തന്നെ സിങ്കം സീരീസിലൂടെ തന്റെ ട്രേഡ് മാർക്കായ ആക്ഷൻ ചിത്രങ്ങളിലേക്ക് തിരിച്ച് വരവ് നടത്താനും അദ്ദേഹത്തിനായി. പ്രശസ്ത അഭിനേത്രി കാജോളാണ് അജയ് യുടെ ജീവിത പങ്കാളി. കഴിഞ്ഞ മൂന്ന് പതീറ്റാണ്ടുകളിലധികമായി ഖാൻ ത്രയങ്ങൾക്കും അക്ഷയ് കുമാറിനുമൊപ്പം നായകനിരയിൽ തിളങ്ങുന്ന അജയ് ദേവ്ഗനിന് ഇനിയും വൈവിധ്യമാർന്ന വേഷങ്ങൾ കൈകാര്യം ചെയ്യാൻ കഴിയട്ടെയെന്നും ഈ ജന്മദിന വേളയിൽ ആശംസിക്കുന്നു.