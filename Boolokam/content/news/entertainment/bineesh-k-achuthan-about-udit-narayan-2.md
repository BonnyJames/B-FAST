---
title: "ഇന്നും ഉദിത് നാരായണന്റെ ഗാനങ്ങൾ കാലത്തെ അതിജീവിച്ച് നിലനിൽക്കുന്നു."
date: 2023-12-03T15:47:01
draft: false
categories: ["Entertainment"]
tags: ['playback singer', 'Udit Narayan']
author: "Beaumaris"
---

<strong>Bineesh K Achuthan </strong>

1994 - ൽ റിലീസായ ' ലാഡ്‌ല ' - യിലെ " ലഡ്ക്കീ ഹേ ക്യാ രെ ബാബ " എന്ന ഗാനത്തിലൂടെയാണ് ഈ മധുര ശബ്ദം ഞാനാദ്യം കേൾക്കുന്നത്. അധികം വൈകാതെ തന്നെ ' മൊഹ്റ '- യിലെ അൽക്കാ യാഗ്നിക്കൊപ്പമുള്ള " ടിപ് ടിപ് ബർസാ പാനി "- എന്ന ഗാനത്തിലൂടെ ആ ശബ്ദം വീണ്ടും കേട്ടു. അതേ വർഷം തന്നെ എ.ആർ.റഹ്മാന്റെ തകർപ്പൻ ഹിറ്റ് ആൽബമായ ' കാതലൻ ' - ലൂടെ ഈ ശബ്ദം ആദ്യമായി തമിഴിലും കേട്ടു." കാതലിക്കും പെണ്ണിൻ കൈകൾ തൊട്ടു മീട്ടിനാൽ " എന്നു തുടങ്ങുന്ന ഗാനത്തിലായിരുന്നു അത്. കൂടെ SPB - യും ഉണ്ടായിരുന്നു, ഒപ്പം പല്ലവിയും. രാജ്യവ്യാപകമായി മുക്കാല ഉണ്ടാക്കിയ ഓളം കെട്ടടങ്ങിയപ്പോഴാണ് ഈ ഗാനം ശ്രദ്ധയിൽ പെടുന്നത്. പിന്നെയാണ് ഡർ, രാജാ ബാബു, DDLJ, അകേലേ ഹം അകേലെ തും തുടങ്ങിയ ചിത്രങ്ങളിലെ ഉദിത് ഗാനങ്ങൾ ശ്രദ്ധിക്കുന്നത്.

<img class="size-full wp-image-432378 aligncenter" src="https://cdn.boolokam.com/articles/2023/12/nmk.jpeg" alt="" width="1600" height="900" />1995 - ൽ റിലീസായ മ്യൂസിക്കൽ ഹിറ്റ് ' രാജ ' അക്ഷരാർത്ഥത്തിൽ ഉദിത് നാരായണനേയും രാജയാക്കി. തന്റെ സമകാലികരായ മറ്റെല്ലാ ഗായകരെയും മറി കടന്ന് ഉദിത് നാരായനെ മുന്നിലെത്തെത്തിക്കുന്നതിൽ രാജ വഹിച്ച പങ്ക് നിസാരമല്ല. ' ആഷിഖി '- യിലൂടെ കുമാർ സാനുവിന്റെ അശ്വമേധത്തിന് തുടക്കമിടാൻ സഹായിച്ച നദീം - ശ്രാവൺ ടീം തന്നെയായിരുന്നു രാജയുടെ സംഗീതവും എന്നത് മറ്റൊരു യാദൃശ്ചികത. 1990 മുതൽ 1994 - വരെ തുടർച്ചയായി 5 വട്ടം മികച്ച ഗായകനായി ഫിലിം ഫെയർ തെരഞ്ഞെടുത്ത കുമാർ സാനുവിന് ഡബിൾ ഹാട്രിക് നേട്ടം നഷ്ടമാവുന്നത് ഉദിത് നാരായണിലൂടെയായിരുന്നു. പിന്നീടൊരിക്കലും കുമാർ സാനുവിന് ഫിലിം ഫെയർ അവാർഡ് ലഭ്യമായില്ല.

1988 - ൽ റിലീസായ അമീർ ഖാൻ ചിത്രമായ " ഖയാമത് സെ ഖയാമത് തക് " - ലെ " യേ മേരെ ഹംസഫർ ഇക് നയാ ഇന്തസാർ " എന്ന ഗാനം അക്കാലത്തെ പാത് ബ്രേക്കിംഗ് ആയിരുന്നു എന്നു പിന്നീടാണറിഞ്ഞത്. 90 - കളുടെ തുടക്കം മുതൽ ആ ദശകം മുഴുവൻ അമീർ ഖാന്റെ ശബ്ദമായിരുന്നു ഉദിത്. യാഷ് ചോപ്രയുടെ ' ഡർ' - ലെ ഷാരൂഖ് ഖാനു വേണ്ടിയുള്ള " ജാദൂ തേരി നസർ " എന്ന ഗാനം ഇന്നും ജനമനസുകളിൽ നിറഞ്ഞു നിൽക്കുന്ന ഒരു ഗാനമാണ്. 95 - 96 മുതൽ 2004 സമയത്തൊക്കെ സോനു നിഗം രംഗം കയ്യടക്കുന്നത് വരെ ഉദിത് നാരായൺ തന്നെയായിരുന്നു ഹിന്ദി സിനിമാ ഗാന രംഗത്തെ മുൻ നിരയിൽ. ഇന്നും അദ്ദേഹത്തിന്റെ അക്കാലത്തെ ഗാനങ്ങൾ കാലത്തെ അതിജീവിച്ച് നിലനിൽക്കുന്നു.

https://youtu.be/jiUqY0W1S8g?si=9YZxDysYpyPpsg7f

മലയാളത്തിൽ ദിലീപ് ചിത്രങ്ങളായ CID മൂസ, കൊച്ചി രാജാവ്, പാപ്പി അപ്പച്ചാ എന്നീ ചിത്രങ്ങളിലും അദ്ദേഹം ഗാനം ആലപിച്ചിട്ടുണ്ട്. മാറിയ പരിതസ്ഥിതിയിൽ ഹിന്ദിയിൽ ഗാനാലാപന രംഗത്ത് സജീവമല്ലെങ്കിലും റിയാലിറ്റി ഷോകളിൽ കുമാർ സാനുവിനൊപ്പം ഉദിത് ജിയും സജീവമാണ്. ഈ വേളയിൽ ഒരു തലമുറയുടെ പ്രണയ സ്വപ്നങ്ങൾക്ക് ചിറകേകിയ ഉദിത് നാരായണ് പിറന്നാൾ ആശംസകൾ.


![ഇന്നും ഉദിത് നാരായണന്റെ ഗാനങ്ങൾ കാലത്തെ അതിജീവിച്ച് നിലനിൽക്കുന്നു.](https://cdn.boolokam.com/articles/2023/12/nmk.jpeg)**Bineesh K Achuthan** 1994 - ൽ റിലീസായ ' ലാഡ്‌ല ' - യിലെ " ലഡ്ക്കീ ഹേ ക്യാ രെ ബാബ " എന്ന ഗാനത്തിലൂടെയാണ് ഈ മധുര ശബ്ദം ഞാനാദ്യം കേൾക്കുന്നത്. അധികം വൈകാതെ തന്നെ ' മൊഹ്റ '- യിലെ അൽക്കാ യാഗ്നിക്കൊപ്പമുള്ള " ടിപ് ടിപ് ബർസാ പാനി "- എന്ന ഗാനത്തിലൂടെ ആ ശബ്ദം വീണ്ടും കേട്ടു. അതേ വർഷം തന്നെ എ.ആർ.റഹ്മാന്റെ തകർപ്പൻ ഹിറ്റ് ആൽബമായ ' കാതലൻ ' - ലൂടെ ഈ ശബ്ദം ആദ്യമായി തമിഴിലും കേട്ടു." കാതലിക്കും പെണ്ണിൻ കൈകൾ തൊട്ടു മീട്ടിനാൽ " എന്നു തുടങ്ങുന്ന ഗാനത്തിലായിരുന്നു അത്. കൂടെ SPB - യും ഉണ്ടായിരുന്നു, ഒപ്പം പല്ലവിയും. രാജ്യവ്യാപകമായി മുക്കാല ഉണ്ടാക്കിയ ഓളം കെട്ടടങ്ങിയപ്പോഴാണ് ഈ ഗാനം ശ്രദ്ധയിൽ പെടുന്നത്. പിന്നെയാണ് ഡർ, രാജാ ബാബു, DDLJ, അകേലേ ഹം അകേലെ തും തുടങ്ങിയ ചിത്രങ്ങളിലെ ഉദിത് ഗാനങ്ങൾ ശ്രദ്ധിക്കുന്നത്. 1995 - ൽ റിലീസായ മ്യൂസിക്കൽ ഹിറ്റ് ' രാജ ' അക്ഷരാർത്ഥത്തിൽ ഉദിത് നാരായണനേയും രാജയാക്കി. തന്റെ സമകാലികരായ മറ്റെല്ലാ ഗായകരെയും മറി കടന്ന് ഉദിത് നാരായനെ മുന്നിലെത്തെത്തിക്കുന്നതിൽ രാജ വഹിച്ച പങ്ക് നിസാരമല്ല. ' ആഷിഖി '- യിലൂടെ കുമാർ സാനുവിന്റെ അശ്വമേധത്തിന് തുടക്കമിടാൻ സഹായിച്ച നദീം - ശ്രാവൺ ടീം തന്നെയായിരുന്നു രാജയുടെ സംഗീതവും എന്നത് മറ്റൊരു യാദൃശ്ചികത. 1990 മുതൽ 1994 - വരെ തുടർച്ചയായി 5 വട്ടം മികച്ച ഗായകനായി ഫിലിം ഫെയർ തെരഞ്ഞെടുത്ത കുമാർ സാനുവിന് ഡബിൾ ഹാട്രിക് നേട്ടം നഷ്ടമാവുന്നത് ഉദിത് നാരായണിലൂടെയായിരുന്നു. പിന്നീടൊരിക്കലും കുമാർ സാനുവിന് ഫിലിം ഫെയർ അവാർഡ് ലഭ്യമായില്ല. 1988 - ൽ റിലീസായ അമീർ ഖാൻ ചിത്രമായ " ഖയാമത് സെ ഖയാമത് തക് " - ലെ " യേ മേരെ ഹംസഫർ ഇക് നയാ ഇന്തസാർ " എന്ന ഗാനം അക്കാലത്തെ പാത് ബ്രേക്കിംഗ് ആയിരുന്നു എന്നു പിന്നീടാണറിഞ്ഞത്. 90 - കളുടെ തുടക്കം മുതൽ ആ ദശകം മുഴുവൻ അമീർ ഖാന്റെ ശബ്ദമായിരുന്നു ഉദിത്. യാഷ് ചോപ്രയുടെ ' ഡർ' - ലെ ഷാരൂഖ് ഖാനു വേണ്ടിയുള്ള " ജാദൂ തേരി നസർ " എന്ന ഗാനം ഇന്നും ജനമനസുകളിൽ നിറഞ്ഞു നിൽക്കുന്ന ഒരു ഗാനമാണ്. 95 - 96 മുതൽ 2004 സമയത്തൊക്കെ സോനു നിഗം രംഗം കയ്യടക്കുന്നത് വരെ ഉദിത് നാരായൺ തന്നെയായിരുന്നു ഹിന്ദി സിനിമാ ഗാന രംഗത്തെ മുൻ നിരയിൽ. ഇന്നും അദ്ദേഹത്തിന്റെ അക്കാലത്തെ ഗാനങ്ങൾ കാലത്തെ അതിജീവിച്ച് നിലനിൽക്കുന്നു. https://youtu.be/jiUqY0W1S8g?si=9YZxDysYpyPpsg7f മലയാളത്തിൽ ദിലീപ് ചിത്രങ്ങളായ CID മൂസ, കൊച്ചി രാജാവ്, പാപ്പി അപ്പച്ചാ എന്നീ ചിത്രങ്ങളിലും അദ്ദേഹം ഗാനം ആലപിച്ചിട്ടുണ്ട്. മാറിയ പരിതസ്ഥിതിയിൽ ഹിന്ദിയിൽ ഗാനാലാപന രംഗത്ത് സജീവമല്ലെങ്കിലും റിയാലിറ്റി ഷോകളിൽ കുമാർ സാനുവിനൊപ്പം ഉദിത് ജിയും സജീവമാണ്. ഈ വേളയിൽ ഒരു തലമുറയുടെ പ്രണയ സ്വപ്നങ്ങൾക്ക് ചിറകേകിയ ഉദിത് നാരായണ് പിറന്നാൾ ആശംസകൾ.
