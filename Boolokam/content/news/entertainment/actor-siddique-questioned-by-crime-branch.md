---
author: Beaumaris
categories:
- Entertainment
comment_count: 0
date: 2022-06-21 08:30:49
draft: false
image: ''
like_count: 77011
share_count: 8603
tags:
- Actor Siddique
- actress attack case
- DILIP CASE
- Featured
title: ദിലീപുമായി പ്രത്യേകബന്ധം സിദ്ദിഖിനെ ക്രൈംബ്രാഞ്ച് ചോദ്യം ചെയ്തു
view_count: 1261296
---

നടിയെ ആക്രമിച്ച കേസിലെ ഒന്നാം പ്രതി പൾസർ സുനിയുടെ കത്തുമായി ബന്ധപ്പെട്ട് നടൻ സിദ്ദിഖിനെ ക്രൈം ബ്രാഞ്ച് ചോദ്യം ചെയ്തു. പൾസർ സുനിയെന്ന സുനിൽകുമാർ ദിലീപിന് നൽകാനെന്ന പേരിൽ നൽകിയ കത്തിനെക്കുറിച്ചാണ് സിദ്ദിഖിൻറെ മൊഴിയെടുത്തത്. സിദ്ദിഖ് ഒരു ഓൺലൈൻ മാധ്യമത്തിന് അഭിമുഖം നൽകിയപ്പോൾ, ദിലീപിന് ഒരു അബദ്ധം പറ്റിയതാണെന്നും എന്നും ദിലീപിനൊപ്പം തന്നെ നിൽക്കുമെന്നും പറഞ്ഞിരുന്നു. അങ്ങനെ പറഞ്ഞതിന് വ്യക്തത വരുത്താനുമാണ് ചോദ്യം ചെയ്യൽ ഉണ്ടായത്. എന്ത് സാഹചര്യത്തിലാണ് ദിലീപിന് ഒരബദ്ധം പറ്റിയെന്ന് നടൻറെ അടുത്ത സുഹൃത്ത് കൂടിയായ സിദ്ദിഖ് പറഞ്ഞത് എന്നും ക്രൈംബ്രാഞ്ച് ചോദിച്ചു. തൃക്കാക്കര ഉപതിരഞ്ഞെടുപ്പ് സമയത്തും സിദ്ദിഖ് ആക്രമിക്കപ്പെട്ട നടിയെ പരിഹസിച്ചിരുന്നു. 'ആക്രമിക്കപ്പെട്ട നടി തിരഞ്ഞെടുപ്പിൽ മത്സരിക്കുന്നുണ്ടോ' എന്നാണു അദ്ദേഹം ചോദിച്ചത്.