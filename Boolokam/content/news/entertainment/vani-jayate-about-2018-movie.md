---
author: Beaumaris
categories:
- Entertainment
comment_count: 0
date: 2023-05-07 04:50:36
draft: false
image: https://cdn.boolokam.com/articles/2023/05/fwffff-2-1024x576.jpg
like_count: 77704
share_count: 19739
tags:
- 2018 movie
- jude anthany joseph
- tovino
- tovino movie
title: അനുഭവങ്ങളിൽ നിന്നും മനുഷ്യൻ പാഠങ്ങൾ പഠിക്കും എന്നതിന് ഉത്തമ ഉദാഹരണമാണ് അദ്ദേഹം
view_count: 1245488
---

**Vani Jayate** 2018 നേക്കുറിച്ച് നല്ല റിപ്പോർട്ടുകളുടെ പെരുമഴക്കാലം ആണല്ലോ. സിനിമയെക്കുറിച്ച് അതിനോടൊക്കെയും ചേർന്ന് നിൽക്കുന്ന അഭിപ്രായമാണ് എന്റേതും എന്നത് കൊണ്ട് കൂടുതലൊന്നും ആ വഴിക്ക് പരാമർശിക്കാൻ ഒരുങ്ങുന്നില്ല. ടിക്കറ്റെടുത്താൽ ഒരു നഷ്ടവും ഉണ്ടാവില്ല എന്ന് മാത്രം പറഞ്ഞുവെയ്ക്കാം. എനിക്ക് പറയാനുള്ളത് ജൂഡ് ആന്റണിയെക്കുറിച്ചാണ്. അനുഭവങ്ങളിൽ നിന്നും മനുഷ്യൻ പാഠങ്ങൾ പഠിക്കും എന്നതിന് ഉത്തമ ഉദാഹരണമാണ് അദ്ദേഹം. നിലവിലുള്ള കേരളത്തിലെ സാംസ്കാരികാന്തരീക്ഷത്തിൽ സത്യങ്ങൾ പറഞ്ഞാൽ പിടിച്ചു നിൽക്കാൻ കഴിയില്ല, എന്നദ്ദേഹം കൃത്യമായി മനസ്സിലാക്കിയിട്ടുണ്ട്. എന്നാൽ അതിന് വേണ്ടി നുണകൾ പറഞ്ഞു പ്രീതിപ്പെടുത്താൻ അദ്ദേഹം ഒരുങ്ങിയിട്ടില്ല താനും. അതുകൊണ്ട് തന്നെ ആക്രമണങ്ങൾ ഏറ്റുവാങ്ങിയേക്കാവുന്ന സത്യങ്ങൾ പറയാതിരുന്നും, ചില കയ്പ്പേറിയ സത്യങ്ങൾ നേരിട്ടല്ലാതെ മധുരം പുരട്ടി പറഞ്ഞും നിർമ്മാതാക്കൾ മുടക്കിയ കോടികൾ വെള്ളപ്പൊക്കത്തിൽ ഒലിച്ചു പോവാതെ കാത്തിട്ടുണ്ട്. അതിന് എന്തൊക്കെയായാലും ഒരു സല്യൂട്ട്. [](https://cdn.boolokam.com/articles/2023/05/ffwffffwf-1.jpg)കേരളത്തിനെ മുക്കിക്കൊന്നത് ആരാണെന്നും, എങ്ങനെയാണെന്നും ഉള്ളത് പറയാൻ ശ്രമിച്ചാൽ ഇപ്പോൾ കയ്യടിക്കാൻ കൂട്ട് നിന്നവരിൽ നിന്നും തീയറ്ററുകളും സ്വന്തം തടിയും സംരക്ഷിക്കാൻ ജൂഡിന് നെട്ടോട്ടം ഓടേണ്ടി വരും. കൊൽക്കത്തയിലും മുംബൈയിലും ഇരുന്ന് പടമിറക്കുന്ന സുദീപ്തോ സെൻമാരുടെ പ്രിവിലേജ് കൊച്ചിയിൽ ഇരുന്ന് പിടിക്കുന്ന ജൂഡിന് കിട്ടിയെന്ന് വരില്ല. അത് ജൂഡിന് നന്നായി അറിയാം.. അത് ജൂഡ് അറിഞ്ഞു എന്നത് നമ്മൾക്കും ഇപ്പോളറിയാം. കേരളത്തെ മഹാപ്രളയത്തിൽ നിന്നും കൈപിടിച്ചുയർത്തിയത് ഒരു സർക്കാരും നേതാക്കന്മാരും ഒരു ഭരണസംവിധാനങ്ങളുമല്ല..... ഒരു കൂട്ടം മനുഷ്യപ്പറ്റുള്ള സാധാരണക്കാരായ മനുഷ്യരാണ് എന്നതാണ് പ്രളയം നൽകിയ പാഠം. അത് നല്ല രീതിയിൽ ഒരു കൂട്ടിച്ചേർക്കലും കൂടാതെ മാധ്യമത്തോട് ഇണക്കി പറഞ്ഞിട്ടുണ്ട്. അതുകൊണ്ട് തന്നെയാണ് സാധാരണക്കാരായ മനുഷ്യർ അത് ഇഷ്ടപ്പെടുന്നത്. [![](https://cdn.boolokam.com/articles/2023/05/fwffff-2-1024x576.jpg)](https://cdn.boolokam.com/articles/2023/05/fwffff-2.jpg)കണ്ടും കെട്ടും അറിഞ്ഞും അവരുടേതായ വ്യക്തിപരമായ അനുഭവങ്ങൾ ഓരോ മലയാളിക്കും ഉള്ളത് കൊണ്ട് ഈ സിനിമയിൽ ആർക്കും അഭിനയിക്കേണ്ടി വന്നിട്ടില്ല. പെരുമാറുക ആയിരുന്നു. കയ്യും മെയ്യും മറന്ന് കൈ കൊടുത്തവരും. ജീവിതകാലം മുഴുവൻ സമ്പാദിച്ചത് മുങ്ങുമ്പോൾ ജീവനെയും മാറോടടക്കി പാഞാവരും എല്ലാം ചുറ്റും നോക്കി കണ്ണുകൾ തുടയ്ക്കും. മികച്ച ടെക്ക്‌നീഷ്യനും സ്റ്റോറി ടെല്ലറും ആണ് താൻ എന്ന് തെളിയിച്ച ജൂഡിൽ വിശ്വാസം അർപ്പിപ്പിച്ച നിർമ്മാതാക്കൾക്കും ക്രൂവിനും ആർട്ടിസ്റ്റുകൾക്കും അഭിനന്ദനങ്ങൾ. വൈറസ് പോലെ പ്രൊപ്പഗാണ്ടയ്ക്ക് കുട പിടിച്ചു കൊടുക്കാൻ നിൽക്കാത്തതിന് ഒരു എക്സ്ട്രാ കയ്യടി ജൂഡിനും. എല്ലാ മലയാളികളും കാണേണ്ട സിനിമ ... അല്ല എല്ലാവരും കാണേണ്ട സിനിമ