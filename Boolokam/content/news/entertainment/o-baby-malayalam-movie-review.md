---
author: Beaumaris
categories:
- Entertainment
comment_count: 0
date: 2023-06-13 08:41:32
draft: false
image: ''
like_count: 110567
share_count: 30487
tags:
- dileesh pothan
- o baby malayalam movie
- Ranjan Pramod
title: '"വമ്പൻ താരങ്ങളില്ലാത്ത ഒരു ആവറേജ് ചിത്രമായിരിക്കും എന്നാണ് കരുതിയത്, പക്ഷെ
  പടം പൊളിച്ചു"'
view_count: 1823921
---

**O.ബേബി (മലയാളം- 2023)** **Sajeesh T Alathur** രഞ്ജൻ പ്രമോദ് സംവിധാനം ചെയ്ത ഫാമിലി ത്രില്ലർ ! ദിലീഷ് പോത്തൻ, സജി സോമൻ, രഘുനാഥ് പലേരി, വിഷ്ണു അഗസ്ത്യ,ഷിനു ശ്യാമളൻ, ഹനിയ നഫീസ തുടങ്ങിയവർ മുഖ്യവേഷങ്ങളിൽ ബേബി തിരുവാഞ്ചോല പാപ്പി മാപ്ലയുടെ വിശ്വസ്ത വിധേയനായ കാര്യസ്ഥനാണ്. 200 ഏക്കറോളം പരന്ന് കിടക്കുന്ന കാട്ടിൽ കുരുമുളകും, ഏലവും കൃഷികളും മറ്റുമൊക്കെ നോക്കി നടത്തുന്നതും, കാട്ടിൽ വേട്ടയ്ക്ക് പോക്കും, കണക്കും കാര്യങ്ങളുമൊക്കെ ബേബിയാണ്. പാപ്പിച്ചായൻ്റെ മക്കൾക്ക് പോലും ബേബിയുടെ പവർ ഇല്ല. പാപ്പി മാപ്ലയെ മറ്റൊരാൾ മോശമായി പറയുന്നത് പോലും ബേബിക്കിഷ്ടമല്ല. അയാളുടെ അപ്പനപ്പൂപ്പൻമാരായി ഈ കുടുംബത്തിൻ്റെ വിശ്വസ്തരാണ്. ബേബിക്ക് ഇങ്ങനെ വിനീതനായി അനുസരിച്ച് നടക്കാനാണ് താൽപര്യവും. മക്കളോടും, ഭാര്യയോടും, അമ്മയോടുമൊക്കെ അതിയായ സ്നേഹമുള്ള കുടുംബസ്ഥനും കൂടിയാണ് ബേബി. [](https://cdn.boolokam.com/articles/2023/06/dqqq-3.jpg)പക്ഷെ പഠിപ്പും വിവരവുമുള്ള മകൻ ബേസിലിന് അപ്പൻ തിരുവാഞ്ചോലക്കാരുടെ അടിമയായി കഴിയുന്നത് പലപ്പോഴും പിടിക്കാറില്ല. ബേബിയും ആ കുടുംബവും തമ്മിലുള്ള ആത്മബന്ധത്തിന് പിന്നെന്ത് സംഭവിച്ചു? ബേബിയായി ദിലീഷ് പോത്തൻ തകർത്തു. മറ്റ് താരങ്ങളും അവരുടെ ഭാഗങ്ങൾ ഭംഗിയാക്കി. ബേബിയുടെ മകൻ ബേസിലായി അഭിനയിച്ച പയ്യൻ നല്ല പ്രകടനം ആയിരുന്നു. എന്തിന് ബേബിയുടെ സന്തത സഹചാരിയായ വെള്ളയ്യൻ എന്ന ഒരു നായയുണ്ട്. അത് പോലും മനസിൽ നിൽക്കുന്ന പ്രകടനമായിരുന്നു. വയലൻസ് എന്ന ചിത്രത്തിലൂടെ അരങ്ങേറ്റം കുറിച്ച് ഒന്നോ രണ്ടോ ചിത്രങ്ങളോടെ ഫീൽഡ് ഔട്ട് ആയ സജി സോമൻ്റെ തിരിച്ചുവരവ്. കാടും,എസ്റ്റേറ്റും, ഏലക്കാടുകളും, മഴയും, കാനനപാതയും,4x4 ജീപ്പും, പന്നിവേട്ടയും എന്നിങ്ങനെ ഒരു രണ്ടു മണിക്കൂർ വേറിട്ട ലോകം. മികച്ച ക്യാമറക്കാഴ്ചകൾ.. രണ്ടോ മൂന്നോ ചെറിയ ഫൈറ്റുകൾ! പക്ഷേ നല്ല നാടൻ തല്ലിൻ്റെ ഒറിജിനാലിറ്റി!! വമ്പൻ താരങ്ങളില്ലാത്ത ഒരു ആവറേജ് ചിത്രമായിരിക്കും എന്നാണ് കരുതിയത്. പക്ഷെ പടം പൊളിച്ചു.