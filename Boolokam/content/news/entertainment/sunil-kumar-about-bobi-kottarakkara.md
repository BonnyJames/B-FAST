---
author: Beaumaris
categories:
- Entertainment
comment_count: 0
date: 2022-05-20 09:07:16
draft: false
image: ''
like_count: 2825
share_count: 2226
tags:
- BOBI KOTTARAKKARA
- Sunil Kumar
title: ബോബികൊട്ടാരക്കരയെ എപ്പോ ഓർത്താലും മനസ്സിൽ ആദ്യം തെളിയുന്നത് ആ രസകരമായ ഡയലോഗാണ്
view_count: 135764
---

**Sunil Kumar** അബ്ദുൾഅസീസ് എന്ന ഈ കൊട്ടാരക്കരക്കാരൻ സിനിമാമേഖല വേണ്ടവിധം ഉപയോഗപ്പെടുത്താതെ പോയ ഒരു സ്വാഭാവികാഭിനയപ്രതിഭയായിരുന്നു.. ബോബിയെന്ന ലഘുനാമം സ്വീകരിച്ച് നാടകവേദിയിലൂടെ കലാരംഗത്തെത്തിയ ഇദ്ദേഹം അരങ്ങിലെ മികവുറ്റ പ്രകടനങ്ങളിലൂടെ ചലച്ചിത്രരംഗത്തേയ്ക്ക് കടന്നുവന്നു. മുത്താരംകുന്ന് പി ഒയിലെ രമണനാണെന്ന് തോന്നുന്നു ബോബിയെ മലയാളികൾക്ക് പ്രിയങ്കരനാക്കിയത്. തുടർന്ന് കൈനിറയെ അവസരങ്ങൾ കിട്ടിയെങ്കിലും, അനുകരിക്കാനാവാത്ത മൗലികമായ ഒരഭിനയശൈലിയുണ്ടായിരുന്നിട്ടും, മിക്കതിലും മൂന്നോ നാലോ സീനുകളിലൊതുങ്ങുന്ന വേഷത്തിലോ, മുഖ്യഹാസ്യനടന്റെ ശിങ്കിടിയായുള്ള വേഷത്തിലോ ഈ ഒന്നാന്തരം നടൻ ഒതുങ്ങിപ്പോയി. &nbsp; ജീവിതാന്ത്യംവരെ അവിവാഹിതനായി തുടർന്ന ഇദ്ദേഹം 2000ൽ നാൽപ്പത്തെട്ടാം വയസിൽ ഭക്ഷണത്തിൽ നിന്നുള്ള അലർജിബാധിച്ച് അന്തരിച്ചില്ലായിരുന്നെങ്കിൽ ഉറപ്പായും നമ്മെ വീണ്ടും ഒരുപാട്കാലം പൊട്ടിച്ചിരിപ്പിക്കുമായിരുന്നു. ബോബികൊട്ടാരക്കരയെ എപ്പോ ഓർത്താലും മനസ്സിൽ ആദ്യം തെളിയുന്നത് ആ രസകരമായ ഡയലോഗാണ്.. "നമ്മളെന്തുകൊണ്ട്തോറ്റു എന്ന് ലളിതമായിട്ടങ്ങുപറഞ്ഞാലെന്താ? ഈ പ്രതിക്രിയാവാതകവും കൊളോണിയലിസവുമെന്നൊക്കെപ്പറഞ്ഞ് വെറുതെ കൺഫ്യൂഷനുണ്ടാക്കുന്നതെന്തിനാ? "