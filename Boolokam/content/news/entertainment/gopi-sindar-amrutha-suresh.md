---
author: Beaumaris
categories:
- Entertainment
comment_count: 0
date: 2022-06-04 13:18:55
draft: false
image: https://cdn.boolokam.com/articles/2022/06/dwdw22.jpg
like_count: 38260
share_count: 5871
tags:
- Abhaya Hiranmayi
- amrutha suresh
- gopi sundar
- Gopi Sunder
title: ഗോപി സുന്ദർ, അമൃത സുരേഷ് ബന്ധം, ഗോപി സുന്ദറിന്റെ ആദ്യ ഭാര്യയുടെ പ്രതികരണം ശ്രദ്ധിക്കപ്പെടുന്നു
view_count: 718064
---

സംഗീത സംവിധായകനും ഗായകനുമായ ഗോപി സുന്ദറും അമൃത സുരേഷും തമ്മിലുള്ള പ്രണയം മാധ്യമങ്ങൾ ആഘോഷിക്കുകയാണ്. ഗായികയും നടൻ ബാലയുടെ മുൻ ഭാര്യയുമായ അമൃതാ സുരേഷിനെ മാറോട് ചേർത്ത് നിർത്തുന്ന ഫോട്ടോ സോഷ്യൽ മീഡിയ അക്കൗണ്ടുകളിൽ ഇരുവരും പങ്ക് വെച്ചിരുന്നു. ഈ ചിത്രം സാമൂഹ്യമാധ്യമങ്ങളിൽ വലിയ വിവാദവും ചർച്ചയും ഒക്കെ സൃഷ്ടിച്ചിരുന്നു. ഗോപി സുന്ദർ ആകട്ടെ ആദ്യ ഭാര്യയായ പ്രിയയുമായുള്ള വിവാഹമോചനത്തിനു ശേഷം അഭയ ഹിരണ്മയിയുമായി ലിവിങ് ടുഗദറും കഴിഞ്ഞാണ് ഇപ്പൊ അമൃതയുമായി ബന്ധം തുടങ്ങുന്നത് . ഈ വിഷയത്തെ കുറിച്ച് ബാല പ്രതികരിച്ചത് 'അതെന്റെ ജീവിതം അല്ലല്ലോ' എന്ന് മാത്രമാണ്. ഇപ്പോൾ ഗോപി സുന്ദറിന്റെ മുൻഭാര്യ പ്രിയ പറയുന്നത് സാമൂഹ്യമാധ്യമങ്ങൾ ഏറ്റെടുത്തിട്ടുണ്ട്. പ്രിയുമായുള്ള വിവാഹ ബന്ധം വേർപെടുത്താതെയാണ് അഭിയ ഹിരൺമയിയുമായി ലിവിങ് ടുഗെതർ റിലേഷനിൽ ഗോപി സുന്ദർ ഏർപ്പെട്ടത്. പ്രിയയുമായി ബന്ധം വേർപെടുത്തിയെങ്കിലും അവരുടെ സോഷ്യൽ മീഡിയ പേജുകളിൽ നിന്നും ഗോപി സുന്ദറെ ഒഴിവാക്കിയിട്ടില്ല. ഗോപി സുന്ദറിന്റെ ആദ്യഭാര്യ പ്രിയയുടെ വാക്കുകൾ ഇങ്ങനെ, &nbsp; ![](https://cdn.boolokam.com/articles/2022/06/dwdw22.jpg) "ഞാൻ പ്രതികരിച്ചാലും ഇതിനൊന്നും ഒരു മാറ്റവും വരുത്തില്ല എന്ന കാര്യം ഞാൻ പതിയെ പഠിക്കുകയാണ്. അതുകൊണ്ടൊന്നും ആളുകൾ എന്നെ പെട്ടെന്ന് സ്‌നേഹിക്കാനോ ബഹുമാനിക്കാനോ പോകുന്നില്ല.അത് അവരുടെ മനസ്സുകളെ ഒരു മായാജാല വിദ്യ പോലെ മാറ്റാനും പോകുന്നില്ല. ചിലപ്പോഴൊക്ക ചില കാര്യങ്ങൾ വെറുതെ വിടുന്നതാണ് നല്ലത്. ആളുകൾ അങ്ങനെ പോകട്ടെ, അടച്ചുപൂട്ടിയിടാനോ വിശദീകരണങ്ങൾ ചോദിക്കാനോ ഉത്തരങ്ങൾക്കായി പിറകേ നടക്കാനോ നമ്മളുടെ അവസ്ഥ അവർ മനസിലാക്കുമെന്ന് ശാഠ്യം പിടിക്കാനോ പാടില്ല. നിങ്ങളുടെ ബാഹ്യതയിൽ നടക്കുന്ന കാര്യങ്ങളിൽ ശ്രദ്ധ കൊടുക്കാതെ ആന്തരികമായി സംഭവിക്കുന്ന കാര്യങ്ങൾക്കായി ശ്രദ്ധിക്കുമ്പോഴാണ് ജീവിതം നന്നായി ആസ്വദിക്കാൻ കഴിയുക എന്ന വസ്തുത ഞാൻ പതിയെ പഠിക്കുകയാണ്. നിങ്ങളും നിങ്ങളുടെ ആന്തരിക സമാധാനത്തിനായി വേണം ഓരോ കാര്യങ്ങൾ ചെയ്യാൻ" ഇതാണ് പ്രിയയുടെ പ്രതികരണം &nbsp; &nbsp;