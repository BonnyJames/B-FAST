---
author: Beaumaris
categories:
- Entertainment
comment_count: 0
date: 2022-06-30 12:56:33
draft: false
image: https://cdn.boolokam.com/articles/2022/06/rrrrr3.webp
like_count: 52590
share_count: 16339
tags:
- bigboss 4
- Riyas bigboss
- riyas bigg boss malayalam
title: എല്ലാത്തരം വെറുപ്പുകളുടെയും നെഞ്ചത്ത് ചവിട്ടിക്കൊണ്ട് ഒരുത്തൻ ഷോയുടെ ഫിനാലയിൽ
  എത്തി നിൽപ്പുണ്ട്, കുറിപ്പ്
view_count: 2255838
---

**Harikrishnan Rs** ഫേസ്ബുക്ക് ഉപയോഗിക്കാനുള്ള സമയമില്ലാത്ത അവസ്ഥയിലായിരുന്നതിനാൽ അൺഇൻസ്റ്റാൾഡ് ആയിരുന്നു. തുടർന്നും ആയിരിക്കും. പക്ഷേ ഇന്ന് ഇതിവിടെ എഴുതിയിട്ടില്ലെങ്കിൽ അത് ഇത്രയും നാൾ ഞാൻ പിന്തുടർന്ന ജെൻഡർ, ക്വിയർ പൊളിറ്റിക്സിനോടുള്ള നീതികേടാവുമെന്നതിനാൽ എഴുതിയിടുകയാണ്. ഞാൻ Bigg Boss കാണാറില്ലായിരുന്നു. ആകെ കണ്ടിട്ടുള്ള ഒരേയൊരു Season കഴിഞ്ഞ Season ആണ്. സുഹൃത്തായ അഡോണിച്ചൻ Adoney T John മത്സരാർത്ഥി ആയിരുന്നതിനാൽ പുള്ളിയുടെ Promotion ആവശ്യങ്ങൾക്കായി കാണുമായിരുന്നു. ഈ സീസണിൽ ഞാൻ ഏഷ്യാനെറ്റിന്റെ യൂട്യൂബ് ചാനലിൽ വരുന്ന ഷോർട്ട് പ്രോമോകൾ മാത്രമേ കണ്ടിട്ടുള്ളൂ. അല്ലാതെ കണ്ടിട്ടുള്ളത് വളരെ ചുരുക്കം ചില വീഡിയോസ് മാത്രമാണ്. അതേതൊക്കെയാണെന്ന് വഴിയേ പറയാം. അതൊക്കെ കണ്ടതിൽ നിന്ന് മനസ്സിലായ കുറച്ച് കാര്യങ്ങളാണെഴുതുന്നത്. അടുക്കളകളിൽ തളക്കപ്പെട്ടു പോയ, പാട്രിയാർക്കൽ കുടുംബവ്യവസ്ഥയുടെ അടിമകളാക്കപ്പെട്ട സ്ത്രീകളാണ് യഥാർത്ഥ ഫെമിനിസ്റ്റുകളെന്നൊക്കെയുള്ള Benevolent Sexism (അഥവാ കേട്ടാൽ വിവരമില്ലാത്തവർക്ക് രോമാഞ്ചമുണ്ടാകുന്ന സ്ത്രീവിരുദ്ധത) പറയുന്ന ലക്ഷ്മിപ്രിയയെപ്പോലൊരു Toxic വ്യക്തിക്ക് മലയാളി പ്രേക്ഷകഭൂരിപക്ഷത്തിനിടയിൽ കിട്ടുന്ന സ്വീകാര്യത നിങ്ങൾക്ക് ഊഹിക്കാമല്ലോ. പ്രൊഫൈലുകളെടുത്തു നോക്കിയാൽ മകളേ മാപ്പ് എന്ന് പറഞ്ഞ് വിസ്മയയുടെ ഫോട്ടോയൊക്കെ ഇട്ടിരിക്കുന്ന അച്ഛനമ്മമാരെ നമുക്ക് ഫേസ്ബുക്കിൽ കാണാം. തെറ്റിദ്ധരിക്കരുത്. "അമ്മയും അച്ഛനും ചൂണ്ടിക്കാണിച്ചു തരുന്ന ആളെ മാത്രമേ ഞാൻ വിവാഹം കഴിക്കൂ" എന്ന് പറയുന്ന ദിൽഷയില്ലേ. വ്യക്തിപരമായ തെരഞ്ഞെടുപ്പുകളെക്കാളും സ്വാതന്ത്ര്യത്തെക്കാളും പെൺകുട്ടിയായ എനിക്ക് വലുത് വീട്ടുകാർ കണ്ടുപിടിച്ചു തരുന്ന കല്യാണകമ്പോളത്തിലെ പ്രോഡക്ടാണ് എന്ന് പറയുന്ന ദിൽഷക്കായിരിക്കും അവരുടെ കൈയ്യടി മുഴുവൻ. "എന്റെ അവസ്ഥ ഒന്നാലോചിച്ചു നോക്കിക്കേ.ഒരാണായിപ്പോയി കരയാനും പറ്റില്ല" എന്ന് ദിൽഷയോട് പറയുന്ന ബ്ലെസ്ലി. "ആണിനും പെണ്ണിനും തുല്യസ്വാതന്ത്ര്യം കൊടുക്കുന്ന ഒരു നാട്ടിലാണ് നമ്മൾ ജീവിക്കുന്നത്. അവിടെയീ ഫെമിനിസത്തിന്റെയൊക്കെ ആവശ്യമെന്താണ്" എന്ന് ദിൽഷയോട് പറയുന്ന റോബിൻ. ഹൗ. ബ്ലെസ്ലി റോബിൻ ജോഡികളുടെ ഈ ജെൻഡർ സെൻസിബിലിറ്റി തൊട്ടുതീണ്ടിയിട്ടില്ലാത്ത വർത്തമാനം കേട്ടുകൊണ്ടിരിക്കേ മരിച്ചുപോയാൽ ഒരു മസ്കുലൈൻ ടോക്സിക് ആണിന്റെ മുഖത്ത് എത്ര Watt ബൾബിന്റെ വെളിച്ചമുണ്ടാകുമെന്നോർത്ത് എന്റെ കണ്ണ് മഞ്ഞളിക്കുന്നു. ഇതിന് നടുവിലേക്ക് നാൽപ്പത്തൊന്നാം ദിവസം കയറി വരുന്ന റിയാസ്. നെഞ്ച് വിരിച്ച് മസില് പിടിച്ച് നടക്കാത്ത, സ്വയം പ്രഖ്യാപിത ആൺവീരൻമാരുടെ ഭാഷയിൽ പറഞ്ഞാൽ "പെണ്ണുങ്ങളെപ്പോലെ" കുണുങ്ങി കുണുങ്ങി നടക്കുന്ന, JBL സ്പീക്കറിനെ തോൽപ്പിക്കാൻ പോന്ന ഘനഗംഭീരശബ്ദമില്ലാത്ത റിയാസ്. പലരും ഞെട്ടിയെന്ന് പറയുന്നു. എനിക്കൊരു ഞെട്ടലും തോന്നിയില്ല. ആൺഫാന്റസികളെ തൃപ്തിപ്പെടുത്താത്ത രൂപഭാവങ്ങളുമായി വരുന്ന ഒരാൾക്ക് നേരിടേണ്ടി വരുന്ന സൈബർ ലിഞ്ചിംഗും ബുള്ളിയിംഗും റിയാസിന് നേരിടേണ്ടി വരുമെന്ന് 101 % ഉറപ്പുണ്ടായിരുന്നതിനാൽ എനിക്ക് ഞെട്ടലൊന്നും ഉണ്ടായില്ല. ഞെട്ടലുണ്ടായവർ ഇത്രയും നാൾ ഏത് കിനാശേരിയിലാണ് വസിച്ചിരുന്നതെന്നും എനിക്കറിയില്ല. ഇപ്പോഴും കൗമാരത്തിലെ ലക്ഷണമായി "എതിർലിംഗത്തോട് തോന്നുന്ന ആകർഷണം" എന്നെഴുതിവെച്ചിരിക്കുന്നത് തിരുത്തിയിട്ടു പോലുമില്ലാത്ത ബയോളജി പാഠപുസ്തകം പഠിക്കുന്ന ഒരു ഹൈസ്കൂളുകാരൻ "അവൻ പെണ്ണവൻ. അവൻ കുണ്ടൻ " എന്നൊക്കെ റിയാസിനെ വിളിച്ചതുകണ്ട് നിങ്ങൾ ഞെട്ടിയോ. Gender politics ഒക്കെ ഇത്രപോലും സജീവചർച്ചയല്ലാതിരുന്ന ഒരു കാലത്ത് ഹൈസ്കൂളിൽ പഠിച്ചിരുന്നതിനാലും, ഹൈസ്കൂൾ കാലത്ത് ഞാനവനെക്കാൾ വലിയ മരവാഴയായിരുന്നെന്നും എന്റെ അടുത്ത് മൈക്കും കൊണ്ട് ആരേലും വന്നിരുന്നേൽ ഞാൻ ഇതിൻറെ ഇരട്ടി പറഞ്ഞേനെ എന്നുമറിയാവുന്നതുകൊണ്ട് എനിക്കൊരു ഞെട്ടലും തോന്നിയില്ല. ![](https://cdn.boolokam.com/articles/2022/06/rrrrr3.webp)ഇങ്ങനെ കുടുംബവും നാട്ടാരും പള്ളിക്കൂടങ്ങളുമൊക്കെ ചേർന്ന് നാളുകളായി പഠിപ്പിച്ചു തന്നുകൊണ്ടിരിക്കുന്ന സ്ത്രീവിരുദ്ധതയും ക്വിയർ,ട്രാൻസ് വിരുദ്ധതയുമൊക്കെ, തലയിൽപേറി ജീവിക്കുന്ന മനുഷ്യർക്ക് നടുവിലേക്ക് റിയാസ് സലീം എന്ന 24 വയസുകാരൻ കയറിവരുമ്പോൾ ആൾക്കൂട്ട അധിക്ഷേപങ്ങൾക്ക് പകരം അവനെന്തു കിട്ടുമെന്നാണ് നിങ്ങൾ കരുതുന്നത്.എന്നിട്ടും അവൻ പിന്മാറിയില്ല. ബിഗ് ബോസ് വീടിനുള്ളിലേക്ക് കയറുന്നതിന് തൊട്ടുമുൻപ് താമസിപ്പിച്ചിരുന്ന റൂമിലിരുന്ന് വിനയും റിയാസും നടത്തുന്ന സംസാരം ഏഷ്യാനെറ്റ് യൂട്യൂബ് പ്രോമോയിൽ ഇപ്പോഴും കിടപ്പുണ്ട്. "അകത്തുചെന്നാൽ ആണുങ്ങളെപ്പോലെ കളിക്കണ"മെന്ന് പറയുന്ന വിനയ് മാധവ്. "പെണ്ണുങ്ങളും ആണുങ്ങളെപ്പോലെ തന്നെ ബുദ്ധിയും കഴിവും ഉള്ളവരാണ്. So there is nothing like ആണുങ്ങളെപ്പോലെ കളിക്കുക. അതുകൊണ്ട് അതൊരു സെക്സിസ്റ്റ് വർത്തമാനമാണ്". എന്നുപറഞ്ഞ് തന്നെക്കാൾ പ്രായത്തിന് ഒരുപാട് മുതിർന്ന വിനയയെ പറഞ്ഞു തിരുത്തുന്ന റിയാസ് സലിം.അകത്തു കയറിക്കഴിഞ്ഞ് ഇതേ വിനയ് തന്നെ പറഞ്ഞ "രണ്ടും കെട്ട കോലം" എന്ന ഒരു സ്റ്റേറ്റ്മെന്റ് എങ്ങനെ ട്രാൻസ്ഫോബിയ ആകുന്നുവെന്ന് വിശദീകരിച്ചു കൊടുത്ത് അത് വിനയെ കൊണ്ട് തിരുത്തിക്കുന്ന റിയാസ്. Call Centre ടാസ്കിൽ LGBTQIA+ എന്താണെന്ന റിയാസിന്റെ വിശദീകരണം ഞാനായിട്ട് എടുത്തുപറയണം എന്നു തോന്നുന്നില്ല. "ആണുങ്ങൾക്ക് കുടുംബം നോക്കാനും കുട്ടികളെ നോക്കാനും പെണ്ണുങ്ങളുടെയത്ര കഴിവില്ലെ"ന്ന് പറഞ്ഞ ലക്ഷ്മിപ്രിയയോട്, - "കുട്ടികളെ ദത്തെടുത്തു കുടുംബമായി ജീവിക്കാൻ ഇന്നാട്ടിലെ സ്വവർഗാനുരാഗികളായ ആണുങ്ങൾക്ക് കഴിയില്ല എന്ന പൊതുബോധത്തിന് വളം വയ്ക്കുകയല്ലേ നിങ്ങൾ എന്നും സ്വവർഗ്ഗവിവാഹം Legal ആകാത്തതിനെ പിന്തുണക്കുകയല്ലേ?" എന്നും ചോദിച്ച് ലക്ഷ്മിപ്രിയയുടെ സനാതനധർമത്തെ പൊളിച്ച് കൊടുത്ത റിയാസ്. "കുഞ്ഞിനെ സ്വീകരിക്കാൻ തയ്യാറെടുക്കുന്ന ഗർഭപാത്രത്തിന്റെ കോശങ്ങൾ പൊട്ടിയൊലിച്ചുണ്ടാകുന്ന ചോരയാണ് ആർത്തവരക്തമെന്നും മറ്റേതൊരു മുറിവിൽ നിന്നും വരുന്ന രക്തം പോലെയേ ആർത്തവരക്തവുമുള്ളൂ" എന്നും ബ്ലെസ്ലിക്ക് പറഞ്ഞ് കൊടുക്കുന്ന റിയാസ്. ഇഷ്ടമല്ലെന്ന് പറഞ്ഞ ഒരു പെൺകുട്ടിയെ പുറകെ നടന്ന് ശല്യപ്പെടുത്തുന്നതിലെ ശരികേടിനെപ്പറ്റി ബസ്ലിക്ക് പറഞ്ഞുകൊടുത്ത റിയാസ്. ഈ റിയാസ് ആരുടെയൊക്കെ വിദ്വേഷപ്രചരണങ്ങൾ അതിജീവിക്കണമെന്നറിയാമോ നിങ്ങൾക്ക്. അതറിയണമെങ്കിൽ നിങ്ങൾ മുൻ സീസണുകളിലെ വിജയികളെ പരിശോധിക്കണം. ഒപ്പം നിങ്ങൾ പലർക്കുമറിയാത്ത ചില കഥകളും. ![](https://cdn.boolokam.com/articles/2022/06/wfwfwf-4.jpg)* ആദ്യ സീസൺ വിജയി. സാബുമോൻ. കേരളത്തിൽ ഒരു കാലത്ത് ജാതീയതയുടെയും സ്ത്രീവിരുദ്ധതയുടെയും റേസിസത്തിന്റെയുമൊക്കെ ഈറ്റില്ലമായിരുന്ന ഒരു ഇടമുണ്ട്. FFC. ഈ ഗ്രൂപ്പ് പൂട്ടുകയും ആളുകളുടെ കണ്ണിൽ പൊടിയിടാൻ വാട്ടർബോട്ടിൽ ക്ലബ് എന്ന പേരിൽ ഒരു പാരലൽ ഗ്രൂപ്പ് തുടങ്ങുകയും ചെയ്ത സമയം. അന്ന് സാബുമോൻ ബിഗ്ബോസിലാണ്. ഈ ഗ്രൂപ്പ് അത്ര സുഖമില്ലെന്നും FFC വീണ്ടും തുറക്കണമെന്നും കരയുന്ന അംഗങ്ങൾക്ക് മുന്നിൽ FFC യുടെ Founderഉം സാബുമോന്റെ ചങ്കുമായ അശ്വന്ത് കൊക്ക് ഒരു offer വക്കുന്നു. സാബുമോൻ ബിഗ് ബോസ് ജയിച്ചാൽ FFC വീണ്ടും തുറക്കും. FFC വീണ്ടും തുറക്കപ്പെട്ടു. * രണ്ടാം സീസണിൽ പകുതിയിൽ ഷോ നിന്ന് പോയതിനാൽ വിജയികൾ ഇല്ലായിരുന്നെങ്കിലും ഏറ്റവുമധികം ജനസമ്മതി നേടിയെടുത്തയാളെ നമുക്കറിയാം. സ്ത്രീകൾ ജീൻസ് പാന്റിടുന്നത് കൊണ്ടാണ് ട്രാന്സ്ജെൻഡേഴ്സ് ഉണ്ടാവുന്നത് എന്ന് പറഞ്ഞ രജിത് കുമാർ. അയാളുടെ ഫാൻബോയ് ആണെന്ന് സ്വയം വിശേഷിപ്പിച്ചു കൊണ്ടുവന്ന ഒരു യൂട്യൂബറുണ്ട്. പെണ്ണുങ്ങളുടെ പേരിൽ ഫേക്ക് അക്കൗണ്ട് എടുത്ത് ആണുങ്ങൾക്ക് മെസ്സേജ് അയച്ചു നടക്കുന്ന ആൺകുട്ടികളാണ് കേരളത്തിൽ Gay മനുഷ്യരാകുന്നത് എന്ന വീഡിയോ ചെയ്ത അശ്വിൻ മടപ്പള്ളി എന്ന ആൽഫാ മെയിൽ യൂട്യൂബർ. ഇപ്പോഴത്തെ അയാളുടെ subscriber count 1.08 million ആണ്. അതായത് പത്ത്ലക്ഷത്തി എൺപതിനായിരം മനുഷ്യർ അയാളെ കാണുന്നുണ്ട്. ഈ അശ്വിൻ മടപ്പള്ളിയുടെ മൂപ്പൻസ് Vlog ന്റെയൊക്കെ ഈ സീസണിലെ താരം ഡോക്ടർ റോബിനാണ്. ഇവരുടെ ഡിഗ്രേഡിങ് മാത്രമാണ് റിയാസിന് അതിജീവിക്കേണ്ടി വരുന്നത് എന്ന് നിങ്ങൾ കരുതിയോ.തെറ്റി. 1) ശിഖണ്ഡി എന്ന വാക്ക് ഉപയോഗിക്കുന്നതിൽ എന്താണ് പ്രശ്നം എന്ന് ക്ലബ്ബ് ചർച്ചയിൽ വാദിച്ച, ഫെമിനിസം ശാസ്ത്രത്തിനെതിരാണെന്ന് സ്ഥാപിച്ച സാബുമോൻ. 2) കഴിഞ്ഞ സീസണിൽ ഒരുപാട് തവണ ആണാണെങ്കിൽ അടിയടാ എന്ന ആക്രോശം മുഴക്കിയ കിടിലം ഫിറോസ്. ഈ രണ്ടുപേരെയും വിളിച്ചിരുത്തി സ്വന്തം യൂട്യൂബ് ചാനലിൽ ബിഗ്ബോസ് അനാലിസിസ് വീഡിയോ ചെയ്യിക്കുന്ന ഒരു സ്വയംപ്രഖ്യാപിത ഫെമിനിസ്റ്റുണ്ട്. Stalk ചെയ്യുന്നതിൽ ദിൽഷക്ക് പ്രശ്നമില്ലെങ്കിൽ റിയാസ് എന്തിന് ബ്ലസിയെ വിമശിക്കണം എന്ന് നിഷ്കളങ്കമായി ചോദിക്കുന്ന സുനിതാ ദേവദാസാണ് ആ ഫെമിനിസ്റ്റ്. ഇങ്ങനെ കേരളക്കര നെഞ്ചേറ്റിയ ടോക്സിക് പുരുഷുക്കളുടെയും, ഈ ടോക്സിക് പുരുഷുക്കളെ സ്വന്തം ചാനലിൽ വിളിച്ചിരുത്തി വിസിബിലിറ്റി കൊടുക്കുന്ന ഫെമിനിസ്റ്റുകളുടെയും ഒക്കെ ഡീഗ്രേഡിങ്ങിനെ അതിജീവിച്ചു വേണം റിയാസ് സലീമിന് വോട്ടുകൾ വാങ്ങാൻ. എവിക്ഷനുകളെ അതിജീവിക്കാൻ. പിന്നൊരു കാര്യം കൂടെ. ഇന്ന് റിലീസ് ചെയ്ത Promo കൂടെ എല്ലാരുമൊന്നു കാണണം . LGBTQIA+ politics എല്ലാ മനുഷ്യരും സംസാരിക്കേണ്ടതാണെന്നും നിങ്ങളിത് നോർമലായി കാണാത്തതു കൊണ്ടും accept ചെയ്യാത്തതുകൊണ്ടുമാണ് ഞങ്ങൾക്കിത് സംസാരിക്കേണ്ടി വരുന്നതെന്നും പറഞ്ഞ റിയാസിന്റെ വീഡിയോ കിടപ്പുണ്ട്. സാബുമോനും രജിത്കുമാറിനുമൊക്കെ ഇത് കണ്ടിട്ട് വിവരം വെക്കുമെന്ന വ്യാമോഹമൊന്നും എനിക്കില്ല. എതിർലിംഗത്തോടുള്ള ആകർഷണം കൗമാരത്തിലെ ലക്ഷണമായി എഴുതിവച്ചിരിക്കുന്ന പാഠപുസ്തകമെറക്കുന്ന കമ്മിറ്റിയെങ്കിലും ഇതൊക്കെയൊന്നു കണ്ടാൽ നന്നായിരുന്നു. ![](https://cdn.boolokam.com/articles/2022/06/fwfw2r2-1.jpg)കേരള ഭൂരിപക്ഷത്തിന് ഒട്ടും ദഹിക്കാനിടയില്ലാത്ത നിലപാടുകളാണ് താനവിടെ പറയാൻ പോകുന്നത് എന്നറിഞ്ഞിട്ടും, സ്പഷ്ടമായും വ്യക്തമായും ഒരിടർച്ചയും പതർച്ചയുമില്ലാതെ തനിക്ക് പറയാനുള്ള Gender , Queer രാഷ്ട്രീയം പറഞ്ഞു തീർത്ത റിയാസിന്റെ ചങ്കൂറ്റമുണ്ടല്ലോ. അതിനെ ആളക്കുന്ന ത്രാസിന്റെ മറ്റേ തട്ടിൽ ഈ ഗെയിം ജയിക്കാൻ എന്ത് ഫേക് കളിയും കളിക്കുമെന്ന് പറഞ്ഞവൻമാരെ കൊണ്ടിരുത്തരുത്. നിലപാടിന്റെ തിളക്കം മുഖംമൂടിയിലുരച്ചു നോക്കി ഉറപ്പു വരുത്തുന്ന പരിപാടിയാണത്. അവിടത്തെ പല ടോക്സിക് മൂർത്തികളുടെയും വിവരക്കേടിന്റെ പത്തി അടിച്ചുതാഴ്ത്തി പഞ്ഞിക്കിട്ടിട്ട് റിയാസ് പറഞ്ഞ നിലപാടിന്റെ തഗുകളെ, കറുത്ത കണ്ണടയും അരസൻ ബീഡിയും വച്ചുകൊടുത്ത് വീഡിയോ ഇറക്കി ആഘോഷിക്കാൻ ഇന്നാട്ടിൽ ഒരുത്തരും ഇല്ലാതിരുന്നിട്ട് തന്നെയാണ് അവനീ ഫൈനൽ വരെയെത്തിയത്.അതുകൊണ്ട് ഈ നാട്ടിലെ ലേശമെങ്കിലും വിവരമുള്ള മനുഷ്യരോടാണ്. നിങ്ങൾ ബിഗ് ബോസ് കണ്ടാലും ഇല്ലെങ്കിലും ..... ഇന്നാട്ടിലെ വൃത്തികെട്ട സാമൂഹ്യവ്യവസ്ഥിതി നിർമ്മിച്ചു വച്ച എല്ലാത്തരം വെറുപ്പുകളുടെയും നെഞ്ചത്ത് ചവിട്ടിക്കൊണ്ട് ഒരുത്തൻ ദേ ഒരു വമ്പൻ റിയാലിറ്റി ഷോയുടെ ഫിനാലയിൽ എത്തി നിൽപ്പുണ്ട്. ഏഷ്യാനെറ്റ് എന്ന കുത്തകമുതലാളിത്ത മാധ്യമസ്ഥാപനത്തിന്റെ കച്ചവടതന്ത്രങ്ങളെയും ഇന്നാട്ടിലെ വിവരംകെട്ടവൻമാരുടെ പ്രവചനങ്ങളെയും വെല്ലുവിളിച്ച്, സുവ്യക്തമായ ജെൻഡർ പൊളിറ്റിക്സ് പറഞ്ഞ ഒരുത്തൻ, ഒൻപതെന്നും ചാന്തുപൊട്ടെന്നും വിളിച്ച അതേ മനുഷ്യരെക്കൊണ്ട് തന്നെ എന്തു പൊളിയാണാവൻ എന്നു പറയിച്ചിട്ടുണ്ട്. ഇനി നമ്മുടെ ഊഴമാണ്. എല്ലാ വെറുപ്പിനും മുകളിൽ സ്നേഹം ജയിക്കുമെന്ന് കാട്ടിക്കൊടുക്കാൻ. എല്ലാ വിദ്വേഷപ്രചരണങ്ങൾക്കും മുകളിൽ ആദർശധീരത റിയാസിനെപ്പോലുള്ളവരിലൂടെ ചിരിച്ച് നിൽക്കുമെന്ന് തെളിയിച്ചുകൊടുക്കാൻ. ജെൻഡർ ഇക്വാളിറ്റി പൊളിറ്റിക്സ് സംസാരിക്കുന്ന ഒരാൾക്ക് ശരാശരി മലയാളിആൾക്കൂട്ടത്തിന്റെ സ്നേഹം പിടിച്ചു പറ്റുക സാധ്യമാണെന്ന് കാണിച്ചുകൊടുക്കാൻ. നിങ്ങളുടെ മാറാലകളെ തൂത്തെറിയാനുള്ള ചൂലുകളുമേന്തി ഇനിയും ചെറുപ്പക്കാർ വരുമെന്ന് വിളിച്ചു പറയാൻ.പ്ലേസ്റ്റോറിൽ നിന്ന് ഹോട്ട്സ്റ്റാർ ആപ്പ് ഡൗൺലോഡ് ചെയ്ത് ഒരു OTP യുടെ സഹായത്താൽ വോട്ടുകൾ രേഖപ്പെടുത്തി ഇതൊക്കെ നമുക്ക് തെളിയിച്ചു കൊടുക്കാനുള്ള ഊഴം വന്നിരിക്കുകയാണ്. റിയാസിന് വോട്ട് ചെയ്യുക. ഇത് പി ആർ വർക്ക് ആണോ എന്ന് ചോദിച്ച് മോങ്ങാൻ വരുന്നവരോടാണ്. റിയാസിനെപ്പോലുള്ള മനുഷ്യർക്ക് വേണ്ടിയാണെങ്കിൽ അഞ്ചിന്റെ പൈസ വാങ്ങാതെ സൗജന്യമായി PR പണി നടത്തുന്ന ഒരേജൻസി ഞാനങ്ങ് തൊടങ്ങും എന്ന് ക്ഷത്രിയ രക്തമില്ലാത്ത o+ve രക്തമുള്ള ഒരുത്തൻ. അപ്പ ശരിയെന്നാ.