---
author: Beaumaris
categories:
- Entertainment
comment_count: 0
date: 2023-10-01 04:39:40
draft: false
image: ''
like_count: 41743
share_count: 5664
tags:
- aeroplane
- food
- piolet
title: വിമാനത്തിലെ പൈലറ്റുമാർക്ക് വ്യത്യസ്ത തരത്തിലുള്ള ഭക്ഷണം നൽകാൻ കാരണമെന്ത് ?
  അതിനൊരു വ്യക്തമായ കാരണമുണ്ട് !
view_count: 761650
---

**വിമാനത്തിലെ പൈലറ്റുമാർക്ക് വ്യത്യസ്ത തരത്തിലുള്ള ഭക്ഷണം നൽകാൻ കാരണമെന്ത് ?** **അറിവ് തേടുന്ന പാവം പ്രവാസി** വിമാനത്തിൽ ഒരു പൈലറ്റും ഒരു കോ-പൈലറ്റുമാണുണ്ടാവുക. രണ്ടുപേർക്കും രണ്ട് തരത്തിൽ ഉള്ള ഭക്ഷണം ആണ് നൽകുക. അതായത് മെയിൻ പൈലറ്റിന് ഫസ്റ്റ് ക്ലാസ്സ് യാത്രക്കാർക്ക് കൊടുക്കുന്ന ഭക്ഷണവും , കോ- പൈലറ്റിന് എക്കോണോമി ക്ലാസ്സ് യാത്രക്കാർക്കു കൊടുക്കുന്ന ഭക്ഷണവും ആണ് നൽകുക. ഇങ്ങനെ വ്യത്യസ്തമായ ഭക്ഷണം നൽകാൻ കാരണം ഒരേ ഭക്ഷണം ആണ് രണ്ടുപേരും കഴിക്കുന്നു എന്നു കരുതുക . അവർ കഴിച്ച ഭക്ഷണത്തിൽ നിന്നും വല്ല ഭക്ഷ്യവിഷബാധയും (food poison ) ഉണ്ടാവുകയാണെങ്കിൽ രണ്ട് പേരേയും അത് ബാധിക്കുകയും വിമാനം നിയന്ത്രിക്കാൻ ആളില്ലാത്ത അവസ്ഥ വരികയും ചെയ്യും. അതിനാലാണ് രണ്ട് പേർക്കും രണ്ട് തരത്തിലുള്ള ഭക്ഷണം നൽകുന്നത് . അതാകുമ്പോൾ ഒരാൾക്കു ഭക്ഷ്യവിഷബാധ ഏറ്റാലും അടുത്ത ആൾക്ക് വിമാനം നിയന്ത്രിക്കാൻ കഴിയും. ഈ നിയമം നിലവിൽ വരാൻ കാരണം 1984-ൽ ഒരു എയർക്രാഫ്റ്റിൽ സാധാരണ പോലെ എല്ലാവരും ഒരുപോലെ ഉള്ള ഭക്ഷണമാണ് കഴിച്ചിരുന്നത്... അന്ന് ആ ഭക്ഷണം കഴിച്ച പൈലറ്റുമാരടക്കം പലർക്കും ഭക്ഷ്യവിഷ ബാധ ഏറ്റു... വിമാനം നിയന്ത്രിക്കാൻ ആളില്ലാത്ത അവസ്ഥയായി. അതിന് ശേഷമാണ് വ്യത്യസ്ത ഭക്ഷണം നൽകുന്നത് .