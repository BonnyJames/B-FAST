---
author: Beaumaris
categories:
- Entertainment
comment_count: 0
date: 2023-12-31 09:30:03
draft: false
image: https://cdn.boolokam.com/articles/2023/12/fwfwwf-1.jpg
like_count: 51161
share_count: 14413
tags:
- Japanese
- The Crimes That Bind (2018)
title: ഈ ജാപ്പനീസ് ക്രൈം ഡ്രാമ ക്രൈം ഇൻവെസ്റ്റിഗെഷൻ സിനിമ പ്രേമികൾക്ക് ഒന്ന് കണ്ടു
  നോക്കാവുന്നതാണ്
view_count: 927431
---

**Sree Raj PK** ആദ്യമൊക്കെ ഒരു പിടിയും തരാതെ കിടക്കുന്ന ഒരു പസിൽ പോലെ ആണ് ഈ ചിത്രം. ഒരു ക്രൈം ഇൻവെസ്റ്റിഗെഷൻ ചിത്രം ഇന്ട്രെസ്റ്റിംഗ് ആകുന്നത് നമ്മളിൽ ഒരുപാട് ചോദ്യങ്ങളും ആശയകുഴപ്പങ്ങളും ഉണ്ടാക്കി കുറ്റന്വേഷകനോടൊപ്പം നമ്മളും സഞ്ചരിക്കുമ്പോൾ ആണ്, അവസാനം എല്ലാം കലങ്ങി തെളിഞ്ഞു എല്ലാം ചോദ്യങ്ങൾക്കും ഉള്ള ഉത്തരങ്ങൾ കിട്ടുകയും വേണം. **♦️The Crimes That Bind (2018)** **♦️Mystery/Thriller** **♦️Duration :1h 59m** **♦️Language : Japanese** **♦️IMDb: 7/10 Rotten Tomatoes :71%** കാഗാ ഒരു ഡീറ്റെക്റ്റീവ് ആണ്. അയാളുടെ അമ്മ താൻ കുട്ടി ആയിരുന്നപ്പോഴേ തന്നെ വിട്ട് മാറി താമസിക്കുക ആയിരുന്നു. അങ്ങനെ ഇരിക്കെ വർത്തമാന കാലത്തു നിന്ന് 16 വർഷം മുന്നേ അയാളുടെ അമ്മ മരണപെടുന്നു. സ്വാഭാവിക മരണം ആയിരുന്നു. മരണം അറിഞ്ഞു എത്തിയ കാഗ അവസാന നാളിൽ തന്റെ അമ്മയ്ക്ക് ഒരു കൂട്ടു ഉണ്ടായിരുന്നു എന്ന് അറിയുന്നു. ![](https://cdn.boolokam.com/articles/2023/12/fwfwwf-1.jpg)വർത്തമാന കാലം.16വർഷങ്ങൾക്ക് ശേഷം.ഒരു ഫ്ലാറ്റിനുള്ളിൽ നിന്ന് ഒരു സ്ത്രീയുടെ കഴുത്ത് ഞെരിച്ച് കൊല്ലപ്പെട്ട നിലയിലുള്ള അഴുകിയ മൃതദേഹം കണ്ടെടുക്കുന്നു. അന്വേഷണത്തിൽ ആ ഫ്ലാറ്റിന്റെ ഉടമയും ഏതാനും നാളുകളായി കാണാനില്ല എന്നും പോലീസ് മനസ്സിലാക്കുന്നു. കേസ് അന്വേഷിക്കുന്ന ഉദ്യോഗസ്ഥൻ കാഗയുടെ സുഹൃത്ത് ആയിരുന്നു. കേസ്നെ പറ്റി ചുമ്മാ ചർച്ച ചെയ്യുന്നതിന് ഇടയിൽ ഇൻസ്പെക്ടർ കാഗാ കാണാതായ വ്യക്തിയുടെ ഫ്ലാറ്റിൽ ഉണ്ടായിരുന്ന ഒരു വസ്തു 16 വർഷം മുമ്പ് മരിച്ചു പോയ തന്റെ അമ്മയുമായി ബന്ധപ്പെട്ടതാണെന്ന് സംശയിക്കുന്നു. https://youtu.be/uZnKJQ1Kmg0 നിരവധി വർഷങ്ങളുടെ ഇടവേളകളിൽ നടന്ന സംഭവങ്ങൾ. സംശയിക്കനും പ്രേഷകർക്ക് കഥകൾ മെനയനുമായി ചിത്രം ചില സാധ്യതകൾ മുന്നോട്ട് വെയ്ക്കുന്നു.ഇമോഷണലി കണക്ട് ചെയ്ത് കൊണ്ട്. കുറച്ചു പതിയെ ആണെങ്കിലും ഇന്ട്രെസ്റ്റിംഗ് ആയ്യിട്ടാണ് ചിത്രം മുന്നോട്ട് പോകുന്നത്. നിരവധി കഥാപാത്രങ്ങളും സബ് പ്ലോട്ടുകളും നിറഞ്ഞ ഈ ചിത്രം ശ്രദ്ധയോടെയുള്ള കാഴ്ച ആവശ്യപ്പെടുന്നുണ്ട്. ഇടയ്ക്കൊക്കെ കുറച്ചു കൺഫ്യൂസ് ചെയ്യിപ്പിക്കുന്നും ഉണ്ട്. അഭിനേതാക്കളുടെ മികച്ച പ്രകടനതോടൊപ്പം ഉള്ളിൽ തട്ടുന്ന രീതിയിൽ ഉള്ള ചില സീനുകളും ചിത്രത്തിൽ ഉണ്ട്. ഒരുപിടിയും തരാതെ മുന്നോട്ട് പോകുന്ന ഈ ജാപ്പനീസ് ക്രൈം ഡ്രാമ ക്രൈം ഇൻവെസ്റ്റിഗെഷൻ സിനിമ പ്രേമികൾക്ക് ഒന്ന് കണ്ടു നോക്കാവുന്നതാണ്.