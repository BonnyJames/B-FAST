---
author: Beaumaris
categories:
- Entertainment
comment_count: 0
date: 2022-10-17 05:57:08
draft: false
image: ''
like_count: 69630
share_count: 43605
tags:
- actor sathar
- jayabharathi
title: തുടക്കക്കാരനായ സത്താർ മലയാളസിനിമയിലെ സ്വപ്നറാണിയായ ജയഭാരതിയെ സ്വന്തമാക്കിയപ്പോൾ
  സിനിമാ ലോകം അസൂയയോടെയാണ് സത്താറിനെ കണ്ടത്
view_count: 1545796
---

**Manimyladi Mani** 1975 ൽ എം.കൃഷ്ണൻ നായർ സംവിധാനം ചെയ്ത ഭാര്യയെ ആവശ്യമുണ്ട് എന്ന ചിത്രത്തിലൂടെയാണ് സത്താർ സിനിമാരംഗത്ത് അരങ്ങേറ്റം കുറിക്കുന്നത്.76 ൽ വിൻസെന്റ് മാഷ് സംവിധാനം ചെയ്ത അനാവരണം എന്ന ചിത്രത്തിൽ സത്താർ നായകനായി അഭിനയിച്ചു.ഹരിഹരന്റെ ചിത്രങ്ങളിലൂടെയാണ് സത്താർ മലയാള സിനിമയിൽ ചുവടുറപ്പിക്കുന്നത്. അടിമക്കച്ചവടം, യാഗാശ്വം, ലാവ ,വെള്ളം, ശരപഞ്ജരം എന്നീ ചിത്രങ്ങൾ സത്താറിന് കരുത്തായി. മലയാളത്തിന് പുറമേ തമിഴ് - തെലുങ്ക് ഭാഷകളിലായി 148 ചിത്രങ്ങളിൽ സത്താർ അഭിനയിച്ചു. എറണാകുളം കടുങ്ങല്ലൂരിൽ ഖാദർ പിള്ളയുടെയും ഫാത്തിമയുടെയും പത്ത് മക്കളിൽ ഒൻപതാമനായിട്ടായിരുന്നു സത്താറിന്റെ ജനനം.കടുങ്ങല്ലൂർ സ്കൂളിൽ നിന്നും പ്രാഥമിക വിദ്യഭ്യാസം പൂർത്തിയാക്കിയ സത്താർ ആലുവയു.സി. കോളേജിൽ നിന്നും ചരിത്രത്തിൽ ബിരുദാനന്തര ബിരുദം നേടി. 44 വർഷത്തെ കലാ ജീവിതത്തിനാണ് ഇവിടെ തിരശ്ശീല വീഴുന്നത്. വിടവാങ്ങുമ്പോൾ 67 വയസായിരുന്നു സത്താറിന് .. പ്രിയ സുഹൃത്ത് നടൻ രതീഷിന്റെ മരണം സത്താറിനെ വല്ലാതെ നൊമ്പരപെടുത്തിയിരുന്നു' സിനിമയോടുള്ള താൽപര്യം നഷ്ടമായിയെന്നും സത്താർ ഒരു അഭിമുഖത്തിൽ പറഞ്ഞിരുന്നു. ബീന എന്ന ചിത്രത്തിൽ തന്റെ കൂടെ അഭിനയിച്ച ജയഭാരതിയെ സത്താർ സ്വന്തമാക്കിയപ്പോൾ സിനിമാ ലോകം അസൂയയോടെയാണ് സത്താറിനെ കണ്ടത്.. പിന്നീട് ഇരുവരും വേർപിരിഞ്ഞപ്പോൾ ആരാധകർ സങ്കടപെടുകയും ചെയ്തു.' അഭിനയ രംഗത്ത് നിന്നും മാറി നിന്ന സത്താർ പിന്നിട് 2012ൽ പുറത്തിറങ്ങിയ ആഷിഖ് അബുവിന്റെ 22 ഫീമെയിൽ കോട്ടയം എന്ന ചിത്രത്തിലൂടെയാണ് തിരിച്ച് വന്നത്.തുടർന്ന് കാഞ്ചി, നാത്തോലി ചെറിയ മീനല്ലാ എന്നീ ചിത്രങ്ങളിലും അഭിനയിച്ചുii ' അവസാനമായി അഭിനയിച്ചത് 2014ൽ പുറത്തിറങ്ങിയ പറയാൻ ബാക്കിവെച്ചത് എന്ന സിനിമയിലായിരുന്നു. പേര് പോലെ തന്നെ ഒരു പാട് പറയാൻ ബാക്കി വെച്ചാണ് സത്താർ വിടവാങ്ങിയത്..കരൾ രോഗത്തിന് ചികിത്സയിലായിരുന്നു സത്താർ . തിരനോട്ടം, ബെൻസ് വാസു, ഈ നാട് ,സാമ്രാജ്യം, ദേവാസുരം ,കമ്പോളം, ചന്ത, നാടോടി, അവളുടെ രാവുകൾ ലേലം, കുറുക്കന്റെ കല്യാണം, ആദ്യത്തെ കൺമണി, രൗദ്രം, പകൽ, കനൽ കിരീടം, റാപ്പിഡ് ആക്ഷൻ ഫോഴ്സ്, അരയന്നങ്ങളുടെ വീട്‌, തച്ചിലേടത്ത് ചുണ്ടൻ, ഗോഡ്മാൻ ,കലാപം, കല്യാണ ഉണ്ണികൾ, ഹിറ്റ് ലിസ്റ്റ്, മൂക്കില്ലാരാജ്യത്ത് മുറിമൂക്കൻ രാജാവ്, ബോക്സർ, ചീഫ് മിനിസ്റ്റർKR ഗൗതമി ,കമ്മീഷണർ, ഇഞ്ചക്കാടൻ മത്തായി & സൺസ്, സൗഭാഗ്യം, മാഫിയ, എന്നോടിഷ്ടം കൂടാമോ, പരമ്പര, ലാൽ അമരിക്കയിൽ, പുതിയ കരുക്കൾ, ശോഭ് രാജ്, നായകൻ, അടിയൊഴുക്കുകൾ, പാവം ക്രൂരൻ, വിസ, പടയോട്ടം, ഭീമൻ, വിധിച്ചതും കൊതിച്ചതും, അഹിംസ, മൂർഖൻ,നീലത്താമര, അടിമക്കച്ചവടം എന്നിവയാണ് സത്താർ അഭിനയിച്ച പ്രധാന ചിത്രങ്ങൾ'' മൂന്ന് ചിത്രങ്ങൾ സത്താർ നിർമിക്കുകയുണ്ടായി. 1\. കമ്പോളം 94 2' റിവഞ്ച് 85 3 ബ്ലാക്ക് മെയിൽ 85 .. 2019 സെപ്റ്റംബർ 17 ന് സത്താർ വിട വാങ്ങി ഓർമ്മ പൂക്കൾ .