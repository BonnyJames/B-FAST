---
author: Beaumaris
categories:
- Entertainment
comment_count: 0
date: 2022-06-25 13:45:18
draft: false
image: ''
like_count: 19420
share_count: 2189
tags:
- AKASHADOOTH
- jose prakash
- madhavi
- murali
- NEDUMUDI VENU
title: എല്ലാം നഷ്ടപ്പെട്ട ചെങ്കോലിലെ സേതുമാധവൻ ഒന്നും ജോണിയുടെ ഏഴയലത്തു വരില്ല
view_count: 337827
---

**Anand Mahadevan** ആനി ഒരു ( മാധവി ) മാറാരോഗി ആണെന്നു അറിഞ്ഞ ജോണി ( മുരളി ) പള്ളിമേടയിൽ അച്ചനോട്: "അങ്ങനെ എളുപ്പത്തിലൊന്നും ഞാൻ അവളെ മരിക്കാൻ വിട്ടുകൊടുക്കത്തില്ലച്ചോ, എന്റെ നാലു കുഞ്ഞുങ്ങളെ തള്ളയാ അച്ചോ അവള്. അവള് പോയാ പിന്നെ അതുങ്ങൾക് ആരുണ്ട്? എനിക്കാരുണ്ട്??? അനാഥാലയത്തിൽ ഭക്ഷണവും സംരക്ഷണവും ഉണ്ടായിരുന്നു, അതൊക്കെ വേണ്ടാന്നു വെച്ച് ഭാവിയിലോട്ടു ഒന്നും നോക്കാതെ പതിനാലു കൊല്ലത്തിനു മുൻപ് എന്റെ കൂടെ ഇറങ്ങി തിരിച്ചതാ അച്ചോ അവള്. അവളെ ഞാൻ മരിക്കാൻ വിടില്ലാ. ചികിൽസിപ്പിക്കും, എനിക്കുള്ളതൊക്കെ വിറ്റിട്ടാണെൽ അങ്ങനെ, അല്ലേൽ കടം വാങ്ങിക്കും, അതുമല്ലേൽ എരക്കും, അല്ലേൽ ഞാൻ മോട്ടിക്കും അച്ചോ മോട്ടിക്കും എന്നാലും ഞാൻ മരണത്തിനു വിട്ടുകൊടുക്കേല, ഉറപ്പാ." (വിങ്ങി പൊട്ടി കരയുന്നു, അയാൾ അത്രമാത്രം ഭാര്യയയും മക്കളേം സ്നേഹിക്കുന്നുണ്ട് ???? ) അച്ചൻ 1 ( ജോസ് പ്രകാശ് ) : " വിൽക്കാൻ നിന്റെ കയ്യിൽ എന്താ ഉള്ളത്? ഈ പറഞ്ഞ പതിനാലു വർഷത്തിൽ ഒരിക്കലെങ്കിലും നീ അതിനെ പറ്റി ചിന്തിച്ചിട്ടുണ്ടോ? കട്ടും, മോഷ്ട്ടിച്ചും, കടം മേടിച്ചും ഒരു മാറാ രോഗിയെ ചികിൽസിക്കുകയെന്നു വെച്ചാൽ അത് നടപ്പുള്ള കാര്യമാണോ? നിനക്ക് ചെയ്യാൻ കഴിയുന്ന ഒന്നേ ഉള്ളു, ഇനിയുള്ള കാലമെങ്കിലും സ്വസ്ഥമായിട്ട് ജീവിക്കാൻ നീ അവളെ അനുവദിക്കുക, അവൾക്ക് സമാധാനം കൊടുക്കുക, അവൾക്ക് സന്തോഷം കൊടുക്കുക." ജോണി: എന്തു ചെയ്യാനും ഞാൻ തയാറാണ് അച്ചോ. അച്ചൻ 2 ( നെടുമുടി വേണു): ജോണി നീ കൂടുതൽ ഒന്നും ചെയ്യാനില്ല ആദ്യം കുടി നിർത്തുക ( അപ്പോൾ മുരളി പെട്ടെന്നൊരു നോട്ടമുണ്ട് ഒരു ഫ്രാക്ഷൻ ഓഫ് സെക്കൻഡിൽ മിന്നി മറയുന്ന ഒരു ഭാവം, എന്ത് മനുഷ്യനാണ് ഇങ്ങേർ ?) ബുദ്ധിമുട്ടാണല്ലേ? ആണടോ, കക്കാനും, പിടിച്ചുപറിക്കാനും, ശർദ്ധിച്ചു വഴിയിൽ കിടക്കാനുമൊക്കെ എളുപ്പമാ... ജോണി: ഇല്ലച്ചോ ഇല്ലാ, (അച്ഛന്റെ കയ്യിൽ മുറുകെ പിടിച്ചുകൊണ്ട് ) നിങ്ങളു രണ്ടുപേരയും ദേ തമ്പുരാനെയും സാക്ഷിനിർത്തി ഞാൻ പറയുവാ എന്റെ നാലു കുഞ്ഞുങ്ങളാണേ, എന്റെ ആനിയാണെ ഞാനിനി കുടിക്കില്ല അച്ചോ സത്യം. ഏതു ഡോക്ടർ ചികിൽസിച്ചാലും ദൈവം കൂടെ ഉണ്ടെങ്കിലേ ചികിത്സ ഭലിക്കു. നിങ്ങൾ രണ്ടു പേരും പ്രാർത്ഥിക്കണം എന്റെ ആനിക്ക് വേണ്ടി. ജോണിയ്ക്ക് അത്ര പ്രിയപെട്ടവരായിരുന്നു ആനിയും മക്കളും പക്ഷെ വിധിയുടെ വിളയാട്ടം എല്ലാം തകിടംമറിയുന്നു എല്ലാം നഷ്ടപെട്ട ചെങ്കോലിലെ സേതുമാധവൻ ഒന്നും ജോണിയുടെ ഏഴയലത്തു വരില്ല. മുരളി എന്ത് മനുഷ്യനാണ് ഇങ്ങേര് ? മുന്നിൽ ഒരു ക്യാമറ ഉണ്ടെന്നൊള്ള കാര്യം മറന്നു അങ് ജീവിക്കുകയാണ്. ഡയലോഗ്ഡെലിവറി, ആ വോയിസ് മോഡുലേഷൻ വേറെ ആരെകൊണ്ടും ഇത്ര പെർഫെക്റ്റ് ആയിട്ട് ചെയ്യാൻ പറ്റുമെന്നു തോന്നുന്നില്ല. മുരളി ലെജൻഡ് ആണ്. ഡെന്നിസ് ജോസഫിനെയും സിബി മലയിൽനേയും ഈ അവസരത്തിൽ സ്മരിക്കുന്നു. ചിത്രം: ആകാശദൂത്