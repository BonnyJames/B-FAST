---
author: Beaumaris
categories:
- Entertainment
comment_count: 0
date: 2023-07-03 14:51:29
draft: false
image: ''
like_count: 31966
share_count: 20161
tags:
- ACTOR
- Featured
- Politics
- vijay
title: വിജയ് സിനിമയിൽ നിന്നും മൂന്നുവർഷത്തെ ഇടവേള എടുക്കുവെന്ന് റിപ്പോർട്ടുകൾ, ലക്‌ഷ്യം
  രാഷ്ട്രീയം ?
view_count: 1281262
---

ലോകേഷ് കനകരാജ് സംവിധാനം ചെയ്യുന്ന 'ലിയോ' എന്ന ചിത്രം ദളപതി വിജയ് പൂർത്തിയാക്കി. ചിത്രത്തിന്റെ പോസ്റ്റ് പ്രൊഡക്ഷൻ വർക്കുകൾ തകൃതിയായി നടന്നുകൊണ്ടിരിക്കുകയാണ്. കൂടാതെ ഈ ചിത്രത്തിലെ ആദ്യ സിംഗിൾ സോങ് അടുത്തിടെ പുറത്തിറങ്ങുകയും കടുത്ത വിമർശനങ്ങൾ ഏറ്റുവാങ്ങുകയും ചെയ്തതോടെ 'ലിയോ'യുടെ ഓഡിയോ ലോഞ്ച് ഉടൻ മധുരയിൽ നടത്താനും ചിത്ര സംഘം ആലോചിക്കുന്നതായി റിപ്പോർട്ടുകളുണ്ട്. എന്നാൽ ഇത് സംബന്ധിച്ച് ഔദ്യോഗിക പ്രഖ്യാപനം ഉണ്ടായിട്ടില്ല. [](https://cdn.boolokam.com/articles/2023/07/fwwweeeer.webp)ലിയോയ്ക്ക് ശേഷം വെങ്കട്ട് പ്രഭു സംവിധാനം ചെയ്യുന്ന തന്റെ 68-ാമത്തെ ചിത്രമാണ് വിജയ് ചെയ്യുന്നത് . രാഷ്ട്രീയ പശ്ചാത്തലത്തിലാണ് ചിത്രം ഒരുക്കുന്നതെന്നാണ് സൂചന.വെങ്കട്ട് പ്രഭു ചിത്രം 2024 ദീപാവലി റിലീസ് ആയാണ് പുറത്തിറങ്ങുക. 2026 ലെ നിയമസഭ തെര‍ഞ്ഞെടുപ്പ് ലക്ഷ്യമിട്ടാണ് വിജയ് സിനിമയിൽ നിന്നും ഇടവേളയെടുക്കുന്നതെന്ന് തമിഴ് മാധ്യമങ്ങളുടെ റിപ്പോർട്ടിൽ പറയുന്നു. 2026ലെ നിയമസഭ തെരഞ്ഞെടുപ്പ് ലക്ഷ്യമിട്ട് വിജയ് രാഷ്ട്രീയ പാർട്ടി രൂപീകരിക്കുമെന്ന അഭ്യൂഹം ശക്തമാണ്. വിജയുടെ ആരാധകകൂട്ടായ്മ ഇപ്പോൾ ജീവകാരുണ്യ പ്രവർത്തനങ്ങളിൽ സജീവമാണ്. ഈ ചിത്രത്തിന് ശേഷം 3 വർഷത്തോളം സിനിമകളിൽ നിന്നും വിട്ടു നിൽക്കാൻ വിജയ് തീരുമാനിച്ചതായി അഭ്യൂഹങ്ങൾ. രാഷ്ട്രീയ രംഗത്തേക്ക് കടക്കാനാണ് ഇടവേള എടുക്കുന്നത് എന്നാണു പറയുന്നത്. .വ്യക്തമായൊരു ഒരു മാസ്റ്റർ പ്ലാൻ ഉണ്ടാക്കിയാണ് വിജയ് രാഷ്ട്രീയ രംഗത്തേക്ക് ഇറങ്ങാൻ പോകുന്നതെന്നാണ് രാഷ്ട്രീയ നിരൂപകർ അഭിപ്രായപ്പെടുന്നത്. മൂന്ന് വർഷത്തേക്ക് വിജയ് സിനിമയിൽ അഭിനയിക്കില്ലെന്നാണ് സിനിമാലോകത്തെയും ആരാധകരെയും ഞെട്ടിച്ചിരിക്കുന്നത്.