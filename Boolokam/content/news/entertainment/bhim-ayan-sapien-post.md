---
author: Beaumaris
categories:
- Entertainment
comment_count: 0
date: 2023-05-21 13:16:23
draft: false
image: ''
like_count: 145142
share_count: 18955
tags:
- malayalam cinema
- sreekumaran thampi
title: നടന്മാർക്ക് ഭീമമായ പ്രതിഫലം കൊടുക്കുന്ന ഈ യുക്തിരഹിതമായ ഏർപ്പാട് ഇല്ലായിരുന്നെങ്കിൽ
  ഇത്രയധികം സിനിമകൾ നഷ്ടത്തിൽ ആകില്ലായിരുന്നു
view_count: 1947480
---

**Bhim Ayan Sapien** നടന്മാർക്ക് പ്രതിഫലം കൊടുക്കേണ്ടി വരുന്ന തുക പലപ്പോഴും ഒരു സിനിമയുടെ പ്രൊഡക്ഷൻ കോസ്റ്റിന്റെ പകുതിയോ അതിൽ അധികമോ ആണ് എന്ന് പ്രശസ്ത ഗാനരചയ്താവും സംവിധായകനും ആയ ശ്രീകുമാരൻ തമ്പി പറഞ്ഞതായി വായിച്ചു. നടന്മാർക്ക് ഭീമമായ പ്രതിഫലം കൊടുക്കുന്ന ഈ യുക്തിരഹിതമായ ഏർപ്പാട് ഇല്ലായിരുന്നെങ്കിൽ ഇത്രയധികം സിനിമകൾ നഷ്ടത്തിൽ ആകില്ലായിരുന്നു.സംവിധായകനും, തിരക്കഥാകൃത്തും, ഛായാഗ്രാഹകനും മറ്റ് ടെക്‌നിഷ്യൻമാരും, ക്രൂവും ചെയ്യുന്ന ജോലിയിൽ കൂടുതൽ ഒന്നും ഒരു അഭിനേതാവും ചെയ്യുന്നില്ല. [](https://cdn.boolokam.com/articles/2023/05/dqddf.png)സ്റ്റാർ വാല്യുവിനാണ് കൂടുതൽ പ്രതിഫലം കൊടുക്കുന്നത് എന്ന വാദം ഒക്കെ അസംബന്ധം ആണ്. സ്റ്റാർസ് ഇല്ലാത്തതും എന്നാൽ നല്ല സ്ക്രിപ്റ്റ്, മേക്കിങ് ഉള്ളതും ആയ ഒരുപാട് സിനിമകൾ വിജയിക്കുന്നുണ്ട്. സ്റ്റാർസ് അഭിനയിക്കുന്ന മോശം സിനിമകൾ എട്ടുനിലയിൽ പൊട്ടുന്നും ഉണ്ട്. നല്ല സിനിമയാണെങ്കിൽ ആര് അഭിനയിച്ചാലും വിജയിക്കും. ഒരു സിനിമയുടെ ഷൂട്ടിങ് ആകെ 25-30 ദിവസം ഉണ്ടാകും. നടന്മാർക്ക് ഒരു മാസത്തേക്ക് ഒരു തുക ശമ്പളം ആയി ഫിക്സ് ചെയ്യുക. നായകനും നായികയ്ക്കും ഒരു മാസത്തേക്ക് Rs75,000 to Rs 1.5 lakh വരെ ശമ്പളം ഫിക്സ് ചെയ്യുക. മറ്റ് അഭിനേതാക്കൾക്കും ഏകദേശം അതിനോടടുത്ത് തന്നെ ശമ്പളം കൊടുക്കുക. പ്രൊഡക്ഷൻ കോസ്റ്റ് നന്നായി കുറയും. അതിൽ കൂടുതൽ പണം വാങ്ങാൻ ഉള്ള പണിയൊന്നും ഒരുത്തനും ചെയ്യുന്നില്ല. നിർമ്മാതാവിന് ഒരു നിശ്ചിത ശതമാനത്തിൽ അധികം ലാഭം കിട്ടിയാൽ ആ ലാഭത്തിന്റെ വിഹിതം മൊത്തം കാസ്റ്റ് ആൻഡ് ക്രൂ മെമ്പേഴ്സിന് വീതിച്ചു നൽകുക.ഇങ്ങനെ ചെയ്താൽ മോശമല്ലാത്തതും അത്യാവശ്യം തീയേറ്ററിൽ ഓടുന്നത്തുനായ സിനിമകളിൽ നഷ്ടം വരാതെ നോക്കാം.കാരവൻ പോലെയുള്ള അനാവശ്യ ആഡംബരങ്ങൾ വേണമെങ്കിൽ അവനവന്റെ പോക്കറ്റിൽ നിന്ന് കാശിറക്കി കൊണ്ടുവരാൻ പറയുക. അതിന് വയ്യെങ്കിൽ സെറ്റിന്റെ ഏതെങ്കിലും മൂലയിൽ കസേരയിട്ട് ഇരുന്നോളാൻ പറയുക. അതിനും അഭിനേതാക്കൾക്ക് സമ്മതം അല്ലെങ്കിൽ കഴിവുള്ള ആയിരം പുതുമുഖങ്ങൾ പുറത്ത് അഭിനയിക്കാൻ അവസരം തേടി നിൽപ്പുണ്ടാകും.പുതുമുഖങ്ങൾക്കായി ഒരു ഓഡിഷൻ നടത്തി ഏറ്റവും മികച്ചവർ എന്ന് തോന്നുന്നവരെ സെലക്ട്‌ ചെയ്ത് അഭിനയിപ്പിച്ച് നല്ല സ്ക്രിപ്റ്റിന്റെ പിൻബലത്തിൽ നല്ല സിനിമകൾ എടുത്തു വിജയിപ്പിക്കുക.