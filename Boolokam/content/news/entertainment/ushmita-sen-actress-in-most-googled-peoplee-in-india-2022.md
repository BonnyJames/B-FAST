---
author: Beaumaris
categories:
- Entertainment
comment_count: 0
date: 2022-12-09 07:00:34
draft: false
image: https://cdn.boolokam.com/articles/2022/12/qdq-1024x576.jpg
like_count: 21506
share_count: 15193
tags:
- Featured
- google
- LALITH MODI
- SUSMITHA SEN
title: ഗൂഗിളിൽ ഏറ്റവുമധികം പേർ തിരഞ്ഞ ഇന്ത്യക്കാരി സുസ്മിത സെൻ, കാരണം ജനങ്ങളുടെ മുടിഞ്ഞ
  'ആകാംഷ' !
view_count: 621606
---

പ്രശസ്ത സെർച്ച് എഞ്ചിൻ സൈറ്റായ ഗൂഗിൾ ഈ വർഷം ഏറ്റവും കൂടുതൽ തിരഞ്ഞ സിനിമകളുടെയും നടിമാരുടെയും താരങ്ങളുടെയും ആദ്യ 10 പട്ടിക പുറത്തുവിട്ടു. ഇന്ത്യയിൽ ഗൂഗിളിൽ ഏറ്റവുമധികം തിരഞ്ഞ ആളുകളുടെ പട്ടികയിൽ ഈ വർഷം ഒരു നടിയുടെ പേര് മാത്രമാണുള്ളത്. നടി സുസ്മിത സെൻ ആണ്. താനും ഐപിഎൽ മുൻ അധ്യക്ഷൻ ലളിത് മോദിയും ഡേറ്റിംഗിലായിരുന്നപ്പോൾ എടുത്ത ഫോട്ടോകൾ പ്രസിദ്ധീകരിച്ചതാണ് ഗൂഗിളിൽ എല്ലാവരും താരത്തെ തിരയാൻ കാരണം. ഫോട്ടോകൾ പുറത്തുവന്ന സമയത്ത് ഇരുവരും ഡേറ്റിംഗിലാണെന്ന അഭ്യൂഹങ്ങൾ പലർക്കും അത് സത്യമാണോ എന്നറിയാൻ ആകാംക്ഷയുണ്ടാക്കിയിരുന്നു. ![](https://cdn.boolokam.com/articles/2022/12/qdq-1024x576.jpg)അതുകൊണ്ടാണ് ലളിത് മോദിയും സുസ്മിതാ സെന്നും ഈ വർഷം മോസ്റ്റ് വാണ്ടഡ് ആളുകളുടെ പട്ടികയിൽ ഇടംപിടിച്ചത്. ഈ പട്ടികയിൽ ലളിത് മോദി നാലാം സ്ഥാനത്തും സുസ്മിത സെൻ അഞ്ചാം സ്ഥാനത്തുമാണ്. ബിജെപി വനിതാ നേതാവായ നുപുർ ശർമ്മയാണ് ഒന്നാം സ്ഥാനത്ത്. ![](https://cdn.boolokam.com/articles/2022/12/r44444.jpg)ബി.ജെ.പിയുടെ വക്താവായിരുന്ന നുപുർ ശർമ്മ പ്രവാചകനെ കുറിച്ച് വിവാദ പരാമർശങ്ങൾ നടത്തി കോളിളക്കം സൃഷ്ടിച്ചിരുന്നു. ഇന്ത്യയുടെ പതിനഞ്ചാമത് രാഷ്ട്രപതിയായി തിരഞ്ഞെടുക്കപ്പെട്ട ദ്രൗപദി മുർമു ഈ പട്ടികയിൽ രണ്ടാം സ്ഥാനത്താണ് എന്നത് ശ്രദ്ധേയമാണ്.