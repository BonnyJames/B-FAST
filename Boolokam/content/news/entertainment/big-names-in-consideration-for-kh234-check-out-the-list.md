---
author: Beaumaris
categories:
- Entertainment
comment_count: 0
date: 2023-09-19 07:02:26
draft: false
image: ''
like_count: 40417
share_count: 27508
tags:
- dulquer salmaan
- jayam ravi
- Kamal Haasan
- manirathnam
- Trisha
title: ഇതിഹാസതാരം കമൽഹാസൻ മൂന്ന് പതിറ്റാണ്ടുകൾക്ക് ശേഷം മണിരത്നവുമായി വീണ്ടും ഒന്നിക്കുന്നു,
  കൂടെ ജയംരവി, ദുൽഖർ, തൃഷ
view_count: 1099811
---

ഇതിഹാസതാരം കമൽഹാസൻ മൂന്ന് പതിറ്റാണ്ടുകൾക്ക് ശേഷം മണിരത്നവുമായി വീണ്ടും ഒന്നിക്കുന്നു. "KH234" എന്ന് താൽക്കാലികമായി പേരിട്ടിരിക്കുന്ന ചിത്രം യൂണിവേഴ്സൽ ഹീറോ കമൽ തന്റെ നിലവിലുള്ള പ്രോജക്ടുകൾ പൂർത്തിയാക്കിക്കഴിഞ്ഞാൽ ആരംഭിക്കും. തൃഷ കൃഷ്ണൻ, ദുൽഖർ സൽമാൻ, ജയം രവി എന്നിവരുൾപ്പെടെയുള്ള ഒരു മികച്ച താരനിര തന്നെ ചിത്രത്തിലുണ്ടാകുമെന്നാണ് കോളിവുഡ് സിനിമാവൃത്തങ്ങളിലെ സംസാരം. . ഇത് ശരിയാണെങ്കിൽ, നമുക്കെല്ലാവർക്കും ഒരു വമ്പൻ ട്രീറ്റാണ് ലഭിക്കുന്നത്. രാജ് കമൽ ഇന്റർനാഷണൽ ഫിലിംസിന്റെയും മദ്രാസ് ടാക്കീസിന്റെയും ബാനറുകളിൽ കമൽഹാസൻ, മണിരത്‌നം, ആർ മഹേന്ദ്രൻ, ശിവ അനന്തി എന്നിവർ ചേർന്നാണ് ചിത്രം നിർമ്മിക്കുന്നത്. റെഡ് ജയന്റ് ഫിലിംസിന് കീഴിൽ ഉദയനിധി സ്റ്റാലിനാണ് ഇത് അവതരിപ്പിക്കുന്നത്. എ ആർ റഹ്മാൻ ഈണങ്ങൾ ഒരുക്കും. ചിത്രത്തിന്റെ ബാക്കി വിവരങ്ങൾ പുറത്തുവിട്ടിട്ടില്ല.