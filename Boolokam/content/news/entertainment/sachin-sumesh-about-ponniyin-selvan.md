---
author: Beaumaris
categories:
- Entertainment
comment_count: 0
date: 2022-08-08 04:29:18
draft: false
image: ''
like_count: 40158
share_count: 7620
tags:
- Aishwarya Rai
- jayam ravi
- karthi
- manirathnam
- Ponniyin Selvan Part 1
- VIKRAM
title: ദൃശ്യ വിസ്മയങ്ങളുടെ ഒരു മഹാസമ്മേളനം തന്നെ പൊന്നിയിൻ സെൽവൻ കാഴ്ചവെക്കും
view_count: 631196
---

**Sachin Sumesh** പൊന്നിയിൻ സെൽവൻ മലയാളത്തിൽ പറഞ്ഞാൽ കാവേരിയുടെ മകൻ. പൊന്നി എന്നാൽ കാവേരി നദിയുടെ വിശേഷണമാണ്.കൽക്കി കൃഷ്ണമൂർത്തി എഴുതിയ ഇതിഹാസ സമാനമായ നോവലാണ് പൊന്നിയിൻ സെൽവൻ. ഇന്ത്യയിലെ ഏറ്റവും മികച്ച സാഹിത്യ ഭാഷയിൽ രചിച്ച ചരിത്രവും സാങ്കല്പികതയും ഇടകലർന്ന ബ്രഹ്മാണ്ഡ നോവൽ. 2210 പേജുകളുള്ള ഈ നോവൽ ചോള രാജവംശത്തെ കുറിച്ചുള്ളതാണ്. [embed]https://youtu.be/Oh5sU8YzF1A[/embed] ചിയാൻ വിക്രം ആരാധകർ ക്ഷമിക്കുക , കാരണം അദ്ദേഹത്തിന്റെ കഥാപാത്രം 'ആദിത്യ കരികാലൻ ' ദുരൂഹ സാഹചര്യത്തിൽ കൊല്ലപ്പെടുകയാണ്. ആരാണ് കൊല ചെയ്തത് എന്ന് വ്യക്തമല്ല. രാജരാജ ചോളൻ എന്നറിയപ്പെട്ട അരുൾ മൊഴി വർമ്മനാണ് ഈ നോവലിലെ മറ്റൊരു പ്രധാന കഥാപാത്രം.. വന്തിയദേവൻ , നന്ദിനി തുടങ്ങിയ ധാരാളം കഥാപാത്രങ്ങളാണുള്ളത്.ഇന്ത്യൻ സിനിമ ചരിത്രത്തിലെ നാഴികക്കല്ല് തന്നെയായിരിക്കും "പൊന്നിയിൻ സെൽവൻ ". ദൃശ്യ വിസ്മയങ്ങളുടെ ഒരു മഹാസമ്മേളനം തന്നെ പൊന്നിയിൻ സെൽവൻ കാഴ്ചവെക്കും. പുരട്ചി തലൈവറും ഉലകനായകനും വ്യത്യസ്ത കാലഘട്ടങ്ങളിൽ ഈ നോവൽ സിനിമയാക്കാൻ ശ്രമിച്ചെങ്കിലും നടന്നില്ല. ഒരു ടിവി പരമ്പരയായി ചിത്രീകരിക്കാൻ കൂടി ഉലകനായകൻ ശ്രമിച്ചു, പക്ഷേ നടന്നില്ല.ഒടുവിൽ മാസ്റ്റർ ക്രാഫ്റ്റ്മാൻ മണിരത്നം രണ്ട് ഭാഗങ്ങളായുള്ള സിനിമയായി ചിത്രീകരിച്ചു.. മുമ്പ് കമൽഹാസനുമായി ചേർന്ന് ചെയ്യാനിരുന്ന സിനിമയായിരുന്നു പൊന്നിയിൻ സെൽവൻ.. [embed]https://youtu.be/mQHLkXn_kHU[/embed] മണിരത്നം ഇതിന് മുമ്പ് രണ്ട് ഇതിഹാസ കൃതികൾ സിനിമയാക്കിയപ്പോൾ ക്യാമറ ചലിപ്പിച്ചത് സന്തോഷ് ശിവൻ ആയിരുന്നു. പൊന്നിയിൻ സെൽവൻ സിനിമയുടെ ഛായാഗ്രഹണം രവിവർമ്മനാണ്. 'ദളപതി' ക്ക് ശേഷം ഇളയരാജ സംഗീതം മണിരത്നം സിനിമയിലൂടെ ശ്രവിക്കാൻ കഴിഞ്ഞിട്ടില്ല. രണ്ട് ഗാനങ്ങൾ എങ്കിലും ഇസൈൻ രാസാവിനെ കൊണ്ട് ചിട്ടപ്പെടുത്തിയിരുന്നെങ്കിൽ കൂടുതൽ സന്തോഷമാകുമായിരുന്നു. രണ്ടാം ഭാഗത്തിൽ അങ്ങനെ സംഭവിക്കുമെന്ന് പ്രത്യാശിക്കുന്നു..