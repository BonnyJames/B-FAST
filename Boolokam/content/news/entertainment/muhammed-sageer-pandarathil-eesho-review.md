---
author: Beaumaris
categories:
- Entertainment
comment_count: 0
date: 2022-10-09 12:47:47
draft: false
image: ''
like_count: 143554
share_count: 61832
tags:
- eesho review
- Muhammed Sageer Pandarathil
title: പച്ച മനുഷ്യരുടെ കഥ പറയുന്ന ഈ സിനിമ കുടുംബ പ്രേക്ഷകർക്ക് നല്ലൊരു അനുഭവമാകുന്നു
view_count: 2074487
---

**മലയാളത്തിൽ ഈ അടുത്ത കാലത്ത് പുറത്തിറങ്ങിയ മറ്റേത് ത്രില്ലർ സിനിമകളെക്കാളും എന്തുകൊണ്ടും കാണാവുന്ന ഒരു ചിത്രം തന്നെയാണ് ഈശോ ജാഫർ ഇടുക്കി ജയസൂര്യ ഷോ ആണ് ചിത്രം പറയുന്നത്. ജാഫർ ഇടുക്കി മനുഷ്യാ നിങ്ങൾ വീണ്ടും വീണ്ടും അത്ഭുതപ്പെടുത്തുകയാണ്.ഒരു സാധാരണക്കാരനായ രണ്ടു പെണ്മക്കളുടെ അച്ഛനായി ജീവിക്കുകയായിരുന്നു അയാൾ. തന്റെ ഉള്ളിലെ ഭയത്തെയും പേടിയെയും കണ്ണിൽ ആവാഹിക്കുന്ന പല അഭിനയ മുഹൂർത്തങ്ങളും നമുക്ക് കാണാൻ കഴിയും.ഒരു സാധരണക്കാരൻ ആയതുകൊണ്ട് തന്നെ നമുക്ക് കൺവെ ചെയ്യാൻ പറ്റുന്ന വേഷമായിരുന്നു അത്.. നാദിർഷ എന്ന സംവിധായകനെ അണ്ടർ എസ്റ്റിമേറ്റ് ചെയ്തവർക്ക് ഉള്ള മറുപടി കൂടിയാണ് ഈശോ! . മുഹമ്മദ് സഗീർ പണ്ടാരത്തിൽ എഴുതിയ റിവ്യൂ വായിക്കാം** **Muhammed Sageer Pandarathil** അരുണ്‍ നാരായണ്‍ പ്രൊഡക്ഷന്‍സിന്റെ ബാനറില്‍ അരുണ്‍ നാരായണൻ നിര്‍മിച്ച ഈശോയുടെ കഥയും തിരക്കഥയും സുനീഷ് വരനാടിന്റേതാണ്. സോണി ലൈവിലൂടെ പ്രദർശനത്തിനെത്തിയ ഈ നാദിര്‍ഷാ ചിത്രം പ്രേക്ഷകരോട് പങ്കുവെക്കുന്നത് വളരെ സാമൂഹിക പ്രാധാന്യമുള്ള ഒരു വിഷയമാണ്. അക്ഷര കിഷോറിന്റെ കഥാപാത്രമായ ശിവാനിയും പ്രിയങ്ക ശ്രീലക്ഷ്മിയുടെ അമ്മ കഥാപാത്രവും വളരെ സന്തോഷകരമായ ജീവിതം നയിക്കുന്നവരാണ്. ഇടക്കിടക്ക് ശിവാനി പാടിപാടി സോഷ്യൽ മീഡിയകളിൽ പോസ്റ്റ് ചെയ്യുക പതിവാണ്. ഇവരുടെ അച്ഛൻ ശിവൻ ദുബായിലാണ്. കുറച്ച് കടങ്ങളൊക്കെ ഉള്ളതിനാൽ ഇയാൾ നാട്ടിൽ വന്നിട്ട് കുറച്ചുകാലമായി. പഠിക്കാൻ മിടുക്കിയായ ശിവാനി ഒരു സുപ്രഭാതത്തിൽ പിന്നോക്കം പോകുന്നു. അങ്ങിനെ ഇരിക്കുമ്പോഴാണ് ആ സ്ക്കൂളിൽ ചൈൽഡ് പ്രവർത്തകർ വരുന്നതും ആ സ്ക്കൂളിലെ ഒരു അദ്ധ്യാപകനായ യദു കൃഷ്ണന്റെ കഥാപാത്രം ശിവാനിയെ പീഡിപ്പിച്ചുവെന്ന ആ ഞെട്ടിക്കുന്ന വിവരം അവർ മനസ്സിലാക്കുന്നത്. തുടർന്നുണ്ടായ ഹിയറിങ്ങിൽ സ്ക്കൂൾ അധികൃതർ അവരുടെ രക്ഷക്കായി ഈ അദ്ധ്യാപകനും ശിവാനിയുടെ അമ്മയും തമ്മിൽ രഹസ്യബന്ധമുണ്ടെന്നും അതിനിടയിൽ സംഭവിച്ചതാകാം ഇതെന്നും വിശദീരിക്കുന്നു. ആ മാനകേടിനെ തുടർന്ന് ശിവാനിയും അമ്മയും ആത്മഹത്യ ചെയ്യുന്നു. പിന്നീട് നമ്മൾ കാണുന്നത് മറ്റൊരു കഥയാണ്. ഷോളയാർ പോക്‌സോ കേസിലെ പ്രധാന സാക്ഷിയാണ് ജാഫർ ഇടുക്കിയുടെ കഥാപാത്രമായ എടിഎം സെക്യൂരിറ്റി ജീവനക്കാരനായ രാമചന്ദ്രൻ പിള്ള. പ്രതി ശക്തനായതിനാൽ കേസിൽനിന്നു പിന്മാറാൻ പിള്ളയ്‌ക്കു മേൽ കടുത്ത സമ്മർദ്ദമുണ്ടാകുന്നു. എന്നാൽ തനിക്ക് രണ്ടു പെൺകുട്ടികളാണുള്ളത് എന്ന് ഓർക്കുന്നതോടെ പിള്ള കോടതിയിൽ രഹസ്യമൊഴി കൊടുക്കാൻ തീരുമാനിക്കുന്നു. അതോടെ അയാളെ ഇല്ലാതാക്കാൻ പ്രതികൾ തീരുമാനിക്കുന്നു. മൊഴി രേഖപ്പെടുത്താൻ ഇയാൾ കോടതിയിൽ പോകുന്നതിന്റെ തലേദിവസം രാത്രി ഡ്യൂട്ടിയിലാണ് രാമചന്ദ്രൻ പിള്ള. കുറച്ചു ദിവസമായി എടിഎംമിന്റെ ക്യാമറയും പണിമുടക്കിലാണ്. ആ സമാത്താണ് ജയസൂര്യയുടെ കഥാപാത്രമായ ഈശോയുടെ വണ്ടി അവിടെ വെച്ച് കേടുവരുന്നത്. അങ്ങിനെ ആ രാത്രിയിൽ അവർ ചങ്ങാതികളായി മാറുന്നു. എന്നാൽ ഇയാൾ വന്നിരിക്കുന്നത് തന്നെ കൊല്ലാനാണെന്ന് രാമചന്ദ്രൻ പിള്ള അറിയുന്നുമില്ല. ആ സമയം എടിഎംമിൽ പൈസ എടുക്കാൻ വന്ന പെൺകുട്ടിയുടെ ഫോട്ടോ ക്യാമറ കേടായത്തിനാൽ രാമചന്ദ്രൻ പിള്ള എടുക്കുന്നു. ഇതേചൊല്ലി ആ പെൺകുട്ടിയുടെ ഒപ്പം വന്ന ചെറുപ്പക്കാരൻ വഴക്കുണ്ടാക്കുന്നു. ഇതിൽ ഈശോ ഇടപെടുന്നു. ഈശോയുടെ ഈ വന്യമായ ആക്രമണം രാമചന്ദ്രൻ പിള്ളയിൽ സംശയം ജനിപ്പിക്കുന്നു. രാമചന്ദ്രൻ പിള്ളയേയും മക്കളെയും അപായപ്പെടുത്താൻ പ്രതിഭാഗം ശ്രമിക്കുന്ന വിവരത്തിന്റെ അടിസ്ഥാനത്തിൽ നമിത പ്രമോദിന്റെ കഥാപാത്രമായ അശ്വതി പിള്ളയുടെ മക്കൾക്ക് രാത്രിയിൽ കൂട്ടിരിക്കുന്നു. അതോടൊപ്പം പിള്ളയോടും സൂക്ഷിക്കാൻ പറയുകയും. ഒപ്പമുള്ള ഈശോയുടെ ഫോട്ടോ അയക്കാനും അശ്വതി ആവശ്യപ്പെടുന്നു. തുടർന്ന് പിള്ള ഈശോയുടെ ഫോട്ടോ അശ്വതിക്ക് അയച്ചു കൊടുക്കുന്നു. അയാൾ ഒരു തടവുപ്പുള്ളി ആണെന്ന വിവരം അശ്വതി പിള്ളയെ അറിയിക്കുന്നു. എന്നാൽ ഈ മെസ്സേജ് ഈശോ കാണുന്നു..... രാമചന്ദ്രൻ പിള്ളയെ ഈശോ കൊല്ലുമോ? ആരാണ് ഈ ഈശോ? ഇയാൾക്ക് എന്തെങ്കിലും പിന്നാമ്പുറ കഥയുണ്ടോ? ശിവനിയെ പീഡിപ്പിച്ച അദ്ധ്യാപകന് ശിക്ഷ ലഭിക്കുമോ? ഷോളയാർ പോക്‌സോ കേസിലെ പ്രതികൾക്ക് ശിക്ഷ ലഭിക്കുമോ?... ഈ ചോദ്യങ്ങളുടെ ഉത്തരം അറിയാൻ നമുക്ക് സോണി ലൈവിലേക്ക് പോകാം..... സുരേഷ് കൃഷ്ണ, ജോണി ആന്റണി, ഇന്ദ്രൻസ്, കോട്ടയം നസീർ, രജിത് കുമാർ, അരുൺ നാരായണൻ എന്നിവരാണ് ചിത്രത്തിലെ മറ്റു പ്രധാന അഭിനേതാക്കൾ.റോബി വര്‍ഗീസ് രാജിന്റെ ഛായാഗ്രഹണവും നാദിര്‍ഷായുടെ സംഗീതവും രാഹുല്‍ രാജിന്റെ പശ്ചാത്തല സംഗീതവും ഷമീര്‍ മുഹമ്മദിന്റെ ചിത്രസംയോജനവുമെല്ലാം നല്ല നിലവാരം പുലര്‍ത്തി. പച്ച മനുഷ്യരുടെ കഥ പറയുന്ന ഈ സിനിമ കുടുംബ പ്രേക്ഷകർക്ക് നല്ലൊരു അനുഭവമാകും.....