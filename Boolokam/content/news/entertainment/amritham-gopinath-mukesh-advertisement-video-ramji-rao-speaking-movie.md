---
title: "\"കമ്പിളിപുതപ്പ് കമ്പിളിപുതപ്പ് ....\" \"ഹലോ കേൾക്കുന്നില്ല\", ഒടുവിൽ കമ്പിളിപ്പുതപ്പുമായി എത്തി, ഗോപാലകൃഷ്ണൻ കടംതീർത്തു"
date: 2023-10-28T07:16:55
draft: false
categories: ["Entertainment"]
tags: ['advertisement', 'amritham gopinath', 'mukesh', 'ramji rao speaking movie', 'Video']
author: "Beaumaris"
---

ഒരുകാലത്തു മലയാളികളെ ഏറെ ചിരിപ്പിച്ച സിനിമയാണ് സിദ്ദിഖ്-ലാൽ സംവിധാനത്തിൽ അരങ്ങേറ്റം കുറിച്ച റാംജി റാവു സ്പീക്കിങ്. ഗോപാലകൃഷ്ണൻ ആയി മുകേഷും ,മാന്നാർ മത്തായി ആയി ഇന്നസെന്റും ബാലകൃഷ്ണൻ ആയി സായികുമാറും ടൈറ്റിൽ കഥാപാത്രമായ റാംജി റാവ് ആയി വിജയരാഘവനും വേഷമിട്ട സിനിമയിൽ മലയാളത്തിലെ ഒട്ടനവധി പ്രതിഭാധനരായ അഭിനേതാക്കൾ കൂടി ചേർന്നപ്പോൾ അതീവരസകരമായ ദൃശ്യാനുഭവമായി. 'നാടോടിക്കാറ്റ്' പോലെ തൊഴിൽ രഹിതരായ ചെറുപ്പക്കാരുടെ ജീവിതത്തിലെ രസകരവും ദുഃഖകരവുമായ അനുഭവങ്ങളെ ദൃശ്യവത്കരിച്ച സിനിമ കാലങ്ങൾ പിന്നിട്ടിട്ടും അതിന്റെ ജനപ്രീതിയിൽ ഇടിവു സംഭവിക്കാതെ ചലച്ചിത്രപ്രേമികളുടെ മനസ്സിൽ ജീവിക്കുന്നു. പിന്നീടത് മലയാളിയുടെ നിത്യസംഭാഷണത്തിന്റെ ഭാഗമായി.

https://youtu.be/lzUB6OOBY2Y

ഗോപാലകൃഷ്ണൻ ആയി വേഷമിട്ട മുകേഷ് കൽക്കട്ടയിൽ ജോലി ലഭിച്ചുവെന്ന് തെറ്റിദ്ധരിപ്പിച്ചാണ് തന്റെ അമ്മയെ ഹോസ്റ്റലിൽ ആക്കുന്നത്. ജോലിയൊന്നും കിട്ടാതെ നട്ടംതിരിഞ്ഞ് നടക്കുന്നതിനിടെ അമ്മയെ ഹോസ്റ്റലിലെ ഫോണിൽ വിളിച്ചപ്പോഴാണ് ഹോസ്റ്റലിലെ മേട്രൻ കമ്പിളിപ്പുതപ്പ് സമ്മാനമായി ചോദിച്ചത്. മേട്രന്റെ ആവശ്യം കേട്ടെങ്കിലും കേട്ടില്ല, കേട്ടില്ല എന്ന് ഉച്ചത്തിൽ പറഞ്ഞു. ഇതു വിശ്വസിച്ച മേട്രൻ കമ്പിളിപ്പുതപ്പ്, കമ്പിളിപ്പുതപ്പ് എന്ന് ഫോണിൽ കൂടുതൽ ഉച്ചത്തിൽ പറഞ്ഞു. പക്ഷേ കേട്ടില്ല, കേട്ടില്ല എന്നു പറഞ്ഞു ഫോൺ കട്ട് ചെയ്ത് ഗോപാലകൃഷ്ണൻ തടിയൂരി. ഈ സീൻ തിയേറ്ററുകളിൽ ചിരിപടക്കം പൊട്ടിച്ചു. മാത്രമല്ല കാലങ്ങൾക്കു ശേഷവും ഈ കോമഡി അതിന്റെ ജനപ്രീതി നിലനിർത്തുന്നു.

https://youtu.be/lWsJVjuCCkM

ഹോസ്റ്റലിലെ മേട്രൻ ആയി വേഷമിട്ടത് നൃത്താധ്യാപിക കൂടിയായ അമൃത ടീച്ചർ ആണ്. അവർ പിന്നെയും ചില സിനിമകളിൽ അഭിനയിച്ചു. ഇപ്പോൾ, മുകേഷ് ഹോസ്റ്റലിലെത്തി മേട്രന് കമ്പിളിപ്പുതപ്പ് സമ്മാനിക്കുന്ന വീഡിയോ നവമാദ്ധ്യമങ്ങളിൽ വൈറലായി. ഒരു പരസ്യ ചിത്രത്തിനു വേണ്ടിയാണ് മുകേഷ് വീണ്ടും പഴയ സൂപ്പർ ഹിറ്റ് ചിത്രത്തിലെ ഗോപാലകൃഷ്ണനായത്. സിനിയിലെ ആ ഭാഗത്തിന്റെ തുടർച്ച സൃഷ്ടിച്ച് യുവ സംവിധായകൻ റെജിൻ എസ്.ബാബു പരസ്യ ചിത്രമാക്കുകയായിരുന്നു.

&nbsp;
ഒരുകാലത്തു മലയാളികളെ ഏറെ ചിരിപ്പിച്ച സിനിമയാണ് സിദ്ദിഖ്-ലാൽ സംവിധാനത്തിൽ അരങ്ങേറ്റം കുറിച്ച റാംജി റാവു സ്പീക്കിങ്. ഗോപാലകൃഷ്ണൻ ആയി മുകേഷും ,മാന്നാർ മത്തായി ആയി ഇന്നസെന്റും ബാലകൃഷ്ണൻ ആയി സായികുമാറും ടൈറ്റിൽ കഥാപാത്രമായ റാംജി റാവ് ആയി വിജയരാഘവനും വേഷമിട്ട സിനിമയിൽ മലയാളത്തിലെ ഒട്ടനവധി പ്രതിഭാധനരായ അഭിനേതാക്കൾ കൂടി ചേർന്നപ്പോൾ അതീവരസകരമായ ദൃശ്യാനുഭവമായി. 'നാടോടിക്കാറ്റ്' പോലെ തൊഴിൽ രഹിതരായ ചെറുപ്പക്കാരുടെ ജീവിതത്തിലെ രസകരവും ദുഃഖകരവുമായ അനുഭവങ്ങളെ ദൃശ്യവത്കരിച്ച സിനിമ കാലങ്ങൾ പിന്നിട്ടിട്ടും അതിന്റെ ജനപ്രീതിയിൽ ഇടിവു സംഭവിക്കാതെ ചലച്ചിത്രപ്രേമികളുടെ മനസ്സിൽ ജീവിക്കുന്നു. പിന്നീടത് മലയാളിയുടെ നിത്യസംഭാഷണത്തിന്റെ ഭാഗമായി. https://youtu.be/lzUB6OOBY2Y ഗോപാലകൃഷ്ണൻ ആയി വേഷമിട്ട മുകേഷ് കൽക്കട്ടയിൽ ജോലി ലഭിച്ചുവെന്ന് തെറ്റിദ്ധരിപ്പിച്ചാണ് തന്റെ അമ്മയെ ഹോസ്റ്റലിൽ ആക്കുന്നത്. ജോലിയൊന്നും കിട്ടാതെ നട്ടംതിരിഞ്ഞ് നടക്കുന്നതിനിടെ അമ്മയെ ഹോസ്റ്റലിലെ ഫോണിൽ വിളിച്ചപ്പോഴാണ് ഹോസ്റ്റലിലെ മേട്രൻ കമ്പിളിപ്പുതപ്പ് സമ്മാനമായി ചോദിച്ചത്. മേട്രന്റെ ആവശ്യം കേട്ടെങ്കിലും കേട്ടില്ല, കേട്ടില്ല എന്ന് ഉച്ചത്തിൽ പറഞ്ഞു. ഇതു വിശ്വസിച്ച മേട്രൻ കമ്പിളിപ്പുതപ്പ്, കമ്പിളിപ്പുതപ്പ് എന്ന് ഫോണിൽ കൂടുതൽ ഉച്ചത്തിൽ പറഞ്ഞു. പക്ഷേ കേട്ടില്ല, കേട്ടില്ല എന്നു പറഞ്ഞു ഫോൺ കട്ട് ചെയ്ത് ഗോപാലകൃഷ്ണൻ തടിയൂരി. ഈ സീൻ തിയേറ്ററുകളിൽ ചിരിപടക്കം പൊട്ടിച്ചു. മാത്രമല്ല കാലങ്ങൾക്കു ശേഷവും ഈ കോമഡി അതിന്റെ ജനപ്രീതി നിലനിർത്തുന്നു. https://youtu.be/lWsJVjuCCkM ഹോസ്റ്റലിലെ മേട്രൻ ആയി വേഷമിട്ടത് നൃത്താധ്യാപിക കൂടിയായ അമൃത ടീച്ചർ ആണ്. അവർ പിന്നെയും ചില സിനിമകളിൽ അഭിനയിച്ചു. ഇപ്പോൾ, മുകേഷ് ഹോസ്റ്റലിലെത്തി മേട്രന് കമ്പിളിപ്പുതപ്പ് സമ്മാനിക്കുന്ന വീഡിയോ നവമാദ്ധ്യമങ്ങളിൽ വൈറലായി. ഒരു പരസ്യ ചിത്രത്തിനു വേണ്ടിയാണ് മുകേഷ് വീണ്ടും പഴയ സൂപ്പർ ഹിറ്റ് ചിത്രത്തിലെ ഗോപാലകൃഷ്ണനായത്. സിനിയിലെ ആ ഭാഗത്തിന്റെ തുടർച്ച സൃഷ്ടിച്ച് യുവ സംവിധായകൻ റെജിൻ എസ്.ബാബു പരസ്യ ചിത്രമാക്കുകയായിരുന്നു. 
