---
author: Beaumaris
categories:
- Entertainment
comment_count: 0
date: 2023-09-25 09:30:04
draft: false
image: https://cdn.boolokam.com/articles/2023/09/dd-5-6.jpg
like_count: 70212
share_count: 18795
tags:
- Raj b Shetty
- review
- toby
title: ടോബിയാസ് പകർന്നാടുന്ന സൗന്ദര്യാത്മക വയലൻസ് മനുഷ്യനോടുള്ള പ്രകൃതിയുടെ രോഷം പോലെ
  അനുഭവവേദ്യമാവുന്നൂ
view_count: 1068821
---

പ്രശസ്ത കന്നഡ താരം രാജ് ബി ഷെട്ടിയുടെ രചനയിൽ മലയാളിയായ നവാഗത സംവിധായകൻ ബാസിൽ എഎൽ ചാലക്കൽ സംവിധാനം ചെയ്ത ടോബി രണ്ടുദിവസം മുൻപാണ് മലയാളത്തിൽ കേരളത്തിലെ തിയേറ്ററുകളിലേക്കെത്തിയത്. ചിത്രത്തിന് മികച്ച പ്രേക്ഷക അഭിപ്രായങ്ങളും നിരൂപക പ്രശംസയും ആണ് ലഭിക്കുന്നത്. ആദ്യ ദിനം തന്നെ ഫാസ്റ്റ് ഫില്ലിംഗ് ഷോകളിലേക്ക് കുതിച്ച ടോബി വൻ പ്രേക്ഷക പ്രീതിയുടെ മുന്നേറുകയാണ്. മലയാളത്തിൽ സിനിമ റിലീസ് ചെയ്യാൻ സാധിച്ചതിൽ സന്തോഷമുണ്ടെന്നും എല്ലാവരും തിയേറ്ററിൽ വന്ന് തിയേറ്റർ എക്സ്പീരിയൻസ് നൽകുന്ന ടോബി കാണണമെന്നും ചിത്രത്തിന്റെ പ്രൊമോഷൻ പരിപാടികൾക്ക് എത്തിയ രാജ് ബി ഷെട്ടി അഭ്യർത്ഥിച്ചു https://youtu.be/3TM85uXST6A കുടുംബ ബന്ധങ്ങളും സൗഹൃദവും പ്രണയവും പകയും പ്രതികാരവും ഒക്കെ നിറഞ്ഞ കംപ്ലീറ്റ് പാക്കേജ് ആണ് ടോബി പ്രേക്ഷകർക്ക് സമ്മാനിക്കുന്നത്. കെട്ടുറപ്പുള്ള കഥയും മികവുറ്റ സംവിധാനവും കൈ മുതലുള്ള ടോബിയിൽ മലയാളിയായ മിഥുൻ മുകുന്ദന്റെ ഗരുഡ ഗമന വൃഷഭ വാഹനക്കും റോഷാക്കിനും ശേഷമുള്ള അത്യുഗ്രൻ സംഗീതവും പ്രേക്ഷകരെ തിയേറ്ററിൽ ആകർഷിക്കുന്ന ഘടകമാണ്. ചിത്രത്തിലെ ഓരോ കഥാപാത്രങ്ങളും തങ്ങളുടെ മികവാർന്ന പ്രകടനമാണ് ചിത്രത്തിൽ സമ്മാനിക്കുന്നത്.രാജ് ബി ഷെട്ടി, ചൈത്ര ജെ ആചാർ, സംയുക്ത ഹൊറനാട്, രാജ് ദീപക് ഷെട്ടി, ഗോപാലകൃഷ്ണ ദേശ്പാണ്ഡെ എന്നിവരാണ് ചിത്രത്തിലെ പ്രധാന വേഷങ്ങളിൽ അഭിനയിക്കുന്നത്. **Mohamed Siraj ന്റെ ആസ്വാദനക്കുറിപ്പ്** "അതിശയകരമായ മൂവി മേക്കിംഗ്. ഡബ്ബ് ചെയ്ത സിനിമയായി ഒരിക്കലും തോന്നിയില്ല. രാജ് ബി ഷെട്ടിയും ബേസിൽ അൽചാലക്കലും മോളിവുഡിലെത്തി തങ്ങളുടെ വരവ് അടയാളപ്പെടുത്തിയിരിക്കുന്നു. ആവേശമുണർത്തുന്ന നിമിഷങ്ങളുള്ള ഹൈ വോൾട്ടേജ് ഇമോഷണൽ ഡ്രാമയിൽ ഉടനീളം ത്രില്ലിംഗ് മോമൻ്റ്സ് വാരി വിതറിയിരിക്കുന്നു. എല്ലാ കലാകാരന്മാരുടെയും ഉജ്ജ്വല പ്രകടനം... രാജിന്റെ കുറ്റമറ്റതല്ലാത്ത ആന്റി ഹീറോയുടെ റെൻഡറിംഗ് സിനിമാ അഭിനയത്തിൽ പുതിയ മാനദണ്ഡം സ്ഥാപിച്ചിരിക്കുന്നു. മികച്ച രീതിയിൽ തിരക്കഥയെഴുതി സംവിധാനം ചെയ്ത സിനിമ. മണ്ണിൽ വേരുള്ളപ്പോൾ തന്നെ ആത്മീയവും... വളരെ അസംസ്കൃതവും എന്നാൽ സൂക്ഷ്മവും. മിഥുൻ മുകുന്ദന്റെ ബിജിഎമ്മും പ്രവീൺ ശ്രീയാന്റെ ഛായാഗ്രഹണവും സിനിമയെ പൂർണ്ണമായും ഇമ്മേഴ്‌സീവ് സിനിമാറ്റിക് തിയറ്റർ അനുഭവമാക്കി ഉയർത്തി. മിത്തുകളുടെ നിറങ്ങളിലും വസ്തു ബിംബങ്ങളിലും ആചാരങ്ങളിലും വരച്ചു ചേർത്തും ഭൂമിശാസ്ത്രപരമായ ആവാസവ്യവസ്ഥയിൽ തദ്ദേശീയമായി സജ്ജീകരിച്ചതുമായ സിനിമയിൽ ടോബിയാസ് പകർന്നാടുന്ന സൗന്ദര്യാത്മക വയലൻസ് ചിന്താശൂന്യമായ മനുഷ്യന്റെ അത്യാഗ്രഹത്തിന്റെ അനന്തരഫലമായി പ്രകൃതിയുടെ രോഷം പോലെ അനുഭവവേദ്യമാവുന്നൂ. ഇത് സാധ്യമാക്കിയതിന് ടോബി യുടെ മുഴുവൻ ടീമിനും അഭിനന്ദനങ്ങൾ." **![](https://cdn.boolokam.com/articles/2023/09/dd-5-6.jpg)Shaiju R RS ന്റെ ആസ്വാദനക്കുറിപ്പ്** "മേക്കിങ് കൊണ്ട് ഞെട്ടിച്ച ടോബി .കാന്താര കണ്ട് നിങ്ങൾ ഞെട്ടിയെങ്കിൽ ടോബി അതിനപ്പുറമുള്ള തിയേറ്റർ എക്സ്പീരിയൻസാണ് സമ്മാനിക്കുന്നത്. തിരക്കഥ എന്നൊക്കെ പറഞ്ഞാൽ ഒരു ഗ്യാപ്പും ഇല്ലാത്ത നല്ല സ്ട്രോങ്ങ്‌ സ്ക്രിപ്റ്റ്.ഒരു മാസ് ഹീറോയെ മാസ് ആയിട്ട് മാത്രമല്ല പക്കാ ക്ലാസ്സ്‌ ആയിട്ടും അവതരിപ്പിക്കാൻ പറ്റും... അതും ഒരു കവിത പോലെ മനോഹരമായിട്ട് തന്നെ.ടോബി , അഥവാ ടോബിയാസ് . ആ വാക്കിന്റെ അർത്ഥം ദൈവത്തോട് പറ്റി നിൽക്കുന്നവൻ എന്നാണെങ്കിലും ടോബി പറ്റി നിന്നത് ചെകുത്താനോടൊപ്പം ആയിരുന്നു... വേട്ടയാടാൻ മിടുക്കനായ ടോബിക്ക് മുന്നിൽ പ്രതികൂലമായി വരുന്ന എന്തിനെയും വേട്ടയാടാൻ അവൻ മടിച്ചിരുന്നില്ല...ആ ടോബിയുടെ ജീവിതമാണ് ഈ സിനിമ.തീയറ്റർ എക്സ്പീരിയൻസ് എന്നൊക്കെ പറഞ്ഞാൽ കോരിത്തരിച്ചിരുന്നു പോകും. കാന്താരക്ക് ശേഷം കേരളത്തിൽ അടുത്ത കന്നട ഹിറ്റ് ടോബിയാവുമെന്നത് അടിവരയിട്ട് ഉറപ്പിക്കാം." **Gawtham Rajiv ന്റെ ആസ്വാദനക്കുറിപ്പ്** ടോബി... ടോബിയാസ്.... ദൈവത്തോട് ചേർന്ന് നിൽക്കുന്നവൻ... എന്നാൽ കയ്യിലിരുപ്പ് ചെകുത്താന്റെയും. ദേവാസുരത്തിൽ താഴ്‌വാരത്തിനു ഉണ്ടായ മുതൽ. ഇന്നു ടോബി കണ്ടു. ഒരുനിമിഷം പോലും സ്‌ക്രീനിൽ നിന്നും കണ്ണ് മാറ്റാൻ തോന്നിയില്ല. അത്രയ്ക്ക് മനോഹരമായ സിനിമ. രാജ് ബി ഷെട്ടിയുടെ രണ്ടാമത്തെ സിനിമയാണ് ഞാൻ കാണുന്നത്. കന്നഡ സിനിമ ആണെന്ന് തോന്നിക്കാത്ത പശ്ചാത്തലം.മനോഹരമായ ആക്ഷൻ രംഗങ്ങൾ. ഒരു ഉത്സവത്തിന്റെ ദിവസം തുടങ്ങുന്ന സിനിമ. അതേ ഉത്സവത്തിന്റെ രാത്രി തന്നെ അവസാനിക്കുന്നു. ![](https://cdn.boolokam.com/articles/2023/09/fqggg.jpg)മനോഹരമായ കഥ..മലയാളത്തിൽ ഇതുപോലെ ഉള്ളകഥകൾ മുൻപും ഉണ്ടായിട്ടുണ്ട്. എന്നാൽ സംവിധയക മികവും, എഴുത്തിന്റെ ഭംഗിയും ഈ സിനിമയെ വേറിട്ട്‌ നിർത്തുന്നു. നായികയായി വന്ന ( ടോബി യുടെ മകൾ ) ചൈത്ര ആചാർ മനോഹരമായി ആ വേഷം കൈകാര്യം ചെയ്തു.ഇടയ്ക്കു ചില ഭാവങ്ങളിൽ ആലിയ ഭട്ടിനെ പോലെ തോന്നി. അതുപോലെ ശക്തമായ മറ്റൊരു സ്ത്രീ കഥാപാത്രമായിരുന്നു സംയുക്ത ഹോർനാട്. നല്ലകണ്ണുകളും ചുരുണ്ട മുടിയുമുള്ള ഒരു സുന്ദരി. ശക്തമായ വില്ലൻ കഥാപാത്രം. മനോഹരമായ BGM... ഗാനങ്ങൾ...ക്‌ളൈമാക്സിൽ BGM കിടു ആയിരുന്നു. ഡബ്ബിങ്, മലയാളം വരികൾ ( ഗാനങ്ങൾ ) കൃത്യമായിരുന്നു.ലിപ് സിങ്ക് ഒക്കെ കിടു . സിനിമട്ടോഗ്രാഫി, കളറിങ്... പക്കാ.. ഇനി നായകനിലേക്ക്... നായകനായ രാജ് ബി ഷട്ടി യാണ് സിനിമയുടെ കഥാകാരൻ. എത്ര മെയ്‌വഴക്കത്തോടെയാണ് അദ്ദേഹം സംഘട്ടനരംഗങ്ങളിൽ അഴിഞ്ഞാടിയത് .. അതുപോലെതന്നെ അഭിനയം....👌 ഇടയ്ക്കു അദ്ദേഹം നമ്മുടെ കണ്ണുകളെ ഒന്ന് നനയിക്കുന്നുമുണ്ട്. സംവിധാനം...ബേസിൽ അൽച്ചാലയ്ക്കൽ.നമുക്ക് അഭിമാനിക്കാം അദ്ദേഹം ഒരു മലയാളി ആയതിൽ. അതിമനോഹരമായ വർക്ക്‌..👌 അപ്പൊ ധൈര്യമായി ഈ സിനിമ എല്ലാവരും കണ്ടോളൂ