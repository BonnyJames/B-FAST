---
author: Bonny
categories:
- Entertainment
comment_count: 0
date: 2023-08-13 17:19:57
draft: false
image: http://13.232.38.164/wp-content/uploads/2023/08/DQQWWW-1024x576.webp
like_count: 9316
share_count: 2193
tags:
- jailer
- mohanlal
- rajanikanth
title: നല്ലൊരു മാസ് എൻ്റർടെയിനർ കാണണമെങ്കിൽ ധൈര്യമായി ടിക്കറ്റ് എടുത്തോളു
view_count: 139774
---

**രജനികാന്തിൻ്റെ ജയിലർ** **സഫീർ അഹമ്മദ്** തിയേറ്ററിൽ വലിയൊരു കൂട്ടം കാണികളുടെ കൂടെ,അവരുടെ ആർപ്പ് വിളികളുടേയും കരഘോഷങ്ങളുടേയും ഒപ്പം ചേർന്ന് ഒരു രജനിക്കാന്ത് സിനിമ കാണുക എന്നത് വളരെ സന്തോഷകരമായ,രസകരമായ ഒരു അനുഭവമാണ്,നാല് പതിറ്റാണ്ടുകളിലേറെയായി തുടരുന്ന ശീലവുമാണ് സിനിമ പ്രേമികൾക്കത്.. രജനിയുടെ പുതിയ സിനിമയായ ജയിലർ മലയാളികൾക്ക് ഓണവും പെരുന്നാളും ക്രിസ്തുവും ഒക്കെ ഒരുമിച്ച് വന്നത് പോലെയായി,ഗസ്റ്റ് റോളിൽ ആണെങ്കിൽ കൂടി അവരുടെ സ്വന്തം മോഹൻലാൽ രജനി സിനിമയുടെ ഭാഗമായത് തന്നെ കാരണം.രജനിക്കാന്ത് സിനിമകളും അദ്ദേഹത്തിൻ്റെ കഥാപാത്രങ്ങളും പിൻതുടർന്ന് പോരുന്ന ഒരു ടെംബോ ഉണ്ട്,ഒരു ടിപ്പിക്കൽ പാറ്റേൺ ഉണ്ട്,അത് കൃത്യമായ അളവിൽ തന്നെ അവതരിപ്പിച്ച സിനിമയാണ് നെൽസൻ്റെ രജനി സിനിമയായ ജയിലർ.. [](http://13.232.38.164/wp-content/uploads/2023/08/VWWFGG.jpeg) രോമാഞ്ച നിമിഷങ്ങൾ സമ്മാനിക്കുന്ന കിടിലിൻ രംഗങ്ങളിലൂടെ അതിവേഗത്തിൽ കഥ പറഞ്ഞ് പോകുന്ന നല്ല ഉഗ്രൻ ഫസ്റ്റ് ഹാഫാണ് ജയിലറുടേത്..ഇൻ്റർവെൽ ബ്ലോക്ക് ഒക്കെ അന്യായ ലെവലിലാണ് അവതരിപ്പിച്ചിരുക്കുന്നത്..ഇൻ്റൽവെല്ലിന് ശേഷം സിനിമയുടെ ആ ഒരു താളക്രമം പതിയെ കുറയുന്നതും കഥ അത്ര രസകരമല്ലാത്ത പോയിൻ്റിലേക്ക് വ്യതിചലിക്കുന്നതും അത് അത്യാവശ്യം നല്ല ലാഗിലേക്കും കൊണ്ടെത്തിക്കുന്നതുമാണ് സെക്കൻ്റ് ഹാഫിൽ കണ്ടത്..എന്നാൽ ക്ലൈമാക്സിനോട് അടുപ്പിച്ച് സിനിമ വീണ്ടും ട്രാക്കിലേക്ക് വരികയും നല്ല മാസ് രംഗങ്ങളോടെ സിനിമ അവസാനിപ്പിക്കുകയും ചെയ്തു സംവിധായകൻ.. [![](http://13.232.38.164/wp-content/uploads/2023/08/DQQWWW-1024x576.webp)](http://13.232.38.164/wp-content/uploads/2023/08/DQQWWW.webp)സിനിമകളുടെ ജയ/പരാജയ ശതമാന കണക്ക് വെച്ച് നോക്കുകയാണെങ്കിൽ ഇന്ത്യ കണ്ട ഏറ്റവും വലിയ സൂപ്പർസ്റ്റാർ രജനിക്കാന്ത് ആയിരിക്കും..മുമ്പ് സിനിമകളിൽ അമാനുഷികത കാണിക്കാൻ തങ്ങളുടെ സൂപ്പർതാരങ്ങൾക്ക് അതിർ വരമ്പുകൾ കൽപ്പിച്ച് നൽകിയിരുന്ന,അത് ലംഘിച്ചാൽ സ്പോട്ടിൽ തന്നെ കൂവി സിനിമകൾ പരാജയപ്പെടുത്തിയിരുന്ന മലയാളികൾ വരെ വിശാലമനസ്ക്കർ ആയിരുന്നത് രജനിയോടാണ്, രജനി സിനിമകളോട് ആണ്..അമാനുഷിക രംഗങ്ങളിൽ മോഹൻലാലിനും മമ്മൂട്ടിക്കും ഒക്കെ കൂവലുകൾ ഒരു ദാക്ഷിണ്യവും ഇല്ലാതെ നൽകിയിരുന്നവർ രജനിയെ കൈയ്യടിച്ച് എതിരേറ്റിരുന്നു.. ഇതാ ഈ 2023ലും രജനിയെ തമിഴ് പ്രേക്ഷകരോടൊപ്പം മലയാളികൾ സ്വീകരിച്ചിരിക്കുന്നത് കൈയ്യടികളോടെയാണ്.പ്രായത്തിനൊത്ത കഥാപാത്രം നല്കി രജനിയെ അദ്ദേഹത്തിൻ്റെ സ്ഥിരം മാനസിറങ്ങളോടെ ഭംഗയായി അവതരിപ്പിക്കുന്നതിൽ സംവിധായകൻ വിജയിച്ചിരിക്കുന്നു..ഒരു രജനി അഴിഞ്ഞാട്ടം തന്നെയാണ് ജയിലറിൽ കാണാൻ സാധിച്ചത്..ഒരു പാട്ടിലൂടെയോ സ്റ്റണ്ടിലൂടെയോ അവതരിപ്പിക്കപ്പെടാറുള്ള രജനി ഇൻട്രോ സീൻ അതൊന്നും കൂടാതെ വളരെ ലളിതമായി അവതരിപ്പിച്ചതും ആടിപ്പാടാനും പ്രണയിക്കാനുമായി ഒരു നായിക ഇല്ലാത്തതും ഈ രജനി സിനിമയെ മുൻകാല രജനി സിനിമകളിൽ നിന്നും വ്യത്യസ്തമാക്കുന്നു.. [![](http://13.232.38.164/wp-content/uploads/2023/08/DQQQQW.jpg)](http://13.232.38.164/wp-content/uploads/2023/08/DQQQQW.jpg)രജനിയുടെ ഒപ്പമോ അതിന് മുകളിലോ നിൽക്കുന്ന വില്ലൻ,അതാണ് വിനായകൻ അവതരിപ്പിച്ച വർമ്മ എന്ന കഥാപാത്രം.. തമിഴും മലയാളവും ഇടകലർന്ന സംഭാഷണങ്ങളിലൂടെ വിനായകൻ അതിഗംഭീരമായി അവതരിപ്പിച്ചിരിക്കുന്നു ആ വില്ലൻ കഥാപാത്രത്തെ.ജയിലറിനെ ആകർഷകമാക്കുന്ന പ്രധാനപ്പെട്ട ഘടകം അനിരുദ്ധിൻ്റെ മികച്ച പശ്ചാത്തല സംഗീതമാണ്..പല മാസ് രംഗങ്ങൾക്കും തിയേറ്ററിൽ കിട്ടിയ കൈയ്യടിക്കൾക്ക് അനിരുദ്ധിൻ്റെ സംഗീതം വഹിച്ച പങ്ക് വളരെ വലുതാണ്.രജനിക്കാന്തും മോഹൻലാലും ഒരുമിച്ച് അഭിനയിക്കുന്ന ഒരു സിനിമ,ഒരു ലാൽ ഫാൻ എന്ന നിലയിൽ ഞാൻ അത് വർഷങ്ങളായി ആഗ്രഹിക്കുന്ന ഒരു കാര്യമായിരുന്നു.മോഹൻലാലിന് ഗസ്റ്റ് റോളാണെങ്കിലും ജയിലറിലേയ്ക്ക് എന്നെ കൂടുതൽ ആകർഷിച്ചത് ഈ ലാൽ ഘടകം തന്നെയായിരുന്നു.. [![](http://13.232.38.164/wp-content/uploads/2023/08/QQWE-1024x576.jpg)](http://13.232.38.164/wp-content/uploads/2023/08/QQWE.jpg)വളരെ കുറച്ച് മിനിട്ടുകൾ നീണ്ട സ്ക്രീൻ സ്പേയ്സ് മാത്രമേ മോഹൻലാലിൻ്റെ കഥാപാത്രത്തിന് ഉള്ളുവെങ്കിലും ആ രംഗങ്ങളിലൂടെ തിയേറ്ററിൽ കൈയ്യടികൾ കൊണ്ട് ഇളക്കി മറിക്കാൻ സംവിധായകന് സാധിച്ചു..അനിരുദ്ധിൻ്റെ കിടിലൻ പശ്ചാത്തല സംഗീതത്തിൽ അകമ്പടിയിൽ ക്ലൈമാക്സിൽ മോഹൻലാലിൻ്റെ ആ നടത്തം, ഹോ,അതൊരു ഒന്നൊന്നര ഫാൻ മൊമൻ്റ് സീൻ തന്നെയായിരുന്നു..രണ്ട് സിനിമ ഇൻഡസ്ട്രിയുടെ ഏറ്റവും വലിയ താരങ്ങളായിരുന്നിട്ടും ഒരിക്കൽ എങ്കിലും തങ്ങൾ ഒരുമിച്ച് സ്ക്രീൻ സ്പേയ്സ് പങ്കിടണമെന്ന രജനിക്കാന്തിൻ്റെയും മോഹൻലാലിൻ്റെയും അതിയായ ആഗ്രഹമായിരിക്കണം ജയിലറിലെ ഗസ്റ്റ് റോളിലേക്ക് മോഹൻലാലിനെ ക്ഷണിക്കാൻ രജനിയെ പ്രേരിപ്പിച്ചതും ആ ക്ഷണം സന്തോഷത്തോടെ മോഹൻലാൽ സ്വീകരിക്കാനും കാരണം.വയലൻസിൻ്റെ അതിപ്രസരം ഉണ്ടെങ്കിലും നല്ലൊരു മാസ് എൻ്റർടെയിനർ കാണണമെങ്കിൽ ധൈര്യമായി ടിക്കറ്റ് എടുത്തോളു ജയിലറിന്..