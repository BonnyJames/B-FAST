---
title: "ഫർഹാൻ, ഐ മിസ് ഇറ്റ് മാൻ, ഐ മിസ് ലവ്..!"
date: 2022-05-06T14:35:25
draft: false
categories: ["Entertainment"]
tags: ['mumbai police', 'Prithviraj Sukumaran']
author: "Beaumaris"
---

<strong>Jithesh Mangalath</strong>

പ്രിയപ്പെട്ട ഫർഹാൻ, ഇങ്ങനെയൊരെഴുത്ത് എന്നെങ്കിലും നീ വായിക്കണമെന്ന് എപ്പോഴാണ് ഞാനാഗ്രഹിച്ചു തുടങ്ങിയതെന്ന് എനിക്കറിയില്ല. പക്ഷേ ഫർഹാൻ ഞാൻ നിനക്കാരായിരുന്നു? അന്ന് നിന്റെ ഓഫീസിൽ വെച്ച് "എനിക്കൊരു അറസ്റ്റ് റിപ്പോർട്ട് ചെയ്യാനുണ്ട്. എ.സി.പി.ആന്റണി മോസസിന്റെ - ഫോർ ദി മർഡർ ഓഫ് ആര്യൻ ജോൺ ഐ.പി.എസ്"എന്ന് ഫോണിൽ ഡി.ജിയെ അറിയിച്ച ശേഷം നീ എന്റെ മുഖത്തേക്ക്‌ നോക്കാതിരുന്നതെന്ത്‌ കൊണ്ടാണ്? ആര്യനെ കൊന്ന ആന്റണിയെ അഭിമുഖീകരിക്കാനുള്ള മടിയല്ലെന്ന് എനിക്കറിയാം ഫർഹാൻ.

<img class="wp-image-333160 aligncenter" src="https://cdn.boolokam.com/articles/2022/05/dwwwwdd.jpg" alt="" width="687" height="387" />ആര്യൻ ജേക്കബിന്റെ കൊലയാളിയെ അയാളെക്കൊണ്ടു തന്നെ കണ്ടുപിടിപ്പിച്ചതിന്റെ കുറ്റബോധമല്ലേ അതെന്ന ചിന്ത എന്നെ കുറേക്കാലം മഥിക്കുന്നുണ്ടായിരുന്നു. പ്രിയ ഫർഹാൻ, ഓർമ്മയുടെ ഏറ്റവും വിലപിടിച്ച താക്കോലുകളിലൊന്ന് നഷ്ടപ്പെട്ടു പോയ ഈ എന്നെ തന്നെ ഏറ്റവും സങ്കീർണ്ണമായൊരു പൂട്ടേൽപ്പിക്കുമ്പോൾ നിന്റെ മനസ്സിലെന്തായിരുന്നു? അളിയൻ, സുഹൃത്ത് എന്നീ സ്നേഹ വിശേഷണങ്ങൾക്കുമപ്പുറം ആന്റണി മോസസ് എന്ന കുറ്റാന്വേഷണ വിദഗ്ദന്റെ അന്വേഷണ ചാതുര്യത്തെ ആയിരുന്നോ നീ ഉപയോഗിക്കാനുദ്ദേശിച്ചത്?!

<img class="wp-image-333161 aligncenter" src="https://cdn.boolokam.com/articles/2022/05/hthththhh.jpg" alt="" width="612" height="334" />അതായിരുന്നോ, അതു മാത്രമായിരുന്നോ ഫർഹാൻ നിന്നെ അതിന് പ്രേരിപ്പിച്ചത്. അന്നാ ആക്സിഡന്റിന്ന് തൊട്ട്‌ മുൻപ്‌ നീ വോയ്സ് ബോക്സിൽ കേട്ട "യെസ്, ദാറ്റ്സ് മീ.. ആന്റണി മോസസ്.." എന്ന എന്റെയാ അപൂർണ്ണ കുറ്റസമ്മതത്തെ പൂർണ്ണമാക്കാൻ എനിക്കേ കഴിയൂ എന്ന പ്രൊഫഷണൽ ഒബ്സർവേഷനായിരുന്നു, അല്ലെങ്കിൽ തൊഴിലിനോടുള്ള നിന്റെ കമ്മിറ്റ്മെന്റായിരുന്നു ആ തീരുമാനം. ആര്യനോടുള്ള നിന്റെ സൗഹൃദത്തേക്കാളും, എന്നോടുള്ള നിന്റെ സ്നേഹത്തേക്കാളും വലിയതായിരുന്നു നിനക്ക് സത്യത്തോടുള്ള പ്രതിബദ്ധത. ഐ അപ്രീഷ്യേറ്റ് ദാറ്റ് ഫർഹാൻ.

ഞാനിടയ്ക്കാലോചിക്കാറുണ്ട് ഫർഹാൻ പെർസ്പെക്ടീവുകളെ പറ്റി. അന്നാ കേസന്വേഷിക്കുമ്പോൾ സ്ട്രീറ്റ് ലൈറ്റിന് കീഴെ പാർക്ക് ചെയ്ത കാറിന്റെ നിറത്തെ പറ്റി ഫ്ലാറ്റിലെ പ്രായമുള്ള ഒരു സ്ത്രീ സൂചിപ്പിച്ചത് നിനക്കോർമ്മയുണ്ടോ? സ്ട്രീറ്റ് ലൈറ്റ് അന്നവരുടെ കാഴ്ച്ചയ്ക്കേകിയ ഇല്യൂഷനെപ്പറ്റി? കാണുന്നത് അങ്ങനെ തന്നെ വിശ്വസിക്കാമെന്ന എന്റെ പ്രെജുഡിസ്ഡ് റാഷണലിനെ മുച്ചൂടും തിരുത്തിയ സംഭവമായിരുന്നത്. അന്നുവരെ ഒരേ കോണിൽ മാത്രമാണ് ഞാൻ സത്യത്തെ തേടിയിരുന്നത്; ഒരു തരം ഒബ്ജക്ടീവ് എക്സ്പ്ലോറിംഗ്.

<img class="wp-image-333164 aligncenter" src="https://cdn.boolokam.com/articles/2022/05/dwwwwdd-1.jpg" alt="" width="611" height="344" />

ആര്യനെ ഇല്ലാതാക്കിയ സംഭവത്തിൽ എന്റെ തന്നെ പെർസ്പെക്ടീവ് അവനറിഞ്ഞ സത്യത്തെ അവൻ ഒരു പബ്ലിക് ഡൊമയ്നിൽ വെളിവാക്കുമ്പോൾ എനിക്ക്‌ സംഭവിക്കുന്ന 'മൂല്യശോഷണ'മായിരുന്നു. അതിനപ്പുറത്തൊരു ആംഗിൾ എനിക്കതിലില്ലായിരുന്നു. ഫർഹാനാലോചിച്ചു നോക്കിയിട്ടുണ്ടോ ഹോമോയെന്ന ലേബലിനോട് ആ സ്വത്വത്തിലിരുന്നു കൊണ്ട് ആന്റണി മോസസ് വെച്ചുപുലർത്തിയിരുന്ന പേടിയെ കുറിച്ച്, അത്‌ പേറുമെന്ന് ഭയന്നിരുന്ന നാണക്കേടിനെ കുറിച്ച്?! ആ പെർസ്പെക്ടിവിനെ പറ്റി ആന്റണി മോസസെന്ന ഈ ഞാൻ പോലും ചിന്തിച്ചിട്ടുണ്ടായിരുന്നില്ല. ആ അസ്തിത്വത്തെ ഞാൻ പോലും അംഗീകരിച്ചിരുന്നില്ലെങ്കിൽ പിന്നെങ്ങനെ മറ്റൊരാൾക്കാകും?! ആര്യനെന്ന സുഹൃത്തിനെ ഇല്ലാതാക്കിയതിനോളം വേദനിപ്പിക്കുന്നതാണ് അതിനെന്നെ പ്രേരിപ്പിച്ച കാരണവും.

ഫർഹാൻ, ജയിലിലെ ഈ ഇരുളിലേക്ക്‌ അനന്തമായ സമയത്തോളം നോക്കിക്കൊണ്ടിരിക്കുമ്പോളൊക്കെയും ഒരു ചോദ്യം ബാക്കിയാവുന്നുണ്ടായിരുന്നു. അന്നാ കേസ് ഫയൽ ക്ലോസ് ചെയ്യുന്ന ദിവസം, കുറ്റവാളിയാരെന്നും മോട്ടീവെന്തെന്നും ഞാൻ ഡിസ്ക്ലോസ് ചെയ്യുന്ന സമയം, അറസ്റ്റ് രേഖപ്പെടുത്തിയതിന് ശേഷം എന്നെ നോക്കിയ നിന്റെയാ നോട്ടത്തിലെന്തായിരുന്നു ഫർഹാൻ??കുറ്റബോധം? ഖേദം? നിരാശ? അവിശ്വസനീയത? വേദന? അലിവ്? ഒരിക്കൽ, ഒരിക്കലെങ്കിലും പറയാമോ ഫർഹാൻ ആ നോട്ടത്തിലുണ്ടായിരുന്നത് ഉപാധികളില്ലാത്ത സ്നേഹവും, മനസ്സിലാവലുമായിരുന്നെന്ന്, ഒരേയൊരു തവണയെങ്കിലും??

സത്യത്തിന് പെർസ്പെക്ടീവുകളുണ്ടായിരിക്കാം ഫർഹാൻ, പക്ഷെ അതില്ലാത്തത് സ്നേഹത്തിന് മാത്രമാണെന്ന് ഇടയ്ക്കൊക്കെ എനിക്ക്‌ തോന്നാറുണ്ട്. ഫർഹാൻ, ഐ മിസ് ഇറ്റ് മാൻ, ഐ മിസ് ലവ്..!!


![ഫർഹാൻ, ഐ മിസ് ഇറ്റ് മാൻ, ഐ മിസ് ലവ്..!](https://cdn.boolokam.com/articles/2022/05/dwwwwdd.jpg)**Jithesh Mangalath** പ്രിയപ്പെട്ട ഫർഹാൻ, ഇങ്ങനെയൊരെഴുത്ത് എന്നെങ്കിലും നീ വായിക്കണമെന്ന് എപ്പോഴാണ് ഞാനാഗ്രഹിച്ചു തുടങ്ങിയതെന്ന് എനിക്കറിയില്ല. പക്ഷേ ഫർഹാൻ ഞാൻ നിനക്കാരായിരുന്നു? അന്ന് നിന്റെ ഓഫീസിൽ വെച്ച് "എനിക്കൊരു അറസ്റ്റ് റിപ്പോർട്ട് ചെയ്യാനുണ്ട്. എ.സി.പി.ആന്റണി മോസസിന്റെ - ഫോർ ദി മർഡർ ഓഫ് ആര്യൻ ജോൺ ഐ.പി.എസ്"എന്ന് ഫോണിൽ ഡി.ജിയെ അറിയിച്ച ശേഷം നീ എന്റെ മുഖത്തേക്ക്‌ നോക്കാതിരുന്നതെന്ത്‌ കൊണ്ടാണ്? ആര്യനെ കൊന്ന ആന്റണിയെ അഭിമുഖീകരിക്കാനുള്ള മടിയല്ലെന്ന് എനിക്കറിയാം ഫർഹാൻ. ആര്യൻ ജേക്കബിന്റെ കൊലയാളിയെ അയാളെക്കൊണ്ടു തന്നെ കണ്ടുപിടിപ്പിച്ചതിന്റെ കുറ്റബോധമല്ലേ അതെന്ന ചിന്ത എന്നെ കുറേക്കാലം മഥിക്കുന്നുണ്ടായിരുന്നു. പ്രിയ ഫർഹാൻ, ഓർമ്മയുടെ ഏറ്റവും വിലപിടിച്ച താക്കോലുകളിലൊന്ന് നഷ്ടപ്പെട്ടു പോയ ഈ എന്നെ തന്നെ ഏറ്റവും സങ്കീർണ്ണമായൊരു പൂട്ടേൽപ്പിക്കുമ്പോൾ നിന്റെ മനസ്സിലെന്തായിരുന്നു? അളിയൻ, സുഹൃത്ത് എന്നീ സ്നേഹ വിശേഷണങ്ങൾക്കുമപ്പുറം ആന്റണി മോസസ് എന്ന കുറ്റാന്വേഷണ വിദഗ്ദന്റെ അന്വേഷണ ചാതുര്യത്തെ ആയിരുന്നോ നീ ഉപയോഗിക്കാനുദ്ദേശിച്ചത്?! ![](https://cdn.boolokam.com/articles/2022/05/hthththhh.jpg)അതായിരുന്നോ, അതു മാത്രമായിരുന്നോ ഫർഹാൻ നിന്നെ അതിന് പ്രേരിപ്പിച്ചത്. അന്നാ ആക്സിഡന്റിന്ന് തൊട്ട്‌ മുൻപ്‌ നീ വോയ്സ് ബോക്സിൽ കേട്ട "യെസ്, ദാറ്റ്സ് മീ.. ആന്റണി മോസസ്.." എന്ന എന്റെയാ അപൂർണ്ണ കുറ്റസമ്മതത്തെ പൂർണ്ണമാക്കാൻ എനിക്കേ കഴിയൂ എന്ന പ്രൊഫഷണൽ ഒബ്സർവേഷനായിരുന്നു, അല്ലെങ്കിൽ തൊഴിലിനോടുള്ള നിന്റെ കമ്മിറ്റ്മെന്റായിരുന്നു ആ തീരുമാനം. ആര്യനോടുള്ള നിന്റെ സൗഹൃദത്തേക്കാളും, എന്നോടുള്ള നിന്റെ സ്നേഹത്തേക്കാളും വലിയതായിരുന്നു നിനക്ക് സത്യത്തോടുള്ള പ്രതിബദ്ധത. ഐ അപ്രീഷ്യേറ്റ് ദാറ്റ് ഫർഹാൻ. ഞാനിടയ്ക്കാലോചിക്കാറുണ്ട് ഫർഹാൻ പെർസ്പെക്ടീവുകളെ പറ്റി. അന്നാ കേസന്വേഷിക്കുമ്പോൾ സ്ട്രീറ്റ് ലൈറ്റിന് കീഴെ പാർക്ക് ചെയ്ത കാറിന്റെ നിറത്തെ പറ്റി ഫ്ലാറ്റിലെ പ്രായമുള്ള ഒരു സ്ത്രീ സൂചിപ്പിച്ചത് നിനക്കോർമ്മയുണ്ടോ? സ്ട്രീറ്റ് ലൈറ്റ് അന്നവരുടെ കാഴ്ച്ചയ്ക്കേകിയ ഇല്യൂഷനെപ്പറ്റി? കാണുന്നത് അങ്ങനെ തന്നെ വിശ്വസിക്കാമെന്ന എന്റെ പ്രെജുഡിസ്ഡ് റാഷണലിനെ മുച്ചൂടും തിരുത്തിയ സംഭവമായിരുന്നത്. അന്നുവരെ ഒരേ കോണിൽ മാത്രമാണ് ഞാൻ സത്യത്തെ തേടിയിരുന്നത്; ഒരു തരം ഒബ്ജക്ടീവ് എക്സ്പ്ലോറിംഗ്. ![](https://cdn.boolokam.com/articles/2022/05/dwwwwdd-1.jpg) ആര്യനെ ഇല്ലാതാക്കിയ സംഭവത്തിൽ എന്റെ തന്നെ പെർസ്പെക്ടീവ് അവനറിഞ്ഞ സത്യത്തെ അവൻ ഒരു പബ്ലിക് ഡൊമയ്നിൽ വെളിവാക്കുമ്പോൾ എനിക്ക്‌ സംഭവിക്കുന്ന 'മൂല്യശോഷണ'മായിരുന്നു. അതിനപ്പുറത്തൊരു ആംഗിൾ എനിക്കതിലില്ലായിരുന്നു. ഫർഹാനാലോചിച്ചു നോക്കിയിട്ടുണ്ടോ ഹോമോയെന്ന ലേബലിനോട് ആ സ്വത്വത്തിലിരുന്നു കൊണ്ട് ആന്റണി മോസസ് വെച്ചുപുലർത്തിയിരുന്ന പേടിയെ കുറിച്ച്, അത്‌ പേറുമെന്ന് ഭയന്നിരുന്ന നാണക്കേടിനെ കുറിച്ച്?! ആ പെർസ്പെക്ടിവിനെ പറ്റി ആന്റണി മോസസെന്ന ഈ ഞാൻ പോലും ചിന്തിച്ചിട്ടുണ്ടായിരുന്നില്ല. ആ അസ്തിത്വത്തെ ഞാൻ പോലും അംഗീകരിച്ചിരുന്നില്ലെങ്കിൽ പിന്നെങ്ങനെ മറ്റൊരാൾക്കാകും?! ആര്യനെന്ന സുഹൃത്തിനെ ഇല്ലാതാക്കിയതിനോളം വേദനിപ്പിക്കുന്നതാണ് അതിനെന്നെ പ്രേരിപ്പിച്ച കാരണവും. ഫർഹാൻ, ജയിലിലെ ഈ ഇരുളിലേക്ക്‌ അനന്തമായ സമയത്തോളം നോക്കിക്കൊണ്ടിരിക്കുമ്പോളൊക്കെയും ഒരു ചോദ്യം ബാക്കിയാവുന്നുണ്ടായിരുന്നു. അന്നാ കേസ് ഫയൽ ക്ലോസ് ചെയ്യുന്ന ദിവസം, കുറ്റവാളിയാരെന്നും മോട്ടീവെന്തെന്നും ഞാൻ ഡിസ്ക്ലോസ് ചെയ്യുന്ന സമയം, അറസ്റ്റ് രേഖപ്പെടുത്തിയതിന് ശേഷം എന്നെ നോക്കിയ നിന്റെയാ നോട്ടത്തിലെന്തായിരുന്നു ഫർഹാൻ??കുറ്റബോധം? ഖേദം? നിരാശ? അവിശ്വസനീയത? വേദന? അലിവ്? ഒരിക്കൽ, ഒരിക്കലെങ്കിലും പറയാമോ ഫർഹാൻ ആ നോട്ടത്തിലുണ്ടായിരുന്നത് ഉപാധികളില്ലാത്ത സ്നേഹവും, മനസ്സിലാവലുമായിരുന്നെന്ന്, ഒരേയൊരു തവണയെങ്കിലും?? സത്യത്തിന് പെർസ്പെക്ടീവുകളുണ്ടായിരിക്കാം ഫർഹാൻ, പക്ഷെ അതില്ലാത്തത് സ്നേഹത്തിന് മാത്രമാണെന്ന് ഇടയ്ക്കൊക്കെ എനിക്ക്‌ തോന്നാറുണ്ട്. ഫർഹാൻ, ഐ മിസ് ഇറ്റ് മാൻ, ഐ മിസ് ലവ്..!!
