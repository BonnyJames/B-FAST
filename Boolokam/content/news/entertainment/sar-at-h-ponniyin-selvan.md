---
author: Beaumaris
categories:
- Entertainment
comment_count: 0
date: 2022-09-30 04:55:49
draft: false
image: ''
like_count: 35083
share_count: 17235
tags:
- jayam ravi
- karthi
- manirathnam
- Ponniyin Selvan Part 1
- VIKRAM
title: ദൃശ്യഭംഗി കൊണ്ടും അവതരണമികവ് കൊണ്ടും മനോഹരമായ സിനിമ - പൊന്നിയിൻ സെൽവൻ ഫസ്റ്റ്
  റിപ്പോർട്ട്
view_count: 1516962
---

**Sar At H** ദൃശ്യഭംഗി കൊണ്ടും അവതരണമികവ് കൊണ്ടും മനോഹരമായ സിനിമ അനുഭവം തന്നെയാണ് PS-1. പറഞ്ഞു ഫലിപ്പിക്കാൻ പ്രയാസകരമായ ഒരു ചരിത്രം പ്രേക്ഷകരിലേക്ക് എത്തുമ്പോൾ വെല്ലുവിളികൾ ഏറെയാണ്. ആ വെല്ലുവിളി തരണം ചെയ്യാൻ ഇവിടെ സംവിധായകന് കഴിഞ്ഞിട്ടുണ്ട്. അത്രമേൽ മനോഹരയായിട്ടാണ് മണിരത്നം ഇത് അണിയിച്ചൊരുക്കിയത്. രോമാഞ്ചം ഉണർത്തുന്ന യുദ്ധരംഗങ്ങൾ ഇതിൽ കാണാൻ സാധിക്കില്ല. എന്നാൽ കെട്ടുറപ്പുള്ള തിരക്കഥയും, കഥാപാത്രങ്ങളുടെ മികച്ച പ്രകടനവും കൂടുതൽ എൻഗേജിങ് ആക്കുന്നുണ്ട്. കൽക്കിയുടെ പൊന്നിയിൻ സെൽവൻ കഥയുടെ ഏകദേശ രൂപമെങ്കിലും അറിയാതെയാണ് സിനിമ കാണുന്നതെങ്കിൽ ആസ്വാദനത്തെ കാര്യമായി ബാധിച്ചേക്കാം. ഇതുമായി ബന്ധപ്പെട്ട അനേകം വിവരണങ്ങൾ യൂട്യൂബിൽ ലഭ്യമാണ്. സിനിമ കാണുന്നതിന് മുമ്പ് ഇവ പരിശോധിക്കുന്നത് ഏറെ ഗുണം ചെയ്യും. തമിഴ് പതിപ്പാണ് ഞാൻ കാണാൻ ഉദ്ദേശിച്ചതിനാൽ ഡയലോഗുകൾ മനസ്സിലാകുമോ എന്ന ഭയം ഉണ്ടായിരുന്നു. എന്നാൽ പൂർവ്വകാല തമിഴ് ഭാഷയെ അതേപടി പകർത്താതെ, എന്നാൽ അതിന്റെ ഭംഗി ഒട്ടും ചോരാതെ തന്നെ അണിയിച്ചൊരുക്കിയിട്ടുണ്ട് .രവിവർമ്മൻ തന്ന ദൃശ്യനുഭവം പറഞ്ഞറിയിക്കാൻ പറ്റാത്തതാണ് . എ ആർ റഹ്മാന്റെ പശ്ചാത്തല സംഗീതവും Top notch. എല്ലാവരും തങ്ങളുടെ റോളുകൾ ഭംഗിയാക്കിയെങ്കിലും കാർത്തി വേറെ ലെവൽ ആയിരുന്നു. പിന്നെ ഐശ്വര്യ റായി & തൃഷ സൂപ്പർ . തിയേറ്ററിൽ തന്നെ കാണാൻ ശ്രമിക്കുക. **