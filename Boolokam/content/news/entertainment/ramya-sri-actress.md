---
author: Beaumaris
categories:
- Entertainment
comment_count: 0
date: 2023-09-10 13:06:37
draft: false
image: https://cdn.boolokam.com/articles/2023/09/Ramya-Sri-8.jpg
like_count: 9686
share_count: 2271
tags:
- actress
- b grade actress
- ramya sri
title: ബിഗ്രേഡ് / സോഫ്റ്റ് കോർ സിനിമകളിലൂടെ ആരാധകശ്രദ്ധ കവർന്ന രമ്യശ്രീ
view_count: 334894
---

**Moidu Pilakkandy** നടി, സംവിധായിക, തിരക്കഥാകൃത്ത്, നിർമ്മാതാവ്, ഡാൻസർ , മോഡൽ എന്നീ മേഖലകളിൽ എല്ലാം തൻ്റെ വ്യക്തിമുദ്ര പതിപ്പിച്ച താരമാണ്**രമ്യശ്രീ**. മലയാളം,തമിഴ്,തെലുഗ്, കന്നട,ഹിന്ദി, ബോജ്പുരി എന്നീ ഭാഷകളിൽ അഭിനയിച്ചിട്ടുള്ള രമ്യശ്രീ മെയ്ൻസ്ട്രീമിനേക്കാൾ കൂടുതൽ പോപ്പുലർ ആയതും ആരാധകശ്രദ്ധ കവർന്നതും ബിഗ്രേഡ് / സോഫ്റ്റ് കോർ സിനിമകളിലൂടെയാണ്. 1970 July 18 ന് ആന്ധ്രാപ്രദേശിലെ വിശാഖപട്ടണത്ത് ഒരു തെലുഗ് ഫാമിലിയിലാണ് രമ്യശ്രീ ജനച്ചത്. സുജാത എന്നായിരുന്നു ശരിയായപേര് എന്നാണ് അറിയാൻ കഴിഞ്ഞത്. 1997 മുതൽ സിനിമയിൽ അഭിനയിക്കാൻ തുടങ്ങി. തുടക്കകാലത്ത് തമിഴിൽ "സൂര്യവംശം" , കന്നടത്തിൽ "ആര്യഭട്ട" എന്നീ മെയ്ൻസ്ട്രീം സീനിമകളിൽ ചെറിയ വേഷങ്ങളിൽ അഭിനയിച്ച രമ്യശ്രീ സ്വഭാഷയായ തെലുഗിലാണ് കൂടുതൽ ചിത്രങ്ങൾ ചെയ്തത്. Nuvvu Nenu (2001), Thappu Chesi Paapu Koodu (2002), Aadi (2002), Vishnu (2003), Ammayilu Abbayilu (2003), സിംഹാദ്രി (2003), ബൊമ്മന ബ്രദേർസ് ചന്ദന സിസ്റ്റേർസ് (2008) , സലീം (2009) എന്നീ പ്രശസ്ത മുഖ്യധാരാ സിനിമകളുടെ ഭാഗമായിട്ടുണ്ട്. ഐറ്റം ഡാൻസ് നമ്പറുകളിലും രമ്യശ്രീ തിളങ്ങിയിരുന്നു. ബിഗ്രേഡ് സിനിമകളിൽ അഭിനയിക്കാനും സന്നദ്ധതകാണിച്ച രമ്യശ്രീ ബിഗ്രേഡ് സിനിമകളിലൂടെ കൂടുതൽ പോപ്പുലാരിറ്റി നേടി. ![](https://cdn.boolokam.com/articles/2023/09/Ramya-Sri-8.jpg)മലയാളത്തിൽ 2001 ൽ പുറത്തിറങ്ങിയ "എൻ്റെ സ്വർണ്ണം" എന്ന സിനിമയിൽ ടൈറ്റിൽ വേഷത്തിൽ ലീഡ് താരമായി രമ്യശ്രീ അഭിനയിച്ചു. ഷക്കീല, രേഷ്മ, ബാബിലോണ തുടങ്ങിയ അക്കാലത്തെ കത്തിനിൽക്കുന്ന താരങ്ങളുടെ ഗ്ലാമർ പ്രകടനം കൊണ്ട് സിനിമ ഹിറ്റായി മാറി. കൗശിക് എന്ന പുതുമുഖനായകനും ശങ്കരേട്ടനും (വിജയ് ശങ്കർ) സിനിമയുടെ ഭാഗമായിരുന്നു. ആ വർഷം തന്നെ ബാബിലോണയെ നായികയാക്കി ഇറങ്ങിയ ജൽസ എന്ന സിനിമയിലും രമ്യശ്രീ തൻ്റെ ഗ്ലാമർ പ്രകടനം കൊണ്ട് തിളങ്ങി. ഷക്കീല, ഷാർമ്മിളി എന്നിവർക്കൊപ്പം രമ്യശ്രീയും ബാബിലോണയുടെ മൂത്ത സഹോദരിമാരിൽ ഒരാളായാണ് അതിൽ അഭിനയിച്ചത്. മലയാളം, തമിഴ്, തെലുഗ് എന്നീ ഭാഷകളിൽ ഒരുമിച്ചായിരുന്നു ചിത്രത്തിൻ്റെ റിലീസ്. മലയാളത്തിൽ ഡബ്ബിങ്ങ് വന്ന "ചന്ദ്രിക" എന്ന ചിത്രത്തിലും രമ്യശ്രീ നായികയായിരുന്നു. ![](https://cdn.boolokam.com/articles/2023/09/Ramya-Sri-4.jpg)Nithyamanmadhadu (തെലുഗ്), Mee Kosam (തെലുഗ്), ശ്രീംഗാരകാവ്യം (തെലുഗ്) ,Aunty Thumba Thundi (കന്നട) എന്നിവ രമ്യശ്രീ അഭിനയിച്ച മറ്റു ബിഗ്രേഡ് പടങ്ങളാണ്.കൂടെ അഭിനയിച്ച പല ബിഗ്രേഡ് നായികമാരും അഭിനയം മതിയാക്കിയപ്പോഴും രമ്യശ്രീ ഫീൽഡിൽ പിടിച്ചുനിന്നു. 2015 ൽ പുറത്തിറങ്ങിയ " ഓ മല്ലി" എന്ന സിനിമയിലൂടെ കഥ, തിരക്കഥ, സംഭാഷണം എന്നിവ നിർവഹിച്ച് അഭിനേത്രിയായും അതിൻ്റെ സംവിധായികയായും രമ്യശ്രീ തെലുഗ് സിനിമയെ ഞെട്ടിച്ചു. 2015 ൽ വൈകി റിലീസായ ഈ സിനിമയിൽ രമ്യശ്രീ അവതരിപ്പിച്ച ഈ വേഷത്തിന് 2013 ൽ തന്നെ മികച്ച നടിക്കുള്ള "നന്ദി സ്പെഷൽ ജൂറി അവാർഡ്" ലഭിക്കുകയുണ്ടായി. മലയാളത്തിൽ രമ്യശ്രീ കൂടുതൽ അഭിനയിച്ചിട്ടില്ലെങ്കിലും "എൻ്റെ സ്വർണ്ണം" എന്ന ഒറ്റ ചിത്രത്തിലൂടെ മലയാളപ്രേക്ഷകരുടേയും ശ്രദ്ധനേടി ആരാധകരുടെ മനം കവർന്ന സൗന്ദര്യധാമമായ ഈ അഭിനേത്രിയെ അനുസ്മരിച്ചുകൊണ്ട് നിർത്തുന്നു. ![](https://cdn.boolokam.com/articles/2023/09/Ramya-Sri-1.webp) ![](https://cdn.boolokam.com/articles/2023/09/Ramya-Sri-2.jpg) ![](https://cdn.boolokam.com/articles/2023/09/Ramya-Sri-5.jpg) ![](https://cdn.boolokam.com/articles/2023/09/Ramya-Sri-6.jpg) ![](https://cdn.boolokam.com/articles/2023/09/Ramya-Sri-7.jpg) NB : രമ്യശ്രീ അഭിനയിച്ച മറ്റു ബിഗ്രേഡ്/ഗ്ലാമർ സിനിമകൾ ഉണ്ടെങ്കിൽ അറിവുള്ളവർക്ക് പങ്കുവെക്കാവുന്നതാണ്.