---
author: Beaumaris
categories:
- Entertainment
comment_count: 0
date: 2022-08-19 13:45:02
draft: false
image: ''
like_count: 25433
share_count: 20965
tags:
- balakrishna
- honey rose
- nandamoori balayya
title: നന്ദമൂരി ബാലകൃഷ്‌ണയ്ക്ക് മലയാള സിനിമകൾ റീമേക് ചെയ്യാൻ താത്പര്യമുണ്ടെങ്കിലും
  ആരാധകർ അനുവദിക്കുന്നില്ലെന്ന് ഹണി റോസ്  .
view_count: 767764
---

തെലുങ്കിലെ സൂപ്പർ താരമാണ് നന്ദമൂരി ബാലകൃഷ്‌ണ. അദ്ദേഹത്തിന് മലയാളം സിനിമകൾ റീമേക്ക് ചെയ്യാൻ ​ആഗ്രഹമുണ്ടെന്ന് പറഞ്ഞിരിക്കുകയാണ് നടി ഹണി റോസ്. എന്നാൽ താരത്തിന് ഇക്കാര്യം താത്പര്യം ഉണ്ടെങ്കിലും ആരാധകര്‍ ഇതിന് അനുവദിക്കുന്നില്ലെന്ന് ബാലകൃഷ്ണ പറഞ്ഞുവെന്നും നടി വെളിപ്പെടുത്തി. ബാലകൃഷ്ണ നായകനാകുന്ന 'എൻ.ബി.കെ107 'എന്ന തെലുങ്ക് ചിത്രത്തിൽ ഹണി റോസ് ഒരു പ്രധാന കഥാപാത്രത്തെ അവതരിപ്പിക്കുന്നുണ്ട്. ഹണി റോസിന്റെ വാക്കുകൾ . 'മലയാള സിനിമകളെ കൂടുതൽ ശ്ര​ദ്ധിക്കുന്നവരാണ് തെലുങ്ക് ഇൻഡസ്ട്രിയിൽ ഉള്ളത്. ചില മലയാളം സിനിമകൾ ചെയ്യാൻ അവർക്ക് ആഗ്രഹമുണ്ട്. തെലുങ്ക് ഇൻഡസ്ട്രിയിലെ ആളുകൾ മലയാള സിനിമയെക്കുറിച്ച് എന്നോട് ചോദിക്കാറുണ്ട്. ആരാധകർ ബാലകൃഷ്‌ണയെ മാസ് പെര്‍ഫോര്‍മറായി കാണാനാണ് ആഗ്രഹിക്കുന്നത്. അതിനാല്‍ മലയാള സിനിമയിലെ റോളുകൾ റിലേറ്റ് ചെയ്യാൻ കഴിയില്ല'- ഹണി റോസ് പറഞ്ഞു.