---
author: Beaumaris
categories:
- Entertainment
comment_count: 0
date: 2022-08-28 15:41:26
draft: false
image: ''
like_count: 115445
share_count: 52587
tags:
- La Tomatina
- official Trailer | Joy Mathew | Kottayam Nazeer
title: കാലികമായൊരു ഭീതിയെ ആവിഷ്‌ക്കരിക്കാനുള്ള ശ്രമം, 'ലാ-ടൊമാറ്റിനാ' ട്രെയ്‌ലർ
view_count: 1879350
---

പ്രഭുവിന്റെ മക്കള്‍, ടോള്‍ഫ്രീ എന്നീ ചിത്രങ്ങള്‍ക്ക് ശേഷം സജീവന്‍ അന്തിക്കാട് സംവിധാനം ചെയ്യുന്ന ചിത്രമാണ് ലാ ടൊമാറ്റിനോ . ജോയ് മാത്യു, കോട്ടയം നസീര്‍, വി.കെ പ്രകാശ് എന്നിവര്‍ ആണ് പ്രധാനകഥാപാത്രങ്ങളെ അവതരിപ്പിക്കുന്നത്. നാല് പുരുഷകഥാപാത്രങ്ങള്‍ക്കൊപ്പം ഒരു സ്ത്രീകഥാപാത്രവും തുല്യപ്രാധാന്യത്തോടെ ചിത്രത്തിലുണ്ട്. മാധ്യമപ്രവര്‍ത്തകനും കഥാകൃത്തുമായ ടി. അരുണ്‍കുമാറാണ് ചിത്രത്തിന്റെ കഥയും തിരക്കഥയും സംഭാഷണവും രചിച്ചിരിക്കുന്നത്. ചിത്രത്തിന്റെ ട്രെയ്‌ലർ പുറത്തുവിട്ടു. [embed]https://youtu.be/qtngt7BqAZ0[/embed] "പുതിയ കാലത്ത് എല്ലാവരേയും ഏതുനിമിഷവും തേടിയെത്താവുന്ന ഭീതിജനകമായൊരു സാഹചര്യത്തെയാണ് ലാ-ടൊമാറ്റിനാ ആവിഷ്‌ക്കരിക്കുന്നത് . ഒരേസമയം തൊട്ടറിയാവുന്നതും ഒളിഞ്ഞിരിക്കുന്നതുമായ ഒന്നാണത്. വര്‍ത്തമാനകാലത്തിന്റെ ഷേഡുകള്‍ ചിത്രത്തിലുണ്ട്. ജോയ് മാത്യു, വി.കെ.പ്രകാശ്, കോട്ടയം നസീര്‍ എന്നിവരെ ഇതേവരെയില്ലാത്ത ഒരു ലുക്കിലും പെര്‍ഫോമന്‍സിലും അവതരിപ്പിക്കാനാണ് ശ്രമം. അവരവതരിപ്പിക്കുന്ന കഥാപാത്രങ്ങള്‍ അത് ഡിമാന്‍ഡ് ചെയ്യുന്നുണ്ട്" - സംവിധായകന്‍ സജീവന്‍ അന്തിക്കാട് പറഞ്ഞു "ലാ-ടൊമാറ്റിനാ കാലികമായൊരു ഭീതിയെ ആവിഷ്‌ക്കരിക്കാനുള്ള ശ്രമമാണ്. ചിത്രത്തിന് എന്ത് കൊണ്ട് ഇത്തരമൊരു പേര് എന്നത് ചിത്രം കാണുമ്പോള്‍ പൂര്‍ണമായും ബോധ്യപ്പെടുമെന്നാണ് പ്രതീക്ഷ. സിനിമയില്‍ നേരിട്ടും അല്ലാതെയും ഇടപെടുന്ന ഒന്നാണത്. ഒരു റിയാലിറ്റിയെ പരീക്ഷണസ്വഭാവത്തോടെ അവതരിപ്പിക്കാനുള്ള ശ്രമമാണ് ലാ-ടൊമാറ്റിനാ" - രചയിതാവ് ടി. അരുണ്‍കുമാര്‍ പറയുന്നു. &nbsp;