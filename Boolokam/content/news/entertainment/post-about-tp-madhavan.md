---
author: Beaumaris
categories:
- Entertainment
comment_count: 0
date: 2023-09-04 09:18:09
draft: false
image: ''
like_count: 42859
share_count: 33780
tags:
- ACTOR
- GANDHI BHAVAN
- TP Madhavan
title: '''അയ്യോ, എന്നെ കാണാൻ ഇവിടെ ആര് വരാൻ'', ഗാന്ധിഭവനിൽ ഓർമ നശിച്ചുകൊണ്ടിരിക്കുന്ന
  ഒരു നടനുണ്ട്'
view_count: 1298538
---

അമ്മ സംഘടനയുടെ ആദ്യ ജനറൽ സെക്രട്ടറിയും 600-ലധികം സിനിമകളിൽ അഭിനയിച്ചിട്ടുള്ള മുതിർന്ന നടനുമാണ് ടി പി മാധവൻ. ഇതൊക്കെയാണെങ്കിലും നടൻ ഇപ്പോൾ വളരെ മോശമായ അവസ്ഥയിലാണ്. വൃദ്ധസദനമായ ഗാന്ധിഭവനിൽ ആണ് അദ്ദേഹം കുറെ വര്ഷങ്ങളായി താമസിക്കുന്നത്. കഴിഞ്ഞ എട്ട് വർഷമായി അദ്ദേഹം ഇവിടെയുണ്ട്, ഇപ്പോൾ, അദ്ദേഹത്തിന്റെ ഓർമ്മകൾ പതുക്കെ മങ്ങിക്കൊണ്ടിരിക്കുന്നതിനാൽ അദ്ദേഹത്തിന്റെ ആരോഗ്യം മോശമാവുകയാണ്. ഈ സമയത്ത്, സുരേഷ് ഗോപി, ഗണേഷ് കുമാർ, ചിപ്പി, അവരുടെ ഭർത്താവ് രഞ്ജിത്ത് എന്നിവരുൾപ്പെടെ കുറച്ച് സഹപ്രവർത്തകർ മാത്രമാണ് അദ്ദേഹത്തെ സന്ദർശിച്ചത്. . മകൻ അദ്ദേഹത്തെ സന്ദർശിച്ചതായി ചില റിപ്പോർട്ടുകൾ വന്നിരുന്നുവെങ്കിലും ഗാന്ധിഭവൻ അധികൃതർ ഈ വാർത്ത നിഷേധിച്ചു. തന്നെ കാണാൻ ആരെങ്കിലും വരുമെന്ന് പ്രതീക്ഷിക്കുന്നുണ്ടോ എന്ന ചോദ്യത്തിന്, 'അയ്യോ, എന്നെ കാണാൻ ഇവിടെ ആര് വരാൻ ' എന്നായിരുന്നു മാധവന്റെ മറുപടി.  സഹപ്രവർത്തകർ വരുമെന്ന് മാധവൻ പ്രതീക്ഷിക്കുന്നു, പക്ഷേ അവരുടെ ജോലിയിൽ ഉള്ള ബുദ്ധിമുട്ടുകൾ അറിയാം. 2015ൽ ഹരിദ്വാർ സന്ദർശിക്കാൻ പോയ സമയത്ത് അദ്ദേഹം അയ്യപ്പക്ഷേത്രത്തിൽ കുഴഞ്ഞു വീഴുകയും സീരിയൽ സംവിധായകൻ പ്രസാദ് നൂറനാട് സുജിൻ ലാൽ എന്നിവയുടെ സഹായത്താൽ പത്തനാപുരം ഗാന്ധിഭവനിൽ എത്തുകയുമായിരുന്നു. അതിനുശേഷം ടിപി മാധവൻ ഗാന്ധിഭവൻ വിട്ട് എങ്ങും പോകാൻ തയ്യാറായിട്ടില്ല. മലയാളസിനിമയിൽ പ്രവർത്തിക്കുന്നതിനിടയിലാണ് ടിപി മാധവൻ ഒരു വിവാഹം കഴിക്കുന്നത്. ആ ബന്ധത്തിൽ അദ്ദേഹത്തിന് രണ്ട് മക്കളുണ്ട്. എന്നാൽ ആ ബന്ധം അധികനാൾ നീണ്ടു പോയില്ല. ഏതാനും നാളുകൾക്കുള്ളിൽ തന്നെ വിവാഹമോചനം നേടുകയായിരുന്നു.സീരിയൽ സംവിധായകൻ പ്രസാദാണ് താരത്തെ ഗാന്ധിഭവനിലേക്ക് മാറ്റാൻ ശ്രമിച്ചത്. 1975ൽ ആണ് മാധവൻ്റെ സിനിമാ ജീവിതം ആരംഭിക്കുന്നത്. പിന്നീടങ്ങോട്ട് ചെറുതും വലുതുമായ നിരവധി കഥാപാത്രങ്ങൾക്ക് ടിപി മാധവൻ നിറ ജീവൻ നൽകി. താരസംഘടനയായ അമ്മ രൂപീകരിച്ചപ്പോൾ മാധവനായിരുന്നു അക്കാലത്തെ സെക്രട്ടറി. 1994 – 1997 കാലഘട്ടങ്ങളിൽ മലയാളസിനിമയിൽ താരസംഘടനയായ അമ്മയിൽ സെക്രട്ടറിയായും 2000 – 2006 കാലഘട്ടം ജോയിൻ സെക്രട്ടറിയായും സേവനം അനുഷ്ഠിച്ചിട്ടുള്ള വ്യക്തി കൂടിയാണ് ടിപി മാധവൻ.