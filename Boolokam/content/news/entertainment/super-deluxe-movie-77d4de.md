---
title: "സാരിയുടുത്ത അച്ഛനെ  അപ്പാ എന്ന് വിളിച്ചുകൊണ്ട് ശില്പയെ കെട്ടിപിടിക്കാനാണ് രാസ്സക്കുട്ടി തയ്യാറായത്"
date: 2022-08-10T15:33:19
draft: false
categories: ["Entertainment"]
tags: ['super deluxe movie', 'Transgender', 'Vijay Sethupathi']
author: "Beaumaris"
---

<strong>അജയ് വി.എസ് </strong>

ഭൂരിഭാഗം വരുന്ന ട്രാൻസ്ജെൻഡേഴ്സും നൽകുന്ന അഭിമുഖങ്ങളിൽ അവർ ഏറ്റവും കൂടുതൽ സങ്കടത്തോടെ പറയുന്ന ഒരു കാര്യമുണ്ട്. എന്റെ മാറ്റം വീട്ടിൽ പറഞ്ഞ സമയത്ത്, വീട്ടുകാർ പോലും എന്നെ അംഗീകരിച്ചിട്ടില്ല, വീട്ടിൽനിന്ന് ഇറങ്ങി പോകേണ്ട സാഹചര്യമാണ് പിന്നെയുണ്ടായതെന്ന്. ഏതു കാര്യത്തിലാണെങ്കിലും അത്രയും നാൾ കൂടെ നിന്ന മനുഷ്യർ തന്നെ നമ്മളെ തള്ളിക്കളയുന്നത് ഒന്നോർത്തു നോക്കൂ, എന്തൊരു ഭീകരമായിരിക്കും ആ അവസ്ഥ. നമ്മളെ സമൂഹം ഒന്നടക്കം തള്ളിപ്പറഞ്ഞാലും നമ്മൾ ആഗ്രഹിക്കുന്ന ചില ആളുകൾ മാത്രം ചേർത്തു പിടിച്ചാൽ തന്നെ നമുക്ക് മുന്നോട്ട് സഞ്ചരിക്കാനുള്ള ഊർജ്ജം വർദ്ധിക്കും. ആ മനുഷ്യർ കൂടെ ഇല്ലാതാവുന്ന ഘട്ടത്തിലാണ് കടുത്ത മാനസിക സംഘർഷങ്ങളിലേക്ക് ഓരോ മനുഷ്യരും എത്തുന്നത്. ഒരു മനുഷ്യനെ സംബന്ധിച്ച് ഏറ്റവും പ്രധാനപ്പെട്ട കാര്യം അവരവർക്ക് ഇഷ്ടമുള്ളത് പോലെ ജീവിക്കാൻ കഴിയണമെന്നതാണ്. നമ്മുടെ ഇഷ്ടങ്ങൾ അവതരിപ്പിക്കുമ്പോഴോ, ഇഷ്ടപ്രകാരം ജീവിക്കാൻ തുടങ്ങുമ്പോഴോ ചേർത്തുപിടിക്കാൻ ആഗ്രഹിക്കുന്ന മനുഷ്യർ കൂടെ നിന്നില്ലെങ്കിൽ നേരിടുന്ന അവസ്ഥയോളം മോശപ്പെട്ട അവസ്ഥ വേറെ ഏതാണ്?

<img class="wp-image-346188 aligncenter" src="https://cdn.boolokam.com/articles/2022/08/69583669.webp" alt="" width="849" height="637" />സൂപ്പർ ഡീലക്സ് എന്ന സിനിമയിൽ വിജയ് സേതുപതിയുടെ പുരുഷ കഥാപാത്രം ഒരു സ്ത്രീയായി, ശില്പയായി വരുന്ന സമയത്ത് ഭയത്തോടെയാണ് വീട്ടിലേക്ക് പ്രവേശിക്കുന്നത്. ശില്പയെ കാണുന്ന സമയത്ത് തന്നെ അവളുടെ സഹോദരന്മാരും, വീട്ടുകാരും അക്രമിക്കാനാണ് ഒരുങ്ങുന്നത്. എല്ലാവരും ശില്പയെ കുറ്റപ്പെടുത്തുമ്പോൾ ഒരു ചിരിയുമായി ശിൽപയുടെ അടുത്തെത്തുന്നത് രാസ്സക്കുട്ടി മാത്രമാണ്. മറ്റൊരിടത്ത് നിന്നും ലഭിക്കാത്ത ചിരി തന്റെ മകനിൽ നിന്ന് ലഭിക്കുന്ന ഘട്ടത്തിൽ ശിൽപ മതിമറന്ന് സന്തോഷിക്കുന്നത് സിനിമയിൽ നമ്മുക്ക് കാണാവുന്നതാണ്. ഇതുവരെ അച്ഛനെ കാണാത്ത രാസ്സക്കുട്ടി കൂട്ടുകാരിൽ നിന്നും, വീട്ടിൽ നിന്നും അച്ഛനെ കുറിച്ച് ലഭിച്ച ഒരു ബോധ്യമുണ്ട് താടിയും മീശയും എല്ലാം വെച്ച ഒരു വലിയ മനുഷ്യൻ ആയിരിക്കും തന്റെ അച്ഛൻ എന്നാണ് രാസ്സക്കുട്ടി കരുതിയിരുന്നത്. രാസ്സക്കുട്ടി അന്നേവരെ കണ്ടിട്ടുള്ള മനുഷ്യരും അങ്ങനെയാണല്ലോ. അങ്ങനെ ഏറെ കൗതുകത്തോടെയാണ് രാസ്സക്കുട്ടി അവന്റെ അച്ഛനെ കാത്തിരുന്നത്. രാസ്സക്കുട്ടി കേട്ടതും, കരുതിയിരുന്നതുമായ ബോധ്യങ്ങൾക്ക് വിപരീതമായ ഒരു അച്ഛനാണ്, സാരിയുടുത്ത ഒരു അച്ഛനാണ് രാസ്സക്കുട്ടിയുടെ മുന്നിൽ പ്രത്യക്ഷപ്പെട്ടത് എന്നിട്ടും അപ്പാ എന്ന് വിളിച്ചുകൊണ്ട് ശില്പയെ കെട്ടിപിടിക്കാനാണ് രാസ്സക്കുട്ടി തയ്യാറായത്. ചുരുങ്ങിയ സമയം കൊണ്ട് തന്നെ എല്ലാവിധ ചൂഷണങ്ങളും ശില്പ ആ വീട്ടിൽ നിന്ന് അനുഭവിക്കുന്നുണ്ട് വീട്ടിൽനിന്ന് പുറത്തിറങ്ങിയപ്പോഴും ആ അവസ്ഥയിൽ മാറ്റം വന്നിട്ടില്ല അതുകൊണ്ടുതന്നെയാണ് ശിൽപ തിരിച്ചു പോകാൻ തീരുമാനിച്ചതും. ആ തീരുമാനത്തിൽ നിന്ന് പിന്മാറാൻ ശില്പയെ പ്രേരിപ്പിച്ച ഘടകം രാസ്സക്കുട്ടി മാത്രമാണ്. എല്ലാ സമയത്തും രാസ്സക്കുട്ടി ശില്പയെ ചേർത്തുപിടിക്കാനാണ് ശ്രമിച്ചത്.

<img class="size-full wp-image-346189 aligncenter" src="https://cdn.boolokam.com/articles/2022/08/dqqf.jpg" alt="" width="987" height="442" />എല്ലാവിധ മനുഷ്യത്വവിരുദ്ധമായ വ്യവസ്ഥകളെയും തകർക്കുന്നുണ്ട് രാസ്സക്കുട്ടി. രാസ്സക്കുട്ടിയുടെ കൂട്ടുകാരോട് അച്ഛനെന്താ അമ്മയെ പോലെ നടന്നാൽ എന്ന് ചോദിച്ചില്ലായിരുന്നുവെങ്കിൽ, ശില്പയോട് ആണായാലും, പെണ്ണായാലും കുഴപ്പമില്ല ഞങ്ങളുടെ കൂടെ നിന്നാൽ മതിയെന്ന് രാസ്സക്കുട്ടി പറഞ്ഞില്ലായിരുന്നെങ്കിൽ ഒരിക്കലും ശില്പ ആ ഇടത്തിൽ നിൽക്കില്ലായിരുന്നു, എല്ലാവരെയും പോലെ ഒളിച്ചോടിയേനെ. ചേർത്തുനിർത്താൻ കഴിയുക എന്നത് അത്ഭുതം തന്നെയാണ്, അതിനൊരു സൗന്ദര്യമുണ്ട്. സിനിമയിലെ രാസ്സക്കുട്ടി ശക്തമായ രാഷ്ട്രീയത്തിന്റെ ഭാഗമാണ്. അതുകൊണ്ടുതന്നെ സൂപ്പർ ഡീലക്സ് എന്ന സിനിമയിലെ എന്റെ നായകൻ രാസ്സക്കുട്ടിയാണ്. എല്ലാവരും രാസ്സക്കുട്ടിയെ പോലെയായിരുന്നുവെങ്കിൽ . രാസ്സക്കുട്ടി ഈസ്‌ ലവ് ❤️


![സാരിയുടുത്ത അച്ഛനെ  അപ്പാ എന്ന് വിളിച്ചുകൊണ്ട് ശില്പയെ കെട്ടിപിടിക്കാനാണ് രാസ്സക്കുട്ടി തയ്യാറായത്](https://cdn.boolokam.com/articles/2022/08/69583669.webp)**അജയ് വി.എസ്** ഭൂരിഭാഗം വരുന്ന ട്രാൻസ്ജെൻഡേഴ്സും നൽകുന്ന അഭിമുഖങ്ങളിൽ അവർ ഏറ്റവും കൂടുതൽ സങ്കടത്തോടെ പറയുന്ന ഒരു കാര്യമുണ്ട്. എന്റെ മാറ്റം വീട്ടിൽ പറഞ്ഞ സമയത്ത്, വീട്ടുകാർ പോലും എന്നെ അംഗീകരിച്ചിട്ടില്ല, വീട്ടിൽനിന്ന് ഇറങ്ങി പോകേണ്ട സാഹചര്യമാണ് പിന്നെയുണ്ടായതെന്ന്. ഏതു കാര്യത്തിലാണെങ്കിലും അത്രയും നാൾ കൂടെ നിന്ന മനുഷ്യർ തന്നെ നമ്മളെ തള്ളിക്കളയുന്നത് ഒന്നോർത്തു നോക്കൂ, എന്തൊരു ഭീകരമായിരിക്കും ആ അവസ്ഥ. നമ്മളെ സമൂഹം ഒന്നടക്കം തള്ളിപ്പറഞ്ഞാലും നമ്മൾ ആഗ്രഹിക്കുന്ന ചില ആളുകൾ മാത്രം ചേർത്തു പിടിച്ചാൽ തന്നെ നമുക്ക് മുന്നോട്ട് സഞ്ചരിക്കാനുള്ള ഊർജ്ജം വർദ്ധിക്കും. ആ മനുഷ്യർ കൂടെ ഇല്ലാതാവുന്ന ഘട്ടത്തിലാണ് കടുത്ത മാനസിക സംഘർഷങ്ങളിലേക്ക് ഓരോ മനുഷ്യരും എത്തുന്നത്. ഒരു മനുഷ്യനെ സംബന്ധിച്ച് ഏറ്റവും പ്രധാനപ്പെട്ട കാര്യം അവരവർക്ക് ഇഷ്ടമുള്ളത് പോലെ ജീവിക്കാൻ കഴിയണമെന്നതാണ്. നമ്മുടെ ഇഷ്ടങ്ങൾ അവതരിപ്പിക്കുമ്പോഴോ, ഇഷ്ടപ്രകാരം ജീവിക്കാൻ തുടങ്ങുമ്പോഴോ ചേർത്തുപിടിക്കാൻ ആഗ്രഹിക്കുന്ന മനുഷ്യർ കൂടെ നിന്നില്ലെങ്കിൽ നേരിടുന്ന അവസ്ഥയോളം മോശപ്പെട്ട അവസ്ഥ വേറെ ഏതാണ്? സൂപ്പർ ഡീലക്സ് എന്ന സിനിമയിൽ വിജയ് സേതുപതിയുടെ പുരുഷ കഥാപാത്രം ഒരു സ്ത്രീയായി, ശില്പയായി വരുന്ന സമയത്ത് ഭയത്തോടെയാണ് വീട്ടിലേക്ക് പ്രവേശിക്കുന്നത്. ശില്പയെ കാണുന്ന സമയത്ത് തന്നെ അവളുടെ സഹോദരന്മാരും, വീട്ടുകാരും അക്രമിക്കാനാണ് ഒരുങ്ങുന്നത്. എല്ലാവരും ശില്പയെ കുറ്റപ്പെടുത്തുമ്പോൾ ഒരു ചിരിയുമായി ശിൽപയുടെ അടുത്തെത്തുന്നത് രാസ്സക്കുട്ടി മാത്രമാണ്. മറ്റൊരിടത്ത് നിന്നും ലഭിക്കാത്ത ചിരി തന്റെ മകനിൽ നിന്ന് ലഭിക്കുന്ന ഘട്ടത്തിൽ ശിൽപ മതിമറന്ന് സന്തോഷിക്കുന്നത് സിനിമയിൽ നമ്മുക്ക് കാണാവുന്നതാണ്. ഇതുവരെ അച്ഛനെ കാണാത്ത രാസ്സക്കുട്ടി കൂട്ടുകാരിൽ നിന്നും, വീട്ടിൽ നിന്നും അച്ഛനെ കുറിച്ച് ലഭിച്ച ഒരു ബോധ്യമുണ്ട് താടിയും മീശയും എല്ലാം വെച്ച ഒരു വലിയ മനുഷ്യൻ ആയിരിക്കും തന്റെ അച്ഛൻ എന്നാണ് രാസ്സക്കുട്ടി കരുതിയിരുന്നത്. രാസ്സക്കുട്ടി അന്നേവരെ കണ്ടിട്ടുള്ള മനുഷ്യരും അങ്ങനെയാണല്ലോ. അങ്ങനെ ഏറെ കൗതുകത്തോടെയാണ് രാസ്സക്കുട്ടി അവന്റെ അച്ഛനെ കാത്തിരുന്നത്. രാസ്സക്കുട്ടി കേട്ടതും, കരുതിയിരുന്നതുമായ ബോധ്യങ്ങൾക്ക് വിപരീതമായ ഒരു അച്ഛനാണ്, സാരിയുടുത്ത ഒരു അച്ഛനാണ് രാസ്സക്കുട്ടിയുടെ മുന്നിൽ പ്രത്യക്ഷപ്പെട്ടത് എന്നിട്ടും അപ്പാ എന്ന് വിളിച്ചുകൊണ്ട് ശില്പയെ കെട്ടിപിടിക്കാനാണ് രാസ്സക്കുട്ടി തയ്യാറായത്. ചുരുങ്ങിയ സമയം കൊണ്ട് തന്നെ എല്ലാവിധ ചൂഷണങ്ങളും ശില്പ ആ വീട്ടിൽ നിന്ന് അനുഭവിക്കുന്നുണ്ട് വീട്ടിൽനിന്ന് പുറത്തിറങ്ങിയപ്പോഴും ആ അവസ്ഥയിൽ മാറ്റം വന്നിട്ടില്ല അതുകൊണ്ടുതന്നെയാണ് ശിൽപ തിരിച്ചു പോകാൻ തീരുമാനിച്ചതും. ആ തീരുമാനത്തിൽ നിന്ന് പിന്മാറാൻ ശില്പയെ പ്രേരിപ്പിച്ച ഘടകം രാസ്സക്കുട്ടി മാത്രമാണ്. എല്ലാ സമയത്തും രാസ്സക്കുട്ടി ശില്പയെ ചേർത്തുപിടിക്കാനാണ് ശ്രമിച്ചത്. ![](https://cdn.boolokam.com/articles/2022/08/dqqf.jpg)എല്ലാവിധ മനുഷ്യത്വവിരുദ്ധമായ വ്യവസ്ഥകളെയും തകർക്കുന്നുണ്ട് രാസ്സക്കുട്ടി. രാസ്സക്കുട്ടിയുടെ കൂട്ടുകാരോട് അച്ഛനെന്താ അമ്മയെ പോലെ നടന്നാൽ എന്ന് ചോദിച്ചില്ലായിരുന്നുവെങ്കിൽ, ശില്പയോട് ആണായാലും, പെണ്ണായാലും കുഴപ്പമില്ല ഞങ്ങളുടെ കൂടെ നിന്നാൽ മതിയെന്ന് രാസ്സക്കുട്ടി പറഞ്ഞില്ലായിരുന്നെങ്കിൽ ഒരിക്കലും ശില്പ ആ ഇടത്തിൽ നിൽക്കില്ലായിരുന്നു, എല്ലാവരെയും പോലെ ഒളിച്ചോടിയേനെ. ചേർത്തുനിർത്താൻ കഴിയുക എന്നത് അത്ഭുതം തന്നെയാണ്, അതിനൊരു സൗന്ദര്യമുണ്ട്. സിനിമയിലെ രാസ്സക്കുട്ടി ശക്തമായ രാഷ്ട്രീയത്തിന്റെ ഭാഗമാണ്. അതുകൊണ്ടുതന്നെ സൂപ്പർ ഡീലക്സ് എന്ന സിനിമയിലെ എന്റെ നായകൻ രാസ്സക്കുട്ടിയാണ്. എല്ലാവരും രാസ്സക്കുട്ടിയെ പോലെയായിരുന്നുവെങ്കിൽ . രാസ്സക്കുട്ടി ഈസ്‌ ലവ് ❤️
