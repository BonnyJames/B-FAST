---
author: Beaumaris
categories:
- Entertainment
comment_count: 0
date: 2023-05-23 07:33:44
draft: false
image: https://cdn.boolokam.com/articles/2023/05/dddddd-2.jpg
like_count: 128222
share_count: 15706
tags:
- NO COUNTRY FOR OLD MEN
title: മനുഷ്യൻ്റെ വൈകാരികതകളെ ചവുട്ടി അരച്ച് മുന്നോട്ടോടുന്ന ലോകത്തിൻ്റെ നേർക്കാഴ്ച്ചയാണ്
  ഈ സിനിമ നമുക്ക് കാട്ടിത്തരുന്നത്
view_count: 1724640
---

**സുരൻ നൂറനാട്ടുകര** "NO COUNTRY FOR OLD MEN' "എൻ്റെ പിതാവ് ഒരു ഷെറീഫായിരുന്നു, മുത്തച്ഛനും ഷെറീഫായിരുന്നു - "NO COUNTRY FOR OLD MEN' ആരംഭിക്കുകയാണ്, മനുഷ്യൻ്റെ വൈകാരികതകളെ ചവുട്ടി അരച്ച് മുന്നോട്ടോടുന്ന ലോകത്തിൻ്റെ നേർക്കാഴ്ച്ചയാണ് ഈ സിനിമ നമുക്ക് കാട്ടിത്തരുന്നത്, മയക്കുമരുന്നു മാഫിയയും കൊലപാതകികളും വാഴുന്ന ലോകത്ത് മനുഷ്യ ജീവനോ, അഭിമാനത്തിനോ യാതൊരു വിലയും ഇല്ലാതാകുന്നതിനേക്കുറിച്ച് പോലീസ് ഉദ്യോഗസ്ഥനായ ടോം അസ്വസ്ഥനാകുന്നു ' CAPTIVE BOLT PISTOL എന്ന കശാപ്പു ശാലയിൽ അറവുമാടിനെ കൊല്ലാൻ ഉപയോഗിക്കുന്ന ആയുധവുമായി ദയാരഹിതനായി മനുഷ്യ ജീവനെ കൊന്നു തള്ളുന്ന ആൻ്റൺ ഷിഗ റെന്ന സൈക്കോ കൊലയാളി , ലിവ് ലിൻ മോസ് എന്ന ആളിനെ അന്വേഷിച്ചിറങ്ങിയിരിക്കുകയാണ്, അൽപം മുമ്പ് തന്നെ അറസ്റ്റു ചെയ്ത മറ്റൊരു പോലീസുകാരനെ വിലങ്ങുപയോഗിച്ച് കൊലപ്പെടുത്തിയ അയാൾ ,വരും വഴിക്ക് കാറിന് വേണ്ടി ഒരു തെറ്റും ചെയ്യാത്ത സാധാരണക്കാരനെ കൊലപ്പെടുത്തുക കൂടി ചെയ്യുന്നതോടെ അയാളെ കുറിച്ചുള്ള നീഗൂഢത പ്രേക്ഷകനിൽ കുടി വരുന്നു - [](https://cdn.boolokam.com/articles/2023/05/yy4.jpg)പട്ടാളത്തിൽ നിന്നും വിരമിച്ച ,വെൽഡറായ ലെവ് ലിൻ മോസ് വേട്ടയിൽ താത്പര്യമുള്ള ആളാണ്, മാനുകളെ ലക്ഷ്യം വച്ച് വിജനമായ വനമേഖലയിൽ എത്തപ്പെടുന്ന ലെ വ് ലിന്‌ മാനുകളെ നഷ്ടപ്പെട്ടെങ്കിലും അതിലും മികച്ച മറ്റൊരു കോള് ഒത്തു കിട്ടുന്നു.രണ്ട് മില്യൺഡോളർ നിറഞ്ഞ ഒരു ബാഗ്, രണ്ടു മെക്സിക്കൻ മയക്കുമരുന്നു മാഫിയകൾ തമ്മിലുണ്ടായ വെടിവയ്പിൽ ഇരു ഭാഗത്തേയും ആളുകൾ കൊല്ലപ്പെടുന്നു. ആ വഴിയാണ് ലെവലിൻ നടന്നു വരുന്നത്, കൊല്ലപ്പെട്ട മാഫിയ ഗ്യാങ്ങിൻ്റെ ഒപ്പം പാതി മരിച്ച ഒരാൾ അവശേഷിച്ചിരുന്നു. അയാൾ വെള്ളത്തിനായി ലെവലിനോട് കെഞ്ചുന്നു. ആ പ്രദേശം അരിച്ചുപെറുക്കി പരിശോധിച്ച ലെ വ് ലിന് പണമടങ്ങിയ ബാഗും ഒരു പിസ്റ്റളും ലഭിക്കുന്നു ' തിരികെ വീട്ടിലെത്തിയ അയാൾ പണം ഒളിപ്പിക്കുന്നു. എന്നാൽ രാത്രി ഉറങ്ങാൻ കിടന്നപ്പോൾ തന്നോട് വെള്ളം ചോദിച്ച മനുഷ്യനോട് സഹതാപം തോന്നിയ ലെവ്ലിൻ ഒരു ജാറിൽ വെള്ളവുമായി അയാളുടെ അടുത്തേക്ക് പോകുന്നു. പോകുന്നതിനു മുൻപ് ഭാര്യയോട് "താൻ തിരിച്ച് വന്നില്ലെങ്കിൽ ,തൻ്റെ അമ്മയെ താൻ സ്നേഹിച്ചിരുന്നു എന്നവരോട് പറയണമെന്ന് അയാൾ പായുന്നു. നിങ്ങളുടെ അമ്മ മരിച്ചിട്ട് വർഷങ്ങളായല്ലോ എന്ന് പറഞ്ഞ് അമ്പരന്നു നിൽക്കുന്ന ഭാര്യയോട് - എങ്കിൽ ഞാൻ അവരോട് നേരിൽ പറഞ്ഞു കൊള്ളാം എന്നു പറഞ്ഞ് അയാൾ പുറത്തേക്കിറങ്ങി പോരുന്നു - https://youtu.be/38A__WT3-o0 ലെ വ് ലിനെ അന്വേഷിച്ചിറങ്ങുന്ന ആൻ്റൺ ഷി ഗർ എന്ന സൈക്കോ കൊലയാളി ഗ്യാസ് സ്‌റ്റേഷനിലെ പ്രായമായ ഉടമയേ അഞ്ചു മിനുട്ട് ഭീതിയുടെ മുൾമുനയിൽ എത്തിക്കുന്ന സീനാണ് ഈ സിനിമയിലെ ഏറ്റവും മികച്ച കഥാ സന്ദർഭം -ഒരു ലോഹ്യ ത്തിന് അയാളുമായി സംസാരം തുടങ്ങിയ കടയുടമക്ക് അവസാനം സ്വന്തം ജീവൻ തിരിച്ചു കിട്ടാൻ ഷിഗർ ടോസ് ചെയ്ത നാണയത്തിൻ്റെ വശം പറയേണ്ടി വരുന്നു. അയാൾ ഭയന്ന് ഹെഡ് വിളിക്കുന്നു. അയാളുടെ ഭാഗ്യത്തിന് വീണത് ഹെഡ് തന്നെയായിരുന്നു. ഈ നാണയം നിങ്ങൾ സൂക്ഷിക്കണമെന്ന് ഷിഗർ പറയുമ്പോൾ കടയുടമ അത് പോക്കറ്റിൽ ഇടാൻ ശ്രമിക്കുന്നു. ഷിഗർ അതിനെ തടയുന്നു -1958 ൽ ഇറങ്ങിയ ഈ നാണയം 22 വർഷങ്ങൾ കറങ്ങി തിരിഞ്ഞ് നിങ്ങളിൽ എത്തിച്ചേർന്നിരിക്കുന്നു. നിങ്ങളുടെ ജീവൻ രക്ഷിക്കാൻ ,അതിനെ ഒരിക്കലും പോക്കറ്റിൽ ഇടരുത്, വേറെയെവിടെയെങ്കിലും സൂക്ഷിക്കുക, ഷിഗർ പുറത്തേക്ക് പോകുമ്പോൾ മാനസികമായി തകർന്നു നിൽക്കുന്ന കടയുടമയുടെ വിവർണ്ണമായ മുഖം നമുക്കു കാണാം - [![](https://cdn.boolokam.com/articles/2023/05/dddddd-2.jpg)](https://cdn.boolokam.com/articles/2023/05/dddddd-2.jpg)2007 ൽ ഏദൻ കോയലും ജോയൽ കോയനും ചേർന്ന് തിരക്കഥയും സംവിധാനവും നിർവ്വഹിച്ച "NO COUNTRY FOR OLD MEN' ലോക ക്ലാസിക്കുകളുടെ ഗണത്തിൽ പെടുന്ന സിനിമയാണ്, കോർ മാക് മക്കാർത്തിയുടെ ഇതേ പേരിലുള്ള നോവലാണ് തിരക്കഥയ്ക് ആധാരം -4 ഓസ്കാർ അവാർഡുകൾ ചിത്രം സ്വന്തമാക്കി, മികച്ച സിനിമ, മികച്ച തിരക്കഥ, മികച്ച സംവിധാനം - പിന്നെ ആൻ്റണി ഷിഗറിനെ വെള്ളിത്തിരയിൽ അവതരിപ്പിച്ച ജാവിയർ ബർദം നേടിയ മികച്ച സഹനടനുള്ള അവാർഡ് ,സിനിമയിൽ ആരെയും ന്യായീകരിക്കുന്നില്ല, പ്രേക്ഷകന് അതു വിട്ടു തന്നിരിക്കുകയാണ്, അതു കൊണ്ട് തന്നെ അസാധാരണമായ തിരക്കഥ തന്നെയാണ് ഈ സിനിമയുടെ പ്രധാന ഘടകം - സിനിമ അവസാനിച്ചാലും മറക്കാതെ നിൽക്കുന്നത് ഗ്യാസ് കുറ്റി പോലെയിരിക്കുന്ന ഗണ്ണുമായി പുട്ടുകൾ തകർത്ത് വളരെ കൂളായി അകത്തേക്കു കടന്നു വരുന്ന ആൻ്റെൺ ഷിഗർ എന്ന സൈക്കോ കൊലയാളിയുടെ രൂപമായിരിക്കും -സംഗീതവും, ക്യാമറയും, എഡിറ്റിംങ്ങും എടുത്തു പറയേണ്ട പ്രധാന ഘടകമാണ് - കാർട്ടർ ബർവെല്ലിൻ്റ സംഗീതവും, റോജർ ഡീ ക്വിൻസിൻ്റെ ഛായാഗ്രാഹണവും റൊഡറിക് ജെയിൻസിൻ്റെ എഡിറ്റിംങ്ങും സിനിമയേ ഒരു മികച്ച ക്ലാസ്സിക് തലത്തിലേക്ക് ഉയർത്തുന്നു .