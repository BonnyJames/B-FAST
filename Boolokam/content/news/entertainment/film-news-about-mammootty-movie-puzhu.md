---
author: Beaumaris
categories:
- Entertainment
comment_count: 0
date: 2022-05-09 06:41:13
draft: false
image: https://cdn.boolokam.com/articles/2022/05/Mammootty.webp
like_count: 30606
share_count: 16438
tags:
- mammoty
- puzhu movie
- Ratheena PT
title: എന്തുകൊണ്ട് പുതുമുഖങ്ങൾക്ക് അവസരംകൊടുക്കുന്നു ? മമ്മൂട്ടിക്ക് കൃത്യമായ ഉത്തരമുണ്ട്
view_count: 674904
---

എക്കാലവും പുതുമുഖ സംവിധായകർക്ക് അവസരങ്ങൾ കൊടുക്കുന്ന നടനാണ് മമ്മൂട്ടി. അതിലൂടെ എത്രയോ സംവിധായകർ സിനിമയുടെ ഉന്നതിയിലേക്ക് എത്തപ്പെട്ടിട്ടുമുണ്ട്. കഴിവുള്ളവരെ എന്നും അംഗീകരിക്കാൻ മമ്മൂട്ടി മടികാണിക്കാറില്ല. മമ്മൂട്ടിയുടെ ഏറ്റവും പുതിയ ചിത്രമാണ് 'പുഴു'. അത് സംവിധാനം ചെയ്തതാകട്ടെ നവാഗത സംവിധായികയായ രത്തീന . &nbsp; എന്തുകൊണ്ടാകും പുതുമുഖങ്ങൾക്ക് ഡേറ്റ് കൊടുക്കുമ്പോൾ മമ്മൂട്ടി എന്ന നടൻ ചിന്തിക്കുന്നത് ? രത്തീനയെ പോലുള്ള നവാഗതർക്ക് ഡേറ്റ് കൊടുക്കുമ്പോൾ രണ്ടാമതൊന്നു ചിന്തിക്കാറുണ്ടോ എന്ന ചോദ്യത്തിന് ഉത്തരമായി മമ്മൂട്ടി പറഞ്ഞതിങ്ങനെയാണ്. മനോരമയ്ക്ക് അദ്ദേഹം കൊടുത്ത അഭിമുഖത്തിൽ ആണ് ഇങ്ങനെ പറഞ്ഞത്. &nbsp; ![](https://cdn.boolokam.com/articles/2022/05/Mammootty.webp) "ആർക്കും വരാം. ഇതുവരെ സ്ത്രീകൾക്കു പ്രവേശനം ഇല്ല എന്നു ഞാൻ ബോർഡൊന്നും വച്ചിട്ടില്ല. പുതുമുഖ സംവിധായകർക്കും പുതിയതായി എന്തെങ്കിലും പറയാനുണ്ടാകും എന്ന വിശ്വാസത്തിലാണ് അവസരം കൊടുക്കുന്നത്. ഞാൻ തുടക്കകാലത്ത് അഭിനയിച്ചതിൽ ഭൂരിഭാഗവും പുതുമുഖ സംവിധായകരുടെ സിനിമയിലാണ്." ![](https://cdn.boolokam.com/articles/2022/05/gegegeeggww.jpg) "പുതുമയുണ്ടെന്നു തോന്നിയതുകൊണ്ടാണ് ‘പുഴു’വിൽ അഭിനയിച്ചത്. നെഗറ്റീവ് സ്വഭാവമുള്ള കഥാപാത്രമാണു ചിത്രത്തിൽ. മുൻപും ഞാൻ അത്തരം വേഷങ്ങളിൽ അഭിനയിച്ചിട്ടുണ്ട്. അതൊന്നും തിരസ്കരിക്കപ്പെട്ടിട്ടില്ല. പ്രേക്ഷകരിൽ എനിക്കും എന്നിൽ അവർക്കും വിശ്വാസമുണ്ട്. സിനിമ നല്ലതാണെങ്കിൽ ആളുകൾ ഏറ്റെടുക്കും" . മമ്മൂട്ടി പറഞ്ഞു .