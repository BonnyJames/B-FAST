---
title: "പല ഭാഷകളിലും പറഞ്ഞു പഴകിയ കഥ എന്തിനു കാണണം എന്നുചോദിച്ചാൽ അതിനുത്തരങ്ങൾ പലതാണ് !"
date: 2022-07-01T04:21:17
draft: false
categories: ["Entertainment"]
tags: ['Featured', 'maamanithan', 'Sanuj Suseelan', 'Vijay Sethupathi']
author: "Beaumaris"
---

<strong>മാമനിതൻ</strong>

<strong>Sanuj Suseelan</strong>

തേനി ആണ്ടിപ്പട്ടിയിലെ ഒരു കുഗ്രാമത്തിൽ ഓട്ടോറിക്ഷ ഓടിക്കുകയാണ് രാധാകൃഷ്ണൻ. ഭാര്യയും മക്കളോടുമൊത്ത് സന്തോഷമായി ജീവിക്കുന്ന ഒരു സാധാരണക്കാരനാണയാൾ. മൂന്നാം ക്ലാസ്സു വരെയേ പഠിച്ചിട്ടുള്ളെങ്കിലും ജ്ഞാനിയായ ഒരാൾ. മകനോടും മകളോടും കൊച്ചുകഥകളൊക്കെ പറഞ്ഞ് അവരെ സ്‌കൂളിലേക്ക് ഓട്ടോറിക്ഷയിൽ കൊണ്ടുവിടുന്ന രാധാകൃഷ്ണനിൽ നിന്നാണ് ഈ സിനിമ ആരംഭിക്കുന്നത്. ഓട്ടോ ഓടിച്ചു കിട്ടുന്ന വരുമാനം കൊണ്ടുമാത്രം ഭാവിയിൽ കുടുംബത്തിനെ നന്നായി നോക്കാൻ പറ്റുമോ എന്നൊരു ആശങ്കയും അയാളുടെ ഉള്ളിലുണ്ട്. ജീവിതം കുറച്ചു കൂടി മെച്ചപ്പെടുത്താൻ വേണ്ടി അയാൾ നടത്തുന്ന ശ്രമം വളരെ സന്തോഷത്തോടെ ജീവിച്ചിരുന്ന അയാളുടെ താളം തെറ്റിക്കുന്നു. തേനി മുതൽ കാശി വരെ നീളുന്ന ആ കഥയാണ് ഈ സിനിമയുടെ മുഖ്യ പ്രമേയം. സിനിമയുടെ ആദ്യത്തെ അര മുക്കാൽ മണിക്കൂർ കാണുമ്പോൾ പണ്ടത്തെ സ്ഥിരം കുടുംബ ചിത്രങ്ങളിലൊരെണ്ണം കൂടി എന്ന് തോന്നാനിടയുണ്ട്.

പല ഭാഷകളിലും പറഞ്ഞു പഴകിയ ഒരു കഥയുമാണിതിലേത്. പിന്നെന്തിനീ സിനിമ കാണണം എന്നാണ് ചോദ്യമെങ്കിൽ അതിനുത്തരങ്ങൾ പലതാണ്. അതിൽ ഏറ്റവും പ്രധാനം ഈ സിനിമ കാണിച്ചു തരുന്ന ജീവിതത്തിന്റെ നന്മയാണ്. ഭൗതികമായ ആഗ്രഹങ്ങളാണ് രാധാകൃഷ്ണനെ അറിഞ്ഞോ അറിയാതെയോ കെണിയിൽ വീഴ്ത്തുന്നത്. ആരും തകർന്നു പോകുന്ന ദുരന്തത്തിന്റെ വക്കത്തു നിന്ന് മുന്നോട്ട് നടക്കാൻ അയാളെ സഹായിക്കുന്നതോ അവന്റെ ജ്ഞാനവും. സാധാരണ ഫീൽ ഗുഡ് , സാരോപദേശ സിനിമകൾ പോലെ നമ്മളെ ഒന്നും പഠിപ്പിക്കുകയല്ല ഈ സിനിമ. രാധാകൃഷ്ണന്റെ ചില സംഭാഷണങ്ങളിൽ നിന്ന് വേണമെങ്കിൽ നമുക്ക് പലതും പഠിക്കാമെന്നു മാത്രം.

<img class="wp-image-341351 aligncenter" src="https://cdn.boolokam.com/articles/2022/07/Maamanithan.webp" alt="" width="904" height="565" />തന്റെ രണ്ടാമത്തെ ചിത്രമായ തെൻമെർക്ക് പരുവക്കാറ്റിലൂടെ ഏറ്റവും നല്ല തമിഴ് ഫീച്ചർ ഫിലിമിനുള്ള ദേശീയ അവാർഡ് വാങ്ങിയ സംവിധായകനാണ് സീനു രാമസാമി. വളരെ സാധാരണമായ കഥകൾ അസാധാരണമായ കയ്യടക്കത്തോടെ പറയുന്ന ഒരു സംവിധായകനാണ് അദ്ദേഹം. വിജയ് സേതുപതിയെ ആദ്യമായി നായക വേഷം ചെയ്യിച്ചതും സീനു തന്നെ. ഈ കൂട്ടുകെട്ട് നാലാമതും ഒരുമിച്ചത് വെറുതെയായില്ല . സിനിമയുടെ രണ്ടാം പകുതിയുടെ ഭൂരിഭാഗവും ആലപ്പുഴയിലും പരിസര പ്രദേശങ്ങളിലുമാണ് ചിത്രീകരിച്ചിരിക്കുന്നത്. ഒരുപാടു കൊല്ലം മുമ്പ് നടക്കുന്ന കഥ തെറ്റുകുറ്റങ്ങളൊന്നുമില്ലാതെ ചിത്രീകരിക്കാൻ സംവിധായകനും സംഘവും നല്ലതുപോലെ ഹോം വർക്ക് ചെയ്തിട്ടുണ്ട്. മൊബൈൽ ടവറുകളോ വലിയ ഇലക്ട്രിക് ലൈനുകളോ ആധുനിക വാഹനങ്ങളോ ഒന്നും ഫ്രയിമിൽ കടന്നു വരാതെയാണ് ഇത് ഷൂട്ട് ചെയ്തിരിക്കുന്നത്. സെറ്റുകൾ ഒഴിവാക്കി കാവാലത്തുള്ള പഴയ കെട്ടിടങ്ങളും മറ്റുമാണ് ചിത്രീകരണത്തിന് അവർ ഉപയോഗിച്ചിരിക്കുന്നത്. സാധാരണ തമിഴ് സിനിമകളിൽ മലയാളികളെ അവതരിപ്പിക്കുന്നതിൽ നിന്ന് വ്യത്യസ്തമായി വളരെ സൂക്ഷ്മമായും അധികാരികമായും കഥ പറയാൻ അവർക്ക് കഴിഞ്ഞിട്ടുണ്ട് എന്നത് ചില സീനുകൾ കണ്ടാലറിയാം. മാധവന്റെ വീട്ടിലെ ചുമരിലെ ഗുരുദേവന്റെ ചിത്രവും മരണ രംഗത്തുള്ള ഗുരുദേവ കീർത്തനാലാപനം ഉദാഹരണം. ഇത്തരം പഴയകാല കഥകൾ പ്രമേയമായ മലയാള ചിത്രങ്ങളിലേത് പോലെ കളർ ഗ്രേഡിങ്ങോ വിഷ്വൽ ഇഫക്ടുകളോ ഒന്നുമില്ലാതെ തന്നെ ആ കാലഘട്ടത്തിലെ അന്തരീക്ഷം അത്യാവശ്യം വൃത്തിയായി വർക്ക് ഔട്ട് ചെയ്തിട്ടുണ്ട്. സീനുവിന് അഭിനന്ദനങ്ങൾ. യുവൻ ശങ്കർ രാജയാണ് സിനിമയുടെ നിർമാതാവ്. ഇളയരാജയും മക്കളായ യുവനും കാർത്തിക് രാജയുമാണ് സംഗീതം നിർവഹിച്ചിരിക്കുന്നത്. മകളായ ഭവതാരിണി ഒരു പാട്ടു പാടിയിട്ടുമുണ്ട്. കുടുംബക്കാരെല്ലാം കൂടി പണിയെടുത്തതിൽ "തട്ടിപ്പുട്ട" എന്ന പാട്ട് മാത്രമാണ് ഇഷ്ടപ്പെട്ടത്.

<img class="wp-image-341352 aligncenter" src="https://cdn.boolokam.com/articles/2022/07/jpg.jpg" alt="" width="740" height="555" />അഭിനേതാക്കളെല്ലാം മികച്ച പ്രകടനമാണ് കാഴ്ച വച്ചിരിക്കുന്നത്. സമീപകാലത്ത് വന്ന സിനിമകൾ വച്ച് നോക്കുമ്പോൾ വിജയ് സേതുപതിയുടെ മികച്ച ഒരു വേഷമാണ് രാധാകൃഷ്ണൻ. രാധാകൃഷ്ണന്റെ അടുത്ത സുഹൃത്തായ ഭായിയെ അവതരിപ്പിച്ചിരിക്കുന്നത് മിന്നൽ മുരളിയിലൂടെ മലയാളികൾക്കും സുപരിചിതനായ ഗുരു സോമസുന്ദരമാണ്. രാധാകൃഷ്ണന്റെ ഭാര്യയായ അംബാലികയായി ഗായത്രിയും. കുറച്ചു നേരമേയുള്ളെങ്കിലും കഥയിൽ വഴിത്തിരിവുണ്ടാക്കുന്ന മലയാളിയായ മാധവൻ എന്ന കഥാപാത്രത്തെ അവതരിപ്പിച്ചിരിക്കുന്നത് പ്രശസ്ത തമിഴ് - മലയാളം എഴുത്തുകാരനായ ഷാജി ചെന്നൈ ആണ്. രാധാകൃഷ്ണന്റെ മകന്റെ വേഷം ചെയ്ത പയ്യന്റെ പേരറിയില്ല. മനോഹരമായി അവൻ ആ കഥാപാത്രത്തെ അവതരിപ്പിച്ചിട്ടുണ്ട്. ജുവൽ മേരിയും അനിഖയും കൂടാതെ മലയാളത്തിൽ നിന്ന് മണികണ്ഠൻ ആചാരിയും പ്രധാനപ്പെട്ട വേഷങ്ങൾ ചെയ്തിട്ടുണ്ട്.

<img class="wp-image-341353 aligncenter" src="https://cdn.boolokam.com/articles/2022/07/90882747.webp" alt="" width="777" height="583" />ഏറ്റവും വിഷമമുണ്ടായത് KPAC ലളിതയെ കണ്ടപ്പോളാണ്. ഷാജി ചെന്നൈ അവതരിപ്പിച്ച മാധവന്റെ അമ്മയായാണ് അവർ സ്‌ക്രീനിലെത്തുന്നത്. ഒരുപക്ഷെ തീയറ്ററിൽ റിലീസ് ചെയ്യപ്പെട്ട അവരുടെ അവസാന സിനിമയായിരുന്നിരിക്കണം മാമനിതൻ. കടുത്ത ആരോഗ്യപ്രശ്നങ്ങളിൽ വലഞ്ഞിരുന്ന സമയത്ത് അണിയറക്കാരുടെ സ്‌നേഹപൂർണമായ നിർബന്ധത്തിന് വഴങ്ങിയാണ് അവർ ആ വേഷം ചെയ്യാൻ സമ്മതിച്ചതെന്നാണറിഞ്ഞത്. എന്തായാലും അത് വെറുതെയായില്ല എന്നത് അഞ്ചോ ആറോ ഷോട്ടുകൾ മാത്രമേയുള്ളെങ്കിലും മനസ്സിൽ തങ്ങി നിൽക്കുന്ന അഭിനയത്തിലൂടെ പ്രിയങ്കരിയായ നടി തെളിയിച്ചിട്ടുണ്ട്. മലയാളത്തിൽ ഏതു വേഷവും വഴങ്ങുന്ന സ്വഭാവ നടികളുടെ ഒരു തലമുറ കൂടിയാണ് ലളിതയുടെ വിയോഗത്തിലൂടെ അവസാനിക്കുന്നത് എന്ന ഓർമ്മപ്പെടുത്തൽ കൂടി ഈ ചിത്രം നൽകുന്നുണ്ട്. മലയാളികളുടെ പ്രിയപ്പെട്ട ലളിത ചേച്ചിക്ക് ഒരിക്കൽ കൂടി ആദരാഞ്ജലി നേരുന്നു.

[embed]https://youtu.be/I_35TtG1M_U[/embed]

എന്തൊക്കെയോ നിയമ പ്രശ്നങ്ങൾ മറ്റും കാരണം വളരെ വൈകി ഇറങ്ങിയ ചിത്രമാണിത്. ഇപ്പോളത്തെ ട്രെൻഡിലുള്ള ഒരു സിനിമയുമല്ല. നിർമാതാക്കളും വലിയ പരസ്യമൊന്നും ചെയ്തിട്ടില്ല. ഏതോ ഒരു OTT ക്കാർ ഇത് കച്ചവടമാക്കിയിട്ടുണ്ട്. അതാവും കാരണം. തീയറ്ററിൽ സിനിമയ്ക്ക് തണുത്ത പ്രതികരണമാണുള്ളത്. വിക്രം പോലുള്ള വമ്പൻ മസാല സിനിമകൾ ഓടിക്കൊണ്ടിരിക്കുമ്പോൾ അത്തരം കെട്ടുകാഴ്ചകളൊന്നുമില്ലാത്ത ഇത്തരമൊരു ചിത്രം കാശു മുടക്കി എന്തിന് കാണണം എന്നുള്ള ചിന്തയാവാം പ്രേക്ഷകർ കുറയാൻ കാരണം. പറ്റുമെങ്കിൽ ഈ സിനിമ കാണുക. സിംപിളായ ഒരു ചിത്രമാണ്. മനോഹരമായ ഒരു അനുഭവവും.

<img class="wp-image-341354 aligncenter" src="https://cdn.boolokam.com/articles/2022/07/6666.jpg" alt="" width="723" height="904" /> <img class=" wp-image-341355 aligncenter" src="https://cdn.boolokam.com/articles/2022/07/6767i6ii6.jpg" alt="" width="755" height="535" /> <img class=" wp-image-341356 aligncenter" src="https://cdn.boolokam.com/articles/2022/07/i6i6i6.jpg" alt="" width="807" height="1009" /> <img class=" wp-image-341357 aligncenter" src="https://cdn.boolokam.com/articles/2022/07/ukkkk.jpg" alt="" width="820" height="546" /> <img class="wp-image-341358 aligncenter" src="https://cdn.boolokam.com/articles/2022/07/uuu.jpg" alt="" width="764" height="955" />

***


![പല ഭാഷകളിലും പറഞ്ഞു പഴകിയ കഥ എന്തിനു കാണണം എന്നുചോദിച്ചാൽ അതിനുത്തരങ്ങൾ പലതാണ് !](https://cdn.boolokam.com/articles/2022/07/Maamanithan.webp)**മാമനിതൻ** **Sanuj Suseelan** തേനി ആണ്ടിപ്പട്ടിയിലെ ഒരു കുഗ്രാമത്തിൽ ഓട്ടോറിക്ഷ ഓടിക്കുകയാണ് രാധാകൃഷ്ണൻ. ഭാര്യയും മക്കളോടുമൊത്ത് സന്തോഷമായി ജീവിക്കുന്ന ഒരു സാധാരണക്കാരനാണയാൾ. മൂന്നാം ക്ലാസ്സു വരെയേ പഠിച്ചിട്ടുള്ളെങ്കിലും ജ്ഞാനിയായ ഒരാൾ. മകനോടും മകളോടും കൊച്ചുകഥകളൊക്കെ പറഞ്ഞ് അവരെ സ്‌കൂളിലേക്ക് ഓട്ടോറിക്ഷയിൽ കൊണ്ടുവിടുന്ന രാധാകൃഷ്ണനിൽ നിന്നാണ് ഈ സിനിമ ആരംഭിക്കുന്നത്. ഓട്ടോ ഓടിച്ചു കിട്ടുന്ന വരുമാനം കൊണ്ടുമാത്രം ഭാവിയിൽ കുടുംബത്തിനെ നന്നായി നോക്കാൻ പറ്റുമോ എന്നൊരു ആശങ്കയും അയാളുടെ ഉള്ളിലുണ്ട്. ജീവിതം കുറച്ചു കൂടി മെച്ചപ്പെടുത്താൻ വേണ്ടി അയാൾ നടത്തുന്ന ശ്രമം വളരെ സന്തോഷത്തോടെ ജീവിച്ചിരുന്ന അയാളുടെ താളം തെറ്റിക്കുന്നു. തേനി മുതൽ കാശി വരെ നീളുന്ന ആ കഥയാണ് ഈ സിനിമയുടെ മുഖ്യ പ്രമേയം. സിനിമയുടെ ആദ്യത്തെ അര മുക്കാൽ മണിക്കൂർ കാണുമ്പോൾ പണ്ടത്തെ സ്ഥിരം കുടുംബ ചിത്രങ്ങളിലൊരെണ്ണം കൂടി എന്ന് തോന്നാനിടയുണ്ട്. പല ഭാഷകളിലും പറഞ്ഞു പഴകിയ ഒരു കഥയുമാണിതിലേത്. പിന്നെന്തിനീ സിനിമ കാണണം എന്നാണ് ചോദ്യമെങ്കിൽ അതിനുത്തരങ്ങൾ പലതാണ്. അതിൽ ഏറ്റവും പ്രധാനം ഈ സിനിമ കാണിച്ചു തരുന്ന ജീവിതത്തിന്റെ നന്മയാണ്. ഭൗതികമായ ആഗ്രഹങ്ങളാണ് രാധാകൃഷ്ണനെ അറിഞ്ഞോ അറിയാതെയോ കെണിയിൽ വീഴ്ത്തുന്നത്. ആരും തകർന്നു പോകുന്ന ദുരന്തത്തിന്റെ വക്കത്തു നിന്ന് മുന്നോട്ട് നടക്കാൻ അയാളെ സഹായിക്കുന്നതോ അവന്റെ ജ്ഞാനവും. സാധാരണ ഫീൽ ഗുഡ് , സാരോപദേശ സിനിമകൾ പോലെ നമ്മളെ ഒന്നും പഠിപ്പിക്കുകയല്ല ഈ സിനിമ. രാധാകൃഷ്ണന്റെ ചില സംഭാഷണങ്ങളിൽ നിന്ന് വേണമെങ്കിൽ നമുക്ക് പലതും പഠിക്കാമെന്നു മാത്രം. തന്റെ രണ്ടാമത്തെ ചിത്രമായ തെൻമെർക്ക് പരുവക്കാറ്റിലൂടെ ഏറ്റവും നല്ല തമിഴ് ഫീച്ചർ ഫിലിമിനുള്ള ദേശീയ അവാർഡ് വാങ്ങിയ സംവിധായകനാണ് സീനു രാമസാമി. വളരെ സാധാരണമായ കഥകൾ അസാധാരണമായ കയ്യടക്കത്തോടെ പറയുന്ന ഒരു സംവിധായകനാണ് അദ്ദേഹം. വിജയ് സേതുപതിയെ ആദ്യമായി നായക വേഷം ചെയ്യിച്ചതും സീനു തന്നെ. ഈ കൂട്ടുകെട്ട് നാലാമതും ഒരുമിച്ചത് വെറുതെയായില്ല . സിനിമയുടെ രണ്ടാം പകുതിയുടെ ഭൂരിഭാഗവും ആലപ്പുഴയിലും പരിസര പ്രദേശങ്ങളിലുമാണ് ചിത്രീകരിച്ചിരിക്കുന്നത്. ഒരുപാടു കൊല്ലം മുമ്പ് നടക്കുന്ന കഥ തെറ്റുകുറ്റങ്ങളൊന്നുമില്ലാതെ ചിത്രീകരിക്കാൻ സംവിധായകനും സംഘവും നല്ലതുപോലെ ഹോം വർക്ക് ചെയ്തിട്ടുണ്ട്. മൊബൈൽ ടവറുകളോ വലിയ ഇലക്ട്രിക് ലൈനുകളോ ആധുനിക വാഹനങ്ങളോ ഒന്നും ഫ്രയിമിൽ കടന്നു വരാതെയാണ് ഇത് ഷൂട്ട് ചെയ്തിരിക്കുന്നത്. സെറ്റുകൾ ഒഴിവാക്കി കാവാലത്തുള്ള പഴയ കെട്ടിടങ്ങളും മറ്റുമാണ് ചിത്രീകരണത്തിന് അവർ ഉപയോഗിച്ചിരിക്കുന്നത്. സാധാരണ തമിഴ് സിനിമകളിൽ മലയാളികളെ അവതരിപ്പിക്കുന്നതിൽ നിന്ന് വ്യത്യസ്തമായി വളരെ സൂക്ഷ്മമായും അധികാരികമായും കഥ പറയാൻ അവർക്ക് കഴിഞ്ഞിട്ടുണ്ട് എന്നത് ചില സീനുകൾ കണ്ടാലറിയാം. മാധവന്റെ വീട്ടിലെ ചുമരിലെ ഗുരുദേവന്റെ ചിത്രവും മരണ രംഗത്തുള്ള ഗുരുദേവ കീർത്തനാലാപനം ഉദാഹരണം. ഇത്തരം പഴയകാല കഥകൾ പ്രമേയമായ മലയാള ചിത്രങ്ങളിലേത് പോലെ കളർ ഗ്രേഡിങ്ങോ വിഷ്വൽ ഇഫക്ടുകളോ ഒന്നുമില്ലാതെ തന്നെ ആ കാലഘട്ടത്തിലെ അന്തരീക്ഷം അത്യാവശ്യം വൃത്തിയായി വർക്ക് ഔട്ട് ചെയ്തിട്ടുണ്ട്. സീനുവിന് അഭിനന്ദനങ്ങൾ. യുവൻ ശങ്കർ രാജയാണ് സിനിമയുടെ നിർമാതാവ്. ഇളയരാജയും മക്കളായ യുവനും കാർത്തിക് രാജയുമാണ് സംഗീതം നിർവഹിച്ചിരിക്കുന്നത്. മകളായ ഭവതാരിണി ഒരു പാട്ടു പാടിയിട്ടുമുണ്ട്. കുടുംബക്കാരെല്ലാം കൂടി പണിയെടുത്തതിൽ "തട്ടിപ്പുട്ട" എന്ന പാട്ട് മാത്രമാണ് ഇഷ്ടപ്പെട്ടത്. ![](https://cdn.boolokam.com/articles/2022/07/jpg.jpg)അഭിനേതാക്കളെല്ലാം മികച്ച പ്രകടനമാണ് കാഴ്ച വച്ചിരിക്കുന്നത്. സമീപകാലത്ത് വന്ന സിനിമകൾ വച്ച് നോക്കുമ്പോൾ വിജയ് സേതുപതിയുടെ മികച്ച ഒരു വേഷമാണ് രാധാകൃഷ്ണൻ. രാധാകൃഷ്ണന്റെ അടുത്ത സുഹൃത്തായ ഭായിയെ അവതരിപ്പിച്ചിരിക്കുന്നത് മിന്നൽ മുരളിയിലൂടെ മലയാളികൾക്കും സുപരിചിതനായ ഗുരു സോമസുന്ദരമാണ്. രാധാകൃഷ്ണന്റെ ഭാര്യയായ അംബാലികയായി ഗായത്രിയും. കുറച്ചു നേരമേയുള്ളെങ്കിലും കഥയിൽ വഴിത്തിരിവുണ്ടാക്കുന്ന മലയാളിയായ മാധവൻ എന്ന കഥാപാത്രത്തെ അവതരിപ്പിച്ചിരിക്കുന്നത് പ്രശസ്ത തമിഴ് - മലയാളം എഴുത്തുകാരനായ ഷാജി ചെന്നൈ ആണ്. രാധാകൃഷ്ണന്റെ മകന്റെ വേഷം ചെയ്ത പയ്യന്റെ പേരറിയില്ല. മനോഹരമായി അവൻ ആ കഥാപാത്രത്തെ അവതരിപ്പിച്ചിട്ടുണ്ട്. ജുവൽ മേരിയും അനിഖയും കൂടാതെ മലയാളത്തിൽ നിന്ന് മണികണ്ഠൻ ആചാരിയും പ്രധാനപ്പെട്ട വേഷങ്ങൾ ചെയ്തിട്ടുണ്ട്. ![](https://cdn.boolokam.com/articles/2022/07/90882747.webp)ഏറ്റവും വിഷമമുണ്ടായത് KPAC ലളിതയെ കണ്ടപ്പോളാണ്. ഷാജി ചെന്നൈ അവതരിപ്പിച്ച മാധവന്റെ അമ്മയായാണ് അവർ സ്‌ക്രീനിലെത്തുന്നത്. ഒരുപക്ഷെ തീയറ്ററിൽ റിലീസ് ചെയ്യപ്പെട്ട അവരുടെ അവസാന സിനിമയായിരുന്നിരിക്കണം മാമനിതൻ. കടുത്ത ആരോഗ്യപ്രശ്നങ്ങളിൽ വലഞ്ഞിരുന്ന സമയത്ത് അണിയറക്കാരുടെ സ്‌നേഹപൂർണമായ നിർബന്ധത്തിന് വഴങ്ങിയാണ് അവർ ആ വേഷം ചെയ്യാൻ സമ്മതിച്ചതെന്നാണറിഞ്ഞത്. എന്തായാലും അത് വെറുതെയായില്ല എന്നത് അഞ്ചോ ആറോ ഷോട്ടുകൾ മാത്രമേയുള്ളെങ്കിലും മനസ്സിൽ തങ്ങി നിൽക്കുന്ന അഭിനയത്തിലൂടെ പ്രിയങ്കരിയായ നടി തെളിയിച്ചിട്ടുണ്ട്. മലയാളത്തിൽ ഏതു വേഷവും വഴങ്ങുന്ന സ്വഭാവ നടികളുടെ ഒരു തലമുറ കൂടിയാണ് ലളിതയുടെ വിയോഗത്തിലൂടെ അവസാനിക്കുന്നത് എന്ന ഓർമ്മപ്പെടുത്തൽ കൂടി ഈ ചിത്രം നൽകുന്നുണ്ട്. മലയാളികളുടെ പ്രിയപ്പെട്ട ലളിത ചേച്ചിക്ക് ഒരിക്കൽ കൂടി ആദരാഞ്ജലി നേരുന്നു. [embed]https://youtu.be/I_35TtG1M_U[/embed] എന്തൊക്കെയോ നിയമ പ്രശ്നങ്ങൾ മറ്റും കാരണം വളരെ വൈകി ഇറങ്ങിയ ചിത്രമാണിത്. ഇപ്പോളത്തെ ട്രെൻഡിലുള്ള ഒരു സിനിമയുമല്ല. നിർമാതാക്കളും വലിയ പരസ്യമൊന്നും ചെയ്തിട്ടില്ല. ഏതോ ഒരു OTT ക്കാർ ഇത് കച്ചവടമാക്കിയിട്ടുണ്ട്. അതാവും കാരണം. തീയറ്ററിൽ സിനിമയ്ക്ക് തണുത്ത പ്രതികരണമാണുള്ളത്. വിക്രം പോലുള്ള വമ്പൻ മസാല സിനിമകൾ ഓടിക്കൊണ്ടിരിക്കുമ്പോൾ അത്തരം കെട്ടുകാഴ്ചകളൊന്നുമില്ലാത്ത ഇത്തരമൊരു ചിത്രം കാശു മുടക്കി എന്തിന് കാണണം എന്നുള്ള ചിന്തയാവാം പ്രേക്ഷകർ കുറയാൻ കാരണം. പറ്റുമെങ്കിൽ ഈ സിനിമ കാണുക. സിംപിളായ ഒരു ചിത്രമാണ്. മനോഹരമായ ഒരു അനുഭവവും. ![](https://cdn.boolokam.com/articles/2022/07/6666.jpg) ![](https://cdn.boolokam.com/articles/2022/07/6767i6ii6.jpg) ![](https://cdn.boolokam.com/articles/2022/07/i6i6i6.jpg) ![](https://cdn.boolokam.com/articles/2022/07/ukkkk.jpg) ![](https://cdn.boolokam.com/articles/2022/07/uuu.jpg) ***
