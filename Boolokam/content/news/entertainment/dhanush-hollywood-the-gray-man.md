---
author: Beaumaris
categories:
- Entertainment
comment_count: 0
date: 2022-07-12 15:18:30
draft: false
image: ''
like_count: 8653
share_count: 3162
tags:
- Actor Dhanush
- avengers
- hollywood
- Russo Brothers
- THE GRAY MAN
title: ഹോളിവുഡിൽ അരങ്ങേറ്റം നടത്തുന്ന ധനുഷ് ഹോളിവുഡ് പ്രേക്ഷകരെ കയ്യിലെടുക്കുന്ന വീഡിയോ
view_count: 153322
---

ധനുഷിന്റെ ഹോളിവുഡ് അരങ്ങേറ്റം 'ദ് ഗ്രേമാനി'ന്റെ സ്‌പെഷ്യൽ സ്ക്രീനിങ് വേദിയിൽ ധനുഷ് ഏവരെയും കയ്യിലെടുത്തു എന്നുതന്നെ പറയാം. ഹോളിവുഡ് സൂപ്പർ താരങ്ങളായ ക്രിസ് ഇവാൻസിനും റയാൻ ഗോസ്ലിങിനുമൊപ്പമാണ് ധനുഷിന്റെ ഹോളിവുഡിലെ അരങ്ങേറ്റം.വാഗ്നർ മൗറ, ജെസീക്ക ഹെൻ‌വിക്, ജൂലിയ ബട്ടർ‌സ് എന്നിവരും ചിത്രത്തിലുണ്ട്. ജൂലൈ 22ന് നെറ്റ്ഫ്ലിക്സിലൂടെ 'ദി ഗ്രേമാൻ' റിലീസ് ചെയ്യും. അവഞ്ചേഴ്‌സിന്റെ സംവിധായകരായ റൂസോ സഹോദരങ്ങളെ എങ്ങനെയാണ് പരിചയം എന്ന അവതാരകയുടെ ചോദ്യത്തിന് ധനുഷ് നൽകിയ മറുപടി ഏവരെയും പൊട്ടിച്ചിരിപ്പിച്ചു. 'സത്യത്തിൽ ഞാനെങ്ങനെ ഈ സിനിമയിലെത്തി എന്ന് എനിക്ക് വലിയ പിടിയില്ല' എന്നാണു ധനുഷ് പ്രതികരിച്ചത് . ഈ മറുപടിയാണ് ഏവരെയും ചിരിപ്പിച്ചത് .ധനുഷ് വേദിയിൽ സംസാരിച്ചത് ഇങ്ങനെ [embed]https://youtu.be/aC3Lw56dQ-E[/embed] "ഇന്ത്യയിലെ ഒരു കാസ്റ്റിങ് ഏജൻസി വഴിയാണ് ഈ പ്രൊജക്ടിലേക്ക് തിരഞ്ഞെടുക്കപ്പെട്ടത് . 'ഒരു വമ്പൻ ഹോളിവുഡ് പ്രോജക്ട് ഉണ്ടെന്നാണ് അവർ പറഞ്ഞത്. ഏതു സിനിമയാണ്... ആരുടെ സിനിമയാണ് എന്ന എന്റെ ചോദ്യങ്ങൾക്ക് അതൊരു വമ്പൻ ടീമാണെന്നു മാത്രമായിരുന്നു ആദ്യം കിട്ടിയ മറുപടി', പിന്നീടാണ് റൂസോ സഹോദരങ്ങളുടെ പ്രൊജക്ടാണെന്ന് അറിയുന്നതും പ്രൊജക്ടിന്റെ വലിപ്പം മനസിലായതും. റൂസോ സഹോദരങ്ങളുടെ പേരു കേട്ടപ്പോൾ സത്യത്തിൽ ഞാൻ അമ്പരന്നു. ഇതിലും വിലയ പ്രൊജക്ട് കിട്ടാനില്ല. ഞാൻ ശരിക്കും ആവേശഭരിതനാണ്. കൂടുതൽ പഠിക്കാനും സ്വയം കണ്ടെത്താനും കഴിയുന്ന അവസരങ്ങൾ ഞാൻ അന്വേഷിക്കാറുണ്ട്. ഈയൊരു പ്രോജക്ട് അത്തരത്തിൽ ഒന്നായിരുന്നു," - ധനുഷിന്റെ ഈ വാക്കുകൾ സദസ് വൻ കരഘോഷത്തോടെയാണ് സ്വീകരിച്ചത്. [embed]https://youtu.be/D346arxIYBk[/embed]