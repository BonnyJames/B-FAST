---
author: Beaumaris
categories:
- Entertainment
comment_count: 0
date: 2022-08-24 07:40:50
draft: false
image: https://cdn.boolokam.com/articles/2022/08/hrhr44.jpg
like_count: 134275
share_count: 15630
tags:
- anupam kher
- love sonia
- mrunal thakur
- Sidharth Sidhu
title: സീതാരാമത്തിലെ മൃണാളിന്റെ അത്യുജ്ജ്വലമായ പ്രകടനമായിരുന്നു 'ലവ് സോണിയ'യിൽ
view_count: 2169100
---

**Love Sonia (2018 )** **Language : Hindi** **Sidharth Sidhu** സീതാരാമം എന്ന സിനിമ കണ്ടപ്പോൾ ഏറെ ശ്രദ്ധിച്ച ഒരു നടിയായിരുന്നു മൃണാൾ താക്കൂർ . അങ്ങനെ ഇന്നലെ ചുമ്മാ ഗൂഗിളിൽ തിരഞ്ഞു നോക്കിയപ്പോഴാണ് അവരുടെ ആദ്യ സിനിമയായ ലവ് സോണിയയെ പറ്റി അറിഞ്ഞത്. തുടർന്ന് ഇന്നലെ ഹോട്ട് സ്റ്റാറിൽ ഈ സിനിമ മൊത്തം കാണുകയും ചെയ്തു. എന്താ പറയ്യാ നെഞ്ചിൽ ഒരു ഭാരം കയറ്റി വെച്ചത് പോലെയായിരുന്നു സിനിമ നൽകിയ അനുഭവം. ഒരു തുടക്കക്കാരിയായിരുന്നിട്ട് കൂടി ഇത്രയും ബോൾഡ് ആയൊരു ഉദ്യമത്തിന് അവരെ ഏറെ പ്രശംസിക്കണം. ഇനി ഈ സിനിമയുടെ കഥയിലേക്ക് വരികയാണെകിൽ വളരെ ഡാർക്ക് മൂഡിൽ പോകുന്നൊരു പാറ്റേൺ ആയിരുന്നു. മുംബൈയിൽ നിന്നും ദൂരങ്ങൾ അകലെ ഒരു കൊച്ചു ഗ്രാമത്തിൽ ഒരു സാധാരണ കർഷകന് ജനിച്ച രണ്ടു പെൺകുട്ടികൾ സോണിയ ( mrunal ) യും പ്രീതിയും. അവരുടെ നിഷ്കളങ്കമായ സാഹോദര്യ ബന്ധം വളരേ മനോഹരമായിരുന്നു. ഇവരുടെ അച്ഛൻ എന്ന് പറയുന്ന വ്യക്തി അഹങ്കാരിയും കുറേ അനാവശ്യ പുരുഷമേധാവിത്വ ധാരണകളുള്ളൊരാളുമായിരുന്നു. സിനിമ കാണുന്ന ഏതൊരാൾക്കും അറിയാതെ തോന്നിപോകും, ഇതെന്തൊരു തന്തയാണെന്ന്. കാരണം അയാളുടെ വിചാരങ്ങൾ വളരേ വിചിത്രമായിരുന്നു. പ്രത്യേകിച്ച് ആ ഇളയ പെൺകുട്ടിയേ ഇയാൾ ഒരു ശാപമായാണ് കരുതിയിരുന്നത്. ![](https://cdn.boolokam.com/articles/2022/08/hrhr44.jpg)അങ്ങനെ ഒരു നാൾ അയാളുടെ കടങ്ങൾ താങ്ങാൻ കഴിയാതെ വന്നപ്പോൾ ആ സ്ഥല ജന്മി മുഖാന്തരം ആ പെൺകുട്ടിയെ ഇയാൾ വിൽക്കുകയായിരുന്നു. അതിന് ശേഷം അയാളുടെ മൂത്ത മകൾ സോണിയ തന്റെ സഹോദരി എങ്ങോട്ടാണ് പോയതെന്നറിയാൻ മുംബൈ തെരുവുകളിൽ എത്തി ചേരുന്നതും തുടർന്ന് നടക്കുന്ന സംഭവങ്ങളുമാണ് ഈ സിനിമയിൽ. ഇതിൽ എടുത്ത് പറയേണ്ടത് ജന്മിയായി അഭിനയിച്ച അനുപം ഖേറിന്റെ പ്രകടനമായിരുന്നു. തല്ലിക്കൊല്ലാൻ തോന്നി, ഫൈസൽ ആയി വന്ന മനോജ്‌ ബാജ്പേയും നല്ല നെഗറ്റീവ് റോൾ പെർഫോമൻസ് ആയിരുന്നു.ഓരോ നിമിഷവും അറിയാതെയെങ്കിലും കണ്ടുകൊണ്ടിരിക്കുന്നവരുടെ ഉള്ളിൽ ഒരു വല്ലാത്ത നീറ്റൽ നൽകുന്ന അനുഭവമാകും സിനിമ. കുറച്ച് ദിവസങ്ങൾ തീർച്ചയായും ഈയൊരു സിനിമ നിങ്ങളുടെ മനസിനെ വല്ലാതെ വേട്ടയാടും.