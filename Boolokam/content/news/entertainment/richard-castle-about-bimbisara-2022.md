---
author: Beaumaris
categories:
- Entertainment
comment_count: 0
date: 2022-10-26 13:14:16
draft: false
image: ''
like_count: 25394
share_count: 9677
tags:
- Bimbisara (2022)
- kalyan ram
title: ഫാന്റസി സിനിമകൾ ഇഷ്ടപ്പെടുന്നവർക്ക് പറ്റിയ നല്ലൊരു കൊമേഴ്‌സ്യൽ സിനിമയാണ് ബിംബിസാര
view_count: 343457
---

**Richard Castle** **Bimbisara (2022)** Jr NTR ന്റെ മൂത്ത സഹോദരനായ കല്യാൺ റാം നായകാനായി അഭിനയിച്ച ഫാന്റസി ആക്ഷൻ സിനിമ. ബി.സി. അഞ്ചാം നൂറ്റാണ്ടിൽ ത്രിഗർത്തല എന്ന മഹാസാമ്രാജ്യം ഭരിച്ച ചക്രവർത്തിയാണ് ബിംബിസാര. രാജവാകാൻ വേണ്ടി സ്വന്തം സഹോദരനെ വരെ വധിച്ച സ്വാർത്ഥനും അഹങ്കാരിയുമായ വ്യക്തിയാണ് അയാൾ. എന്നാൽ അധികനാൾ രാജ്യം ഭരിക്കാൻ ബിംബിസാര യ്ക്ക് സാധിക്കുന്നില്ല, സമ്മാനമായി ലഭിച്ച ഒരു മായ കണ്ണാടി വഴി അയാൾ 2022ൽ എത്തിച്ചേരുന്നു. ആധുനിക ലോകം അയാളെ ആശയക്കുഴപ്പത്തിലാക്കുന്നു, അതുമായി പൊരുത്തപ്പെട്ടു പോകാൻ അയാൾക്ക് സാധിക്കുന്നില്ല, തുടർന്ന് നടക്കുന്ന സംഭവങ്ങാളാണ് കഥ. https://youtu.be/gpb2H-WWfBE പൂർണ്ണമായും ഫാന്റസിയുടെ കൂട്ട് പിടിച്ചൊരുക്കിയ സിനിമയായതിനാൽ ചില കാര്യങ്ങളൊക്കെ എല്ലാവർക്കും ദഹിക്കണം എന്നില്ല, പക്ഷെ എനിക്ക് സിനിമ നല്ലൊരു എന്റർടൈനർ ആയിരുന്നു. പെട്ടെന്ന് തന്നെ കഥയിലേക്ക് കടന്നു അതേ വേഗതയിൽ തന്നെ മുന്നോട്ട് പോകുന്ന തിരക്കഥ ആയതിനാൽ തന്നെ എവിടെയും ലാഗ് അനുഭവപ്പെട്ടില്ല . അനാവശ്യമായ റൊമാന്സും കോമഡി ട്രാക്കും ഒന്നും ഇല്ലെങ്കിലും ഒരു പാട്ട് ഇടയ്ക്ക് അനാവശ്യമായി തോന്നി. കല്യാൺ റാം തന്റെ വേഷം നന്നായി തന്നെ കൈകാര്യം ചെയ്തു, ചെറിയ ബഡ്ജറ്റിൽ ഒരുക്കിയ സിനിമ ആണെങ്കിലും വിഎഫ്എക്സ് അത്യാവശ്യം നന്നായിരുന്നു. മൊത്തത്തിൽ നോക്കിയാൽ ഫാന്റസി സിനിമകൾ ഇഷ്ടപ്പെടുന്നവർക്ക് കണ്ടു നോക്കാൻ പറ്റിയ നല്ലൊരു കൊമേഴ്‌സ്യൽ സിനിമയാണ് ബിംബിസാര. Rating 7/10