---
author: Beaumaris
categories:
- Entertainment
comment_count: 0
date: 2022-09-13 12:15:51
draft: false
image: ''
like_count: 17256
share_count: 4908
tags:
- Muhammed Sageer Pandarathil
- ottu movie
title: 25 ലക്ഷം രൂപയ്ക്ക് രഹസ്യം ചോർത്താൻ വന്ന കിച്ചു
view_count: 258538
---

**Muhammed Sageer Pandarathil** തീവണ്ടി എന്ന തന്റെ ആദ്യ ചിത്രത്തിന് ശേഷം സംവിധായകൻ ഫെല്ലിനി വ്യത്യസ്തമായി ചെയ്ത ഒറ്റ് എന്ന ചിത്രം നിർമ്മിച്ചിരിക്കുന്നത് ദി ഷോ പീപ്പിളിന്റെ ബാനറിൽ തമിഴ് താരം ആര്യയും ഓഗസ്റ്റ് സിനിമാസിന്റെ ബാനറിൽ ഷാജി നടേശനും ചേർന്നാണ്.മലയാളത്തിനൊപ്പം രണ്ടകം എന്ന പേരിൽ തമിഴിലും റിലീസ് ചെയ്ത ഈ ചിത്രം പറയുന്നത് വിശ്വാസ വഞ്ചനയുടെയും പ്രതികാരത്തിന്റെയും കഥയാണ്. ഇതിന്റെ രണ്ടാം ഭാഗമാണ് ഇപ്പോൾ റിലീസ് ചെയ്തിരിക്കുന്നത്. ഈ പ്രവണത ജനഗണമന എന്ന ചിത്രത്തോടെയാണ് മലയാളം സിനിമാലോകത്ത് ഉടലെടുത്തത്. അമേരിക്കയിലെ ആഭ്യന്തര യുദ്ധ കാലത്ത് കാണാതായ സ്വർണ്ണത്തിനു വേണ്ടി മൂന്നു പേർ നടത്തുന്ന പോരാട്ടത്തിന്റെ കഥ പറയുന്ന അദ്ദേഹത്തിന്റെ ദി ഗുഡ് ദി ബാഡ് ആൻഡ് അഗ്ലി എന്ന ചിത്രത്തിന്റെ റഫറൻസോടെ കഥ പറഞ്ഞു തുടങ്ങുന്ന ഒറ്റിന്റെ കഥാപശ്ചാത്തലം മുബൈയാണ്.ലോകത്തിൽ ഏറ്റവും സമാധാനമുള്ള രാജ്യമായ സ്വീഡനിലേക്ക് കുടിയേറാനുള്ള പ്ലാനിലാണ് കുഞ്ചാക്കോ ബോബന്‍റെ കഥാപാത്രമായ കിച്ചുവും ഇഷ റെബ്ബയുടെ കഥാപാത്രമായ കാമുകി കല്യാണി എന്ന കല്ലുവും. അതിനായി പണം സംഘടിപ്പിക്കുന്നതിന്റെ ഭാഗമായി കിച്ചുവിന് ഒരു ദൗത്യം ഏറ്റെടുക്കേണ്ടി വരുന്നു. പണ്ട് കള്ളകടത്ത് നടത്തുമ്പോൾ ഉണ്ടായ ഒരു സംഘട്ടനത്തിൽ പഴയ ഓർമ്മകൾ നഷ്ടപ്പെട്ട് നഗരത്തിലെ ഒരു സിനിമാതിയ്യറ്ററിൽ പോപ്കോൺ കട നടത്തുന്ന അരവിന്ദ് സ്വാമിയുടെ കഥാപാത്രമായ ഡേവിഡ് എന്ന ദാവൂദ് എന്നാളുമായി കൂട്ടുകൂടി അയാളുടെ നഷ്ടമായ ഓർമ്മകൾ തിരിച്ചെടുത്തു കൊടുക്കുക എന്നതായിരുന്നു ആ ദൗത്യം.അതിനായുള്ള ഇയാൾക്കുള്ള സമയം രണ്ടാഴ്ചയും കൂലിയായി 25 ലക്ഷം രൂപയുമാണ് അയാൾക്ക് ഈ ദൗത്യത്തിനായി കിട്ടുക. അങ്ങിനെ ഇയാൾ ഡേവിഡ് എന്ന ദാവൂദുമായി ചങ്ങാത്തം കൂടുന്നു. എന്നാൽ കൊടുത്ത സമയത്തിൽ ഏറിയ സമയവും നഷ്ടമായിട്ടും ഇയാൾക്ക് സാധിക്കാതെ വരുന്നു.തുടർന്ന് ഇയാൾക്ക് ആ സംഘം അയാളുടെ ഓർമ തിരിച്ചെടുക്കാൻ വർഷങ്ങൾക്ക് മുൻപ് ആ സംഘട്ടനം നടന്ന സ്ഥലമായ ഉഡുപ്പിയിലേക്ക് അയാളുമായി ഒരു യാത്ര പോകാനുള്ള മറ്റൊരു ദൗത്യം നൽകുന്നു. അങ്ങിനെ കിച്ചുവും ദാവൂദും യാത്ര തിരിക്കുന്നു. ഒരു കാർ നാട്ടിൽ കൊടുക്കാനുണ്ട് നമുക്ക് അത് കൊടുത്ത് രണ്ട് ദിവസത്തിനകം തിരിച്ചെത്താം എന്ന് വിശ്വസിപ്പിച്ചാണ് കിച്ചു ദാവൂദിനെ കൂടെ കൂട്ടിയത്.മുന്നോട്ടുള്ള വഴിയേ അപകടങ്ങള്‍ പലത് കാത്തിരിക്കുന്ന ഈ അസാധാരണ ദൗത്യം പൂര്‍ത്തിയാക്കാന്‍ കിച്ചുവിന് സാധിക്കുമോ, സാധിക്കുമെങ്കില്‍ എങ്ങനെ എന്നതൊക്കെ കാണാൻ നമുക്ക് ഒറ്റിന്റെ ടിക്കറ്റെടുക്കാം. അത് ഒരിക്കലും നിങ്ങളെ നിരാശരാക്കില്ല.ബോളിവുഡ് താരം ജാക്കി ഷ്റോഫ്, തെന്നിന്ത്യൻ താരങ്ങളായ ആടുകളം നരേൻ, ഈഷാ റേബാ, ജിൻസ് ഭാസ്ക്കർ, അമൽഡാ ലിസ് എന്നിവരാണ് മറ്റ് പ്രധാന അഭിനേതാക്കൾ. സംഗീതം എ എച്ച് കാശിഫും ഛായാഗ്രാഹണം വിജയിയും ചിത്രസംയോജനം അപ്പു ഭട്ടതിരിയുമാണ് നിർവ്വഹിച്ചിട്ടുള്ളത്.