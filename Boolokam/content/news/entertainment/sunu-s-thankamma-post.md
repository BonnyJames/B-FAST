---
author: Beaumaris
categories:
- Entertainment
comment_count: 0
date: 2022-10-07 15:34:51
draft: false
image: ''
like_count: 24310
share_count: 11335
tags:
- cinema
- literature
title: സാഹിത്യ കൃതികളെ അധികരിച്ച് സിനിമ ചെയ്യുന്നത് സിനിമക്ക് വലിയ ബാധ്യതയാണ്
view_count: 423192
---

സാഹിത്യ കൃതികളെ അധികരിച്ച് സിനിമ ചെയ്യുന്നത് സിനിമക്ക് വലിയ ബാധ്യതയാണ്. ഡോക്ടർ ഷിവാഗോ, ഗോഡ് ഫാദർ. തുടങ്ങി അപൂർവം സിനിമകളെ അവയുടെ സാഹിത്യരൂപത്തിന് പഴി കേൾപ്പിക്കാതെ ഇരുന്നിട്ടുള്ളൂ.. ഗബ്രിയേൽ ഗാർസിയ മാർക്ക്വേസിന്റെ സാഹിത്യ കൃതികൾ (ഏകാന്തതയുടെ നൂറ് വർഷങ്ങൾ, കോളറ കാലത്തെ പ്രണയം ) വായിക്കുമ്പോൾ ഒന്നാന്തരം ദൃശ്യങൾ നമ്മുടെ മനസ്സിൽ വരും പക്ഷേ അവ സിനിമ ആക്കാൻ പലർക്കും ധൈര്യമില്ല. സിനിമ ആയപ്പോഴൊക്കെ പരാജയപ്പെടുകയും ചെയ്തു.കൽക്കിയുടെ പൊന്നിയിൻ സെൽവനും ഏറെക്കുറെ ഇതേ ബാധ്യത പേറുന്നുണ്ട്.ദൈർഘ്യം എന്ന ബാധ്യത.സൂഷ്മ വിശദാമ്ശങ്ങളിലൂടെയാണ് ആ ബ്രഹത് നോവൽ വായനക്കാരുമായി വൈകാരികമായി സംവദിച്ചതും അവരുടെ ഇഷ്ടം പിടിച്ചു പറ്റിയതും. പൊന്നിയിൻ സെൽവൻ ചലച്ചിത്രമായി ഇതേ മികവ് പുലർത്തണമായിരുന്നു എങ്കിൽ വെബ് സീരിയസ് ആകണമായിരുന്നു എന്നത് വെറും പറച്ചിലല്ല.. സിനിമ ജീവിതത്തിനാണ് പ്രാധാന്യം നല്‍കേണ്ടതെന്നും സാഹിത്യത്തില്‍ നിന്നകലുമ്പോഴല്ല ജീവിതത്തില്‍ നിന്ന് അകലുമ്പോഴാണ് സിനിമ ഇല്ലാതാവുന്നത് . സാഹിത്യത്തിന്റെ നിലനില്‍പിന് സിനിമയുടെ ആവശ്യമില്ല . സിനിമയല്ല സാഹിത്യത്തെ ജനിപ്പിച്ചതും വളര്‍ത്തിയതും. ആദിമധ്യാന്തങ്ങളുള്ള കഥകള്‍ സിനിമക്ക് അനിവാര്യമല്ല. ചെറിയ സംഭവ വികാസങ്ങള്‍ പോലും സിനിമയാവാം. ആവശ്യമുള്ളത് മാത്രം സാഹിത്യത്തില്‍ നിന്നെടുക്കുകയാണ് സിനിമയില്‍ ചെയ്യുന്നത്. ജീവിതത്തോട് ചേര്‍ന്നും അതില്‍ ചോദ്യങ്ങള്‍ ചോദിച്ചും ഉത്തരങ്ങള്‍ തേടിയുമാണ് സിനിമ പോവേണ്ടത്. സിനിമയുടെ സ്രഷ്ടാവ് സംവിധായകനാണ് എഴുത്തുകാരനല്ല. സാഹിത്യം സിനിമയുടെ പ്രധാന പ്രമേയമായിരുന്ന കാലമുണ്ടായിരുന്നു. സാഹിത്യ കൃതികളെ അവലംബിക്കുമ്പോഴും സിനിമക്ക് മൗലികത വേണം. സാഹിത്യം പകര്‍ത്തലാവരുത് സിനിമ. ഇന്ന് 15നും 20നും ഇടക്ക് വയസ്സുള്ളവരാണ് സിനിമയെ നിര്‍ണയിക്കുന്ന പ്രേക്ഷകര്‍. അവരുടെ വേഗത്തിനനുസരിച്ച മാറ്റം ചലച്ചിത്രങ്ങളില്‍ വന്നിട്ടുണ്ട് ഒരു സാഹിത്യ കൃതി സിനിമയാക്കാൻ പറ്റുന്നതാണെന്ന് ഒരു സംവിധായകന് തോന്നി അതിനെ സിനിമയാക്കുന്നതിൽ ഒരു തെറ്റുമില്ല. എന്നാൽ സാഹിത്യ കൃതികളെ അവലംബിച്ച് സിനിമയാക്കിയത് കൊണ്ടുമാത്രം സിനിമ നന്നാകണമെന്നില്ല. നല്ല സാഹിത്യ കൃതികളെ ആസ്പദമാക്കിയ മോശം സിനിമകൾ ധാരാളം ഉണ്ടായിട്ടുണ്ട്.സിനിമയെ മോശമോ നല്ലതോ ആക്കുന്നത് അത് കൈകാര്യം ചെയ്യുന്ന വിഷയത്തിൽ മാത്രം അധിഷ്ഠിതമല്ല. വിശിഷ്ടമായ സാഹിത്യ കൃതികളിൽ പലപ്പോഴും കെട്ടുറപ്പുള്ള ഒരു കഥയുണ്ടാകാനിട, അത് ക്യാമറയിലേക്ക് പകർത്തുമ്പോൾ അതേപോലെ കെട്ടുറപ്പുള്ള ഒരു സിനിമയും ഉണ്ടാകുന്നു എന്ന ധാരണ, സിനിമ എന്നു പറയുന്നത് അതിന്റെ വിഷയം, ഉള്ളടക്കം എന്നിവ മാത്രമാണെന്ന് തെറ്റിദ്ധരിക്കുന്നത് കൊണ്ടാണ്. സിനിമയെക്കുറിച്ച് ഒരുപാട് തെറ്റിദ്ധാരണകൾ നമുക്കുണ്ട്. സിനിമ ഒരു മാധ്യമമാണെന്നും അതിന് അതിന്റേതായ സൗന്ദര്യശാസ്ര്തവും വ്യാകരണവും ഉണ്ടെന്നും മനസ്സിലാക്കുകയോ അംഗീകരിക്കപോലുമോ ചെയ്യാത്തവരാണ് ഭൂരിപക്ഷം സിനിമാസ്വാദകരും. ഇതു തന്നെയാണ് വലിയൊരുഭാഗം സംവിധായകരുടെയും അവസ്ഥ മലയാളത്തിൽ മാത്രമല്ല, എവിടേയും അതാണ് സത്യം.സിനിമയ്ക്ക് പറയാൻ പറ്റുന്ന ഒരു നല്ല കഥ വേണം. അതിൽ സംഭവങ്ങൾ പരസ്പര ബന്ധത്തോടെ 2+2=4 എന്ന ഫോർമുലയിൽ ലളിതമായി ആഖ്യാനം ചെയ്യപ്പെടണം. അത് ക്യാമറയിലൂടെ പകർത്തിവയ്ക്കുന്നതാണ് സിനിമ. അതിലെകഥ അതേപടി കാണുന്നതാണ് സിനിമ കാണൽ. സാഹിത്യ കൃതികൾ വായിക്കുന്നതിനേക്കാൾ എളുപ്പമാണത്. സൗകര്യപ്രദവും. ഉള്ളടക്കമാണ് സിനിമ, നാടകം, ചെറുകഥ, കവിത എന്നൊക്കെ വിശ്വസിക്കുന്നവരാണ് ആസ്വാദകരിൽ മിക്കവരും. (സിനിമയുടെ മാത്രം ദുര്യോഗമല്ല ഇത് എന്നർത്ഥം). അതിനാൽ കാണാൻ കഴിയുന്ന ഒരു കഥയാണ് അവർക്ക് സിനിമ. അല്ലെങ്കിൽ അങ്ങിനെ ആകണം. സാഹിത്യ കൃതികളിൽ പലതിലും കഥ എന്ന ഘടകം അവർക്ക് തിരിച്ചറിയാം. അതാണ് അവർ സിനിമയിലും കാണുന്നത്. സിനിമയും, നാടകവും, ചെറുകഥയും, കവിതയും, നോവലുംഒന്നും അതിന്റെ ഉള്ളടക്കം മാത്രമല്ല എന്നു പറഞ്ഞിട്ട് കാര്യമില്ല. സിനിമ, കഥ വിട്ട്, ഒരു കലാരൂപമാണെന്ന് വിശ്വസിക്കുന്നവരല്ല മിക്ക പ്രേക്ഷകരും. എളുപ്പം കരയാനും ചിരിക്കാനും ഐഡന്റിഫൈ ചെയ്യാനും അവസരമേകുന്ന ഒരു വിനോദോപാധിയാണ് അവർക്ക് സിനിമ. അതിൽ നിന്ന് അപ്പുറത്തേക്ക് പോകണമെന്ന് അവർ ആഗ്രഹിക്കുന്നുമില്ല.സിനിമ അടിസ്ഥാനപരമായി ഒരു കലാസൃഷ്ടിയാണ് എന്ന് വിശ്വസിക്കാത്തതിനാൽ അതിൽ ഉപയോഗിക്കപ്പെടുന്ന ധ്വന്യാത്മകമായ ക്യാമറാ ആംഗിളുകളോ, ലൈറ്റിംഗ് നൽകുന്ന ഇഫക്റ്റുകളോ, അവയുണ്ടാക്കുന്ന ടോണർ ക്വാളിറ്റിയോ, മൂഡുകൾ സൃഷ്ടിക്കുന്ന ശബ്ദ വിന്യാസങ്ങളോ (ഗാനങ്ങളല്ല) ഒന്നും അവർക്ക് വിഷയമല്ല. കലാ സൃഷ്ടിയെന്ന നിലയ്ക്ക് സിനിമയെ വിലയിരുത്താനുള്ള സൗന്ദര്യശാസ്ര്ത പരിശീലനമോ, എക്‌സ്‌പോഷറോ പലരും സമ്പാദിച്ചിട്ടില്ല. എന്നാൽ ഒരു നല്ല സിനിമാസ്വാദകൻ നോക്കുന്നത് സിനിമയുടെ വിഷയത്തെ – അതേതുമാകട്ടെ – കൈകാര്യംചെയ്യാൻ സിനിമ എന്ന മാധ്യമത്തിന്റെ സാദ്ധ്യതകളെ എത്രമാത്രം ഉപയോഗിച്ചു എന്നും, എങ്ങനെയൊക്കെ വ്യത്യസ്തമായി ഉപയോഗിച്ചു എന്നുമായിരിക്കും. ഇവിടെ ക്യാമറ സംവിധായകന്റെ കലാ സങ്കല്പങ്ങൾക്കനുസരിച്ച് ഉപയോഗിക്കപ്പെടുന്ന ഒരു ഉപകരണമാണ്. സംവിധായകന്റെ കലാ സങ്കല്പങ്ങളെ രൂപപ്പെടുത്തുന്നതാകട്ടെ അദ്ദേഹത്തിന്റെസിനിമാവബോധം, മാധ്യമത്തെ പരീക്ഷണവേദിയാക്കാനുള്ള തയ്യാറെടുപ്പ്, വഴിമാറിച്ചവിട്ടാനുള്ള സർഗശേഷി, ശേമുഷി എന്നിവയൊക്കെയാണുതാനും. അതിനാൽ ഒരു സാഹിത്യകൃതിയെ സിനിമ എന്ന മാധ്യമത്തിലേക്ക് വിവർ ത്തനം ചെയ്യാനുള്ള കഴിവാണ് സാഹിത്യ കൃതിയെ സിനിമയാകുമ്പോൾ ഏറ്റവും പ്രധാനം. ആ വിവർത്തനം നന്നെ ങ്കിൽ സിനിമ നല്ലതാകും. അല്ലെങ്കിൽ മോശമാവും. രണ്ടു മാധ്യമങ്ങളുടേയും സൗന്ദര്യാവബോധവും വ്യാകരണവും വേറെ വേറെയാണ്. പെരുമാറ്റ രീതികൾ വേറെയാണ്. കൃതികളുടെ ദൃശ്യ മാധ്യമത്തിലേക്കുള്ള വിവർത്തനത്തിൽ മാധ്യമങ്ങളുടെ വ്യത്യസ്തതകൾ എങ്ങിനെ ഉപയോഗപ്പെടുത്തുന്നു എന്നതാണ് ഉരകല്ല് എന്നിരിക്കെ സാഹിത്യകൃതിയെ ഉപയോഗിക്കുന്നു എന്നതോ ഉപയോഗിക്കുന്നില്ലഎന്നതോ നല്ല സിനിമ ഉണ്ടാകുന്നതിൽ പ്രസക്തമേയല്ല.ആദ്യത്തെ ഘട്ടം ഒരു വിഷയമുണ്ടാവുകയാണല്ലോ. അത് തരണം ചെയ്യാ, വിഷയം തിരഞ്ഞു പോകാ എളുപ്പം കിട്ടുന്ന ഒരുപാധിയാണ് സാഹിത്യ കൃതി. കൂടാതെ, ഇഷ്ടപ്പെട്ട ഒരുസാഹിത്യ കൃതി സിനിമയാക്കണമെന്ന മോഹം, അല്ലെങ്കില്, ഒരു സാഹിത്യ കൃതിക്ക് വിഷ്വ മീഡിയത്തിലൂടെ നല്കാ കഴിയുന്ന സാധ്യതക തുടങ്ങിയവയും സാഹിത്യ കൃതിയെസിനിമയാക്കുന്നതിനുള്ള കാരണങ്ങളാകാം. കാരണങ്ങള് പക്ഷേ എപ്പോഴും മാധ്യമങ്ങളോട് നീതിപുലര്ത്തിക്കൊള്ളണമെന്നില്ല.