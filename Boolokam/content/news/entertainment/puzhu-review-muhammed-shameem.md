---
title: "ഒരു ഇതിഹാസകഥയെ എത്ര മനോഹരമായാണ് സിനിമയിൽ ഇഴചേർത്തത്"
date: 2022-05-13T06:34:48
draft: false
categories: ["Entertainment"]
tags: ['Featured', 'mammootty', 'Parvathy Thiruvothu', 'puzhu review', 'Ratheena PT']
author: "Beaumaris"
---

<strong>Muhammed Shameem</strong>

പരീക്ഷിത്ത് രാജാവിനെ കടിച്ചു കൊന്നതോടെ തീരുന്നതല്ല തക്ഷകന്റെ കഥ. ആ ഒരൊറ്റ സംഭവത്തിന്റെ പേരിൽ ജനമേജയ രാജാവ് നാഗരെ വംശഹത്യ ചെയ്യാനാണ് തുനിഞ്ഞത്. പുരാണങ്ങളിലെ അധഃസ്ഥിതരാണ് കദ്രുവിന്റെ മക്കളായ നാഗരും ദിതിയുടെ മക്കളായ അസുരരും. ജനമേജയന്റെ വംശഹത്യാക്കാലത്ത് വിമോചകനായി അവതരിക്കുന്ന ആസ്തികൻ അമ്മ വഴിക്ക് നാഗനാണ്.

ഒരു പുഴുവായി വന്ന തക്ഷകൻ പരീക്ഷിത്ത് രാജാവിനോട് കണക്ക് തീർത്ത ഇതിഹാസത്തെ അതിമനോഹരമായി തങ്ങളുടെ സിനിമയിൽ, അതും ആനുകാലിക ഇന്ത്യയുടെ ദർപ്പണപ്രതിഛായ എന്ന് പറയാവുന്ന പുഴുവിൽ രതീനയും ഹർഷദും ശർഫുവും സുഹാസും ഇഴചേർക്കുന്നുണ്ട്.

&amp;nbsp;

<img class="wp-image-334090 aligncenter" src="https://cdn.boolokam.com/articles/2022/05/Appunni-Sasi-Puzhu.webp" alt="" width="658" height="366" />

ജാതിവിരുദ്ധതയുടെയോ 'ആന്റി ഇസ്ലാമോഫോബിയ'യുടെയോ ആഖ്യാനങ്ങളിൽ പ്രതികാരത്തെ ചേർത്തുവെക്കുന്നതിൽ താത്വികമായി ഈ കുറിപ്പുകാരന് യോജിപ്പൊന്നുമില്ല. സാനി കായിദം വരെയുള്ള തമിഴ് ജാതിവിരുദ്ധ സിനിമകൾ പലതും, മികച്ച സിനിമകളെങ്കിലും പ്രതികാരത്തിന്റെ ലൈനിലാണ് പോകുന്നത്. ഒരിക്കലും പ്രതികാരം പ്രതിരോധമല്ല. ശരിയായ സാമൂഹ്യ പ്രതിരോധത്തിന്റെ സാധ്യതകൾ അടച്ചിടുന്ന ഒന്നാണ് പ്രതികാരത്തിന്റെ സിദ്ധാന്തം. പ്രതികാരം വൈയക്തികമാണ്, പലപ്പോഴും അത് സാമൂഹ്യവിരുദ്ധവുമാണ്. പ്രതിരോധം പക്ഷേ സാമൂഹികമാണ്, ആവണം. സ്വാഭാവികമായും സമൂഹത്തെ പുതുക്കിപ്പണിയുന്നതിന് സഹായകമാകണം പ്രതിരോധം.

&amp;nbsp;

<img class="wp-image-334091 aligncenter" src="https://cdn.boolokam.com/articles/2022/05/ddd.jpg" alt="" width="705" height="392" />

&amp;nbsp;

അതേസമയം ഒരു സൈക്കോളജിക്കൽ മൂവി എന്ന വിശേഷണത്തിനും കൂടി അർഹമാകുന്ന പുഴു, പ്രതികാരത്തിന്റെ മനശ്ശാസ്ത്രത്തെയും വിശകലനം ചെയ്യുന്നുണ്ട്. അതിലുപരി വരേണ്യന്റെ ഭീതിയെയും. ആ ഭീതിയിലാണല്ലോ പുഴുവിലെ വരേണ്യനായ ഐ.പി.എസുകാരൻ (നിനക്കൊക്കെ പറഞ്ഞ പണി കക്കൂസ് കഴുകലാണ് എന്ന ഡയലോഗും വരുന്നുണ്ട് മമ്മൂട്ടിയിൽ നിന്ന്) സിനിമയിലുടനീളം ജീവിക്കുന്നത്. സത്യത്തിൽ ഈ സിനിമയിലെ വരേണ്യനും ഇര തന്നെയാണ്. അവൻ തന്നെ കൊണ്ടുനടക്കുന്ന ജാതീയതയുടെയും പരവിദ്വേഷത്തിന്റെയും ഇര.

നല്ലൊരു സിനിമയാണ് പുഴു. ഉയർന്ന നിലവാരത്തിലുള്ള മെയ്കിങ്. ദൃശ്യങ്ങളും പശ്ചാത്തല സംഗീതവും അത്യാകർഷകം. കൃത്യമായ സന്നിവേശവും. അത്യധികം ഷാർപ്പാണ് ഫ്രെയിമുകളും സീനുകളും. ഏറ്റവും മിതമായാണ് പശ്ചാത്തല സംഗീതം ഉപയോഗിച്ചത്. മലയാള സിനിമയിൽ പൊതുവെ പരമബോറായി കൈകാര്യം ചെയ്യപ്പെടുന്ന മേഖലയാണ് ബാക്ഗ്രൌണ്ട് സ്കോർ എന്ന് പലപ്പോഴും തോന്നിയിട്ടുണ്ട്. ഒപ്പം മികച്ച ഒരു സൈക്കോ ത്രില്ലർ. ഒരു മാർലോവിയൻ, അല്ലെങ്കിൽ ഷെയ്ക്സ്പീരിയൻ നാടകത്തെ അനുസ്മരിപ്പിക്കുന്ന വിധത്തിൽ കഥാപാത്രങ്ങളുടെ അകങ്ങളിലേക്ക് അനുവാചകനെ അത് വഴിനടത്തുന്നു.

&amp;nbsp;

<img class="size-full wp-image-334092 aligncenter" src="https://cdn.boolokam.com/articles/2022/05/ddqddddd.jpg" alt="" width="750" height="400" />

ഒരു വരേണ്യ കുടുംബം, അതിലെ അന്തസ്സ്, അതിന്റെ ഭാഗമായ അധികാരപ്രയോഗം, ആണഹന്ത എന്നു മുതൽക്ക് ഇതിന്റെയൊക്കെ ഊടും പാവുമായി വർത്തിക്കുന്ന ജാത്യഹങ്കാരം, മുസ്ലിം വിരോധം തുടങ്ങിയ ഒരുപാട് വിഷയങ്ങളെ വളരെ ഷാർപ് ആയി അവതരിപ്പിക്കുന്നു. ഒട്ടും മുദ്രാവാക്യങ്ങളുടെയോ ബഹളങ്ങളുടെയോ അകമ്പടിയില്ലാതെ. മമ്മൂട്ടിയുടെ, അടുത്ത കാലത്ത് കണ്ടതിൽ ഏറ്റവും മികച്ച പെർഫോമൻസ്. അപ്പുണ്ണി ശശിയും പാർവതിയും കോട്ടയം രമേശും അതുപോലെ കസറി. മറ്റ് അഭിനേതാക്കളും. വാസുദേവ് സജീഷ് എന്ന കുട്ടിയും നയൻ റോഷും ഉൾപ്പെടെ.

&amp;nbsp;

<img class="wp-image-334093 aligncenter" src="https://cdn.boolokam.com/articles/2022/05/gegegg-2.jpg" alt="" width="775" height="581" />

<strong>ഗുണപാഠം:</strong>
കുട്ടപ്പൻ എന്ന കെ.പി പറയുന്നത് പോലെ ഇന്നാട്ടിൽ റോബോട്ടുകൾ വന്നാൽ അവക്കിടയിൽപ്പോലുമുണ്ടാകും ജാതിയും വിവേചനവും. ആ യാന്ത്രികതയിൽപ്പോലുമുണ്ടാകും അപരവിദ്വേഷവും സവർണബോധവും. എന്നാൽ ഈ പുഴു അത്ര നിസ്സാരനല്ല. അവൻ തക്ഷകനാണ്. അവന്റെ ദംശനം ഏത് രാജാവിന്റെയും കുലം തന്നെ മുടിക്കാൻ പോന്നതുമാണ്.

&amp;nbsp;

[embed]https://youtu.be/d64ck4nkE_M[/embed]


![ഒരു ഇതിഹാസകഥയെ എത്ര മനോഹരമായാണ് സിനിമയിൽ ഇഴചേർത്തത്](https://cdn.boolokam.com/articles/2022/05/Appunni-Sasi-Puzhu.webp)**Muhammed Shameem** പരീക്ഷിത്ത് രാജാവിനെ കടിച്ചു കൊന്നതോടെ തീരുന്നതല്ല തക്ഷകന്റെ കഥ. ആ ഒരൊറ്റ സംഭവത്തിന്റെ പേരിൽ ജനമേജയ രാജാവ് നാഗരെ വംശഹത്യ ചെയ്യാനാണ് തുനിഞ്ഞത്. പുരാണങ്ങളിലെ അധഃസ്ഥിതരാണ് കദ്രുവിന്റെ മക്കളായ നാഗരും ദിതിയുടെ മക്കളായ അസുരരും. ജനമേജയന്റെ വംശഹത്യാക്കാലത്ത് വിമോചകനായി അവതരിക്കുന്ന ആസ്തികൻ അമ്മ വഴിക്ക് നാഗനാണ്. ഒരു പുഴുവായി വന്ന തക്ഷകൻ പരീക്ഷിത്ത് രാജാവിനോട് കണക്ക് തീർത്ത ഇതിഹാസത്തെ അതിമനോഹരമായി തങ്ങളുടെ സിനിമയിൽ, അതും ആനുകാലിക ഇന്ത്യയുടെ ദർപ്പണപ്രതിഛായ എന്ന് പറയാവുന്ന പുഴുവിൽ രതീനയും ഹർഷദും ശർഫുവും സുഹാസും ഇഴചേർക്കുന്നുണ്ട്. &nbsp; ജാതിവിരുദ്ധതയുടെയോ 'ആന്റി ഇസ്ലാമോഫോബിയ'യുടെയോ ആഖ്യാനങ്ങളിൽ പ്രതികാരത്തെ ചേർത്തുവെക്കുന്നതിൽ താത്വികമായി ഈ കുറിപ്പുകാരന് യോജിപ്പൊന്നുമില്ല. സാനി കായിദം വരെയുള്ള തമിഴ് ജാതിവിരുദ്ധ സിനിമകൾ പലതും, മികച്ച സിനിമകളെങ്കിലും പ്രതികാരത്തിന്റെ ലൈനിലാണ് പോകുന്നത്. ഒരിക്കലും പ്രതികാരം പ്രതിരോധമല്ല. ശരിയായ സാമൂഹ്യ പ്രതിരോധത്തിന്റെ സാധ്യതകൾ അടച്ചിടുന്ന ഒന്നാണ് പ്രതികാരത്തിന്റെ സിദ്ധാന്തം. പ്രതികാരം വൈയക്തികമാണ്, പലപ്പോഴും അത് സാമൂഹ്യവിരുദ്ധവുമാണ്. പ്രതിരോധം പക്ഷേ സാമൂഹികമാണ്, ആവണം. സ്വാഭാവികമായും സമൂഹത്തെ പുതുക്കിപ്പണിയുന്നതിന് സഹായകമാകണം പ്രതിരോധം. &nbsp; ![](https://cdn.boolokam.com/articles/2022/05/ddd.jpg) &nbsp; അതേസമയം ഒരു സൈക്കോളജിക്കൽ മൂവി എന്ന വിശേഷണത്തിനും കൂടി അർഹമാകുന്ന പുഴു, പ്രതികാരത്തിന്റെ മനശ്ശാസ്ത്രത്തെയും വിശകലനം ചെയ്യുന്നുണ്ട്. അതിലുപരി വരേണ്യന്റെ ഭീതിയെയും. ആ ഭീതിയിലാണല്ലോ പുഴുവിലെ വരേണ്യനായ ഐ.പി.എസുകാരൻ (നിനക്കൊക്കെ പറഞ്ഞ പണി കക്കൂസ് കഴുകലാണ് എന്ന ഡയലോഗും വരുന്നുണ്ട് മമ്മൂട്ടിയിൽ നിന്ന്) സിനിമയിലുടനീളം ജീവിക്കുന്നത്. സത്യത്തിൽ ഈ സിനിമയിലെ വരേണ്യനും ഇര തന്നെയാണ്. അവൻ തന്നെ കൊണ്ടുനടക്കുന്ന ജാതീയതയുടെയും പരവിദ്വേഷത്തിന്റെയും ഇര. നല്ലൊരു സിനിമയാണ് പുഴു. ഉയർന്ന നിലവാരത്തിലുള്ള മെയ്കിങ്. ദൃശ്യങ്ങളും പശ്ചാത്തല സംഗീതവും അത്യാകർഷകം. കൃത്യമായ സന്നിവേശവും. അത്യധികം ഷാർപ്പാണ് ഫ്രെയിമുകളും സീനുകളും. ഏറ്റവും മിതമായാണ് പശ്ചാത്തല സംഗീതം ഉപയോഗിച്ചത്. മലയാള സിനിമയിൽ പൊതുവെ പരമബോറായി കൈകാര്യം ചെയ്യപ്പെടുന്ന മേഖലയാണ് ബാക്ഗ്രൌണ്ട് സ്കോർ എന്ന് പലപ്പോഴും തോന്നിയിട്ടുണ്ട്. ഒപ്പം മികച്ച ഒരു സൈക്കോ ത്രില്ലർ. ഒരു മാർലോവിയൻ, അല്ലെങ്കിൽ ഷെയ്ക്സ്പീരിയൻ നാടകത്തെ അനുസ്മരിപ്പിക്കുന്ന വിധത്തിൽ കഥാപാത്രങ്ങളുടെ അകങ്ങളിലേക്ക് അനുവാചകനെ അത് വഴിനടത്തുന്നു. &nbsp; ![](https://cdn.boolokam.com/articles/2022/05/ddqddddd.jpg) ഒരു വരേണ്യ കുടുംബം, അതിലെ അന്തസ്സ്, അതിന്റെ ഭാഗമായ അധികാരപ്രയോഗം, ആണഹന്ത എന്നു മുതൽക്ക് ഇതിന്റെയൊക്കെ ഊടും പാവുമായി വർത്തിക്കുന്ന ജാത്യഹങ്കാരം, മുസ്ലിം വിരോധം തുടങ്ങിയ ഒരുപാട് വിഷയങ്ങളെ വളരെ ഷാർപ് ആയി അവതരിപ്പിക്കുന്നു. ഒട്ടും മുദ്രാവാക്യങ്ങളുടെയോ ബഹളങ്ങളുടെയോ അകമ്പടിയില്ലാതെ. മമ്മൂട്ടിയുടെ, അടുത്ത കാലത്ത് കണ്ടതിൽ ഏറ്റവും മികച്ച പെർഫോമൻസ്. അപ്പുണ്ണി ശശിയും പാർവതിയും കോട്ടയം രമേശും അതുപോലെ കസറി. മറ്റ് അഭിനേതാക്കളും. വാസുദേവ് സജീഷ് എന്ന കുട്ടിയും നയൻ റോഷും ഉൾപ്പെടെ. &nbsp; ![](https://cdn.boolokam.com/articles/2022/05/gegegg-2.jpg) **ഗുണപാഠം:** കുട്ടപ്പൻ എന്ന കെ.പി പറയുന്നത് പോലെ ഇന്നാട്ടിൽ റോബോട്ടുകൾ വന്നാൽ അവക്കിടയിൽപ്പോലുമുണ്ടാകും ജാതിയും വിവേചനവും. ആ യാന്ത്രികതയിൽപ്പോലുമുണ്ടാകും അപരവിദ്വേഷവും സവർണബോധവും. എന്നാൽ ഈ പുഴു അത്ര നിസ്സാരനല്ല. അവൻ തക്ഷകനാണ്. അവന്റെ ദംശനം ഏത് രാജാവിന്റെയും കുലം തന്നെ മുടിക്കാൻ പോന്നതുമാണ്. &nbsp; [embed]https://youtu.be/d64ck4nkE_M[/embed]
