---
author: Beaumaris
categories:
- Entertainment
comment_count: 0
date: 2022-09-16 12:44:03
draft: false
image: ''
like_count: 143904
share_count: 58138
tags:
- thallumaala movie
- tovino
title: ഇനിയുള്ള കാലത്തേക്ക്‌ ഈ നടൻ വിസ്മയങ്ങളുടെ പൂരം തീർക്കും
view_count: 1980224
---

മലയാള സിനിമയിൽ ഫാൻസിഡ്രസല്ലാതെ ഇത്രയും സ്റ്റൈലിഷായി മേക്കോവർ ചെയ്യുന്ന താരങ്ങളുണ്ടോ എന്ന കാര്യത്തിൽ സംശയമുണ്ട്. ടോവിനോയിൽ നിന്നും എന്ത് പ്രതീക്ഷിച്ചോ അതിന്റെ ഇരട്ടി നൽകാൻ അദ്ദേഹത്തിന് കഴിഞ്ഞു എന്നതാണ് സത്യം. തല്ലുമാലയിലെ മാത്രം വേഷങ്ങളെടുത്താൽപ്പോലും അതിശയമാണ്. ഇതിലേറ്റവും കൗതുകകരം ഡാൻസ് രംഗങ്ങൾ തനിക്ക് പറ്റുകയില്ലെന്ന് ജാള്യതയോടെ പറയുന്ന ടോവി ഗംഭീരമായിട്ടാണ് തല്ലുമാലയിലെ ഡാൻസ് രംഗങ്ങളൊക്കെ ചെയ്തിരിക്കുന്നത്. മണവാളൻ വാസിമിന് വേറെ ആളെ നോക്കേണ്ടതില്ല എന്ന് തോന്നിപ്പിക്കുന്ന വിധം ഒരു ചെറിയ പയ്യന്റെ പോലുള്ള ബോഡി ലാംഗ്വേജ് , ഡയലോഗ് ഡെലിവറി ഒക്കെ കൊണ്ടുവരാൻ ടോവിനോക്ക് സാധിച്ചിട്ടുണ്ട്. ശബ്ദം കൊണ്ടും ശരീരഭാഷ കൊണ്ടും ഒരുപാട് അത്ഭുതങ്ങൾ കാണിച്ച ടോവിനോയുടെ അഭിനയ ജീവിതത്തിൽ തല്ലുമാലയിലെ കഥാപാത്രം ഒരു നാഴികക്കല്ല് തന്നെയാണ്. ഇനിയുള്ള കാലത്തേക്ക്‌ ഈ നടൻ വിസ്മയങ്ങളുടെ പൂരം തീർക്കും. ഫൈറ്റ് സീനുകളും ഡാൻസിലുമൊക്കെ ടോവിനോ തകർത്തിട്ടുണ്ട്‌.തന്നെ കൊണ്ടും മാസ് അപ്പീലുണ്ടാക്കാനും സ്ക്രീൻ പ്രെസെൻസ് കൊണ്ട് കാണികളിൽ രോമാഞ്ചമുണ്ടാക്കാനും സാധിക്കും എന്ന് ടോവിനോ ഈ സിനിമയിലൂടെ തെളിയിക്കുന്നുണ്ട്. ഈ നോൺ ലീനിയർ ആഖ്യാന ശൈലിയിൽ ടൊവിനോയുടെ ക്യാരക്റ്റർ പിടിച്ചാണ് പ്രേക്ഷകൻ കാലഘട്ടം മനസ്സിലാക്കേണ്ടത് , മൂന്ന് കാലഘട്ടം നോൺ ലീനിയറായിട്ട് പറഞ്ഞപ്പോഴും ടൊവിനോ പൊളിച്ചടുക്കിട്ടുണ്ട് .. നടൻ എന്ന നിലയിൽ നിന്നും സൂപ്പർ താരമായി മാറുന്ന ടൊവിനോ .