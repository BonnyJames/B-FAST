---
author: Beaumaris
categories:
- Entertainment
comment_count: 0
date: 2023-03-28 05:11:52
draft: false
image: ''
like_count: 36448
share_count: 8314
tags:
- how it ends movie
- Muhammed Sageer Pandarathil
title: നല്ലൊരു റോഡ് മൂവിയാണ് ഹൗ ഇറ്റ് എന്റ്സ്
view_count: 998542
---

**ഹൗ ഇറ്റ് എന്റ്സ് (ഇംഗ്ലീഷ്) റിവ്യൂ.....**

#### **Muhammed Sageer Pandarathil**

പോൾ ഷിഫ് പ്രൊഡക്ഷൻസിലൂടെ പോൾ ഷിഫും തായ് ഡങ്കനും ചേർന്ന് നിർമ്മിച്ച് ഡേവിഡ് എം. റോസെന്താൽ സംവിധാനം ചെയ്ത് 2018 ൽ റിലീസ് ചെയ്ത ഒരു അമേരിക്കൻ ആക്ഷൻ ത്രില്ലർ ചിത്രമാണ് ഹൗ ഇറ്റ് എന്റ്സ്.യുവ അഭിഭാഷകനായ വിൽ യംഗർ, തന്റെ ഭാവി അമ്മായിയപ്പനായ ടോം സതർലാൻഡാറിനൊപ്പം നിഗൂഢമായ ഒരു ദുരന്തത്തെത്തുടർന്ന്, തന്റെ പ്രതിശ്രുത വധുവായ സാമിനെ സിയാറ്റിലിൽ നിന്ന് രക്ഷിക്കാൻ അപകടകരമായ ഒരു യാത്ര ചിക്കാഗോയിൽ നിന്ന് ആരംഭിക്കുന്നതും, ആ യാത്രയിൽ അവർ നേരിട്ടുന്ന വെല്ലുവിളികളുമാണ് ഈ ചിത്രത്തിന്റെ ഇതിവൃത്തം. ആദ്യ കുഞ്ഞിനെ കാത്തിരിക്കുന്ന യുവ ദമ്പതികളാണ് തിയോ ജെയിംസിന്റെ കഥാപാത്രമായ വിൽ യംഗറും കാറ്റ് ഗ്രഹാമിന്റെ കഥാപാത്രമായ സാമന്ത സതർലാൻഡ് എന്ന സാമും. സാമിനെ വിവാഹം കഴിക്കാൻ അവളുടെ പിതാവ് ഫോറസ്റ്റ് വിറ്റേക്കറിന്റെ കഥാപാത്രമായ ടോം സതർലാൻഡിനോട് അനുവാദം ചോദിക്കാൻ വിൽ സിയാറ്റിലിൽ നിന്ന് ചിക്കാഗോയിലുള്ള അവളുടെ മാതാപിതാക്കളെ സന്ദർശിക്കാൻ പോകുന്നു. അവിടെ എത്തിയ വിൽ, അത്താഴ സമയത്ത് ടോമിനോടും നിക്കോൾ അരി പാർക്കറുടെ കഥാപാത്രമായ പോള സതർലാൻഡായ സാമിന്റെ അമ്മയോടും സാമിനെ ഇഷ്ടമാണെന്ന് പറയുന്നു. ഇത് അംഗീകരിക്കാൻ തയ്യാറാകാത്ത ടോമും വില്ലും വഴക്കാവുന്നു. അതിനാൽ വിൽ, സാമിന്റെ ഗർഭധാരണത്തെക്കുറിച്ചോ വിവാഹത്തെക്കുറിച്ചോ പരാമർശിക്കാതെ അവിടെ നിന്ന് പോകുന്നു.അടുത്ത ദിവസം, വിമാനത്തിൽ തിരിച്ച് സിയാറ്റിലിലേക്ക് പോകാൻ നിൽക്കുമ്പോൾ സാം, വില്ലിനെ വിളിക്കുന്നു. ഈ സമയം അവിടെ ഒരു ഭീകരമായ ശബ്ദം കേൾക്കുമ്പോൾ അവൾ ഭയപ്പെട്ട് "എന്തോ കുഴപ്പമുണ്ട്" എന്ന് പറയുന്നു. അതേ സമയത്ത് തന്നെ ചിക്കാഗോ വിമാനത്താവളത്തിൽ, എല്ലാ വിമാനങ്ങളും റദ്ദാക്കുന്നു. യുഎസിന്റെ പടിഞ്ഞാറൻ തീരത്ത് വൈദ്യുതിയും ടെലികമ്മ്യൂണിക്കേഷനുമെല്ലാം തടസ്സപ്പെട്ട ഒരു ഭൂകമ്പത്തെ കുറിച്ചുള്ള വാർത്തകൾ ടിവിയിൽ വരുന്നു . ഇത് കണ്ട വിൽ, സാമിന്റെ മാതാപിതാക്കളുടെ അടുത്തേക്ക് പോകുന്നു. തുടർന്ന് സാമിന്റെ അടുത്തേക്ക് ടോമും വില്ലും ഒരുമിച്ച് റോഡ് മാർഗ്ഗം പോകാൻ തീരുമാനിക്കുന്നു. ഭൂകമ്പത്തെ തുടർന്ന് അമേരിക്കൻ പട്ടാളം സംസ്ഥാന അതിർത്തികൾ അടക്കുന്നു. ഇത് കനത്ത ട്രാഫിക്കിനിന് വഴിയൊരുക്കുന്നു. ഒരു മറൈൻ ഓഫീസർ എന്ന നിലയിൽ തന്റെ ആവശ്യം അഭ്യർത്ഥിച്ചുകൊണ്ട്, അവരുടെ കാർ കടന്നുപോകാനുള്ള അനുവാദം ടോം നേടുന്നു. അങ്ങിനെ ആ രാത്രി, അവർ തങ്ങളുടെ ലക്ഷ്യത്തിലേക്ക് പോയികൊണ്ടിരിക്കുമ്പോൾ ഒരു പോലീസ് കാർ അവരെ തടയുന്നു, എന്നാൽ അവർ യഥാർത്ഥത്തിൽ പോലീസുകാരായിരുന്നില്ല. ഇത് മനസിലാക്കിയ അവർ അയാളുമായി ഏറ്റുമുട്ടുന്നു. അയാളുമായുള്ള വെടിവെപ്പ് ഒരു അപകടത്തിൽ കലാശിക്കുന്നു. ഈ അപകടത്തിൽ ടോമിന്റെ വാരിയെല്ലുകൾ തകരുന്നു. അപകടം പറ്റിയ അവരുടെ കാർ ആ പോലീസ് കാർ ഉപയോഗിച്ച് കെട്ടിവലിച്ച് അടുത്തുള്ള വർക്ക്ഷോപ്പിൽ എത്തിക്കുന്നു. അവിടെയുള്ള മെക്കാനിക്ക് ഗ്രേസ് ഡോവിന്റെ കഥാപാത്രമായ റിക്കി അവരുടെ കാർ ശരിയാക്കി കൊടുക്കുന്നു. കാർ വീണ്ടും തകരാറിലായാൽ ശരിയാക്കാൻ വേണ്ടി അവരോടൊപ്പം റിക്കിയേയും അവർ ഒപ്പം കൂട്ടുന്നു. അങ്ങിനെ അവർ യാത്ര തുടരുന്നഘട്ടത്തിൽ, ഒരു സംഘം കവർച്ചക്കാർ മൂന്നുപേരെയും തോക്ക് ചൂണ്ടി അവരിൽനിന്ന് കൂടുതൽ കരുതിയ പെട്രോൾ മോഷ്ടിക്കുന്നു. ആ മോഷ്ടാക്കളെ പിന്തുടർന്ന അവർ അവരുമായി വെടിവെപ്പ് നടത്തുന്നു. റിക്കി അവരുടെ ടയറുകൾക്ക് വെടിവെച്ച് തെറിപ്പിച്ചതിനെ തുടർന്ന് ആ കാർ മറ്റൊരു വാഹനവുമായി കൂട്ടിമുട്ടി അതിലുണ്ടായിരുന്നവർ കൊല്ലപ്പെടുന്നു.അവർ കൊല്ലപ്പെടാൻ താനാണ് എന്ന ചിന്ത റിക്കിയെ അസ്വസ്ഥയാക്കി, ഇതേ തുടർന്ന് റിക്കി ആത്മഹത്യ ചെയ്യുന്നു. എന്നാൽ സാമിന്റെ അടുത്ത് അങ്ങിനെയെങ്കിലും എത്തണമെന്ന് ചിന്തയിൽ അവർ ഇരുവരും യാത്ര തുടരുന്നു. എന്നാൽ അടുത്ത ദിവസം ടോമിന്റെ ശ്വാസകോശത്തിന് കേടുപാടുകൾ പറ്റുന്നു. ഇതേ തുടർന്ന് ടോമിന്റെ കൈയ്യിലുള്ള ഒരു സൂചി ഉപയോഗിച്ച് തോറാക്കോസ്റ്റമി നടത്തി ശ്വാസോഉച്ചാസം വീണ്ടെടുക്കുന്നു. എന്നാൽ ഉടനെ വൈദ്യസഹായം നൽകിയില്ലെങ്കിൽ ടോം മരിക്കും. ഈസമയം ടോം, വില്ലിന്റെയും സാമിന്റെയും പ്രണയം അയാൾ അംഗീകരിക്കുന്നു. തുടർന്നുള്ള യാത്രയിൽ, ഒരു പാലത്തിൽ വെച്ച് സായുധരായ ഒരു സംഘം മോട്ടോർ സൈക്കിൾ അഭ്യാസികൾ അവരുടെ യാത്ര തടയുന്നു. സംഘത്തെ ഒഴിവാക്കാൻ അവരിരുവരും ഒരുമിച്ച് ശ്രമിക്കുക്കുന്നു. അവസാനം ഇവർ വിജയിക്കുമ്പോൾ, ടോം മരണപ്പെടുന്നു. ഒപ്പം അവരുടെ കാറും കേടാകുന്നു. വിൽ, ആ കാറിൽ വെച്ച് ടോമിനെ കത്തിച്ചുകളയുന്നു. അയാളുടെ ശരീരം അഴുകാതിരിക്കാനാണ് അയാൾ അങ്ങിനെ ചെയ്യുന്നത്. തുടർന്ന് വിൽ കാൽനടയായി യാത്ര തുടരുന്നു.കാറിൽ മറ്റൊരിടം തേടി പോകുന്ന ഒരു കുടുംബം വില്ലിനെ തങ്ങളുടെ ഒപ്പം കൂട്ടുന്നു. അവൻ അവരെ ഐഡഹോയിലെ തന്റെ പിതാവിന്റെ ഒഴിഞ്ഞ വീട്ടിലേക്ക് കൊണ്ടുപോകുന്നു. അവിടെ അവർക്ക് വിശ്രമിക്കാൻ സൗകര്യം ഒരുക്കി, അയാൾ അവൻ അവർക്ക് അച്ഛന്റെ കാർ നൽകി പകരം അവരുടെ ഫോർ വീൽ ഡ്രൈവ് എടുത്ത് സാമിനെ തേടി സിയാറ്റിലിലേക്ക് യാത്രയാകുന്നു. അവിടെ അടുക്കുമ്പോൾ, നഗരം ഏതാണ്ട് പൂർണ്ണമായും നശിച്ചതായി അദ്ദേഹം കാണുന്നു. മരിച്ച ആളുകൾ അവരുടെ കാറുകളിൽ ചാരത്തിന്റെ കട്ടിയുള്ള പാളികളാൽ മൂടപ്പെട്ടതായി കാണുന്നു. ഒടുവിൽ സാമിന്റെ തകർന്ന അപ്പാർട്ട്മെന്റിൽ എത്തിയ അയാൾ, അവിടെ സാം എഴുതിയ ഒരു വിലാസക്കുറിപ്പ് കാണുന്നു. https://youtu.be/WJyyJ7lexnM തുടർന്ന്, അവിടെ എത്തിയ വിൽ അയൽക്കാരനായ മാർക്ക് ഒബ്രിയന്റെ കഥാപാത്രമായ ജെറമിയയ്‌ക്കൊപ്പം സാമിനെ കണ്ടെത്തുന്നു. ദുരന്തം സ്വാഭാവികമല്ല, മറിച്ച് വിപുലമായ ആക്രമണത്തിന്റെ ഫലമാണെന്ന് ബോധ്യപ്പെട്ട ജെറമിയ പറയുമ്പോൾ വിൽ ഇത് വരാനിരിക്കുന്ന വലിയ ഒരു പ്രകൃതി ദുരന്തത്തിന്റെ മുന്നോടിയാണെന്ന് പറയുന്നു. ഇത് സമ്മതിക്കാത്ത ജെറമിയ, വില്ലുമായി വഴക്കാവുന്നു. അടുത്ത ദിവസം രാവിലെ, സാമിനെ സ്വന്തമാക്കാൻ അവൻ വില്ലിനെ കൊല്ലാൻ ശ്രമിക്കുന്നു. എന്നാൽ ഇത് മുൻകൂട്ടിക്കണ്ട വിൽ സ്വയരക്ഷയ്ക്കായി തന്റെ കൈയിൽ കരുതിയ തോക്കുകൊണ്ട് അവനെ വെടിവക്കുന്നു. ഈ സമയം അവിടെ, ഒരു അഗ്നിപർവ്വത സ്ഫോടനത്തെ തുടർന്ന് തീയും ചാരവുംനിറഞ്ഞ ലാവാപ്രവാഹം ഉണ്ടാകുന്നു. ഇതിൽ നിന്ന് രക്ഷപ്പെടാൻ വില്ലും സാമും അവിടെ നിന്ന് അവരുടെ കാർ എടുത്ത് വേഗത്തിൽ ഓടിച്ച് പോകുന്നു. പിന്നിൽ വളരെ വേഗത്തിൽ ലാവാ പ്രവാഹം ആ പരിസരമാകെ വിഴുങ്ങി ഇവരുടെ പിറകിൽ വരുന്നു. അടുത്തതായി എന്ത് സംഭവിച്ചാലും അവർ പരസ്പരം തങ്ങളുടെ പ്രണയം പ്രഖ്യാപിച്ച് മുന്നോട്ട് നീങ്ങുമ്പോൾ ഈ ചിത്രം അവസാനിക്കുകയാണ്. നെറ്റ്‌ഫ്ലിക്സിൽ ലഭ്യമായ ഈ ചിത്രം നല്ലൊരു റോഡ് മൂവിയാണ്. ഇതിന്റെ രണ്ടാം ഭാഗം ഈ വർഷം റിലീസ് ഉണ്ടാകുമെന്നാണ് ഇതിന്റെ അണിയറ പ്രവർത്തകർ പറയുന്നത്.