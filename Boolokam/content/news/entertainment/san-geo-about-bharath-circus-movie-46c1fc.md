---
title: "\"ക്യാമറയ്ക്ക് മുൻപിൽ വിഡ്ഢി വേഷം കെട്ടാറുള്ള സോഹൻ സീനുലാൽ ക്യാമറയ്ക്ക് പുറകിലും വ്യത്യസ്തനല്ല\""
date: 2022-12-20T15:45:26
draft: false
categories: ["Entertainment"]
tags: ['bharath circus', 'sohan sinulal']
author: "Beaumaris"
---

<strong>San Geo </strong>

ക്യാമറയ്ക്ക് മുൻപിൽ വിഡ്ഢി വേഷം കെട്ടാനുള്ള സോഹൻ സീനുലാൽ ക്യാമറയ്ക്ക് പുറകിലും വ്യത്യസ്തനല്ലല്ലോ എന്ന് സിനിമയുടെ പകുതി ഭാഗത്തോളം നമ്മൾ സംശയിക്കും. ബാക്കിയുള്ള ഭാഗത്ത്‌ നമ്മൾ അതങ്ങോട്ട് ഉറപ്പിക്കുകയും ചെയ്യും. ജാതി മത രാഷ്ട്രീയങ്ങൾ മുതലാക്കി നേട്ടം കൊയ്യാൻ പറ്റിയ മണ്ണാണ് മലയാളസിനിമ എന്ന് തെറ്റായി മനസ്സിലാക്കിയതാണ് സീനുവിന് പറ്റിയ അബദ്ധം. ബിനു പപ്പു, ജാഫർ ഇടുക്കി, ഷൈൻ ടോം ചാക്കോ എന്നിങ്ങനെ ചില ന്യുജൻ നടന്മാരെയും നിരത്തി കുറേ സംഘി വിമർശനവും, ജാതിവെറിയും,സ്ത്രീ സമത്വവും വിളമ്പിയാൽ അത് സിനിമയാവില്ല മിസ്റ്റർ . കീഴ്ജാതിയായ ആള് ബ്രാഹ്മണൻ ആയിരുന്നു എന്ന മഹാ രഹസ്യം സിനിമയുടെ മെയിൻ ട്വിസ്റ്റ്‌ ഒക്കെയായി വരുന്നതിനെ ആശയദാരിദ്ര്യം എന്ന് മാത്രമേ പറയാനാകൂ.

<img class=" wp-image-367855 alignleft" src="https://cdn.boolokam.com/articles/2022/12/dqdqd-1.jpg" alt="" width="162" height="239" />കഥയുടെ ചെറിയൊരു സാരം. നഗ്ന വീഡിയോ അച്ഛൻ കണ്ട വിഷമത്തിൽ ആത്മഹത്യക്ക് ശ്രമിച്ചു ഹോസ്പിറ്റലിൽ അഡ്മിറ്റ് ആയിരിക്കുന്ന കീഴ്ജാതി പെൺകുട്ടി. അവളുടെ പിതാവ് പോലീസ് സ്റ്റേഷനിൽ എത്തി അതിന് കാരണക്കാരെ കണ്ട് പിടിക്കാൻ അപേക്ഷിക്കുന്നിടത്താണ് സിനിമ തുടങ്ങുന്നത്. മെഡിക്കോ ലീഗൽ കേസ് ആണെങ്കിലും പോലീസ്കാർ അങ്ങനെ ഒരു സംഭവം അവിടെ നടന്നത് അറിഞ്ഞിട്ടേയില്ല.

അന്വേഷണം ഏറ്റെടുത്ത "നായർ" പോലീസ് കണ്ട് പിടിക്കുന്ന ഉത്തരങ്ങളും അതിൽ നടത്തുന്ന കള്ളക്കളികളുമാണ് ബാക്കി ഭാഗം. നാട്ടിലെ തിളയ്ക്കുന്ന യുവത്വമായി ഒരു മാതിരി പഴം കഞ്ഞി പരുവത്തിൽ ഷൈൻ ടോം വരുന്നുണ്ട്. ആ ഇൻട്രോ തന്നെ സിനിമയുടെ നിലവാരം കാട്ടി തരും. മുസ്ലിം പെൺകുട്ടി ക്ഷേത്രത്തിൽ നൃത്തം കളിക്കുന്നത് വിലക്കിയ സംഭവത്തിൽ റിപ്പോർട്ടർ ചാനൽ നടത്തിയ ഡിബേറ്റ് അങ്ങിനെ തന്നെ എടുത്ത് നാട്ടുകാരുടെ തർക്കം എന്ന രീതിയിൽ പകർത്തി വെച്ചിരിക്കുന്നു ബിനു പപ്പുവിന് തന്റെ സ്ഥായിയായ ദൈന്യ ഭാവത്തിനപ്പുറത്തേക്ക് ഒന്നും ചെയ്യാനുണ്ടായിരുന്നില്ല.

അത്രയും ദൈന്യത സാക്ഷാൽ കുതിരവട്ടം പപ്പുവിന് പോലും തോന്നിയിട്ടില്ല എന്നത് വേറേ കാര്യം. ഷൈൻ ടോം ചാക്കോ പ്രണയരംഗങ്ങളിൽ ലാലേട്ടൻ കളിക്കുന്നതൊക്ക സഹതാപത്തോടെയെ കണ്ടിരിക്കാനാകൂ. കുഴഞ്ഞുള്ള സംസാരം മാത്രമല്ല, പലപ്പോഴും നേരെ നിൽക്കാൻ പോലും ഷൈൻ ബദ്ധപ്പെടുന്നതായി തോന്നി. ആദ്യ സിനിമ മുതൽ കൈയ്യിൽ കാണാറുള്ള സിഗരറ്റ് കയ്യിൽ ഇല്ലാത്തത് കൊണ്ടായിരുന്നോ ആ ബാലൻസ് കുറവ് എന്നും അറിയില്ല. പിന്നെ ഈ സിനിമയുടെ കണ്ട് പിടിത്തം തന്നെ ശ്രീ MA നിഷാദ് ആണ്. അദ്ദേഹത്തിന് സീരിയൽ അഭിനയത്തിൽ ഒരു നല്ല ഭാവിയുണ്ട്. പക്ഷേ സിനിമയ്ക്ക് വേണ്ട സ്റ്റാൻഡേർഡ് ആ അഭിനയത്തിന് ഉണ്ടെന്ന് തോന്നിയില്ല. ജാഫർ ഇടുക്കി സ്വതസിദ്ധമായ കാർക്കിച്ചു തുപ്പൽ, കോളർ വലിച്ചു കേറ്റൽ, കൈ തെറുത്ത് കയറ്റൽ ഒക്കെ വെച്ച് അഡ്ജസ്റ് ചെയ്തു.

പോലീസ് നിയമങ്ങൾ, കോടതിയുടെ അധികാരങ്ങൾ , പൗരന്റെ അവകാശങ്ങൾ ഇതൊന്നിനെ പറ്റിയും സാമാന്യ ധാരണ പോലും ഇല്ലാതെ എഴുതിക്കൂട്ടിയിരിക്കുന്ന സ്ക്രിപ്റ്റിനു അർഹിക്കുന്ന അവഗണന തന്നെ ജനങ്ങളിൽ നിന്ന് കിട്ടുന്നുണ്ട്.ഇങ്ങിനെയൊക്കെയാണെങ്കിലും ചില കാര്യങ്ങളിൽ സോഹന് നന്ദി പറയാതിരിക്കാനും ആകില്ല. ത്രിശൂലം - - -ബീഫ് പൊറോട്ട കോമഡി ഒഴിവാക്കിയതിന് നന്ദി. മുസ്ലിം സുഹൃത്തുക്കളുടെ തൊപ്പി- താടി - തട്ടം മലപ്പുറം ഭാഷ ഒഴിവാക്കി അവരും ബാക്കിയുള്ളവരെ പോലെ സാധാരണ മനുഷ്യർ ആണെന്ന് തോന്നിച്ചതിന് വീണ്ടും നന്ദി.

<img class="size-full wp-image-367856 aligncenter" src="https://cdn.boolokam.com/articles/2022/12/fwfwffff.webp" alt="" width="856" height="535" />ഈ സിനിമയിൽ അഭിനയിക്കാൻ മമ്മൂട്ടിയെ ക്ഷണിച്ചിരുന്നു എന്ന് കേട്ടു. നിങ്ങളുടെ ധൈര്യം സമ്മതിച്ചു തരണം സോഹൻ.. ഈ സിനിമയിൽ അഭിനയിക്കാത്തതിന് മമ്മൂട്ടിക്കും നന്ദി പ്രകടിപ്പിക്കുന്നു. കാരണം താങ്കൾ അഭിനയിച്ചിരുന്നെങ്കിൽ ഈ അമേദ്യം കുറേ പേർ അമൃതാണെന്ന് പറഞ്ഞു ഇവിടൊക്കെ വിളമ്പി നാറ്റിച്ചേനെ .


!["ക്യാമറയ്ക്ക് മുൻപിൽ വിഡ്ഢി വേഷം കെട്ടാറുള്ള സോഹൻ സീനുലാൽ ക്യാമറയ്ക്ക് പുറകിലും വ്യത്യസ്തനല്ല"](https://cdn.boolokam.com/articles/2022/12/dqdqd-1.jpg)**San Geo** ക്യാമറയ്ക്ക് മുൻപിൽ വിഡ്ഢി വേഷം കെട്ടാനുള്ള സോഹൻ സീനുലാൽ ക്യാമറയ്ക്ക് പുറകിലും വ്യത്യസ്തനല്ലല്ലോ എന്ന് സിനിമയുടെ പകുതി ഭാഗത്തോളം നമ്മൾ സംശയിക്കും. ബാക്കിയുള്ള ഭാഗത്ത്‌ നമ്മൾ അതങ്ങോട്ട് ഉറപ്പിക്കുകയും ചെയ്യും. ജാതി മത രാഷ്ട്രീയങ്ങൾ മുതലാക്കി നേട്ടം കൊയ്യാൻ പറ്റിയ മണ്ണാണ് മലയാളസിനിമ എന്ന് തെറ്റായി മനസ്സിലാക്കിയതാണ് സീനുവിന് പറ്റിയ അബദ്ധം. ബിനു പപ്പു, ജാഫർ ഇടുക്കി, ഷൈൻ ടോം ചാക്കോ എന്നിങ്ങനെ ചില ന്യുജൻ നടന്മാരെയും നിരത്തി കുറേ സംഘി വിമർശനവും, ജാതിവെറിയും,സ്ത്രീ സമത്വവും വിളമ്പിയാൽ അത് സിനിമയാവില്ല മിസ്റ്റർ . കീഴ്ജാതിയായ ആള് ബ്രാഹ്മണൻ ആയിരുന്നു എന്ന മഹാ രഹസ്യം സിനിമയുടെ മെയിൻ ട്വിസ്റ്റ്‌ ഒക്കെയായി വരുന്നതിനെ ആശയദാരിദ്ര്യം എന്ന് മാത്രമേ പറയാനാകൂ. കഥയുടെ ചെറിയൊരു സാരം. നഗ്ന വീഡിയോ അച്ഛൻ കണ്ട വിഷമത്തിൽ ആത്മഹത്യക്ക് ശ്രമിച്ചു ഹോസ്പിറ്റലിൽ അഡ്മിറ്റ് ആയിരിക്കുന്ന കീഴ്ജാതി പെൺകുട്ടി. അവളുടെ പിതാവ് പോലീസ് സ്റ്റേഷനിൽ എത്തി അതിന് കാരണക്കാരെ കണ്ട് പിടിക്കാൻ അപേക്ഷിക്കുന്നിടത്താണ് സിനിമ തുടങ്ങുന്നത്. മെഡിക്കോ ലീഗൽ കേസ് ആണെങ്കിലും പോലീസ്കാർ അങ്ങനെ ഒരു സംഭവം അവിടെ നടന്നത് അറിഞ്ഞിട്ടേയില്ല. അന്വേഷണം ഏറ്റെടുത്ത "നായർ" പോലീസ് കണ്ട് പിടിക്കുന്ന ഉത്തരങ്ങളും അതിൽ നടത്തുന്ന കള്ളക്കളികളുമാണ് ബാക്കി ഭാഗം. നാട്ടിലെ തിളയ്ക്കുന്ന യുവത്വമായി ഒരു മാതിരി പഴം കഞ്ഞി പരുവത്തിൽ ഷൈൻ ടോം വരുന്നുണ്ട്. ആ ഇൻട്രോ തന്നെ സിനിമയുടെ നിലവാരം കാട്ടി തരും. മുസ്ലിം പെൺകുട്ടി ക്ഷേത്രത്തിൽ നൃത്തം കളിക്കുന്നത് വിലക്കിയ സംഭവത്തിൽ റിപ്പോർട്ടർ ചാനൽ നടത്തിയ ഡിബേറ്റ് അങ്ങിനെ തന്നെ എടുത്ത് നാട്ടുകാരുടെ തർക്കം എന്ന രീതിയിൽ പകർത്തി വെച്ചിരിക്കുന്നു ബിനു പപ്പുവിന് തന്റെ സ്ഥായിയായ ദൈന്യ ഭാവത്തിനപ്പുറത്തേക്ക് ഒന്നും ചെയ്യാനുണ്ടായിരുന്നില്ല. അത്രയും ദൈന്യത സാക്ഷാൽ കുതിരവട്ടം പപ്പുവിന് പോലും തോന്നിയിട്ടില്ല എന്നത് വേറേ കാര്യം. ഷൈൻ ടോം ചാക്കോ പ്രണയരംഗങ്ങളിൽ ലാലേട്ടൻ കളിക്കുന്നതൊക്ക സഹതാപത്തോടെയെ കണ്ടിരിക്കാനാകൂ. കുഴഞ്ഞുള്ള സംസാരം മാത്രമല്ല, പലപ്പോഴും നേരെ നിൽക്കാൻ പോലും ഷൈൻ ബദ്ധപ്പെടുന്നതായി തോന്നി. ആദ്യ സിനിമ മുതൽ കൈയ്യിൽ കാണാറുള്ള സിഗരറ്റ് കയ്യിൽ ഇല്ലാത്തത് കൊണ്ടായിരുന്നോ ആ ബാലൻസ് കുറവ് എന്നും അറിയില്ല. പിന്നെ ഈ സിനിമയുടെ കണ്ട് പിടിത്തം തന്നെ ശ്രീ MA നിഷാദ് ആണ്. അദ്ദേഹത്തിന് സീരിയൽ അഭിനയത്തിൽ ഒരു നല്ല ഭാവിയുണ്ട്. പക്ഷേ സിനിമയ്ക്ക് വേണ്ട സ്റ്റാൻഡേർഡ് ആ അഭിനയത്തിന് ഉണ്ടെന്ന് തോന്നിയില്ല. ജാഫർ ഇടുക്കി സ്വതസിദ്ധമായ കാർക്കിച്ചു തുപ്പൽ, കോളർ വലിച്ചു കേറ്റൽ, കൈ തെറുത്ത് കയറ്റൽ ഒക്കെ വെച്ച് അഡ്ജസ്റ് ചെയ്തു. പോലീസ് നിയമങ്ങൾ, കോടതിയുടെ അധികാരങ്ങൾ , പൗരന്റെ അവകാശങ്ങൾ ഇതൊന്നിനെ പറ്റിയും സാമാന്യ ധാരണ പോലും ഇല്ലാതെ എഴുതിക്കൂട്ടിയിരിക്കുന്ന സ്ക്രിപ്റ്റിനു അർഹിക്കുന്ന അവഗണന തന്നെ ജനങ്ങളിൽ നിന്ന് കിട്ടുന്നുണ്ട്.ഇങ്ങിനെയൊക്കെയാണെങ്കിലും ചില കാര്യങ്ങളിൽ സോഹന് നന്ദി പറയാതിരിക്കാനും ആകില്ല. ത്രിശൂലം - - -ബീഫ് പൊറോട്ട കോമഡി ഒഴിവാക്കിയതിന് നന്ദി. മുസ്ലിം സുഹൃത്തുക്കളുടെ തൊപ്പി- താടി - തട്ടം മലപ്പുറം ഭാഷ ഒഴിവാക്കി അവരും ബാക്കിയുള്ളവരെ പോലെ സാധാരണ മനുഷ്യർ ആണെന്ന് തോന്നിച്ചതിന് വീണ്ടും നന്ദി. ![](https://cdn.boolokam.com/articles/2022/12/fwfwffff.webp)ഈ സിനിമയിൽ അഭിനയിക്കാൻ മമ്മൂട്ടിയെ ക്ഷണിച്ചിരുന്നു എന്ന് കേട്ടു. നിങ്ങളുടെ ധൈര്യം സമ്മതിച്ചു തരണം സോഹൻ.. ഈ സിനിമയിൽ അഭിനയിക്കാത്തതിന് മമ്മൂട്ടിക്കും നന്ദി പ്രകടിപ്പിക്കുന്നു. കാരണം താങ്കൾ അഭിനയിച്ചിരുന്നെങ്കിൽ ഈ അമേദ്യം കുറേ പേർ അമൃതാണെന്ന് പറഞ്ഞു ഇവിടൊക്കെ വിളമ്പി നാറ്റിച്ചേനെ .
