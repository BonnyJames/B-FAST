---
author: Beaumaris
categories:
- Entertainment
comment_count: 0
date: 2023-05-27 15:36:44
draft: false
image: https://cdn.boolokam.com/articles/2023/05/fqqeeee-1024x768.jpg
like_count: 104919
share_count: 19573
tags:
- Featured
- g suresh kumar
- keerthi suresh
title: '"മനുഷ്യനെ ജീവിക്കാന്‍ സമ്മതിക്കണം" , കീർത്തി സുരേഷിനെ കുറിച്ചുള്ള വ്യാജവാർത്തയിൽ
  പ്രതികരിച്ചു ജി സുരേഷ് കുമാർ'
view_count: 1732280
---

സിനിമാലോകത്ത് ഗോസിപ്പുകൾക്ക് കുറവൊന്നുമില്ല, അപവാദപ്രചാരണങ്ങൾ സെലിബ്രിറ്റികളെ കുറിച്ച് പ്രചരിപ്പിക്കുക എന്നത് ചില മാധ്യമങ്ങളുടെ ഒരു ഹോബിയാണ്. ഒടുവിൽ അതിനിരയായിരിക്കുന്നത് തെന്നിന്ത്യൻ സൂപ്പർ നായിക കീർത്തി സുരേഷ് ആണ്. കീർത്തി സുരേഷും സുഹൃത്ത് ഫർഹാനുമായി നിൽക്കുന്ന ചിത്രമാണ് ഇത്തരത്തിൽ ഗോഡിപ്പിനു വിധേയമായിരിക്കുന്നത്. ഈ കുപ്രചരണങ്ങളിൽ പ്രതികരണവുമായി നേരത്തെ കീർത്തി സുരേഷ് രം​ഗത്തെത്തിയിരുന്നു. തന്റെ സുഹൃത്തിനെ ഇതിലേക്ക് വലിച്ചിഴക്കേണ്ട കാര്യമില്ലെന്നും തന്റെ ജീവിതത്തിലെ യഥാര്‍ഥ മിസ്റ്ററി മാൻ ആരാണെന്ന് സമയംവരുമ്പോള്‍ വെളിപ്പെടുത്താം എന്നുമാണ് കീര്‍ത്തി സുരേഷ് വ്യക്തമാക്കിയിരുന്നത് [](https://cdn.boolokam.com/articles/2023/05/3344444.jpg)ഇപ്പോൾ ഈ വാർത്തയിൽ പ്രതികരിക്കുകയാണ് നിർമാതാവും നടിയുടെ പിതാവുമായ ജി സുരേഷ് കുമാർ. സുരേഷ്‌കുമാറിന്റെ വാക്കുകൾ ഇങ്ങനെ [![](https://cdn.boolokam.com/articles/2023/05/fqqeeee-1024x768.jpg)](https://cdn.boolokam.com/articles/2023/05/fqqeeee.jpg)"എന്റെ മകള്‍ കീര്‍ത്തി സുരേഷിനെ കുറിച്ച് ഒരു വ്യാജ വാര്‍ത്ത ഓണ്‍ലൈന്‍ പ്ലാറ്റ്‌ഫോമുകളില്‍ കിടന്ന് കറങ്ങുന്നുണ്ട്. ഒരു പയ്യനെ ഡേറ്റ് ചെയ്യുന്നു, കല്യാണം കഴിക്കാന്‍ പോകുന്നു, എന്നൊക്കെയുള്ള വാര്‍ത്ത. അത് വ്യാജമാണ്. ആ പയ്യന്‍ കീര്‍ത്തിയുടെ നല്ല സുഹൃത്താണ്. അവന്റെ പിറന്നാളിന് കീര്‍ത്തി പോസ്റ്റ് ചെയ്ത ചിത്രമാണ് ഏതോ ഒരു ഓണ്‍ലൈന്‍ തമിഴ് മാസിക വാര്‍ത്തയാക്കി. അതാണ് മറ്റുള്ളവര്‍ ഏറ്റുപിടിച്ചത്. ഇക്കാര്യം ചോദിച്ച് നിരവധി പേര് എന്നെ വിളിക്കുന്നുണ്ട്. വളരെ കഷ്ടമാണ് ഇത്. മനുഷ്യനെ ജീവിക്കാന്‍ സമ്മതിക്കണം. മര്യാദയ്ക്ക് ജീവിക്കുന്നവരെ കൂടി വിഷമിപ്പിക്കുന്ന കാര്യമാണ്. തികച്ചും അടിസ്ഥാന രഹിതമായ വാര്‍ത്തയാണിത്. കീര്‍ത്തിയുടെ വിവാഹം വന്നാല്‍ ആദ്യം അറിയിക്കുന്നത് ഞാനായിരിക്കും. വ്യാജ വാർത്തയിട്ട് നമ്മളെ കഷ്ടപ്പെടുത്തരുത്. എനിക്കും അറിയാവുന്ന പയ്യനാണ് ഫര്‍ഹാന്‍. ഞങ്ങള്‍ ഗള്‍ഫിലൊക്കെ പോകുമ്പോള്‍ ഞങ്ങളുടെ ഒപ്പം ഷോപ്പിങിനെല്ലാം വരാറുണ്ട്. അവനും കുടുംബമില്ലേ? അവനും മുന്നോട്ട് ജീവിതമില്ലേ? ഇത് മോശം പ്രവണതയാണ്. എന്റെ പല സുഹൃത്തുക്കളും വിളിച്ച് അന്വേഷിക്കുന്നതു കൊണ്ടാണ് ഞാന്‍ ഇപ്പോള്‍ ഈ വിഡിയോ ഇടുന്നത്. അടിസ്ഥാനരഹിതമായ ഇത്തരം വാര്‍ത്തകള്‍ പ്രചരിപ്പിക്കരുത്."