---
author: Beaumaris
categories:
- Entertainment
comment_count: 0
date: 2022-03-23 05:58:49
draft: false
image: ''
like_count: 120853
share_count: 11998
tags:
- baby nayanthara
- gentleman-2
- KT KUNJUMON
- nayanthara chakravarthy
title: പ്രേക്ഷകരെ ത്രില്ലടിപ്പിച്ച 'ജെന്റിൽമാന്റെ' രണ്ടാംഭാഗംവരുന്നു  നയൻ‌താര ചക്രവർത്തി
  നായിക
view_count: 1628259
---

താരങ്ങളെ കണ്ടും സംവിധായകരെ കണ്ടും സിനിമ കാണുന്ന പ്രേക്ഷകർ ഉള്ള നാടാണ് നമ്മുടേത്. എന്നാൽ ഒരു പ്രൊഡ്യൂസറിന്റെ ചിത്രം പോസ്റ്ററിൽ കണ്ടു സിനിമ കാണാൻ കയറുന്ന കാര്യം ചിന്തിച്ചിട്ടുണ്ടോ ? അങ്ങനെയൊരു ഭാഗ്യം സിദ്ധിച്ച ഒരേയൊരു നിർമ്മാതാവാണ് തമിഴിന്റെ പ്രിയപ്പെട്ട കെ.ടി. കുഞ്ഞുമോൻ. കുഞ്ഞുമോൻ ഒരു മലയാളിയാണ് എന്ന സത്യം ചിലർക്കെങ്കിലും അറിയാമായിരിക്കും. തമിഴിൽ ബ്രഹ്മാണ്ഡ സിനിമകളുടെ തുടക്കക്കാരൻ ആയിരുന്നു കുഞ്ഞുമോൻ. വസന്തകാല പറവൈ, സൂര്യൻ, ജെന്റിൽമാൻ തുടങ്ങിയ സിനിമകൾ മെഗാഹിറ്റുകൾ ആയിരുന്നു. എ ആർ റഹ്മാൻ എന്ന സംഗീതചക്രവർത്തിയുടെ തേരോട്ടം തുടങ്ങിയതും കുഞ്ഞുമോൻ ചിത്രത്തിലൂടെയായിരുന്നു. ഒരു ഇടവേളയ്ക്കു ശേഷം കുഞ്ഞുമോൻ തിരിച്ചുവരികയാണ്. ജെന്റിൽമാൻ - 2 എന്ന ചിത്രവുമായി. ബാലതാരമായി വന്നു ഒടുവിൽ നായികനടിയായി ഉയർന്ന നയൻ‌താര ചക്രവർത്തി (ബേബി നയൻ‌താര) യാണ് ഇതിലെ നായിക. നയൻ‌താര തന്നെയാണ് ഈ വിവരങ്ങൾ സോഷ്യൽ മീഡിയ വഴി പങ്കുവച്ചത്. കുഞ്ഞുമോന്റെ രണ്ടാംവരവ് ചലച്ചിത്രലോകം വളരെ ആകാംക്ഷയോടെയാണ് കാണുന്നത് . 

> &nbsp; 
> 
> View this post on Instagram
> 
> &nbsp; 
> 
> [A post shared by Nayanthara Chakravarthy (@nayanthara_chakravarthy)](https://www.instagram.com/p/CbbqHVAvEgS/?utm_source=ig_embed&utm_campaign=loading)