---
author: Beaumaris
categories:
- Entertainment
comment_count: 0
date: 2022-08-31 06:09:30
draft: false
image: ''
like_count: 107724
share_count: 18224
tags:
- Anthony Field
- controversy
- Emma Watkins
- Featured
- Lachlan Gillespie
- pappadum song
- Simon Pryce
- The Wiggles
title: '''പപ്പടം'' പാട്ടിനെതിരെ രാജ്യാന്തര ഇന്ത്യൻ സമൂഹം, മാപ്പുപറഞ്ഞു ഓസ്‌ട്രേലിയൻ
  മ്യൂസിക് ബാൻഡ്'
view_count: 1639147
---

ഇന്ത്യക്കാർക്കിടയിൽ വളരെ പ്രശസ്തമായ പപ്പടത്തെക്കുറിച്ച്‌ ഓസ്‌ട്രേലിയൻ മ്യൂസിക് സംഘം 2014 ൽ പുറത്തിറക്കിയ ‘പാപ്പഡും’ എന്ന സംഗീത വീഡിയോ വിവാദമാകുന്നു. ഓസ്ട്രേലിയയിലെ കുട്ടികളുടെ പാട്ട് ബാൻഡായ വിഗിൾസാണ് ഈ സംഗീത വിഡിയോ പുറത്തിറക്കിയത്. 1991ൽ സിഡ്നിയിൽ രൂപം കൊണ്ട കുട്ടികൾക്കായുള്ള മ്യൂസിക് ഗ്രൂപ്പാണ് വിഗിൾസ്. 2014-ലാണ് ഈ പാട്ട് പുറത്തിറങ്ങിയതെങ്കിലും പിന്നീട് ആറുവർഷം കഴിഞ്ഞു 2020 ൽആണ് ഈ ഗാനം ഹിറ്റാകുന്നത്. സമൂഹ്യമാധ്യമം ആയ ട്വിറ്ററിലൂടെ ആണ് ഇത് ശ്രദ്ധനേടിയത്. [video width="1280" height="720" mp4="https://cdn.boolokam.com/articles/2022/08/pappadum-song.mp4"][/video] ഇന്ത്യൻ വസ്ത്രങ്ങൾ അണിഞ്ഞുകൊണ്ടു ഓസ്ട്രേലിയൻ സ്ത്രീകളും പുരുഷൻമാരും ഒരിന്ത്യൻ വംശജയായ വനിതയുമടങ്ങിയ ഒരു സംഘം ആളുകളാണ് ഈ വിഡിയോയിൽ പാടി അഭിനയിച്ചത്.ശ്രദ്ധ നേടാതെ കിടന്നിരുന്ന ഈ പാട്ട് ട്വിറ്ററിൽ വിവാദം ഉടലെടുത്തതോടെ പെട്ടന്ന് തരംഗമാകുകയും തുടർന്നുള്ള ദിവസങ്ങളിൽ 15 ലക്ഷത്തിലധികം പേർ വീഡിയോ കാണാനും ഇടയായി. പാട്ടിനൊടുവിൽ അഭിനേതാക്കൾ പപ്പടം കൊറിക്കുന്നതും കാണാം.പപ്പഡും പപ്പഡും എന്ന വാക്ക് പലതവണ ആവർത്തിക്കുന്നതല്ലാതെ മറ്റു വരികളൊന്നും ഗാനത്തിലില്ല , സംഭവം വിവാദമായതോടെ ലോകമെമ്പാടുമുള്ള ഇന്ത്യക്കാർ പാട്ടിനെതിരെ രംഗത്തുവന്നിരിക്കുകയാണ്.വംശീയമായ അധിക്ഷേപമാണ് വിഗിൾസ് നടത്തിയതെന്നുൾപ്പെടെയുള്ള അഭിപ്രായങ്ങളുമുണ്ടായി അതോടെ പാട്ടിന്റെ അണിയറപ്രവർത്തകരും അഭിപ്രായവുമായി രംഗത്തെത്തി. ഇതിന്റെ സംവിധായകനും എഴുത്തുകാരനുമായ ആന്റണി ഫീൽഡ് ക്ഷമ പറഞ്ഞുകൊണ്ടാണ് രംഗത്തുവന്നത് . ഇന്ത്യക്കാരെ യാതൊരു തരത്തിലും അവഹേളിക്കാൻ തനിക്ക് ഉദ്ദേശമുണ്ടായിരുന്നില്ലെന്നും അദ്ദേഹം പറഞ്ഞു.