---
author: Beaumaris
categories:
- Entertainment
comment_count: 0
date: 2023-01-14 12:20:17
draft: false
image: https://cdn.boolokam.com/articles/2023/01/cc-1024x614.webp
like_count: 27589
share_count: 18924
tags:
- Muhammed Sageer Pandarathil
- Vamshi Paidipally
- VARISU
- vijay
title: പുതുമയില്ലാത്ത കഥയിൽ വംശിയുടെ പുതുമ നിറഞ്ഞ ട്രീറ്റ്മെന്റ് ആണ് വാരിസ് നെ വേറിട്ടതാക്കുന്നത്
view_count: 815743
---

**വാരിസ്** സ്‌പോയ്‌ലർ അലർട്ട് **മുഹമ്മദ് സഗീർ പണ്ടാരത്തിൽ** ശ്രീ വെങ്കിടേശ്വര ക്രിയേഷൻസിന്റെയും പിവിപി സിനിമയുടെയും ബാനറിൽ ദിൽ‌ രാജുവും സീരിഷും ചേർന്ന് നിർമ്മിച്ച് വംശി പൈഡിപ്പള്ളി സംവിധാനം നിർവ്വഹിച്ച വിജയിയുടെ 66 ആമത് ചിത്രമായ വാരിസ് റൊമാൻസ്, കോമഡി, ഫൈറ്റ് എല്ലാം കൂടി ചേർന്ന നല്ലൊരു ഫാമിലി എന്റർടെയ്നറാണ്. രാജേന്ദ്ര ഗ്രൂപ്പ് ഓഫ് കമ്പനിയുടെ ഉടമയാണ് .ശരത്കുമാറിന്റെ രാജേന്ദ്രൻ പളനിസ്വാമി ഇയാളുടെ ഭാര്യയാണ് ജയസുധയുടെ സുധ രാജേന്ദ്രൻ. ശ്രീകാന്തിന്റെ ജയ് രാജേന്ദ്രൻ ഷാമിന്റെ അജയ് രാജേന്ദ്രൻ വിജയിയുടെ വിജയ് രാജേന്ദ്രൻ എന്നിങ്ങിനെ മൂന്ന് ആൺമക്കളാണ് ഇവർക്കുള്ളത്. രാജേന്ദ്രൻ പളനിസ്വാമിയുടെ മൂത്ത മകനായ ജയ് രാജേന്ദ്രനും രണ്ടാമത്തെ മകനായ അജയ് രാജേന്ദ്രനും രാജേന്ദ്രനെ ബിസ്നസ്സിൽ സഹായിക്കുന്നുണ്ട്. അങ്ങിനെ പോകുമ്പോഴാണ് ഇളയമകൻ വിജയ് രാജേന്ദ്രൻ വിദേശത്തെ പഠിത്തം കഴിഞ്ഞ് നാട്ടിലെത്തുന്നത്. അവനേയും തന്റെ ബിസ്നസ്സിൽകൊണ്ടുവരാനായിരുന്നു രാജേന്ദ്രനിഷ്‌ടം. എന്നാൽ വിജയ് രാജേന്ദ്രൻ കുടുംബ ബിസിനസിൽ ചേരാൻ വിസമ്മതിച്ചു. അതിനാൽ വീട്ടിൽ നിന്ന് പുറത്താക്കപ്പെട്ട അയാൾ ഒരു ഫുഡ് ഡെലിവറി സ്റ്റാർട്ടപ്പ് ആരംഭിക്കുന്നു. [caption id="attachment_379218" align="aligncenter" width="600"] varisu[/caption] രാജേന്ദ്ര ഗ്രൂപ്പ് ഓഫ് കമ്പനിയുടെ കടുത്ത എതിരാളികളാണ് പ്രകാശ് രാജിന്റെ ജയപ്രകാശ് നടത്തുന്ന ജെ പി എന്റർപ്രൈസസ്. ഇയാൾ പലപ്പോഴായി രാജേന്ദ്രയുടെ ബിസിനസ്സ് തകർക്കാൻ ശ്രമിക്കുന്നു. എന്നാൽ ഒന്നും നടക്കാറില്ല.എന്നാൽ അപ്രതീക്ഷിതമായി ഒരു ടെണ്ടർ രാജേന്ദ്രയിൽ നിന്ന് നഷ്ടപ്പെട്ട് ജയപ്രകാശിൽ എത്തുന്നു. ഇത് എങ്ങിനെയെന്ന് ആർക്കും മനസിലാകുന്നില്ല. എന്നാൽ ഇത് മറിച്ച് കൊടുക്കുന്നത് അജയ് ആയിരുന്നു. അയാൾ അച്ഛനറിയാതെ ഗണേഷ് വെങ്കിട്ടരാമന്റെ മുകേഷിൽ നിന്ന് 400 കോടി കടം വാങ്ങിയത് തിരിച്ചുകൊടുക്കാൻ കഴിയാതെ 550 കോടിയിലെത്തിയിരുന്നു. അത് വീട്ടാൻ വേണ്ടിയാണ് അജയ് ഈ ടെണ്ടർ മറിച്ചു കൊടുത്തത്. ഇതിനിടയിലാണ് രാജേന്ദ്രന്റെ സുഹൃത്തും ഇവരുടെ ഡോക്ടറുമായ പ്രഭുവിന്റെ കഥാപാത്രം രാജേന്ദ്രന് പാൻക്രിയാറ്റിക് കാൻസർ ബാധിച്ചതായി കണ്ടെത്തുന്നത്. ഈ രോഗം അതിന്റെ മൂധന്യത്തിലാണെന്നുംഏറിയാൽ 8 മാസം മാത്രമേ അയാൾ ജീവിച്ചിരിക്കുകയുള്ളൂ എന്ന് രാജേന്ദ്രനെ അറിയിച്ച ഡോക്ടറോട് അത് രഹസ്യമാക്കി വെക്കാൻ അയാൾ പറയുന്നു. തുടർന്ന് തന്റെ ബിസിനസ്സ് ശ്രദ്ധിക്കുന്ന രണ്ട് മക്കളിൽ ഒരാളെ കമ്പനിയുടെ സിഇഒ ആക്കാനും അദ്ദേഹം തീരുമാനിക്കുന്നു. അതിന്റെ പ്രഖ്യാപനത്തിനായി അയാൾ തന്റെ 65 ആം ജന്മദിനം അതി ഗംഭീരമായി ആഘോഷിക്കാൻ അയാൾ തീരുമാനിക്കുന്നു. ഈ ആഘോഷങ്ങളിൽ പങ്കെടുക്കാൻ സുധ ഇളയ മകനായ വിജയിയെ ക്ഷണിക്കുന്നു. ക്ഷണപ്രകാരം 7 വർഷങ്ങൾക്ക് ശേഷം അവിടെ എത്തിയ വിജയ് അതിസുന്ദരിയായ രശ്മിക മന്ദാനയുടെ കഥാപാത്രമായ ദിവ്യയെ കാണുന്നു. അതാരാണെന്ന് വീട്ടിലെ സഹായിയായ യോഗി ബാബുവിന്റെ കഥാപാത്രമായ കിച്ചയോട് അന്വേഷിച്ചപ്പോഴാണ് അറിയുന്നത് അത് പണ്ട് തന്നോട് ഇഷ്ടമുണ്ടായിരുന്ന ദിവ്യയാണെന്ന്. ജേഷ്ഠൻ ജയ് യുടെ ഭാര്യയായ സംഗീതകൃഷിന്റെ കഥാപാത്രമായ ആരതിയുടെ സഹോദരിയാണ് ദിവ്യ. അന്ന് ദിവ്യയെ കാണാൻ ഭംഗിയില്ലാത്തതിനാൽ താൻ ശ്രദ്ധിക്കാതെ പോയതെല്ലാം അപ്പോൾ വിജയ് ഓർത്തു. എന്നാൽ ദിവ്യ അവനെ ശ്രദ്ധിക്കാതെ ചേച്ചിയുടെ അടുത്ത് പോയി ജയ് യുടെ അടുത്തുനിന്ന് ഡിവോസ് വേണമെന്ന് ആവശ്യപ്പെടാൻ നിർബന്ധിക്കുകയാണ്. അതിന്റെ കാരണം ജയ്ക്ക് മറ്റൊരു രഹസ്യബന്ധമുള്ളതാണ്. നന്ദിനി റായ് യാണ് ഈ കഥപാത്രം ചെയ്തിരിക്കുന്നത്. എന്നാൽ ആരതി ഡിവോസിന് ഒരുക്കമല്ലായിരുന്നു. അവൾക്ക് അവിടെയുള്ളവരെയെല്ലാം ഉപേക്ഷിച്ചു പോകാൻ കഴിയുകയില്ല എന്നതാണ് ഇതിന്റെ മുഖ്യകാരണം. [caption id="attachment_379219" align="aligncenter" width="800"]![varisu](https://cdn.boolokam.com/articles/2023/01/cc-1024x614.webp) varisu[/caption] ഇതിനിടെ ജയ് യുടെ കൗമാരകാരിയായ മകൾ സഞ്ജന സാരഥിയുടെ കഥാപാത്രമായ റിയ മയക്കുമരുന്ന് ഉപയോഗിക്കുന്ന വിവരമൊന്നും വീട്ടുകാർ അറിയുന്നില്ല. എന്നാൽ ഇത് കണ്ടെത്തുന്ന വിജയ്, റിയയെ ചോദ്യം ചെയ്തപ്പോൾ ഇതൊക്കെ അന്വേഷിക്കാൻ നിങ്ങളാരാണ്? നിങ്ങൾ ഇവിടെ ഒരു വിരുന്നുകാരൻ മാത്രമാണ് എന്ന് പറഞ്ഞു അവനെ ഇൻസൽട്ട് ചെയ്യുകയാണ് ഉണ്ടായത്. അങ്ങിനെ രാജേന്ദ്രന്റെ പിറന്നാൾ ദിനം വന്നെത്തി. ആഘോഷത്തിന്റെ ഇടക്ക് തന്റെ അടുത്ത അവകാശിയെ പ്രഖ്യാപിക്കാൻ അയാൾ ഒരുക്കമായി. അപ്പോഴാണ് നന്ദിനി റായ് അവിടെ എത്തി തന്നെ ഇപ്പോൾ തന്നെ പരസ്യമായി സ്വീകരിക്കണമെന്ന് ജയ് യോട് പറയുന്നത്. ഇത് കണ്ട് അവിടേക്ക് വന്ന ആരതി ജയ് യുടെ മുഖത്ത് അടിക്കുന്നു. ജയ് യും അവളെ തിരിച്ചടിക്കുന്നു. ഇങ്ങിനെ രംഗം കലുഷമായി നിൽക്കുമ്പോഴാണ് മുകേഷിന്റെ രംഗപ്രവേശനം അജയ് തനിക്ക് 550 കോടി തരാനുണ്ടെന്ന അവകാശ വാദമായി വന്ന അയാളോട് അജയ് അതിനല്ലേ തനിക്ക് ടെണ്ടർ മറിച്ചു തന്നത് എന്ന് അയാൾക്ക് അവനോട് ചോദിക്കേണ്ടി വരുന്നു. അതോടെ രാജേന്ദ്രക്ക് ആ ടെണ്ടർ നഷ്‌ടപ്പെടാൻ അജയ് ആണെന്ന് കാരണകാരൻ എന്ന് എല്ലാവർക്കും മനസിലായി. തന്റെ രണ്ട് മക്കളും അവിടെ ചോദ്യച്ചിഹ്നമായപ്പോൾപ്പോൾ താൻ ഉപേക്ഷിച്ച തന്റെ മൂന്നാമത്തെ മകനെ കമ്പനിയുടെ അടുത്ത അവകാശിയായി പ്രഖ്യാപിക്കുന്നു. ഇത് കണ്ട ജയ് യും അജയ് യും അവിടെ നിന്ന് ഇറങ്ങി പോകുന്നു. ഇതിന്റെ പിന്നിൽ കളിച്ചത് ജയപ്രകാശ് ആയിരുന്നുവെന്ന് അവരാരും അറിഞ്ഞതുമില്ല. എന്റെ ഈ സ്ഥാനോഹരണം കാരണം വീട് ശിഥിലമാക്കാൻ പാടില്ല എന്ന് പറഞ്ഞു വിജയ് തിരിച്ച് പോകുന്നു. എന്നാൽ അച്ഛന്റെ അസുഖവിവരം അറിഞ്ഞ അയാൾ തിരിച്ചുവന്ന് കമ്പിനിയുടെ സി ഇ ഒ ആയി ചാർജെടുക്കുന്നു.എന്നാൽ അതുവരെ ജയ് യും അജയ് യും കൈയടക്കിയിരുന്ന ആ അധികാരങ്ങളിലേക്ക് അയാൾ എത്തിപ്പെടാൻ കടമകൾ ഏറെ താണ്ടേണ്ടി വരുന്നു...... ഇതിനെയെല്ലാം അയാൾ മറികടക്കുന്നുണ്ട് ഒപ്പം ശിഥിലമായ വീട് പഴയപോലെ ആക്കാനും അയാൾക്ക് സാധിക്കുന്നു.... ഇതെല്ലാം എങ്ങിനെയെന്ന് കാണാൻ തീയറ്ററിലേക്ക് പോകാം.കുടുംബബന്ധത്തിന്റെ/സ്നേഹത്തിന്റെ കഥ പറയുന്ന ഈ ചിത്രം കുടുംബത്തെ സ്നേഹിക്കുന്ന പ്രേക്ഷകർക്ക് ഒരിറ്റു കണ്ണുനീർ പൊഴിക്കാതെ കണ്ടുതീർക്കാൻ സാധിക്കില്ല. കാർത്തിക് പളനിയുടെ ഛായാഗ്രഹണവും പ്രവീൺ കെ.എല്ലിന്റെ ചിത്ര സംയോജനവും തമൻ എസിന്റെ സംഗീതവും ചിത്രത്തെ കൂടുതൽ ആസ്വാദനമാക്കുന്നുണ്ട്.