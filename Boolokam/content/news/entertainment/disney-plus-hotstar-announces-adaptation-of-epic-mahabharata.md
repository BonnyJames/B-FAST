---
author: Beaumaris
categories:
- Entertainment
comment_count: 0
date: 2022-09-10 14:46:55
draft: false
image: https://cdn.boolokam.com/articles/2022/09/mahabharatham-2-1-1.jpg
like_count: 10594
share_count: 1895
tags:
- Disney Plus Hotstar
- Featured
- mahabharatha
- mahabharatham
- web series
title: വരുന്നു മഹാഭാരതം വീണ്ടും
view_count: 229114
---

ലോകത്തിലെ ഏറ്റവും ബൃഹത്തായ ഇതിഹാസ കൃതികളിൽ ഒന്നാണ് മഹാഭാരതം. വേദവ്യാസൻ രചിച്ചതെന്ന് വിശ്വസിക്കപ്പെടുന്ന കൃതി 18 പർവങ്ങളായാണ് പരന്നുകിടക്കുന്നത്. ഇന്ത്യക്കാർക്ക് വളരെ വൈകാരികമായി ബന്ധമുള്ള കൃതികളിൽ ഒന്നാണ് മഹാഭാരതം. മഹാഭാരതം സീരിയൽ ദൂരദർശനിൽ കാണാൻ ടീവികൾക്കു മുന്നിൽ ഇരുന്ന തലമുറയിൽ പെട്ടവർ കൂടിയാണ് നമ്മിൽ പലരും. എന്നാൽ ഇത് വമ്പൻ ബഡ്ജറ്റിൽ ഒരു സിനിമയായി അവതരിപ്പിക്കാൻ സിനിമാപ്രേമികൾ വളരെക്കാലമായി ആഗ്രഹിക്കുന്നു. അതിനുള്ള ഒരു ഉത്തരമാണ് ഡിസ്നി പ്ലസ് ഹോട്ട്സ്റ്റാർ നൽകുന്നത്. മഹാഭാരതം വെബ് സീരീസ് ആയി ഇറക്കാൻ ആണ് പ്ലാൻ. കാലിഫോർണിയയിൽ നടക്കുന്ന ഡിസ്നിയുടെ ഡി 23 എക്സ്പോയിലാണ് ഇതുമായി ബന്ധപ്പെട്ട പ്രഖ്യാപനം അണിയറക്കാർ നടത്തിയത്. അല്ലു എന്റർടെയിൻമെന്റ്, മധു മാന്റെന, മിതോവർസ്റ്റുഡിയോസ് എന്നിവർ ചേർന്നായിരിക്കും പരമ്പര നിർമിക്കുക. ആരെല്ലാമാണ് അഭിനേതാക്കളെന്ന് ആലോചിച്ച് വരികയാണെന്ന് ഹോട്ട്സ്റ്റാർ കണ്ടന്റ് ഹെഡ് ​ഗൗരവ് ബാനർജി ബോളിവുഡ് ​ഗംഹാമയ്ക്ക് നൽകിയ അഭിമുഖത്തിൽ പറഞ്ഞു. സീരീസിനായി തയ്യാറാക്കിയ ഏതാനും സ്കെച്ചുകൾ ഹോട്ട്സ്റ്റാറും അല്ലു എന്റർടെയിൻമെന്റ്സും ട്വീറ്റ് ചെയ്തിട്ടുണ്ട്. സീരീസിന്റെ വലിപ്പം എത്രമാത്രമായിരിക്കും എന്ന് മനസിലാക്കി തരുന്നത്ആണ് സ്‌കെച്ചുകൾ. ![](https://cdn.boolokam.com/articles/2022/09/mahabharatham-2-1-1.jpg) ![](https://cdn.boolokam.com/articles/2022/09/mahabharatham-3.jpg) **