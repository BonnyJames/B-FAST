---
title: "പ്രേമത്തിൽ നിന്നും ഹാപ്പി വെഡ്ഡിങ്ങിൽ നിന്നും കട്ടപ്പനയിൽ നിന്നും പുറത്തു കടന്ന് അയാൾ വേലായുധച്ചേകവരായി"
date: 2022-09-15T13:01:11
draft: false
categories: ["Entertainment"]
tags: ['pathonpatham noottandu', 'siju wilson', 'Suresh Varieth']
author: "Beaumaris"
---

<strong>Suresh Varieth </strong>

ആറാട്ടുപുഴ വേലായുധപ്പണിക്കരെയും നങ്ങേലിയെയും കണ്ടു. ഒറ്റവാക്കിൽ പറഞ്ഞാൽ പടമങ്ങ് കേറി കൊളുത്തി. കേരള ചരിത്രത്തിലെ ഇരുണ്ട ഭൂതകാലം കാണിച്ചുതരുന്നതിൽ വിനയൻ നൂറു ശതമാനം വിജയിച്ചു എന്നു വേണം കരുതാൻ. യഥാർത്ഥ സംഭവങ്ങളെ സിനിമാറ്റിക്കായി സമീപിക്കുമ്പോൾ ലേശം ഫാൻ്റസി ഉറപ്പായും വന്നു കേറുമെന്നിരിക്കെ, നങ്ങേലി മുലകൾ ഛേദിച്ച് ആത്മാഹൂതി ചെയ്തതാണോ അല്ലയോ എന്നതൊക്കെ നമുക്ക് ചരിത്രത്തിനു വിട്ടുകൊടുക്കാം. ഇത്രയും മികച്ചൊരു ചരിത്ര സിനിമ മലയാളത്തിൽ ഇതുവരെ കണ്ടിട്ടില്ല.

<img class="wp-image-350647 aligncenter" src="https://cdn.boolokam.com/articles/2022/09/93773772-1-1.webp" alt="" width="783" height="509" />അഭിനയിച്ചവരെ നോക്കിയാൽ ആരാണു മോശം എന്നത് കണ്ടു പിടിക്കാൻ കുറച്ച് തല പുകയ്ക്കേണ്ടി വരും.. എങ്കിലും ഗോകുലം ഗോപാലൻ്റെ പെരുമാളിനും അനൂപ് മേനോൻ്റെ രാജാവിനും ചെറിയൊരു മിസ് കാസ്റ്റിങ്ങ് പാളിച്ച ഇല്ലേ എന്നു സംശയം. കൂട്ടിക്കൽ ജയചന്ദ്രൻ , സ്ഫടികം ജോർജ്, രാഘവൻ, കൃഷ്ണ, രാമു എന്നിങ്ങനെ മുഖ്യധാരാ സിനിമ മറന്നു തുടങ്ങിയ പലരെയും വീണ്ടും സ്ക്രീനിൽ അവതരിപ്പിച്ചതിന് വിനയനോട് നന്ദി പറയേണ്ടതുണ്ട്. മലയാളിയല്ലാത്ത കയാദു ലോഹാർ, ചരിത്രത്തെയും നങ്ങേലിയെയും നല്ല രീതിയിൽത്തന്നെ പഠിച്ച് അവതരിപ്പിച്ചു. ഞെട്ടിച്ചത് പക്ഷേ, സിജു വിൽസൻ തന്നെയാണ്. പ്രേമത്തിൽ നിന്നും ഹാപ്പി വെഡ്ഡിങ്ങിൽ നിന്നും കട്ടപ്പനയിൽ നിന്നും പുറത്തു കടന്ന് വേലായുധച്ചേകവരാവുക എന്ന അതീവ ശ്രമകരമായ മേക്കോവർ അതിഗംഭീരമായിത്തന്നെ അയാൾ നിർവഹിച്ചു. ആ അർപ്പണബോധത്തിനും കഠിന പരിശ്രമത്തിനുമുള്ള പ്രതിഫലം ഒരു പക്ഷേ വരും കാലങ്ങളിൽ മലയാള സിനിമയിൽ മുൻനിര നായകസ്ഥാനത്ത് സ്വന്തമായി ഒരു ഇരിപ്പിടം എന്നതാവാം.മണികണ്ഠൻ, ചെമ്പൻ വിനോദ് ,വിഷ്ണു വിനയൻ, ഇന്ദ്രൻസ്, സുരേഷ് കൃഷ്ണ തുടങ്ങിയവരൊക്കെ മികച്ചു തന്നെ നിന്നു.

വിനയനെപ്പറ്റി എന്തു പറയാനാണ്? മലയാള സിനിമാലോകത്തെ ഒറ്റയാൻ സകല പ്രതിബന്ധങ്ങളെയും ചവിട്ടി മെതിച്ച് അഴിഞ്ഞാടുന്ന പ്രതീതിയാണ് സിനിമ കാണുമ്പോൾ . മോളിവുഡിലെ ചില തമ്പുരാക്കൻമാരോട് പോയി പണി നോക്കാൻ പറഞ്ഞ്, വേണമെങ്കിൽ പാലാരിവട്ടത്ത് തട്ടുകടയിട്ടും ജീവിക്കും എന്ന പ്രസ്താവന ഇറക്കിയ വിനയൻ്റെ കൈത്തഴക്കത്തിലും കരളുറപ്പിലും വിരിഞ്ഞ അസാധാരണ സിനിമ എന്നു പറയാം. അനുപ് മേനോൻ ,ജയസൂര്യ, ദിവ്യാ ഉണ്ണി, ഇന്ദ്രജിത്ത്, മണിക്കുട്ടൻ, ഹണി റോസ്, മേഘ്നാ രാജ്‌ എന്നിവരെയൊക്കെ കൊണ്ടു വന്ന, ദിലീപ്, കലാഭവൻ മണി, പൃഥ്വിരാജ്, ഗിന്നസ് പക്രു തുടങ്ങിയവർക്ക് കരിയറിൽ ബ്രേക്കുകൾ നൽകിയ ആൾ ഇന്ന് ചരിത്രം ആവർത്തിക്കുന്നത് സിജു വിൽസണിലൂടെയാണ്. ഇനിയുമൊരുപാടു മികച്ച സിനിമകൾ ചെയ്യാൻ അദ്ദേഹത്തിനു കഴിയട്ടെ.


![പ്രേമത്തിൽ നിന്നും ഹാപ്പി വെഡ്ഡിങ്ങിൽ നിന്നും കട്ടപ്പനയിൽ നിന്നും പുറത്തു കടന്ന് അയാൾ വേലായുധച്ചേകവരായി](https://cdn.boolokam.com/articles/2022/09/93773772-1-1.webp)**Suresh Varieth** ആറാട്ടുപുഴ വേലായുധപ്പണിക്കരെയും നങ്ങേലിയെയും കണ്ടു. ഒറ്റവാക്കിൽ പറഞ്ഞാൽ പടമങ്ങ് കേറി കൊളുത്തി. കേരള ചരിത്രത്തിലെ ഇരുണ്ട ഭൂതകാലം കാണിച്ചുതരുന്നതിൽ വിനയൻ നൂറു ശതമാനം വിജയിച്ചു എന്നു വേണം കരുതാൻ. യഥാർത്ഥ സംഭവങ്ങളെ സിനിമാറ്റിക്കായി സമീപിക്കുമ്പോൾ ലേശം ഫാൻ്റസി ഉറപ്പായും വന്നു കേറുമെന്നിരിക്കെ, നങ്ങേലി മുലകൾ ഛേദിച്ച് ആത്മാഹൂതി ചെയ്തതാണോ അല്ലയോ എന്നതൊക്കെ നമുക്ക് ചരിത്രത്തിനു വിട്ടുകൊടുക്കാം. ഇത്രയും മികച്ചൊരു ചരിത്ര സിനിമ മലയാളത്തിൽ ഇതുവരെ കണ്ടിട്ടില്ല. അഭിനയിച്ചവരെ നോക്കിയാൽ ആരാണു മോശം എന്നത് കണ്ടു പിടിക്കാൻ കുറച്ച് തല പുകയ്ക്കേണ്ടി വരും.. എങ്കിലും ഗോകുലം ഗോപാലൻ്റെ പെരുമാളിനും അനൂപ് മേനോൻ്റെ രാജാവിനും ചെറിയൊരു മിസ് കാസ്റ്റിങ്ങ് പാളിച്ച ഇല്ലേ എന്നു സംശയം. കൂട്ടിക്കൽ ജയചന്ദ്രൻ , സ്ഫടികം ജോർജ്, രാഘവൻ, കൃഷ്ണ, രാമു എന്നിങ്ങനെ മുഖ്യധാരാ സിനിമ മറന്നു തുടങ്ങിയ പലരെയും വീണ്ടും സ്ക്രീനിൽ അവതരിപ്പിച്ചതിന് വിനയനോട് നന്ദി പറയേണ്ടതുണ്ട്. മലയാളിയല്ലാത്ത കയാദു ലോഹാർ, ചരിത്രത്തെയും നങ്ങേലിയെയും നല്ല രീതിയിൽത്തന്നെ പഠിച്ച് അവതരിപ്പിച്ചു. ഞെട്ടിച്ചത് പക്ഷേ, സിജു വിൽസൻ തന്നെയാണ്. പ്രേമത്തിൽ നിന്നും ഹാപ്പി വെഡ്ഡിങ്ങിൽ നിന്നും കട്ടപ്പനയിൽ നിന്നും പുറത്തു കടന്ന് വേലായുധച്ചേകവരാവുക എന്ന അതീവ ശ്രമകരമായ മേക്കോവർ അതിഗംഭീരമായിത്തന്നെ അയാൾ നിർവഹിച്ചു. ആ അർപ്പണബോധത്തിനും കഠിന പരിശ്രമത്തിനുമുള്ള പ്രതിഫലം ഒരു പക്ഷേ വരും കാലങ്ങളിൽ മലയാള സിനിമയിൽ മുൻനിര നായകസ്ഥാനത്ത് സ്വന്തമായി ഒരു ഇരിപ്പിടം എന്നതാവാം.മണികണ്ഠൻ, ചെമ്പൻ വിനോദ് ,വിഷ്ണു വിനയൻ, ഇന്ദ്രൻസ്, സുരേഷ് കൃഷ്ണ തുടങ്ങിയവരൊക്കെ മികച്ചു തന്നെ നിന്നു. വിനയനെപ്പറ്റി എന്തു പറയാനാണ്? മലയാള സിനിമാലോകത്തെ ഒറ്റയാൻ സകല പ്രതിബന്ധങ്ങളെയും ചവിട്ടി മെതിച്ച് അഴിഞ്ഞാടുന്ന പ്രതീതിയാണ് സിനിമ കാണുമ്പോൾ . മോളിവുഡിലെ ചില തമ്പുരാക്കൻമാരോട് പോയി പണി നോക്കാൻ പറഞ്ഞ്, വേണമെങ്കിൽ പാലാരിവട്ടത്ത് തട്ടുകടയിട്ടും ജീവിക്കും എന്ന പ്രസ്താവന ഇറക്കിയ വിനയൻ്റെ കൈത്തഴക്കത്തിലും കരളുറപ്പിലും വിരിഞ്ഞ അസാധാരണ സിനിമ എന്നു പറയാം. അനുപ് മേനോൻ ,ജയസൂര്യ, ദിവ്യാ ഉണ്ണി, ഇന്ദ്രജിത്ത്, മണിക്കുട്ടൻ, ഹണി റോസ്, മേഘ്നാ രാജ്‌ എന്നിവരെയൊക്കെ കൊണ്ടു വന്ന, ദിലീപ്, കലാഭവൻ മണി, പൃഥ്വിരാജ്, ഗിന്നസ് പക്രു തുടങ്ങിയവർക്ക് കരിയറിൽ ബ്രേക്കുകൾ നൽകിയ ആൾ ഇന്ന് ചരിത്രം ആവർത്തിക്കുന്നത് സിജു വിൽസണിലൂടെയാണ്. ഇനിയുമൊരുപാടു മികച്ച സിനിമകൾ ചെയ്യാൻ അദ്ദേഹത്തിനു കഴിയട്ടെ.
