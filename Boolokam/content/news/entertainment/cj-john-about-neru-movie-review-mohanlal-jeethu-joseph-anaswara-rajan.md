---
author: Beaumaris
categories:
- Entertainment
comment_count: 0
date: 2023-12-23 07:36:33
draft: false
image: https://cdn.boolokam.com/articles/2023/12/105954068.webp
like_count: 7267
share_count: 6504
tags:
- Anaswara Rajan
- cj john
- Jeethu Joseph
- mohanlal
- neru movie
- review
title: '"തിരിച്ചുവരാൻ മോഹൻലാൽ എവിടെയെങ്കിലും പോയിരുന്നോ?" പ്രശസ്ത മനശാസ്ത്രജ്ഞനും
  സാമൂഹിക നിരീക്ഷകനുമായ സി ജെ ജോണിന്റെ സോഷ്യൽ മീഡിയ പോസ്റ്റ്'
view_count: 336976
---

ഒരിടവേളയ്ക്കു ശേഷം ഒരു മോഹൻലാൽ ചിത്രം തിയേറ്ററുകളെ പൂരപ്പറമ്പ് ആക്കുകയാണ്. മോഹൻലാൽ ജീത്തു ജോസഫ് ടീമിന്റെ നേര് മികച്ച പ്രേക്ഷാഭിപ്രായം നേടിയാണ് മുന്നേറുന്നത്. നിയമയുദ്ധത്തിൻ്റെ പശ്ചാത്തലത്തിലൂടെ കോർട്ട് റൂം ഡ്രാമയായി അവതരിപ്പിക്കുന്ന ഈ ചിത്രത്തിൽ മോഹൻലാലും, പ്രിയാമണിയും അഭിഭാഷകരായിട്ടാണെത്തുന്നത്. ഒരു കേസ്സിൻ്റെ നീതിക്കായി ഇരുവശത്തും അണിനിരന്ന് അവർ തങ്ങളുടെ വാദഗതികളെ അക്കമിട്ട് നിരത്തുമ്പോൾ കോടതി നിയമയുദ്ധത്തിൻ്റെ പോർക്കളമായി മാറുകയാണ്. ഒരു പക്ഷെ സമീപകാലത്തെ ഏറ്റം മികച്ച കോർട്ട് റൂം ഡ്രാമയായിരിക്കും ഈ ചിത്രം. പ്രേക്ഷകരുടെ ഇടയിൽ ഏറെ വേരോട്ടമുള്ള ഒരു യുവനടിയാണ് അനശ്വരാ രാജൻ: തണ്ണീർമത്തനിലൂടെ തിളങ്ങിയ ഈ നടി ഇന്ന് സഹ്യനുമപ്പുറം തൻ്റെ സാന്നിദ്ധ്യം ഉറപ്പിച്ചിരിക്കുന്നു. [caption id="attachment_435282" align="aligncenter" width="580"] **സി ജെ ജോണ്‍**[/caption] മോഹൻലാൽ തിരിച്ചുവന്നു, വീണ്ടും മോഹൻലാൽ മാജിക് എന്നൊക്കെയുള്ള അഭിപ്രായങ്ങൾ ആണ് എവിടെയും. എന്നാൽ മോഹൻലാൽ തിരിച്ചുവരാൻ എവിടെയെങ്കിലും പോയിരുന്നോ എന്നാണ് പ്രശസ്ത മനശാസ്ത്രജ്ഞനും സാമൂഹിക നിരീക്ഷകനുമായ സി ജെ ജോണ്‍ ചോദിക്കുന്നത്. മോഹൻലാലിനെ നടൻ എവിടെയും പോയിട്ടില്ലെന്നും ചില മോശം സിനിമകൾ ആ നടനെ കൊച്ചാക്കി കളഞ്ഞതാണ് കാരണമെന്നും അദ്ദേഹം തന്റെ ഫേസ് ബുക്ക് പോസ്റ്റിലൂടെ വെളിപ്പെടുത്തുന്നു , പോസ്റ്റിന്റെ പൂർണ്ണരൂപം ഇങ്ങനെ **![](https://cdn.boolokam.com/articles/2023/12/105954068.webp)സി ജെ ജോണിന്‍റെ കുറിപ്പ്** തിരിച്ചുവരുന്ന മോഹന്‍ലാല്‍.. നേരിന്റെ പല നിരൂപണങ്ങളിലും പ്രചരണത്തിലും ഇങ്ങനെയൊരു പ്രയോഗം കണ്ടു. മോഹൻലാൽ എവിടെയെങ്കിലും പോയിരുന്നോ? ഈ അതുല്യ നടൻ ഇവിടെയൊക്കെ തന്നെ ശക്തനായി ഉണ്ടായിരുന്നു. ചില തിരക്കഥകൾ ഈ നടനെ കൊച്ചാക്കി കളഞ്ഞത് കൊണ്ട് മാത്രം എവിടെയോ പോയിയെന്ന ധ്വനി നൽകണോ? തിരിച്ച് വന്നുവെന്ന് എഴുതാൻ മാത്രം അപ്രത്യക്ഷനായിരുന്നില്ല കക്ഷി. ഒരൊറ്റ മികച്ച സിനിമ മതി മോഹൻലാൽ ലാലാകാൻ. അതാണ് ലാൽ മാജിക്ക്. അതാണ് നേര്. ആ ആനുകൂല്യത്തെ മുതലെടുത്ത് ഈ മഹാനടന് തല്ലിപ്പൊളി സിനിമകൾ നൽകാതിരിക്കുക. അഭിനയ സാധ്യതയുള്ള നല്ല സബ്ജെക്ട് നൽകുക. ഫാൻസ്‌ ഇമേജെന്ന ന്യായം ചൊല്ലി ഊതിപ്പെരുപ്പിച്ച കഥയേയും ബലൂൺ കഥാപാത്രങ്ങളേയും കെട്ടി ഏൽപ്പിക്കാതിരിക്കുക. അഭിനയ മികവിന്റെ പുണ്യങ്ങളിൽ ഒന്നല്ലേ ലാൽ? അത് ഉപയോഗിക്കുന്നവർ ഉത്തരവാദിത്തത്തോടെ പരിരക്ഷിക്കണം. തിരിച്ച് വന്നുവെന്ന് പറയാൻ ഇട വരുത്തരുത്. ഓരോ വരവും വരവാകണം.