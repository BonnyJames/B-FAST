---
author: Beaumaris
categories:
- Entertainment
comment_count: 0
date: 2023-06-19 14:44:26
draft: false
image: ''
like_count: 107083
share_count: 33141
tags:
- Featured
- Rashmika Mandanna
title: നടി രശ്മിക മന്ദാനയെ പറ്റിച്ച് വിശ്വസ്തനായ മാനേജർ 80 ലക്ഷം രൂപ തട്ടിയെടുത്തു
view_count: 1804794
---

നടി രശ്മിക മന്ദാനയെ പറ്റിച്ച് വിശ്വസ്തനായ മാനേജർ 80 ലക്ഷം രൂപ തട്ടിയതായി വാര്‍ത്ത. രശ്മികയുടെ കരിയറിന്‍റെ തുടക്കം മുതൽ അവര്‍ക്കൊപ്പം ഉണ്ടായിരുന്ന മാനേജരാണ് ഈ തട്ടിപ്പ് നടത്തിയത്. വാര്‍ത്തയോട് താരം ഇതുവരെ ഔദ്യോഗികമായി പ്രതികരിച്ചിട്ടില്ല. മാനേജർ പണം തട്ടിയെടുത്തതു മനസ്സിലാക്കിയതിനു പിന്നാലെ ഇയാളെ രശ്മിക പുറത്താക്കിയതായാണു വിവരം. നടിയുമായി ബന്ധപ്പെട്ട ചില വൃത്തങ്ങളാണു വിവരം പുറത്തുവിട്ടത്. [](https://cdn.boolokam.com/articles/2023/06/dqdfffgg.jpg)മാനേജര്‍ പണം തട്ടിയ കാര്യത്തില്‍ പൊലീസ് നടപടിയിലേക്കും മറ്റും പോകാന്‍ രശ്മിക ആഗ്രഹിക്കുന്നില്ലെന്നാണ് നടിയുമായി അടുത്ത വൃത്തങ്ങളെ ഉദ്ധരിച്ച് ചില ബോളിവുഡ് മാധ്യമങ്ങള്‍ റിപ്പോര്‍ട്ട് ചെയ്യുന്നത്. വരാനിരിക്കുന്ന പ്രോജക്ടുകളുടെ തിരക്കിലാണ് രശ്മിക. സന്ദീപ് റെഡ്ഡി സംവിധാനം ചെയ്യുന്ന അനിമല്‍ ആണ് രശ്മികയുടെ അടുത്ത പടം. രൺബീർ കപൂർ, അനിൽ കപൂർ, ബോബി ഡിയോൾ എന്നീ വന്‍ താര നിര അണിനിരക്കുന്ന ചിത്രം ആഗസ്റ്റ് 11 ന് റിലീസാകും. ബോളിവുഡ് സ്പൈ ത്രില്ലർ മിഷൻ മജ്നുവാണു രശ്മികയുടെ അവസാനമായി പുറത്തിറങ്ങിയ ചിത്രം. നിലവിൽ അല്ലു അർജുൻ നായകനായ പുഷ്പ 2വിലാണു രശ്മിക അഭിനയിക്കുന്നത്.