---
author: Beaumaris
categories:
- Entertainment
comment_count: 0
date: 2022-04-11 06:11:02
draft: false
image: ''
like_count: 16021
share_count: 10166
tags:
- actor dhruvan
- dhruvan
- malayalam movies
title: 3000 -ലധികം ഓഡിഷന് പങ്കെടുത്തു അലഞ്ഞെങ്കിലും ആഗ്രഹിച്ച സ്ഥാനത്തു എത്തിയതിൽ
  സന്തുഷ്ടനാണ് ധ്രുവൻ
view_count: 537487
---

ക്വീൻ എന്ന ചിത്രത്തിലൂടെയാണ് നടൻ ധ്രുവൻ സിനിമയിലേക്ക് കടന്നുവരുന്നത്. ഇപ്പോഴിതാ അജിത്തിന്റെ വലിമൈയിലെ വില്ലൻ വേഷം വരെ എത്തിനിൽക്കുമ്പോൾ ധ്രുവന് അഭിമാനിക്കാൻ ഏറെയുണ്ട്. ഇതിനെല്ലാം കാരണം ധ്രുവൻ എന്ന അഭിനേതാവിന്റെ അർപ്പണബോധം തന്നെയാണ്. ആദ്യ ചിത്രമായ ക്വീനിൽ അഭിനയിക്കുന്നതിന് മുൻപ് താരം മൂവായിത്തിലേറെ ഒഡിഷനുകളിൽ പങ്കെടുത്തിട്ടുണ്ട് എന്ന് പറയുമ്പോൾ തന്നെ സിനിമയോടും അഭിനയത്തോടും ഉള്ള ആ പാഷൻ മനസിലാക്കാവുന്നതെയുള്ളൂ. പത്തുവർഷത്തോളം നീണ്ട അലച്ചിലിനൊടുവിൽ ആണ് താരത്തിന് ഒരു സിനിമയിൽ (ക്വീനിൽ) അഭിനയിക്കാൻ സാധിക്കുന്നത്. ഒഡിഷനുകളിൽ നിന്നും ഒഡിഷനുകളിലേക്കുള്ള യാത്രയ്ക്കിടയിൽ മടുപ്പ് തോന്നിയിരുന്നു എങ്കിലും സിനിമയോടുള്ള പാഷൻ കൊണ്ട് മാത്രമാണ് പിടിച്ചു നിന്നതെന്നു ധ്രുവൻ പറയുന്നു. ആഗ്രഹിച്ച സ്ഥാനത്തു എത്താൻ സാധിച്ചതിൽ ധ്രുവന് ഏറെ സന്തോഷമുണ്ട്. അനവധി പ്രോജക്റ്റുകൾ ആണ് ധ്രുവന്റെതായി വരാനിരിക്കുന്നത്.