---
author: Beaumaris
categories:
- Entertainment
comment_count: 0
date: 2022-09-18 14:51:20
draft: false
image: ''
like_count: 42324
share_count: 8303
tags:
- chimbu
- gautham menon
- venthu thaninthathu kaadu
- Vineeth Sreenivasan
title: ഞാൻ ഇപ്പോഴും ആ സിനിമയെ കുറിച്ച് ആലോചിച്ചു കൊണ്ടിരിക്കുകയാണെന്ന് വിനീത് ശ്രീനിവാസൻ
view_count: 660251
---

ഗൗതം വാസുദേവ് മേനോന്റെ സംവിധാനത്തില്‍ ചിമ്പു നായകനായി അഭിനയിച്ച 'വെന്തു തനിന്തതു കാട്' മികച്ച അഭിപ്രായങ്ങൾ നേടി പ്രദർശനം തുടരുകയാണ്. ഗൗതം വാസുദേവ് മേനോന്റെ വൻ തിരിച്ചുവരവാകും ചിത്രം എന്നാണ് പ്രേക്ഷക പ്രതികരണങ്ങള്‍ തെളിയിക്കുന്നത്. നടനും സംവിധായകനുമായ വിനീത് ശ്രീനിവാസനും ചിത്രത്തെ പ്രശംസിച്ച് രംഗത്ത് എത്തിയിരിക്കുകയാണ്. വിനീതിന്റെ കുറിപ്പ് ഇങ്ങനെ . 'വെന്തു തനിന്തതു കാട്' കണ്ട് രണ്ട് ദിവസമായിട്ടും ഞാൻ ഇപ്പോഴും ആ സിനിമയെ കുറിച്ച് ആലോചിച്ചുകൊണ്ടിരിക്കുകയാണ്. സമീപകാലത്ത് നിരവധി ക്രൈം ഡ്രാമകള്‍ ഉണ്ടായതിനാല്‍ ഈ സിനിമ എങ്ങനെ പ്രേക്ഷകരെ സ്വാധീനിക്കും എന്ന് എനിക്ക് അറിയില്ല. പക്ഷേ പ്രകടനവും, മേയ്‍ക്കിംഗും എഴുത്തിലെ മികവും സിനിമ വീണ്ടും കാണാൻ എന്നെ പ്രേരിപ്പിക്കുന്നു. 'കാക്ക കാക്ക'യ്‍ക്ക് ശേഷം എന്റെ പ്രിയപ്പെട്ട ഗൗതം വാസുദേവ് മേനോൻ സിനിമയാണ് ഇത്. സിലമ്പരശ്ശന്റേതായി എനിക്ക് ഏറ്റവും ഇഷ്‍ടപ്പെട്ട സിനിമയും. അദ്ദേഹത്തിന്റെ പ്രകടനം പൂര്‍ണതയുള്ളതും ശ്രദ്ധാപൂര്‍വമുള്ളതുമാണ്. ചില സംവിധായകര്‍ ഒരു നിശ്ചിത പ്രായത്തിനും അനുഭവത്തിനും ശേഷവും അവരുടെ ക്രാഫ്റ്റ് അതിന്റെ മികച്ച രൂപത്തില്‍ വികസിപ്പിക്കുന്നു. അപ്പോഴാണ് അവര്‍ എന്നത്തെക്കാളും തിളങ്ങുന്നത്. നീരജ് മാധവ് നിങ്ങളുടെ റാപ്പ് സോംഗ് ഇഷ്‍ടപ്പെട്ടു. തകര്‍ത്തു സഹോദര..." - വിനീത് കുറിച്ചു.