---
author: Beaumaris
categories:
- Entertainment
comment_count: 0
date: 2023-06-09 08:14:28
draft: false
image: ''
like_count: 18396
share_count: 3667
tags:
- malayalam movies
- menaka
- sankar
- shankar
title: ഒരു സുവർണ്ണയുഗത്തിൽ മലയാളയുവതയുടെ മനസ്സിൻ താഴ്വ്വരയിൽ പ്രണയാനുഭൂതിയുടെ ദേവദാരുപ്പൂക്കൾ
  വിരിയിച്ച നറുവസന്തം
view_count: 725721
---

**ROY VT** ഒരു സുവർണ്ണയുഗത്തിൽ മലയാളയുവതയുടെ മനസ്സിൻ താഴ്വ്വരയിൽ പ്രണയാനുഭൂതിയുടെ ദേവദാരുപ്പൂക്കൾ വിരിയിച്ച നറുവസന്തം .'80കളിലെ ചലച്ചിത്ര പ്രേമികൾക്ക് വെള്ളിത്തിരയിലെ നിഴൽരൂപങ്ങളായ് ശങ്കർ - മേനക താരജോഡി പകർന്നു നല്കിയ സുഖശീതളിമ ചെറുതായിരുന്നില്ല. ശങ്കർ എന്നോ, മേനക എന്നോ വേർതിരിച്ചു പറയുന്നതിനേക്കാൾ പൂവുംപ്രസാദവും പോലെ ഇരു പേരുകളും ഒന്നിച്ചാണ് ആസ്വാദകർ തങ്ങളുടെ ഹൃദയത്തിൽ പ്രതിഷ്ഠിച്ചത്. 1981ലെ ഗുഹ എന്ന ചിത്രത്തിലൂടെയാണ് ഇവർ ആദ്യമായി ഒന്നിക്കുന്നത്. 1982ൽ പുറത്തിറങ്ങിയ എന്റെ മോഹങ്ങൾ പൂവണിഞ്ഞു എന്ന ചിത്രത്തോടെയാണ് ഇവരുടെ ജോഡിപ്പൊരുത്തം അംഗീകരിക്കപ്പെടുന്നത്. 1993ൽ പുറത്തുവന്ന എങ്ങനെ നീ മറക്കും എന്ന ചിത്രത്തോടെ ഈ താരജോഡി തരംഗമായി. തുടർന്ന് കൃഷ്ണാ ഗുരുവായൂരപ്പാ,വീണ്ടും ചലിക്കുന്ന ചക്രം, പിരിയില്ല നാം, പൂച്ചയ്ക്കൊരു മൂക്കുത്തി, മുത്തോടുമുത്ത്, ഒരു തെറ്റിന്റെ കഥ, തിരക്കിൽ അല്പസമയം മുഖ്യമന്ത്രി, മൗനനൊമ്പരം, സൗന്ദര്യപ്പിണക്കം, അമ്പടഞാനേ, പറയാനും വയ്യ പറയാതിരിക്കാനും വയ്യ, സമ്മേളനം, ഒരുനോക്കു കാണാൻ, അർച്ചന ആരാധന, അയൽവാസി ഒരു ദരിദ്രവാസി, പൊന്നുംകുടത്തിനും പൊട്ട്, അമ്മേ ഭഗവതീ, ഒന്നാംമാനം പൂമാനം തുടങ്ങി ഒട്ടനവധി ചിത്രങ്ങളിൽ ഇവർ ഒന്നിച്ചു. https://youtu.be/FyVvag6yLj4 ഇതിൽ ഒട്ടുമിക്ക ചിത്രങ്ങളും കുടുംബ സദസ്സുകൾ പലകുറി ആസ്വദിച്ച ക്ലീൻ ഹിറ്റുകൾ ആയിരുന്നു.ആ കാലഘട്ടത്തിൽ ഏറ്റവുമധികം ഹിറ്റായ ഗാനങ്ങളിൽ പലതും ശങ്കർ - മേനക ജോഡിയുടേതായിരുന്നു. ദേവദാരു പൂത്തു എൻ മനസ്സിൻ താഴ്വ്വരയിൽ ... നീ സ്വരമായ് ശ്രുതിയായ് വിരിയും ഒരു പ്രേമഗാനമാണോ ... ശരത്കാല സന്ധ്യ കുളിർതൂകി നിന്നു ... https://youtu.be/6jJADJu61UY റോമിയോ ജൂലിയറ്റ് ... നനഞ്ഞ നേരിയ പട്ടുറുമാൽ സുവർണ്ണ നൂലിലെ അക്ഷരങ്ങൾ ... തംബുരു താനേ ശ്രുതിമീട്ടി എൻ തങ്കക്കിനാവിൻ മണിയറയിൽ ... ആഷാഢമേഘങ്ങൾ നിഴലുകളെറിഞ്ഞു വിഷാദചന്ദ്രിക മങ്ങിപ്പടർന്നു ... ചന്ദനക്കുറിയുമായി സുകൃതവനിയിൽ ... https://youtu.be/ICigDJ190tU സ്വപ്നംപൂത്ത നെഞ്ചിൽ ഹർഷതാളം നൃത്തമേളം ... ധനുമാസക്കാറ്റേ വായോ വായോ ... കണ്ണിൽ നീ തേൻമലരായ് വാ ... ഓ ശാരികേ ഓ ശാരികേ ... ദേവീ നീ പ്രഭാതമായ് ... ഹേമന്തമായ് ഈ വേദിയിൽ കരിമിഴിയിൽ കവിതയുമായ് മലർചൂടി വാ ... കസ്തൂരിമാനിന്റെ തോഴീ കനകക്കിനാവിന്റെ റാണീ ... ശ്രുതിലയ മധുരം സുരഭില നിമിഷം ഹൃദയങ്ങൾ ഇഴപാകുന്നു ... മയിൽപ്പീലി കൺകളിൽ മധുരാനുഭൂതി ചൊടികളിൽ അഭിലാഷമൃദുഹാസം ... മഞ്ഞിൽമുങ്ങി വാർമതി വന്നു ഈറൻമാറും നേരം ... രാഗാർദ്രമായ് മലർവാടിയും ആ ചിത്രശലഭങ്ങളും ... തുടങ്ങി എത്രകേട്ടാലും മതിവരാത്ത മനോഹര ഗാനങ്ങൾ ആയിരുന്നു ശങ്കർ - മേനക ചിത്രങ്ങളിലെ ഏറ്റവും വലിയ സവിശേഷത.