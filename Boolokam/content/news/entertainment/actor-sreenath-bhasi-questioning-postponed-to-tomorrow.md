---
author: Beaumaris
categories:
- Entertainment
comment_count: 0
date: 2022-09-26 07:21:36
draft: false
image: ''
like_count: 14065
share_count: 9597
tags:
- controvercy
- feature
- sreenath bhasi
title: സാവകാശം ചോദിച്ചതിനാൽ ശ്രീനാഥ്‌ ഭാസിയെ ഇന്ന് ചോദ്യം ചെയ്യില്ല, നാളെ ഹാജരാകണം
view_count: 692735
---

ചട്ടമ്പി സിനിമയുടെ പ്രമോഷനുമായി ബന്ധപ്പെട്ടുള്ള അഭിമുഖത്തിൽ ശ്രീനാഥ്‌ ഭാസി അപമര്യാദയായി പെരുമാറി എന്നാരോപിച്ചു ഓൺലൈൻ മാധ്യമപ്രവർത്തക മരട് പോലീസിലും വനിതാകമ്മീഷനിലും താരത്തിനെതിരെ പരാതി നൽകിയിരുന്നു.സ്ത്രീത്വത്തെ അപമാനിച്ചു എന്ന വകുപ്പ് ചുമത്തി മരട് പൊലീസ് ശ്രീനാഥ്‌ ഭാസിക്കെതിരെ കേസെടുത്തു. ഇന്ന് രാവിലെ പത്തുമണിക്ക് ചോദ്യം ചെയ്യലിനായി പോലീസ് സ്റ്റേഷനിൽ ഹാജരാകാൻ ആവശ്യപ്പെട്ടിരുന്നെങ്കിലും താരം സാവകാശം ചോദിച്ചതിനാൽ ചോദ്യം ചെയ്യലിന് നാളെ ഹാജരാകാൻ പോലീസ് ആവശ്യപ്പെട്ടു. പ്രകോപിതനായി സംസാരിച്ചതിൽ നടൻ കഴിഞ്ഞ ദിവസം മാപ്പ് ചോദിച്ചിരുന്നു. താന്‍ ആരെയും തെറിവിളിച്ചിട്ടില്ല, തന്നോട് മോശമായി പെരുമാറിയപ്പോള്‍ സാധാരണ മനുഷ്യന്‍ എന്ന നിലയില്‍ നടത്തിയ പ്രതികരണമാണെന്നായിരുന്നു ശ്രീനാഥ് ഭാസിയുടെ പ്രതികരണം. "ചട്ടമ്പി എന്റെ ജീവിതത്തിൽ വളരെ പ്രധാനപ്പെട്ടൊരു സിനിമയാണ്. ആദ്യമായാണ് ഇത്രയും വലിയൊരു റോൾ ലഭിക്കുന്നത്. അതിനാൽ തന്നെ പ്രമോഷൻ പരിപാടികളിൽ എല്ലാം നേരിട്ട് പങ്കെടുത്തു. ഉറക്കക്കുറവ് മൂലം നല്ല മാനസിക സമ്മർദ്ദം ഉണ്ടായിരുന്നു. ഇതിനിടെ സിനിമയുടെ ഡബ്ബിങ്ങും ചെയ്യണമായിരുന്നു. ഇതിനിടെ ഇന്റർവ്യൂവിൽ വന്നിരിക്കുമ്പോൾ ഭാസി ലേറ്റ് ആണല്ലോ, മെരുക്കാൻ ഞങ്ങൾ രണ്ടുപേരുണ്ട് തുടങ്ങിയ ചോദ്യങ്ങൾ ദേഷ്യമാണുണ്ടാക്കിയത്. അങ്ങനെ പറ്റിപ്പോയതാണ്. തെറി ഒരിക്കലും പറയാൻ പാടില്ല. എന്റെ തെറ്റാണ്. ഇതൊക്കെ കേട്ട് തമാശയാണെന്ന് കരുതി ഞാൻ മിണ്ടാതിരിക്കണമായിരുന്നു" -എന്നാണു മാപ്പു പറഞ്ഞുമായി ബന്ധപ്പെട്ട ശ്രീനാഥ്‌ ഭാസി കൂട്ടിച്ചേർത്തത്. &nbsp;