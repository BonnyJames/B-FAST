---
author: Beaumaris
categories:
- Entertainment
comment_count: 0
date: 2023-08-25 06:35:24
draft: false
image: https://cdn.boolokam.com/articles/2023/08/fwww-7.jpg
like_count: 89312
share_count: 35244
tags:
- dulquer salmaan
- king of kotha
title: കൊത്ത രാജു സ്‌ക്രീനിൽ വരാൻ നമ്മൾ കാത്തിരിക്കും, എന്നാൽ വന്നു കഴിഞ്ഞാൽ ഒന്ന്
  പോയാൽ മതിയെന്നാവും
view_count: 2095107
---

**കിംഗ് ഓഫ് കൊത്ത** **Sreeram Subrahmaniam** കിംഗ് ഓഫ് കൊത്ത ഒറ്റ വാക്കിൽ പറഞ്ഞാൽ പാഴായിപോയ ഒരു പരിശ്രമം ആണ്. ടെക്‌നിക്കലി എല്ലാ മേഖലയിലും മികച്ചു നിൽക്കുന്നു എങ്കിലും ഒരു സിനിമയുടെ നട്ടെല്ല് എന്ന് വിളിക്കാവുന്ന തിരക്കഥയിൽ ഒള്ള പ്രശ്നങ്ങൾ തന്നെ ആണ് അതിനു പ്രധാന കാരണം. ആക്ഷൻ സീൻസിലും, സൗണ്ട് ഡിപ്പാർട്മെന്റിലും ആര്ട്ട് വർക്കിലും തുടങ്ങി മറ്റു മേഖലകളിൽ എടുത്ത എഫോർട്ടിന്റെ ഒരു ചെറിയ അംശം എങ്കിലും റൈറ്റിംഗിൽ കൊടുത്തിരുന്നെങ്കിൽ ഒരു പക്ഷെ കുറച്ചു കൂടെ കൊള്ളാവുന്ന ഒരു ചിത്രം ലഭിച്ചേനെ. കഥാപാത്രസൃഷ്ടിയിലും , കഥാസന്ദര്ഭങ്ങളിലും , സംഭാഷണങ്ങളിലും എല്ലാം ഇത്രയും ലേസി ആയ ഒരു റൈറ്റിംഗ് സിനിമേയെ വല്ലാതെ ഫ്ലാറ്റ് ആക്കുന്നു. ചിത്രത്തിന്റെ ഉദ്ദേശം ദുൽകർ എന്ന താരത്തിനെ ഒരു മാസ്സ് പരിവേഷത്തിൽ അവതരിപിപ്പിക്കുക എന്നതു ആയിരുന്നിരിക്കും,. . പക്ഷെ അത് അമ്പേ പാളിപോയിരിക്കുന്നു. ചാർളി എന്ന ചിത്രത്തിൽ ആ കുട്ടിയെ രക്ഷിക്കുന്ന പോർഷനിൽ ശ്രദ്ധിച്ചാൽ ദുൽഖറിന്റെ ഒരു കിടുക്കൻ സ്വാഗ് കാണാൻ പറ്റും. വളരെ ഓർഗാനിക് ആയി തോന്നുന്ന ഒരു സീൻ ആണ് അത്. എന്നാൽ ഈ ചിത്രത്തിൽ അത് മിസ് ആവുന്നുണ്ട്. വളരെ ഫോഴ്സിബിലി മാസ്സ് കാണിക്കാൻ ശ്രമിക്കുന്നത് പോലെ ,ഏപ്പോഴും പുരികം ചുളിച്ചു കയ്യിൽ ഒരു സിഗരറ്റും പിടിച്ചു നാൻ മാസ്സാണെ എന്ന് കരഞ്ഞു കൊണ്ട് നടക്കുന്നത് പോലെ തോന്നി. ചിത്രത്തിന്റെ നീളവും മറ്റൊരു പ്രശ്നമാണ്. ഇന്റർവെൽ കഴിഞ്ഞയ് ഒരു 20 മിനുറ്റിൽ ചിത്രത്തിന്റെ കോൺഫ്ലിക്റ്റുകൾ എല്ലാം തീർന്നു.ഇനി ആവസിപ്പിച്ചാൽ മാത്രം മതി എന്ന സ്ഥലത്തു നിന്നും ഏകദേശം ഒരു മണിക്കൂറിനടത്തു പിന്നെയും വലിച്ചു നീട്ടുന്നുണ്ട് ചിത്രം. ![](https://cdn.boolokam.com/articles/2023/08/fwww-7.jpg)കൊത്ത രാജുവിനെ അവതരിപ്പിക്കുന്നതിനു മുൻപ് നല്ല ബിൽഡ് അപ്പ് നൽകുന്നുണ്ട്. അയാളൊന്നു സ്‌ക്രീനിൽ വരാൻ നമ്മൾ കാത്തിരിക്കും . എന്നാൽ വന്നു കഴിഞ്ഞാൽ അതിന്റെ ഇമ്പാക്ട് മുഴുവൻ കളയുന്ന ഡയലോഗുകൾ ആണ്.ഫ്ലാഷ് ബാക്കിൽ ഓരോ സീൻ കഴിയുമ്പോഴും വരുന്ന ഗോകുൽ സുരേഷിന്റെ വോയിസ് ഓവർ സഹിക്കില്ല. രാജു അങ്ങനെ ആണ്.. രാജു ഇങ്ങനെ ആണ്. അവനു പെങ്ങളെ ഇഷ്ടമാണ്, പെങ്ങൾക്ക് അവനെ ഇഷ്ടമാണ്, അവന്റെ പ്രണയം.. തുടങ്ങി നമ്മൾ സ്‌ക്രീനിൽ കാണുന്ന കാര്യങ്ങൾ വീണ്ടും ഒരു കാര്യവുമില്ലാതെ ഗോകുലിനെ കൊണ്ട് പിന്നെയും എന്തിനാണ് പറയിക്കുന്നത് എന്ന് പിടികിട്ടുന്നില്ല.കോട്ട പ്രമീളയും , ഗുണ്ട ബിനുവും ഒക്കെ ഇത്രെയും ട്രോള് മെറ്റീരിയൽ ആയിരിക്കുമ്പോൾ അതെ പോലെ ഒരു കഥാപാത്രത്തെ സൃഷ്ടിച്ചു നൈലക്കു കൊടുത്തിട്ടുണ്ട്. അവരുടെ തീവ്രമായ ബാക് സ്റ്റോറി ഒക്കെ പറയുമ്പോൾ തിയേറ്ററിൽ പൊട്ടിച്ചിരി ആയിരുന്നു. അത് പോലെ തന്നെ സജിത മഠത്തിൽ മറ്റൊരു വെരുപ്പീരു കഥാപാത്രം.അവർക്കു മിക്കവാറും അവാർഡ് കിട്ടാൻ സാധ്യത ഉണ്ട്. സിനിമ അവാർഡ് അല്ല "PETA " യുടെ വല്ലോം അവാർഡ്.. ഇജ്ജാതി പൂച്ച സ്‌നേഹി. ഐശ്വര്യ ലക്ഷ്മിയെ കുറിച്ചൊന്നും പറയാൻ തന്നെ തോന്നുന്നില്ല. ഷമ്മി തിലകന് കിട്ടിയ രണ്ടു മാസ്സ് സീൻ കൊള്ളാമായിരുന്നു.ചെമ്പന്റെ റോളും രസിപ്പിക്കുന്നത് ആയിരുന്നു. ഗോകുൽ സുരേഷിനെയും ഇഷ്ടപ്പെട്ടു.. ജേക്സ് ബിജോയുടെ പശ്ചാത്തല സംഗീതം എല്ലാം ഗംഭീരമാണെങ്കിലും ആറു തണുത്ത സീനുകൾ അതിന്റെ എഫ്ഫക്റ്റ് കളയുന്നു. ദുൽകർ ആക്ഷൻ സീനുകൾ നന്നായി ചെയ്തിട്ടുണ്ട് ![](https://cdn.boolokam.com/articles/2023/08/lullll-1.jpg)അഞ്ചോ ആറോ നല്ല ഗംഭീര ആക്ഷൻ സീനുകൾ, ഒരു ഐറ്റം സോങ്, ദുൽഖറിനെ പോലെ ഒരു സ്റ്റാർ, നല്ല സിനിമാട്ടോഗ്രഫി, ത്രസിപ്പിക്കുന്ന ബിജിഎം , വലിയൊരു താര നിര തുടങ്ങി എല്ലാം ഉണ്ടെങ്കിലും പ്രേക്ഷകനെ എന്ഗേജ് ചെയ്യിക്കുക എന്ന കാര്യത്തിൽ കിംഗ് ഓഫ് കൊത്ത പരാജയപ്പെടുന്നു. ഇപ്പോഴത്തെ നിലയിൽ മോഹൻലാൽ മമ്മൂട്ടി എന്നിവർ കഴിഞ്ഞാൽ ഇത്രയധികം ഫാൻ ഫോള്ളോവിങ് ഉള്ള ദുൽകർ തീർച്ചയായും ഒരു സൂപ്പർ സ്റ്റാർ ആണ് എന്നതിൽ ഒരു സംശയവുമില്ല.. പക്ഷെ ഒരു മാസ്സ് ഹീറോ ആകാൻ മാത്രം എത്തിയിട്ടില്ല എന്ന് ഈ ചിത്രം കണ്ടപ്പോൾ തോന്നി .. ബെറ്റർ ലക്ക് നെക്സ്റ്റ് ടൈം DQ..