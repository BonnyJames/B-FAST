---
title: "മലയാളത്തിലെ ആദ്യ \"എ\" സര്‍ട്ടിഫിക്കറ്റ് സിനിമയിലെ നായിക ,നായകന്മാർ ആരെല്ലാം ?"
date: 2023-07-03T16:05:43
draft: false
categories: ["Entertainment"]
tags: ['a certificate actress', 'actress', 'vijaya nirmala']
author: "Beaumaris"
---

<strong>മലയാളത്തിലെ ആദ്യ "എ" സര്‍ട്ടിഫിക്കറ്റ് സിനിമയിലെ നായിക ,നായകന്മാർ ആരെല്ലാം ?⭐</strong>

<strong>അറിവ് തേടുന്ന പാവം പ്രവാസി</strong>

????മലയാളസിനിമയുടെ ചരിത്രമെഴുതുന്ന ആർക്കും മറക്കാൻ കഴിയാത്ത പേരാണ് വിജയനിർമലയുടേത്. മലയാളത്തിലെ എക്കാലത്തെയും ക്ലാസിക്കുകളിലൊന്നായ ഭാർഗവീനിലയത്തിലെ ഭാർഗവിക്കുട്ടിയെ അനശ്വരമാക്കിയ നായിക. ചലച്ചിത്ര മേഖലയിൽ വിപ്ലവം തീർത്ത സിനിമാ പ്രവർത്തക. മലയാളത്തിലെ ആദ്യ വനിതാ സംവിധായിക. 47 സിനിമകൾ ഒരുക്കി ഗിന്നസ് ബുക്ക് ഓഫ് വേൾഡ് റെക്കോഡ്സിൽ ഇടം നേടി ഇന്ത്യൻ സിനിമയുടെതന്നെ അഭിമാനമായി മാറിയ ബഹുമുഖപ്രതിഭയുമാണ് ഈ അഭിനേത്രി.
ഭാർഗവീനിലയത്തിനുശേഷം മലയാള ചിത്രങ്ങളിൽ ഇവർ നായികയായും , സഹനായികയായും അഭിനയിച്ചു.

<a href="https://cdn.boolokam.com/articles/2023/07/dqqqwww-1.jpg"><img class="size-large wp-image-401962 aligncenter" src="https://cdn.boolokam.com/articles/2023/07/dqqqwww-1-1024x672.jpg" alt="" width="800" height="525" /></a>ഇതൊന്നുമല്ലാതെ വിജയ നിർമലയ്ക്ക് മറ്റൊരു വിശേഷണം കൂടിയുണ്ട്. മലയാള സിനിമയുടെ ചരിത്രത്തിലെ ആദ്യ അഡൽട്ടസ് ഒൺലി ചിത്രത്തിലെ നായിക എന്ന പദവി. എം. കൃഷ്ണൻ നായർ സംവിധാനം ചെയ്ത കല്യാണരാത്രി എന്ന ചിത്രത്തിന് സെൻസർ ബോർഡ് നൽകിയത് എ സർട്ടിഫിക്കറ്റ് ആയിരുന്നു. ആ ചിത്രത്തിൽ നായകനായെത്തിയത് മലയാളത്തിലെ നിത്യഹരിത നായകൻ പ്രേംനസീറായിരുന്നു. അങ്ങനെ മലയാളത്തിലെ ആദ്യ അഡൽട്ട്സ് ഒൺലി ചിത്രത്തിലെ നായകൻ എന്ന വിശേഷണം പ്രേംനസീറും സ്വന്തമാക്കി.രാജു മാത്തൻ തങ്കം മൂവീസിന്റെ ബാനറിൽ നിർമിച്ച ചിത്രമായിരുന്നു കല്യാണരാത്രി. സെന്റ്ട്രൽ പിക്ചെഴ്സ് വിതരണം ചെയ്ത ഈ ചിത്രം 1966 ജൂലൈ 15-ന് പ്രദർശനത്തിനെത്തി. ടി.എസ്. മുത്തയ്യ, കൊട്ടാരക്കര ശ്രീധരൻ നായർ, ഫിലോമിന, അടൂർ ഭാസി, പറവൂർ ഭരതൻ തുടങ്ങിയവരായിരുന്നു ചിത്രത്തിലെ മറ്റു താരങ്ങൾ.

തമിഴ്നാട്ടിൽ ജനിച്ച വിജയ നിർമല ഫിലിം പ്രൊഡക്ഷനുമായി ബന്ധപ്പെട്ട് ജോലി ചെയ്തിരുന്ന പിതാവ് വഴിയാണ് സിനിമയിൽ എത്തുന്നത്. 1957 -ൽ തെലുങ്കു സിനിമയിൽ ബാലതാരമായി അരങ്ങേറ്റം കുറിച്ചു. വർഷങ്ങൾക്ക് ശേഷം നായികയായെത്തിയ വിജയ നിർമലയ്ക്ക് മികച്ച വേഷങ്ങൾ നൽകിയത് മലയാള സിനിമയാണ്. വൈക്കം മുഹമ്മദ് ബഷീറിന്റെ നീലവെളിച്ചം എന്ന കഥയെ ആസ്പദമാക്കി എ. വിൻസന്റ് സംവിധാനം ചെയ്ത ഭാർഗവീനിലയത്തിലെ ഭാർഗവി എന്ന യക്ഷി കഥാപാത്രം പ്രേക്ഷക ശ്രദ്ധ നേടി. മധു, പ്രേംനസീർ എന്നിവരായിരുന്നു നായകൻമാർ.റോസി, പോസ്റ്റുമാനെ കാണാനില്ല, ഉദ്യോഗസ്ഥ, നിശാഗന്ധി, പൊന്നാപുരം കോട്ട, കവിത, ദുർഗ, കേളനും കളക്ടറും തുടങ്ങി മലയാളത്തിൽ 25 ചിത്രങ്ങളിൽ വേഷമിട്ടു.
തെലുങ്ക് സിനിമാ താരം കൃഷ്ണ ഘട്ടമനേനിയെ വിവാഹം കഴിച്ചത് വിജയ നിർമലയുടെ കരിയറിൽ വഴിത്തിരിവായി. സംവിധാനം ചെയ്യുക എന്ന തന്റെ സ്വപ്നം സാക്ഷാത്കരിച്ചത് കൃഷ്ണയാണെന്ന് വിജയ നിർമല അഭിമുഖങ്ങളിൽ പറഞ്ഞിരുന്നു. തെലുങ്കിൽ സിനിമയെടുക്കാൻ അന്ന് താരതമ്യേന ചെലവ് കൂടുതലായിരുന്നു. ബജറ്റ് പ്രശ്നങ്ങൾ കാരണം സിനിമയെടുക്കാൻ കഴിയാതെ വന്നപ്പോഴാണ് ഒരു സിനിമയുടെ സെറ്റിൽ വച്ച് അന്ന് കലാസംവിധാനത്ത് പ്രവർത്തിച്ചിരുന്ന ഐ.വി. ശശിയെ (സംവിധായകൻ) വിജയ നിർമല പരിചയപ്പെടുന്നത്.കൃഷ്ണ ഘട്ടമനേനിക്കൊപ്പം വിജയ നിർമല ഐ.വി. ശശിയാണ് തെലുങ്കിൽ ഒരു ചിത്രമെടുക്കുന്നതിന്റെ പകുതി ചെലവിൽ മലയാളത്തിൽ ഒരു ചിത്രം നിർമിക്കാമെന്ന് പറഞ്ഞു കൊടുത്തത്.

<a href="https://cdn.boolokam.com/articles/2023/07/wfwgggg.jpg"><img class=" wp-image-401963 aligncenter" src="https://cdn.boolokam.com/articles/2023/07/wfwgggg.jpg" alt="" width="905" height="510" /></a>അങ്ങനെ 1973-ൽ വിജയ നിർമലയുടെ സംവിധാനത്തിൽ കവിത എന്ന മലയാളചിത്രം പുറത്തുവന്നു. അങ്ങനെ മലയാളത്തിലെ ആദ്യത്തെ വനിതാ സംവിധായികയായി. വിജയകൃഷ്ണാ മൂവീസ് എന്ന പേരിൽ വിജയ നിർമലയും, ഭർത്താവും കൂടിയായിരുന്നു കവിത നിർമിച്ചത്. വെറും നാലു ലക്ഷം രൂപ മാത്രമായിരുന്നു ആ ചിത്രത്തിന്റെ മുതൽ മുടക്ക്. കവിത എന്ന ടൈറ്റിൽ റോളിൽ വിജയ നിർമല തന്നെ അഭിനയിച്ചു. തിക്കുറിശ്ശി, കവിയൂർ പൊന്നമ്മ, ഉമ്മർ എന്നിവരായിരുന്നു മറ്റു കഥാപാത്രങ്ങളെ അവതരിപ്പിച്ചത്.കവിത തെലുങ്കിലും എടുക്കണമെന്ന് തീരുമാനിച്ചപ്പോൾ ചിത്രത്തിന്റെ ക്ലൈമാക്സ് മാറ്റണമെന്ന് പല സുഹൃത്തുക്കളും വിജയ നിർമലയോട് പറഞ്ഞു. പക്ഷേ അവർ സമ്മതിച്ചില്ല. സദാചാരസങ്കല്പങ്ങൾക്കു നേരേയുള്ള ഒരു ഷോക്ക് ട്രീറ്റുമെന്റാണ് തന്റെ ചിത്രമെന്ന് വിജയ നിർമല ഉറച്ചു വിശ്വസിച്ചു. തെലുങ്കിലും അതേ പടി റീമേക്ക് ചെയ്തു. തെലുങ്കിലും കവിത വിജയമായി. രണ്ടാമത് സംവിധാനംചെയ്ത മീന എന്ന തെലുങ്ക് ചിത്രം 100 ദിവസം ഓടി സൂപ്പർഹിറ്റായി.

ആത്മവിശ്വാസക്കുറവാണ് സംവിധാന രംഗത്ത് നിന്ന് സത്രീകളെ പിന്നോട്ട് വലിക്കുന്നതെന്ന് വിജയ നിർമല പറഞ്ഞിരുന്നു. ഇന്ത്യയിൽ ഇപ്പോഴും സ്ത്രീകൾ പുരുഷന്റെ നിഴലിൽ കഴിഞ്ഞു കൂടാനാണ് ആഗ്രഹിക്കുന്നത്. സ്ത്രീയുടെ സഹപ്രവർത്തകനായി പുരുഷനെ ഒരുമിച്ചുനിർത്തിക്കൊണ്ട് സ്ത്രീക്ക് അവളുടെ വഴികളിൽ മുന്നേറാവുന്നതേയുള്ളൂ- ഇതായിരുന്നു നിർമലയുടെ കാഴ്ചപ്പാട്.തെലുങ്ക് നടൻ നരേഷാണ് വിജയ നിർമലയുടെ മകൻ. ആദ്യ ഭർത്താവായ കൃഷ്ണ മൂർത്തിയിൽ ജനിച്ച മകനാണ് നരേഷ്.പ്രശസ്ത നടൻ മഹേഷ് ബാബുവിന്റെ രണ്ടാനമ്മ കൂടിയാണ് വിജയ നിർമല. കൃഷ്ണ ഘട്ടമനേനിക്ക് ആദ്യ വിവാഹത്തിൽ പിറന്ന മകനാണ് മഹേഷ് ബാബുവും.


![മലയാളത്തിലെ ആദ്യ "എ" സര്‍ട്ടിഫിക്കറ്റ് സിനിമയിലെ നായിക ,നായകന്മാർ ആരെല്ലാം ?](https://cdn.boolokam.com/articles/2023/07/dqqqwww-1-1024x672.jpg)**മലയാളത്തിലെ ആദ്യ "എ" സര്‍ട്ടിഫിക്കറ്റ് സിനിമയിലെ നായിക ,നായകന്മാർ ആരെല്ലാം ?⭐** **അറിവ് തേടുന്ന പാവം പ്രവാസി** ????മലയാളസിനിമയുടെ ചരിത്രമെഴുതുന്ന ആർക്കും മറക്കാൻ കഴിയാത്ത പേരാണ് വിജയനിർമലയുടേത്. മലയാളത്തിലെ എക്കാലത്തെയും ക്ലാസിക്കുകളിലൊന്നായ ഭാർഗവീനിലയത്തിലെ ഭാർഗവിക്കുട്ടിയെ അനശ്വരമാക്കിയ നായിക. ചലച്ചിത്ര മേഖലയിൽ വിപ്ലവം തീർത്ത സിനിമാ പ്രവർത്തക. മലയാളത്തിലെ ആദ്യ വനിതാ സംവിധായിക. 47 സിനിമകൾ ഒരുക്കി ഗിന്നസ് ബുക്ക് ഓഫ് വേൾഡ് റെക്കോഡ്സിൽ ഇടം നേടി ഇന്ത്യൻ സിനിമയുടെതന്നെ അഭിമാനമായി മാറിയ ബഹുമുഖപ്രതിഭയുമാണ് ഈ അഭിനേത്രി. ഭാർഗവീനിലയത്തിനുശേഷം മലയാള ചിത്രങ്ങളിൽ ഇവർ നായികയായും , സഹനായികയായും അഭിനയിച്ചു. [](https://cdn.boolokam.com/articles/2023/07/dqqqwww-1.jpg)ഇതൊന്നുമല്ലാതെ വിജയ നിർമലയ്ക്ക് മറ്റൊരു വിശേഷണം കൂടിയുണ്ട്. മലയാള സിനിമയുടെ ചരിത്രത്തിലെ ആദ്യ അഡൽട്ടസ് ഒൺലി ചിത്രത്തിലെ നായിക എന്ന പദവി. എം. കൃഷ്ണൻ നായർ സംവിധാനം ചെയ്ത കല്യാണരാത്രി എന്ന ചിത്രത്തിന് സെൻസർ ബോർഡ് നൽകിയത് എ സർട്ടിഫിക്കറ്റ് ആയിരുന്നു. ആ ചിത്രത്തിൽ നായകനായെത്തിയത് മലയാളത്തിലെ നിത്യഹരിത നായകൻ പ്രേംനസീറായിരുന്നു. അങ്ങനെ മലയാളത്തിലെ ആദ്യ അഡൽട്ട്സ് ഒൺലി ചിത്രത്തിലെ നായകൻ എന്ന വിശേഷണം പ്രേംനസീറും സ്വന്തമാക്കി.രാജു മാത്തൻ തങ്കം മൂവീസിന്റെ ബാനറിൽ നിർമിച്ച ചിത്രമായിരുന്നു കല്യാണരാത്രി. സെന്റ്ട്രൽ പിക്ചെഴ്സ് വിതരണം ചെയ്ത ഈ ചിത്രം 1966 ജൂലൈ 15-ന് പ്രദർശനത്തിനെത്തി. ടി.എസ്. മുത്തയ്യ, കൊട്ടാരക്കര ശ്രീധരൻ നായർ, ഫിലോമിന, അടൂർ ഭാസി, പറവൂർ ഭരതൻ തുടങ്ങിയവരായിരുന്നു ചിത്രത്തിലെ മറ്റു താരങ്ങൾ. തമിഴ്നാട്ടിൽ ജനിച്ച വിജയ നിർമല ഫിലിം പ്രൊഡക്ഷനുമായി ബന്ധപ്പെട്ട് ജോലി ചെയ്തിരുന്ന പിതാവ് വഴിയാണ് സിനിമയിൽ എത്തുന്നത്. 1957 -ൽ തെലുങ്കു സിനിമയിൽ ബാലതാരമായി അരങ്ങേറ്റം കുറിച്ചു. വർഷങ്ങൾക്ക് ശേഷം നായികയായെത്തിയ വിജയ നിർമലയ്ക്ക് മികച്ച വേഷങ്ങൾ നൽകിയത് മലയാള സിനിമയാണ്. വൈക്കം മുഹമ്മദ് ബഷീറിന്റെ നീലവെളിച്ചം എന്ന കഥയെ ആസ്പദമാക്കി എ. വിൻസന്റ് സംവിധാനം ചെയ്ത ഭാർഗവീനിലയത്തിലെ ഭാർഗവി എന്ന യക്ഷി കഥാപാത്രം പ്രേക്ഷക ശ്രദ്ധ നേടി. മധു, പ്രേംനസീർ എന്നിവരായിരുന്നു നായകൻമാർ.റോസി, പോസ്റ്റുമാനെ കാണാനില്ല, ഉദ്യോഗസ്ഥ, നിശാഗന്ധി, പൊന്നാപുരം കോട്ട, കവിത, ദുർഗ, കേളനും കളക്ടറും തുടങ്ങി മലയാളത്തിൽ 25 ചിത്രങ്ങളിൽ വേഷമിട്ടു. തെലുങ്ക് സിനിമാ താരം കൃഷ്ണ ഘട്ടമനേനിയെ വിവാഹം കഴിച്ചത് വിജയ നിർമലയുടെ കരിയറിൽ വഴിത്തിരിവായി. സംവിധാനം ചെയ്യുക എന്ന തന്റെ സ്വപ്നം സാക്ഷാത്കരിച്ചത് കൃഷ്ണയാണെന്ന് വിജയ നിർമല അഭിമുഖങ്ങളിൽ പറഞ്ഞിരുന്നു. തെലുങ്കിൽ സിനിമയെടുക്കാൻ അന്ന് താരതമ്യേന ചെലവ് കൂടുതലായിരുന്നു. ബജറ്റ് പ്രശ്നങ്ങൾ കാരണം സിനിമയെടുക്കാൻ കഴിയാതെ വന്നപ്പോഴാണ് ഒരു സിനിമയുടെ സെറ്റിൽ വച്ച് അന്ന് കലാസംവിധാനത്ത് പ്രവർത്തിച്ചിരുന്ന ഐ.വി. ശശിയെ (സംവിധായകൻ) വിജയ നിർമല പരിചയപ്പെടുന്നത്.കൃഷ്ണ ഘട്ടമനേനിക്കൊപ്പം വിജയ നിർമല ഐ.വി. ശശിയാണ് തെലുങ്കിൽ ഒരു ചിത്രമെടുക്കുന്നതിന്റെ പകുതി ചെലവിൽ മലയാളത്തിൽ ഒരു ചിത്രം നിർമിക്കാമെന്ന് പറഞ്ഞു കൊടുത്തത്. [![](https://cdn.boolokam.com/articles/2023/07/wfwgggg.jpg)](https://cdn.boolokam.com/articles/2023/07/wfwgggg.jpg)അങ്ങനെ 1973-ൽ വിജയ നിർമലയുടെ സംവിധാനത്തിൽ കവിത എന്ന മലയാളചിത്രം പുറത്തുവന്നു. അങ്ങനെ മലയാളത്തിലെ ആദ്യത്തെ വനിതാ സംവിധായികയായി. വിജയകൃഷ്ണാ മൂവീസ് എന്ന പേരിൽ വിജയ നിർമലയും, ഭർത്താവും കൂടിയായിരുന്നു കവിത നിർമിച്ചത്. വെറും നാലു ലക്ഷം രൂപ മാത്രമായിരുന്നു ആ ചിത്രത്തിന്റെ മുതൽ മുടക്ക്. കവിത എന്ന ടൈറ്റിൽ റോളിൽ വിജയ നിർമല തന്നെ അഭിനയിച്ചു. തിക്കുറിശ്ശി, കവിയൂർ പൊന്നമ്മ, ഉമ്മർ എന്നിവരായിരുന്നു മറ്റു കഥാപാത്രങ്ങളെ അവതരിപ്പിച്ചത്.കവിത തെലുങ്കിലും എടുക്കണമെന്ന് തീരുമാനിച്ചപ്പോൾ ചിത്രത്തിന്റെ ക്ലൈമാക്സ് മാറ്റണമെന്ന് പല സുഹൃത്തുക്കളും വിജയ നിർമലയോട് പറഞ്ഞു. പക്ഷേ അവർ സമ്മതിച്ചില്ല. സദാചാരസങ്കല്പങ്ങൾക്കു നേരേയുള്ള ഒരു ഷോക്ക് ട്രീറ്റുമെന്റാണ് തന്റെ ചിത്രമെന്ന് വിജയ നിർമല ഉറച്ചു വിശ്വസിച്ചു. തെലുങ്കിലും അതേ പടി റീമേക്ക് ചെയ്തു. തെലുങ്കിലും കവിത വിജയമായി. രണ്ടാമത് സംവിധാനംചെയ്ത മീന എന്ന തെലുങ്ക് ചിത്രം 100 ദിവസം ഓടി സൂപ്പർഹിറ്റായി. ആത്മവിശ്വാസക്കുറവാണ് സംവിധാന രംഗത്ത് നിന്ന് സത്രീകളെ പിന്നോട്ട് വലിക്കുന്നതെന്ന് വിജയ നിർമല പറഞ്ഞിരുന്നു. ഇന്ത്യയിൽ ഇപ്പോഴും സ്ത്രീകൾ പുരുഷന്റെ നിഴലിൽ കഴിഞ്ഞു കൂടാനാണ് ആഗ്രഹിക്കുന്നത്. സ്ത്രീയുടെ സഹപ്രവർത്തകനായി പുരുഷനെ ഒരുമിച്ചുനിർത്തിക്കൊണ്ട് സ്ത്രീക്ക് അവളുടെ വഴികളിൽ മുന്നേറാവുന്നതേയുള്ളൂ- ഇതായിരുന്നു നിർമലയുടെ കാഴ്ചപ്പാട്.തെലുങ്ക് നടൻ നരേഷാണ് വിജയ നിർമലയുടെ മകൻ. ആദ്യ ഭർത്താവായ കൃഷ്ണ മൂർത്തിയിൽ ജനിച്ച മകനാണ് നരേഷ്.പ്രശസ്ത നടൻ മഹേഷ് ബാബുവിന്റെ രണ്ടാനമ്മ കൂടിയാണ് വിജയ നിർമല. കൃഷ്ണ ഘട്ടമനേനിക്ക് ആദ്യ വിവാഹത്തിൽ പിറന്ന മകനാണ് മഹേഷ് ബാബുവും.
