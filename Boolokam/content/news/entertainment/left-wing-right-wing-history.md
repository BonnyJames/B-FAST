---
author: Beaumaris
categories:
- Entertainment
comment_count: 0
date: 2023-08-20 11:20:39
draft: false
image: ''
like_count: 15518
share_count: 1681
tags:
- history
- LEFT WING
- RIGHT WING
title: എങ്ങനെ ആണ് ഇടതനും, വലതനും ഉണ്ടായത് ?
view_count: 197169
---

**എങ്ങനെ ആണ് ഇടതനും, വലതനും ഉണ്ടായത് ?** **അറിവ് തേടുന്ന പാവം പ്രവാസി** ഫ്രാൻസിലെ ലൂയി പതിനാറാമന്റെ കാലം മുതൽക്കാണ് ഇത്തരമൊരു വിഭജനം നിലവിൽ വന്നത്. 1788 ഫ്രാൻസ് ഭീമമായ കടത്തിലായി. അതേസമയം പ്രത്യേക ആനുകൂല്യങ്ങൾ ഉള്ള വലിയൊരു വിഭാഗം അവർ ന്യായമായും കൊടുക്കേണ്ട നികുതിയുടെ ചെറിയൊരു ഭാഗം മാത്രമേ നൽകിയിരുന്നുള്ളൂ. ഇതിന്റെ പേരിൽ വലിയ കലാപമായി. അതിനാൽ രാജാവ് ദേശീയ പ്രതിനിധിസഭയിൽ ആയ എസ്റ്റേറ്റ്സ് ജനറൽ വിളിച്ചു കൂട്ടുവാൻ തീരുമാനിച്ചു. അതിൽ മൂന്ന് എസ്റ്റേറ്റുകളാണ് ഉണ്ടായിരുന്നത്. ഒന്നാമത്തെ എസ്റ്റേറ്റ് പുരോഹിതന്മാരുടേത്. രണ്ടാമത്തേത് പ്രഭുക്കളുടേത്. ഇത് രണ്ടും ചേർന്ന് 600 പ്രതിനിധികൾ. [](https://cdn.boolokam.com/articles/2023/08/FQFFFF-2.jpg)സാധാരണക്കാരുടെതായുള്ള മൂന്നാമത്തെ എസ്റ്റേറ്റിൽ 600 പ്രതിനിധികൾ ഉണ്ടായിരുന്നു. 1789ൽ വേഴ്സെയ്ൽസ് കൊട്ടാരത്തിൽ വച്ച് അസംബ്ലി ചേർന്നു. ആചാരമനുസരിച്ച് ബഹുമാന്യരായ പ്രതിനിധികൾ രാജാവിന്റെ വലതുവശത്ത് ഇരിക്കണം. അങ്ങനെ പുരോഹിതരും ,പ്രഭുക്കന്മാരും വലതു വശത്തിരുന്നു. സാധാരണക്കാരുടെ സീറ്റ് രാജാവിനെ ഇടതുവശത്തും. 1789 ജൂണിൽ രാജാവ് സാധാരണക്കാരുടെ മൂന്നാം എസ്റ്റേറ്റിനെ ദേശീയ അസംബ്ലിയായി അംഗീകരിച്ചു. പുതിയ അസംബ്ലിയിലും വിപ്ലവകാരികളായ അംഗങ്ങൾ സ്പീക്കറുടെ ഇടതുവശത്താണ് ഇരുന്നിരുന്നത്, സൗമ്യപ്രകൃതക്കാർ വലതുവശത്തും. അങ്ങനെ 'ഇടത്തും' 'വലത്തും' ഫ്രാൻസിലെ രാഷ്ട്രീയ ചേരികളുടെ ചുരുക്ക പേരുകൾ ആയിത്തീർന്നു. എന്തൊക്കെയായാലും യൂറോപ്പിലെ സാംസ്കാരിക നേതൃത്വം ഫ്രാൻസിന് തന്നെയായിരുന്നു. അങ്ങനെ മറ്റു രാജ്യങ്ങളിലും 'ഇടത്ത്', 'വലത്ത് ' എന്ന പ്രയോഗം പ്രചാരത്തിൽ വന്നു.