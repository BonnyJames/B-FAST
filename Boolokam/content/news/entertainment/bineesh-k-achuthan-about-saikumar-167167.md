---
title: "സായ്‌കുമാർ അഭിനയത്തിലെ ആൾറൗണ്ടർ"
date: 2023-04-02T15:00:07
draft: false
categories: ["Entertainment"]
tags: ['saikumar', 'saikumar actor']
author: "Beaumaris"
---

<strong>Bineesh K Achuthan </strong>

ഭൂരിപക്ഷം മലയാളികളെ പോലെ ഞാനും റാംജിറാവ് സ്പീക്കിംഗിലൂടെയാണ് സായ് കുമാറിനെ ആദ്യമായി സ്ക്രീനിൽ കാണുന്നത്. അദ്ദേഹം അതിന് മുമ്പ് ബാലതാരമായി ഒന്നിലധികം ചിത്രങ്ങളിലഭിനയിച്ചിരുന്നു എന്നത് പിന്നീടാണ് മനസിലാക്കുന്നത്. വർഷങ്ങൾക്കിപ്പുറം ദൂരദർശനിൽ മോഹന്റെ കഥയറിയാതെ എന്ന സോമൻ - സുകുമാരൻ ചിത്രത്തിൽ കൗമാരക്കാരനായ സായിയെ കാണാൻ കഴിഞ്ഞു. മലയാള സിനിമയിൽ path breaking movie ആയ റാംജിറാവുവിലെ നായക വേഷം ഒരു പുതുമുഖ നായകന്റെ പതറലൊന്നും കൂടാതെയാണ് അദേഹം അവതരിപ്പിച്ചത്. പാരമ്പര്യവും വർഷങ്ങൾ നീണ്ട നാടകാനുഭവങ്ങളുമാകാം അതിനദ്ദേഹത്തെ പ്രാപ്തനാക്കിയത്. നവാഗത സംവിധായകരായ സിദ്ധിഖ് - ലാൽ ടീമിന്റെ മുഴുനീള ഹാസ്യ ചിത്രമായ റാംജിറാവുവിലെ നായക വേഷത്തിന് കിട്ടിയ സ്വീകാര്യത കൊണ്ടാകാം അതേ ജനുസ്സിലുള്ള ഒട്ടേറെ വേഷങ്ങൾ തുടർന്നദ്ദേഹത്തെ തേടിയെത്തുകയുണ്ടായി. എന്നാൽ വ്യത്യസ്തതക്കുള്ള ശ്രമം സായ് കുമാർ കരിയറിന്റെ തുടക്കത്തിൽ തന്നെ കാണിച്ചിരുന്നു എന്ന് വേണം കരുതാൻ.

<img class="wp-image-389988 aligncenter" src="https://cdn.boolokam.com/articles/2023/04/dqfffffgg.jpg" alt="" width="818" height="555" />നായകനായ ആദ്യ ചിത്രം റിലീസായി ഒരു വർഷം തികയുന്നതിന് മുമ്പ് തന്നെ നെഗറ്റീവ് വേഷത്തിൽ സായ് കുമാറിനെ കാണാൻ പ്രേക്ഷകർക്ക് കഴിഞ്ഞു. ഷാജി കൈലാസിന്റെ സൺഡേ 7 PM എന്ന ചിത്രത്തിലെ സൈക്കോപാത്തിനെ അവതരിപ്പിച്ചു കൊണ്ട് സായ് കുമാർ പ്രേക്ഷകരെ ഞെട്ടിച്ചു. ആ ചിത്രം ഒരു ഫ്ലോപ്പായതിനാൽ സായിയുടെ ശ്രമം ഫലവത്തായില്ല. അതേ വർഷം തന്നെ സുരേഷ് ഗോപി നായകനായ സാന്ദ്രം എന്ന ചിത്രത്തിലെ പ്രതിനായക വേഷം ഗംഭീരമായി അവതരിപ്പിക്കാൻ സായ് കുമാറിന് സാധിച്ചു. ഇതേ സമയം തന്നെ നായകനായും ഉപനായകനായും സായ് ഒട്ടേറെ ചിത്രങ്ങളിൽ അഭിനയിക്കുന്നുമുണ്ട്. കമലിന്റെ ആയുഷ്ക്കാലത്തിെലെ അലക്സ് എന്ന വേഷത്തിൽ സായി കുമാർ മിന്നുന്ന പ്രകടനമാണ് കാഴ്ച വച്ചത്. ഒട്ടും ലൗഡല്ലാത്ത, സബ്ട്ടിൽ ആക്റ്റിംഗിലൂടെ സായ് തന്റെ വേഷം ഗംഭീരമാക്കി. കഥയുടെ വഴിത്തിരിവിൽ വില്ലനിലേക്കുള്ള അലക്സിന്റെ ട്രാൻസ്ഫോർമേഷനൊക്കെ വളരെ തൻമയത്തത്തോടെയാണ് സായ് അവതരിപ്പിച്ചു ഫലിപ്പിച്ചത്. ചമയത്തിലെയും ഹിറ്റ്ലറിലെയും നെഗറ്റീവ് വേഷങ്ങൾ ശ്രദ്ധ നേടിയെടുത്തു.

ഇക്കാലയളവിൽ മലയാള സിനിമയും മാറ്റത്തിന്റെ പാതയിലായിരുന്നു. കോമഡി തരംഗം കെട്ടടങ്ങുകയും പൊളിറ്റിൽ - ആക്ഷൻ ചിത്രങ്ങൾക്ക് പ്രിയമേറുകയും ചെയ്തു. കരിയറിന്റെ തുടക്ക കാലത്ത് " കൊട്ടാരക്കരയോളം പോര ...." എന്ന വിമർശനങ്ങൾക്കറുതി വന്നെങ്കിലും അവസരങ്ങളുടെ അപര്യാപ്തത സായിക്കുണ്ടായിരുന്നു. തന്റെ പ്രതിഭ തെളിയിക്കപ്പെട്ടെങ്കിലും അതിനോട് നീതി പുലർത്തക്ക കരുത്തുറ്റ വേഷങ്ങൾ സായിയിൽ നിന്നും അകന്നു നിന്നു. രിസബാവയേ പോലെ സൂപ്പർതാരങ്ങളുടെ ഹെവി വില്ലൻ വേഷങ്ങൾ എന്തു കൊണ്ടോ 90 - കളുടെ രണ്ടാം പകുതിയിൽ സായിയെ തേടിയെത്തിയില്ല. രൺജി പണിക്കരും രഞ്ജിത്തും രചിച്ച ഷാജി കൈലാസ്, ജോഷി ചിത്രങ്ങളിൽ സൂപ്പർ താരങ്ങളുടെ വില്ലൻമാരായി ഇതര നടൻമാർ കസറിയപ്പോൾ എന്തു കൊണ്ടോ ആ സമയത്തൊക്കെ സായിക്ക് അതിന്റെ ഭാഗഭാക്കാകാനായില്ല. 99 അവസാനമിറങ്ങിയ വിനയന്റെ കലാഭവൻ മണി ചിത്രമായ വാസന്തിയും ലക്ഷ്മിയും പിന്നെ ഞാനും എന്ന ചിത്രത്തിലെ വില്ലൻ വേഷം ശ്രദ്ധേയമായിരുന്നു.

മാസ് മൂവികളിലെ ശക്തമായ വില്ലൻ വേഷങ്ങളിൽ നിന്നും അകന്ന് നിന്ന സായിക്ക് ലഭിച്ച വൻ ബ്രേക്കായിരുന്നു 2000 - ൽ റിലീസായ ഷാജി കൈലാസിന്റെ വല്യേട്ടൻ. രഞ്ജിത്തിന്റെ രചനയിൽ മമ്മൂട്ടി നായകനായ വല്യേട്ടനിലെ പട്ടേരി ശിവരാമൻ നായരെ സായ് കുമാർ ഗംഭീരമാക്കി. അറക്കൽ മാധവനുണ്ണിക്ക് പോന്ന എതിരാളിയായി ഓരോ ഫ്രെയിമിലും സായ് നിറഞ്ഞു നിന്നു. അതേ വർഷമിറങ്ങിയ വിനയന്റെ ദാദാ സാഹിബിലും തൊട്ടടുത്ത വർഷം റിലീസായ രാക്ഷസ രാജാവിലും സായ് നെഗറ്റീവ് കഥാപാത്രമായി തിളങ്ങി. 2002 - ൽ ഷാജി കൈലാസിന്റെ താണ്ഡവത്തിലെ ചേർപ്പുങ്കൽ ശങ്കർദാസും ശശി ശങ്കറിന്റെ കുഞ്ഞിക്കൂനനിലെ ഗരുഡൻ വാസുവും സായ് കുമാറിന് കയ്യടി നേടിക്കൊടുത്ത വേഷങ്ങളാണ്.

2004 - ലെ ഏറ്റവും വലിയ വിജയമായ സേതുരാമയ്യർ CBI യിലെ DySP സത്യദാസ് എന്ന വേഷം ഏറെ പ്രശംസ പിടിച്ചു പറ്റിയിരുന്നു. മീറ്റർ ചെറുതായി ഒന്ന് പാളിയാൽ കൈ വിട്ടു പോകുമായിരുന്ന ഒരു വേഷത്ത തന്റെ പ്രതിഭാവിലാസം കൊണ്ട് സായ് ഉജ്ജ്വലമാക്കി. CBI സീരീസിലെ ആദ്യ രണ്ട് ഭാഗങ്ങളിലും സുകുമാരൻ അവതരിപ്പിച്ച വേഷത്തെ അതേ ഭാവദാഹികൾ ഉൾക്കൊണ്ട് കൊണ്ട് തൻമയത്തത്തോടെ സായ് ഗംഭീരമാക്കി. ഇക്കാലയളവിൽ നരേന്ദ്ര പ്രസാദ്, എൻ.എഫ്. വർഗ്ഗീസ് തുടങ്ങിയ പ്രതിഭകൾ കാലയവനികക്കുള്ളിൽ മറയുകയും മലയാള സിനിമയിലെ ശക്തമായ വില്ലൻ വേഷങ്ങൾ സായ് കുമാർ, സിദ്ധിഖ് എന്നിവരിലേക്ക് കേന്ദ്രികരിക്കുകയും ചെയ്തു.

സുരേഷ് ഗോപിയുടെ രണ്ടാം വരവ് എന്ന് പറയാവുന്ന രഞ്ജി പണിക്കരുടെ ഭരത് ചന്ദ്രൻ IPS - ന്റെ തുടക്കം മുതൽ നായകന്റെ ഇൻട്രോ വരെ ആ ചിത്രത്തെ താങ്ങി നിർത്തുന്നത് സായിയുടെ അഭിനയ കരുത്താണ്. ജനാബ് ഹൈദരാലി ഹസൻ എന്ന വേഷം സായിയിൽ ഭദ്രമായിരുന്നു. അതേ വർഷം തന്നെ റിലീസായ രാജമാണിക്യം എന്ന അൻവർ റഷീദ് ചിത്രത്തിന്റെ സ്ഥിതിയും സമാനമായിരുന്നു. നായകന്റെ വരവ് വരെ ഒരു ചിത്രത്തെ മുഴുവൻ തന്റെ ചുമലിലേറ്റി മുന്നോട്ട് പോവുക എന്ന ശ്രമകരമായ ദൗത്യം. ടൈറ്റിൽ റോളിൽ വരുന്ന മമ്മൂട്ടിയുടെ വളർത്തച്ഛൻ രാജരത്നം പിളളയായി സായ് കുമാർ അരങ്ങു തകർത്തു. സായിക്ക് ഏറെ പ്രേക്ഷകപ്രീതി നേടി കൊടുത്ത ഒരു വേഷമായിരുന്നു അത്.

വില്ലൻ വേഷങ്ങളിൽ നിറഞ്ഞ് നിൽക്കുമ്പോൾ തന്നെ ഹാസ്യരസ പ്രാധാന്യമുള്ള റോളുകളും സായ് കുമാർ ചെയ്തു ഫലിപ്പിക്കുകയുണ്ടായി. അൻവർ റഷീദിന്റെ ഛോട്ടാ മുംബെയിലെ ഫയൽവാൻ മൈക്കിൾ ആശാനായി സായ് കയ്യടി നേടി. മോഹൻലാൽ അവതരിപ്പിക്കുന്ന തലയുടെ അച്ഛൻ വേഷത്തിൽ സായ് തിളങ്ങുകയുണ്ടായി. ജിത്തു ജോസഫിന്റെ ദിലീപ് ചിത്രമായ മൈ ബോസിലും സായ് കുമാറിന്റെ വേഷം രസകരമായിരുന്നു. ആരോഗ്യപരമായ കാരണങ്ങളാൽ സായ് കുമാറിന് സിനിമയിൽ ഇടവേളകൾ ഉണ്ടായിട്ടുണ്ട്. രോഗാവസ്ഥ അദ്ദേഹത്തിന്റെ പ്രതിഭയെ ഉലച്ചിട്ടില്ല എന്ന് തെളിയിക്കുന്ന പ്രകടനമായിരുന്നു പൃഥ്വിരാജിന്റെ മോഹൻലാൽ ചിത്രമായ ലൂസിഫറിൽ. കുതന്ത്രജ്ഞനായ മഹേശ വർമ്മയുടെ വേഷം സായി കുമാറിൽ ഭദ്രമായിരുന്നു.

വിക്കിപ്പീഡിയ പ്രകാരം  ( മാർച്ച് 31) അദ്ദേഹത്തിന്റെ പിറന്നാളാണ്. അതിലുപരി ഷഷ്ഠി പൂർത്തിയും. പതീറ്റാണ്ടുകൾ നീണ്ട സായ് കുമാറിന്റെ കരിയറിലെ നൂറ് കണക്കിന് കഥാപാത്രങ്ങളിൽ വിരലിലെണ്ണാവുന്നവ മാത്രമേ പരാമർശിക്കാനായിട്ടുള്ളൂ. വിസ്താര ഭയത്തിലുപരി FB പോസ്റ്റിന്റെ പരിമിതിയും കണക്കിലെടുത്ത് ചുരുക്കേണ്ടി വന്നു. പിറന്നാളാശംസകളോടൊപ്പം തന്നെ തന്റെ ആരോഗ്യം വീണ്ടെടുത്തു കൊണ്ട് മലയാള ചലച്ചിത്ര പ്രേമികളെ വിസ്മയിപ്പിക്കുന്ന ഒട്ടേറെ വേഷങ്ങൾ ചെയ്യാൻ ഇനിയും അദ്ദേഹത്തിന് പ്രാപ്തമാവട്ടെ എന്നാശംസിക്കുന്നു.


![സായ്‌കുമാർ അഭിനയത്തിലെ ആൾറൗണ്ടർ](https://cdn.boolokam.com/articles/2023/04/dqfffffgg.jpg)**Bineesh K Achuthan** ഭൂരിപക്ഷം മലയാളികളെ പോലെ ഞാനും റാംജിറാവ് സ്പീക്കിംഗിലൂടെയാണ് സായ് കുമാറിനെ ആദ്യമായി സ്ക്രീനിൽ കാണുന്നത്. അദ്ദേഹം അതിന് മുമ്പ് ബാലതാരമായി ഒന്നിലധികം ചിത്രങ്ങളിലഭിനയിച്ചിരുന്നു എന്നത് പിന്നീടാണ് മനസിലാക്കുന്നത്. വർഷങ്ങൾക്കിപ്പുറം ദൂരദർശനിൽ മോഹന്റെ കഥയറിയാതെ എന്ന സോമൻ - സുകുമാരൻ ചിത്രത്തിൽ കൗമാരക്കാരനായ സായിയെ കാണാൻ കഴിഞ്ഞു. മലയാള സിനിമയിൽ path breaking movie ആയ റാംജിറാവുവിലെ നായക വേഷം ഒരു പുതുമുഖ നായകന്റെ പതറലൊന്നും കൂടാതെയാണ് അദേഹം അവതരിപ്പിച്ചത്. പാരമ്പര്യവും വർഷങ്ങൾ നീണ്ട നാടകാനുഭവങ്ങളുമാകാം അതിനദ്ദേഹത്തെ പ്രാപ്തനാക്കിയത്. നവാഗത സംവിധായകരായ സിദ്ധിഖ് - ലാൽ ടീമിന്റെ മുഴുനീള ഹാസ്യ ചിത്രമായ റാംജിറാവുവിലെ നായക വേഷത്തിന് കിട്ടിയ സ്വീകാര്യത കൊണ്ടാകാം അതേ ജനുസ്സിലുള്ള ഒട്ടേറെ വേഷങ്ങൾ തുടർന്നദ്ദേഹത്തെ തേടിയെത്തുകയുണ്ടായി. എന്നാൽ വ്യത്യസ്തതക്കുള്ള ശ്രമം സായ് കുമാർ കരിയറിന്റെ തുടക്കത്തിൽ തന്നെ കാണിച്ചിരുന്നു എന്ന് വേണം കരുതാൻ. നായകനായ ആദ്യ ചിത്രം റിലീസായി ഒരു വർഷം തികയുന്നതിന് മുമ്പ് തന്നെ നെഗറ്റീവ് വേഷത്തിൽ സായ് കുമാറിനെ കാണാൻ പ്രേക്ഷകർക്ക് കഴിഞ്ഞു. ഷാജി കൈലാസിന്റെ സൺഡേ 7 PM എന്ന ചിത്രത്തിലെ സൈക്കോപാത്തിനെ അവതരിപ്പിച്ചു കൊണ്ട് സായ് കുമാർ പ്രേക്ഷകരെ ഞെട്ടിച്ചു. ആ ചിത്രം ഒരു ഫ്ലോപ്പായതിനാൽ സായിയുടെ ശ്രമം ഫലവത്തായില്ല. അതേ വർഷം തന്നെ സുരേഷ് ഗോപി നായകനായ സാന്ദ്രം എന്ന ചിത്രത്തിലെ പ്രതിനായക വേഷം ഗംഭീരമായി അവതരിപ്പിക്കാൻ സായ് കുമാറിന് സാധിച്ചു. ഇതേ സമയം തന്നെ നായകനായും ഉപനായകനായും സായ് ഒട്ടേറെ ചിത്രങ്ങളിൽ അഭിനയിക്കുന്നുമുണ്ട്. കമലിന്റെ ആയുഷ്ക്കാലത്തിെലെ അലക്സ് എന്ന വേഷത്തിൽ സായി കുമാർ മിന്നുന്ന പ്രകടനമാണ് കാഴ്ച വച്ചത്. ഒട്ടും ലൗഡല്ലാത്ത, സബ്ട്ടിൽ ആക്റ്റിംഗിലൂടെ സായ് തന്റെ വേഷം ഗംഭീരമാക്കി. കഥയുടെ വഴിത്തിരിവിൽ വില്ലനിലേക്കുള്ള അലക്സിന്റെ ട്രാൻസ്ഫോർമേഷനൊക്കെ വളരെ തൻമയത്തത്തോടെയാണ് സായ് അവതരിപ്പിച്ചു ഫലിപ്പിച്ചത്. ചമയത്തിലെയും ഹിറ്റ്ലറിലെയും നെഗറ്റീവ് വേഷങ്ങൾ ശ്രദ്ധ നേടിയെടുത്തു. ഇക്കാലയളവിൽ മലയാള സിനിമയും മാറ്റത്തിന്റെ പാതയിലായിരുന്നു. കോമഡി തരംഗം കെട്ടടങ്ങുകയും പൊളിറ്റിൽ - ആക്ഷൻ ചിത്രങ്ങൾക്ക് പ്രിയമേറുകയും ചെയ്തു. കരിയറിന്റെ തുടക്ക കാലത്ത് " കൊട്ടാരക്കരയോളം പോര ...." എന്ന വിമർശനങ്ങൾക്കറുതി വന്നെങ്കിലും അവസരങ്ങളുടെ അപര്യാപ്തത സായിക്കുണ്ടായിരുന്നു. തന്റെ പ്രതിഭ തെളിയിക്കപ്പെട്ടെങ്കിലും അതിനോട് നീതി പുലർത്തക്ക കരുത്തുറ്റ വേഷങ്ങൾ സായിയിൽ നിന്നും അകന്നു നിന്നു. രിസബാവയേ പോലെ സൂപ്പർതാരങ്ങളുടെ ഹെവി വില്ലൻ വേഷങ്ങൾ എന്തു കൊണ്ടോ 90 - കളുടെ രണ്ടാം പകുതിയിൽ സായിയെ തേടിയെത്തിയില്ല. രൺജി പണിക്കരും രഞ്ജിത്തും രചിച്ച ഷാജി കൈലാസ്, ജോഷി ചിത്രങ്ങളിൽ സൂപ്പർ താരങ്ങളുടെ വില്ലൻമാരായി ഇതര നടൻമാർ കസറിയപ്പോൾ എന്തു കൊണ്ടോ ആ സമയത്തൊക്കെ സായിക്ക് അതിന്റെ ഭാഗഭാക്കാകാനായില്ല. 99 അവസാനമിറങ്ങിയ വിനയന്റെ കലാഭവൻ മണി ചിത്രമായ വാസന്തിയും ലക്ഷ്മിയും പിന്നെ ഞാനും എന്ന ചിത്രത്തിലെ വില്ലൻ വേഷം ശ്രദ്ധേയമായിരുന്നു. മാസ് മൂവികളിലെ ശക്തമായ വില്ലൻ വേഷങ്ങളിൽ നിന്നും അകന്ന് നിന്ന സായിക്ക് ലഭിച്ച വൻ ബ്രേക്കായിരുന്നു 2000 - ൽ റിലീസായ ഷാജി കൈലാസിന്റെ വല്യേട്ടൻ. രഞ്ജിത്തിന്റെ രചനയിൽ മമ്മൂട്ടി നായകനായ വല്യേട്ടനിലെ പട്ടേരി ശിവരാമൻ നായരെ സായ് കുമാർ ഗംഭീരമാക്കി. അറക്കൽ മാധവനുണ്ണിക്ക് പോന്ന എതിരാളിയായി ഓരോ ഫ്രെയിമിലും സായ് നിറഞ്ഞു നിന്നു. അതേ വർഷമിറങ്ങിയ വിനയന്റെ ദാദാ സാഹിബിലും തൊട്ടടുത്ത വർഷം റിലീസായ രാക്ഷസ രാജാവിലും സായ് നെഗറ്റീവ് കഥാപാത്രമായി തിളങ്ങി. 2002 - ൽ ഷാജി കൈലാസിന്റെ താണ്ഡവത്തിലെ ചേർപ്പുങ്കൽ ശങ്കർദാസും ശശി ശങ്കറിന്റെ കുഞ്ഞിക്കൂനനിലെ ഗരുഡൻ വാസുവും സായ് കുമാറിന് കയ്യടി നേടിക്കൊടുത്ത വേഷങ്ങളാണ്. 2004 - ലെ ഏറ്റവും വലിയ വിജയമായ സേതുരാമയ്യർ CBI യിലെ DySP സത്യദാസ് എന്ന വേഷം ഏറെ പ്രശംസ പിടിച്ചു പറ്റിയിരുന്നു. മീറ്റർ ചെറുതായി ഒന്ന് പാളിയാൽ കൈ വിട്ടു പോകുമായിരുന്ന ഒരു വേഷത്ത തന്റെ പ്രതിഭാവിലാസം കൊണ്ട് സായ് ഉജ്ജ്വലമാക്കി. CBI സീരീസിലെ ആദ്യ രണ്ട് ഭാഗങ്ങളിലും സുകുമാരൻ അവതരിപ്പിച്ച വേഷത്തെ അതേ ഭാവദാഹികൾ ഉൾക്കൊണ്ട് കൊണ്ട് തൻമയത്തത്തോടെ സായ് ഗംഭീരമാക്കി. ഇക്കാലയളവിൽ നരേന്ദ്ര പ്രസാദ്, എൻ.എഫ്. വർഗ്ഗീസ് തുടങ്ങിയ പ്രതിഭകൾ കാലയവനികക്കുള്ളിൽ മറയുകയും മലയാള സിനിമയിലെ ശക്തമായ വില്ലൻ വേഷങ്ങൾ സായ് കുമാർ, സിദ്ധിഖ് എന്നിവരിലേക്ക് കേന്ദ്രികരിക്കുകയും ചെയ്തു. സുരേഷ് ഗോപിയുടെ രണ്ടാം വരവ് എന്ന് പറയാവുന്ന രഞ്ജി പണിക്കരുടെ ഭരത് ചന്ദ്രൻ IPS - ന്റെ തുടക്കം മുതൽ നായകന്റെ ഇൻട്രോ വരെ ആ ചിത്രത്തെ താങ്ങി നിർത്തുന്നത് സായിയുടെ അഭിനയ കരുത്താണ്. ജനാബ് ഹൈദരാലി ഹസൻ എന്ന വേഷം സായിയിൽ ഭദ്രമായിരുന്നു. അതേ വർഷം തന്നെ റിലീസായ രാജമാണിക്യം എന്ന അൻവർ റഷീദ് ചിത്രത്തിന്റെ സ്ഥിതിയും സമാനമായിരുന്നു. നായകന്റെ വരവ് വരെ ഒരു ചിത്രത്തെ മുഴുവൻ തന്റെ ചുമലിലേറ്റി മുന്നോട്ട് പോവുക എന്ന ശ്രമകരമായ ദൗത്യം. ടൈറ്റിൽ റോളിൽ വരുന്ന മമ്മൂട്ടിയുടെ വളർത്തച്ഛൻ രാജരത്നം പിളളയായി സായ് കുമാർ അരങ്ങു തകർത്തു. സായിക്ക് ഏറെ പ്രേക്ഷകപ്രീതി നേടി കൊടുത്ത ഒരു വേഷമായിരുന്നു അത്. വില്ലൻ വേഷങ്ങളിൽ നിറഞ്ഞ് നിൽക്കുമ്പോൾ തന്നെ ഹാസ്യരസ പ്രാധാന്യമുള്ള റോളുകളും സായ് കുമാർ ചെയ്തു ഫലിപ്പിക്കുകയുണ്ടായി. അൻവർ റഷീദിന്റെ ഛോട്ടാ മുംബെയിലെ ഫയൽവാൻ മൈക്കിൾ ആശാനായി സായ് കയ്യടി നേടി. മോഹൻലാൽ അവതരിപ്പിക്കുന്ന തലയുടെ അച്ഛൻ വേഷത്തിൽ സായ് തിളങ്ങുകയുണ്ടായി. ജിത്തു ജോസഫിന്റെ ദിലീപ് ചിത്രമായ മൈ ബോസിലും സായ് കുമാറിന്റെ വേഷം രസകരമായിരുന്നു. ആരോഗ്യപരമായ കാരണങ്ങളാൽ സായ് കുമാറിന് സിനിമയിൽ ഇടവേളകൾ ഉണ്ടായിട്ടുണ്ട്. രോഗാവസ്ഥ അദ്ദേഹത്തിന്റെ പ്രതിഭയെ ഉലച്ചിട്ടില്ല എന്ന് തെളിയിക്കുന്ന പ്രകടനമായിരുന്നു പൃഥ്വിരാജിന്റെ മോഹൻലാൽ ചിത്രമായ ലൂസിഫറിൽ. കുതന്ത്രജ്ഞനായ മഹേശ വർമ്മയുടെ വേഷം സായി കുമാറിൽ ഭദ്രമായിരുന്നു. വിക്കിപ്പീഡിയ പ്രകാരം ( മാർച്ച് 31) അദ്ദേഹത്തിന്റെ പിറന്നാളാണ്. അതിലുപരി ഷഷ്ഠി പൂർത്തിയും. പതീറ്റാണ്ടുകൾ നീണ്ട സായ് കുമാറിന്റെ കരിയറിലെ നൂറ് കണക്കിന് കഥാപാത്രങ്ങളിൽ വിരലിലെണ്ണാവുന്നവ മാത്രമേ പരാമർശിക്കാനായിട്ടുള്ളൂ. വിസ്താര ഭയത്തിലുപരി FB പോസ്റ്റിന്റെ പരിമിതിയും കണക്കിലെടുത്ത് ചുരുക്കേണ്ടി വന്നു. പിറന്നാളാശംസകളോടൊപ്പം തന്നെ തന്റെ ആരോഗ്യം വീണ്ടെടുത്തു കൊണ്ട് മലയാള ചലച്ചിത്ര പ്രേമികളെ വിസ്മയിപ്പിക്കുന്ന ഒട്ടേറെ വേഷങ്ങൾ ചെയ്യാൻ ഇനിയും അദ്ദേഹത്തിന് പ്രാപ്തമാവട്ടെ എന്നാശംസിക്കുന്നു.
