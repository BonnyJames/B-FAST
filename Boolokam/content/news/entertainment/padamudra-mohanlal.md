---
title: "ഗാനരംഗങ്ങളിൽ ലിപ് മൂവ്മെൻ്റ് കൊടുത്ത് അതീവ ചാരുതയോടെ അഭിനയിക്കാനുള്ള മോഹൻലാലിൻ്റെ അസാമാന്യ വൈദഗ്ദ്യം"
date: 2022-06-24T10:11:19
draft: false
categories: ["Entertainment"]
tags: ['mathuppandaram', 'mohanlal', 'padamudra']
author: "Beaumaris"
---

<strong>സഫീർ അഹമ്മദ്</strong>

ഗാനരംഗങ്ങളിൽ ലിപ് മൂവ്മെൻ്റ് കൊടുത്ത് അതീവ ചാരുതയോടെ അഭിനയിക്കാനുള്ള മോഹൻലാലിൻ്റെ അസാമാന്യ വൈദഗ്ദ്ധ്യം വിളിച്ചോതിയ ഒന്നായിരുന്നു ആർ.സുകുമാരൻ സംവിധാനം ചെയ്ത പാദമുദ്ര എന്ന സിനിമയിലെ 'അമ്പലമില്ലാതെ ആൽത്തറയിൽ വാഴും ഓംകാരമുർത്തി ഓച്ചിറയിൽ' എന്ന മനോഹര ഗാനം..ഭക്തി സാന്ദ്രമായി തുടങ്ങിയ പാട്ടും രംഗങ്ങളും പതിയെ വഴി തെറ്റി ഒഴുകുകയാണ്..ഭക്തിയിൽ നിന്നും ശൃംഗാരത്തിലേക്കും കാമത്തിലേക്കുമുള്ള മാതു പണ്ടാരത്തിന്റെ ഭാവ മാറ്റം,ഗംഭീരമാണത് !

<img class="wp-image-340538 aligncenter" src="https://cdn.boolokam.com/articles/2022/06/3t3t3ttt.jpg" alt="" width="820" height="461" />

ഞൊടിയിടയിലാണ് ഭക്തിയും ശൃംഗാരവും കാമവും ഒക്കെ മാതു പണ്ടാരമെന്ന മോഹൻലാലിന്റെ മുഖത്ത് മിന്നിമറയുന്നത്. സംഹാര താണ്ഡവമാടുന്ന നേരത്തും ശൃംഗാര കേളികളാടുന്നു' എന്ന വരികൾക്ക് മോഹൻലാൽ കൊടുക്കുന്ന ഭാവവും ശരീരഭാഷയും ഒക്കെ മനോഹരമാണ്. കൂടാതെ മൂന്ന് മിനിട്ടോളം ദൈർഘ്യമുള്ള മാതു പണ്ടാരം എന്ന കഥാപാത്രത്തിൻ്റെ കാവടിയാട്ടം, അതൊരു പുതിയ ദൃശ്യാനുഭവം ആയിരുന്നു പ്രേക്ഷകർക്ക്. മോഹൻലാൽ എന്ന നടന്റെ താളബോധവും അനായാസമായ മെയ് വഴക്കവും പ്രേക്ഷകർക്ക് കാണിച്ച് കൊടുത്ത പ്രകടനമായിരുന്നു ആ കാവടിയാട്ടത്തിലേത്, മലയാള സിനിമയിൽ മോഹൻലാൽ എന്ന നടന് മാത്രം സാധ്യമാകുന്ന ഒന്ന് !

<img class="wp-image-340540 aligncenter" src="https://cdn.boolokam.com/articles/2022/06/y544y4y4y4y.jpg" alt="" width="622" height="622" />ഒരു നടൻ ഇരട്ട കഥാപാത്രങ്ങൾ അവതരിപ്പിക്കുന്നത് സിനിമയിൽ പതിവുള്ള ഒരു കാര്യമാണ്. എന്നാൽ മേക്കപ്പിന്റെ അമിത സഹായം ഇല്ലാതെ അങ്ങേയറ്റം വ്യത്യസ്തമായ രണ്ട് കഥാപാത്രങ്ങളെ ഒരു സിനിമയിൽ എങ്ങനെ വളരെ സ്വഭാവികമായി,എങ്ങനെ അതി മനോഹരമായി അവതരിപ്പിക്കാമെന്നുള്ളതിന് ഇന്ത്യൻ സിനിമയ്ക്കുള്ള ഒരു പാഠപുസ്തകമാണ് പാദമുദ്രയിലെ മോഹൻലാലിന്റെ പെർഫോമൻസ്..അത്രയ്ക്ക് ശക്തമായിരുന്നു,അത്രയ്ക്ക് മികച്ചതായിരുന്നു, മാതു പണ്ടാരവും സോപ്പു കുട്ടപ്പനുമായിട്ടുള്ള മോഹൻലാലിന്റെ പകർന്നാട്ടം!! ജൂൺ 24, പാദമുദ്രയ്ക്കും സോപ്പ് കുട്ടപ്പനും മാതുപണ്ടാരത്തിനും ഇന്ന് 34 വയസ് !

[embed]https://youtu.be/okrAYbEQvUA[/embed]


![ഗാനരംഗങ്ങളിൽ ലിപ് മൂവ്മെൻ്റ് കൊടുത്ത് അതീവ ചാരുതയോടെ അഭിനയിക്കാനുള്ള മോഹൻലാലിൻ്റെ അസാമാന്യ വൈദഗ്ദ്യം](https://cdn.boolokam.com/articles/2022/06/3t3t3ttt.jpg)**സഫീർ അഹമ്മദ്** ഗാനരംഗങ്ങളിൽ ലിപ് മൂവ്മെൻ്റ് കൊടുത്ത് അതീവ ചാരുതയോടെ അഭിനയിക്കാനുള്ള മോഹൻലാലിൻ്റെ അസാമാന്യ വൈദഗ്ദ്ധ്യം വിളിച്ചോതിയ ഒന്നായിരുന്നു ആർ.സുകുമാരൻ സംവിധാനം ചെയ്ത പാദമുദ്ര എന്ന സിനിമയിലെ 'അമ്പലമില്ലാതെ ആൽത്തറയിൽ വാഴും ഓംകാരമുർത്തി ഓച്ചിറയിൽ' എന്ന മനോഹര ഗാനം..ഭക്തി സാന്ദ്രമായി തുടങ്ങിയ പാട്ടും രംഗങ്ങളും പതിയെ വഴി തെറ്റി ഒഴുകുകയാണ്..ഭക്തിയിൽ നിന്നും ശൃംഗാരത്തിലേക്കും കാമത്തിലേക്കുമുള്ള മാതു പണ്ടാരത്തിന്റെ ഭാവ മാറ്റം,ഗംഭീരമാണത് ! ഞൊടിയിടയിലാണ് ഭക്തിയും ശൃംഗാരവും കാമവും ഒക്കെ മാതു പണ്ടാരമെന്ന മോഹൻലാലിന്റെ മുഖത്ത് മിന്നിമറയുന്നത്. സംഹാര താണ്ഡവമാടുന്ന നേരത്തും ശൃംഗാര കേളികളാടുന്നു' എന്ന വരികൾക്ക് മോഹൻലാൽ കൊടുക്കുന്ന ഭാവവും ശരീരഭാഷയും ഒക്കെ മനോഹരമാണ്. കൂടാതെ മൂന്ന് മിനിട്ടോളം ദൈർഘ്യമുള്ള മാതു പണ്ടാരം എന്ന കഥാപാത്രത്തിൻ്റെ കാവടിയാട്ടം, അതൊരു പുതിയ ദൃശ്യാനുഭവം ആയിരുന്നു പ്രേക്ഷകർക്ക്. മോഹൻലാൽ എന്ന നടന്റെ താളബോധവും അനായാസമായ മെയ് വഴക്കവും പ്രേക്ഷകർക്ക് കാണിച്ച് കൊടുത്ത പ്രകടനമായിരുന്നു ആ കാവടിയാട്ടത്തിലേത്, മലയാള സിനിമയിൽ മോഹൻലാൽ എന്ന നടന് മാത്രം സാധ്യമാകുന്ന ഒന്ന് ! ![](https://cdn.boolokam.com/articles/2022/06/y544y4y4y4y.jpg)ഒരു നടൻ ഇരട്ട കഥാപാത്രങ്ങൾ അവതരിപ്പിക്കുന്നത് സിനിമയിൽ പതിവുള്ള ഒരു കാര്യമാണ്. എന്നാൽ മേക്കപ്പിന്റെ അമിത സഹായം ഇല്ലാതെ അങ്ങേയറ്റം വ്യത്യസ്തമായ രണ്ട് കഥാപാത്രങ്ങളെ ഒരു സിനിമയിൽ എങ്ങനെ വളരെ സ്വഭാവികമായി,എങ്ങനെ അതി മനോഹരമായി അവതരിപ്പിക്കാമെന്നുള്ളതിന് ഇന്ത്യൻ സിനിമയ്ക്കുള്ള ഒരു പാഠപുസ്തകമാണ് പാദമുദ്രയിലെ മോഹൻലാലിന്റെ പെർഫോമൻസ്..അത്രയ്ക്ക് ശക്തമായിരുന്നു,അത്രയ്ക്ക് മികച്ചതായിരുന്നു, മാതു പണ്ടാരവും സോപ്പു കുട്ടപ്പനുമായിട്ടുള്ള മോഹൻലാലിന്റെ പകർന്നാട്ടം!! ജൂൺ 24, പാദമുദ്രയ്ക്കും സോപ്പ് കുട്ടപ്പനും മാതുപണ്ടാരത്തിനും ഇന്ന് 34 വയസ് ! [embed]https://youtu.be/okrAYbEQvUA[/embed]
