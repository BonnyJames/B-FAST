---
author: Beaumaris
categories:
- Entertainment
comment_count: 0
date: 2022-04-21 07:33:26
draft: false
image: https://cdn.boolokam.com/articles/2022/04/image.jpg
like_count: 54188
share_count: 10580
tags:
- actress
- bollywood
- Featured
- malayalam actress
- Vincy Aloshious
title: വിൻസി അലോഷ്യസ് ഇനി ബോളീവുഡിലും
view_count: 817397
---

മഴവില്‍ മനോരമയില്‍ സംപ്രേഷണം ചെയ്ത 'നായിക നായകനി'ലൂടെയാണ് വിൻസി അലോഷ്യസ് പ്രേക്ഷകരുടെ പ്രിയപ്പെട്ട താരമായി മാറിയത് . 2019ല്‍ പുറത്തിറങ്ങിയ വികൃതി എന്ന ചിത്രത്തിലൂടെയാണ് സിനിമയിലെത്തുന്നത്. ചിത്രത്തിലെ സീനത്ത് എന്ന കഥാപാത്രം ഏറെ ശ്രദ്ധിക്കപ്പെട്ടിരുന്നു. തുടര്‍ന്ന് കനകം കാമിനി കലഹം, ഭീമന്റെ വഴി , ജനഗണമന തുടങ്ങിയ ചിത്രങ്ങളില്‍ അഭിനയിച്ചു. എന്നാൽ താരം ഇപ്പോൾ ബോളിവുഡിൽ അരങ്ങേറ്റം കുറിക്കുകയാണ്. ഫെയ്സ് ഓഫ് ദ് ഫെയ്സ്‍ലെസ് എന്ന ഹിന്ദി സിനിമയFലൂടെയാണ് വിൻസിയുടെ ബോളിവുഡ് അരങ്ങേറ്റം. ചിത്രം സംവിധാനം ചെയുന്നത് ഷെയ്സൺ ഔസേഫ് ആണ്. ഏപ്രിൽ 25ന് ചിത്രത്തിന്റെ ടൈറ്റിൽ ലോഞ്ച് നടക്കും. ഈ ചിത്രത്തിൽ വിൻസി അവതരിപ്പിക്കുന്നത് മലയാളിയായ ഒരു കഥാപാത്രത്തെയാണ് . ദേശീയ പുരസ്‌കാര ജേതാവ് കൂടിയായ മഹേഷ് റാണെ ആണ് സിനിമയുടെ ക്യാമറ. ആദിവാസി പ്രശ്‌നങ്ങൾ കൂടി ചർച്ചയാകുന്ന സിനിമയാണ് 'ഫെയ്‌സ് ഓഫ് ദ് ഫെയ്‌സ്‌ലെസ്'. ![](https://cdn.boolokam.com/articles/2022/04/image.jpg)രഞ്ജൻ എബ്രഹാം ആണ് എഡിറ്റിങ് നിർവ്വഹിച്ചിരിക്കുന്നത്, ഛായാഗ്രഹണം മഹേഷ് റാണെ . ഈ ചിത്രത്തിൽ എട്ടു സംസ്ഥാനങ്ങളിൽ നിന്നുള്ള അഭിനേതാക്കൾ ഭാഗമായിട്ടുണ്ടെന്നും ട്രൈബൽ കമ്മ്യൂണിറ്റിയുടെ വിഷയങ്ങള്‍ സിനിമ ചര്‍ച്ച ചെയ്യുന്നുണ്ടെന്നും വിൻസി വ്യക്തമാക്കി. സോളമന്‍റെ തേനീച്ചകൾ, 1744 വൈറ്റ് ഓൾട്ടോ എന്നിവയാണ് വിൻസിയുടേതായി പുറത്തിറങ്ങാനിരിക്കുന്ന പുതിയ ചിത്രങ്ങൾ.