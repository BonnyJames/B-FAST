---
title: "തല്ലുമാലയും ആർ.ഡി. എക്‌സും പല മനുഷ്യരും"
date: 2023-09-30T10:43:28
draft: false
categories: ["Entertainment"]
tags: ['RDX', 'THALLUMAALA']
author: "Beaumaris"
---

<strong>(കടപ്പാട്)</strong>

<strong>തല്ലുമാലയും ആർ.ഡി. എക്‌സും പല മനുഷ്യരും</strong>

ആരുടെ തീരുമാനങ്ങളെ ആർക്കാണ് മറികടക്കാൻ കഴിയുക എന്ന് സംഘർഷം നോക്കി നിൽക്കുന്ന ആർക്കും ഊഹിച്ചു മനസിലാക്കാൻ കഴിയും. സംഘർഷങ്ങൾ സംഭവിക്കുമ്പോൾ അതിനുള്ളിൽ സമൂഹത്തിലെ അധികാര കേന്ദ്രങ്ങളിലേക്ക് ആർക്കാണ് പിടിപാടുള്ളത്? സമൂഹത്തിൽ ആർക്കാണ് സ്വീകാര്യതയുള്ളത് എന്നൊക്കെ എല്ലാവര്ക്കും അറിയുന്ന കാര്യങ്ങളാണ്. ആ മാതൃകൾക്കനുസരിച്ച് മാത്രമേ ആ സംഘർഷത്തെക്കുറിച്ച് ഒരു പൊതുബോധം രൂപപ്പെടുകയുള്ളു. അപ്പോൾ പൊതുബോധത്തിന്റെ ഈ അറിവുകളെ അട്ടിമറിക്കുന്ന സംഭവങ്ങൾ ഉണ്ടാകുമ്പോൾ വിജയികളെ എതിരിടാൻ സമൂഹത്തിലെ ഒരു വിഭാഗം എടുത്തു പ്രയോഗിക്കുന്ന ഒന്നാണ് പൈശാചികവത്കരണം എന്നത്.
അതുകൊണ്ട് തന്നെ സംഘര്ഷങ്ങള് ഉണ്ടാകുമ്പോൾ ന്യായം ആരുടെ പക്ഷത്താണ് എന്നതിനെ സംബന്ധിച്ച് എപ്പോഴും തർക്കങ്ങൾ ഉണ്ടാകാറില്ല. ലോകത്തൊട്ടാകെയുള്ള സംഘർഷങ്ങളുടെ പൊതുസ്വഭാവം അത് ചിലരുടെ ന്യായങ്ങൾ മറന്നുപോകുകയും, പൈശാചികവത്കരിക്കുകയും ചെയ്യും എന്നുള്ളതാണ്.

<img class=" wp-image-422810 aligncenter" src="https://cdn.boolokam.com/articles/2023/09/wfggww.jpg" alt="" width="598" height="598" />ഒരു ഉദാഹരണം സൂചിപ്പിക്കാം. രാജ്യത്ത് മണ്ണിൽ പണിയെടുത്തിരുന്ന വിഭാഗങ്ങൾ ഭൂമിയുടെ നീതിയുകതമായ പങ്കിന്റെ ഉടമസ്ഥതയിൽ നിന്ന് പുറത്താണെന്ന് എല്ലാവര്ക്കും അറിയുന്ന കാര്യമാണെങ്കിൽ പോലും അത് കേരളത്തിലെ പൊതുബോധം അംഗീകരിച്ചിരുന്നില്ല. അതിന് മാറ്റം വന്നത് മുത്തങ്ങയിലും ചെങ്ങറയിലും അരിപ്പയിലും കീഴാളർ ഭൂമി പിടിച്ചടക്കിയതിന് ശേഷമാണ്.

അതിൽ എല്ലായിടത്തും ഭൂമി പിടിച്ചടക്കലിനെതിരെ അതാത് പ്രദേശ വാസികളുടെ ഭാഗത്തു നിന്നും സംഘര്ഷങ്ങള് സൃഷ്ടിക്കാനുള്ള ശ്രമങ്ങൾ ഉണ്ടായിരുന്നു. ചെങ്ങറയിൽ ഇത് ഇടതുപക്ഷം നേരിട്ട് “നാട്ടുകാരുടെ” നേതൃത്വത്തിൽ നടത്തിയ ഉപരോധ സമരം ആയിട്ടാണ് അവതരിച്ചത്. സമരം ഭൂമിയിലേക്ക് ഭക്ഷണവും മരുന്നുകളും അടക്കം തടഞ്ഞ് നിരന്തരം ഒരു യുദ്ധ സമാനമായ സാഹചര്യം അവിടെ അത് ഉണ്ടാക്കി. കേരളത്തിലെ ഏറ്റവും വലിയ ഭൂ കുത്തകയായ ഹാരിസൺ മലയാള ലിമിറ്റഡ് എന്ന സ്വകാര്യ കമ്പനി അനധികൃതമായി കൈവശം വച്ചിരിക്കുന്ന ഭൂമി കീഴാളർ പിടിച്ചടക്കിയത് “നാട്ടുകാർക്കും” പൊതുവില് എല്ലാ രാഷ്ട്രീയ സംഘടനകൾക്കും ഞെട്ടലുണ്ടാക്കിയ ഒരു സംഭവമായിരുന്നു.

അനധികൃതമായി കൈവശം വക്കുന്ന ഭൂമി പിടിച്ചടക്കിയതിന് നാട്ടുകാർക്കെന്ത് പ്രശ്നം എന്ന് പൊതുവിൽ നമുക്ക് സംശയം ഉണ്ടാകാം എന്നാലും അക്കാലത്ത് നാട്ടുകാർക്കിടയിൽ ഉണ്ടായ പൊതുബോധം സമരത്തിന് എതിരായിരുന്നു. അതിന് കാരണം അത് എല്ലാവരുടെയും സങ്കൽപ്പങ്ങൾക്ക് പുറത്തുള്ള കീഴാളരുടെ ശക്തിപ്രകടനം ആയിരുന്നു എന്നതാണ്. ചെങ്ങറയിൽ അവസാനം കീഴാളരുടെ അനേകം പ്രതിരോധങ്ങൾക്കൊടുവിൽ ഇടതുപക്ഷത്തിന് ഉപരോധ സമരത്തിൽ നിന്ന് പരാജയപ്പെട്ട് പിൻവാങ്ങേണ്ടി വന്നു.

എന്നാൽ പിന്നീട് കേരളത്തിൽ അടിത്തട്ട് ജനതയുടെ ഉയർത്തെഴുന്നേല്പുകളെ പൈശാചികമായി ചിത്രീകരിക്കാനുള്ള തുടർ ശ്രമങ്ങൾ ശക്തമായി നടന്നു. മുത്തങ്ങയിലെ ചെങ്ങറയിലും അരിപ്പയിലും കൊണ്ടുപിടിച്ചു ശ്രമിച്ചിട്ടും നടക്കാഞ്ഞത് പിന്നീട് കേരളത്തിൽ സ്വാഭാവികമായി നടന്നു. സംഘർഷങ്ങളുടെ ഇന്ത്യൻ സമൂഹത്തിലെ പൊതു സ്വഭാവം അത് എപ്പോഴും കുലീനരും വരേണ്യരുമായവരുടെ പക്ഷം ചേരുകയും മറ്റുള്ളവരെ അത് പൈശാചികവത്കരിക്കുകയും ചെയ്യും എന്നുള്ളതാണ്. ഒരുപക്ഷെ അതിനെയെല്ലാം തകർത്ത് കളഞ്ഞ് കീഴാളർക്ക് സംഘടിതമായി ചിലത് ചെയ്യാൻ കഴിയും എന്നും പൊതുസമൂഹം അതിനെയെങ്കിലും മനസിലാക്കും എന്നും ആത്മ വിശ്വാസം ഉണ്ടാക്കിയ സംഭവങ്ങളായിരുന്നു അവയെല്ലാം.

<strong><img class="alignnone size-full wp-image-422812" src="https://cdn.boolokam.com/articles/2023/09/dqdffff.jpeg" alt="" width="1200" height="650" />തല്ലുമാലയുടെ തനിമയും ആർ.ഡി. എക്സിന്റെ തുടർച്ചയും</strong>

തല്ലുമാല എന്ന സിനിമ ആർ ഡി എക്‌സിൽ നിന്ന് വ്യത്യസ്തമാകുന്നത് ഈ പക്ഷം ചേരലും പൈശാചികത അടിച്ചേല്പിക്കലും ഇല്ലാത്തതുകൊണ്ടാണ്. ആരുടെ പക്ഷത്താണ് ന്യായം എന്ന് കൃത്യമായി മനസിലാക്കാൻ കഴിയാത്ത രീതിയിലാണ് തല്ലുമാലയുടെ കഥാഗതി നീങ്ങുന്നത്. എല്ലാവരും പ്രശ്നക്കാരാണ്. എങ്കിലും സ്നേഹവും സമ്പാദ്യവും ഭക്ഷണവും സിനിമകളും ഒക്കെ ചേർന്നൊരു ജീവിതമുണ്ടായിരുന്നു അവർക്ക്. എല്ലാവരും പരസ്പരം പ്രശ്നങ്ങളുണ്ടെങ്കിൽ പോലും ആ ജീവിതത്തിന് വേണ്ടി പലപ്പോഴും അവയെ നിർത്തിവെക്കാൻ കഴിയുന്ന മനുഷ്യരായി ചിത്രീകരിക്കുന്നത് തന്നെ ഒരു പുതിയ അനുഭവം സിനിമക്ക് നൽകി. അതായിരുന്നു പലപ്പോഴും ആ സിനിമയുടെ തുടർച്ചയെ പിടിച്ചിരുത്തിയത്. അവർക്കെല്ലാം പലപ്പോഴും സുന്ദരമായ അവരുടെ ജീവിതത്തിലെ പല കാര്യങ്ങളും ചെയാനുണ്ടായിരുന്നു. ഒരു കഥാപാത്രങ്ങളെയും മോശക്കാരായോ പൈശാചികതയുടെ പക്ഷത്തായോ ആ സിനിമ അനുഭവത്തിൽ ചിത്രീകരിക്കുന്നില്ല. അതിന്റെ തുടർച്ചയിൽ പലപ്പോഴും സംഘര്ഷങ്ങൾ സൗഹൃദങ്ങളായും പരസ്പരമുള്ള മാന്യതയായും ഒക്കെ ഇടകലർന്ന് നീങ്ങുന്നു. തല്ലുമാലയിലെ താളുകൾ ഓരോ സമയത്തും പുതിയ സാധ്യതകളെയും നീക്കുപോകുകളെയും മുന്നോട്ട് വക്കുന്നുണ്ട്. അനേകം ചെറു ചെറു തല്ലുകളിൽ നീതിയെകുറിച്ചോ പൈശാചികതകളെക്കുറിച്ചോ ഒന്നും ഒരു പക്ഷം പിടിക്കലുകൾക്കും സാധ്യതയില്ലാത്ത ഒരു ചലച്ചിത്രാനുഭവമാണ് അത്.

<img class="size-full wp-image-422811 aligncenter" src="https://cdn.boolokam.com/articles/2023/09/wwwweeee.jpg" alt="" width="1200" height="675" />എന്നാൽ സംഘര്ഷങ്ങൾ ഉണ്ടാകുമ്പോൾ ആര് ആരെ മറികടകേണ്ടതുണ്ട് എന്ന ബോധം ആർ.ഡി.എക്‌സ് കൃത്യമായിഉണ്ടാക്കുന്നുണ്ട്. അത് തീർച്ചയായും വിഭവങ്ങളുള്ള അധികാരത്തിലേക്ക് access ഉള്ള സ്വീകാര്യതയുള്ള മനുഷ്യരുടെ പക്ഷത്താണ് നില്കുന്നത്. അതിന് പുറത്തുള്ളവർക്ക് ഒരു ജീവിതാസ്വാദനം പോലും ഇല്ലാതെ സംഘർഷങ്ങള്ക്ക് വേണ്ടി മാത്രം ജീവിക്കുന്ന രീതിയിൽ ചിത്രീകരിക്കുന്നത് തന്നെ പൈശാചികവത്കരണമാണ്. അതൊന്നും ഇല്ലാത്തവർക്കും സന്തോഷങ്ങളും സമാധാനവും അത്തരം അനുഭവങ്ങളും ഉണ്ടെന്നും അതിനൊക്കെ വേണ്ടി സംഘർഷങ്ങളെ നിർത്തിവെക്കാൻ ഇടക്കെങ്കിലും ആലോചിക്കുന്നവരായി ചിത്രീകരിച്ചിരുന്നെങ്കിൽ ആർ.ഡി.എക്സ് ഒരുപക്ഷെ കുറച്ചുകൂടി നീതിയുക്തമാകുമായിരുന്നു എന്ന് തോന്നുന്നു. നിരാലംബനായ ഒരു വൃദ്ധനെപ്പോലും അവർ എത്ര പൈശാചികമായിട്ടാണ് ചിത്രീകരിച്ചിരിക്കുന്നത്. കുലീന കുടുംബങ്ങളിലെ ദുര്ബലർ പിശാചുക്കളാൽ ആക്രമിക്കപ്പെടുകയും നേരെ തിരിച്ചാവുമ്പോൾ ദുർബലർ പോലും പിശാചുക്കളാകുകയും അതിന്റെ തുടർച്ചയായിരുന്നു.

ഏറ്റവും പുതിയ സിനിമയായ കാസറഗോൾഡിനെക്കുറിച്ചു ചോദിക്കുമ്പോൾ നടൻ വിനായകൻ വളരെ സർകാസ്റ്റിക് ആയി പറയുന്നൊരു കാര്യമുണ്ട്. “ഈ സിനിമയിൽ ഞാൻ ഒന്ന് കുളിച്ചിട്ടൊക്കെയാണ് വരുന്നത്…”


![തല്ലുമാലയും ആർ.ഡി. എക്‌സും പല മനുഷ്യരും](https://cdn.boolokam.com/articles/2023/09/wfggww.jpg)**(കടപ്പാട്)** **തല്ലുമാലയും ആർ.ഡി. എക്‌സും പല മനുഷ്യരും** ആരുടെ തീരുമാനങ്ങളെ ആർക്കാണ് മറികടക്കാൻ കഴിയുക എന്ന് സംഘർഷം നോക്കി നിൽക്കുന്ന ആർക്കും ഊഹിച്ചു മനസിലാക്കാൻ കഴിയും. സംഘർഷങ്ങൾ സംഭവിക്കുമ്പോൾ അതിനുള്ളിൽ സമൂഹത്തിലെ അധികാര കേന്ദ്രങ്ങളിലേക്ക് ആർക്കാണ് പിടിപാടുള്ളത്? സമൂഹത്തിൽ ആർക്കാണ് സ്വീകാര്യതയുള്ളത് എന്നൊക്കെ എല്ലാവര്ക്കും അറിയുന്ന കാര്യങ്ങളാണ്. ആ മാതൃകൾക്കനുസരിച്ച് മാത്രമേ ആ സംഘർഷത്തെക്കുറിച്ച് ഒരു പൊതുബോധം രൂപപ്പെടുകയുള്ളു. അപ്പോൾ പൊതുബോധത്തിന്റെ ഈ അറിവുകളെ അട്ടിമറിക്കുന്ന സംഭവങ്ങൾ ഉണ്ടാകുമ്പോൾ വിജയികളെ എതിരിടാൻ സമൂഹത്തിലെ ഒരു വിഭാഗം എടുത്തു പ്രയോഗിക്കുന്ന ഒന്നാണ് പൈശാചികവത്കരണം എന്നത്. അതുകൊണ്ട് തന്നെ സംഘര്ഷങ്ങള് ഉണ്ടാകുമ്പോൾ ന്യായം ആരുടെ പക്ഷത്താണ് എന്നതിനെ സംബന്ധിച്ച് എപ്പോഴും തർക്കങ്ങൾ ഉണ്ടാകാറില്ല. ലോകത്തൊട്ടാകെയുള്ള സംഘർഷങ്ങളുടെ പൊതുസ്വഭാവം അത് ചിലരുടെ ന്യായങ്ങൾ മറന്നുപോകുകയും, പൈശാചികവത്കരിക്കുകയും ചെയ്യും എന്നുള്ളതാണ്. ഒരു ഉദാഹരണം സൂചിപ്പിക്കാം. രാജ്യത്ത് മണ്ണിൽ പണിയെടുത്തിരുന്ന വിഭാഗങ്ങൾ ഭൂമിയുടെ നീതിയുകതമായ പങ്കിന്റെ ഉടമസ്ഥതയിൽ നിന്ന് പുറത്താണെന്ന് എല്ലാവര്ക്കും അറിയുന്ന കാര്യമാണെങ്കിൽ പോലും അത് കേരളത്തിലെ പൊതുബോധം അംഗീകരിച്ചിരുന്നില്ല. അതിന് മാറ്റം വന്നത് മുത്തങ്ങയിലും ചെങ്ങറയിലും അരിപ്പയിലും കീഴാളർ ഭൂമി പിടിച്ചടക്കിയതിന് ശേഷമാണ്. അതിൽ എല്ലായിടത്തും ഭൂമി പിടിച്ചടക്കലിനെതിരെ അതാത് പ്രദേശ വാസികളുടെ ഭാഗത്തു നിന്നും സംഘര്ഷങ്ങള് സൃഷ്ടിക്കാനുള്ള ശ്രമങ്ങൾ ഉണ്ടായിരുന്നു. ചെങ്ങറയിൽ ഇത് ഇടതുപക്ഷം നേരിട്ട് “നാട്ടുകാരുടെ” നേതൃത്വത്തിൽ നടത്തിയ ഉപരോധ സമരം ആയിട്ടാണ് അവതരിച്ചത്. സമരം ഭൂമിയിലേക്ക് ഭക്ഷണവും മരുന്നുകളും അടക്കം തടഞ്ഞ് നിരന്തരം ഒരു യുദ്ധ സമാനമായ സാഹചര്യം അവിടെ അത് ഉണ്ടാക്കി. കേരളത്തിലെ ഏറ്റവും വലിയ ഭൂ കുത്തകയായ ഹാരിസൺ മലയാള ലിമിറ്റഡ് എന്ന സ്വകാര്യ കമ്പനി അനധികൃതമായി കൈവശം വച്ചിരിക്കുന്ന ഭൂമി കീഴാളർ പിടിച്ചടക്കിയത് “നാട്ടുകാർക്കും” പൊതുവില് എല്ലാ രാഷ്ട്രീയ സംഘടനകൾക്കും ഞെട്ടലുണ്ടാക്കിയ ഒരു സംഭവമായിരുന്നു. അനധികൃതമായി കൈവശം വക്കുന്ന ഭൂമി പിടിച്ചടക്കിയതിന് നാട്ടുകാർക്കെന്ത് പ്രശ്നം എന്ന് പൊതുവിൽ നമുക്ക് സംശയം ഉണ്ടാകാം എന്നാലും അക്കാലത്ത് നാട്ടുകാർക്കിടയിൽ ഉണ്ടായ പൊതുബോധം സമരത്തിന് എതിരായിരുന്നു. അതിന് കാരണം അത് എല്ലാവരുടെയും സങ്കൽപ്പങ്ങൾക്ക് പുറത്തുള്ള കീഴാളരുടെ ശക്തിപ്രകടനം ആയിരുന്നു എന്നതാണ്. ചെങ്ങറയിൽ അവസാനം കീഴാളരുടെ അനേകം പ്രതിരോധങ്ങൾക്കൊടുവിൽ ഇടതുപക്ഷത്തിന് ഉപരോധ സമരത്തിൽ നിന്ന് പരാജയപ്പെട്ട് പിൻവാങ്ങേണ്ടി വന്നു. എന്നാൽ പിന്നീട് കേരളത്തിൽ അടിത്തട്ട് ജനതയുടെ ഉയർത്തെഴുന്നേല്പുകളെ പൈശാചികമായി ചിത്രീകരിക്കാനുള്ള തുടർ ശ്രമങ്ങൾ ശക്തമായി നടന്നു. മുത്തങ്ങയിലെ ചെങ്ങറയിലും അരിപ്പയിലും കൊണ്ടുപിടിച്ചു ശ്രമിച്ചിട്ടും നടക്കാഞ്ഞത് പിന്നീട് കേരളത്തിൽ സ്വാഭാവികമായി നടന്നു. സംഘർഷങ്ങളുടെ ഇന്ത്യൻ സമൂഹത്തിലെ പൊതു സ്വഭാവം അത് എപ്പോഴും കുലീനരും വരേണ്യരുമായവരുടെ പക്ഷം ചേരുകയും മറ്റുള്ളവരെ അത് പൈശാചികവത്കരിക്കുകയും ചെയ്യും എന്നുള്ളതാണ്. ഒരുപക്ഷെ അതിനെയെല്ലാം തകർത്ത് കളഞ്ഞ് കീഴാളർക്ക് സംഘടിതമായി ചിലത് ചെയ്യാൻ കഴിയും എന്നും പൊതുസമൂഹം അതിനെയെങ്കിലും മനസിലാക്കും എന്നും ആത്മ വിശ്വാസം ഉണ്ടാക്കിയ സംഭവങ്ങളായിരുന്നു അവയെല്ലാം. **![](https://cdn.boolokam.com/articles/2023/09/dqdffff.jpeg)തല്ലുമാലയുടെ തനിമയും ആർ.ഡി. എക്സിന്റെ തുടർച്ചയും** തല്ലുമാല എന്ന സിനിമ ആർ ഡി എക്‌സിൽ നിന്ന് വ്യത്യസ്തമാകുന്നത് ഈ പക്ഷം ചേരലും പൈശാചികത അടിച്ചേല്പിക്കലും ഇല്ലാത്തതുകൊണ്ടാണ്. ആരുടെ പക്ഷത്താണ് ന്യായം എന്ന് കൃത്യമായി മനസിലാക്കാൻ കഴിയാത്ത രീതിയിലാണ് തല്ലുമാലയുടെ കഥാഗതി നീങ്ങുന്നത്. എല്ലാവരും പ്രശ്നക്കാരാണ്. എങ്കിലും സ്നേഹവും സമ്പാദ്യവും ഭക്ഷണവും സിനിമകളും ഒക്കെ ചേർന്നൊരു ജീവിതമുണ്ടായിരുന്നു അവർക്ക്. എല്ലാവരും പരസ്പരം പ്രശ്നങ്ങളുണ്ടെങ്കിൽ പോലും ആ ജീവിതത്തിന് വേണ്ടി പലപ്പോഴും അവയെ നിർത്തിവെക്കാൻ കഴിയുന്ന മനുഷ്യരായി ചിത്രീകരിക്കുന്നത് തന്നെ ഒരു പുതിയ അനുഭവം സിനിമക്ക് നൽകി. അതായിരുന്നു പലപ്പോഴും ആ സിനിമയുടെ തുടർച്ചയെ പിടിച്ചിരുത്തിയത്. അവർക്കെല്ലാം പലപ്പോഴും സുന്ദരമായ അവരുടെ ജീവിതത്തിലെ പല കാര്യങ്ങളും ചെയാനുണ്ടായിരുന്നു. ഒരു കഥാപാത്രങ്ങളെയും മോശക്കാരായോ പൈശാചികതയുടെ പക്ഷത്തായോ ആ സിനിമ അനുഭവത്തിൽ ചിത്രീകരിക്കുന്നില്ല. അതിന്റെ തുടർച്ചയിൽ പലപ്പോഴും സംഘര്ഷങ്ങൾ സൗഹൃദങ്ങളായും പരസ്പരമുള്ള മാന്യതയായും ഒക്കെ ഇടകലർന്ന് നീങ്ങുന്നു. തല്ലുമാലയിലെ താളുകൾ ഓരോ സമയത്തും പുതിയ സാധ്യതകളെയും നീക്കുപോകുകളെയും മുന്നോട്ട് വക്കുന്നുണ്ട്. അനേകം ചെറു ചെറു തല്ലുകളിൽ നീതിയെകുറിച്ചോ പൈശാചികതകളെക്കുറിച്ചോ ഒന്നും ഒരു പക്ഷം പിടിക്കലുകൾക്കും സാധ്യതയില്ലാത്ത ഒരു ചലച്ചിത്രാനുഭവമാണ് അത്. ![](https://cdn.boolokam.com/articles/2023/09/wwwweeee.jpg)എന്നാൽ സംഘര്ഷങ്ങൾ ഉണ്ടാകുമ്പോൾ ആര് ആരെ മറികടകേണ്ടതുണ്ട് എന്ന ബോധം ആർ.ഡി.എക്‌സ് കൃത്യമായിഉണ്ടാക്കുന്നുണ്ട്. അത് തീർച്ചയായും വിഭവങ്ങളുള്ള അധികാരത്തിലേക്ക് access ഉള്ള സ്വീകാര്യതയുള്ള മനുഷ്യരുടെ പക്ഷത്താണ് നില്കുന്നത്. അതിന് പുറത്തുള്ളവർക്ക് ഒരു ജീവിതാസ്വാദനം പോലും ഇല്ലാതെ സംഘർഷങ്ങള്ക്ക് വേണ്ടി മാത്രം ജീവിക്കുന്ന രീതിയിൽ ചിത്രീകരിക്കുന്നത് തന്നെ പൈശാചികവത്കരണമാണ്. അതൊന്നും ഇല്ലാത്തവർക്കും സന്തോഷങ്ങളും സമാധാനവും അത്തരം അനുഭവങ്ങളും ഉണ്ടെന്നും അതിനൊക്കെ വേണ്ടി സംഘർഷങ്ങളെ നിർത്തിവെക്കാൻ ഇടക്കെങ്കിലും ആലോചിക്കുന്നവരായി ചിത്രീകരിച്ചിരുന്നെങ്കിൽ ആർ.ഡി.എക്സ് ഒരുപക്ഷെ കുറച്ചുകൂടി നീതിയുക്തമാകുമായിരുന്നു എന്ന് തോന്നുന്നു. നിരാലംബനായ ഒരു വൃദ്ധനെപ്പോലും അവർ എത്ര പൈശാചികമായിട്ടാണ് ചിത്രീകരിച്ചിരിക്കുന്നത്. കുലീന കുടുംബങ്ങളിലെ ദുര്ബലർ പിശാചുക്കളാൽ ആക്രമിക്കപ്പെടുകയും നേരെ തിരിച്ചാവുമ്പോൾ ദുർബലർ പോലും പിശാചുക്കളാകുകയും അതിന്റെ തുടർച്ചയായിരുന്നു. ഏറ്റവും പുതിയ സിനിമയായ കാസറഗോൾഡിനെക്കുറിച്ചു ചോദിക്കുമ്പോൾ നടൻ വിനായകൻ വളരെ സർകാസ്റ്റിക് ആയി പറയുന്നൊരു കാര്യമുണ്ട്. “ഈ സിനിമയിൽ ഞാൻ ഒന്ന് കുളിച്ചിട്ടൊക്കെയാണ് വരുന്നത്…”
