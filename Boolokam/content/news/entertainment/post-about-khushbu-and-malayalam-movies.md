---
author: Bonny
categories:
- Entertainment
comment_count: 0
date: 2023-08-04 07:05:35
draft: false
image: https://cdn.boolokam.com/articles/2023/08/ggrhrhh-1024x549.jpg
like_count: 96771
share_count: 31614
tags:
- khushbu
- khushbu actress
- malayalam movies
- tamil actress
title: തമിഴരുടെ ദൈവമായിരുന്ന നടി, പക്ഷെ മലയാളത്തിൽ കൈവച്ചതെല്ലാം പിഴച്ചു
view_count: 1664567
---

**Anu Pama ** തമിഴിൽ ടോപ് നായിക ആയിരുന്നു എങ്കിലും കുശ്ബുവിന് മറ്റു മറുനായികമാരെ പോലെ മലയാളത്തിൽ അത്ര പോപ്പുലർ ആകാൻ കഴിഞ്ഞില്ല.. അവരുടെ പീക് ടൈമിൽ ആണ് 1991 -ൽ ഭദ്രന്റെ അങ്കിൾ ബൺ എന്ന ചിത്രത്തിൽ മോഹൻലാലിൻറെ നായിക ആയി വന്നത്.. ചിത്രത്തിലെ മൂന്നു നായികമാരിൽ ഒരാൾ മാത്രം ആയിരുന്നു അവർ.. റിലീസിന് മുന്നേ വലിയ ശ്രദ്ധ ചിത്രം നേടി എങ്കിലും പരാജയം ആയിരുന്നു ആ ചിത്രം.[](http://13.232.38.164/wp-content/uploads/2023/08/ffww.jpg) തുടർന്ന് ജോമോന്റെ ജാക്ക്പോട്ടിൽ നായിക ആയി കാസ്റ് ചെയ്തു എങ്കിലും ഡേറ്റ് ക്ലാഷ് മൂലം അവർ പിന്മാറി.. 1993 ഇൽ വീണ്ടും ജോമോൻ യാദവം എന്ന ചിത്രം ഒരുക്കിയപ്പോൾ കുശ്ബുവിനെ ക്ഷണിക്കുകയും അവർ സ്വീകരിക്കുകയും ചെയ്തു ആ ചിത്രം, എന്നാൽ ആ ചിത്രവും പരാജയം ആയിരുന്നു.. [![](https://cdn.boolokam.com/articles/2023/08/ggrhrhh-1024x549.jpg)](https://cdn.boolokam.com/articles/2023/08/ggrhrhh.jpg)1994 -ൽ മാനത്തെ കൊട്ടാരം എന്ന ചിത്രത്തിൽ കുശ്ബു എന്ന പേരിൽ തന്നെ ഒരു സിനിമ നടി ആയി സങ്കല്പിക കഥാപാത്രം ആയി അഭിനയിച്ചു. ചെറിയ ബഡ്ജറ്റിൽ ഒരുക്കിയ ചിത്രം ആ വർഷത്തെ ക്രിസ്മസ് വിജയ ചിത്രം ആയി . അതിനു ശേഷം കുറച്ചു ചെറിയ ചിത്രങ്ങളിൽ അവർ വന്നു എങ്കിലും ഒന്നും ശ്രദ്ദേയം ആയില്ല, മമ്മൂട്ടിയുടെ ഒപ്പം ആയി സ്റ്റാലിൻ ശിവദാസിലും ഇലവങ്കോട് ദേശത്തിലും വന്നു എങ്കിലും അതും പരാജയം ആയിരുന്നു.[![](http://13.232.38.164/wp-content/uploads/2023/08/qdfffff.jpg)](http://13.232.38.164/wp-content/uploads/2023/08/qdfffff.jpg)1997 ലെ ഓണകാലത്ത് അനുഭൂതി എന്ന ചിത്രത്തിൽ സുരേഷ് ഗോപിയുടെ നായിക ആയി വന്നു. ഉത്തര എന്നാ കഥാപാത്രം അത് വരെ മലയാളത്തിൽ ചെയ്തതിൽ മികച്ച കഥാപാത്രം ആയിരുന്നു . ഐ വി ശശി ഗാന രംഗങ്ങളിൽ അവരെ വളരെ സെക്സി ആയി ഉപയോഗിക്കുകയും ആ രംഗങ്ങൾ പോസ്റ്ററിൽ ഉപയോഗിക്കുകയും ചെയ്തു. ഫാമിലി പ്രേക്ഷകരെ അകറ്റാൻ അത് ഒരു കാരണം ആയി.. [![](http://13.232.38.164/wp-content/uploads/2023/08/gegeee.jpg)](http://13.232.38.164/wp-content/uploads/2023/08/gegeee.jpg)സൗഹൃദത്തിന്റെ പേരിൽ ചെയ്ത രഞ്ജിത് ചിത്രങ്ങളിൽ ആണ് അവരെ പിന്നീട് കണ്ടത്. കയ്യൊപ്പിൽ പദ്മ എന്ന ഒരു മികച്ച കഥാപാത്രത്തെ രഞ്ജിത് അവർക്ക് നൽകി. ശോഭന ഒഴിവായപ്പോൾ ആണ് ആ വേഷം കുശ്ബുവിന്റെ കൈകളിൽ വന്നത്. ആ കഥാപാത്രം വിജയിക്കാൻ ഒരു കാരണം വിമ്മി മറിയം ജോർജ് എന്ന ഡബ്ബിങ് ആര്ടിസ്റ് കൂടി വന്നത് കൊണ്ടാണ്.. [![](http://13.232.38.164/wp-content/uploads/2023/08/fwfrrrr-1024x757.jpg)](http://13.232.38.164/wp-content/uploads/2023/08/fwfrrrr.jpg)ജൂറിയുടെ പ്രത്യേക പരാമർശം കുശ്ബുവിനും വിമ്മിക്ക് മികച്ച ഡബ്ബിങ് ആർട്ടിസ്റ്റിനും ഉള്ള സ്റ്റേറ്റ് അവാർഡ് കിട്ടി. ചന്ദ്രോത്സവത്തിൽ ശ്രീഹരിയുടെ സുഹൃത്ത് ആയും, പ്രാഞ്ചിയേട്ടനിൽ പ്രാഞ്ചിയേട്ടന്റെ സുഹൃത്ത് ആയും ചെറിയ റോളിൽ വന്നു. മലയാളത്തിലെ അവരുടെ സിനിമ കരിയർ വെച്ചു നോക്കുബോൾ കൂടുതലും പരാജയങ്ങൾ ആയിരുന്നു.. [![](https://cdn.boolokam.com/articles/2023/08/dwdwww-1024x576.jpg)](https://cdn.boolokam.com/articles/2023/08/dwdwww.jpg) *