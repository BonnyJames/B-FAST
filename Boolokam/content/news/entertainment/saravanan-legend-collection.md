---
author: Beaumaris
categories:
- Entertainment
comment_count: 0
date: 2022-07-29 11:23:08
draft: false
image: ''
like_count: 98974
share_count: 14595
tags:
- Kangana Ranaut
- legend saravanan
- TAMIL MOVIE
title: കളക്ഷനിൽ കങ്കണ ചിത്രത്തെ മലർത്തിയടിച്ചു ശരവണന്റെ ലെജൻഡ്
view_count: 2087148
---

**കളക്ഷനിൽ കങ്കണ ചിത്രത്തെ മലർത്തിയടിച്ചു ശരവണന്റെ ലെജൻഡ്** ശരവണ സ്റ്റോർസ് ഉടമയായ ശരവണന്റെ അരങ്ങേറ്റ ചെയ്തത്രമാണ് ലെജൻഡ്. ഏതാണ്ട് അമ്പത് കോടിയോളം മുതൽമുടക്കിൽ പുറത്തിറങ്ങിയ ചിത്രം നെഗറ്റിവ് പബ്ലിസിറ്റിയെയും പരിഹാസങ്ങളെയും അതിജീവിച്ചുകൊണ്ടാണ് റിലീസിനെത്തിയത്. ഉര്‍വ്വശി റൌട്ടേല, ഗീതിക തിവാരി, സുമന്‍, ഹരീഷ് പേരടി, വംശി കൃഷ്ണ, നാസര്‍, റോബോ ശങ്കര്‍, യോഗി ബാബു, പ്രഭു, വിജയകുമാര്‍, ലിവിങ്സ്റ്റണ്‍, സച്ചു എന്നിവര്‍ക്കൊപ്പം അന്തരിച്ച നടന്‍ വിവേകും ചിത്രത്തില്‍ അഭിനയിച്ചിട്ടുണ്ട്. വിവേക് അഭിനയിച്ച അവസാന ചിത്രങ്ങളില്‍ ഒന്നാണ് ലെജന്‍ഡ്. ഹാരിസ് ജയരാജ് സംഗീതം പകര്‍ന്നിരിക്കുന്ന ചിത്രത്തിന്‍റെ ഛായാഗ്രഹണം ആര്‍ വേല്‍രാജ് ആണ്. തമിഴ്‌നാട്ടിലും കേരളമുൾപ്പെടെയുള്ള മറ്റു സംസ്ഥാനങ്ങളിലും വിദേശ മാർക്കറ്റുകളിലും എത്തിയ ചിത്രം പല ബോളിവുഡ് ചിത്രങ്ങളെയും നോക്കിയാൽ അതുക്കും മേലെയാണ് കളക്ഷൻ നേടിയിരിക്കുന്നത് എന്നതാണ് കൌതുകം. രണ്ടുകോടി രൂപയാണ് ലെജൻഡ് ആദ്യ ദിനം കരസ്ഥമാക്കിയത്. കങ്കണയുടെ ധാക്കാട് തിയേറ്ററിൽ നിന്ന് ആകെ നേടിയത് മൂന്നുകോടിയിൽ താഴെയാണ്. ധാക്കഡിന്‍റെ ആദ്യദിന കളക്ഷന്‍ 40-50 ലക്ഷവും ഇന്ത്യൻ വനിതാ ക്രിക്കറ്റർ മിഥാലി രാജിന്റെ ബയോപിക് ആയ സബാഷ് മിഥുവിന്‍റെ ആദ്യദിന കളക്ഷന്‍ 40 ലക്ഷവും ആയിരുന്നു.