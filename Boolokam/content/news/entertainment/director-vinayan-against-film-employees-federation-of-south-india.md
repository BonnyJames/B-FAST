---
author: Beaumaris
categories:
- Entertainment
comment_count: 0
date: 2023-07-24 07:05:40
draft: false
image: https://cdn.boolokam.com/articles/2023/07/qdfffffff-1024x683.jpg
like_count: 66877
share_count: 36235
tags:
- FEFSI
- tamil cinema
- tamil film industry
- vinayan
title: '"തികച്ചും പ്രാദേശികവും അത്യന്തം സങ്കുചിതവുമായ തീരുമാനം" തമിഴ് സിനിമാ സംഘടനയ്‌ക്കെതിരെ
  വിനയൻ'
view_count: 1527672
---

സിനിമാ പ്രവർത്തകരുടെ സംഘടന ഫിലിം എംപ്ലോയീസ് ഫെഡറേഷൻ ഓഫ് സൗത്ത് ഇന്ത്യ (ഫെഫ്‌സി) കഴിഞ്ഞ ദിവസം കൈകൊണ്ട തീരുമാനം തെന്നിന്ത്യൻ സിനിമാലോകത്തെ തന്നെ നിശയിൽ ആഴ്ത്തുന്നതായിരുന്നു. സംഘടനയുടെ പുതിയ തീരുമാനപ്രകാരം തമിഴ് സിനിമയിൽ ഇനി തമിഴ് താരങ്ങൾ മാത്രം സഹകരിച്ചാൽ മതിയെന്നാണ്. അതുപോലെ തന്നെ തമിഴ് സിനിമകളുടെ ചിത്രീകരണം തമിഴ്‌നാട്ടിൽ മാത്രം നടത്തണമെന്നും ഈ സംഘടന നിർദേശങ്ങൾ പുറപ്പെടുവിച്ചിട്ടുണ്ട്. ഈ തീരുമാനം ലംഘിച്ചാൽ അച്ചടക്ക നടപടി സ്വീകരിക്കുമെന്നും സംഘടനാ നേതൃത്വം അറിയിക്കുന്നു. [](https://cdn.boolokam.com/articles/2023/07/egggggg.webp)ഫെഫ്‌സിയുടെ തീരുമാനങ്ങൾ ഇങ്ങനെ: തമിഴ് ചിത്രങ്ങളുടെ ചിത്രീകരണം തമിഴ്‌നാടിന് പുറത്ത് നടത്തരുത്. ഷൂട്ടിംഗ് പറഞ്ഞ സമയത്ത് അവസാനിച്ചില്ലെങ്കിലോ നേരത്തേ നിശ്ചയിച്ചിരുന്ന ബജറ്റ് മറികടന്നാലോ അതിനുള്ള കാരണം നിർമ്മാതാക്കൾക്ക് എഴുതി നൽകണം. സംവിധായകൻ കഥയുടെ രചയിതാവാണെങ്കിൽ, കഥയുടെ അവകാശത്തിന് തർക്കമുണ്ടായാൽ ഉത്തരവാദിത്തം ഏറ്റെടുക്കണം. എന്തായാലും സംഘടനയുടെ തീരുമാനം തമിഴ് സിനിമാവ്യവസായത്തെ തന്നെ അങ്കലാപ്പിൽ ആക്കിയിരിക്കുകയാണ്. അങ്ങനെയെങ്കിൽ തമിഴ് സിനിമ തമിഴ്‌നാട്ടിൽ മാത്രം പ്രദർശിപ്പിച്ചാൽ മതി എന്നാണു വാർത്തയ്ക്കു താഴെ കമന്റുകൾ. ഈ വിഷയത്തിൽ സംവിധായകൻ വിനയന്റെ കുറിപ്പാണു ശ്രദ്ധിക്കപ്പെടുന്നത്. കുറിപ്പ് ഇങ്ങനെ [![](https://cdn.boolokam.com/articles/2023/07/qdfffffff-1024x683.jpg)](https://cdn.boolokam.com/articles/2023/07/qdfffffff.jpg)"ഇന്ത്യ ഒന്നാണ്.. എല്ലാ ഭാരതീയനും സഹോദരീ സഹോദരന്മാരാണ് എന്നൊക്കെ പറയുന്ന നാട്ടിലാണ് തികച്ചും പ്രാദേശികവും അത്യന്തം സങ്കുചിതവുമായ തീരുമാനത്തിലേക്ക് തമിഴ്നാടു സിനിമാ സംഘടനകൾ നീങ്ങുന്നത്.. കുറേ ദിവസമായി ഈ വാർത്തകൾ വന്നിട്ടും തമിഴ്നാടു സർക്കാർ അതിനെ എതിർക്കാൻ തയ്യാറായിട്ടില്ല.. മാത്രമല്ല ഇപ്പോൾ ഈ വാദത്തിന് അവിടെ സപ്പോർട്ട് ഏറി വരികയാണന്നറിയുന്നു.. നമ്മുടെ സാംസ്കാരിക വകുപ്പാണങ്കിൽ സിനിമാക്കാരുടെ പ്രശ്നങ്ങളിൽ ഞങ്ങളീ നാട്ടുകാരല്ല എന്ന സമീപനമാണ് പലപ്പോഴും എടുക്കുന്നത്.. " [![](https://cdn.boolokam.com/articles/2023/07/ddweee-1024x595.jpg)](https://cdn.boolokam.com/articles/2023/07/ddweee.jpg)"ഈ നീക്കം വളരാനനുവദിച്ചാൽ അതൊരുതരം വിഘടന വാദത്തിനു തുല്യമാണ്.. ഇതു മുളയിലേ നുള്ളിക്കളയണം.. ഏതു സ്റ്റേറ്റിൽപ്പെട്ടവർക്കും ഏതു ഭാഷയിൽ പെട്ടവർക്കും ഇന്ത്യയിലെവിടെയും ജോലി ചെയ്യാനുള്ള സ്വാതന്ത്ര്യം ആർക്കും നിഷേധിക്കാനാവില്ല..കേരളത്തിൽ ഹിറ്റാകുന്ന മലയാള ചിത്രങ്ങൾക്ക് കിട്ടുന്നതിനേക്കാൾ വലിയ കളക്ഷനാണ് വിജയ്യുടെയും, കമലാ ഹാസൻെറയും, രജനീകാന്താൻെറയും സൂര്യയുടെയും ഒക്കെ ചിത്രങ്ങൾ ഇവിടുന്നു വാരിക്കൊണ്ടു പോകുന്നത്.. നമ്മൾ അവരെ വേറിട്ടു കാണുന്നില്ല എന്നതാണു സത്യം.." [![](https://cdn.boolokam.com/articles/2023/07/dqdffff-4.jpg)](https://cdn.boolokam.com/articles/2023/07/dqdffff-4.jpg)"കേരളത്തിലെ തീയറ്ററുകളിൽ തമിഴ് ചിത്രങ്ങൾ റിലീസ് ചെയ്യില്ല എന്നൊരു തീരുമാനം ഇവിടുത്തെ സംഘടനകൾ എടുത്താൽ കുറഞ്ഞത് 150 കോടി രുപയെങ്കിലും തമിഴ്നാട് ഫിലിം ഇൻഡസ്ട്രിക്കു ഒരു വർഷം നഷ്ടമാകും.മാത്രമല്ല ഹിറ്റാകുന്ന മലയാള ചിത്രങ്ങൾക്ക് പോലും തമിഴ് നാട്ടിലെ തീയറ്ററുകളിൽ കിട്ടുന്നത് വളരെ വളരെ തുഛമായ കളക്ഷനുമാണന്നോർക്കണം." [![](https://cdn.boolokam.com/articles/2023/07/dqqdfff-1024x615.jpg)](https://cdn.boolokam.com/articles/2023/07/dqqdfff.jpg)"തമിഴ് സിനിമ തമിഴർക്കു മാത്രം എന്ന തീരുമാനം മാറ്റിയില്ലങ്കിൽ മലയാളത്തിനും മാറി ചിന്തിക്കേണ്ടി വരുമെന്ന ശക്തമായ മറുപടി കൊടുക്കാൻ മലയാളസിനിമയിലെ നിർമ്മാതാക്കളും, തീയറ്റർ ഉടമകളും, വിതരണക്കാരും എത്രയുംവേഗം തയ്യാറാകണമെന്നാണ് എൻെറ അഭിപ്രായം. വിക്രമിനെ അവതരിപ്പിച്ച "കാശി" ഉൾപ്പെടെ കുറച്ചു ചിത്രങ്ങൾ ചെയ്യാൻ അവസരം ലഭിച്ച തമിഴകത്തോട് എനിക്കു സ്നേഹമുണ്ടങ്കിലും അവരുടെ ഈ സങ്കുചിത മനസ്ഥിതിയോടു യോജിക്കാനാവുന്നില്ല.."