---
title: "മലയാളത്തിലെ ആദ്യ സൂപ്പർഹിറ്റ് 'ജീവിതനൗക' പ്രദർശനത്തിനെത്തിയിട്ട് 72 വർഷം"
date: 2023-03-15T08:14:22
draft: false
categories: ["Entertainment"]
tags: ['jeevitha nauka', 'saroja', 'thikkurissy sukumaran nair']
author: "Beaumaris"
---

മലയാളത്തിലെ ആദ്യ സൂപ്പർഹിറ്റ് 'ജീവിതനൗക' പ്രദർശനത്തിനെത്തിയിട്ട് 72 വർഷം. 1951 മാർച്ച് 15 ന് റിലീസ് ചെയ്‌ത ചിത്രം കോഴിക്കോട് കോറണേഷൻ തിയറ്ററിൽ 170 ദിവസമാണ് പ്രദർശിപ്പിച്ചത്. സംവിധാനം കെ വേമ്പു. കെ ആൻഡ് കെ പ്രൊഡക്ഷൻസിന്റെ ബാനറിൽ കുഞ്ചാക്കോയും കെവി കോശിയും ചേർന്ന് നിർമ്മിച്ച ചിത്രത്തിൽ തിക്കുറിശ്ശി, ബിഎസ് സരോജ, സെബാസ്റ്റ്യൻ കുഞ്ഞു കുഞ്ഞു ഭാഗവതർ, എസ് പി പിള്ള തുടങ്ങിയവർ അഭിനയിച്ചു.

<img class="size-large wp-image-387688 aligncenter" src="https://cdn.boolokam.com/articles/2023/03/2r23-1024x533.jpg" alt="" width="800" height="416" />ഭർത്തൃസഹോദരപത്നിയുടെ നിഷ്ഠുരമായ പെരുമാറ്റത്താൽ കൊടുംയാതനയനുഭവിച്ച ഒരു ഉത്തമവനിതയുടെ ഹൃദയസ്‌പൃക്കായ കഥയാണ് രചയിതാവ് മുതുകുളം രാഘവൻപിള്ള പറഞ്ഞത്. രാജുവും അനുജൻ സോമനും (ഭാഗവതർ, തിക്കുറിശ്ശി). രാജുവിന്റെ ഭാര്യയായ ജാനുവിന് (പങ്കജവല്ലി) അവരുടെ ബന്ധുവായ സരളയും ഭർത്താവിന്റെ അനുജനായ സോമനും വിവാഹം കഴിക്കണമെന്നാണ് ഉദ്ദേശ്യം. സോമൻ പക്ഷെ പാവപ്പെട്ട ലക്ഷ്മിയെ (സരോജ) ആണ് കല്യാണം കഴിച്ചത്. അന്നുതുടങ്ങി ചേട്ടത്തിയമ്മയുടെ ക്രൂരതകൾ.

https://youtu.be/qP4kSRj5wwc

ദാരിദ്ര്യം മൂലം സോമൻ നാട് വിട്ടു. സോമന്റെ ഭാര്യ ലക്ഷ്‌മി വീട് വിട്ട് നാടകനടിയായി. ജീവിതമെന്ന വഞ്ചി തുഴഞ്ഞ് സോമനും ലക്ഷ്‌മിയും നല്ല നിലയിലെത്തിയപ്പോൾ ദുഷ്ടയായ ചേട്ടത്തിയമ്മ പിച്ചച്ചട്ടിയെടുത്തു. പിച്ചപ്പാട്ടയുമായി വരുന്ന ജാനുവിനെ ലക്ഷ്‌മി സ്വീകരിക്കുമോ? മലയാളത്തിലെ ആദ്യ നിശബ്‌ദ സിനിമ 'വിഗതകുമാരനി'ൽ അഭിനയിച്ച ജോൺസന്റെ മകളാണ് ബിഎസ് സരോജ. തമിഴ് സിനിമയിൽ പ്രതിഭ തെളിയിച്ചതിന് ശേഷമാണ് സരോജ 'ജീവിതനൗക'യിലെ സർവംസഹയായ നായികയെ അവതരിപ്പിച്ചത്. സെബാസ്റ്റ്യൻ കുഞ്ഞുകുഞ്ഞു ഭഗവതരും ആലപ്പുഴ പുഷ്‌പവും ചേർന്ന് പാടിയ 'ആനത്തലയോളം വെണ്ണ തരാമെടാ' അടക്കം അഭയദേവ്-ദക്ഷിണാമൂർത്തി ടീമിന്റെ 15 ഗാനങ്ങളുണ്ടായിരുന്നു.


![മലയാളത്തിലെ ആദ്യ സൂപ്പർഹിറ്റ് 'ജീവിതനൗക' പ്രദർശനത്തിനെത്തിയിട്ട് 72 വർഷം](https://cdn.boolokam.com/articles/2023/03/2r23-1024x533.jpg)മലയാളത്തിലെ ആദ്യ സൂപ്പർഹിറ്റ് 'ജീവിതനൗക' പ്രദർശനത്തിനെത്തിയിട്ട് 72 വർഷം. 1951 മാർച്ച് 15 ന് റിലീസ് ചെയ്‌ത ചിത്രം കോഴിക്കോട് കോറണേഷൻ തിയറ്ററിൽ 170 ദിവസമാണ് പ്രദർശിപ്പിച്ചത്. സംവിധാനം കെ വേമ്പു. കെ ആൻഡ് കെ പ്രൊഡക്ഷൻസിന്റെ ബാനറിൽ കുഞ്ചാക്കോയും കെവി കോശിയും ചേർന്ന് നിർമ്മിച്ച ചിത്രത്തിൽ തിക്കുറിശ്ശി, ബിഎസ് സരോജ, സെബാസ്റ്റ്യൻ കുഞ്ഞു കുഞ്ഞു ഭാഗവതർ, എസ് പി പിള്ള തുടങ്ങിയവർ അഭിനയിച്ചു. ഭർത്തൃസഹോദരപത്നിയുടെ നിഷ്ഠുരമായ പെരുമാറ്റത്താൽ കൊടുംയാതനയനുഭവിച്ച ഒരു ഉത്തമവനിതയുടെ ഹൃദയസ്‌പൃക്കായ കഥയാണ് രചയിതാവ് മുതുകുളം രാഘവൻപിള്ള പറഞ്ഞത്. രാജുവും അനുജൻ സോമനും (ഭാഗവതർ, തിക്കുറിശ്ശി). രാജുവിന്റെ ഭാര്യയായ ജാനുവിന് (പങ്കജവല്ലി) അവരുടെ ബന്ധുവായ സരളയും ഭർത്താവിന്റെ അനുജനായ സോമനും വിവാഹം കഴിക്കണമെന്നാണ് ഉദ്ദേശ്യം. സോമൻ പക്ഷെ പാവപ്പെട്ട ലക്ഷ്മിയെ (സരോജ) ആണ് കല്യാണം കഴിച്ചത്. അന്നുതുടങ്ങി ചേട്ടത്തിയമ്മയുടെ ക്രൂരതകൾ. https://youtu.be/qP4kSRj5wwc ദാരിദ്ര്യം മൂലം സോമൻ നാട് വിട്ടു. സോമന്റെ ഭാര്യ ലക്ഷ്‌മി വീട് വിട്ട് നാടകനടിയായി. ജീവിതമെന്ന വഞ്ചി തുഴഞ്ഞ് സോമനും ലക്ഷ്‌മിയും നല്ല നിലയിലെത്തിയപ്പോൾ ദുഷ്ടയായ ചേട്ടത്തിയമ്മ പിച്ചച്ചട്ടിയെടുത്തു. പിച്ചപ്പാട്ടയുമായി വരുന്ന ജാനുവിനെ ലക്ഷ്‌മി സ്വീകരിക്കുമോ? മലയാളത്തിലെ ആദ്യ നിശബ്‌ദ സിനിമ 'വിഗതകുമാരനി'ൽ അഭിനയിച്ച ജോൺസന്റെ മകളാണ് ബിഎസ് സരോജ. തമിഴ് സിനിമയിൽ പ്രതിഭ തെളിയിച്ചതിന് ശേഷമാണ് സരോജ 'ജീവിതനൗക'യിലെ സർവംസഹയായ നായികയെ അവതരിപ്പിച്ചത്. സെബാസ്റ്റ്യൻ കുഞ്ഞുകുഞ്ഞു ഭഗവതരും ആലപ്പുഴ പുഷ്‌പവും ചേർന്ന് പാടിയ 'ആനത്തലയോളം വെണ്ണ തരാമെടാ' അടക്കം അഭയദേവ്-ദക്ഷിണാമൂർത്തി ടീമിന്റെ 15 ഗാനങ്ങളുണ്ടായിരുന്നു.
