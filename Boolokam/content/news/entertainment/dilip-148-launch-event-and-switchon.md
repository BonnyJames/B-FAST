---
author: Beaumaris
categories:
- Entertainment
comment_count: 0
date: 2023-01-27 14:59:39
draft: false
image: https://cdn.boolokam.com/articles/2023/01/fff-2-1024x684.jpg
like_count: 3121
share_count: 474
tags:
- actor dilip
- dilip 148
title: ജനപ്രിയ നായകൻ ദിലീപിന്റെ 148-മത്തെ ചിത്രത്തിന്റെ ലോഞ്ച് ഇവെന്റും, സ്വിച്ചോൺ
  കർമ്മവും കൊച്ചിയിൽ നടന്നു
view_count: 81148
---

**A S Dinesh Pro** **ജനപ്രിയ നായകൻ ദിലീപിന്റെ 148-മത്തെ ചിത്രത്തിന്റെ ലോഞ്ച് ഇവെന്റും, സ്വിച്ചോൺ കർമ്മവും കൊച്ചിയിൽ നടന്നു.** സൂപ്പർ ഗുഡ് ഫിലിംസിന്റെ ബാനറിൽ ആർ ബി ചൗധരി, ഇഫാർ മീഡിയയുടെ ബാനറിൽ റാഫി മതിര എന്നിവർ ചേർന്ന് നിർമ്മിക്കുന്ന, ദിലീപിന്റെ അഭിനയ ജീവിതത്തിലെ ഈ നൂറ്റി നാൽപ്പത്തിയെട്ടാമത്തെ ചിത്രം കഥയെഴുതി സംവിധാനം ചെയ്യുന്നത് രതീഷ് രഘുനന്ദനാണ്.ചിത്രത്തിന്റെ ലോഞ്ചിംഗ് ഇവെന്റും, സ്വിച്ചോൺ കർമ്മവും എറണാകുളം ക്രൗൺ പ്ലാസ ഹോട്ടലിൽ പ്രൗഢഗംഭീരമായ സദസിൽ വെച്ച് നടന്നു. സംവിധായകൻ ജോഷി ഭദ്രദീപം തെളിയിച്ച ചടങ്ങിൽ മലയാള സിനിമ രംഗത്തെ ഒട്ടനവധി പ്രമുഖർ പങ്കെടുത്തു. ചിത്രത്തിന്റെ നിർമ്മാതാവ് ആർ ബി ചൗധരിയുടെ മകനും തമിഴ് സിനിമാരംഗത്തെ യുവതാരവുമായ ജീവ സ്വിച്ചോൺ നിർവ്വഹിച്ചു. നിർമ്മാതാവ് റാഫി മതിര ഫസ്റ്റ് ക്ലാപ്പടിച്ചു.ജനപ്രിയ നായകൻ ദിലീപിന്റെ നായികമാരായ നീത പിളള, പ്രണിത സുഭാഷ് എന്നിവർക്ക് പുറമേ, ചിത്രത്തിലെ മറ്റ് താരങ്ങളും അണിയറ പ്രവർത്തകരും ചടങ്ങിൽ പങ്കെടുത്തു.വൻ താരനിര അണിനിരക്കുന്ന ചിത്രത്തിലെ പ്രധാന താരങ്ങളുടെയും, സാങ്കേതിക പ്രവർത്തകരുടെയും പേരുകൾ ചടങ്ങിൽ അറിയിച്ചു. പാപ്പനിലൂടെ മലയാളികളുടെ ഇഷ്ടം എറ്റുവാങ്ങിയ നീത പിളളയാണ് ദിലിപന്റെ നായികയായി എത്തുന്നത്. കന്നഡ - തെലുങ്ക് സിനിമയിലെ താരറാണിയായ പ്രണിത സുഭാഷ് മറ്റൊരു കേന്ദ്രകഥാപാത്രത്തെ അവതരിപ്പിക്കുന്നു. സൂര്യ, കാർത്തി,മഹേഷ് ബാബു, പവൻ കല്ല്യാൺ,ഉപേന്ദ്ര തുടങ്ങിയ താരങ്ങളുടെ നായികയായി തിളങ്ങിയിട്ടുളള പ്രണിത സുഭാഷ് ആദ്യമായി മലയാളത്തിൽ അഭിനയിക്കുന്ന ചിത്രം കൂടിയാണിത്. ![](https://cdn.boolokam.com/articles/2023/01/fff-2-1024x684.jpg)ഷൈൻ ടോം ചാക്കോ,അജ്മൽ അമീർ, മനോജ് കെ ജയൻ,സിദ്ദിഖ്, ജോൺ വിജയ്,സമ്പത്ത് റാം,കോട്ടയം രമേഷ്,മേജർ രവി തുടങ്ങിയ പ്രമുഖരാണ് മറ്റു താരങ്ങൾ.ഛായാഗ്രഹണം- മനോജ് പിള്ള,എഡിറ്റർ-ശ്യാം ശശിധരൻ,സംഗീതം-വില്യം ഫ്രാൻസിസ്,എക്‌സിക്യൂട്ടീവ് പ്രൊഡ്യൂസർ-സുജിത് ജെ നായർ,സൗണ്ട് ഡിസൈനർ- ഗണേഷ് മാരാർ,മിക്സിംഗ് -ശ്രീജേഷ് നായർ,കലാസംവിധാനം-മനു ജഗത്,മേക്കപ്പ്-റോഷൻ,കോസ്റ്റ്യൂം ഡിസൈനർ- അരുൺ മനോഹർ,സ്റ്റണ്ട്-രാജശേഖർ, സുപ്രീം സുന്ദർ,മാഫിയ ശശി,ഗാനരചന-ബി ടി അനിൽ കുമാർ, പ്രോജക്ട് ഡിസൈനർ- സജിത് കൃഷ്ണ,പ്രൊഡക്ഷൻ കൺട്രോളർ-മോഹൻ 'അമൃത', പ്രോജക്ട് ഹെഡ്- സുമിത്ത് ബി പി, ചീഫ് അസോസിയേറ്റ് ഡയറക്ടർ-മനേഷ് ബാലകൃഷ്ണൻ,കളറിസ്റ്റ്-ലിജു പ്രഭാകർ,വിഎഫ്എക്സ്-എഗ്ഗ് വൈറ്റ്, സ്റ്റിൽസ്- ശാലു പേയാട്, ഡിസൈൻ-അഡ്സോഫ്ആഡ്സ്, പ്രൊഡക്ഷൻ എക്സിക്യൂട്ടീവ്-ശബരി കൃഷ്ണ, പ്രൊഡക്ഷൻ മാനേജർ-ശ്രീജേഷ്,ലിജു,വിതരണം-ഡ്രീം ബിഗ് ഫിലിംസ്. പി ആർ ഒ-എ എസ്.ദിനേശ്.