---
author: Beaumaris
categories:
- Entertainment
comment_count: 0
date: 2022-06-24 04:27:22
draft: false
image: ''
like_count: 43830
share_count: 21043
tags:
- abrid shine
- action hero biju
- Featured
- joju george
- nivin pauly
title: ആക്ഷൻ ഹീറോ ബിജുവിന് രണ്ടാം ഭാഗം വരികയാണ്
view_count: 1303990
---

നിവിൻ പോളിയെ നായകനാക്കി എബ്രിഡ് ഷൈൻ സംവിധാനം ചെയ്തു 2016-ൽ പുറത്തിറങ്ങിയ ‘ആക്ഷൻ ഹീറോ ബിജു’ മലയാളത്തിൽ അതുവരെ ഇറങ്ങിയ പോലീസ് സ്റ്റോറുകളിൽ നിന്നും തികച്ചും വ്യത്യസ്തമായിരുന്നു. വളരെ റിയലിസ്റ്റിക്ക് ആയ ചെയ്ത ഈ സിനിമ ഒരു പോലീസ് ഓഫീസറുടെ കൂടെയുള്ള യാത്രയാണ്. നിവിൻ പോളിയും ജോജുവും സൂരജ് വെഞ്ഞാറമ്മൂടും ..അങ്ങനെ അഭിനയിച്ചവർ എല്ലാം തന്നെ തങ്ങളുടെ വേഷം അസ്സലായി തന്നെ കൈകാര്യം ചെയ്തു. ഇപ്പോൾ ആരാധകരെ സന്തോഷിപ്പിക്കുന്ന പുതിയ വാർത്തയാണ് വരുന്നത്. എന്തെന്നാൽ ആക്ഷൻ ഹീറോ ബിജുവിന് രണ്ടാം ഭാഗം വരികയാണ്. നിവിൻ പോളി തന്നെയാണ് ചിത്രം നിർമിക്കുന്നത്. എബ്രിഡ് ഷൈൻ സംവിധാനം ചെയ്ത പുതിയ ചിത്രം മഹാവീര്യറിന്റെ റിലീസ് ഡേറ്റ് പ്രഖ്യാപനത്തോടനുബന്ധിച്ച് ഇറക്കിയ വാർത്താക്കുറിപ്പിലാണ് ഇക്കാര്യം വ്യക്തമാക്കിയിരിക്കുന്നത്. വാർത്താകുറിപ്പിൽ പോളി ജൂനിയർ പിക്ചേഴ്സിന്റെ വരാനിരിക്കുന്ന ചിത്രങ്ങളുടെ ലിസ്റ്റ് കൊടുത്തിട്ടുണ്ട്. ഇതിലാണ് ആക്ഷൻ ഹീറോ ബിജുവിന്റെ രണ്ടാം ഭാ​ഗവുമുള്ളത്.