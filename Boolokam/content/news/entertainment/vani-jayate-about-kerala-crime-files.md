---
title: "ലളിതമായും, അതെ സമയം പാളികളുള്ളതുമായ ഒരു കഥപറച്ചിലുമായി ഈ വഴിയിലൂടെ നടക്കാൻ തുടങ്ങുന്ന ചെറുപ്പക്കാർക്ക് നല്ലൊരു ചൂണ്ടുപലക തന്നെയാണ് ഈ സീരീസ്"
date: 2023-06-23T05:47:35
draft: false
categories: ["Entertainment"]
tags: ['aju varghese', 'Featured', 'keralacrime files', 'lal', 'web series']
author: "Beaumaris"
---

<strong>Vani Jayate </strong>

ഡിസ്‌നി ഹോട്ട്സ്റ്റാറിൽ ആദ്യത്തെ മലയാളത്തിലെ വെബ് സീരീസ്. ഇന്നലെ കൃത്യം 12:00 മണിക്ക് തന്നെ സ്ട്രീം ചെയ്തു തുടങ്ങി. അര മണിക്കൂറോളം വരുന്ന ആറ് എപ്പിസോഡുകളായി ബിഞ്ച് വാച്ചിന് തികച്ചും അനുയോജ്യമായ ഫോർമാറ്റിൽ തന്നെയാണ്. ഒരു ശരാശരി മലയാള ചിത്രത്തേക്കാൾ അര മണിക്കൂറോളം മാത്രം സമയ ദൈർഘ്യം. 2011ൽ കൊച്ചിയിലെ ഒരു പഴകിയ ഷെയ്ഡി ആയ ഒരു ലോഡ്ജിൽ കഴുത്തിൽ സാരി മുറുക്കി കൊല്ലപ്പെട്ടു കിടക്കുന്ന ഒരു പെൺകുട്ടിയിൽ നിന്നാണ് തുടക്കം. അതിമാനുഷരും ആക്ഷൻ ഹീറോകളും അല്ലാത്ത സാധാരണക്കാരായ ഒരു പറ്റം പോലീസുകാരുടെ അന്വേഷണം. കൊല്ലപ്പെട്ടത് സമൂഹം അഭിസാരിക എന്ന് മുദ്ര കുത്തി പിന്നാമ്പുറത്തേക്ക് തള്ളിവിട്ട ആയിരങ്ങളിൽ ഒരു മുഖം. അതുകൊണ്ട് തന്നെ മാധ്യമങ്ങൾ സൃഷ്ടിക്കുന്ന വിവാദമല്ല, ഉന്നതതലങ്ങളിൽ നിന്നും സമ്മർദ്ദങ്ങളില്ല. നേർ രേഖയിൽ നടക്കുന്ന ഒരു അന്വേഷണം. ഒരൽപം സിറ്റുവേഷണൽ ഹ്യുമറിന്റെ മേമ്പൊടിയോടെ പറഞ്ഞുപോവുമ്പോൾ പ്രേക്ഷകരെ തികച്ചും എൻഗേജ് ചെയ്തു പോവുന്ന ഒരു ഒരു നറേറ്റിവ്. അതാണ് കേരള ക്രൈം ഫയൽസ് - സീസൺ 1. ഷിജു പാറയിൽ വീട് നീണ്ടകര. ഒരു അഡ്രസ്സിൽ തുടങ്ങുന്ന അന്വേഷണം ട്വിസ്റ്റുകൾക്ക് വേണ്ടി കൊണ്ടുവരുന്ന ട്വിസ്റ്റുകൾ ഒന്നും പ്രയോഗിക്കാതെ യുക്തിഭദ്രമായ രീതിയിൽ കൊണ്ട് അവസാനിപ്പിക്കുന്ന ഒന്നാണ്.

<a href="https://cdn.boolokam.com/articles/2023/06/fwfwfff-4.jpg"><img class="size-full wp-image-400595 aligncenter" src="https://cdn.boolokam.com/articles/2023/06/fwfwfff-4.jpg" alt="" width="900" height="600" /></a>ആറംഗ അന്വേഷണ സംഘത്തിലെ ഓരോ പോലീസുകാരുടെയും വ്യക്തിത്വങ്ങൾ പ്രേക്ഷകർക്ക് മനസ്സിലാക്കി തരുന്ന വിധത്തിൽ അവരുടെ ജീവിത സാഹചര്യങ്ങളെയും ഇടകലർത്തി പറഞ്ഞു കൊണ്ടാണ് സ്ക്രിപ്റ്റിംഗ്. കടുത്ത ചായക്കൂട്ടുകൾ ഒന്നും കൂടാതെയാണ് ഓരോ കഥാപാത്രങ്ങളെയും സമീപിച്ചിരിക്കുന്നത്. അതുകൊണ്ട് തന്നെ അവരോട് എമ്പതൈസ് ചെയ്യാൻ പ്രേക്ഷകർക്ക് എളുപ്പം സാധിക്കും. നല്ല ക്വാളിറ്റി ഉള്ള വിഷ്വലുകളും, ഒരു പ്രൊസീജ്യറൽ ഡ്രാമയ്ക്ക് വേണ്ട പേസിങ്ങോടെയുള്ള എഡിറ്റിങ്ങും മികച്ച നിലവാരത്തിലുള്ള കാഴ്ച്ചാനുഭവം പ്രേക്ഷകർക്ക് നൽകുന്നുണ്ട്. ഹിഷം അബ്ദുൾ വഹാബ് പശ്ചാത്തല സംഗീതത്തിൽ നിരവധി പരീക്ഷണങ്ങൾക്ക് മുതിർന്നിട്ടുണ്ട്. അതുകൊണ്ട് തന്നെ ഒരൽപം കൺസിസ്റ്റൻസി ലോസ് ആ ഒരു വിഭാഗത്തിൽ കാണാൻ കഴിയും. എന്നാലും ഒട്ടുമിക്ക രംഗങ്ങളിലും വേണ്ട ബിൽഡ് അപ്പിനും, പ്രേക്ഷകർക്ക് വേണ്ട എക്സ്പീരിയൻസ് പകർന്ന് നൽകുന്നതിലും സംഗീതം വലിയൊരു പങ്ക് വഹിക്കുന്നുണ്ട്. അന്വേഷണത്തിലെ സസ്പെൻസ് എലെമെന്റുകളിൽ ശ്രദ്ധ ചെലുത്തുന്നതിനേക്കാൾ കഥാപാത്രങ്ങളുടെ മാനുഷിക വശങ്ങളെ എക്‌സ്‌പ്ലോർ ചെയ്യുന്നതിനാണ് സംവിധായകൻ കൂടുതൽ ഊന്നൽ കൊടുക്കുന്നത്. എന്നാൽ എവിടെയത് വേഗതയെ ബാധിക്കുന്നുവോ എന്ന തോന്നൽ ഉണർത്തുന്നുന്നുണ്ടോ അവിടെയൊക്കെ കൃത്യമായി കത്രിക വെയ്ക്കുന്നുമുണ്ട്.

<a href="https://cdn.boolokam.com/articles/2023/06/wfff.jpg"><img class="wp-image-400597 aligncenter" src="https://cdn.boolokam.com/articles/2023/06/wfff.jpg" alt="" width="929" height="522" /></a>സബ് ഇൻസ്‌പെക്‌ടർ മനോജ് ശ്രീധരനായി അജുവർഗീസ്, മിതത്വത്തോടെയുള്ള പ്രകടനം കൊണ്ട് ഒരു നടനെന്ന രീതിയിൽ താൻ നേടിക്കൊണ്ടിരിക്കുന്ന വളർച്ച അടയാളപ്പെടുത്തി വെക്കുന്നുണ്ട്. കൂടാതെ ആറ് ദിവസത്തെ അന്വേഷണത്തിന്റെ വിവിധ ഘട്ടങ്ങളിൽ പ്രേക്ഷകർക്ക് അവനോട് അനുതാപം തോന്നുന്ന രീതിയിലാണ് കഥാപാത്രത്തെ വികസിപ്പിക്കുന്നത്. പരിചയസമ്പന്നനായ മുതിർന്ന പോലീസ് ഓഫീസറായി ലാലിന്റെ സാന്നിധ്യം, നിരാശപ്പെടുമ്പോൾ പൊട്ടിത്തെറിക്കുന്ന അതെ സമയം വലുപ്പ ചെറുപ്പക്കങ്ങൾ നോക്കാതെ ഔൽസുക്യത്തോടെ കേസുകൾ പരിഹരിക്കാൻ തിരക്കുകൂട്ടുന്ന പോലീസ് ഉദ്യോഗസ്ഥരുടെ മാനുഷികവശത്തെ ആണ് കാണിക്കുന്നത്. മറ്റു പോലീസുകാരായി വേഷമിടുന്നവരും തരക്കേടില്ലാത്ത പ്രകടനം തന്നെയാണ് കാഴ്ച വെയ്ക്കുന്നത്. അന്വേഷണസംഘത്തിൽ നാമ മാത്രമാണെങ്കിലും സ്ത്രീകഥാപാത്രങ്ങൾക്കും ഇത്തരം പ്രമേയങ്ങളിൽ പ്രതീക്ഷിക്കാവുന്ന സ്‌പെയ്‌സ് നൽകിയിട്ടുണ്ട്. ഒരു ഒറിജിനൽ മലയാളം ഒറ്റിറ്റി കൊണ്ടെന്റിൽ നിന്ന് പ്രേക്ഷകർക്ക് പ്രതീക്ഷിക്കാവുന്ന കാഴ്ച്ചാനുഭവങ്ങൾക്ക് സാമാന്യം ഉയർന്ന നിലവാരം തന്നെയാണ് കേരള ക്രൈം ഫയൽസ് വരച്ചു വെയ്ക്കുന്നത്. ലളിതമായും, അതെ സമയം പാളികളുള്ളതുമായ ഒരു കഥപറച്ചിലുമായി ഈ വഴിയിലൂടെ നടക്കാൻ തുടങ്ങുന്ന ചെറുപ്പക്കാർക്ക് നല്ലൊരു ചൂണ്ടുപലക തന്നെയാണ് ഈ സീരീസ്. ഇനിയും നെറ്ഫ്ലിക്സ് മുതൽ സോണി വരെയുള്ള പ്ലാറ്റുഫോമുകൾക്കായി കോൺടെന്റ് തയ്യാറാകുവാനുള്ള തിരക്കിലുള്ള മലയാളത്തിലെ മികച്ച ടാലന്റുകൾക്ക് ഒരു ശുഭപ്രതീക്ഷ നൽകുന്നതാതായിരിക്കും ഇതിനോടു ഉണ്ടാകാനിടയുള്ള പോസിറ്റിവ് പ്രേക്ഷക പ്രതികരണങ്ങൾ എന്നാണ് കരുതുന്നത്.

വാൽക്കഷ്ണം: ഒരു പക്ഷെ മേനക ആയിരിക്കും മലയാളത്തിലെ ആദ്യത്തെ വെബ് സീരീസ് എന്ന വിശേഷണത്തിന് അർഹർ എങ്കിലും മനോരമ മാക്സിലെ പരിമിതമായ പ്രേക്ഷരിൽ മാത്രം ആ എത്തിയ സീരീസിൽ നിന്നും കുറേക്കൂടി വിപുലമായ ഒരു കാൻവാസ്‌ ആണ് മലയാളത്തിലെ ടെക്ക്‌നീഷ്യന്മാർകും ആർട്ടിസ്റ്റുകൾക്കും ഈ സീരീസിലൂടെ തുറന്ന് കിട്ടുന്നത്. മികച്ച ഒരു പ്ലോട്ടും നല്ലൊരു തുടക്കവും കിട്ടിയിട്ടും മേനക ആദ്യത്തെ മൂന്ന് എപ്പിസോഡുകൾക്കുമപ്പുറം പ്രേക്ഷകരെ പിടിച്ചിരുത്തുവാൻ പരാജയപ്പെട്ടിരുന്നു എന്നായിരുന്നു എന്റെ വിലയിരുത്തൽ. ഡിസ്‌നി ഹോട്ട്സ്റ്റാറിൽ സ്ട്രീം ചെയ്യുന്നു


![ലളിതമായും, അതെ സമയം പാളികളുള്ളതുമായ ഒരു കഥപറച്ചിലുമായി ഈ വഴിയിലൂടെ നടക്കാൻ തുടങ്ങുന്ന ചെറുപ്പക്കാർക്ക് നല്ലൊരു ചൂണ്ടുപലക തന്നെയാണ് ഈ സീരീസ്](https://cdn.boolokam.com/articles/2023/06/fwfwfff-4.jpg)**Vani Jayate** ഡിസ്‌നി ഹോട്ട്സ്റ്റാറിൽ ആദ്യത്തെ മലയാളത്തിലെ വെബ് സീരീസ്. ഇന്നലെ കൃത്യം 12:00 മണിക്ക് തന്നെ സ്ട്രീം ചെയ്തു തുടങ്ങി. അര മണിക്കൂറോളം വരുന്ന ആറ് എപ്പിസോഡുകളായി ബിഞ്ച് വാച്ചിന് തികച്ചും അനുയോജ്യമായ ഫോർമാറ്റിൽ തന്നെയാണ്. ഒരു ശരാശരി മലയാള ചിത്രത്തേക്കാൾ അര മണിക്കൂറോളം മാത്രം സമയ ദൈർഘ്യം. 2011ൽ കൊച്ചിയിലെ ഒരു പഴകിയ ഷെയ്ഡി ആയ ഒരു ലോഡ്ജിൽ കഴുത്തിൽ സാരി മുറുക്കി കൊല്ലപ്പെട്ടു കിടക്കുന്ന ഒരു പെൺകുട്ടിയിൽ നിന്നാണ് തുടക്കം. അതിമാനുഷരും ആക്ഷൻ ഹീറോകളും അല്ലാത്ത സാധാരണക്കാരായ ഒരു പറ്റം പോലീസുകാരുടെ അന്വേഷണം. കൊല്ലപ്പെട്ടത് സമൂഹം അഭിസാരിക എന്ന് മുദ്ര കുത്തി പിന്നാമ്പുറത്തേക്ക് തള്ളിവിട്ട ആയിരങ്ങളിൽ ഒരു മുഖം. അതുകൊണ്ട് തന്നെ മാധ്യമങ്ങൾ സൃഷ്ടിക്കുന്ന വിവാദമല്ല, ഉന്നതതലങ്ങളിൽ നിന്നും സമ്മർദ്ദങ്ങളില്ല. നേർ രേഖയിൽ നടക്കുന്ന ഒരു അന്വേഷണം. ഒരൽപം സിറ്റുവേഷണൽ ഹ്യുമറിന്റെ മേമ്പൊടിയോടെ പറഞ്ഞുപോവുമ്പോൾ പ്രേക്ഷകരെ തികച്ചും എൻഗേജ് ചെയ്തു പോവുന്ന ഒരു ഒരു നറേറ്റിവ്. അതാണ് കേരള ക്രൈം ഫയൽസ് - സീസൺ 1. ഷിജു പാറയിൽ വീട് നീണ്ടകര. ഒരു അഡ്രസ്സിൽ തുടങ്ങുന്ന അന്വേഷണം ട്വിസ്റ്റുകൾക്ക് വേണ്ടി കൊണ്ടുവരുന്ന ട്വിസ്റ്റുകൾ ഒന്നും പ്രയോഗിക്കാതെ യുക്തിഭദ്രമായ രീതിയിൽ കൊണ്ട് അവസാനിപ്പിക്കുന്ന ഒന്നാണ്. [](https://cdn.boolokam.com/articles/2023/06/fwfwfff-4.jpg)ആറംഗ അന്വേഷണ സംഘത്തിലെ ഓരോ പോലീസുകാരുടെയും വ്യക്തിത്വങ്ങൾ പ്രേക്ഷകർക്ക് മനസ്സിലാക്കി തരുന്ന വിധത്തിൽ അവരുടെ ജീവിത സാഹചര്യങ്ങളെയും ഇടകലർത്തി പറഞ്ഞു കൊണ്ടാണ് സ്ക്രിപ്റ്റിംഗ്. കടുത്ത ചായക്കൂട്ടുകൾ ഒന്നും കൂടാതെയാണ് ഓരോ കഥാപാത്രങ്ങളെയും സമീപിച്ചിരിക്കുന്നത്. അതുകൊണ്ട് തന്നെ അവരോട് എമ്പതൈസ് ചെയ്യാൻ പ്രേക്ഷകർക്ക് എളുപ്പം സാധിക്കും. നല്ല ക്വാളിറ്റി ഉള്ള വിഷ്വലുകളും, ഒരു പ്രൊസീജ്യറൽ ഡ്രാമയ്ക്ക് വേണ്ട പേസിങ്ങോടെയുള്ള എഡിറ്റിങ്ങും മികച്ച നിലവാരത്തിലുള്ള കാഴ്ച്ചാനുഭവം പ്രേക്ഷകർക്ക് നൽകുന്നുണ്ട്. ഹിഷം അബ്ദുൾ വഹാബ് പശ്ചാത്തല സംഗീതത്തിൽ നിരവധി പരീക്ഷണങ്ങൾക്ക് മുതിർന്നിട്ടുണ്ട്. അതുകൊണ്ട് തന്നെ ഒരൽപം കൺസിസ്റ്റൻസി ലോസ് ആ ഒരു വിഭാഗത്തിൽ കാണാൻ കഴിയും. എന്നാലും ഒട്ടുമിക്ക രംഗങ്ങളിലും വേണ്ട ബിൽഡ് അപ്പിനും, പ്രേക്ഷകർക്ക് വേണ്ട എക്സ്പീരിയൻസ് പകർന്ന് നൽകുന്നതിലും സംഗീതം വലിയൊരു പങ്ക് വഹിക്കുന്നുണ്ട്. അന്വേഷണത്തിലെ സസ്പെൻസ് എലെമെന്റുകളിൽ ശ്രദ്ധ ചെലുത്തുന്നതിനേക്കാൾ കഥാപാത്രങ്ങളുടെ മാനുഷിക വശങ്ങളെ എക്‌സ്‌പ്ലോർ ചെയ്യുന്നതിനാണ് സംവിധായകൻ കൂടുതൽ ഊന്നൽ കൊടുക്കുന്നത്. എന്നാൽ എവിടെയത് വേഗതയെ ബാധിക്കുന്നുവോ എന്ന തോന്നൽ ഉണർത്തുന്നുന്നുണ്ടോ അവിടെയൊക്കെ കൃത്യമായി കത്രിക വെയ്ക്കുന്നുമുണ്ട്. [![](https://cdn.boolokam.com/articles/2023/06/wfff.jpg)](https://cdn.boolokam.com/articles/2023/06/wfff.jpg)സബ് ഇൻസ്‌പെക്‌ടർ മനോജ് ശ്രീധരനായി അജുവർഗീസ്, മിതത്വത്തോടെയുള്ള പ്രകടനം കൊണ്ട് ഒരു നടനെന്ന രീതിയിൽ താൻ നേടിക്കൊണ്ടിരിക്കുന്ന വളർച്ച അടയാളപ്പെടുത്തി വെക്കുന്നുണ്ട്. കൂടാതെ ആറ് ദിവസത്തെ അന്വേഷണത്തിന്റെ വിവിധ ഘട്ടങ്ങളിൽ പ്രേക്ഷകർക്ക് അവനോട് അനുതാപം തോന്നുന്ന രീതിയിലാണ് കഥാപാത്രത്തെ വികസിപ്പിക്കുന്നത്. പരിചയസമ്പന്നനായ മുതിർന്ന പോലീസ് ഓഫീസറായി ലാലിന്റെ സാന്നിധ്യം, നിരാശപ്പെടുമ്പോൾ പൊട്ടിത്തെറിക്കുന്ന അതെ സമയം വലുപ്പ ചെറുപ്പക്കങ്ങൾ നോക്കാതെ ഔൽസുക്യത്തോടെ കേസുകൾ പരിഹരിക്കാൻ തിരക്കുകൂട്ടുന്ന പോലീസ് ഉദ്യോഗസ്ഥരുടെ മാനുഷികവശത്തെ ആണ് കാണിക്കുന്നത്. മറ്റു പോലീസുകാരായി വേഷമിടുന്നവരും തരക്കേടില്ലാത്ത പ്രകടനം തന്നെയാണ് കാഴ്ച വെയ്ക്കുന്നത്. അന്വേഷണസംഘത്തിൽ നാമ മാത്രമാണെങ്കിലും സ്ത്രീകഥാപാത്രങ്ങൾക്കും ഇത്തരം പ്രമേയങ്ങളിൽ പ്രതീക്ഷിക്കാവുന്ന സ്‌പെയ്‌സ് നൽകിയിട്ടുണ്ട്. ഒരു ഒറിജിനൽ മലയാളം ഒറ്റിറ്റി കൊണ്ടെന്റിൽ നിന്ന് പ്രേക്ഷകർക്ക് പ്രതീക്ഷിക്കാവുന്ന കാഴ്ച്ചാനുഭവങ്ങൾക്ക് സാമാന്യം ഉയർന്ന നിലവാരം തന്നെയാണ് കേരള ക്രൈം ഫയൽസ് വരച്ചു വെയ്ക്കുന്നത്. ലളിതമായും, അതെ സമയം പാളികളുള്ളതുമായ ഒരു കഥപറച്ചിലുമായി ഈ വഴിയിലൂടെ നടക്കാൻ തുടങ്ങുന്ന ചെറുപ്പക്കാർക്ക് നല്ലൊരു ചൂണ്ടുപലക തന്നെയാണ് ഈ സീരീസ്. ഇനിയും നെറ്ഫ്ലിക്സ് മുതൽ സോണി വരെയുള്ള പ്ലാറ്റുഫോമുകൾക്കായി കോൺടെന്റ് തയ്യാറാകുവാനുള്ള തിരക്കിലുള്ള മലയാളത്തിലെ മികച്ച ടാലന്റുകൾക്ക് ഒരു ശുഭപ്രതീക്ഷ നൽകുന്നതാതായിരിക്കും ഇതിനോടു ഉണ്ടാകാനിടയുള്ള പോസിറ്റിവ് പ്രേക്ഷക പ്രതികരണങ്ങൾ എന്നാണ് കരുതുന്നത്. വാൽക്കഷ്ണം: ഒരു പക്ഷെ മേനക ആയിരിക്കും മലയാളത്തിലെ ആദ്യത്തെ വെബ് സീരീസ് എന്ന വിശേഷണത്തിന് അർഹർ എങ്കിലും മനോരമ മാക്സിലെ പരിമിതമായ പ്രേക്ഷരിൽ മാത്രം ആ എത്തിയ സീരീസിൽ നിന്നും കുറേക്കൂടി വിപുലമായ ഒരു കാൻവാസ്‌ ആണ് മലയാളത്തിലെ ടെക്ക്‌നീഷ്യന്മാർകും ആർട്ടിസ്റ്റുകൾക്കും ഈ സീരീസിലൂടെ തുറന്ന് കിട്ടുന്നത്. മികച്ച ഒരു പ്ലോട്ടും നല്ലൊരു തുടക്കവും കിട്ടിയിട്ടും മേനക ആദ്യത്തെ മൂന്ന് എപ്പിസോഡുകൾക്കുമപ്പുറം പ്രേക്ഷകരെ പിടിച്ചിരുത്തുവാൻ പരാജയപ്പെട്ടിരുന്നു എന്നായിരുന്നു എന്റെ വിലയിരുത്തൽ. ഡിസ്‌നി ഹോട്ട്സ്റ്റാറിൽ സ്ട്രീം ചെയ്യുന്നു
