---
author: Beaumaris
categories:
- Entertainment
comment_count: 0
date: 2023-01-17 13:23:16
draft: false
image: https://cdn.boolokam.com/articles/2023/01/ddq-1-1024x576.webp
like_count: 13608
share_count: 7638
tags:
- idavela babu
- mukundan unni associates
- Rageeth R Balan
- Vineeth Sreenivasan
title: ഇടവേള ബാബു എയറിലാണ് ...
view_count: 342867
---

**രാഗീത് ആർ ബാലൻ** നിയമസഭാ അന്താരാഷ്ട്ര പുസ്തകോത്സവത്തോടനുബന്ധിച്ച് സിനിമയും എഴുത്തും എന്ന വിഷയത്തിൽ സംഘടിപ്പിച്ച ചർച്ചയിൽ നടനും അമ്മ അസോസിയേഷൻ ജനറൽ സെക്രട്ടറിയുമായ ഇടവേള ബാബുവിന്റെതായ ഒരു വിമർശനം ഉണ്ടായി വിനീത് ശ്രീനിവാസൻ നായകനായ മുകുന്ദൻ ഉണ്ണി അസോസിയേറ്റ്സ് എന്ന സിനിമയെ കുറിച്ച്.. ''മുകുന്ദൻ ഉണ്ണി എന്നൊരു സിനിമ ഇവിടെ ഇറങ്ങി, അതിന് എങ്ങനെ സെൻസറിങ് ലഭിച്ചെന്ന് എനിക്കറിയില്ല. കാരണം ഫുൾ നെഗറ്റീവാണ്. തുടങ്ങുന്നത് തന്നെ ഞങ്ങൾക്കാർക്കും നന്ദി പറയാനില്ല എന്ന വാചകത്തോടെയാണ്. ക്ലൈമാക്സിലെ ഡയലോഗ് ഞാൻ ആവർത്തിക്കുന്നില്ല. അതിലെ നായിക പറയുന്ന ഭാഷ ഇവിടെ ഉപയോഗിക്കാൻ പറ്റില്ല. ഈ സിനിമ ഫുൾ നെഗറ്റീവാണ്. അങ്ങനെ ഒരു സിനിമ ഇവിടെ ഓടി. ആർക്കാണ് മൂല്യച്യുതി സംഭവിച്ചത്, പ്രേക്ഷകൾക്കാണോ സിനിമാക്കാർക്കാണോ? പ്രൊഡ്യൂസർക്ക് ലാഭം കിട്ടിയ സിനിമയാണ് അത്. അങ്ങനെ ഒരു സിനിമയെ പറ്റി എനിക്കെന്നും പിന്തിക്കാൻ പറ്റില്ല. ഞാൻ ഇതിനെ പറ്റി വിനീത് ശ്രീനിവാസനോട് വിളിച്ച് ചോദിച്ചു. ഏഴോളം നായകന്മാരോട് ഈ കഥ പറഞ്ഞു. ആരും തയ്യാറായില്ല. പക്ഷേ വിനീതിന് ഒഴിഞ്ഞുമാറാൻ പറ്റില്ല. കാരണം വിനീതിന്‍റെ അസിസ്റ്റന്റാണ് ആ പടം സംവിധാനം ചെയ്തത് എന്നും അദ്ദേഹം പറഞ്ഞു. ആ സംവിധായകന് വിശ്വാസമുണ്ടായിരുന്നു ഈ സിനിമ ഓടുമെന്ന്. സിനിമയുടെ പോക്ക് എവിടേക്കാണെന്ന് കുറ്റം പറയുന്നതിനെക്കാൾ എനിക്ക് അത്ഭുതം തോന്നിയത് പ്രേക്ഷകൻ എങ്ങോട്ടേക്കാണ് പോകുന്നതെന്നാണ്.." 

> ഇടവേള ബാബുവിനെ എയറിലാവൻ ഇടയാക്കിയ വയറൽ ക്ലിപ്ന്റെ ഏറെക്കുറെയുള്ള ഒരു ഫുൾ വേർഷനാണ് ഇത്.ഇതിൽ നടൻ ഗണേഷ് കുമാർ അടക്കം എയറിൽ കേറാനുള്ള സ്കോപ് ഉണ്ടെന്ന് തോന്നുന്നു. പണ്ടൊക്കെ കുളിസീൻ കാണൽ ഒരു പ്രധാന പരിപാടിയായിരുന്നത്രെ ഇപ്പൊ യുട്യൂബ് നോക്കിയാൽ അതൊക്കെ കാണാമെന്ന അവസ്ഥയായി എന്നൊക്കെയാണ് മൊഴിഞ്ഞൊഴുകുന്നത് .. ചോദ്യം ചോദിക്കുന്നവരും ഉത്തരം പറയുന്നവരും എല്ലാം ഒരു വഴിക്കാണ് എന്നതാണ് പ്രധാന കോമഡി.. പാവം വിപിൻ ദാസ് ഒക്കെ വന്നു പെട്ട അവസ്ഥയിലാണെന്ന് തോന്നുന്നു.. മൂല്യമുള്ള മലയാള സിനിമ ഇറങ്ങുന്നില്ല..സിനിമയിൽ പറയുന്ന വാക്കുകളൊക്കെ എന്തൊരു മോശമാണ് അങ്ങനെ അങ്ങനെ ഒരു 20 വർഷം പുറകിലാണ് ചർച്ച മുഴുവൻ..

സിനിമ എന്നതു ഒരാളുടെ മനസ്സിന് അകത്തെ ഒരു ക്രീയേറ്റീവ് ഐഡിയൽ നിന്നും ജനിച്ചു വിഷ്വലി കൺവെർട്ട് ആയി പ്രേക്ഷകന് മുൻപിലേക്കു എത്തുന്ന ഒരു തരം മാജിക് ആണ്..ഒന്നും ഒരു കടലാസ്സിൽ പോലും എഴുതി വെക്കാതെ വർഷങ്ങളോളം മനസ്സിൽ കൊണ്ട് നടക്കുകയും കൃത്യമായ ഒരു സ്പേസ്ൽ ഇൻവെസ്റ്റ്‌ ചെയ്യുന്ന തരത്തിലുള്ള ഒരു ആർട്ട്‌ ഫോം ആണ്.. പ്രേക്ഷകന് എന്താണ് പ്രതീക്ഷിക്കുന്നത് അത് കൊടുക്കുന്ന സംവിധായകർ ഉണ്ട്..എന്ത് തരത്തിലുള്ള സിനിമകൾ ആണ് യഥാർത്ഥത്തിൽ നമ്മുടെ പ്രേക്ഷകന് കൊടുക്കേണ്ടത് എന്താണ് അവർ യഥാർത്ഥത്തിൽ കാണേണ്ടത് എന്നും തീരുമാനിക്കുന്ന സംവിധായകർ ഉണ്ട്.. പദ്മരാജൻ, ഭരതൻ, കെജി ജോർജ്, ഐവി ശശി, ലോഹിദാസ്, ബ്ലെസി, രഞ്ജിത്ത്, ജോഷി, ഷാജി കൈലാസ്, സിബിമലയിൽ, ശ്യാമ പ്രസാദ്, കമൽ, ലാൽ ജോസ്, സത്യൻ അന്തിക്കാട്, ജയരാ,ജ്‌ ഫാസിലും, വേണു നാഗവള്ളി, പ്രിയദർശൻ... അങ്ങനെ എത്ര എത്ര മികച്ച സംവിധായകർ ആണ് മലയാള സിനിമക്ക് പുതിയ കഥകളും ആശയങ്ങളും കാലഘട്ടം അനുസരിച്ചു ഉള്ള കഥകളും എല്ലാം കൊണ്ട് വന്നത്.. 2023 എന്ന പുതു വർഷത്തിൽ എത്തി നിൽക്കുമ്പോൾ വിഷയങ്ങളിലെ മികവ് കൊണ്ട് നവാഗത സംവിധായകർ അടക്കമുള്ള യുവ സംവിധായകർ മലയാള സിനിമക്ക് പുതിയ കാഴ്ചകൾ സമ്മാനിക്കുകയും ഒരുപാട് ചെറുപ്പക്കാർ പുതിയ കഥകളും പരീക്ഷണങ്ങളും ആയി സിനിമ ലോകത്തു വട്ട മിട്ടു കറങ്ങുകയുമാണ്..അഭിനയതിനപ്പുറം സിനിമയിലെ മറ്റു മേഖലകളിൽ സ്ത്രീകളുടെ കടന്നു വരവും ഇതേ കാലയളവിൽ ആണ് സംഭവിച്ചിട്ടുള്ളത് പ്രത്യേകിച്ച് സംവിധാന രംഗത്ത്. പൊതു ഇടങ്ങളിൽ ആളുകൾ തുറന്നു ചർച്ച ചെയ്യാൻ പോലും മടിക്കുന്ന വിഷയങ്ങൾ മലയാള സിനിമകൾ സംസാരിച്ചത് വളരെ അത്ഭുതത്തോടെ തന്നെ നോക്കി കാണുന്ന ഒരാളാണ് ഞാൻ. ജാതിവിവേചനം,മാരിറ്റൽ റേപ്പ്, പുരുഷധിപത്യം,ബോഡി ഷൈമിങ്, ലൈംഗിക ദാരിദ്ര്യം, കപട സദാചാരം, സ്വവർഗ ലൈംഗികത തുടങ്ങി ഒട്ടുമിക്ക കാര്യങ്ങളും സിനിമകൾ ചർച്ച ചെയ്തു എന്നത് വലിയൊരു വിപ്ലവം ആണ്.പ്രേക്ഷകരുടെ ആസ്വാദന നിലവാരത്തെ വില കുറച്ചു കണ്ടിരുന്ന ഒരു പ്രവണതയിൽ നിന്നുള്ള ഒരു മോചനം ആയിരുന്നു ഇത്തരത്തിൽ ഉള്ളൊരു വിപ്ലവം. ഇനിയും മാറ്റങ്ങൾ സംഭവിക്കട്ടെ പുതിയ കഴിവുള്ള സംവിധായകർ ആൺ എന്നോ പെണ്ണ് എന്നോ വേർതിരിവില്ലാതെ പുതിയ ആശയങ്ങളും വിഷയങ്ങും കാഴ്ചകളുമായി പ്രേക്ഷകരെ ത്രസിപ്പിക്കാനും വിസ്മയിപ്പിക്കാനും ഉണ്ടാകട്ടെ. ഏതൊരു സിനിമയും എനിക്ക് മറ്റൊരു സിനിമ കാണാൻ ഉള്ള ഊർജമാണ് അന്നും ഇന്നും എന്നും നൽകുന്നത് നൽകികൊണ്ടിരിക്കുന്നത് നൽകാൻ പോകുന്നതും.. ![](https://cdn.boolokam.com/articles/2023/01/ddq-1-1024x576.webp)ഇനിയും ഇനിയും മലയാള സിനിമ പുതിയ പുതിയ പരീക്ഷണങ്ങളുമായി മുന്നേറുക തന്നെ ചെയ്യട്ടെ..രാജേഷ് പിള്ളേയും ആഷിക് അബുവും ദിലീഷ് പോത്തനും അരുൺ കുമാർ അരവിന്ദും ലിജോ ജോസും മഹേഷ്‌ നാരായണനും അമൽ നീരദും സച്ചിയും രാജീവ്‌ രവിയും വിനീത് ശ്രീനിവാസനും ഗീതു മോഹൻദാസും അഞ്ജലി മേനോനും രോഹിത്തും റോഷൻ ആൻഡ്രുവും അൻവർ റഷിദും ബേസിലും ഖാലിദ് റഹ്മാനും അൽഫോൻസ് പുത്രനും ലാൽ ജൂനിയറും അബ്രിഡ് ഷൈനും സുനിൽ ഇബ്രാഹിംമും ജിയോ ബേബിയും സിദ്ധാർഥ് ഭരതനും സിദ്ധാർഥ് ശിവയും ജീത്തു ജോസഫും അഷ്‌റഫ്‌ ഹംസയും രഞ്ജിത്ത് ശങ്കറും ജോൺ പോൾ ജോർജും തരുൺ മൂർത്തിയും അഭിനവ് സുന്ദറും വിപിൻ ദാസും എല്ലാം വന്ന വഴികളിലൂടെ ഇനിയും ഉണ്ട് ഒരു വലിയ നിര മലയാള സിനിമയിലേക്ക് ...ഇവർക്കിടയിൽ ഓടിയെത്തി പിന്നീട് കിതച്ചു വീണു പോയ മാറ്റനേകം ചെറുപ്പകാരായ സംവിധായകർ ഉണ്ട്.. ഒറ്റ സിനിമ കൊണ്ട് തന്നെ പിൻവാങ്ങിയവരുണ്ട് അവർ എല്ലാം തന്നെ നൽകിയ ഊർജം ആണ്..ഓരോ വെള്ളിയാഴ്ചകളിലും വരുന്ന നവാഗത സംവിധായകരുടെ സിനിമകൾ. ഉദയനാണ് താരം എന്ന സിനിമയിൽ ഒരു ഡയലോഗ് ഉണ്ട് "ഞാൻ തർക്കിക്കുകയാണ്..സിനിമ കാണുന്ന ആളുകളെ നിങ്ങൾ നിർമാതാക്കൾ വില കുറച്ചു കാണുകയാണ്. നല്ല സിനിമകൾ ഇറങ്ങാത്തത് കൊണ്ടാണ് അവർ മിമിക്രി കണ്ടു കയ്യടിക്കുന്നത്.അത് കണ്ടു നിങ്ങൾ തീരുമാനിക്കുന്നു നിലവാരം കുറഞ്ഞതേ അവർക്കു വേണ്ടു എന്ന്.അതല്ല സത്യം.. അവർക്കു നല്ല സിനിമകൾ കൊടുത്ത സംവിധായകരും അവർ പ്രതീക്ഷ അർപ്പിച്ച താരങ്ങളും അവരെ സ്ഥിരമായി ചതിക്കുകയാണ് ചവറു സിനിമകൾ എടുത്തു.അത് കൊണ്ടാണ് അവർ മിമിക്രിക്ക് കയ്യടിക്കുന്നത്. മനസ്സിലായോ?നല്ല ചിത്രങ്ങളിലേക്ക് അവർ തീർച്ചയായും മടങ്ങി വരും." "സിനിമയുടെ പോക്ക് എവിടേക്കാണെന്ന് കുറ്റം പറയുന്നതിനെക്കാൾ എനിക്ക് അത്ഭുതം തോന്നിയത് പ്രേക്ഷകൻ എങ്ങോട്ടേക്കാണ് പോകുന്നതെന്നാണ്.."പ്രേക്ഷകർക്കു അറിയാം അവർ എങ്ങോട്ടാണ് സഞ്ചരിക്കുന്നത് എന്ന്.