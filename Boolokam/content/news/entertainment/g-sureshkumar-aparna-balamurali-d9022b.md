---
title: "അപർണ സ്വന്തം മികവു കൊണ്ട് സിനിമകൾ ഹിറ്റാക്കട്ടെ, അപ്പോൾ മോഹൻലാലിന്റെ പ്രതിഫലം നൽകാം"
date: 2022-07-30T05:04:22
draft: false
categories: ["Entertainment"]
tags: ['aparna balamurali', 'Featured', 'g suresh kumar']
author: "Beaumaris"
---

ദേശീയ അവാർഡ് ജേതാവ് അപർണ്ണ ബാലമുരളി കഴിഞ്ഞ ദിവസം പറഞ്ഞിരുന്നു താരങ്ങൾക്കു ഒരേ പ്രതിഫലം നൽകണമെന്ന്. എന്നാൽ അത് പ്രായോഗികമല്ല എന്നാണു സിനിമാ നിർമ്മാതാവായ ജി സുരേഷ്‌കുമാർ പറയുന്നത്. ലോകത്തു ഒരിടത്തും ഒരേ പ്രതിഫലം എന്നത് പ്രായോഗികമല്ല എന്നും സൂപ്പർ താരങ്ങൾക്കു കൂടുതൽ പ്രതിഫലം നൽകുന്നത് അവർ സ്വന്തം മികവ് കൊണ്ട് ജനങ്ങളെ തിയേറ്ററിലേക്ക് ആകർഷിക്കാൻ കഴിവുള്ളവർ ആയതുകൊണ്ടും ആണെന്നും സുരേഷ് കുമാർ പറയുന്നു. അപർണ്ണ സ്വന്തം കഴിവുകൊണ്ടു സിനിമ ഹിറ്റാക്കിയാൽ അപർണ്ണയ്ക്കും മോഹന്ലാലിനൊക്കെ ലഭിക്കുന്ന പ്രതിഫലം കിട്ടുമെന്നും സുരേഷ്‌കുമാർ പറയുന്നു . സുരേഷ്‌കുമാറിന്റെ വാക്കുകളിലൂടെ .

<img class="wp-image-344664 aligncenter" src="https://cdn.boolokam.com/articles/2022/07/sff.webp" alt="" width="881" height="496" />"സിനിമയിൽ എല്ലാ താരങ്ങൾക്കും ഒരേ പ്രതിഫലം നൽകണമെന്ന ആവശ്യം എങ്ങനെ നടപ്പാക്കാൻ സാധിക്കും? ലോകത്ത് എവിടെയെങ്കിലും സിനിമാ രംഗത്ത് ഇങ്ങനെ ഒരേ പ്രതിഫലം നൽകുന്നുണ്ടോ? സൂപ്പർ താരങ്ങൾക്കു വലിയ പ്രതിഫലം നൽകാം. സ്വന്തം മികവു കൊണ്ട് പടം ഹിറ്റ് ആക്കാൻ ശേഷിയുള്ളവരെ ആണ് നമ്മൾ സൂപ്പർ താരങ്ങൾ എന്നു വിളിക്കുന്നത്. മോഹൻലാലിനു നമുക്ക് കോടികൾ നൽകാം. ലാൽ അഭിനയിക്കുന്നതു കാണാനാണ് ജനം തിയറ്ററിൽ കയറുന്നത്. അതേ പ്രതിഫലം എന്റെ മകൾ കീർത്തി സുരേഷിനു കൊടുക്കണമെന്നു പറഞ്ഞാൽ നടക്കുമോ? ഞാൻ പോലും അതിനോട് യോജിക്കില്ല.അപർണ ബാലമുരളി സ്വന്തം മികവു കൊണ്ട് സിനിമകൾ ഹിറ്റാക്കട്ടെ. അപ്പോൾ അവർക്കും മോഹൻലാലിന്റെ പ്രതിഫലം ഞങ്ങൾ നൽകാം. എനിക്ക് വലിയ ഇഷ്ടമുള്ള കുട്ടിയാണ് അപർണ. സിനിമയുടെ സാമ്പത്തിക വശത്തെക്കുറിച്ച് അറിയാത്തതു കൊണ്ടാകാം ആ കുട്ടി ഇങ്ങനെയൊക്കെ പറയുന്നത്. സർക്കാർ സർവീസിൽ ആണെങ്കിൽ ഒരേ തസ്തികയിൽ ഒരേ ജോലി ചെയ്യുന്നവർക്ക് ഒരേ ശമ്പളം നൽകാം. സർക്കാർ സർവീസിലും സീനിയർ ആയാൽ അവരുടെ ശമ്പളം കൂടും. സിനിമയിൽ അത് നടപ്പാക്കാൻ സാധിക്കില്ല."


![അപർണ സ്വന്തം മികവു കൊണ്ട് സിനിമകൾ ഹിറ്റാക്കട്ടെ, അപ്പോൾ മോഹൻലാലിന്റെ പ്രതിഫലം നൽകാം](https://cdn.boolokam.com/articles/2022/07/sff.webp)ദേശീയ അവാർഡ് ജേതാവ് അപർണ്ണ ബാലമുരളി കഴിഞ്ഞ ദിവസം പറഞ്ഞിരുന്നു താരങ്ങൾക്കു ഒരേ പ്രതിഫലം നൽകണമെന്ന്. എന്നാൽ അത് പ്രായോഗികമല്ല എന്നാണു സിനിമാ നിർമ്മാതാവായ ജി സുരേഷ്‌കുമാർ പറയുന്നത്. ലോകത്തു ഒരിടത്തും ഒരേ പ്രതിഫലം എന്നത് പ്രായോഗികമല്ല എന്നും സൂപ്പർ താരങ്ങൾക്കു കൂടുതൽ പ്രതിഫലം നൽകുന്നത് അവർ സ്വന്തം മികവ് കൊണ്ട് ജനങ്ങളെ തിയേറ്ററിലേക്ക് ആകർഷിക്കാൻ കഴിവുള്ളവർ ആയതുകൊണ്ടും ആണെന്നും സുരേഷ് കുമാർ പറയുന്നു. അപർണ്ണ സ്വന്തം കഴിവുകൊണ്ടു സിനിമ ഹിറ്റാക്കിയാൽ അപർണ്ണയ്ക്കും മോഹന്ലാലിനൊക്കെ ലഭിക്കുന്ന പ്രതിഫലം കിട്ടുമെന്നും സുരേഷ്‌കുമാർ പറയുന്നു . സുരേഷ്‌കുമാറിന്റെ വാക്കുകളിലൂടെ . "സിനിമയിൽ എല്ലാ താരങ്ങൾക്കും ഒരേ പ്രതിഫലം നൽകണമെന്ന ആവശ്യം എങ്ങനെ നടപ്പാക്കാൻ സാധിക്കും? ലോകത്ത് എവിടെയെങ്കിലും സിനിമാ രംഗത്ത് ഇങ്ങനെ ഒരേ പ്രതിഫലം നൽകുന്നുണ്ടോ? സൂപ്പർ താരങ്ങൾക്കു വലിയ പ്രതിഫലം നൽകാം. സ്വന്തം മികവു കൊണ്ട് പടം ഹിറ്റ് ആക്കാൻ ശേഷിയുള്ളവരെ ആണ് നമ്മൾ സൂപ്പർ താരങ്ങൾ എന്നു വിളിക്കുന്നത്. മോഹൻലാലിനു നമുക്ക് കോടികൾ നൽകാം. ലാൽ അഭിനയിക്കുന്നതു കാണാനാണ് ജനം തിയറ്ററിൽ കയറുന്നത്. അതേ പ്രതിഫലം എന്റെ മകൾ കീർത്തി സുരേഷിനു കൊടുക്കണമെന്നു പറഞ്ഞാൽ നടക്കുമോ? ഞാൻ പോലും അതിനോട് യോജിക്കില്ല.അപർണ ബാലമുരളി സ്വന്തം മികവു കൊണ്ട് സിനിമകൾ ഹിറ്റാക്കട്ടെ. അപ്പോൾ അവർക്കും മോഹൻലാലിന്റെ പ്രതിഫലം ഞങ്ങൾ നൽകാം. എനിക്ക് വലിയ ഇഷ്ടമുള്ള കുട്ടിയാണ് അപർണ. സിനിമയുടെ സാമ്പത്തിക വശത്തെക്കുറിച്ച് അറിയാത്തതു കൊണ്ടാകാം ആ കുട്ടി ഇങ്ങനെയൊക്കെ പറയുന്നത്. സർക്കാർ സർവീസിൽ ആണെങ്കിൽ ഒരേ തസ്തികയിൽ ഒരേ ജോലി ചെയ്യുന്നവർക്ക് ഒരേ ശമ്പളം നൽകാം. സർക്കാർ സർവീസിലും സീനിയർ ആയാൽ അവരുടെ ശമ്പളം കൂടും. സിനിമയിൽ അത് നടപ്പാക്കാൻ സാധിക്കില്ല."
