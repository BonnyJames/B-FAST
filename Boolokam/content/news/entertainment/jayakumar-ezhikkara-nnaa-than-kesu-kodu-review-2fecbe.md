---
title: "സിനിമ കണ്ടു കഴിയുമ്പോൾ തീർച്ചയായും ഇപ്പോഴുള്ള വിവാദങ്ങൾ അസ്ഥാനത്താണെന്ന് ബോധ്യമാകും"
date: 2022-08-12T06:39:17
draft: false
categories: ["Entertainment"]
tags: ['kunchakko boban', 'NNAA THAN CASE KODU', 'review']
author: "Beaumaris"
---

<strong>ന്നാ താൻ കേസ് കൊട് - സിനിമാ റിവ്യൂ</strong>

<strong>ജയകുമാർ ഏഴിക്കര</strong>

'ദേവദൂതർ പാടി' എന്ന പഴയകാല ഹിറ്റ് പാട്ടിനൊത്ത് കുഞ്ചാക്കോ ബോബൻ മതിമറന്ന് ആടിത്തിമിർക്കുന്ന സീൻ വൈറൽ ആയതിനു പിന്നാലെ റിലീസ് ദിവസം പത്രങ്ങളിലും സാമൂഹിക മാധ്യമങ്ങളിലും പ്രത്യക്ഷപ്പെട്ട പോസ്റ്ററിലെ "തിയേറ്ററുകളിലേക്കുള്ള വഴിയിൽ കുഴിയുണ്ട് , എന്നാലും വന്നേക്കണേ.." എന്ന വാചകവും വിവാദമായിരിക്കുകയാണല്ലോ..? എന്തായാലും ഒരു കലാവിഷ്ക്കാരം എന്ന നിലയ്ക്ക് നമുക്ക് സിനിമയെ ഒന്ന് വിശകലനം ചെയ്യാം .

രാജീവൻ എന്ന് പേരായ ഒരു കള്ളനെ (മുൻ കള്ളനെ) ചുറ്റിപ്പറ്റിയാണ് കഥ . മോഷണപ്പണിയൊക്കെ നിറുത്തി ജോലി ചെയ്തു ജീവിക്കാൻ തീരുമാനിക്കുന്ന രാജീവനെ സ്ഥലം MLA യുടെ വീടിന്റെ മതിൽക്കെട്ടിനുള്ളിൽ നിന്നും പിടികൂടുന്നു . മോഷണ ശ്രമത്തിനിടയിൽ കള്ളനെ പിടികൂടി എന്നാണ് പിടിച്ചവരുടെ ഭാഷ്യം . അയാൾക്ക് പട്ടികടിയും ഏൽക്കുന്നുണ്ട് . കേസ് കോടതിയിൽ എത്തുന്നു . താൻ മോഷ്ടിക്കാൻ ചെന്നതല്ലെന്നും , നിയന്ത്രണം വിട്ട ഒരു ഓട്ടോറിക്ഷ ഇടിച്ചിടാൻ വന്നപ്പോൾ രക്ഷപ്പെടാൻ വേണ്ടി മാത്രം മതിൽ ചാടിക്കിടന്നതാണെന്നും രാജീവൻ കോടതിയിൽ സ്വയം വാദിക്കുന്നു . റോഡിലെ കുഴിമൂലമാണ് അപ്രകാരം സംഭവിക്കാൻ ഇടയായതെന്നും , അതിനാൽ ആ കുഴി അവിടെ രൂപപ്പെടാൻ ഇടയാക്കിയ സാഹചര്യം സൃഷ്ടിച്ചവരെ നിയമത്തിന് മുന്നിൽ കൊണ്ടുവരണമെന്നുമാണ് രാജീവന്റെ ആവശ്യം . സംസ്ഥാന പൊതുമരാമത്ത് മന്ത്രിയെത്തന്നെ പ്രതിചേർത്ത് രാജീവൻ കേസ് കൊടുക്കുന്നു . മന്ത്രി , റോഡ് കോൺട്രാക്ടർ , PWD എൻജിനിയർ എന്നിവർ വിചാരണ ചെയ്യപ്പെടുന്നു . അതോടെ റോഡ് നിർമ്മാണത്തിന്റെ പിന്നിലുള്ള ഉപജാപങ്ങൾ ചുരുളഴിയുന്നു . കോടതി മന്ത്രിക്കെതിരെ വിധി പ്രസ്താവിക്കുന്നു . ഇതാണ് സിനിമയുടെ രത്നച്ചുരുക്കം .

<img class="size-full wp-image-346408 aligncenter" src="https://cdn.boolokam.com/articles/2022/08/ffff.webp" alt="" width="600" height="455" />പൊതു റോഡുകളിലെ അപകടകരമായ കുഴികളെച്ചൊല്ലി ബഹു . പൊതുമരാമത്ത് മന്ത്രിയും , ബഹു . പ്രതിപക്ഷ നേതാവും തമ്മിലുള്ള വാക്ക്പയറ്റ് നടന്നുവരുന്ന സമയത്ത് ചിത്രത്തിൻറെ പരസ്യ വാചകം ഏറെ ആശയക്കുഴപ്പങ്ങൾക്കും വിമർശനങ്ങൾക്കും വഴിയൊരുക്കി . ഈ അവസരത്തിൽ ബഹു . കേരള പൊതുമരാമത്ത് മന്ത്രി ശ്രീ . മുഹമ്മദ്‌ റിയാസിന്റെ വാക്കുകൾ ഇവിടെ സൂചിപ്പിക്കുന്നു . ''കുഞ്ചാക്കോ ബോബന്റെ പുതിയ സിനിമയുടെ പരസ്യ വാചകത്തെ പറ്റി തല്ല് കൂടേണ്ടതില്ല . അതൊരു സിനിമയാണ് . അതിനെ അങ്ങിനെ തന്നെയെടുക്കുക .

വ്യക്തികൾക്കോ സംഘടനകൾക്കോ സിനിമ പോലുള്ള കലാ രൂപങ്ങൾക്കോ നമ്മളെ (സർക്കാരിനെ) വിമർശിക്കാം . നമ്മളെയെന്നല്ല , ആരെയും വിമർശിക്കാം . ക്രിയാത്മകമായ വിനർശനങ്ങളേയും നിർദ്ദേശങ്ങളെയും തുറന്ന മനസോടെ സ്വാഗതം ചെയ്യുന്നു . സുതാര്യമായ രീതിയിൽ പ്രശ്നങ്ങളെ പരിഹരിക്കാനാണ് ഞാൻ ശ്രമിക്കുന്നത് . വിമർശനങ്ങളെ വ്യക്തിപരമായി ഞാൻ സ്വാഗതം ചെയ്യുന്നു ".
റോഡിലെ കുണ്ടും കുഴികളും എന്നത് പെട്ടന്ന് പൊട്ടിമുളച്ച പ്രതിഭാസമല്ല . റോഡുണ്ടായ കാലം മുതലേ ഉണ്ട് കുണ്ടും കുഴികളും . അത് കേന്ദ്ര റോഡിലും ഉണ്ട് , സംസ്ഥാന റോഡിലും ഉണ്ട് . എല്ലാ ഭരണകൂടങ്ങളുടെ കാലത്തും സഞ്ചാരയോഗ്യമല്ലാത്ത റോഡുകളെ കുറിച്ചുള്ള വാർത്തകളും ഉണ്ടായിട്ടുണ്ട് . ബഹു . ഹൈക്കോടതി നേരിട്ട് ബന്ധപ്പെട്ട ഉദ്യോഗസ്ഥർക്ക് താക്കീത് നൽകിയ വാർത്തകൾ വരെ വന്നിട്ടുണ്ട് . അപകടത്തിൽപ്പെടാതെ സുഗമമായി സഞ്ചരിക്കാൻ സാധിക്കുക എന്ന ഒരു യാത്രികന്റെ അവകാശ സംരക്ഷണത്തിനായി ഉദ്യോഗസ്ഥ വൃന്ദത്തോടും , അധികാരി വർഗ്ഗത്തോടും ഒരു സാധാരണ മനുഷ്യൻ നടത്തുന്ന പോരാട്ടമാണ് ഈ സിനിമ . അത് ഏതെങ്കിലും കാലയളവിനുള്ളിൽ മാത്രം ഒതുക്കാവുന്നതല്ല .

<img class="wp-image-346409 aligncenter" src="https://cdn.boolokam.com/articles/2022/08/92449805-2.webp" alt="" width="895" height="671" />സാധാരണക്കാരന്റെ പ്രതികരണ ശേഷിയുള്ള രാഷ്ട്രീയത്തെയാണ് അത് മുന്നോട്ട് വയ്ക്കുന്നത് . ഇനിയും നഷ്ടപ്പെടാത്ത ജുഡിഷ്യറിയിലുള്ള വിശ്വാസത്തെയും സിനിമ അടിവരയിട്ട് പറഞ്ഞു വയ്ക്കുന്നു . സിനിമയിൽ കഥയുടെ കാലാന്തരത്തെ സൂചിപ്പിക്കുമ്പോൾ അതാത് കാലത്തെ ഉയരുന്ന പെട്രോൾ വിലയും സ്‌ക്രീനിൽ എഴുതികാണിക്കുന്നുണ്ട് . ഒരു ഡയാലിഗിൽ "ഞാൻ ചാണകമല്ല തിന്നുന്നത് " എന്ന് പറയുന്നുണ്ട് . രാഷ്ട്രീയ വിഷയങ്ങൾ സിനിമയ്ക്ക് ഇതിവൃത്തമാവുക എന്നത് സാധാരണമാണല്ലോ . ഈ സിനിമയെയും അപ്രകാരം വീക്ഷിക്കാവുന്നതാണ് . സമീപ ദിവസങ്ങളായി റോഡിനെ ചൊല്ലി നടക്കുന്ന രാഷ്ട്രീയ സംഭവ വികാസങ്ങളോട് സിനിമയുടെ പ്രമേയത്തിനുള്ള ബന്ധം എന്നത് കേവലം യാദൃച്ഛികത മാത്രമാണ് . കാരണം ഈ സിനിമയുടെ അണിയറ പ്രവർത്തനങ്ങൾ എത്രയോ നാൾ മുമ്പേ തുടങ്ങിയതാണ് .

വടക്കൻ കേരളത്തിന്റെ മൊഴിവഴക്കങ്ങളെ തനിമയോടെ ഒപ്പിയെടുക്കാൻ ചിത്രത്തിന് സാധിച്ചു . ഒരു സാധാരണ ഗ്രാമീണ മനുഷ്യന്റെ ഭാവപ്രകടനങ്ങളെ അതിന്റെ തന്മയത്വത്തോടെ അവതരിപ്പിക്കാൻ കുഞ്ചാക്കോ ബോബന് സാധിച്ചിട്ടുണ്ട് . പോസ്റ്റർ വിവാദമായെങ്കിലും , സിനിമ കണ്ടു കഴിയുമ്പോൾ തീർച്ചയായും ഇപ്പോഴുള്ള വിവാദങ്ങൾ അസ്ഥാനത്താണെന്ന് ബോധ്യമാകും . കലയെ വിദ്വേഷാത്മകമായും വിവാദമായും കാണാതെ , വിമർശനാത്മകമായും സംവാദാത്മകമായും കാണുന്നതാണ് അഭികാമ്യം .

&amp;nbsp;


![സിനിമ കണ്ടു കഴിയുമ്പോൾ തീർച്ചയായും ഇപ്പോഴുള്ള വിവാദങ്ങൾ അസ്ഥാനത്താണെന്ന് ബോധ്യമാകും](https://cdn.boolokam.com/articles/2022/08/ffff.webp)**ന്നാ താൻ കേസ് കൊട് - സിനിമാ റിവ്യൂ** **ജയകുമാർ ഏഴിക്കര** 'ദേവദൂതർ പാടി' എന്ന പഴയകാല ഹിറ്റ് പാട്ടിനൊത്ത് കുഞ്ചാക്കോ ബോബൻ മതിമറന്ന് ആടിത്തിമിർക്കുന്ന സീൻ വൈറൽ ആയതിനു പിന്നാലെ റിലീസ് ദിവസം പത്രങ്ങളിലും സാമൂഹിക മാധ്യമങ്ങളിലും പ്രത്യക്ഷപ്പെട്ട പോസ്റ്ററിലെ "തിയേറ്ററുകളിലേക്കുള്ള വഴിയിൽ കുഴിയുണ്ട് , എന്നാലും വന്നേക്കണേ.." എന്ന വാചകവും വിവാദമായിരിക്കുകയാണല്ലോ..? എന്തായാലും ഒരു കലാവിഷ്ക്കാരം എന്ന നിലയ്ക്ക് നമുക്ക് സിനിമയെ ഒന്ന് വിശകലനം ചെയ്യാം . രാജീവൻ എന്ന് പേരായ ഒരു കള്ളനെ (മുൻ കള്ളനെ) ചുറ്റിപ്പറ്റിയാണ് കഥ . മോഷണപ്പണിയൊക്കെ നിറുത്തി ജോലി ചെയ്തു ജീവിക്കാൻ തീരുമാനിക്കുന്ന രാജീവനെ സ്ഥലം MLA യുടെ വീടിന്റെ മതിൽക്കെട്ടിനുള്ളിൽ നിന്നും പിടികൂടുന്നു . മോഷണ ശ്രമത്തിനിടയിൽ കള്ളനെ പിടികൂടി എന്നാണ് പിടിച്ചവരുടെ ഭാഷ്യം . അയാൾക്ക് പട്ടികടിയും ഏൽക്കുന്നുണ്ട് . കേസ് കോടതിയിൽ എത്തുന്നു . താൻ മോഷ്ടിക്കാൻ ചെന്നതല്ലെന്നും , നിയന്ത്രണം വിട്ട ഒരു ഓട്ടോറിക്ഷ ഇടിച്ചിടാൻ വന്നപ്പോൾ രക്ഷപ്പെടാൻ വേണ്ടി മാത്രം മതിൽ ചാടിക്കിടന്നതാണെന്നും രാജീവൻ കോടതിയിൽ സ്വയം വാദിക്കുന്നു . റോഡിലെ കുഴിമൂലമാണ് അപ്രകാരം സംഭവിക്കാൻ ഇടയായതെന്നും , അതിനാൽ ആ കുഴി അവിടെ രൂപപ്പെടാൻ ഇടയാക്കിയ സാഹചര്യം സൃഷ്ടിച്ചവരെ നിയമത്തിന് മുന്നിൽ കൊണ്ടുവരണമെന്നുമാണ് രാജീവന്റെ ആവശ്യം . സംസ്ഥാന പൊതുമരാമത്ത് മന്ത്രിയെത്തന്നെ പ്രതിചേർത്ത് രാജീവൻ കേസ് കൊടുക്കുന്നു . മന്ത്രി , റോഡ് കോൺട്രാക്ടർ , PWD എൻജിനിയർ എന്നിവർ വിചാരണ ചെയ്യപ്പെടുന്നു . അതോടെ റോഡ് നിർമ്മാണത്തിന്റെ പിന്നിലുള്ള ഉപജാപങ്ങൾ ചുരുളഴിയുന്നു . കോടതി മന്ത്രിക്കെതിരെ വിധി പ്രസ്താവിക്കുന്നു . ഇതാണ് സിനിമയുടെ രത്നച്ചുരുക്കം . പൊതു റോഡുകളിലെ അപകടകരമായ കുഴികളെച്ചൊല്ലി ബഹു . പൊതുമരാമത്ത് മന്ത്രിയും , ബഹു . പ്രതിപക്ഷ നേതാവും തമ്മിലുള്ള വാക്ക്പയറ്റ് നടന്നുവരുന്ന സമയത്ത് ചിത്രത്തിൻറെ പരസ്യ വാചകം ഏറെ ആശയക്കുഴപ്പങ്ങൾക്കും വിമർശനങ്ങൾക്കും വഴിയൊരുക്കി . ഈ അവസരത്തിൽ ബഹു . കേരള പൊതുമരാമത്ത് മന്ത്രി ശ്രീ . മുഹമ്മദ്‌ റിയാസിന്റെ വാക്കുകൾ ഇവിടെ സൂചിപ്പിക്കുന്നു . ''കുഞ്ചാക്കോ ബോബന്റെ പുതിയ സിനിമയുടെ പരസ്യ വാചകത്തെ പറ്റി തല്ല് കൂടേണ്ടതില്ല . അതൊരു സിനിമയാണ് . അതിനെ അങ്ങിനെ തന്നെയെടുക്കുക . വ്യക്തികൾക്കോ സംഘടനകൾക്കോ സിനിമ പോലുള്ള കലാ രൂപങ്ങൾക്കോ നമ്മളെ (സർക്കാരിനെ) വിമർശിക്കാം . നമ്മളെയെന്നല്ല , ആരെയും വിമർശിക്കാം . ക്രിയാത്മകമായ വിനർശനങ്ങളേയും നിർദ്ദേശങ്ങളെയും തുറന്ന മനസോടെ സ്വാഗതം ചെയ്യുന്നു . സുതാര്യമായ രീതിയിൽ പ്രശ്നങ്ങളെ പരിഹരിക്കാനാണ് ഞാൻ ശ്രമിക്കുന്നത് . വിമർശനങ്ങളെ വ്യക്തിപരമായി ഞാൻ സ്വാഗതം ചെയ്യുന്നു ". റോഡിലെ കുണ്ടും കുഴികളും എന്നത് പെട്ടന്ന് പൊട്ടിമുളച്ച പ്രതിഭാസമല്ല . റോഡുണ്ടായ കാലം മുതലേ ഉണ്ട് കുണ്ടും കുഴികളും . അത് കേന്ദ്ര റോഡിലും ഉണ്ട് , സംസ്ഥാന റോഡിലും ഉണ്ട് . എല്ലാ ഭരണകൂടങ്ങളുടെ കാലത്തും സഞ്ചാരയോഗ്യമല്ലാത്ത റോഡുകളെ കുറിച്ചുള്ള വാർത്തകളും ഉണ്ടായിട്ടുണ്ട് . ബഹു . ഹൈക്കോടതി നേരിട്ട് ബന്ധപ്പെട്ട ഉദ്യോഗസ്ഥർക്ക് താക്കീത് നൽകിയ വാർത്തകൾ വരെ വന്നിട്ടുണ്ട് . അപകടത്തിൽപ്പെടാതെ സുഗമമായി സഞ്ചരിക്കാൻ സാധിക്കുക എന്ന ഒരു യാത്രികന്റെ അവകാശ സംരക്ഷണത്തിനായി ഉദ്യോഗസ്ഥ വൃന്ദത്തോടും , അധികാരി വർഗ്ഗത്തോടും ഒരു സാധാരണ മനുഷ്യൻ നടത്തുന്ന പോരാട്ടമാണ് ഈ സിനിമ . അത് ഏതെങ്കിലും കാലയളവിനുള്ളിൽ മാത്രം ഒതുക്കാവുന്നതല്ല . ![](https://cdn.boolokam.com/articles/2022/08/92449805-2.webp)സാധാരണക്കാരന്റെ പ്രതികരണ ശേഷിയുള്ള രാഷ്ട്രീയത്തെയാണ് അത് മുന്നോട്ട് വയ്ക്കുന്നത് . ഇനിയും നഷ്ടപ്പെടാത്ത ജുഡിഷ്യറിയിലുള്ള വിശ്വാസത്തെയും സിനിമ അടിവരയിട്ട് പറഞ്ഞു വയ്ക്കുന്നു . സിനിമയിൽ കഥയുടെ കാലാന്തരത്തെ സൂചിപ്പിക്കുമ്പോൾ അതാത് കാലത്തെ ഉയരുന്ന പെട്രോൾ വിലയും സ്‌ക്രീനിൽ എഴുതികാണിക്കുന്നുണ്ട് . ഒരു ഡയാലിഗിൽ "ഞാൻ ചാണകമല്ല തിന്നുന്നത് " എന്ന് പറയുന്നുണ്ട് . രാഷ്ട്രീയ വിഷയങ്ങൾ സിനിമയ്ക്ക് ഇതിവൃത്തമാവുക എന്നത് സാധാരണമാണല്ലോ . ഈ സിനിമയെയും അപ്രകാരം വീക്ഷിക്കാവുന്നതാണ് . സമീപ ദിവസങ്ങളായി റോഡിനെ ചൊല്ലി നടക്കുന്ന രാഷ്ട്രീയ സംഭവ വികാസങ്ങളോട് സിനിമയുടെ പ്രമേയത്തിനുള്ള ബന്ധം എന്നത് കേവലം യാദൃച്ഛികത മാത്രമാണ് . കാരണം ഈ സിനിമയുടെ അണിയറ പ്രവർത്തനങ്ങൾ എത്രയോ നാൾ മുമ്പേ തുടങ്ങിയതാണ് . വടക്കൻ കേരളത്തിന്റെ മൊഴിവഴക്കങ്ങളെ തനിമയോടെ ഒപ്പിയെടുക്കാൻ ചിത്രത്തിന് സാധിച്ചു . ഒരു സാധാരണ ഗ്രാമീണ മനുഷ്യന്റെ ഭാവപ്രകടനങ്ങളെ അതിന്റെ തന്മയത്വത്തോടെ അവതരിപ്പിക്കാൻ കുഞ്ചാക്കോ ബോബന് സാധിച്ചിട്ടുണ്ട് . പോസ്റ്റർ വിവാദമായെങ്കിലും , സിനിമ കണ്ടു കഴിയുമ്പോൾ തീർച്ചയായും ഇപ്പോഴുള്ള വിവാദങ്ങൾ അസ്ഥാനത്താണെന്ന് ബോധ്യമാകും . കലയെ വിദ്വേഷാത്മകമായും വിവാദമായും കാണാതെ , വിമർശനാത്മകമായും സംവാദാത്മകമായും കാണുന്നതാണ് അഭികാമ്യം . &nbsp;
