---
author: Beaumaris
categories:
- Entertainment
comment_count: 0
date: 2022-05-09 11:37:51
draft: false
image: https://cdn.boolokam.com/articles/2022/05/iiiiii.webp
like_count: 8660
share_count: 3750
tags:
- actress Sridevi
- amithabh bachan
- Featured
- khuda gawah
- khuda gawah amitabh movie
- Sridevi
title: 92 ൽ ഇറങ്ങിയ ഈ ചിത്രം അമിതാബ് ബച്ചൻ്റെ അവസാനചിത്രമെന്ന് പ്രചരിപ്പിക്കാൻ കാരണമെന്തായിരുന്നു
  ?
view_count: 131320
---

**"ഇത് അമിതാബ് ബച്ചൻ്റെ അവസാന ചിത്രമോ....!?"** **Shaju Surendran** ഈയൊരു പരസ്യ വാചകത്തോടെയാണ് ഖുദാ ഗവയുടെ പരസ്യങ്ങൾ മലയാള പത്രങ്ങളിൽ വന്നത് (ബച്ചൻ ഈ ചിത്രത്തിന് ശേഷം ഒരു നീണ്ട ഇടവേളയെടുത്തു വീണ്ടൂം തിരിച്ചുവന്നു). സിനിമ ഇറങ്ങും മുൻപ് തന്നെ ആ രീതിയിൽ പടം ചർച്ചാ വിഷയമായിരുന്നു. ബച്ചൻ സിനിമകൾ കഴിവതും തീയറ്റർ കാഴ്ച്ച മിസ്സ് ചെയ്യാത്തത് കൊണ്ട് ശ്രീകുമാർ തീയറ്ററിൽ, ആദ്യ ആഴ്ച്ച തന്നെ (ഒരു ഞായറാഴ്ച്ച ദിവസം ) 02:30 ൻ്റെ മാറ്റിനി ഷോക്ക് പടം കാണാൻ കയറി. ബാൽക്കണി ഫുള്ളായിരുന്നു. &nbsp; അഫ്ഗാൻ പശ്ചാത്തലത്തിൽ, പഠാന്മാരുടെ കുതിരയോട്ട മൽസരം കാണിച്ച് കൊണ്ടുള്ള ഓപ്പണിംഗ് സീൻ തന്നെ ഗംഭീരമായിരുന്നു. ബച്ചൻ്റെയും, ശ്രീദേവിയുടെയും ഇൻട്രോ സീനും അതുതന്നെയായിരുന്നു. ആ സീനിലെ ശ്രീദേവിയുടെ പ്രത്യക്ഷപ്പെടൽ വമ്പൻ സർപ്രൈസ് തന്നെ സമ്മാനിച്ചു. ഇന്നും അതിനെ വെല്ലുന്ന ഒരു മാസ്സ് നായികാ ഇൻ്റട്രോ സീൻ വേറേ കണ്ടിട്ടില്ല. സിനിമയിൽ ശ്രീദേവിയെ കാണിക്കുമ്പോൾ ബച്ചൻ്റെ മുഖത്ത് വിടർന്ന അതേ അൽഭുതം പ്രേക്ഷക മുഖത്തും വിടർന്നു. &nbsp; ![](https://cdn.boolokam.com/articles/2022/05/iiiiii.webp) സ്വന്തം വാക്കിന് മറ്റെന്തിനെക്കാളും വില കൽപ്പിക്കുന്ന ബാദ്ഷാ ഖാൻ എന്ന അഫ്ഗാനി പഠാനായുള്ള ബച്ചൻ്റെ മേക്കോവർ വളരെ മികച്ചതായിരുന്നു. ഡയലോഗ് ഡെലിവറിയൊക്കെ പഠാന്മാരുടെ അതേ ശൈലിയിൽ തന്നെയായിരുന്നു. പിൽക്കാലത്ത് യുഎഇയിൽ വന്നപ്പോൾ ടാക്സി ഓടിക്കുന്ന പഠാൻ ഡ്രൈവർമാരുടെ സംസാര രീതി കേട്ടപ്പോൾ ആദ്യം മനസ്സിൽ തെളിഞ്ഞത് ബാദ്ഷാ ഖാൻ്റെ മുഖമായിരുന്നു. ബേനസീർ, മെഹന്തി എന്നീ ഇരട്ട വേഷങ്ങളിൽ വന്ന ശ്രീദേവിയും ഉഗ്രൻ പ്രകടനം തന്നെ കാഴ്ചവച്ചു. ബേനസീറായി വന്ന ശ്രീദേവി അതിസുന്ദരിയായിരുന്നു. ബച്ചനൊപ്പം തന്നെ അഭിനയ സാധ്യതയുള്ള വേഷമായിരുന്നു അത്. എടുത്ത് പറയേണ്ട മറ്റൊരു വേഷം ഡാനിയുടെതാണ്. ബാദ്ഷാ ഖാൻ്റെ ഉറ്റ മിത്രമായ ഖുദാബക്ഷ് എന്ന കഥാപാത്രം അദ്ദേഹം മികവുറ്റതാക്കി. നാഗാർജുനയും ചിത്രത്തിൽ ഒരു പ്രധാന വേഷം അവതരിപ്പിച്ചു (സഞ്ജയ് ദത്ത്, അജയ് ദേവ്ഗൺ, ജാക്കി ഷെറോഫ് എന്നിവരെ ആദ്യം ആ വേഷത്തിന് പരിഗണിച്ചിരുന്നു). ലക്ഷ്മികാന്ത് - പ്യരേലാൽ ടീം ഒരുക്കിയ ഖുദാ ഗവയിലെ ഗാനങ്ങൾ സിനിമയിറങ്ങും മുന്നേ തന്നെ ഹിററുകളായിരുന്നു. ![](https://cdn.boolokam.com/articles/2022/05/vdvddv.jpg) "സർ സമീൻ ഏ ഹിന്ദുസ്ഥാൻ ... അസ്‌ലാ മു അലൈക്കും...!! മേരാ നാം.. ബാദ്ഷാ ഖാൻ ഹേ..!"???? എന്ന് തുടങ്ങുന്ന സിനിമയിലെ ബച്ചൻ ഡയലോഗുകളുടെ അകമ്പടിയോടെ വന്ന TIPS ഇൻ്റെ കാസറ്റുകൾ നല്ല രീതിയിൽ വിൽപ്പന നടത്തി. ❤️തൂ മുജ്‌ചെ കുബൂൽ...! ❤️തൂ നാജാ മേരെ ബാദ്ഷാ...! തുടങ്ങിയ സിനിമയിലെ ഗാനങ്ങൾ ഇന്നും പ്രിയപ്പെട്ടവ തന്നെ.❤️ &nbsp; ![](https://cdn.boolokam.com/articles/2022/05/11111111.jpg) വമ്പൻ ക്യാൻവാസിൽ, മുകുൾ S ആനന്ദ് ഒരുക്കിയ ചിത്രങ്ങൾ, മികച്ച തീയറ്റർ എക്സ്പീരിയൻസ് സമ്മാനിക്കുന്നവയാണ്. ഖുദാഗവയും വെത്യതമല്ല. 1992 ലെ മൂന്നാമത്തെ വലിയ വിജയം നേടിയ ചിത്രമായി ഖുദാ ഗവ മാറി. ചിത്രം മികച്ച വിജം നേടിയെങ്കിലും, വമ്പൻ ബജറ്റ് കാരണം വലിയൊരു ഹിറ്റായില്ല. ആ വർഷം അനിൽ കപൂറും മാധുരി ദീക്ഷിത്തും നടിച്ച ബേട്ടയായിരുന്നു ഒന്നാം സ്ഥാനത്ത്, ഷാരൂഖ് ഖാൻ, ഋഷി കപൂർ, ദിവ്യാ ഭാരതി തുടങ്ങിയവർ അഭിനയിച്ച ദീവാന രണ്ടാം സ്ഥാനത്തും എത്തി. എന്നാൽ അഫ്ഗാനിസ്ഥാനിൽ ഖുദാ ഗവ ഒരു വലിയ വിജയമായി മാറി. മികച്ച തീയറ്റർ കാഴ്ച്ച സമ്മാനിച്ച ബച്ചൻ ചിത്രം ഇറങ്ങിയിട്ട് 30 ആണ്ടുകൾ പിന്നിടുന്നു. [embed]https://youtu.be/kiduOidrIZs[/embed] &nbsp; [embed]https://youtu.be/vyabNItrhw4[/embed]