---
author: Beaumaris
categories:
- Entertainment
comment_count: 0
date: 2022-08-10 05:58:41
draft: false
image: ''
like_count: 140400
share_count: 12914
tags:
- Bineesh K Achuthan
- Jeethu Joseph
- memories malayalam movie
- Prithviraj Sukumaran
title: ഏത് ഇൻവെസ്റ്റിഗേറ്റീവ് ത്രില്ലർ റിലീസായാലും മെമ്മറീസിനോളം വന്നോ എന്ന പ്രേക്ഷകരുടെ
  ചോദ്യത്താൽ ഇന്നും പ്രസക്തമാണ്
view_count: 1844059
---

**Bineesh K Achuthan** മലയാള സിനിമയിലെ ഇൻവെസ്റ്റിഗേറ്റീവ് ത്രില്ലർ ചിത്രങ്ങൾക്കിടയിൽ ബെഞ്ച് മാർക്കായി മാറിയ ജീത്തു ജോസഫിന്റെ മെമ്മറീസ് റിലീസായിട്ട് ഇന്ന് 9 വർഷം. പൃഥ്വിരാജ് നായക വേഷത്തിൽ എത്തിയ മെമ്മറീസ് ; സമാന ജേണറിൽ വന്ന പിൽക്കാല ചിത്രങ്ങളായ അഞ്ചാം പാതിര, ഫോറൻസിക്, ജോൺ ലൂഥർ, പാപ്പൻ എന്നിവയൊക്കെ താരതമ്യപ്പെടുത്താനുള്ള അളവ് കോലായി ഇന്നും പ്രേക്ഷകർ ഓർത്തിരിക്കുന്നു. സീരിയൽ കില്ലറും ഇൻവെസ്റ്റിഗേഷനുമൊക്കെ മുമ്പും മലയാള സിനിമയിൽ പ്രമേയമായിട്ടുണ്ടെങ്കിലും അതൊരു തരംഗമാകുന്നത് മെമ്മറീസിന് ശേഷമാണ്. ഒന്നിലേറെ വിദേശ ചിത്രങ്ങളുടെ സ്വാധീനം മെമ്മറീസിൽ ഉണ്ട്. 2000 - ൽ റിലീസായ THE CRIMSON RIVERS എന്ന ഫ്രഞ്ച് ചിത്രത്തിനോട് പ്രമേയപരമായി മെമ്മറീസ് സദൃശ്യപ്പെട്ടിരിക്കുന്നു. അതേ പോലെ ക്ലൈമാക്സ് രംഗങ്ങൾ KISS THE GIRLS (1997) എന്ന ചിത്രത്തിനോടും സാമ്യമുണ്ട്. മികച്ച ഛായാഗ്രാഹകനുള്ള സംസ്ഥാന സർക്കാർ പുരസ്ക്കാരം സുജിത് വാസുദേവിന് മെമ്മറീസിലൂടെ കരസ്ഥമാവുകയുണ്ടായി. തീയേറ്ററുകളിൽ സൂപ്പർ ഹിറ്റായി മാറിയ ഈ ചിത്രം, കഴിഞ്ഞ 9 വർഷമായി ഏത് ഇൻവെസ്റ്റിഗേറ്റീവ് ത്രില്ലർ റിലീസായാലും മെമ്മറീസിനോളം വന്നോ എന്ന പ്രേക്ഷകരുടെ ചോദ്യത്താൽ ഇന്നും പ്രസക്തമാണ്.