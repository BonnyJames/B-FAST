---
author: Beaumaris
categories:
- Entertainment
comment_count: 0
date: 2022-05-25 06:58:09
draft: false
image: ''
like_count: 64488
share_count: 39053
tags:
- chandrothsavam
- mohanlal
- Renjith
title: ആ ഒരു പാതിനിമിഷത്തെ വികാരപകർച്ചയിൽ ആണ് മോഹൻലാൽ അമാനുഷൻ ആകുന്നത്
view_count: 2283878
---

**John Francis** രണ്ട് നിമിഷങ്ങൾക് നടുവിൽ അയാൾ നടത്തുന്ന ഒരു വേഷപ്പകർച്ചയുണ്ട്. നഷ്ടപ്രണയത്തിന്റെ മുക്തതയിൽ , പ്രാണനിൽ പ്രാണനായിരുന്നവൾ തനിക്കു നഷ്ടപ്പെട്ട് പോകുന്ന കാഴ്ച ദൂരെ തന്റെ ടാറ്റാ സിയറയുടെ ബോണറ്റിന് മുകളിൽ ഇരുന്നു സിഗനെചർ ഓൾഡ് ഏജ്ഡ് ലഹരിയുടെ പാതിബോധത്തിൽ ഓർമപിണ്ഡം വെയ്‌ക്കുന്ന ചിറയ്ക്കൽ ശ്രീഹരിയിലെ കാമുകന്റെ വിരഹത്തിനു അപ്പുറം , ഈ ഒരു നശിച്ച നിമിഷത്തിലേയ്ക് എത്തിപോയതിന്റെ മുഴുവൻ ദേഷ്യവും , ഒരു വിരഹകാമുകന്റെ തനിക്ക് ചേരാത്ത വേഷം അണിയേണ്ടി വന്നതിന്റെ, അത് തന്നെ അണിയിപ്പിച്ച എല്ലാറ്റിനോടും, എല്ലാവരോടും ഉള്ള വെറുപ്പത്രയും, തീരാ നഷ്ടത്തിന്റെ മുഴുവൻ ഉന്മാദവും, രഞ്ജിത്ത് എന്ന മാസ്റ്റർ ക്രാഫ്റ്റ്സ്‌മാൻ എഴുതിയ വാചകങ്ങൾക്കിടയിലെ ഒരർത്ഥ നിമിഷത്തിൽ ആവാഹിച്ചു കെട്ടുന്നുണ്ട് അയാൾ .. &nbsp; പൊട്ടിപ്പുറപ്പെട്ടു പോയേക്കാവുന്ന ഒരു ഭ്രാന്തൻ ചിന്തയുടെ അഗ്നിപർവതം പുകയുന്നത് എഴുതി ചേർക്കാൻ കഴിയാത്തിടത്താണ് അതിനപ്പുറം ഒരിമനൊടിയിൽ, നാല് വരി കവിതയുടെ മാത്രം ബാക്ക്ഗ്രൗണ്ടിൽ അയാൾ അത് അഭിനയിച്ചു വെയ്ക്കുന്നത് .വിരഹത്തിന്റെ കൈപിടിച്ചു നടക്കുന്ന ഉന്മാദവും, വെറുപ്പും എല്ലാം പ്രിയസഖി പോയിവരൂ , നിനക്ക് നന്മകൾ നേരുന്നു എന്നു പാടി നിലത്തേക് ചാടി ഇറങ്ങുമ്പോൾ സുഹൃത്തുക്കൾ കാണാതെ ഒരു നിമിഷം മുഖം ഇടത്തേക്ക് തിരിച്ചു പോകുന്ന മാത്രയിൽ നിഴലിച്ചു പോകുന്നിടത്താണ് ചിറയ്ക്കൽ ശ്രീഹരി എന്ന കഥാപാത്രത്തിന്റെ ആകാരം കണ്ടു നില്കുന്നവർക് മുന്നിൽ രൂപപ്പെടുന്നത് .. അതനുഭവിച്ചു പോയവർക് മാത്രം മനസിലാകുന്ന ആ ഒരു പാതിനിമിഷത്തെ വികാരപകർച്ചയിൽ ആണ് മോഹൻലാൽ എന്ന മഹാനടൻ കഥയ്ക്കും കഥാകൃത്തിനും സംവിധാനത്തിനും ഉപരിയായി പടർന്ന് കയറുന്നത് ..അമാനുഷൻ ആകുന്നത്