---
author: Beaumaris
categories:
- Entertainment
comment_count: 0
date: 2022-08-08 13:23:46
draft: false
image: ''
like_count: 2886
share_count: 1825
tags:
- anil v nagendran
- Indrans
- thee movie
title: '''തീ'' കാരക്ടർ പോസ്റ്റർ - ഇന്ദ്രൻസ്'
view_count: 122078
---

**'തീ' കാരക്ടർ പോസ്റ്റർ . ഇന്ദ്രൻസ്** **തീയുടെ സംവിധായകൻ അനിൽ വി നാഗേന്ദ്രന്റെ കുറിപ്പ്** "ലോകത്തെ വിറപ്പിക്കുന്ന രാജ്യാന്തര ശൃംഖലകളുള്ള 'ഗോഡ് ' എന്ന അധോലോക നായകന്റെ വേഷത്തിൽ ഇന്ദ്രൻസ് !'തീ' എന്ന ചിത്രത്തിലെ ഏറ്റവും കരുത്തുറ്റതും വേറിട്ടതുമായ കഥാപാത്രമാക്കാൻ എന്തുകൊണ്ട് ഇന്ദ്രൻസിനെ തെരഞ്ഞെടുത്തുവെന്ന് പലരും അത്ഭുതപ്പെട്ടു. അമ്രിഷ് പുരി, നസറുദ്ദീൻ ഷാ, സത്യരാജ്, നാസർ, പ്രകാശ് രാജ് തുടങ്ങിയവരെപ്പോലുള്ളവർ ചെയ്യേണ്ടതാണ് ഇത്തരം വേഷങ്ങളെന്ന മുൻധാരണകളെ മാറ്റി, ഇന്ദ്രൻസ് എന്ന പാവം ചെറിയ മനുഷ്യനിൽ വിശ്വാസമർപ്പിച്ചുകൊണ്ട് ആ ഗംഭീരവേഷം ചെയ്യാൻ ഞാനദ്ദേഹത്തെ ക്ഷണിച്ചു. കയ്പു നിറഞ്ഞ ജീവിതാനുഭവങ്ങളിലൂടെ വളർന്ന്, തുന്നൽക്കാരനും ഹാസ്യ നടനുമായി ദശാബ്ദങ്ങൾ ചലച്ചിത്ര ലോകത്തു സഞ്ചരിക്കുമ്പോഴും വന്നവഴി മറക്കാതെയും നന്മകൾ കൈമോശം വരാതെയും വിനയാന്വിതനായി നിലകൊള്ളുന്ന ഇന്ദ്രൻസ് എന്ന വ്യക്തിയെയും നടനെയും എനിക്കു വിശ്വാസമായിരുന്നു. ആ വിശ്വാസത്തെ പതിന്മടങ്ങ് സാധൂകരിച്ചുകൊണ്ട് 'ഗോഡ്' എന്ന അധോലോക നായകന്റെ കഥാപാത്രത്തെ അദ്ദേഹം അവിസ്മരണീയമാക്കി.ഒരു പക്ഷേ, ഇന്ദ്രൻസിന്റെ ഇത്ര വ്യത്യസ്തമായ വേഷ-ഭാവ പകർച്ച ഏവർക്കും വേറിട്ട അനുഭവമായിരിക്കും. വ്യക്തി ജീവിതത്തിലും സിനിമാ ജീവിതത്തിലും കനൽവഴികളിലൂടെ കരുത്തോടെ നടന്ന ഇന്ദ്രൻസ് എന്ന പ്രതിഭാധനനെ ഈയൊരു ഗെറ്റപ്പിലൂടെ 'തീ' യിൽ അവതരിപ്പിക്കാനായതിൽ അഭിമാനിക്കുന്നു." [embed]https://youtu.be/zxVJx9aMEhc[/embed] [embed]https://youtu.be/pPX1uBXNKrY[/embed] &nbsp; &nbsp;