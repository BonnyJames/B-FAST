---
author: Beaumaris
categories:
- Entertainment
comment_count: 0
date: 2022-10-23 16:48:15
draft: false
image: ''
like_count: 7685
share_count: 1960
tags:
- chiyan vikram
- Pa Ranjith
- parvathi thiruvothu
- Thangalaan
- VIKRAM
title: പാ രഞ്ജിത്ത്-വിക്രം ചിത്രത്തിന് പേരിട്ടു, 'തങ്കളാൻ', നായിക പാർവതി തിരുവോത്ത്
view_count: 147705
---

കോലാർ ഗോൾഡ് ഫീൽഡ് പശ്ചാത്തലമാക്കി വിക്രമിനെ നായകനാക്കി പാ രഞ്ജിത്ത് സംവിധാനം ചെയ്യുന്ന ചിത്രത്തിന്റെ ടൈറ്റിൽ പ്രഖ്യാപിച്ചു. ഇന്ന് രാത്രി എട്ടുമണിക്ക് ചിത്രത്തിന്റെ ടൈറ്റിൽ പ്രഖ്യാപിക്കുമെന്ന് ഇന്നലെ അണിയറപ്രവർത്തകർ പറഞ്ഞിരുന്നു. **'തങ്കളാൻ'(Thangalaan)** എന്നാണ് ചിത്രത്തിന്റെ പേര്. ഫസ്റ്റ് ലുക്ക് വീഡിയോ അണിയറ പ്രവർത്തകർ പുറത്തുവിട്ടിട്ടു. ചിത്രത്തിന്റെ കഥ പറയുന്ന കാലഘട്ടത്തെയും കഥാപാത്രങ്ങളെയും പരിചയപ്പെടുത്തി കൊണ്ടുള്ളതുമാണ് വീഡിയോ. വിക്രമിനൊപ്പം മലയാളി താരം പാർവ്വതി തിരുവോത്തും ചിത്രത്തിൽ ശ്രദ്ധേയമായ വേഷം കൈകാര്യം ചെയ്യുന്നു. കെജിഎഫ് എന്ന ബ്രഹ്മാണ്ഡ ചിത്രം പശ്ചാത്തലമാക്കിയ കർണ്ണാടകയിലെ കോളാർ ഗോൾഡ് ഫീൽഡ് ആണ് ഈ വിക്രം ചിത്രത്തിനും പശ്ചാത്തലം ആകുന്നത്. എന്നാൽ യാഷിന്റെ ചിത്രവുമായി പ്രമേയപരമായി ഇതിനു ഒരു ബന്ധവും ഉണ്ടാകില്ല. പത്തൊമ്പതാം നൂറ്റാണ്ടിൽ ബ്രിട്ടീഷ് കാലഘട്ടത്തിൽ കോളാര്‍ ഗോള്‍ഡ് ഫീല്‍ഡ്‍സില്‍ (കെജിഎഫ്) നടന്ന ഒരു സംഭവത്തെ ആസ്‍പദമാക്കിയാണ് ചിത്രം. 3D യിൽ ആണ് ഈ ചിത്രം ഒരുക്കുന്നത്. https://youtu.be/Dkbiq3QrpG4