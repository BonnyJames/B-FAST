---
author: Beaumaris
categories:
- Entertainment
comment_count: 0
date: 2022-10-14 05:17:47
draft: false
image: ''
like_count: 93891
share_count: 16075
tags:
- asif ali
- Featured
- mammootty
- rorschach
title: മുഖംകാണിക്കാതെ അഭിനയിച്ച ആസിഫ് അലിയോട് നന്ദി പറഞ്ഞു മമ്മൂട്ടി
view_count: 1356187
---

മലയാളം കണ്ട ഏറ്റവും വ്യത്യസ്തമായ റിവഞ്ച് ത്രില്ലർ ആണ് റോഷാക്ക് . ചിത്രത്തിൽ വില്ലൻവേഷം കൈകാര്യം ചെയ്‌തിരിക്കുന്നത്‌ ആസിഫ് അലിയാണ്. വില്ലന്റെ കാര്യത്തിലും അടിമുടി പരീക്ഷണമാണ് ഈ സിനിമ. കാരണം മുഖം കാണിക്കാതെയാണ് ഇതിലെ വില്ലൻ ആദ്യന്തം വന്നുപോകുന്നത്. അത്തരമൊരു വേഷം കൈകാര്യം ചെയ്യാൻ ഒരു മനസു വേണം. സ്‌ക്രീനിൽ മുഖംകാണിക്കാൻ ആളുകൾ ഇഷ്ടപ്പെടുന്ന കാലത്താണ് ഒരാൾ മുഖംമറച്ചുകൊണ്ടു ആദ്യാവസാനം വന്നുപോകുന്നത്. തീർച്ചയായും കയ്യടി നൽകണം.മുഖം കാണിക്കാതെ ചിത്രത്തിൽ അഭിനയിക്കാൻ സമ്മതം മൂളിയ ആസിഫ് അലിക്ക് നന്ദി പറയുകയാണ് ഇപ്പോൾ മമ്മൂട്ടി. മമ്മൂട്ടിയുടെ വാക്കുകൾ ‘‘ആസിഫ് അലിയോട് നീതിയോ അനീതിയോ ഒന്നുമില്ല. ഈ സിനിമയുടെ മുന്നിലും പിന്നിലും പ്രവര്‍ത്തിച്ച എല്ലാവര്‍ക്കും മനസ്സു നിറഞ്ഞ സ്‌നേഹമാണ് അവനോട്. ഒരു നടനെ സംബന്ധിച്ചിടത്തോളം ശരീരത്തിനപ്പുറത്തേക്ക് അയാളുടെ മുഖമാണ് പ്രധാനം. ആ മുഖം മറച്ച് അഭിനയിക്കാന്‍ തയ്യാറായ ആളെ മുഖം കൊണ്ട് അഭിനയിച്ച ആള്‍ക്കാരെക്കാള്‍ റെസ്‌പെക്ട് ചെയ്യണം. അയാള്‍ക്ക് ഒരു കയ്യടി വേറെ കൊടുക്കണം.മനുഷ്യന്റെ ഏറ്റവും എക്‌സ്‌പ്രെസീവ് ആയ അവയവമാണ് കണ്ണ്. ആസിഫ് അലിയുടെ കണ്ണുകള്‍ ഈ സിനിമയില്‍ അഭിനയിച്ചിട്ടുണ്ട്, സൂക്ഷിച്ച് നോക്കണം. കണ്ണുകളിലൂടെയാണ് ആസിഫ് ഈ സിനിമയിലുണ്ടെന്ന് ആളുകള്‍ക്ക് മനസിലായത്. അത്രത്തോളം ആ നടന്‍ കണ്ണ് കൊണ്ട് ഈ സിനിമയില്‍ അഭിനയിച്ചിട്ടുണ്ട്. ഞങ്ങള്‍ക്കെല്ലാം വികാരം പ്രകടിപ്പിക്കാന്‍ മറ്റ് അവയവങ്ങളെല്ലാമുണ്ടായിരുന്നെങ്കില്‍ ആസിഫിന് കണ്ണ് മാത്രമേ ഉണ്ടായിരുന്നുള്ളൂ. ഒരു കയ്യടി കൂടി ആസിഫിന് കൊടുക്കാം.’’– മമ്മൂട്ടി പറഞ്ഞു.