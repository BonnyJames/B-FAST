---
author: Beaumaris
categories:
- Entertainment
comment_count: 0
date: 2022-12-10 06:04:24
draft: false
image: ''
like_count: 123075
share_count: 18198
tags:
- gireesh lal
- mohanlal
- mohanlal prithviraj
- prithviraj
title: വ്യക്തിബന്ധങ്ങളോടല്ല പണത്തോടാണ് മലയാള സിനിമാതാരങ്ങൾക്കു താത്പര്യമെന്ന് നിർമ്മാതാവിന്റെ
  തുറച്ചുപറച്ചിൽ
view_count: 1710172
---

തന്റെ ഇന്നത്തെ ജീവിത അവസ്ഥകൾ യൂട്യൂബ് ചാനലിൽ അഭിമുഖത്തിൽ പറഞ്ഞു രംഗത്ത് വന്നിരിക്കുകയാണ് മലയാളത്തിലെ ഒരു പഴയ നിർമാതാവ് . മലയാള സിനിമയിൽ യാതൊരു വിലയും ഇല്ലാത്ത ആളുകൾ ആണ് നിർമാതാക്കൾ എന്നാണ് നിർമാതാവ് ഗിരീഷ് ലാൽ പറയുന്നത്. അദ്ദേഹത്തിന്റെ വാക്കുകൾ "ഞാൻ മോഹൻലാലിനെയും പൃഥ്വിരാജിനെയും അതുപോലെ ശ്രീനിയേട്ടനെയും എല്ലാം വെച്ച് സിനിമകൾ നിർമിച്ചിട്ടുള്ള ആൾ ആണ്. എന്നാൽ ഇന്ന് ജീവിക്കുന്നത് വാടക വീട്ടിൽ ആണ്. സിനിമയിലെക്ക് വന്നപ്പോൾ തന്നെ വസ്തുവും വീടും നഷ്ടമായി. സിനിമ ചെയ്യാൻ എത്തുന്ന 99 ശതമാനം നിർമാതാക്കളുടെയും അവസ്ഥ ഇതാണ്. അതിനുള്ള കാരണവും ഞങ്ങൾ തന്നെയാണ്.ഞാൻ അഞ്ച് സിനിമ നിർമ്മിച്ച ആൾ ആണ്. നമ്മൾ പത്ത് സിനിമ എടുത്തുവെന്നിരിക്കട്ടെ പെട്ടെന്ന് വീണുപോയാൽ, അല്ലെങ്കിൽ രണ്ട് മൂന്ന് കൊല്ലങ്ങൾ ഈ മേഖലയിൽ ഇല്ലെങ്കിൽ നമ്മൾ ജീവിച്ചിരിക്കുന്നുവോ എന്ന് പോലും ആരും അന്വേഷിക്കില്ല " "ഞാൻ മോഹൻലാലിനെ വെച്ച് രണ്ട് സിനിമയെടുത്തു, പൃഥ്വിരാജിനെ വച്ച് സിനിമയെടുത്തു, ശ്രീനിയേട്ടനെ വച്ച് സിനിമയെടുത്തു എന്നാൽ ഇയാൾ ഇപ്പോൾ എവിടെയാണെന്ന് അന്വേഷിക്കുന്ന ഒരു ഫോൺ കോൾ പോലും മലയാള സിനിമയിൽ നിന്നും ഉണ്ടാകില്ല. പൈസയുണ്ടോ സിനിമയുണ്ട്. പൈസയില്ലെങ്കിൽ വീട്ടിലിരിക്കാം." "ഞാൻ കടക്കാരൻ ആയി പോയാൽ എന്റെ വീട്ടുകാർ അനുഭവിക്കും പക്ഷെ ഇവരൊന്നും നോക്കില്ല. പണ്ട് നിർമാതാവിന് ഒരു നഷ്ടം വന്നാൽ പ്രേം നസീർ വിളിച്ച് സിനിമ കൊടുക്കുമെന്ന് കേട്ടിട്ടുണ്ട്. എന്നാൽ ഇനി മലയാള സിനിമയിൽ അങ്ങനൊരു കാലമുണ്ടാകുമെന്ന് തോന്നുന്നില്ല. ജീവിച്ചിരിക്കുന്നുണ്ടോ എന്ന് പോലും അന്വേഷിക്കില്ല.നമ്മൾ വിളിച്ചാലോ ഞാൻ പൈസ ചോദിക്കാൻ വിളിക്കുകയായിരിക്കുമെന്ന് കരുതി ഫോൺ എടുക്കത്തുമില്ല. മലയാള സിനിമയുടെ ശാപമാണ്. എത്ര കിട്ടിയാലും ഇവർക്ക് പൈസയോടുള്ള ആർത്തി തീരില്ല. അദ്ദേഹം പറഞ്ഞു."