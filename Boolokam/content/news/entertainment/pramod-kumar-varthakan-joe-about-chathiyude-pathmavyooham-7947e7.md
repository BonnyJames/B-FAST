---
title: "ശിവശങ്കറിന്റെ മസാലയല്ല ആ കഥ, ഒരു പെൺകുട്ടിയുടെ ദുരന്തം നിറഞ്ഞ ജീവിത കഥ"
date: 2022-10-14T16:33:01
draft: false
categories: ["Entertainment"]
tags: ['chathiyude pathmavyooham', 'swapna suresh']
author: "Beaumaris"
---

<strong>Pramod Kumar</strong>

ഈയടുത്ത കാലത്ത് മലയാളത്തിൽ ധാരാളം കഥകളും, നോവലുകളും വായിക്കാൻ ശ്രമിച്ചു. ആദ്യം മുതൽ തന്നെ അങ്ങനെ നമ്മളെ പിടിച്ചു മുന്നോട്ടു നയിക്കുന്ന ഒന്നും ഇല്ലാത്തതു കൊണ്ട് വായിക്കാൻ വേണ്ടി വായിക്കാൻ തോന്നുന്ന പ്രതീതിയായിരുന്നു അതൊക്കെ. ഒന്നുകിൽ കഥയുണ്ടാവണം, അല്ലെങ്കിൽ നമുക്ക് ജിജ്ഞാസ ഉളവാക്കുന്ന രീതിയിലുള്ള അന്തരീക്ഷമോ, അനുഭവമോ, യാത്രയോ എന്തെങ്കിലുമൊക്കെ സൃഷ്ട്രിക്കണം. കണ്ടിട്ടിലാത്ത ലോകം തന്നെയാവണം എന്നൊന്നുമില്ല. പക്ഷെ ഈ വായിച്ച സാധനങ്ങൾ ഒക്കെ (എല്ലാം വലിയ പേരുള്ളവരുടെതാണെ) സിന്തറ്റിക് ആയി കെട്ടിച്ചമച്ചതായി മാത്രമേ തോന്നിയിട്ടുള്ളു, ഒന്നോ രണ്ടോ പേജ് കഴിയുമ്പോൾ ഞാൻ എന്തിനാ ഈ തട്ടിക്കൂട്ട് സാഹിത്യം വായിച്ച് സമയം കളയുന്നത് എന്നൊരു ചിന്ത. ഇക്കൂട്ടത്തിൽ മദ്രാസ് ഐഐടി, അതിന്റെ എതിരായുള്ള ലെതർ ഇൻസ്റ്റിറ്റ്യൂട്ട്, വേളാച്ചേരി ഇങ്ങനെയുള്ള ഡീറ്റെയിൽസ് ഒക്കെ എഴുതി വച്ചിട്ടുള്ള ഒരു സാധനം സഹിക്കാൻ പറ്റാത്തതായിരുന്നു. അത് പോലെ ഇപ്പോൾ ദൈവ മാർഗ്ഗത്തിലെത്തിയ ആളിന്റെ നോവലും.

<img class="wp-image-354704 aligncenter" src="https://cdn.boolokam.com/articles/2022/10/555yyy.jpg" alt="" width="723" height="406" />പക്ഷെ ഇന്നലെ രാത്രി കയ്യിലെടുത്ത സ്വപ്ന സുരേഷിന്റെ കഥ താഴെ വയ്ക്കാതെ വായിച്ചു. വാ പൊളിച്ചിരുന്നു വായിച്ചു. ശിവ ശങ്കറിന്റെ മസാലയല്ല ആ കഥ. ഒരു പെൺകുട്ടിയുടെ ദുരന്തം നിറഞ്ഞ ജീവിത കഥ. അവളുടെ കുട്ടിക്കാലവും ജീവിതം പോയ വഴിയും വായിച്ചപ്പോൾ അതീവ ദുഃഖം തോന്നി. പല യഥാർത്ഥ ജീവിത കഥകളും വായിച്ചതു ഓർമ വന്നു. അതിലേറ്റവും ഓർമ വന്നത് ന്യൂ യോർക്കർ - ലെ സ്ഥിരം എഴുത്തുകാരിയായിരുന്ന Elizabeth Wurtzel-ന്റെ Prozac Nation എന്ന പുസ്തകവും, പിന്നീട് അഡിക്ഷനെക്കുറിച്ച് അവർ തന്നെയെഴുതിയ More, Now, Again എന്ന പുസ്തകവുമാണ്. നമ്മുടെ വാലിഡേഷനു നിരന്തരം കാമുകരെ തേടുന്നത്, ബന്ധങ്ങളിൽ ഏർപ്പെടുന്നത്, മയക്കുമരുന്ന് ഉപയോഗിക്കുന്നത് തുടങ്ങിയവ എത്ര ഭീകരമായ ആത്മനിന്ദയാണെന്നത് More, Now, Again എന്ന പുസ്തകത്തിൽ കാണാം. എനിക്ക് വിഷാദ രോഗത്തിന്റെ ശരിക്കുമുള്ള സാമൂഹ്യ ധാരണ പകർന്നു തന്ന പുസ്തകങ്ങളാണിവ. ഇത്രയൊക്കെ തീക്ഷ്ണാനുഭവങ്ങൾ ഉണ്ടായിട്ടും Wurtzel വളരെ വിജയം വരിച്ച എഴുത്തുകാരിയായിരുന്നു, അത് ആ സമൂഹത്തിന്റെ പ്രത്യേകത.

<img class="wp-image-354705 aligncenter" src="https://cdn.boolokam.com/articles/2022/10/777.jpg" alt="" width="967" height="544" />ധനിക പശ്ചാത്തലത്തിൽ ജനിച്ചിട്ടും സ്വപനയുടെ മാനസിക ജീവിതം ദുരിതമായിരുന്നു. വീട്ടുകാരുടെ ശ്രദ്ധയും, കരുതലുമില്ലാതെ, അതെ സമയം പഴിയിലും, നിന്ദയിലും വളരുന്ന ഒരു പെൺകുട്ടിയുടെ ആത്മവിമുക്തിവേണ്ടിയുള്ള നിരന്തര പലായനം. ആൺതുണ വേണമെന്നുള്ള സോഷ്യൽ കണ്ടിഷനിംഗ്, എടുത്തു ചട്ടം... പത്തു പന്ത്രണ്ടു വയസ്സിൽ വിഷാദരോഗത്തിന്റെ ആദ്യ ലക്ഷണങ്ങൾ പ്രത്യക്ഷപ്പെടുന്നത് Wurtzel എഴുതി വച്ചിരിക്കുന്നത് മറക്കാനാവില്ല, അത് പോലെ ഇവരുടെ കൗമാരവും, അന്ന് തുടങ്ങിയ ഒളിച്ചോട്ടങ്ങളും. ഇവരെയൊക്കെ ചൂഷണം ചെയ്യുന്നവരുടെ സമൂഹമാണ് നമ്മുടേത്. എഴുത്തിൽ - അറിയുന്ന കഥയായാലും ഭാവനയായാലും - വേണ്ടത് ആത്മാർഥതയാണ്. ഈ പുസ്തകത്തിൽ അതുണ്ട്.

മലയാളത്തിൽ ഏറ്റവും വിറ്റു പോകുന്ന പുസ്തകമായി ഇത് മാറട്ടെ എന്നാശംസിക്കുന്നു. നമ്മുടെ പെൺകുട്ടികളെ നമ്മൾ ധാരാളം സ്നേഹവും കരുതലും നൽകി വേണം വളർത്താൻ. വിപ്ലവം പറഞ്ഞു അവരെ വഴി തെറ്റിക്കുന്നത് കൊണ്ട് ഒരു നേട്ടവുമില്ല. സ്വാതന്ത്ര്യം, നല്ല വിദ്യാഭ്യാസം, ആത്മവിശ്വാസം, ചിട്ട, സ്നേഹം, കരുതൽ, അവസരങ്ങൾ, തുല്യതാബോധം എന്നിവയാണ് സ്ത്രീശാക്തീകരണത്തിനു വേണ്ടത് അല്ലാതെ കപട മതിലുകളോ, കപട ബുദ്ധിജീവി സാഹിത്യമോ, അരാജക ജീവിത കഥകളോ അല്ല. സെക്സ് എഴുതി വച്ചാൽ സ്ത്രീ ശാക്തീകരണമാവില്ല. ഈ പുസ്തകം വായിക്കുക.

***

<strong>Varthakan Joe</strong>

ചെന്നൈയിലെ പത്മനാഭസ്വാമി ക്ഷേത്രത്തില്‍വച്ച്‌ എം ശിവശങ്കര്‍ തന്നെ താലിചാര്‍ത്തിയെന്ന് സ്വപ്ന സുരേഷ്. ചതിയുടെ പത്മവ്യൂഹം ‘ എന്ന ആത്മകഥയിലാണ് സ്വപ്നയുടെ പുതിയ വെളിപ്പെടുത്തല്‍. അമ്പലത്തിൽ വച്ച്‌ ശിവശങ്കര്‍ തന്റെ കഴുത്തില്‍ താലികെട്ടി നിറുകയില്‍ കുങ്കുമമിട്ടെന്നും ഒരിക്കലും കൈവിടില്ലെന്നു പറഞ്ഞുവെന്നും സ്വപ്ന പറയുന്നു. ഔദ്യോഗിക യാത്ര എന്ന നിലയില്‍ തമിഴ്നാട്ടില്‍ പോയപ്പോഴായിരുന്നു ഇത്. താന്‍ ശിവശങ്കരന്റെ പാര്‍വതിയായിരുന്നു. അറസ്റ്റിലായതിനു ശേഷം ആദ്യമായി എന്‍ഐഎ ഓഫിസില്‍ ശിവശങ്കറിനെ കാണുമ്പോഴും കഴുത്തിലെ മഞ്ഞച്ചരടില്‍ താലി ഉണ്ടായിരുന്നുവെന്നും സ്വപ്ന പറയുന്നു. മുന്‍ മന്ത്രി ലൈം​ഗിക താല്‍പ്പര്യത്തോടെ സമീപിച്ചതിനെക്കുറിച്ചും പുസ്തകത്തില്‍ പരാമര്‍ശിക്കുന്നുണ്ട്. മുന്‍ മന്ത്രിയും കോണ്‍സുലേറ്റിലെ സ്ഥിരം സന്ദര്‍ശകനുമായിരുന്ന നിയമസഭയിലെ പ്രമുഖ വ്യക്തി മാത്രമാണു തന്നോടു ലൈംഗിക താല്‍പര്യത്തോടെ ഇടപെട്ട് വാട്സാപ്പിലൂടെ ചാറ്റ് ചെയ്ത് ഹോട്ടലിലേക്കു ക്ഷണിച്ചത്.

പല പ്രാവശ്യം ക്ഷണിച്ചെങ്കിലും വഴങ്ങിയില്ല.ഇതിന്റെ ഫോണ്‍ രേഖകളെല്ലാം തെളിവായി കൈവശമുണ്ടെന്നും അന്വേഷണ ഏജന്‍സികള്‍ക്കു കൈമാറിയിട്ടുണ്ടെന്നും സ്വപ്ന പറയുന്നു.ആത്മകഥയില്‍ മുഖ്യമന്ത്രിയുടെ മുന്‍ പ്രിന്‍സിപ്പല്‍ സെക്രട്ടറി എം. ശിവശങ്കറിനെ കൂടാതെ മുഖ്യമന്ത്രി, മുഖ്യമന്ത്രിയുടെ മകള്‍, ജയില്‍ ഡിഐജി അജയകുമാര്‍ എന്നിവര്‍ക്കെതിരെയാണ് ആരോപണങ്ങളുണ്ട്. തൃശൂര്‍ കറന്റ് ബുക്സാണ് ‘ചതിയുടെ പത്മവ്യൂഹം ‘പുറത്തിറക്കിയത്.സ്വര്‍ണക്കടത്ത് കേസില്‍ സര്‍ക്കാരിനോ സര്‍ക്കാരിന്റെ പ്രതിനിധികള്‍ക്കോ പങ്കില്ലെന്ന ശബ്ദസന്ദേശം താന്‍ റിക്കോര്‍ഡ് ചെയ്തത് എല്‍ഡിഎഫിനു തുടര്‍ഭരണം ഉണ്ടാവാനായിരുന്നു എന്നാണ് സ്വപ്നയുടെ വെളിപ്പെടുത്തല്‍. ഭരണം മാറിയാല്‍ കേസന്വേഷണത്തിന്റെ രീതി മാറുമെന്നും തന്നെ രക്ഷിക്കാന്‍ ആരുമുണ്ടാകില്ലെന്നും വിശ്വസിപ്പിച്ചാണ് ഓഡിയോ റിക്കോര്‍ഡ് ചെയ്യിച്ചത്.

മജിസ്ട്രേട്ടിനു നല്‍കിയ മൊഴിയില്‍ പറഞ്ഞതും പറയാത്തതുമായ കാര്യങ്ങള്‍ പുസ്തകത്തില്‍ ഉള്‍പ്പെടുത്തിയിട്ടുണ്ട്.സ്പ്രിന്‍ക്ലര്‍ ഡേറ്റ ഇടപാടില്‍ മുഖ്യമന്ത്രിയുടെ മകള്‍ വീണാ വിജയന്‍ കോടികള്‍ സമ്പാദിച്ചു ആ വിഷയത്തില്‍ മുന്‍ ആരോഗ്യമന്ത്രി കെ.കെ.ശൈലജയും ശിവശങ്കറുമായി ഏറ്റുമുട്ടലുണ്ടായെന്നും സ്വപ്ന ആരോപിക്കുന്നു. മുഖ്യമന്ത്രി പിണറായി വിജയന്‍, അദ്ദേഹത്തിന്റെ കുടുംബം, മുഖ്യമന്ത്രിയുടെ അഡീഷനല്‍ പ്രൈവറ്റ് സെക്രട്ടറി സി.എം.രവീന്ദ്രന്‍, മുഖ്യമന്ത്രിയുടെ പ്രിന്‍സിപ്പല്‍ ചീഫ് സെക്രട്ടറി ആയിരുന്ന നളിനി നെറ്റോ, മുന്‍ സ്പീക്കര്‍ പി.ശ്രീരാമകൃഷ്ണന്‍, മുന്‍ മന്ത്രി കെ.ടി.ജലീല്‍ തുടങ്ങിയവരൊക്കെ പല തരത്തിലും വിധത്തിലും യുഎഇ കോണ്‍സുലേറ്റുമായി ബന്ധപ്പെട്ട ചരക്കുകൈമാറ്റങ്ങളുടെ ഭാഗമായിരുന്നുവെന്നുമാണ് ഇവര്‍ പറയുന്നത്.


![ശിവശങ്കറിന്റെ മസാലയല്ല ആ കഥ, ഒരു പെൺകുട്ടിയുടെ ദുരന്തം നിറഞ്ഞ ജീവിത കഥ](https://cdn.boolokam.com/articles/2022/10/555yyy.jpg)**Pramod Kumar** ഈയടുത്ത കാലത്ത് മലയാളത്തിൽ ധാരാളം കഥകളും, നോവലുകളും വായിക്കാൻ ശ്രമിച്ചു. ആദ്യം മുതൽ തന്നെ അങ്ങനെ നമ്മളെ പിടിച്ചു മുന്നോട്ടു നയിക്കുന്ന ഒന്നും ഇല്ലാത്തതു കൊണ്ട് വായിക്കാൻ വേണ്ടി വായിക്കാൻ തോന്നുന്ന പ്രതീതിയായിരുന്നു അതൊക്കെ. ഒന്നുകിൽ കഥയുണ്ടാവണം, അല്ലെങ്കിൽ നമുക്ക് ജിജ്ഞാസ ഉളവാക്കുന്ന രീതിയിലുള്ള അന്തരീക്ഷമോ, അനുഭവമോ, യാത്രയോ എന്തെങ്കിലുമൊക്കെ സൃഷ്ട്രിക്കണം. കണ്ടിട്ടിലാത്ത ലോകം തന്നെയാവണം എന്നൊന്നുമില്ല. പക്ഷെ ഈ വായിച്ച സാധനങ്ങൾ ഒക്കെ (എല്ലാം വലിയ പേരുള്ളവരുടെതാണെ) സിന്തറ്റിക് ആയി കെട്ടിച്ചമച്ചതായി മാത്രമേ തോന്നിയിട്ടുള്ളു, ഒന്നോ രണ്ടോ പേജ് കഴിയുമ്പോൾ ഞാൻ എന്തിനാ ഈ തട്ടിക്കൂട്ട് സാഹിത്യം വായിച്ച് സമയം കളയുന്നത് എന്നൊരു ചിന്ത. ഇക്കൂട്ടത്തിൽ മദ്രാസ് ഐഐടി, അതിന്റെ എതിരായുള്ള ലെതർ ഇൻസ്റ്റിറ്റ്യൂട്ട്, വേളാച്ചേരി ഇങ്ങനെയുള്ള ഡീറ്റെയിൽസ് ഒക്കെ എഴുതി വച്ചിട്ടുള്ള ഒരു സാധനം സഹിക്കാൻ പറ്റാത്തതായിരുന്നു. അത് പോലെ ഇപ്പോൾ ദൈവ മാർഗ്ഗത്തിലെത്തിയ ആളിന്റെ നോവലും. പക്ഷെ ഇന്നലെ രാത്രി കയ്യിലെടുത്ത സ്വപ്ന സുരേഷിന്റെ കഥ താഴെ വയ്ക്കാതെ വായിച്ചു. വാ പൊളിച്ചിരുന്നു വായിച്ചു. ശിവ ശങ്കറിന്റെ മസാലയല്ല ആ കഥ. ഒരു പെൺകുട്ടിയുടെ ദുരന്തം നിറഞ്ഞ ജീവിത കഥ. അവളുടെ കുട്ടിക്കാലവും ജീവിതം പോയ വഴിയും വായിച്ചപ്പോൾ അതീവ ദുഃഖം തോന്നി. പല യഥാർത്ഥ ജീവിത കഥകളും വായിച്ചതു ഓർമ വന്നു. അതിലേറ്റവും ഓർമ വന്നത് ന്യൂ യോർക്കർ - ലെ സ്ഥിരം എഴുത്തുകാരിയായിരുന്ന Elizabeth Wurtzel-ന്റെ Prozac Nation എന്ന പുസ്തകവും, പിന്നീട് അഡിക്ഷനെക്കുറിച്ച് അവർ തന്നെയെഴുതിയ More, Now, Again എന്ന പുസ്തകവുമാണ്. നമ്മുടെ വാലിഡേഷനു നിരന്തരം കാമുകരെ തേടുന്നത്, ബന്ധങ്ങളിൽ ഏർപ്പെടുന്നത്, മയക്കുമരുന്ന് ഉപയോഗിക്കുന്നത് തുടങ്ങിയവ എത്ര ഭീകരമായ ആത്മനിന്ദയാണെന്നത് More, Now, Again എന്ന പുസ്തകത്തിൽ കാണാം. എനിക്ക് വിഷാദ രോഗത്തിന്റെ ശരിക്കുമുള്ള സാമൂഹ്യ ധാരണ പകർന്നു തന്ന പുസ്തകങ്ങളാണിവ. ഇത്രയൊക്കെ തീക്ഷ്ണാനുഭവങ്ങൾ ഉണ്ടായിട്ടും Wurtzel വളരെ വിജയം വരിച്ച എഴുത്തുകാരിയായിരുന്നു, അത് ആ സമൂഹത്തിന്റെ പ്രത്യേകത. ![](https://cdn.boolokam.com/articles/2022/10/777.jpg)ധനിക പശ്ചാത്തലത്തിൽ ജനിച്ചിട്ടും സ്വപനയുടെ മാനസിക ജീവിതം ദുരിതമായിരുന്നു. വീട്ടുകാരുടെ ശ്രദ്ധയും, കരുതലുമില്ലാതെ, അതെ സമയം പഴിയിലും, നിന്ദയിലും വളരുന്ന ഒരു പെൺകുട്ടിയുടെ ആത്മവിമുക്തിവേണ്ടിയുള്ള നിരന്തര പലായനം. ആൺതുണ വേണമെന്നുള്ള സോഷ്യൽ കണ്ടിഷനിംഗ്, എടുത്തു ചട്ടം... പത്തു പന്ത്രണ്ടു വയസ്സിൽ വിഷാദരോഗത്തിന്റെ ആദ്യ ലക്ഷണങ്ങൾ പ്രത്യക്ഷപ്പെടുന്നത് Wurtzel എഴുതി വച്ചിരിക്കുന്നത് മറക്കാനാവില്ല, അത് പോലെ ഇവരുടെ കൗമാരവും, അന്ന് തുടങ്ങിയ ഒളിച്ചോട്ടങ്ങളും. ഇവരെയൊക്കെ ചൂഷണം ചെയ്യുന്നവരുടെ സമൂഹമാണ് നമ്മുടേത്. എഴുത്തിൽ - അറിയുന്ന കഥയായാലും ഭാവനയായാലും - വേണ്ടത് ആത്മാർഥതയാണ്. ഈ പുസ്തകത്തിൽ അതുണ്ട്. മലയാളത്തിൽ ഏറ്റവും വിറ്റു പോകുന്ന പുസ്തകമായി ഇത് മാറട്ടെ എന്നാശംസിക്കുന്നു. നമ്മുടെ പെൺകുട്ടികളെ നമ്മൾ ധാരാളം സ്നേഹവും കരുതലും നൽകി വേണം വളർത്താൻ. വിപ്ലവം പറഞ്ഞു അവരെ വഴി തെറ്റിക്കുന്നത് കൊണ്ട് ഒരു നേട്ടവുമില്ല. സ്വാതന്ത്ര്യം, നല്ല വിദ്യാഭ്യാസം, ആത്മവിശ്വാസം, ചിട്ട, സ്നേഹം, കരുതൽ, അവസരങ്ങൾ, തുല്യതാബോധം എന്നിവയാണ് സ്ത്രീശാക്തീകരണത്തിനു വേണ്ടത് അല്ലാതെ കപട മതിലുകളോ, കപട ബുദ്ധിജീവി സാഹിത്യമോ, അരാജക ജീവിത കഥകളോ അല്ല. സെക്സ് എഴുതി വച്ചാൽ സ്ത്രീ ശാക്തീകരണമാവില്ല. ഈ പുസ്തകം വായിക്കുക. *** **Varthakan Joe** ചെന്നൈയിലെ പത്മനാഭസ്വാമി ക്ഷേത്രത്തില്‍വച്ച്‌ എം ശിവശങ്കര്‍ തന്നെ താലിചാര്‍ത്തിയെന്ന് സ്വപ്ന സുരേഷ്. ചതിയുടെ പത്മവ്യൂഹം ‘ എന്ന ആത്മകഥയിലാണ് സ്വപ്നയുടെ പുതിയ വെളിപ്പെടുത്തല്‍. അമ്പലത്തിൽ വച്ച്‌ ശിവശങ്കര്‍ തന്റെ കഴുത്തില്‍ താലികെട്ടി നിറുകയില്‍ കുങ്കുമമിട്ടെന്നും ഒരിക്കലും കൈവിടില്ലെന്നു പറഞ്ഞുവെന്നും സ്വപ്ന പറയുന്നു. ഔദ്യോഗിക യാത്ര എന്ന നിലയില്‍ തമിഴ്നാട്ടില്‍ പോയപ്പോഴായിരുന്നു ഇത്. താന്‍ ശിവശങ്കരന്റെ പാര്‍വതിയായിരുന്നു. അറസ്റ്റിലായതിനു ശേഷം ആദ്യമായി എന്‍ഐഎ ഓഫിസില്‍ ശിവശങ്കറിനെ കാണുമ്പോഴും കഴുത്തിലെ മഞ്ഞച്ചരടില്‍ താലി ഉണ്ടായിരുന്നുവെന്നും സ്വപ്ന പറയുന്നു. മുന്‍ മന്ത്രി ലൈം​ഗിക താല്‍പ്പര്യത്തോടെ സമീപിച്ചതിനെക്കുറിച്ചും പുസ്തകത്തില്‍ പരാമര്‍ശിക്കുന്നുണ്ട്. മുന്‍ മന്ത്രിയും കോണ്‍സുലേറ്റിലെ സ്ഥിരം സന്ദര്‍ശകനുമായിരുന്ന നിയമസഭയിലെ പ്രമുഖ വ്യക്തി മാത്രമാണു തന്നോടു ലൈംഗിക താല്‍പര്യത്തോടെ ഇടപെട്ട് വാട്സാപ്പിലൂടെ ചാറ്റ് ചെയ്ത് ഹോട്ടലിലേക്കു ക്ഷണിച്ചത്. പല പ്രാവശ്യം ക്ഷണിച്ചെങ്കിലും വഴങ്ങിയില്ല.ഇതിന്റെ ഫോണ്‍ രേഖകളെല്ലാം തെളിവായി കൈവശമുണ്ടെന്നും അന്വേഷണ ഏജന്‍സികള്‍ക്കു കൈമാറിയിട്ടുണ്ടെന്നും സ്വപ്ന പറയുന്നു.ആത്മകഥയില്‍ മുഖ്യമന്ത്രിയുടെ മുന്‍ പ്രിന്‍സിപ്പല്‍ സെക്രട്ടറി എം. ശിവശങ്കറിനെ കൂടാതെ മുഖ്യമന്ത്രി, മുഖ്യമന്ത്രിയുടെ മകള്‍, ജയില്‍ ഡിഐജി അജയകുമാര്‍ എന്നിവര്‍ക്കെതിരെയാണ് ആരോപണങ്ങളുണ്ട്. തൃശൂര്‍ കറന്റ് ബുക്സാണ് ‘ചതിയുടെ പത്മവ്യൂഹം ‘പുറത്തിറക്കിയത്.സ്വര്‍ണക്കടത്ത് കേസില്‍ സര്‍ക്കാരിനോ സര്‍ക്കാരിന്റെ പ്രതിനിധികള്‍ക്കോ പങ്കില്ലെന്ന ശബ്ദസന്ദേശം താന്‍ റിക്കോര്‍ഡ് ചെയ്തത് എല്‍ഡിഎഫിനു തുടര്‍ഭരണം ഉണ്ടാവാനായിരുന്നു എന്നാണ് സ്വപ്നയുടെ വെളിപ്പെടുത്തല്‍. ഭരണം മാറിയാല്‍ കേസന്വേഷണത്തിന്റെ രീതി മാറുമെന്നും തന്നെ രക്ഷിക്കാന്‍ ആരുമുണ്ടാകില്ലെന്നും വിശ്വസിപ്പിച്ചാണ് ഓഡിയോ റിക്കോര്‍ഡ് ചെയ്യിച്ചത്. മജിസ്ട്രേട്ടിനു നല്‍കിയ മൊഴിയില്‍ പറഞ്ഞതും പറയാത്തതുമായ കാര്യങ്ങള്‍ പുസ്തകത്തില്‍ ഉള്‍പ്പെടുത്തിയിട്ടുണ്ട്.സ്പ്രിന്‍ക്ലര്‍ ഡേറ്റ ഇടപാടില്‍ മുഖ്യമന്ത്രിയുടെ മകള്‍ വീണാ വിജയന്‍ കോടികള്‍ സമ്പാദിച്ചു ആ വിഷയത്തില്‍ മുന്‍ ആരോഗ്യമന്ത്രി കെ.കെ.ശൈലജയും ശിവശങ്കറുമായി ഏറ്റുമുട്ടലുണ്ടായെന്നും സ്വപ്ന ആരോപിക്കുന്നു. മുഖ്യമന്ത്രി പിണറായി വിജയന്‍, അദ്ദേഹത്തിന്റെ കുടുംബം, മുഖ്യമന്ത്രിയുടെ അഡീഷനല്‍ പ്രൈവറ്റ് സെക്രട്ടറി സി.എം.രവീന്ദ്രന്‍, മുഖ്യമന്ത്രിയുടെ പ്രിന്‍സിപ്പല്‍ ചീഫ് സെക്രട്ടറി ആയിരുന്ന നളിനി നെറ്റോ, മുന്‍ സ്പീക്കര്‍ പി.ശ്രീരാമകൃഷ്ണന്‍, മുന്‍ മന്ത്രി കെ.ടി.ജലീല്‍ തുടങ്ങിയവരൊക്കെ പല തരത്തിലും വിധത്തിലും യുഎഇ കോണ്‍സുലേറ്റുമായി ബന്ധപ്പെട്ട ചരക്കുകൈമാറ്റങ്ങളുടെ ഭാഗമായിരുന്നുവെന്നുമാണ് ഇവര്‍ പറയുന്നത്.
