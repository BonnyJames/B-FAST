---
author: Beaumaris
categories:
- Entertainment
comment_count: 0
date: 2023-01-17 09:53:33
draft: false
image: ''
like_count: 50184
share_count: 36695
tags:
- adiyan movie
- Muhammed Sageer Pandarathil
- prasanth murali
- prashanth murali
title: ജാതീയതയുടെയും ക്രൂരപീഡനങ്ങളുടെയും നേർക്കാഴ്ചയായ ഈ ചിത്രം ഒരുവട്ടമെങ്കിലും പ്രേക്ഷകർ
  കണ്ടിരിക്കണം
view_count: 1233104
---

**Muhammed Sageer Pandarathil** രണ്ട് ജാതിയിൽപ്പെട്ട യുവാവും യുവതിയും പ്രണയത്തിൽ ആകുന്നതും അതേ തുടർന്ന് ഉണ്ടാകുന്ന സംഭവങ്ങളുമാണ് ക്യാപ്റ്റൻ മനോജ് ജോൺ നിർമ്മിച്ച് നിതിൻ നോബിൾ സംവിധാനം ചെയ്ത അടിയാൻ എന്ന ചിത്രത്തിൻറെ പ്രമേയം. പ്രശാന്ത് മുരളിയുടെ കഥാപാത്രമായ ശരത്ത് ക്രിസ്തുമതം സ്വീകരിച്ച ഒരു ഹിന്ദു കീഴ് ജാതിക്കാരനാണ്. എഞ്ചിനിയറിംഗ് പഠിച്ച ഇയാൾക്ക് അമ്മയും സഹോദരിയും മാത്രമാണുള്ളത്. ഇയാളുടെ കാമുകി സൈറ ബെക്കറുടെ കഥാപാത്രമായ നയന ഉന്നത ജാതിയിൽപ്പെട്ടവള്ളാണ്. കൂടാതെ അച്ഛൻ ഷാജു ശ്രീധറിന്റെ കഥാപാത്രമായ ഹരി ചന്ദ്രൻ മുതിർന്ന പൊലീസ് ഓഫീസറുമാണ്. ഇവരുടെ പ്രണയ ബന്ധം അറിഞ്ഞ ഇയാൾ ശരത്തിനെ ഒരു കള്ളക്കടത്ത് കേസിൽ അറസ്റ്റ് ചെയ്യുന്നു. തുടർന്ന് ഇയാൾ ചെയ്യാത്ത പല കുറ്റങ്ങളും ഇയാളിൽ ആരോപിക്കുന്നു. എന്നാൽ ഈ കുറ്റങ്ങളെല്ലാം വിസ്സമ്മതിക്കുന്ന അയാൾക്ക് ക്രൂരമായപീഡനങ്ങൾ ഏൽക്കേണ്ടിവരുന്നു.അതിക്രൂരപീഡനങ്ങളെ തുടർന്ന് മരിക്കുന്ന ശരത്തിന് നീതി നേടികൊടുക്കാൻ ഒരു പോലീസുകാരൻ നടത്തുന്ന പോരാട്ടങ്ങളാണ് പിന്നീട് ഈ ചിത്രം പറയുന്നത്. എന്നാൽ അയാൾക്ക് അതിൽ വിജയിക്കാൻ സാധിക്കുന്നില്ല. പല തവണ ഇത്തരത്തിലുള്ള പീഡനങ്ങളും കസ്റ്റഡി മരണങ്ങളും പുറത്തുവന്നാലും അത് കഥകളായി തന്നെ തുടരുമെന്ന് പറയുന്ന ഈ ചിത്രം സമപ്പിച്ചിരിക്കുന്നത് ഇത്തരത്തിൽ മരണപെട്ടുപോയവർക്കാണ്. https://youtu.be/0ULVCG10tNU കിടിലം ഫിറോസ്, ക്യാപ്റ്റൻ മനോജ് ജോൺ, ഷാൻസ് ഷൈലജ പി അമ്പു, രാഹുൽ ആർ നായർ തുടങ്ങിയവർ മറ്റ് കഥാപാത്രങ്ങളായി വരുന്ന അടിയാന്റെ ഛായാഗ്രഹണം റഷീദ് അഹമ്മദും ചിത്രസംയോജനം ഡിലിജന്റ് റൈറ്റ്യസ് ന്യൂ, ശ്രീരാഗ് സുരേഷ് എന്നിവരും സംഗീതം ശ്രീരാഗ് സുരേഷുമാണ് നിർവഹിച്ചിരിക്കുന്നത്. സമൂഹത്തിൽ നിലനിൽക്കുന്ന ജാതീയതയുടെയും ക്രൂരപീഡനങ്ങളുടെയും നേർക്കാഴ്ചയായ ഈ ചിത്രം ഒരുവട്ടമെങ്കിലും പ്രേക്ഷകരായ നമ്മൾ കണ്ടിരിക്കണം.