---
author: Beaumaris
categories:
- Entertainment
comment_count: 0
date: 2022-11-05 04:37:48
draft: false
image: ''
like_count: 124546
share_count: 22117
tags:
- ramana movie
- vijay kanth
- vijaykanth
title: ഇന്ന് വിജയകാന്തിന്റെ അവസാനത്തെ ബ്ലോക്ക് ബസ്റ്റർ രമണയുടെ 20-ാം വാർഷികം
view_count: 2150202
---

ഇന്ന് വിജയകാന്തിന്റെ അവസാനത്തെ ബ്ലോക്ക് ബസ്റ്റർ രമണയുടെ 20-ാം വാർഷികം. തമിഴ്നാടിനെ ഗ്രസിച്ചിരിക്കുന്ന അഴിമതിയെ വേരോടെ പിഴുതെറിയാൻ തന്റെ വിദ്യാർത്ഥികളെ സംഘടിപ്പിച്ച് A C.F (Anti Corruption Force) എന്ന മിലിട്ടന്റ് ഫോഴ്സ് രൂപവൽക്കരിച്ച് പോരാട്ടത്തിനിറങ്ങുന്ന നാഷണൽ കോളേജ് പ്രൊഫസർ രമണയുടെ കഥ അനാവരണം ചെയ്യുന്ന ഈ ചിത്രം 2002 ദീപാവലി റിലീസായിരുന്നു. സിമ്രാൻ നായികയായ ഈ ചിത്രം കാലക്രമത്തിൽ എ.ആർ.മുരുഗദാസിന്റെ കൾട്ട് ക്ലാസിക്കായി മാറി. തെലുങ്കിൽ മെഗാ സ്റ്റാർ ചിരഞ്ജീവിയെ നായകനാക്കി ടാഗോർ എന്ന പേരിലും കന്നടയിൽ വിഷ്ണു വർദ്ധൻ നായകനായി വിഷ്ണു സേനയും ഹിന്ദിയിൽ അക്ഷയ് കുമാർ നായകനായി ഗബ്ബാർ എന്നും ബംഗാളിൽ മിഥുൻ ചക്രവർത്തിയെ നായകനാക്കി ടൈഗർ എന്ന പേരിലും രമണ റീ മേക്ക് ചെയ്യപ്പെട്ടു. ഇതെല്ലാം കൂടാതെ ബംഗ്ലാദേശിലും വാണിംഗ് എന്ന പേരിൽ റീമേക്ക് ചെയ്യുകയുണ്ടായി. ഇവയിൽ ഏറ്റവും നല്ല പ്രകടനം ക്യാപ്റ്റന്റേതായി വിലയിരുത്തപ്പെടുന്നു. വിജയകാന്തിന്റെ പഞ്ച് ഡയലോഗുകളാൽ സമ്പന്നമായ രമണയിലെ സംഭാഷണങ്ങൾക്കു മുരുഗദാസിന് തമിഴ്നാട് സർക്കാരിന്റെ പുരസ്ക്കാരം ലഭിക്കുകയുണ്ടായി. ദീനയും ഗജിനിയും തുപ്പാക്കിയും കത്തിയുമടക്കം ഒട്ടേറെ ബ്ലോക്ക് ബസ്റ്ററുകൾ സമ്മാനിച്ച മുരുഗദാസിന്റെ കരിയറിലെ ഏറ്റവും മികച്ച ചിത്രമായി അനുഭവപ്പെട്ടത് രമണയാണ്.