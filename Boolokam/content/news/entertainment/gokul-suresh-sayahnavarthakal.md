---
author: Beaumaris
categories:
- Entertainment
comment_count: 0
date: 2022-08-04 16:05:36
draft: false
image: ''
like_count: 546
share_count: 193
tags:
- dhyan sreenivasan
- gokul suresh
- SAYAHNA VARTHAKAL
title: '"ഞാൻ ഒരുപാട് ആകാംഷയോടെ കാത്തിരുന്ന എന്റെയൊരു സിനിമ നിങ്ങളിലേക്ക് എത്തുകയാണ്",
  ഗോകുൽ സുരേഷിന്റെ കുറിപ്പ്'
view_count: 19489
---

ഗോകുല്‍ സുരേഷ്, ധ്യാന്‍ ശ്രീനിവാസന്‍, അജു വര്‍ഗീസ്, ഇന്ദ്രന്‍സ് എന്നിവരെ പ്രധാന കഥാപാത്രങ്ങളാക്കി ഡി14 എന്റര്‍ടൈന്‍മെന്റ്‌സിന്റെ ബാനറില്‍ അരുണ്‍ ചന്ദു സംവിധാനം ചെയ്യുന്ന സായാഹ്ന വാര്‍ത്തകള്‍' എന്ന ചിത്രം നാളെ റിലീസ് ചെയ്യുകയാണ്. സാജന്‍ ബേക്കറിക്ക് ശേഷം അരുണ്‍ ചന്ദു സംവിധാനം നിര്‍വഹിക്കുന്ന ഈ ചിത്രത്തില്‍ പുതുമുഖം ശരണ്യ ശര്‍മ്മ നായികയാവുന്നു. സമീപകാല രാഷ്ട്രീയ സാമൂഹിക പശ്ചാത്തലത്തില്‍ ഒരുക്കുന്ന 'സായാഹ്ന വാര്‍ത്തകളുടെ' തിരക്കഥ സംഭാഷണം സച്ചിന്‍ ആര്‍. ചന്ദ്രന്‍, അരുണ്‍ ചന്ദു എന്നിവര്‍ ചേര്‍ന്നെഴുതുന്നു. ശരത് ഷാജി ഛായാഗ്രഹണം നിര്‍വഹിക്കുന്നു.ബി.കെ. ഹരിനാരായണന്‍, എലിസബത്ത് ജോസ് എന്നിവരുടെ വരികള്‍ക്ക് പ്രശാന്ത് പിള്ള, ശങ്കര്‍ ശര്‍മ്മ എന്നിവര്‍ സംഗീതം പകരുന്നു. എഡിറ്റര്‍ ഹിഷാം യൂസഫ്, കല- ഷിജി പട്ടണം, മേക്കപ്പ് ജിതേഷ് പൊയ്യ, ചീഫ് അസോസിയേറ്റ് ഡയറക്ടര്‍ ദിനില്‍ ബാബു. ജൂണ്‍ ഇരുപത്തിനാലിന് 'സായാഹ്ന വാര്‍ത്തകള്‍' ഡി14 എന്റര്‍ടൈമെന്റ്‌സ് തിയറ്ററുകളിലെത്തിക്കുന്നു. ഈ സിനിമയുമായി ബന്ധപ്പെട്ട് നടൻ ഗോകുൽ സുരേഷിന്റെ സോഷ്യൽ മീഡിയ കുറിപ്പ് വായിക്കാം "വളരെയേറെ കാലമായി പോസ്റ്റിടാൻ കാത്തിരുന്ന ഒരു കുറിപ്പ് ഇവിടെ പങ്കുവെക്കുന്നു. നാളെ ഞാൻ ഒരുപാട് ആകാംഷയോടെ കാത്തിരുന്ന എന്റെയൊരു സിനിമ നിങ്ങളിലേക്ക് എത്തുകയാണ്. പ്രതികൂല സാഹചര്യങ്ങളാൽ ഷൂട്ടിൽ സംഭവിച്ച തടസങ്ങൾ, റിലീസിലെ അനിശ്ചിതത്വം എന്നിവയാണ് റിലീസിംഗ് ഇത്രയധികം വൈകിപ്പിച്ചത്. ഈ ചിത്രത്തിന് പിന്നിലെ തടസങ്ങളും വെല്ലുവിളികളും മറികടന്ന് ഞങ്ങൾ ഒടുവിൽ ഇത് നിങ്ങളിലേക്ക് എത്തിക്കുകയാണ്. എന്തൊക്കെ സംഭവിച്ചിട്ടും ഞങ്ങളുടെ ആത്മധൈര്യം ഒട്ടും തന്നെ ചോർന്നു പോയിട്ടില്ല. വ്യക്തിപരമായി വളരെയധികം ക്ലേശങ്ങൾ മാനസികമായും ശാരീരികമായും ഞാൻ ഈ കാലയളവിൽ അനുഭവിക്കേണ്ടി വന്നു. ഇനിയെനിക്ക് ആകെ ചെയ്യാൻ കഴിയുന്നത് നിങ്ങളോട് ഈ ഓഗസ്റ്റ് 5ന് (നാളെ) ചിത്രം പുറത്തിറങ്ങുമ്പോൾ കാണുക എന്ന് അഭ്യർത്ഥിക്കുക മാത്രമാണ്. നിങ്ങളുടെ പ്രാർത്ഥനകളും അനുഗ്രഹങ്ങളും എല്ലാറ്റിനുമുപരി പിന്തുണയും കൂടെയുണ്ടാകുമെന്ന് കരുതുന്നു. " [embed]https://youtu.be/K2bWqGEhpS8[/embed]