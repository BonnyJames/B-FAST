---
title: "അമരത്വം കൈവരിച്ച \"അമരം\""
date: 2022-11-07T06:40:29
draft: false
categories: ["Entertainment"]
tags: ['amaram movie', 'Aneesh Nirmalan', 'bharathan', 'chithra', 'mammootty']
author: "Beaumaris"
---

<strong>Aneesh Nirmalan</strong>

<strong>അമരത്വം കൈവരിച്ച "അമരം".</strong>

"ആരൊക്കെ അച്ഛനെ കൈ വിട്ടാലും കൈവിടാത്ത ഒരാളുണ്ട്. കണ്ടാ.. ചിരിക്കണ കണ്ടാ.. കൂടെ ചിരിക്കും.. കരയണ കണ്ടാ ആശ്വസിപ്പിക്കും."
ഉള്ളിൽ തകർന്നിട്ടും തലയുയർത്തി നടക്കുന്ന ഒരു മനുഷ്യൻ. താൻ ലോകത്ത് ഏറ്റവും കൂടുതൽ സ്നേഹിച്ച മകളെ ഒരു വട്ടം പോലും നോക്കാതെ നോക്കാതെ അയാൾ കടലിലേക്ക് നടന്ന് നീങ്ങി. തന്നെ നിരുപാധികം സ്നേഹിച്ച ഒരേയൊരു കാര്യം കടൽ മാത്രമാണെന്ന തിരിച്ചറിവിൽ അവൻ കടലിലേക്ക് നീങ്ങി. കൊമ്പൻ ഉൾക്കടലിലേക്ക് കൊണ്ട് പോകുമ്പോഴും പതറാത്ത അച്ചു അവിടെ പതറുന്നുണ്ട്. പക്ഷേ, ആ പങ്കായവും തോണിയും തന്നെയാണ് അവന്റെ ശക്തി. വിചിത്രമെന്ന് പറയട്ടെ, ഇത് അമരം എന്ന സിനിമക്ക് കൊടുക്കാവുന്ന ഉചിതമായ ഒരു അവസാനമാണ്. അവൻ വീണ്ടും തുറയിലേക്ക് തിരിച്ച് വരുമെന്നോ അല്ലെങ്കിൽ കടൽ അവനെ അവളുടെ മടിത്തട്ടിലേക്ക് കൊണ്ട് പോകുമെന്നോ പറയാതെ പറയുന്ന ഉചിതമായ അവസാനം.

<img class=" wp-image-357680 aligncenter" src="https://cdn.boolokam.com/articles/2022/11/amaram.1.945022.jpg" alt="" width="927" height="521" />അത് കൊണ്ടാണ് അച്ചൂട്ടി നമ്മുടെ എക്കാലത്തെയും ഏറ്റവും ദുരന്തപൂർണവും പ്രധാനപ്പെട്ടതുമായ സെല്ലുലോയിഡ് നായകന്മാരിൽ ഒരാളായത്. അയാൾക്ക്‌ ഇനി മോഹങ്ങൾ ബാക്കിയില്ല. മുത്തിനും, ചന്ദ്രിക്കും അവകാശികൾ ഉണ്ടായപ്പോൾ, അയാൾക്ക്‌ ബാക്കിയുള്ളത് കടലമ്മ മാത്രം.
ലോഹിതദാസ് ബന്ധങ്ങളുടെ നിസ്സാരത വെളിപ്പെടുത്തുന്ന ഒരു സിനിമയാണ് "അമരം". സ്നേഹത്തിൽ വരുന്ന സ്വാർത്ഥത ഇത്രയ്ക്ക് വെളിപ്പെടുത്താൻ ലോഹിതദാസിനെ പോലെ മറ്റാർക്കും കഴിഞ്ഞിട്ടില്ല. ഇവിടെ, ഓരോരുത്തരും അവരവരുടേതായ രീതിയിൽ സ്വാർത്ഥരാണ് - മകളെ കുറിച്ചുള്ള സ്വപ്നങ്ങൾക്കപ്പുറം കാണാൻ കഴിയാത്ത പിതാവ്. അയാൾ അയാളുടെ സ്വപ്‌നങ്ങൾ മറന്നിട്ടാണ് അവൾക്ക് വേണ്ടി ജീവിക്കുന്നത്. പക്ഷേ അതേ സമയം, അച്ഛനും, പ്രണയത്തിനുമിടയിൽ അവൾ ആഗ്രഹിക്കുന്ന ജീവിതം നയിക്കാൻ മകൾ തിരഞ്ഞെടുക്കുന്നു.

അച്ചൂട്ടിയും കൊച്ചുരാമന്റെ സഹോദരി ചന്ദ്രികയും തമ്മിൽ ശാന്തമായ ഒരു പ്രണയമുണ്ട്. അവിടെയും പിടിച്ചു നിൽക്കുന്നത് അച്ചൂട്ടിയാണെന്ന് കാണാം. രാഘവന്റെയും, രാധയുടെയും പ്രണയത്തിലുള്ള അപക്വത, ഇവിടെ അച്ചുവിനും, ചന്ദ്രിക്കും ഇടയിലില്ല. "എന്റെ കൊച്ചുരാമനെ ചതിക്കാൻ കഴിയില്ല" എന്ന്‌ അച്ചു രണ്ട് തവണ പറയുന്നുണ്ട്. അവിടെ അയാൾ അയാളുടെ ആഗ്രഹങ്ങളെ തളച്ചിടുകയാണ്. പക്ഷേ അത് രഘുവിന് കഴിയുന്നില്ല. അവന് മറ്റുള്ളവരെക്കാൾ അവന്റെ ജീവിതം തന്നെയാണ് വലുത്. ഇവിടെ രണ്ട് പ്രായത്തിലുള്ളവർ എങ്ങനെ പ്രണയത്തെ കാണുന്നു എന്ന്‌ ലോഹിതദാസ് വരച്ചിടുന്നുണ്ട്. ഒരാൾ ത്യാഗത്തിലൂടെ പ്രണയത്തെ വരച്ചിടുമ്പോൾ, മറ്റൊരാൾ ആ പ്രണയത്തെ പിടിച്ചെടുക്കുകയാണ്.

ഭരതൻ ടച്ച്.. പുതിയ സ്നേഹത്തിന്റെ അസംസ്കൃതമായ അടിയൊഴുക്കുകൾ, പക്വത പ്രാപിച്ച സ്നേഹത്തിന്റെ ഇന്ദ്രിയത, ഒരു പിതാവിന്റെ സ്നേഹത്തിന്റെ തീവ്രത. മനോഹരമായ നിറങ്ങൾ. ചെറിയ വിശദാംശങ്ങൾ പോലും അദ്ദേഹം നഷ്ടപ്പെടുത്തുന്നില്ല. മധു അമ്പാട്ട് എന്ന ക്യാമറമാൻ അമരത്തിന് തന്റെ സൗന്ദര്യാത്മകമായ വിശാലമായ മാനങ്ങൾ നൽകിയിട്ടുണ്ട്. അതിന്റെ കൂടെ കൈതപ്രം - രവീന്ദ്രൻ ഗാനങ്ങളും, ജോൺസൺ എന്ന മാന്ത്രികന്റെ പശ്ചാത്തല സംഗീതവും, മമ്മൂട്ടി, മുരളി, ബാലൻ കെ നായർ, കെ പി എ സി ലളിത അശോകൻ, മാതു, ചിത്ര, കുതിരവട്ടം പപ്പു തുടങ്ങിയ അതിഗംഭീര പ്രകടനവും കൂടി ചേരുമ്പോൾ മലയാള സിനിമയുടെ അമരത്വം ലഭിച്ച സിനിമകളിൽ "അമരം" എന്നുമുണ്ടായിരിക്കും.

&amp;nbsp;

&amp;nbsp;


![അമരത്വം കൈവരിച്ച "അമരം"](https://cdn.boolokam.com/articles/2022/11/amaram.1.945022.jpg)**Aneesh Nirmalan** **അമരത്വം കൈവരിച്ച "അമരം".** "ആരൊക്കെ അച്ഛനെ കൈ വിട്ടാലും കൈവിടാത്ത ഒരാളുണ്ട്. കണ്ടാ.. ചിരിക്കണ കണ്ടാ.. കൂടെ ചിരിക്കും.. കരയണ കണ്ടാ ആശ്വസിപ്പിക്കും." ഉള്ളിൽ തകർന്നിട്ടും തലയുയർത്തി നടക്കുന്ന ഒരു മനുഷ്യൻ. താൻ ലോകത്ത് ഏറ്റവും കൂടുതൽ സ്നേഹിച്ച മകളെ ഒരു വട്ടം പോലും നോക്കാതെ നോക്കാതെ അയാൾ കടലിലേക്ക് നടന്ന് നീങ്ങി. തന്നെ നിരുപാധികം സ്നേഹിച്ച ഒരേയൊരു കാര്യം കടൽ മാത്രമാണെന്ന തിരിച്ചറിവിൽ അവൻ കടലിലേക്ക് നീങ്ങി. കൊമ്പൻ ഉൾക്കടലിലേക്ക് കൊണ്ട് പോകുമ്പോഴും പതറാത്ത അച്ചു അവിടെ പതറുന്നുണ്ട്. പക്ഷേ, ആ പങ്കായവും തോണിയും തന്നെയാണ് അവന്റെ ശക്തി. വിചിത്രമെന്ന് പറയട്ടെ, ഇത് അമരം എന്ന സിനിമക്ക് കൊടുക്കാവുന്ന ഉചിതമായ ഒരു അവസാനമാണ്. അവൻ വീണ്ടും തുറയിലേക്ക് തിരിച്ച് വരുമെന്നോ അല്ലെങ്കിൽ കടൽ അവനെ അവളുടെ മടിത്തട്ടിലേക്ക് കൊണ്ട് പോകുമെന്നോ പറയാതെ പറയുന്ന ഉചിതമായ അവസാനം. അത് കൊണ്ടാണ് അച്ചൂട്ടി നമ്മുടെ എക്കാലത്തെയും ഏറ്റവും ദുരന്തപൂർണവും പ്രധാനപ്പെട്ടതുമായ സെല്ലുലോയിഡ് നായകന്മാരിൽ ഒരാളായത്. അയാൾക്ക്‌ ഇനി മോഹങ്ങൾ ബാക്കിയില്ല. മുത്തിനും, ചന്ദ്രിക്കും അവകാശികൾ ഉണ്ടായപ്പോൾ, അയാൾക്ക്‌ ബാക്കിയുള്ളത് കടലമ്മ മാത്രം. ലോഹിതദാസ് ബന്ധങ്ങളുടെ നിസ്സാരത വെളിപ്പെടുത്തുന്ന ഒരു സിനിമയാണ് "അമരം". സ്നേഹത്തിൽ വരുന്ന സ്വാർത്ഥത ഇത്രയ്ക്ക് വെളിപ്പെടുത്താൻ ലോഹിതദാസിനെ പോലെ മറ്റാർക്കും കഴിഞ്ഞിട്ടില്ല. ഇവിടെ, ഓരോരുത്തരും അവരവരുടേതായ രീതിയിൽ സ്വാർത്ഥരാണ് - മകളെ കുറിച്ചുള്ള സ്വപ്നങ്ങൾക്കപ്പുറം കാണാൻ കഴിയാത്ത പിതാവ്. അയാൾ അയാളുടെ സ്വപ്‌നങ്ങൾ മറന്നിട്ടാണ് അവൾക്ക് വേണ്ടി ജീവിക്കുന്നത്. പക്ഷേ അതേ സമയം, അച്ഛനും, പ്രണയത്തിനുമിടയിൽ അവൾ ആഗ്രഹിക്കുന്ന ജീവിതം നയിക്കാൻ മകൾ തിരഞ്ഞെടുക്കുന്നു. അച്ചൂട്ടിയും കൊച്ചുരാമന്റെ സഹോദരി ചന്ദ്രികയും തമ്മിൽ ശാന്തമായ ഒരു പ്രണയമുണ്ട്. അവിടെയും പിടിച്ചു നിൽക്കുന്നത് അച്ചൂട്ടിയാണെന്ന് കാണാം. രാഘവന്റെയും, രാധയുടെയും പ്രണയത്തിലുള്ള അപക്വത, ഇവിടെ അച്ചുവിനും, ചന്ദ്രിക്കും ഇടയിലില്ല. "എന്റെ കൊച്ചുരാമനെ ചതിക്കാൻ കഴിയില്ല" എന്ന്‌ അച്ചു രണ്ട് തവണ പറയുന്നുണ്ട്. അവിടെ അയാൾ അയാളുടെ ആഗ്രഹങ്ങളെ തളച്ചിടുകയാണ്. പക്ഷേ അത് രഘുവിന് കഴിയുന്നില്ല. അവന് മറ്റുള്ളവരെക്കാൾ അവന്റെ ജീവിതം തന്നെയാണ് വലുത്. ഇവിടെ രണ്ട് പ്രായത്തിലുള്ളവർ എങ്ങനെ പ്രണയത്തെ കാണുന്നു എന്ന്‌ ലോഹിതദാസ് വരച്ചിടുന്നുണ്ട്. ഒരാൾ ത്യാഗത്തിലൂടെ പ്രണയത്തെ വരച്ചിടുമ്പോൾ, മറ്റൊരാൾ ആ പ്രണയത്തെ പിടിച്ചെടുക്കുകയാണ്. ഭരതൻ ടച്ച്.. പുതിയ സ്നേഹത്തിന്റെ അസംസ്കൃതമായ അടിയൊഴുക്കുകൾ, പക്വത പ്രാപിച്ച സ്നേഹത്തിന്റെ ഇന്ദ്രിയത, ഒരു പിതാവിന്റെ സ്നേഹത്തിന്റെ തീവ്രത. മനോഹരമായ നിറങ്ങൾ. ചെറിയ വിശദാംശങ്ങൾ പോലും അദ്ദേഹം നഷ്ടപ്പെടുത്തുന്നില്ല. മധു അമ്പാട്ട് എന്ന ക്യാമറമാൻ അമരത്തിന് തന്റെ സൗന്ദര്യാത്മകമായ വിശാലമായ മാനങ്ങൾ നൽകിയിട്ടുണ്ട്. അതിന്റെ കൂടെ കൈതപ്രം - രവീന്ദ്രൻ ഗാനങ്ങളും, ജോൺസൺ എന്ന മാന്ത്രികന്റെ പശ്ചാത്തല സംഗീതവും, മമ്മൂട്ടി, മുരളി, ബാലൻ കെ നായർ, കെ പി എ സി ലളിത അശോകൻ, മാതു, ചിത്ര, കുതിരവട്ടം പപ്പു തുടങ്ങിയ അതിഗംഭീര പ്രകടനവും കൂടി ചേരുമ്പോൾ മലയാള സിനിമയുടെ അമരത്വം ലഭിച്ച സിനിമകളിൽ "അമരം" എന്നുമുണ്ടായിരിക്കും. &nbsp; &nbsp;
