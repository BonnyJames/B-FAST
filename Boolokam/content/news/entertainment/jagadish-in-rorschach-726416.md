---
title: "റോഷാക്കിലെ ജഗദീഷ്;  മെത്തേഡ് ആക്റ്റിംഗിന്റെ അളന്നു മുറിച്ച കൃത്യതയിൽ അദ്ദേഹം റോഷാക്കിൽ നിറഞ്ഞാടിയിട്ടുണ്ട്"
date: 2022-10-15T05:05:44
draft: false
categories: ["Entertainment"]
tags: ['Featured', 'jagadish', 'Latheef Mehafil', 'mammootty', 'rorschach']
author: "Beaumaris"
---

<strong>റോഷാക്കിലെ ജഗദീഷ്</strong>

<strong>Latheef Mehafil</strong>

ഒരു നടന്റെ ഏറ്റവും വലിയ വെല്ലുവിളി സ്വയം ആവർത്തിക്കാതിരിക്കാൻ ശ്രമിക്കുക എന്നതാണ്. അത് അത്ര എളുപ്പമുള്ള കാര്യവുമല്ല.ബോഡി ലാഗ്വേജ് കൊണ്ടും മാനറിസങ്ങൾ കൊണ്ടും ഡയലോഗ് ഡെലിവറി കൊണ്ടുമൊക്കെയാണ് നടൻ ആ വെല്ലുവിളിയെ നേരിടുന്നത്. ഏത് സിനിമയിലും എന്തെങ്കിലുമൊക്കെ ഒരു പുതുമ പരീക്ഷിച്ചു കൊണ്ടേ ഇത് സാധ്യമാകുകയുള്ളൂ.ഒരു ആർട്ടിസ്റ്റിനെ സംബന്ധിച്ചെടുത്തോളം അതിനുള്ള അവസരങ്ങൾ സ്വാഭാവികമായി ഉരുവപ്പെട്ടു വരേണ്ടതുണ്ട്. എഴുത്തുകാരും സംവിധായകരും ആവശ്യപ്പെടുന്നത് അതിന്റെ 100% ത്തിൽ കാമറയ്ക്ക് മുന്നിൽ നൽകുക എന്നതാണല്ലോ അഭിനേതാക്കളുടെ ജോലി.സ്റ്റീരിയോ ടൈപ്പ് ചെയ്യപ്പെടാതെ നിന്നു പോരുക എന്നത് സിനിമയിൽ അത്യന്തം ബുദ്ധിമുട്ട് നിറഞ്ഞ കാര്യവുമാണ്.ഒരു ഇൻഡസ്ട്രി എന്ന നിലയിൽ ഒരേ അച്ചിൽ വാർത്തെടുക്കപ്പെട്ട വേഷങ്ങൾ നിരന്തരം ചെയ്യേണ്ടി വരുന്ന നടന്മാരെ കുറിച്ച് നമുക്കറിയാം. ഏതെങ്കിലും ഒരു വേഷം ഒരു നടനോ നടിയോ അവരവരുടേതായ മാനറിസങ്ങളിൽ അഭിനയിച്ച് ക്ലിക്കായാൽ ആ നടനും നടിയും കുറച്ചു കാലത്തേക്ക് ആ വേഷത്തിന്റെ ഫോട്ടോ കോപ്പികൾ തന്നെ നിരന്തരം ചെയ്യാൻ നിർബന്ധിക്കപ്പെടും.

<img class="size-full wp-image-354726 aligncenter" src="https://cdn.boolokam.com/articles/2022/10/r4yy4y.jpg" alt="" width="1119" height="629" />അങ്ങനെ സ്റ്റീരിയോ ടൈപ്പ് ചെയ്യപ്പെട്ട് പ്രേക്ഷകർക്ക് തന്നെ മടുപ്പനുഭവപ്പെട്ട് സിനിമയിൽ നിന്ന് തന്നെ ഔട്ട്‌ ആകുകയോ സ്വയം മാറി നിൽക്കുകയോ താര മൂല്യം നഷ്ടപ്പെട്ടു പോകുകയോ ഒക്കെ ചെയ്ത നിരവധി ഉദാഹരണങ്ങൾ മലയാള സിനിമയിലുണ്ട്.നിരന്തരം ടിപ്പിക്കൽ റൊമാന്റിക് ഹീറോ വേഷങ്ങൾ ചെയ്ത ശങ്കർ, മമ്മൂട്ടി-മാമാട്ടി-കോട്ട്-പെട്ടി ആവർത്തനങ്ങളിൽ സ്വന്തം താര മൂല്യം ചോദ്യം ചെയ്യപ്പെട്ട മമ്മൂട്ടി, സ്ഥിരം ആക്ഷൻ പോലീസ് വേഷങ്ങൾ ചെയ്തു സിനിമയിൽ നിന്ന് തന്നെ മാറി നിൽക്കേണ്ടി വന്ന സുരേഷ് ഗോപി,സ്ഥിരം കുടുംബനാഥ വേഷങ്ങൾ ചെയ്ത ജയറാം തുടങ്ങി ഒരു കാലയളവിൽ ഒരേ ടൈപ്പ് മീശ പിരിയൻ നായകന്മാരെ അവതരിപ്പിച്ച് പ്രേക്ഷകരെ മടുപ്പിച്ച മോഹൻലാൽ...

അങ്ങനെയങ്ങനെ ഈ ഫോട്ടോകോപ്പി റോളുകൾ ചെയ്ത് വാണവരും വീണവരും മലയാള സിനിമയിൽ വളരെ കൂടുതലായിരുന്നു.ഈ കൂട്ടത്തിൽ തിരിച്ചു വരാൻ കഴിയാത്ത രീതിയിൽ തന്റെ സ്ക്രീൻ ഇമേജിൽ കുരുക്കപ്പെട്ട ഒരു നടനായിരുന്നു ജഗദീഷ്.ഹരിഹർ നഗറിലെ അപ്പുക്കുട്ടനെയും ഗോഡ് ഫാദറിലെ മായൻ കുട്ടിയേയും വീണ്ടും വീണ്ടും പല പല സിനിമകളിൽ മാറി മാറി അവതരിപ്പിക്കേണ്ടി വന്ന നടനാണ് ജഗദീഷ്.
ഒരേ മാനറിസങ്ങളിൽ സ്ഥിരം ചേരുവകൾ വെച്ച് വേവിച്ചെടുത്ത നിരവധി നായക-ഉപനായക-ഹാസ്യ വേഷങ്ങൾ അദ്ദേഹത്തിന് നിരന്തരം ചെയ്യേണ്ടി വന്നു.ഒരു കാലത്തെ ജഗദീഷ്-സിദ്ധിഖ്‌ ദ്വന്ദത്തിൽ ജഗദീഷിന്റെ കഥാപാത്രങ്ങളെല്ലാം ഏറെക്കുറെ ഒരേ സ്കെയിൽ വെച്ച് മുറിച്ചു തുന്നിയെടുത്ത വേഷങ്ങളായിരുന്നു.

<img class="wp-image-354727 aligncenter" src="https://cdn.boolokam.com/articles/2022/10/hrhr4y4y.jpg" alt="" width="975" height="511" />ഈ കണ്ണി കൂടി, ഭാര്യ, പൊന്നാരന്തോട്ടത്തെ രാജാവ്, സ്ഥലത്തെ പ്രധാന പയ്യൻ തുടങ്ങിയ പരിമിതമായ ചില വേഷങ്ങളൊഴികെ വേറിട്ടൊരു വേഷത്തിൽ ജഗദീഷിനെ പരീക്ഷിച്ചു നോക്കാനുള്ള ധൈര്യം എഴുത്തുകാരനോ സംവിധായകനോ ഉണ്ടായിരുന്നില്ല. തന്നെ ചുറ്റി നിന്ന "മായൻകുട്ടി ഇമേജിന്റെ കൂടി പൊളിച്ച് ചില മികച്ച വേഷങ്ങളിലേക്ക് ജഗദീഷ് നടന്നടുക്കുന്ന കാഴ്ച്ചകളാണ് ഇപ്പോൾ കണ്ടു കൊണ്ടിരിക്കുന്നത്. ഇതിന്റെ മികച്ച ഉദാഹരണമാണ് അദ്ദേഹം റോഷാക്കിൽ ചെയ്ത അഷ്‌റഫ്‌ എന്ന പോലീസുകാരന്റെ വേഷം.

"ജഗദീഷ് റീ ഇൻവെന്റഡ്" എന്ന് വിശേഷിപ്പിക്കാവുന്ന രീതിയിൽ സ്വയം പുതുക്കിപ്പണിത ഒരു ജഗദീഷിനെയാണ് നാം റോഷാക്കിൽ അനുഭവിക്കുന്നത്. ലീലയിൽ തുടക്കമിട്ട ഈ തിരിഞ്ഞു നടത്തം ഒരു പടി കൂടി കടന്ന് റോഷാക്കിന്റെ പ്രേക്ഷകരെ അദ്ദേഹം അമ്പരപ്പിക്കുന്നുണ്ട്. ഇതുവരെ കാണാത്ത ഒരു ശരീര ഭാഷയിൽ ഇതുവരെ കാണാത്ത ഒരു ഡയലോഗ് ഡെലിവറിയിൽ അഷ്‌റഫ്‌ എന്ന പോലീസുകാരനെ അദ്ദേഹം മനോഹരമാക്കി ചെയ്തു വെച്ചിട്ടുണ്ട്. ആ വേഷത്തിന്റെ തുടർച്ചയിൽ ഒരിടത്ത് പോലും ആ കാരക്റ്ററിന്റെ സ്കെയിൽ ഒരണുകിട മാറുന്നില്ല.മെത്തേഡ് ആക്റ്റിംഗിന്റെ അളന്നു മുറിച്ച കൃത്യതയിൽ അദ്ദേഹം റോഷാക്കിൽ നിറഞ്ഞാടിയിട്ടുണ്ട്. ഇനിയും മികച്ച വേഷങ്ങളിൽ ജഗദീഷ് എന്ന അനുഗ്രഹീത കലാകാരനെ സ്‌ക്രീനിൽ കാണാൻ കഴിയട്ടെ എന്ന് ആഗ്രഹിക്കുന്നു.


![റോഷാക്കിലെ ജഗദീഷ്;  മെത്തേഡ് ആക്റ്റിംഗിന്റെ അളന്നു മുറിച്ച കൃത്യതയിൽ അദ്ദേഹം റോഷാക്കിൽ നിറഞ്ഞാടിയിട്ടുണ്ട്](https://cdn.boolokam.com/articles/2022/10/r4yy4y.jpg)**റോഷാക്കിലെ ജഗദീഷ്** **Latheef Mehafil** ഒരു നടന്റെ ഏറ്റവും വലിയ വെല്ലുവിളി സ്വയം ആവർത്തിക്കാതിരിക്കാൻ ശ്രമിക്കുക എന്നതാണ്. അത് അത്ര എളുപ്പമുള്ള കാര്യവുമല്ല.ബോഡി ലാഗ്വേജ് കൊണ്ടും മാനറിസങ്ങൾ കൊണ്ടും ഡയലോഗ് ഡെലിവറി കൊണ്ടുമൊക്കെയാണ് നടൻ ആ വെല്ലുവിളിയെ നേരിടുന്നത്. ഏത് സിനിമയിലും എന്തെങ്കിലുമൊക്കെ ഒരു പുതുമ പരീക്ഷിച്ചു കൊണ്ടേ ഇത് സാധ്യമാകുകയുള്ളൂ.ഒരു ആർട്ടിസ്റ്റിനെ സംബന്ധിച്ചെടുത്തോളം അതിനുള്ള അവസരങ്ങൾ സ്വാഭാവികമായി ഉരുവപ്പെട്ടു വരേണ്ടതുണ്ട്. എഴുത്തുകാരും സംവിധായകരും ആവശ്യപ്പെടുന്നത് അതിന്റെ 100% ത്തിൽ കാമറയ്ക്ക് മുന്നിൽ നൽകുക എന്നതാണല്ലോ അഭിനേതാക്കളുടെ ജോലി.സ്റ്റീരിയോ ടൈപ്പ് ചെയ്യപ്പെടാതെ നിന്നു പോരുക എന്നത് സിനിമയിൽ അത്യന്തം ബുദ്ധിമുട്ട് നിറഞ്ഞ കാര്യവുമാണ്.ഒരു ഇൻഡസ്ട്രി എന്ന നിലയിൽ ഒരേ അച്ചിൽ വാർത്തെടുക്കപ്പെട്ട വേഷങ്ങൾ നിരന്തരം ചെയ്യേണ്ടി വരുന്ന നടന്മാരെ കുറിച്ച് നമുക്കറിയാം. ഏതെങ്കിലും ഒരു വേഷം ഒരു നടനോ നടിയോ അവരവരുടേതായ മാനറിസങ്ങളിൽ അഭിനയിച്ച് ക്ലിക്കായാൽ ആ നടനും നടിയും കുറച്ചു കാലത്തേക്ക് ആ വേഷത്തിന്റെ ഫോട്ടോ കോപ്പികൾ തന്നെ നിരന്തരം ചെയ്യാൻ നിർബന്ധിക്കപ്പെടും. അങ്ങനെ സ്റ്റീരിയോ ടൈപ്പ് ചെയ്യപ്പെട്ട് പ്രേക്ഷകർക്ക് തന്നെ മടുപ്പനുഭവപ്പെട്ട് സിനിമയിൽ നിന്ന് തന്നെ ഔട്ട്‌ ആകുകയോ സ്വയം മാറി നിൽക്കുകയോ താര മൂല്യം നഷ്ടപ്പെട്ടു പോകുകയോ ഒക്കെ ചെയ്ത നിരവധി ഉദാഹരണങ്ങൾ മലയാള സിനിമയിലുണ്ട്.നിരന്തരം ടിപ്പിക്കൽ റൊമാന്റിക് ഹീറോ വേഷങ്ങൾ ചെയ്ത ശങ്കർ, മമ്മൂട്ടി-മാമാട്ടി-കോട്ട്-പെട്ടി ആവർത്തനങ്ങളിൽ സ്വന്തം താര മൂല്യം ചോദ്യം ചെയ്യപ്പെട്ട മമ്മൂട്ടി, സ്ഥിരം ആക്ഷൻ പോലീസ് വേഷങ്ങൾ ചെയ്തു സിനിമയിൽ നിന്ന് തന്നെ മാറി നിൽക്കേണ്ടി വന്ന സുരേഷ് ഗോപി,സ്ഥിരം കുടുംബനാഥ വേഷങ്ങൾ ചെയ്ത ജയറാം തുടങ്ങി ഒരു കാലയളവിൽ ഒരേ ടൈപ്പ് മീശ പിരിയൻ നായകന്മാരെ അവതരിപ്പിച്ച് പ്രേക്ഷകരെ മടുപ്പിച്ച മോഹൻലാൽ... അങ്ങനെയങ്ങനെ ഈ ഫോട്ടോകോപ്പി റോളുകൾ ചെയ്ത് വാണവരും വീണവരും മലയാള സിനിമയിൽ വളരെ കൂടുതലായിരുന്നു.ഈ കൂട്ടത്തിൽ തിരിച്ചു വരാൻ കഴിയാത്ത രീതിയിൽ തന്റെ സ്ക്രീൻ ഇമേജിൽ കുരുക്കപ്പെട്ട ഒരു നടനായിരുന്നു ജഗദീഷ്.ഹരിഹർ നഗറിലെ അപ്പുക്കുട്ടനെയും ഗോഡ് ഫാദറിലെ മായൻ കുട്ടിയേയും വീണ്ടും വീണ്ടും പല പല സിനിമകളിൽ മാറി മാറി അവതരിപ്പിക്കേണ്ടി വന്ന നടനാണ് ജഗദീഷ്. ഒരേ മാനറിസങ്ങളിൽ സ്ഥിരം ചേരുവകൾ വെച്ച് വേവിച്ചെടുത്ത നിരവധി നായക-ഉപനായക-ഹാസ്യ വേഷങ്ങൾ അദ്ദേഹത്തിന് നിരന്തരം ചെയ്യേണ്ടി വന്നു.ഒരു കാലത്തെ ജഗദീഷ്-സിദ്ധിഖ്‌ ദ്വന്ദത്തിൽ ജഗദീഷിന്റെ കഥാപാത്രങ്ങളെല്ലാം ഏറെക്കുറെ ഒരേ സ്കെയിൽ വെച്ച് മുറിച്ചു തുന്നിയെടുത്ത വേഷങ്ങളായിരുന്നു. ![](https://cdn.boolokam.com/articles/2022/10/hrhr4y4y.jpg)ഈ കണ്ണി കൂടി, ഭാര്യ, പൊന്നാരന്തോട്ടത്തെ രാജാവ്, സ്ഥലത്തെ പ്രധാന പയ്യൻ തുടങ്ങിയ പരിമിതമായ ചില വേഷങ്ങളൊഴികെ വേറിട്ടൊരു വേഷത്തിൽ ജഗദീഷിനെ പരീക്ഷിച്ചു നോക്കാനുള്ള ധൈര്യം എഴുത്തുകാരനോ സംവിധായകനോ ഉണ്ടായിരുന്നില്ല. തന്നെ ചുറ്റി നിന്ന "മായൻകുട്ടി ഇമേജിന്റെ കൂടി പൊളിച്ച് ചില മികച്ച വേഷങ്ങളിലേക്ക് ജഗദീഷ് നടന്നടുക്കുന്ന കാഴ്ച്ചകളാണ് ഇപ്പോൾ കണ്ടു കൊണ്ടിരിക്കുന്നത്. ഇതിന്റെ മികച്ച ഉദാഹരണമാണ് അദ്ദേഹം റോഷാക്കിൽ ചെയ്ത അഷ്‌റഫ്‌ എന്ന പോലീസുകാരന്റെ വേഷം. "ജഗദീഷ് റീ ഇൻവെന്റഡ്" എന്ന് വിശേഷിപ്പിക്കാവുന്ന രീതിയിൽ സ്വയം പുതുക്കിപ്പണിത ഒരു ജഗദീഷിനെയാണ് നാം റോഷാക്കിൽ അനുഭവിക്കുന്നത്. ലീലയിൽ തുടക്കമിട്ട ഈ തിരിഞ്ഞു നടത്തം ഒരു പടി കൂടി കടന്ന് റോഷാക്കിന്റെ പ്രേക്ഷകരെ അദ്ദേഹം അമ്പരപ്പിക്കുന്നുണ്ട്. ഇതുവരെ കാണാത്ത ഒരു ശരീര ഭാഷയിൽ ഇതുവരെ കാണാത്ത ഒരു ഡയലോഗ് ഡെലിവറിയിൽ അഷ്‌റഫ്‌ എന്ന പോലീസുകാരനെ അദ്ദേഹം മനോഹരമാക്കി ചെയ്തു വെച്ചിട്ടുണ്ട്. ആ വേഷത്തിന്റെ തുടർച്ചയിൽ ഒരിടത്ത് പോലും ആ കാരക്റ്ററിന്റെ സ്കെയിൽ ഒരണുകിട മാറുന്നില്ല.മെത്തേഡ് ആക്റ്റിംഗിന്റെ അളന്നു മുറിച്ച കൃത്യതയിൽ അദ്ദേഹം റോഷാക്കിൽ നിറഞ്ഞാടിയിട്ടുണ്ട്. ഇനിയും മികച്ച വേഷങ്ങളിൽ ജഗദീഷ് എന്ന അനുഗ്രഹീത കലാകാരനെ സ്‌ക്രീനിൽ കാണാൻ കഴിയട്ടെ എന്ന് ആഗ്രഹിക്കുന്നു.
