---
author: Beaumaris
categories:
- Entertainment
comment_count: 0
date: 2022-09-02 14:08:37
draft: false
image: ''
like_count: 24487
share_count: 9152
tags:
- aparna balamurali
- malayalam movie
- neeraj madhav
- Sundari Gardens
title: കുടുംബത്തോടൊപ്പം കാണാവുന്ന ഒരു കൊച്ചു ചിത്രം, ഒരു പക്കാ ഒടിടി ചിത്രം
view_count: 984068
---

**ലോറൻസ് മാത്യു** **Sundari Gardens** **Direct OTT Release** **Platform : Sony Liv** **Review by ലോറൻസ് മാത്യു** **spoiler alert** അപർണ ബാലമുരളി സുന്ദരി എന്ന ടൈറ്റിൽ വേഷത്തിൽ എത്തുന്ന ഒരു ചെറിയ സിനിമ. നായകനായ വിക്ടറിന്റെ വേഷത്തിൽ നീരജ് മാധവ് എത്തുന്നു. വലിയ താരങ്ങളോ ആർഭാടങ്ങളോ ഇല്ലാത്ത ഒരു കൊച്ചു ചിത്രം. നായികയുടെ ജീവിതം വൻ ദുരന്തമാണ്. ഡിവോഴ്സ് ആണ്. കാൻസർ അതിജീവിതയാണ്. ഭാവിയിൽ കുട്ടികൾ ഉണ്ടാവാനും സാധ്യത ഇല്ല. പക്ഷെ അവർക്ക് ജീവിക്കണം എന്നു മോഹമുണ്ട്. നായകനെ ഒരുപാട് ഇഷ്ടമാണ്. പക്ഷെ പറയുന്നില്ല. നായകൻ മറ്റൊരു പെൺകുട്ടിയുമായി ഇഷ്ടത്തിൽ ആണ്. അവരുടെ ബന്ധം തകർത്ത് നായകനെ സ്വന്തമാക്കാൻ അവൾ ശ്രമിക്കുമോ ? നായകൻ പിന്നെ സത്യങ്ങൾ തിരിച്ചറിഞ്ഞാൽ ഇവളെ വെറുക്കുമോ? ആദ്യ കാമുകി തിരിച്ചു വന്നാൽ നായകൻ അവളെ സ്വീകരിക്കുമോ? അതോ നായകനും നായികയും ഒടുക്കം ഒന്നാവുമോ? ഇങ്ങനെ കുറെ ചോദ്യങ്ങൾക്കുള്ള ഉത്തരമാണ് ഈ സിനിമ. [embed]https://youtu.be/vm0nf_66T7A[/embed] നല്ല പാട്ടുകളും ലൊക്കേഷനും ക്യാമറ വർക്കും കൊള്ളാം. പക്കാ ഒടിടി പടമാണ്. ഇങ്ങനെയുള്ള കൊച്ചു ചിത്രങ്ങൾ ശ്രദ്ധിക്കപ്പെടാൻ ഏറ്റവും നല്ലത് ഒടിടി തന്നെയാണ്. തിയേറ്ററിൽ ഇറക്കിയാൽ വലിയ വിജയം നേടാൻ സാധ്യതയില്ല.ബ്രഹ്മാണ്ഡ തിയേറ്റർ എക്സ്പീരിയൻസ് തരാനുള്ള ഒന്നും പടത്തിൽ ഇല്ല. അതുകൊണ്ട് നിർമാതാവ് രക്ഷപെട്ടു. കുടുംബത്തോടൊപ്പം കാണാവുന്ന ഒരു കൊച്ചു ചിത്രം. നായിക സെൽഫിഷ് ആവാൻ പാടില്ല എന്നൊക്കെയുള്ള ക്ലിഷേ ഈ സിനിമ പൊളിച്ചെഴുതാൻ ശ്രമിക്കുന്നുണ്ട്‌. സ്വന്തം കാര്യം വരുമ്പോൾ എല്ലാരും സ്വാർത്ഥരാണ്. My rating : 3/5