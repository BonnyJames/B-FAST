---
author: Beaumaris
categories:
- Entertainment
comment_count: 0
date: 2022-05-05 06:39:19
draft: false
image: ''
like_count: 60756
share_count: 29876
tags:
- Actor Vijay
- beast
- OTT
- vijay
title: ബീസ്റ്റ് ഒടിടിയിൽ എത്തുന്നു, ചിത്രം വിജയ്‌യുടെ നാലാമത്തെ 250 കോടി ചിത്രമാകുമോ
  ?
view_count: 2235680
---

തമിഴ്‌നാട്ടിൽ അതിവേഗത്തിൽ നൂറുകോടി നേടിയ ചിത്രമാണ് വിജയ് നായകനായ ബീസ്റ്റ് . ചിത്രം കെജിഎഫ് 2 -ന്റെ ശക്തമായ വെല്ലുവിളിയെ അതിജീവിച്ചാണ് വിജയം നേടിയത്. റിലീസിംഗ് ദിനം മുതൽ നെഗറ്റിവ് റിവ്യൂകൾ നേടിയ ചിത്രം വിജയ് എന്ന ഒരാളിന്റെ താരമൂല്യം കൊണ്ടാണ് ഇതുവരെ 240 കോടി നേടി പ്രദർശനം തുടരുന്നത്. തമിഴ്‌നാട്ടിൽ ഇപ്പോഴും ഇരുന്നൂറ്റിയമ്പതിലേറെ സ്‌ക്രീനുകളിൽ ചിത്രം പ്രദർശനം തുടരുകയാണ്. അതുകൊണ്ടുതന്നെ ബീസ്റ്റ് വിജയുടെ നാലാമത്തെ 250 കോടി ചിത്രമാകും എന്നാണു ആരാധകർ പ്രതീക്ഷിക്കുന്നത്. [embed]https://youtu.be/0E1kVRRi6lk[/embed] &nbsp; 150 കോടിയാണ് ചിത്രത്തിന്റെ ബഡ്ജറ്റ് . വിജയുടെ അഭിനയജീവിതത്തിലെ ഏറ്റവും ചിലവേറിയ സിനിമയാണ് ബീസ്റ്റ്. സൺ പിക്ചേഴ്‌സാണ്‌ ഈ ചിത്രത്തിന്റെ നിർമ്മാണം നിർവഹിച്ചത്. ഇപ്പോഴിതാ ബീസ്റ്റ് ഒറ്റിറ്റി റിലീസിന് തയ്യാറെടുക്കുകയാണ്. മേയ് പതിനൊന്നിനാണ് ഈ ചിത്രം ഒറ്റിറ്റി പ്ലാറ്റ്ഫോമിലെത്തുക. നെറ്റ്ഫ്ലിക്‌സ്, സൺ നെക്സ്റ്റ് എന്നീ പ്ലാറ്റ്ഫോമുകളിലാണ് ഈ ചിത്രം സ്‌ട്രീമിംഗ്‌ നടത്തുക.