---
author: Beaumaris
categories:
- Entertainment
comment_count: 0
date: 2022-08-29 09:31:46
draft: false
image: ''
like_count: 81279
share_count: 46731
tags:
- Bineesh K Achuthan
- happy birthday
- nagarjjuna
- nagarjuna
title: ഗീതാഞ്ജലിയെന്ന പ്രണയകാവ്യത്തിലൂടെ മലയാളികൾക്ക് സുപരിചിതനായ നാഗാർജ്ജുനക്ക് പിറന്നാൾ
  ആശംസകൾ
view_count: 1837872
---

**ബിനീഷ് കെ അച്യുതൻ**

മണിരത്നത്തിന്റെ പ്രണയ കാവ്യം ഗീതാഞ്ജലിയിലൂടെ മലയാളി പ്രേക്ഷകർക്ക് സുപരിചിതനായി മാറിയ തെലുങ്ക് താരം നാഗാർജ്ജുനക്ക് പിറന്നാൾ ആശംസകൾ. തന്റെ സമകാലികരായ ഇതര തെലുങ്ക് താരങ്ങളെ അപേക്ഷിച്ച് ഇത്രയും വ്യത്യസ്ത ജേണറുകളിൽ വരുന്ന ചിത്രങ്ങളിൽ അഭിനയിച്ച ഏക താരവും നാഗാർജ്ജുനയാണ്. തെലുങ്ക് സിനിമയിലെ പാത് ബ്രേക്കിംഗ് ചിത്രമായ ശിവയിലൂടെ രാം ഗോപാൽ വർമയെ ഇൻട്രൊഡ്യൂസ് ചെയ്യുന്നതും നാഗാർജ്ജുനയാണ്. ഇവരെ കൂടാതെ ഫാസിൽ, പ്രിയദർശൻ, പ്രതാപ് പോത്തൻ തുടങ്ങിയ അക്കാലത്തെ പ്രഗദ്ഭരായ എല്ലാ അന്യഭാഷാ സംവിധായകരുമായും നാഗാർജ്ജുന സഹകരിച്ചിട്ടുണ്ട്. ബോളിവുഡ് അതികായകരായ മുകൾ. എസ്. ആനന്ദ്, മഹേഷ് ഭട്ട് എന്നിവർക്കൊപ്പവും അദ്ദേഹം സിനിമകൾ ചെയ്തിട്ടുണ്ട്.

മലയാള ചിത്രങ്ങളായ വന്ദനം, സ്ഫടികം, ചന്ദ്രലേഖ, ഫ്രണ്ട്സ് എന്നിവയുടെ തെലുങ്ക് റീ മേക്കുകളിലെ നായകനും നാഗർജ്ജുനയായിരുന്നു. അദ്ദേഹത്തിന്റെ മകൻ നാഗ ചൈതന്യയാണ് പ്രേമത്തിന്റെ തെലുങ്ക് പതിപ്പിലെ നായകൻ. മറ്റൊരു മകനായ അഖിൽ അക്കിനേനിയും ഇന്ന് നായക നിരയിലുണ്ട്. എന്റെ സൂര്യപുത്രിക്ക്, ഉള്ളടക്കം എന്നീ ചിത്രങ്ങളിലൂടെ മലയാളികൾക്ക് പരിചിതയായ അമലയാണ് നാഗാർജ്ജുനയുടെ ഭാര്യ. തന്റെ മക്കളടക്കമുള്ള പുതു തലമുറ നായകരുടെ തള്ളിക്കയറ്റത്തിൽ നിറം മങ്ങിയ നാഗാർജ്ജുന ഇപ്പോൾ മൾട്ടി സ്റ്റാർ ചിത്രങ്ങളിലാണ് ശ്രദ്ധ കേന്ദ്രീകരിച്ചിരിക്കുന്നത്. പെർഫോമൻസ് ഓറിയന്റഡായ അത്തരം ചിത്രങ്ങളിലൂടെ മാസ് മസാല ചിത്രങ്ങൾക്ക് മുൻതൂക്കമുള്ള തെലുങ്ക് ചലച്ചിത്ര മേഖലയിൽ സമാന്തരമായൊരു പാത സൃഷ്ടിച്ചിരിക്കുകയാണ് നാഗാർജ്ജുന.