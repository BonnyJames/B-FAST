---
author: Beaumaris
categories:
- Entertainment
comment_count: 0
date: 2022-05-13 09:30:55
draft: false
image: ''
like_count: 82529
share_count: 6775
tags:
- Actor Jayasurya
- Jayasurya
- John Luther
- Libin John
title: ജോൺ ലൂഥർ ട്രെയ്‌ലർ നൽകുന്ന സൂചന എന്താണ് ? വീണ്ടുമൊരു 'ആന്റണി മോസസ്' ?
view_count: 1286371
---

**Libin John** എക്സ്ട്രാ ഓഡിനറി കഴിവുകളുള്ള എല്ലാം തികഞ്ഞ നായകന്‍ കണ്‍സെപ്പറ്റിന് തീര്‍ത്തും വിരുദ്ധമായ.. പലവിധം പരിമിതിക്കുള്ളില്‍ നിന്ന് കേസ് അന്വേഷണം നടത്തിയ കഥാപാത്രങ്ങളെ എന്നും മലയാളികള്‍ സ്വീകരിച്ചിട്ടേ ഉള്ളൂ .അതില്‍ ഒന്നായിരുന്നു മുംബൈ പോലീസിലെ ആന്‍റെണി മോസസ്.. സ്വന്തം ഐഡന്‍റിറ്റി പോലും മറന്നു പോയ ഒരാള്‍ കൊലപാതകം അന്വേഷിക്കുന്നതില്‍ കാഴ്ചക്കാരന് കൗതുകമുണ്ടായിരുന്നു. ഏതാണ്ട് അതേ കൗതുകം തന്നെയാണ് ജയസൂര്യയുടെ ജോണ്‍ ലൂഥര്‍ സിനിമയുടെ ട്രെയിലറില്‍ നിന്നും കിട്ടുന്നത്!! &nbsp; ഒരു അന്വേഷകന്‍റെ ഏറ്റവും വലിയ ആയുധങ്ങളിലൊന്നായ അയാളുടെ ഇന്ദ്രീയം അതില്‍ അതിപ്രധാനമായ കേള്‍വി ശക്തി അയാള്‍ക്ക് നഷ്ടമാവുന്നതും ആ പരിമിതിക്കുള്ളില്‍ നിന്നുകൊണ്ട് കേസ് അന്വേഷിക്കുന്നതുമാണ് സിനിമയുടെ ഇതിവൃത്തമെന്ന് ട്രെയിലർ സുചന നല്‍കുന്നുണ്ട്. കൂടാതെ ഇതിവൃത്തത്തിനപ്പുറം ക്വാളിറ്റി വിശ്വല്‍സ് കൊണ്ടും ബീ ജീ എം കൊണ്ടും സമ്പന്നമാണ് ട്രെയിലർ. കെട്ടുറപ്പുള്ള തിരക്കഥകൂടി ആണെങ്കില്‍ കൂറെ നാളുകള്‍ക്ക് ശേഷം ലക്ഷണമൊത്തൊരു ത്രില്ലര്‍ ജോണ്‍ ലൂഥറിലൂടെ സംഭവിക്കും. &nbsp; [embed]https://youtu.be/NxjYSLSXdYo[/embed]