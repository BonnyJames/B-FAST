---
title: "കാൽ നൂറ്റാണ്ട് ആഘോഷിക്കുന്ന ഗുപ്ത്"
date: 2022-07-03T13:00:55
draft: false
categories: ["Entertainment"]
tags: ['Bineesh K Achuthan', 'Bobby Deol', 'bollywood', 'gupth movie']
author: "Beaumaris"
---

<strong>കാൽ നൂറ്റാണ്ട് ആഘോഷിക്കുന്ന ഗുപ്ത്</strong>

<strong>Bineesh K Achuthan </strong>

മൊഹ്റക്ക് ശേഷം രാജീവ് റായ് - വിജു ഷാ കൂട്ടുകെട്ടിലെ ബ്ലോക്ക് ബസ്റ്റർ മൂവിയായിരുന്നു ഗുപ്ത്. ബോളിവുഡിൽ 1997 - ലെ വലിയ വിജയങ്ങളിൽ ഒന്നായ ഗുപ്ത് കേരളത്തിലും സൂപ്പർ ഹിറ്റായിരുന്നു. ഓഡിയോ കാസറ്റ് വിൽപ്പനയിൽ റെക്കോഡ് ഭേദിച്ച പ്രകടനമായിരുന്നു ഗുപ്തിന്റേത്. എല്ലാ ഗാനങ്ങളും ഹിറ്റ് ചാർട്ടറിലിടം നേടി. സസ്പെൻസ് ത്രില്ലർ ജേണറിൽ വന്ന ബോളിവുഡിലെ മികച്ച ചിത്രങ്ങളിലൊന്നായി ഗുപ്ത് ഇന്നും വിലയിരുത്തപ്പെടുന്നു.

ആക്ഷൻ ത്രില്ലർ ജേണറിൽ വരുന്ന ത്രിദേവ്, വിശ്വാത്മ, മൊഹ്‌റ എന്നീ ഹാട്രിക് ഹിറ്റുകൾക്ക് ശേഷമാണ് രാജീവ് റായ് സസ്പെൻസ് ത്രില്ലറായ ഗുപ്തുമായി വരുന്നത്. ബോബി ഡിയോൾ, മനീഷ കൊയ്രാള, കാജോൾ എന്നിവരായിരുന്നു മുഖ്യ വേഷത്തിൽ. ഇവരെ കൂടാതെ രാജ് ബബ്ബാർ, പരേഷ് റാവൽ, ശരത് സക്സേന, മുകേഷ് റിഷി, റാസ മുരാർദ്, ദലീപ് താഹിൽ തുടങ്ങിയ വൻ താരനിരയും ഗുപ്തിൽ അണിനിരന്നു. ഒപ്പം ഓം പുരി ഒരു കിടിലൻ പോലീസ് ഓഫീസറായും വേഷമിട്ടു.

<img class="size-full wp-image-341646 aligncenter" src="https://cdn.boolokam.com/articles/2022/07/hrhrhrrh.jpg" alt="" width="855" height="600" />മണിരത്നത്തിന്റെ ബോംബെയിലൂടെയും ഷങ്കറിന്റെ ഇൻഡ്യനിലൂടെയും ദേശവ്യാപകമായി ശ്രദ്ധ നേടിയെടുത്ത മനീഷ കൊയ്രാളക്ക് ഗുപ്തിൽ ഒന്നും തന്നെ ചെയ്യാനുണ്ടായിരുന്നില്ല. എങ്കിലും നൃത്ത / ഗാന രംഗങ്ങളിൽ അവർ തിളങ്ങി നിന്നു. തന്റെ പ്രഥമ നെഗറ്റീവ് വേഷത്തിലൂടെ കാജോൾ പ്രേക്ഷകരെ ഞെട്ടിച്ചു. DDLJ - യിലൂടെ രാജ്യമെമ്പാടുമുള്ള യുവാക്കളുടെ ഇഷ്ട നായികയായി മാറിയ കാജോൾ ഗുപ്തിലെ തന്റെ മാസ്മരിക പ്രകടനത്തിലൂടെ താൻ സ്റ്റീരിയോ ടൈപ്പ് ആകാനില്ലെന്ന് പ്രഖ്യാപിച്ചു. ഫിലിം ഫെയറിന്റെ ചരിത്രത്തിലാദ്യമായി മികച്ച നെഗറ്റിവ് റോളിൽ ഒരു വനിതക്ക് പുരസ്ക്കാരം ലഭ്യമാവുന്നത് നടാടെയായിരുന്നു. പിൽക്കാലത്ത് പ്രിയങ്ക ചോപ്രക്കും ഈ പുരസ്ക്കാര ലബ്ധി ഉണ്ടായെങ്കിലും ഗുപ്തിലെ കാജോൾ ഉണ്ടാക്കിയെടുത്ത ഓളം ആ റോളിനുണ്ടായിരുന്നില്ല.

കുറ്റവാളിയായി മുദ്ര കുത്തപ്പെട്ട് പാലായനം ചെയ്യുന്ന ബോബി ഡിയോളിന്റെ സാഹിൽ സിൻഹയുടെ പുറകെ ഒരു വേട്ടപ്പട്ടിയുടെ ശൗര്യത്തോടെ പായുന്ന ഇൻസ്പെക്ടർ ഉത്തം കുമാറിന്റെ വേഷത്തിൽ ഓം പുരി കയ്യടി നേടി. സംഗിത് ശിവന്റെ മോഹൻലാൽ ചിത്രമായ നിർണ്ണയത്തിൽ ലാലു അലക്സ് ചെയ്ത ജാവേദ് ഖാൻ എന്ന പോലീസ് ഓഫീസറെ അനുസ്മരിപ്പിക്കുന്നുണ്ട് ഓം പുരിയുടെ ഉത്തം കുമാർ.

<img class="wp-image-341647 aligncenter" src="https://cdn.boolokam.com/articles/2022/07/gegegeg.jpg" alt="" width="822" height="458" />1995 - ൽ രാജ് കുമാർ സന്തോഷിയുടെ ബർസാത് എന്ന ചിത്രത്തിലൂടെ മോശമല്ലാത്ത തുടക്കം കിട്ടിയെങ്കിലും ഗുപ്തിന്റെ വൻ വിജയത്തിലൂടെയാണ് ബോബി ഡിയോൾ ശ്രദ്ധേയനാകുന്നത്. ഗുപ്തിലെ ബോബിയുടെ പഞ്ചും വീതുളി കൃതാവും കേരളത്തിൽ പോലും തരംഗമായിരുന്നു. ഗുപ്തിന് ശേഷം വന്ന ബോബിയുടെ അബ്ബാസ് - മസ്താൻ ചിത്രമായ സോൾജിയറും കേരളത്തിൽ ഭേദപ്പെട്ട പ്രകടനമാണ് കാഴ്ച വച്ചത്. ഗുപ്തിന്റെ ഓളത്തിൽ സോൾജിയറിനും നല്ല ഇനീഷ്യൽ പുൾ ഉണ്ടായിരുന്നു. കേരളത്തിലെ B, C സെൻററുകളിൽ അക്ഷയ് കുമാറിന്റെ മൊഹ്‌റ, ഖിലാഡിയോം കാ ഖിലാഡി എന്നീ ചിത്രങ്ങൾക്ക് ശേഷം ഹിറ്റാകുന്ന ഒരു ഹിന്ദി ചിത്രം കൂടിയായിരുന്നു ഗുപ്ത്.

[embed]https://youtu.be/pnXYJcN2dyc[/embed]

ബിത്വ : ഗുപ്ത് എന്ന് കേൾക്കുമ്പോൾ എന്റെ മനസിലേക്കാദ്യംവരുന്നത് പെരുമ്പാവൂരിലെ ഒരു കാസറ്റ് കടയിൽ ഒരു പുറം മുഴുവൻ നിരത്തി വച്ചിരിക്കുന്ന ഗുപ്തിന്റെ നൂറ് കണക്കിന് ഓഡിയോ കാസറ്റുകളുടെ ശേഖരമാണ്.

[embed]https://youtu.be/Wb5ZO8nhtJE[/embed]


![കാൽ നൂറ്റാണ്ട് ആഘോഷിക്കുന്ന ഗുപ്ത്](https://cdn.boolokam.com/articles/2022/07/hrhrhrrh.jpg)**കാൽ നൂറ്റാണ്ട് ആഘോഷിക്കുന്ന ഗുപ്ത്** **Bineesh K Achuthan** മൊഹ്റക്ക് ശേഷം രാജീവ് റായ് - വിജു ഷാ കൂട്ടുകെട്ടിലെ ബ്ലോക്ക് ബസ്റ്റർ മൂവിയായിരുന്നു ഗുപ്ത്. ബോളിവുഡിൽ 1997 - ലെ വലിയ വിജയങ്ങളിൽ ഒന്നായ ഗുപ്ത് കേരളത്തിലും സൂപ്പർ ഹിറ്റായിരുന്നു. ഓഡിയോ കാസറ്റ് വിൽപ്പനയിൽ റെക്കോഡ് ഭേദിച്ച പ്രകടനമായിരുന്നു ഗുപ്തിന്റേത്. എല്ലാ ഗാനങ്ങളും ഹിറ്റ് ചാർട്ടറിലിടം നേടി. സസ്പെൻസ് ത്രില്ലർ ജേണറിൽ വന്ന ബോളിവുഡിലെ മികച്ച ചിത്രങ്ങളിലൊന്നായി ഗുപ്ത് ഇന്നും വിലയിരുത്തപ്പെടുന്നു. ആക്ഷൻ ത്രില്ലർ ജേണറിൽ വരുന്ന ത്രിദേവ്, വിശ്വാത്മ, മൊഹ്‌റ എന്നീ ഹാട്രിക് ഹിറ്റുകൾക്ക് ശേഷമാണ് രാജീവ് റായ് സസ്പെൻസ് ത്രില്ലറായ ഗുപ്തുമായി വരുന്നത്. ബോബി ഡിയോൾ, മനീഷ കൊയ്രാള, കാജോൾ എന്നിവരായിരുന്നു മുഖ്യ വേഷത്തിൽ. ഇവരെ കൂടാതെ രാജ് ബബ്ബാർ, പരേഷ് റാവൽ, ശരത് സക്സേന, മുകേഷ് റിഷി, റാസ മുരാർദ്, ദലീപ് താഹിൽ തുടങ്ങിയ വൻ താരനിരയും ഗുപ്തിൽ അണിനിരന്നു. ഒപ്പം ഓം പുരി ഒരു കിടിലൻ പോലീസ് ഓഫീസറായും വേഷമിട്ടു. മണിരത്നത്തിന്റെ ബോംബെയിലൂടെയും ഷങ്കറിന്റെ ഇൻഡ്യനിലൂടെയും ദേശവ്യാപകമായി ശ്രദ്ധ നേടിയെടുത്ത മനീഷ കൊയ്രാളക്ക് ഗുപ്തിൽ ഒന്നും തന്നെ ചെയ്യാനുണ്ടായിരുന്നില്ല. എങ്കിലും നൃത്ത / ഗാന രംഗങ്ങളിൽ അവർ തിളങ്ങി നിന്നു. തന്റെ പ്രഥമ നെഗറ്റീവ് വേഷത്തിലൂടെ കാജോൾ പ്രേക്ഷകരെ ഞെട്ടിച്ചു. DDLJ - യിലൂടെ രാജ്യമെമ്പാടുമുള്ള യുവാക്കളുടെ ഇഷ്ട നായികയായി മാറിയ കാജോൾ ഗുപ്തിലെ തന്റെ മാസ്മരിക പ്രകടനത്തിലൂടെ താൻ സ്റ്റീരിയോ ടൈപ്പ് ആകാനില്ലെന്ന് പ്രഖ്യാപിച്ചു. ഫിലിം ഫെയറിന്റെ ചരിത്രത്തിലാദ്യമായി മികച്ച നെഗറ്റിവ് റോളിൽ ഒരു വനിതക്ക് പുരസ്ക്കാരം ലഭ്യമാവുന്നത് നടാടെയായിരുന്നു. പിൽക്കാലത്ത് പ്രിയങ്ക ചോപ്രക്കും ഈ പുരസ്ക്കാര ലബ്ധി ഉണ്ടായെങ്കിലും ഗുപ്തിലെ കാജോൾ ഉണ്ടാക്കിയെടുത്ത ഓളം ആ റോളിനുണ്ടായിരുന്നില്ല. കുറ്റവാളിയായി മുദ്ര കുത്തപ്പെട്ട് പാലായനം ചെയ്യുന്ന ബോബി ഡിയോളിന്റെ സാഹിൽ സിൻഹയുടെ പുറകെ ഒരു വേട്ടപ്പട്ടിയുടെ ശൗര്യത്തോടെ പായുന്ന ഇൻസ്പെക്ടർ ഉത്തം കുമാറിന്റെ വേഷത്തിൽ ഓം പുരി കയ്യടി നേടി. സംഗിത് ശിവന്റെ മോഹൻലാൽ ചിത്രമായ നിർണ്ണയത്തിൽ ലാലു അലക്സ് ചെയ്ത ജാവേദ് ഖാൻ എന്ന പോലീസ് ഓഫീസറെ അനുസ്മരിപ്പിക്കുന്നുണ്ട് ഓം പുരിയുടെ ഉത്തം കുമാർ. ![](https://cdn.boolokam.com/articles/2022/07/gegegeg.jpg)1995 - ൽ രാജ് കുമാർ സന്തോഷിയുടെ ബർസാത് എന്ന ചിത്രത്തിലൂടെ മോശമല്ലാത്ത തുടക്കം കിട്ടിയെങ്കിലും ഗുപ്തിന്റെ വൻ വിജയത്തിലൂടെയാണ് ബോബി ഡിയോൾ ശ്രദ്ധേയനാകുന്നത്. ഗുപ്തിലെ ബോബിയുടെ പഞ്ചും വീതുളി കൃതാവും കേരളത്തിൽ പോലും തരംഗമായിരുന്നു. ഗുപ്തിന് ശേഷം വന്ന ബോബിയുടെ അബ്ബാസ് - മസ്താൻ ചിത്രമായ സോൾജിയറും കേരളത്തിൽ ഭേദപ്പെട്ട പ്രകടനമാണ് കാഴ്ച വച്ചത്. ഗുപ്തിന്റെ ഓളത്തിൽ സോൾജിയറിനും നല്ല ഇനീഷ്യൽ പുൾ ഉണ്ടായിരുന്നു. കേരളത്തിലെ B, C സെൻററുകളിൽ അക്ഷയ് കുമാറിന്റെ മൊഹ്‌റ, ഖിലാഡിയോം കാ ഖിലാഡി എന്നീ ചിത്രങ്ങൾക്ക് ശേഷം ഹിറ്റാകുന്ന ഒരു ഹിന്ദി ചിത്രം കൂടിയായിരുന്നു ഗുപ്ത്. [embed]https://youtu.be/pnXYJcN2dyc[/embed] ബിത്വ : ഗുപ്ത് എന്ന് കേൾക്കുമ്പോൾ എന്റെ മനസിലേക്കാദ്യംവരുന്നത് പെരുമ്പാവൂരിലെ ഒരു കാസറ്റ് കടയിൽ ഒരു പുറം മുഴുവൻ നിരത്തി വച്ചിരിക്കുന്ന ഗുപ്തിന്റെ നൂറ് കണക്കിന് ഓഡിയോ കാസറ്റുകളുടെ ശേഖരമാണ്. [embed]https://youtu.be/Wb5ZO8nhtJE[/embed]
