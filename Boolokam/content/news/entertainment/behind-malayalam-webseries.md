---
author: Beaumaris
categories:
- Entertainment
comment_count: 0
date: 2022-06-25 14:09:39
draft: false
image: ''
like_count: 59625
share_count: 44953
tags:
- Behind
- Malayalam webseries
- Vino
title: മെമ്മറീസിലെ സാം അലക്സ്‌നെ പോലെ നിരാശപൂണ്ട ജീവിതം നയിക്കുന്ന ആൽക്കഹോളിക്കായ
  മറ്റൊരു സാമിന്റെ കഥ
view_count: 2255475
---

**Behind** **2022/Malayalam webseries** **Vino** Mx player ൽ റിലീസ് ആയതും അധികം ആരും ശ്രദ്ധിക്കാതെ പോയതുമായ ഒരു ക്രൈം ത്രില്ലർ വെബ്സീരിസ് പരിചയപ്പെടാം ഇന്ന്."മെമ്മറീസി" ലെ സാം അലക്സ്‌നെ പോലെ നിരാശപൂണ്ട ജീവിതം നയിക്കുന്ന ആൽക്കഹോളിക്കായ മറ്റൊരു സാമിന്റെ കഥയാണ് സീരീസ് പറയുന്നത്. മേലാളന്മാരായുടെ ചവിട്ട് ഏറ്റ് ഇപ്പോൾ സസ്‌പെൻഷനിലായ സാമിന്റെ ദാമ്പത്യജീവിതവും ഡിവോഴ്സിന്റെ വക്കിലാണ്. മകളും ഭാര്യം അയാളെ സംബന്ധിച്ചോളം പ്രിയപ്പെട്ടത് ആണേലും ഭാര്യ നിത്യക്ക് സാമിനോടുള്ള സമീപനം തീർത്തും വിപരീതമായിരുന്നു.ഫാമിലിയിലും പ്രൊഫഷനിലും തകർന്ന് നിൽക്കുന്ന അയാളുടെ പ്രധാന കൂട്ടിപ്പോൾ മദ്യമാണ്. അങ്ങനെയുള്ള സാമിന്റെ ഭാര്യ ഒരു രാത്രി മുതൽ അപ്രത്യക്ഷമാകുന്നു . മറ്റുള്ളവരെ വട്ടുപിടിപ്പിക്കുന്ന തമാശകൾ കൊണ്ട് നടക്കുന്ന നിത്യ, സാമിനെ ഭ്രാന്ത്‌ പിടിപ്പിക്കാൻ എവിടെയെങ്കിലും മറഞ്ഞു നിൽക്കുന്നത് ആണോ,? അല്ലേൽ തന്റെ പോലീസ് ഉദ്ദേഗത്തിലൂടെ ഉണ്ടാക്കിയെടുത്ത ശത്രുക്കൾ ആരേലും അവളെ കടത്തിയതാണോ?.. ആ കളിയുടെ തിരശ്ശീലയ്ക്ക് പിന്നിലുള്ള മുഖങ്ങൾ തേടിയുള്ള സാംമിന്റെ അന്വേഷണമാണ് തുടർന്നങ്ങോട്ട്. നമ്മുടെ "പൊറിഞ്ചു മറിയം ജോസ്" നിർമ്മാതാവ് റെജിമോൻ കപ്പപ്പറമ്പിൽ നിർമ്മിച്ചിരിക്കുന്ന ഈ സീരീസ് സംവിധാനം ചെയ്തിരിക്കുന്നത് നവാഗതനായ നിതീഷ് നാരായണനാണ്.സംവിധായകനെ കൂടാതെ അണിയറയിൽ പ്രവർത്തിച്ചവർ ഭൂരിഭാഗവും പുതിയ ആളുകൾ തന്നെയാണെന്ന് തോന്നുന്നു. സ്ക്രീനിലേക്ക് വന്നാൽ നായകൻ സാം ആയി വരുന്നത് അപൂർവരാഗം, ഇരുപത്തൊന്നാം നൂറ്റാണ്ട് എന്നീ ചിത്രങ്ങളിലൂടെ നമ്മുക്ക് ഏവർക്കും സുപരിചിതനായ അഭിഷേക് രവീന്ദ്രൻ.അദ്ദേഹത്തെയൊഴിച്ചു ബാക്കിയെല്ലാം റോളുകളും പുതിയമുഖങ്ങളാണെന്ന് പറയേണ്ടി വരും. സീരിസിന്റെ മുന്നണിയിലും പിന്നണിയലും ഒരുപറ്റം നവാഗതരുടെ കൂട്ടായസംരംഭം എന്ന നിലയിൽ അഭിനന്ദനം അർഹിക്കുന്ന പരമ്പരയിൽ മെയിൻ ഹീറോ സ്ക്രീൻപ്ലെ തന്നെയാണ്.പുതിയ ആളുകൾ ആയത്കൊണ്ട് തന്നെ ആദ്യ എപ്പിസോഡുകളിൽ ചിലരുടെയെല്ലാം പ്രകടനം കുറച്ചു കല്ലുകടിയായി അനുഭവപെടുന്നുണ്ടങ്കിലും പോകെ പോകെ അതെല്ലാം മറികടന്നു അത്യാവശ്യം സസ്പെൻസ് ട്വിസ്റ്റുകളൊക്കെ സമ്മാനിച്ചു പ്രേക്ഷനെ പിടിച്ചു ഇരുത്തുന്നതിൽ അണിയറക്കാർ വിജയിച്ചു എന്ന് തന്നെ പറയാം. [embed]https://youtu.be/SjKzPNYTPXM[/embed] പരമ്പര ഷൂട്ട് ചെയ്തിരിക്കുന്നത് ലോക്ക് ഡൌൺ സമയത്ത് ആണെന്ന് തോന്നുന്നു, അതുകൊണ്ട് തന്നെ അതിന്റെയൊരു പരിമിതികളും ബഡ്ജറ്റിന്റെ കുറവും സ്‌ക്രീനിൽ പ്രകടമാണ്. ചില ഭാഗങ്ങളിളെല്ലാം ലൈറ്റിങ് കുറവ്,സെറ്റ് ഇട്ടപോലെ തുടങ്ങിയ ചില്ലറ പോരായ്മകൾ ഉണ്ടങ്കിലും ഒരു സാധാപ്രേക്ഷനെ സംബന്ധിച്ചോളം കണ്ടിരിക്കാവുന്നതും പ്രവാചനീതമായ ഒരു കഥപറച്ചിലുമാണ് മൊത്തത്തിൽ ഉള്ളത്. മലയാളത്തിൽ വന്ന "മേനക" ഒക്കെ വച്ചു നോക്കുമ്പോൾ പ്രൊഡക്ഷൻ ക്വാളിറ്റിയിൽ സ്വല്പം പിന്നിൽ ആണേലും തിരക്കഥ കൊണ്ടും എൻഗേജിങ് ഫാക്ടർ കൊണ്ടും അതിനേക്കാൾ മികച്ച് നിൽക്കുന്നുണ്ട് "ബിഹൈന്റ്. 20-35 മിനിറ്റ് വരുന്ന 6 ഭാഗങ്ങളായി പറയുന്ന കഥ ആദ്യ എപ്പിസോഡ് കഴിയുന്നതോടെ തന്നെ ആകാംഷ സമ്മാനിച്ചു കൊണ്ട് ഒറ്റ ഇരുപ്പിന്ന് കണ്ടിരിക്കാൻ പ്രേരിപ്പിക്കുന്ന രീതിയിലാണ് ഒരുക്കിയിരിക്കുന്നത്. [embed]https://youtu.be/Q4Tx8Z-uZEI[/embed] തുടക്കം കുറച്ചു ഡ്രാമാറ്റിക് ഫീൽ തോന്നാം, അതുകണ്ടു നിർത്തരുത്, "വെയിറ്റ് കരോ"... ആദ്യ എപ്പിസോഡ് കഴിയുന്നതോടെ ഇന്ട്രെസ്റ്റിംഗ് ആകും...ഒരു നവാഗത സംവിധായകന്റെ സംരംഭം എന്ന നിലയിൽ ഡീസന്റ് അറ്റംപറ്റ് എന്ന് പറയാവുന്ന സീരീസ് ഒരു നോർമൽ പ്രേക്ഷകനെ സംബന്ധിച്ചൊളം watchable crime thriller തന്നെയാണ്.സംഭവം mx player ൽ ഉണ്ട്, ഫ്രീ സ്ട്രീമിങ് ആണ്, വെറുതെ "behind" എന്ന് സെർച്ച്‌ ചെയ്താൽ കിട്ടും, ടൈറ്റിൽസ് എല്ലാം കൂടി രണ്ടര മണിക്കൂറിൽ താഴെയൊള്ളു, കണ്ടു നോക്ക്, ടെക്നിക്കലി കുറച്ചു പ്രശ്നം ഉണ്ടേലും നിങ്ങളെ പിടിച്ചു ഇരുത്തുകയും മൊത്തത്തിൽ സംതൃപ്തി നൽകുന്ന സ്റ്റഫ് ആണെന്ന് കരുതുന്നു. കട്ട വെയിറ്റ് for സീസൺ 2... &nbsp;