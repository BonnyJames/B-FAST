---
title: "ഇന്ത്യന്‍ സിനിമ ചരിത്രത്തില്‍ പൊന്നിയിന്‍ സെല്‍വന് മാത്രമായി ഒരിടം എല്ലാക്കാലത്തും ഉണ്ടാവും"
date: 2023-05-04T15:52:32
draft: false
categories: ["Entertainment"]
tags: ['Featured', 'manirathnam', 'ponniyin selvan', 'ponniyin selvan 2']
author: "Beaumaris"
---

<strong>പൊന്നിയിൽ സെൽവൻ - 2 പ്രണയം, പക, പ്രതികാരം</strong>

<strong>എഴുതിയത് : Akshay Lal</strong>
കടപ്പാട് : തിരക്കഥാസങ്കേതം

തീയേറ്ററിൽ വച്ച് വലയം ചെയ്ത മാസ്മരികതയ്ക്കു പുറത്തു കടക്കാനാകാതെയാണ് ഇത് എഴുതുന്നത്. പൊതുവേ Periodical സിനിമകൾ ഇഷ്ടപ്പെടുന്നതും, മണിരത്നം ഫാനുമായ എന്നേപ്പോലൊരാളെ സംബന്ധിച്ച് വിഭവ സമൃദ്ധമായ സദ്യ തന്നെയായിരുന്നു - പൊന്നിയിൽ സെൽവൻ സിനിമാ ദ്വയം. മണിരത്നം എന്ന സംവിധായകന്റെ മാ​ഗ്നം ഓപസ് എന്ന് ഒറ്റ വാക്കിൽ പറയാവുന്ന ചിത്രമായാണ് പൊന്നിയിൻ സെൽവൻ 'എനിക്ക്' അനുഭവപ്പെട്ടത്. ചോള രാജവംശത്തിന്റെ ചരിത്രത്തിലൂടെ കഥപറഞ്ഞുപോകുന്ന രണ്ട് ഭാ​ഗങ്ങളുള്ള ഒരു വലിയ നോവലിനെ, ഘടനയിൽ മാറ്റം വരുത്തിയെങ്കിലും, അതിന്റെ തീക്ഷ്ണത ഒട്ടും ചോർന്നുപോകാതെ തന്നെ സിനിമയാക്കാൻ മണിരത്നത്തിനല്ലാതെ മറ്റാർക്കെങ്കിലും കഴിയുമോ എന്ന കാര്യത്തിൽ സംശയമാണ്. അത്രയ്ക്കും ​ഗംഭീരമായിരുന്നു പൊന്നിയിൻ സെൽവൻ എന്ന മണിരത്നം ചിത്രത്തിലെ ഓരോ ഫ്രെയിമുകളും, ഓരോ രംഗങ്ങളും, പ്രകടനങ്ങളും. പകയ്ക്ക് പക… പ്രതികാരത്തിന് പ്രതികാരം… ചോരയ്ക്ക് ചോര... അധികാരത്തിനായി രാജവംശങ്ങള്‍ യുദ്ധം ആരംഭിച്ച കാലം മുതലുള്ള ഈ യുദ്ധനീതി ചോള – പാണ്ഡ്യ വംശ പകയിലൂടെ പറഞ്ഞ് അവസാനിപ്പിക്കുകയാണ് മണിരത്നത്തിന്‍റെ പൊന്നിയിന്‍ സെല്‍വന്‍ രണ്ടാം ഭാഗം.

<img class="size-large wp-image-394407 aligncenter" src="https://cdn.boolokam.com/articles/2023/05/zxz-1024x538.jpg" alt="" width="800" height="420" />കഥ ആരംഭിച്ചപ്പോള്‍ രാജരക്തം കൊതിച്ച് തഞ്ചാവൂര്‍ കോട്ടയ്ക്ക് മുകളില്‍ ഉദിച്ചു നിന്ന വാല്‍നക്ഷത്രം ലക്ഷ്യം നിറവേറ്റി വാനില്‍ മറയുന്നതോടെ അവസാനിക്കുകയാണ് കല്‍ക്കി കൃഷ്ണമൂര്‍ത്തിയുടെ വിഖ്യാത നോവല്‍ പൊന്നിയിന്‍ സെല്‍വന്‍റെ ദൃശ്യാവിഷ്കാരം. ആദ്യ പതിനഞ്ചു മിനിട്ടിൽ കാണിക്കുന്ന കരികാലന്റെ നഷ്ടപ്രണയം തന്നെയാണ് പിന്നീട് സിനിമയുടെ ക്ലെെമാക്സ് വരെയുള്ള രം​ഗങ്ങളിൽ ഓരോ കഥാപാത്രങ്ങളുടെ തീരുമാനങ്ങളെ സ്വാധീനിക്കുന്നത്. പ്രണയം പകയാകുന്നതും ആ പക പ്രതികാരത്തിലേക്ക് നയിക്കുന്നതും അതുണ്ടാക്കുന്ന ദൂരവ്യാപക പ്രത്യാഘാതങ്ങൾ എത്രത്തോളമാണെന്നതുമെല്ലാം വളരെ മികച്ച രീതിയിൽ തന്നെ മണിരത്നം സ്ക്രീനിൽ അവതരിപ്പിക്കുന്നുണ്ട്. ആദ്യ ഭാ​ഗത്തിൽ കാർത്തി അവതരിപ്പിച്ച വന്ദിയതേവൻ എന്ന കഥാപാത്രത്തിന്റെ വീക്ഷണകോണിലൂടെയാണ് കഥ മുന്നോട്ട് പോകുന്നതെങ്കിൽ രണ്ടാം ഭാ​ഗത്തിലേക്ക് എത്തുമ്പോൾ നന്ദിനിയും അതിൽ പങ്കുപറ്റുന്നുണ്ട്.

വിമർശകരും മറ്റും അഭിപ്രായപ്പെടുന്നതുപോലെ, സിനിമയുടെ മൊത്തത്തിലുള്ള ആസ്വാദനത്തിനായി നോവലില്‍ നിന്നും വ്യത്യസ്തമായ ചില പരീക്ഷണങ്ങള്‍ മണിരത്നം രണ്ടാം ഭാഗത്തില്‍ നടത്തിയിട്ടുണ്ട്. ആദ്യ ഭാഗത്ത് ഉത്തരം ലഭിക്കാതെ പോയ ചോദ്യങ്ങള്‍ക്ക് വിശ്വസനീയമാം വിധം മറുപടി നല്‍കാന്‍ ഈ കൂട്ടിച്ചേര്‍ക്കലുകള്‍ മണിരത്നത്തെ സഹായിച്ചെന്ന് തന്നെ വിലയിരുത്താം. അവതരണത്തിലേക്ക് വന്നാല്‍ ആദ്യ ഭാഗത്തേക്കാള്‍ മികവുറ്റതാണ് പൊന്നിയിന്‍ സെല്‍വന്‍റെ രണ്ടാം ഭാഗം. കഥാപാത്രങ്ങള്‍ക്ക് നല്‍കിയിരിക്കുന്ന ഓരോ ലെയറും എടുത്ത് കാണിക്കുന്ന രംഗങ്ങളാലും, അളന്നുമുറിച്ച സംഭാഷണങ്ങള്‍ കൊണ്ടും സമ്പന്നമാണ് പിഎസ് 2. അത്യുഗ്രന്‍ ഫ്രെയിമുകളും കളര്‍ ഗ്രേഡിങ്ങും ദൃശ്യങ്ങളെ മികവുറ്റതാക്കുന്നു. ക്യാമറമാന്‍ രവി വര്‍മ്മന്‍റെ കരിയറിലെ എടുത്ത് കാണിക്കാവുന്ന സൃഷ്ടിയായി പൊന്നിയിന്‍ സെല്‍വനെ കണക്കാക്കാം. ഒറ്റയിടിക്ക് ശത്രുവിനെ കിലോമീറ്ററുകള്‍ ദൂരത്തേക്ക് പറപ്പിക്കുന്ന പതിവ് ആക്ഷന്‍ രംഗങ്ങളില്‍ നിന്ന് ഏറെ വ്യത്യസ്തമായാണ് ഓരോ ആക്ഷന്‍ സീനുകളും കൈകാര്യം ചെയ്തിരിക്കുന്നതെന്ന് പറയാം. എ.ആര്‍ റഹ്മാന്‍റെ ഗാനങ്ങളും പശ്ചാത്തല സംഗീതവും സിനിമയെ വേറെ തലത്തില്‍ എത്തിക്കുന്നു. തൃഷയും കാര്‍ത്തിയും ഒത്തുള്ള പ്രണയ രംഗങ്ങളിലും വിക്രം – ഐശ്വര്യ റായ് കോമ്പിനേഷന്‍ സീനുകളിലുമുള്ള എ.ആര്‍ റഹ്മാന്‍റെ പശ്ചാത്തല സംഗീതം പ്രേക്ഷകർക്ക് സ്വപ്നതുല്യമായ അനുഭൂതി പകരുകയായിരുന്നു.

<img class=" wp-image-394408 aligncenter" src="https://cdn.boolokam.com/articles/2023/05/qw.jpg" alt="" width="856" height="550" />പ്രകടനങ്ങളുടെ കാര്യത്തിലേക്ക് വരുമ്പോൾ വിക്രം എന്ന നടന്റെ കരിയറിലെ മികച്ച പെർഫോമൻസുകളിലൊന്നു തന്നെയാണ് ആദിത കരികാലൻ എന്ന കഥാപാത്രത്തിലൂടെ ലഭിച്ചത്. നഷ്ടപ്രണയത്തിന്‍റെ നോവുന്ന മനസുമായി ജീവിക്കുന്ന ആദിത്യകരികാലന്‍റെ വേറിട്ടമുഖവുമായാണ് വിക്രമിനെ രണ്ടാം ഭാഗത്തില്‍ കാണാന്‍ കഴിയുക. പകയും പ്രതികാരവും നിഴലിക്കുന്ന നന്ദിനിയുടെ തീക്ഷണതയും, കരുണയും മാതൃത്വവും തുളുമ്പുന്ന മന്ദാകിനിയുടെ ആർദ്രതയും ഒട്ടും ചോരാതെ ഐശ്വര്യ റായ് അവതരിപ്പിച്ചിട്ടുണ്ട്. കടമ്പൂർ കൊട്ടാരത്തിലെ, ആ​ദിത കരികാലനും നന്ദിനിയും മുഖാമുഖം വരുന്ന രം​ഗം ചിത്രത്തിലെ തന്നെ ഏറ്റവും മികച്ച രംഗങ്ങളിലൊന്നാണ്. പ്രണയവും പകയും പ്രതികാരവുമെല്ലാം ഒത്തുചേരുന്ന അപൂർവ്വങ്ങളിൽ അപുർവമായ പ്രകടനം സമ്മാനക്കുന്ന ഒരു രം​ഗം. ഇരു അഭിനേതാക്കളുടെയും കരിയറിലെ തന്നെ മികച്ച അഭിനയമുഹൂർത്തങ്ങളിലൊന്നുതന്നെയാണ് ആ രം​ഗത്തിൽ പിറന്നത്. അതുപോലെ തന്നെ പ്രണയരം​ഗങ്ങൾ എടുക്കുന്നതിൽ മാസ്റ്റർ തന്നെയാണ് താൻ എന്ന് മണിരത്നം ഒന്നുകൂടി ഊട്ടിയുറപ്പിക്കുന്ന രം​ഗമാണ് കുന്ദവായും വന്ദിയതേവനും വീണ്ടും കണ്ടുമുട്ടുന്ന രം​ഗം. ടൈറ്റിൽ ക്യാരക്ടറായി രാജകീയ പ്രൗഢിയോടെ തന്നെ ജയം രവി തന്റെ മിന്നും പ്രകടനം കാഴ്ച്ച വച്ചിട്ടുണ്ട്. അതുപോലെ തന്നെ തീയേറ്റർ വിട്ടിട്ടും നെഞ്ചിൽ കുടിയിരിക്കുന്ന മറ്റൊരു രംഗമാണ് കരികാലനും കുന്തവൈയും അരുൾമൊഴിയും ഒന്നിച്ചു കാണുന്നത്.

മൂവരുടേയും ആ സമയത്തെ പ്രകടനങ്ങൾക്കും അതിൽ പങ്കുണ്ട്. മാത്രമല്ല ഇന്റർവെല്ലിനു മുമ്പുള്ള വന്തിയതേവന്റെ ഒരു എക്സ്പ്രഷനും മായാത്ത ഷോട്ടായി നിൽക്കുന്നു. എഡിറ്റിംഗിലും ഗ്രാഫിക്സിലും ചെറിയ ന്യൂനതകൾ അനുഭവപ്പെട്ടെങ്കിലും അതിനൊന്നും എന്റെ ആസ്വാദനത്തെ തൊട്ടുനോക്കാൻ കൂടി കഴിഞ്ഞില്ലായിരുന്നു എന്നതാണ് വാസ്തവം.പഴയകാലത്തെ അതേ രീതിയില്‍ പുനഃസൃഷ്ടിച്ചതും, അതിഭീകരമായ കോട്ടകള്‍ ദൃശ്യങ്ങളിലേക്ക് ചേര്‍ത്തുവെച്ചതും, കടലിന്റെ ഭീകരതയും സമുദ്ര മനോഹാരിതയും ഒരുപോലെ ഒപ്പിയെടുത്തതും, യുദ്ധവും പോരാട്ടങ്ങളും കൃത്രിമത്വങ്ങളില്ലാതെ കാഴ്ചക്കാരെ ബോധ്യപ്പെടുത്താനായതും, സംവിധാനത്തിന്റേയും സാങ്കേതികതയുടേയും മികവുതന്നെയാണ്. ചരിത്രവും മിത്തും സങ്കല്‍പ്പവും വീരവും ചേര്‍ത്തുവെക്കുമ്പോള്‍ കാഴ്ചക്കാര്‍ക്ക് തോന്നിയേക്കാവുന്ന ഏച്ചുകെട്ടലുകളെയെല്ലാം മറികടക്കാനാവുന്നത്രയും മികവുറ്റ രീതിയില്‍ ഗൃഹപാഠങ്ങള്‍ ഈ സിനിമയ്ക്കു പിന്നിലുണ്ടെന്ന് ചിത്രം കാണുന്ന ആര്‍ക്കും ബോധ്യപ്പെടും. ആളുകള്‍ മാത്രമല്ല ആനയും കുതിരയും കുന്തവും വാളും പോലും തങ്ങളുടെ 'അഭിനയം' ശ്രദ്ധിച്ചില്ലെങ്കില്‍ പാളിപ്പോകുമായിരുന്ന ഒരു സിനിമയാണ് ഇതിഹാസകാവ്യമായി മണിരത്നവും സംഘവും കാഴ്ചക്കാരിലേക്ക് എത്തിച്ചിരിക്കുന്നത്.

<img class="size-large wp-image-394409 aligncenter" src="https://cdn.boolokam.com/articles/2023/05/wwdwf-1024x576.webp" alt="" width="800" height="450" />ഇന്ത്യന്‍ സിനിമ പ്രേക്ഷകര്‍ കണ്ടുശീലിച്ച പതിവ് പീരിഡ് സിനിമകളില്‍ നിന്ന് തീര്‍ത്തും വ്യത്യസ്തമായാണ് മണിരത്നം എന്ന മാസ്റ്റര്‍ ക്രാഫ്റ്റ് മാന്‍ പൊന്നിയിന്‍ സെല്‍വനെ സൃഷ്ടിച്ചിരിക്കുന്നത്. ഇപ്പോ സോഷ്യൽ മീഡിയകളിൽ നടക്കുന്നതുപോലെ, ബാഹുബലി അടക്കമുള്ള പീരിഡ് ഡ്രാമകളോട് ഒരു തരത്തിലും താരതമ്യം ചെയ്യാന്‍ സാധിക്കുന്ന ചിത്രമല്ല പൊന്നിയിന്‍ സെല്‍വന്‍. ഇന്ത്യന്‍ സിനിമ ചരിത്രത്തില്‍ പൊന്നിയിന്‍ സെല്‍വന് മാത്രമായി ഒരിടം എല്ലാക്കാലത്തും ഉണ്ടാവും.


![ഇന്ത്യന്‍ സിനിമ ചരിത്രത്തില്‍ പൊന്നിയിന്‍ സെല്‍വന് മാത്രമായി ഒരിടം എല്ലാക്കാലത്തും ഉണ്ടാവും](https://cdn.boolokam.com/articles/2023/05/zxz-1024x538.jpg)**പൊന്നിയിൽ സെൽവൻ - 2 പ്രണയം, പക, പ്രതികാരം** **എഴുതിയത് : Akshay Lal** കടപ്പാട് : തിരക്കഥാസങ്കേതം തീയേറ്ററിൽ വച്ച് വലയം ചെയ്ത മാസ്മരികതയ്ക്കു പുറത്തു കടക്കാനാകാതെയാണ് ഇത് എഴുതുന്നത്. പൊതുവേ Periodical സിനിമകൾ ഇഷ്ടപ്പെടുന്നതും, മണിരത്നം ഫാനുമായ എന്നേപ്പോലൊരാളെ സംബന്ധിച്ച് വിഭവ സമൃദ്ധമായ സദ്യ തന്നെയായിരുന്നു - പൊന്നിയിൽ സെൽവൻ സിനിമാ ദ്വയം. മണിരത്നം എന്ന സംവിധായകന്റെ മാ​ഗ്നം ഓപസ് എന്ന് ഒറ്റ വാക്കിൽ പറയാവുന്ന ചിത്രമായാണ് പൊന്നിയിൻ സെൽവൻ 'എനിക്ക്' അനുഭവപ്പെട്ടത്. ചോള രാജവംശത്തിന്റെ ചരിത്രത്തിലൂടെ കഥപറഞ്ഞുപോകുന്ന രണ്ട് ഭാ​ഗങ്ങളുള്ള ഒരു വലിയ നോവലിനെ, ഘടനയിൽ മാറ്റം വരുത്തിയെങ്കിലും, അതിന്റെ തീക്ഷ്ണത ഒട്ടും ചോർന്നുപോകാതെ തന്നെ സിനിമയാക്കാൻ മണിരത്നത്തിനല്ലാതെ മറ്റാർക്കെങ്കിലും കഴിയുമോ എന്ന കാര്യത്തിൽ സംശയമാണ്. അത്രയ്ക്കും ​ഗംഭീരമായിരുന്നു പൊന്നിയിൻ സെൽവൻ എന്ന മണിരത്നം ചിത്രത്തിലെ ഓരോ ഫ്രെയിമുകളും, ഓരോ രംഗങ്ങളും, പ്രകടനങ്ങളും. പകയ്ക്ക് പക… പ്രതികാരത്തിന് പ്രതികാരം… ചോരയ്ക്ക് ചോര... അധികാരത്തിനായി രാജവംശങ്ങള്‍ യുദ്ധം ആരംഭിച്ച കാലം മുതലുള്ള ഈ യുദ്ധനീതി ചോള – പാണ്ഡ്യ വംശ പകയിലൂടെ പറഞ്ഞ് അവസാനിപ്പിക്കുകയാണ് മണിരത്നത്തിന്‍റെ പൊന്നിയിന്‍ സെല്‍വന്‍ രണ്ടാം ഭാഗം. കഥ ആരംഭിച്ചപ്പോള്‍ രാജരക്തം കൊതിച്ച് തഞ്ചാവൂര്‍ കോട്ടയ്ക്ക് മുകളില്‍ ഉദിച്ചു നിന്ന വാല്‍നക്ഷത്രം ലക്ഷ്യം നിറവേറ്റി വാനില്‍ മറയുന്നതോടെ അവസാനിക്കുകയാണ് കല്‍ക്കി കൃഷ്ണമൂര്‍ത്തിയുടെ വിഖ്യാത നോവല്‍ പൊന്നിയിന്‍ സെല്‍വന്‍റെ ദൃശ്യാവിഷ്കാരം. ആദ്യ പതിനഞ്ചു മിനിട്ടിൽ കാണിക്കുന്ന കരികാലന്റെ നഷ്ടപ്രണയം തന്നെയാണ് പിന്നീട് സിനിമയുടെ ക്ലെെമാക്സ് വരെയുള്ള രം​ഗങ്ങളിൽ ഓരോ കഥാപാത്രങ്ങളുടെ തീരുമാനങ്ങളെ സ്വാധീനിക്കുന്നത്. പ്രണയം പകയാകുന്നതും ആ പക പ്രതികാരത്തിലേക്ക് നയിക്കുന്നതും അതുണ്ടാക്കുന്ന ദൂരവ്യാപക പ്രത്യാഘാതങ്ങൾ എത്രത്തോളമാണെന്നതുമെല്ലാം വളരെ മികച്ച രീതിയിൽ തന്നെ മണിരത്നം സ്ക്രീനിൽ അവതരിപ്പിക്കുന്നുണ്ട്. ആദ്യ ഭാ​ഗത്തിൽ കാർത്തി അവതരിപ്പിച്ച വന്ദിയതേവൻ എന്ന കഥാപാത്രത്തിന്റെ വീക്ഷണകോണിലൂടെയാണ് കഥ മുന്നോട്ട് പോകുന്നതെങ്കിൽ രണ്ടാം ഭാ​ഗത്തിലേക്ക് എത്തുമ്പോൾ നന്ദിനിയും അതിൽ പങ്കുപറ്റുന്നുണ്ട്. വിമർശകരും മറ്റും അഭിപ്രായപ്പെടുന്നതുപോലെ, സിനിമയുടെ മൊത്തത്തിലുള്ള ആസ്വാദനത്തിനായി നോവലില്‍ നിന്നും വ്യത്യസ്തമായ ചില പരീക്ഷണങ്ങള്‍ മണിരത്നം രണ്ടാം ഭാഗത്തില്‍ നടത്തിയിട്ടുണ്ട്. ആദ്യ ഭാഗത്ത് ഉത്തരം ലഭിക്കാതെ പോയ ചോദ്യങ്ങള്‍ക്ക് വിശ്വസനീയമാം വിധം മറുപടി നല്‍കാന്‍ ഈ കൂട്ടിച്ചേര്‍ക്കലുകള്‍ മണിരത്നത്തെ സഹായിച്ചെന്ന് തന്നെ വിലയിരുത്താം. അവതരണത്തിലേക്ക് വന്നാല്‍ ആദ്യ ഭാഗത്തേക്കാള്‍ മികവുറ്റതാണ് പൊന്നിയിന്‍ സെല്‍വന്‍റെ രണ്ടാം ഭാഗം. കഥാപാത്രങ്ങള്‍ക്ക് നല്‍കിയിരിക്കുന്ന ഓരോ ലെയറും എടുത്ത് കാണിക്കുന്ന രംഗങ്ങളാലും, അളന്നുമുറിച്ച സംഭാഷണങ്ങള്‍ കൊണ്ടും സമ്പന്നമാണ് പിഎസ് 2. അത്യുഗ്രന്‍ ഫ്രെയിമുകളും കളര്‍ ഗ്രേഡിങ്ങും ദൃശ്യങ്ങളെ മികവുറ്റതാക്കുന്നു. ക്യാമറമാന്‍ രവി വര്‍മ്മന്‍റെ കരിയറിലെ എടുത്ത് കാണിക്കാവുന്ന സൃഷ്ടിയായി പൊന്നിയിന്‍ സെല്‍വനെ കണക്കാക്കാം. ഒറ്റയിടിക്ക് ശത്രുവിനെ കിലോമീറ്ററുകള്‍ ദൂരത്തേക്ക് പറപ്പിക്കുന്ന പതിവ് ആക്ഷന്‍ രംഗങ്ങളില്‍ നിന്ന് ഏറെ വ്യത്യസ്തമായാണ് ഓരോ ആക്ഷന്‍ സീനുകളും കൈകാര്യം ചെയ്തിരിക്കുന്നതെന്ന് പറയാം. എ.ആര്‍ റഹ്മാന്‍റെ ഗാനങ്ങളും പശ്ചാത്തല സംഗീതവും സിനിമയെ വേറെ തലത്തില്‍ എത്തിക്കുന്നു. തൃഷയും കാര്‍ത്തിയും ഒത്തുള്ള പ്രണയ രംഗങ്ങളിലും വിക്രം – ഐശ്വര്യ റായ് കോമ്പിനേഷന്‍ സീനുകളിലുമുള്ള എ.ആര്‍ റഹ്മാന്‍റെ പശ്ചാത്തല സംഗീതം പ്രേക്ഷകർക്ക് സ്വപ്നതുല്യമായ അനുഭൂതി പകരുകയായിരുന്നു. ![](https://cdn.boolokam.com/articles/2023/05/qw.jpg)പ്രകടനങ്ങളുടെ കാര്യത്തിലേക്ക് വരുമ്പോൾ വിക്രം എന്ന നടന്റെ കരിയറിലെ മികച്ച പെർഫോമൻസുകളിലൊന്നു തന്നെയാണ് ആദിത കരികാലൻ എന്ന കഥാപാത്രത്തിലൂടെ ലഭിച്ചത്. നഷ്ടപ്രണയത്തിന്‍റെ നോവുന്ന മനസുമായി ജീവിക്കുന്ന ആദിത്യകരികാലന്‍റെ വേറിട്ടമുഖവുമായാണ് വിക്രമിനെ രണ്ടാം ഭാഗത്തില്‍ കാണാന്‍ കഴിയുക. പകയും പ്രതികാരവും നിഴലിക്കുന്ന നന്ദിനിയുടെ തീക്ഷണതയും, കരുണയും മാതൃത്വവും തുളുമ്പുന്ന മന്ദാകിനിയുടെ ആർദ്രതയും ഒട്ടും ചോരാതെ ഐശ്വര്യ റായ് അവതരിപ്പിച്ചിട്ടുണ്ട്. കടമ്പൂർ കൊട്ടാരത്തിലെ, ആ​ദിത കരികാലനും നന്ദിനിയും മുഖാമുഖം വരുന്ന രം​ഗം ചിത്രത്തിലെ തന്നെ ഏറ്റവും മികച്ച രംഗങ്ങളിലൊന്നാണ്. പ്രണയവും പകയും പ്രതികാരവുമെല്ലാം ഒത്തുചേരുന്ന അപൂർവ്വങ്ങളിൽ അപുർവമായ പ്രകടനം സമ്മാനക്കുന്ന ഒരു രം​ഗം. ഇരു അഭിനേതാക്കളുടെയും കരിയറിലെ തന്നെ മികച്ച അഭിനയമുഹൂർത്തങ്ങളിലൊന്നുതന്നെയാണ് ആ രം​ഗത്തിൽ പിറന്നത്. അതുപോലെ തന്നെ പ്രണയരം​ഗങ്ങൾ എടുക്കുന്നതിൽ മാസ്റ്റർ തന്നെയാണ് താൻ എന്ന് മണിരത്നം ഒന്നുകൂടി ഊട്ടിയുറപ്പിക്കുന്ന രം​ഗമാണ് കുന്ദവായും വന്ദിയതേവനും വീണ്ടും കണ്ടുമുട്ടുന്ന രം​ഗം. ടൈറ്റിൽ ക്യാരക്ടറായി രാജകീയ പ്രൗഢിയോടെ തന്നെ ജയം രവി തന്റെ മിന്നും പ്രകടനം കാഴ്ച്ച വച്ചിട്ടുണ്ട്. അതുപോലെ തന്നെ തീയേറ്റർ വിട്ടിട്ടും നെഞ്ചിൽ കുടിയിരിക്കുന്ന മറ്റൊരു രംഗമാണ് കരികാലനും കുന്തവൈയും അരുൾമൊഴിയും ഒന്നിച്ചു കാണുന്നത്. മൂവരുടേയും ആ സമയത്തെ പ്രകടനങ്ങൾക്കും അതിൽ പങ്കുണ്ട്. മാത്രമല്ല ഇന്റർവെല്ലിനു മുമ്പുള്ള വന്തിയതേവന്റെ ഒരു എക്സ്പ്രഷനും മായാത്ത ഷോട്ടായി നിൽക്കുന്നു. എഡിറ്റിംഗിലും ഗ്രാഫിക്സിലും ചെറിയ ന്യൂനതകൾ അനുഭവപ്പെട്ടെങ്കിലും അതിനൊന്നും എന്റെ ആസ്വാദനത്തെ തൊട്ടുനോക്കാൻ കൂടി കഴിഞ്ഞില്ലായിരുന്നു എന്നതാണ് വാസ്തവം.പഴയകാലത്തെ അതേ രീതിയില്‍ പുനഃസൃഷ്ടിച്ചതും, അതിഭീകരമായ കോട്ടകള്‍ ദൃശ്യങ്ങളിലേക്ക് ചേര്‍ത്തുവെച്ചതും, കടലിന്റെ ഭീകരതയും സമുദ്ര മനോഹാരിതയും ഒരുപോലെ ഒപ്പിയെടുത്തതും, യുദ്ധവും പോരാട്ടങ്ങളും കൃത്രിമത്വങ്ങളില്ലാതെ കാഴ്ചക്കാരെ ബോധ്യപ്പെടുത്താനായതും, സംവിധാനത്തിന്റേയും സാങ്കേതികതയുടേയും മികവുതന്നെയാണ്. ചരിത്രവും മിത്തും സങ്കല്‍പ്പവും വീരവും ചേര്‍ത്തുവെക്കുമ്പോള്‍ കാഴ്ചക്കാര്‍ക്ക് തോന്നിയേക്കാവുന്ന ഏച്ചുകെട്ടലുകളെയെല്ലാം മറികടക്കാനാവുന്നത്രയും മികവുറ്റ രീതിയില്‍ ഗൃഹപാഠങ്ങള്‍ ഈ സിനിമയ്ക്കു പിന്നിലുണ്ടെന്ന് ചിത്രം കാണുന്ന ആര്‍ക്കും ബോധ്യപ്പെടും. ആളുകള്‍ മാത്രമല്ല ആനയും കുതിരയും കുന്തവും വാളും പോലും തങ്ങളുടെ 'അഭിനയം' ശ്രദ്ധിച്ചില്ലെങ്കില്‍ പാളിപ്പോകുമായിരുന്ന ഒരു സിനിമയാണ് ഇതിഹാസകാവ്യമായി മണിരത്നവും സംഘവും കാഴ്ചക്കാരിലേക്ക് എത്തിച്ചിരിക്കുന്നത്. ![](https://cdn.boolokam.com/articles/2023/05/wwdwf-1024x576.webp)ഇന്ത്യന്‍ സിനിമ പ്രേക്ഷകര്‍ കണ്ടുശീലിച്ച പതിവ് പീരിഡ് സിനിമകളില്‍ നിന്ന് തീര്‍ത്തും വ്യത്യസ്തമായാണ് മണിരത്നം എന്ന മാസ്റ്റര്‍ ക്രാഫ്റ്റ് മാന്‍ പൊന്നിയിന്‍ സെല്‍വനെ സൃഷ്ടിച്ചിരിക്കുന്നത്. ഇപ്പോ സോഷ്യൽ മീഡിയകളിൽ നടക്കുന്നതുപോലെ, ബാഹുബലി അടക്കമുള്ള പീരിഡ് ഡ്രാമകളോട് ഒരു തരത്തിലും താരതമ്യം ചെയ്യാന്‍ സാധിക്കുന്ന ചിത്രമല്ല പൊന്നിയിന്‍ സെല്‍വന്‍. ഇന്ത്യന്‍ സിനിമ ചരിത്രത്തില്‍ പൊന്നിയിന്‍ സെല്‍വന് മാത്രമായി ഒരിടം എല്ലാക്കാലത്തും ഉണ്ടാവും.
