---
author: Beaumaris
categories:
- Entertainment
comment_count: 0
date: 2022-05-21 12:47:45
draft: false
image: https://cdn.boolokam.com/articles/2022/05/GRGRG-1.jpg
like_count: 20723
share_count: 18776
tags:
- dhyan sreenivasan
- DURGA KRISHNA
- Indrans
- UDAL MOVIE INDRANS
title: ഉടലിൽ ഇന്ദ്രൻസ് ആറാടുകയാണ്...
view_count: 815762
---

**നാരായണൻ** **ഉടൽ : ഇന്ദ്രൻസ് ആറാടുകയാണ്...!!** ത്രില്ലെർ സിനിമകൾ ഒരുപാട് ഇഷ്ടമുള്ളത്കൊണ്ട് തന്നെ ഉടൽ കാണാനായി തീയറ്ററിലെത്തി. വൈകാരികമായ കഥാ അന്തരീക്ഷത്തിൽ പിറന്ന മികച്ചൊരു ത്രില്ലെർ ആണ് ഉടൽ. ഒരു ചെറിയ കഥാതന്തുവിൽ തുടങ്ങുകയും മെല്ലെ മെല്ലെ കഥാപരിസരം മുറുകുകയും ചെയ്യുന്ന ഫോർമാറ്റിൽ ആണ് സിനിമ ഒരുക്കിയിരിക്കുന്നത്. &nbsp; ഇന്ദ്രൻസിന്റെ അത്യുജ്വല പ്രകടനം സിനിമയുടെ ഏറ്റവും വലിയ പ്രത്യേകതയാണ്. തൊട്ടതിനും പിടിച്ചതിനും ഒക്കെ ഇന്ദ്രൻസിനെ അനാവശ്യമായി പൊക്കിയടിക്കുന്ന (അദ്ദേഹമത് ആഗ്രഹിക്കുന്നില്ലെങ്കിൽ കൂടി) ഒരു പ്രവണത ഈയിടെ കണ്ടു തുടങ്ങിയിരുന്നു. എന്നാൽ ഇവിടെ ഇന്ദ്രൻസ് അസാധാരണമാണ് . പുള്ളിടെ എക്സ്പ്രഷൻസ് , പെർഫോമൻസ് എല്ലാം തന്നെ ഉന്നതനിലവാരത്തിലുള്ളതാണ് ആണ്. &nbsp; ![](https://cdn.boolokam.com/articles/2022/05/GRGRG-1.jpg) ഇന്ദ്രൻസിനെപ്പോലെ ഒരാൾക്ക് മാത്രം pulloff ചെയ്യാൻ പറ്റുന്ന റോൾ എന്ന നിലയിൽ ആ കഥാപാത്രത്തെ അദ്ദേഹം പെർഫെക്ട് ആക്കിയട്ടുണ്ട്. എടുത്ത് പറയേണ്ട മറ്റൊരു പെർഫോമൻസ് ആണ് ദുർഗ കൃഷ്ണയുടേത്. സ്ട്രോങ്ങ്‌ ആയ കഥാപാത്രം അതിഗംഭീരമായി തന്നെ ചെയ്തിരിക്കുന്നു. ധ്യാൻ ശ്രീനിവാസനും തന്റെ വേഷം ഭംഗിയാക്കി. &nbsp; ![](https://cdn.boolokam.com/articles/2022/05/jyyj-1.webp) ഇരുട്ടിനെ കേന്ദ്ര കഥാപാത്രം ആക്കി ഒരു ത്രില്ലെർ ഒരുക്കാൻ കാണിച്ച സംവിധായകൻ രഘുനന്ദൻ കയ്യടി അർഹിക്കുന്നു.മനോജ്‌ പിള്ളയുടെ ഫ്രെയിംസ് നന്നായി. എഡിറ്റിംഗ് കുറച്ചുകൂടി ചടുലമാക്കാമായിരുന്നു എന്ന് തോന്നി. വില്യംസ് ചെയ്ത ഗാനവും പശ്ചാത്തല സംഗീതവും സിനിമയോടൊപ്പം മനോഹരമായി. മൊത്തത്തിൽ ത്രില്ലെർ പ്രേമികൾക്ക് വളരെ മികച്ചൊരു അനുഭവം ആയിരിക്കും ഉടൽ. ഇന്ദ്രൻസിന്റെയും ദുർഗ കൃഷ്ണയുടെയും പവർ പെർഫോമൻസ് നിറഞ്ഞ ഉഗ്രൻ സിനിമ.