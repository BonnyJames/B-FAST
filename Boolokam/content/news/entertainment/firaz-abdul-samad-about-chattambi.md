---
author: Beaumaris
categories:
- Entertainment
comment_count: 0
date: 2022-09-27 07:10:34
draft: false
image: ''
like_count: 19531
share_count: 1843
tags:
- chattambi movie
- Firaz Abdul Samad
title: പ്രേക്ഷകനെ ഇമോഷണലി കണക്ട് ചെയ്യാൻ ചിത്രത്തിന് കഴിഞ്ഞില്ല
view_count: 341688
---

**Firaz Abdul Samad** ശ്രീനാഥ് ഭാസി, ചെമ്പൻ വിനോദ്, ഗ്രേസ് ആന്റണി, മൈഥിലി, ഗുരു സോമസുന്ദരം, ബിനു പപ്പു തുടങ്ങിയവർ കേന്ദ്ര കഥാപാത്രങ്ങളായി, നവാഗതനായ അഭിലാഷ് കുമാർ സംവിധാനം ചെയ്ത് തീയേറ്ററുകളിൽ റിലീസ് ആയ ചിത്രമാണ് ചട്ടമ്പി. 90-95 കാലഘട്ടത്തിൽ കേരളത്തിൽ നടന്ന ഒരു യഥാർത്ഥ സംഭവത്തെ ആസ്പദമാക്കിയാണ് ചിത്രത്തിന്റെ കഥ മുന്നോട്ട് പോകുന്നത്. കിഴക്കൻ മലപ്രദേശമായ ഒരു ഗ്രാമവും, അവിടുത്തെ പ്രധാന ചട്ടമ്പിയുമായ കറിയയുടെ ജീവിതത്തെ ആസ്പദമാക്കിയുള്ള ഒരു ക്രൈം ഡ്രാമയാണ് ചട്ടമ്പി. ഒരു സിനിമയെ സംബന്ധിച്ചിടത്തോളം ഏറ്റവും പ്രധാനമായി ഉണ്ടാവേണ്ട കാര്യമാണ് തിരക്കഥയിലെ ഉയർച്ചയും, താഴ്ച്ചയും. സിനിമ കണ്ടു കൊണ്ടിരിക്കുന്ന പ്രേക്ഷകനെ ചിത്രം ഇടയ്ക്ക് അൽപ്പം ഇഴക്കുന്നെണ്ടെങ്കിൽ പോലും, അതിന് ശേഷം വരുന്ന ഒരു ഹൈ നോട്ടിന് ആ ഇഴച്ചിലിനെ മറികടക്കാൻ കഴിയും. എന്നാൽ ചട്ടമ്പി എന്ന ചിത്രം തുടങ്ങി, അവസാനിക്കുന്നത് വരെ ഒരേ നോട്ടിലാണ് കഥ മുന്നോട്ട് പോകുന്നത്. ചിത്രത്തിന്റെ തുടക്കം തന്നെ പ്രധാന സംഭവത്തെ കാണിക്കുന്നത് കൊണ്ട് തന്നെ, മുന്നോട്ട് നടക്കാൻ പോകുന്നത് എന്താണ് എന്ന് കൃത്യമായ ധാരണ പ്രേക്ഷകന് ഉണ്ടാകും, ആ ധാരണയെ മറികടക്കുക എന്ന ധൗത്യത്തിൽ ചിത്രം പരാജയപ്പെട്ട് പോകുന്നുണ്ട്. അതിനാൽ തന്നെ ഒരു ഗംഭീര പ്ലോട്ട് ഉണ്ടായിരുന്നിട്ട് പോലും, ചിത്രത്തിന്റെ തിരക്കഥയ്ക്കും സംവിധാനത്തിനും അതിനെ മറികടക്കാൻ കഴിയുന്നില്ല. അലക്‌സ് ജോസഫ് കൈകാര്യം ചെയ്ത ചിത്രത്തിന്റെ ക്യാമറ ഗംഭീരമായി വന്നിട്ടുണ്ട്. എന്നാൽ പശ്ചാത്തല സംഗീതവും, എഡിറ്റിങ്ങും ഒന്നും ചിത്രത്തിന് ആവശ്യമുള്ള സപ്പോർട്ട് നൽകുന്നുണ്ടായില്ല. ഓരോ സീനിന്റെയും, ഷോട്ടിന്റെയും അനാവശ്യ ദൈർഘ്യവും എന്നിലെ പ്രേക്ഷകനെ അലോസരപ്പെടുത്തി. സമയമെടുത്ത് കഥ പറയാൻ ശ്രമിച്ചിട്ട് കൂടി, ഒരു കഥാപാത്രവുമായും എന്നിലെ പ്രേക്ഷകനെ ഇമോഷണലി കണക്ട് ചെയ്യാൻ ചിത്രത്തിന് കഴിഞ്ഞില്ല. പ്രകടനങ്ങളിലേക്ക് വരുമ്പോൾ എല്ലാവരും തങ്ങളുടെ റോളുകൾ മോഷമാക്കാതെ ചെയ്തു എന്നതിനപ്പുറം അതി ഗംഭീരം എന്ന് തോന്നുന്നു പ്രകടനങ്ങൾ ഒന്നും ഉണ്ടായില്ല. ജോണിന്റെ ചാച്ചന്റെയും, ഗ്രേസിന്റെയും മാത്രമാണ് ഒരു ഇമ്പാക്ട് ഉണ്ടാക്കിയ പ്രകടനം എന്ന് വേണമെങ്കിൽ പറയാം. റിയലിസ്റ്റിക് അപ്പ്രോചിൽ കഥ പറയുന്നതിൽ ഒരു തെറ്റുമില്ല, എന്നാൽ പ്രേക്ഷകനെ ചിത്രം എൻഗേജ് ചെയ്യിക്കാനുള്ള ജെനുവിൻ എഫോർട്ട് ഉണ്ടാവണം. അങ്ങനെ നോക്കുമ്പോൾ, ശരാശരിക്ക് താഴെ നിൽക്കുന്ന തിയേറ്റർ അനുഭവമായാണ് ചട്ടമ്പി എനിക്ക് അനുഭവപ്പെട്ടത്.ചട്ടമ്പിക്ക് നൽകുന്ന റേറ്റിംഗ്- 5/10..