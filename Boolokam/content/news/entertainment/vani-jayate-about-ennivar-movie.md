---
title: "ഒരു സിനിമ എത്രമാത്രം ഉള്ളിൽ തട്ടുന്ന വിധത്തിൽ പറഞ്ഞു ഫലിപ്പിക്കാം എന്നതിന്റെ ഏറ്റവും മികച്ച ഉദാഹരണമാണ് 'എന്നിവർ'"
date: 2023-10-13T10:50:15
draft: false
categories: ["Entertainment"]
tags: ['ennivar movie', 'sidhartha siva']
author: "Beaumaris"
---

<strong>Vani Jayate</strong>

അരോചകമായ അഭിനയം കൊണ്ട് വെറുപ്പിച്ചിരുന്ന ഒരു നടനാണ് സിദ്ധാർഥ് ശിവ. പക്ഷെ ഒരു സംവിധായകൻ എന്ന നിലയിൽ കുറച്ചു കൂടി മെച്ചപ്പെട്ട ഒരു ട്രാക്ക് റെക്കോഡും അദ്ദേഹത്തിനുണ്ട്. സഖാവും, കൊച്ചാപ്പാ പൗലോയും പോലെയുള്ള ബോംബുകൾക്കിടയിലും മികച്ച രീതിയിൽ കഥ പറയാൻ കഴിയുന്ന ഒരു ടാലന്റ് അദ്ദേഹത്തിന് ഉണ്ടെന്നതിന്റെ സൂചനകൾ വേണ്ടുവോളം ഉണ്ട്. നൂറ്റൊന്ന് ചോദ്യങ്ങൾ എന്ന തന്റെ ആദ്യത്തെ സംവിധാന സംരംഭമാണ് അദ്ദേഹത്തിൻറെ ടു ഡേറ്റ് ഏറ്റവും മികച്ച ചിത്രം. തന്റെ സിനിമകളിലും സമൂഹത്തിലുള്ള ഇടപെടലുകളിലും ഒക്കെ തന്റെ രാഷ്ട്രീയ നിലപാടുകൾ കൃത്യമായി രേഖപ്പെടുത്തി വെച്ചിട്ടുള്ള ആളാണ് അദ്ദേഹം. തന്റെ പിതാവായ ശിവപ്രസാദിനെ പോലെ തീവ്ര ഇടതുപക്ഷ ചായ്‌വ് പലപ്പോഴും വ്യക്തമാക്കിയിട്ടുണ്ട്. അതുകൊണ്ട് തന്നെ ചില മുന്വിധികളോടെയാണ് 'എന്നിവർ' കാണാൻ ഇരുന്നത്.

<img class="size-full wp-image-424888 aligncenter" src="https://cdn.boolokam.com/articles/2023/10/qdqqdqdddq.jpg" alt="" width="1280" height="605" />സംസ്ഥാന സർക്കാരിന്റെതടക്കം കഴിഞ്ഞ വർഷം മികച്ച സംവിധായകനുള്ള ഏതാനും പുരസ്കാരങ്ങളും ഇതിന് ലഭിച്ചിരുന്നു. അപ്പോഴും രാഷ്ട്രീയ കാരണങ്ങൾ ആയിരിക്കും അതിന് കാരണമെന്നാണ് കരുതിയിരുന്നത്. എന്നാൽ എല്ലാവിധ മുൻവിധികളെയും തകിടം മറിച്ചു കൊണ്ട് കണ്ടു തീർത്ത സിനിമയാണ് 'എന്നിവർ'. ഒന്നര മണിക്കൂറിന് മൂന്ന് മിനിറ്റ് മാത്രം കൂടുതലുള്ള, മിനിമം ബഡ്ജറ്റിൽ, പരിമിതമായ ആമ്പിയൻസിൽ, വലിയ താരത്തിളക്കമോ, പേര് കേട്ട ടെക്ക്നിക്കൽ ക്രൂവോ ഇല്ലാതെ ഒരു സിനിമ എത്ര ഉള്ളിൽ തട്ടുന്ന വിധത്തിൽ പറഞ്ഞു ഫലിപ്പിക്കാം എന്നതിൽ ഈ അടുത്ത കാലത്ത് കണ്ട ഏറ്റവും മികച്ച ഉദാഹരണമാണ് എന്നിവർ. വലിയ പുതുമ ഒന്നും അവകാശപ്പെടാനില്ലാത്ത പ്രമേയമാണ് എന്നിവരുടേത്. പലപ്പോഴും പത്ര വാർത്തകളിൽ ചില പേരുകളോട് ചേർത്ത് വായിക്കുന്ന ഒരു വാക്ക്.. എന്നിവർ. എന്നാൽ ആ വാക്കിന് ചേർന്ന് കിടക്കുന്ന പേരുകൾ, അവരുടെ ജീവിതങ്ങൾ, അവരുടെ നിയോഗങ്ങൾ, പലപ്പോഴും നമുക്ക് അന്യമാണ്.

അന്ധമായ രാഷ്ട്രീയ വിശ്വാസവും, പാർട്ടികളോടും നേതൃത്വത്തിനോടുമുള്ള നിരൂപിക്കപ്പെട്ട ബാധ്യതകളിൽ നിന്നുണ്ടാവുന്ന വിധേയത്വവും കൊണ്ട് ഉപയോഗിക്കപ്പെട്ട ഒരു കൂട്ടം ചെറുപ്പക്കാരുടെ ഒരു രാത്രിയിൽ തുടങ്ങി മൂന്നാമത്തെ രാത്രിയിൽ അവസാനിക്കുന്ന കഥയാണ് എന്നിവരുടേത്. അതിൽ പ്രണയത്തിന്റെ, സൗഹൃദത്തിന്റെ, ചതിയുടെ, നഷ്ടബോധങ്ങളുടെ ചായങ്ങൾ പുരട്ടിയിട്ടുണ്ട്. മുൻ പിൻ നോക്കാതെ എടുത്തു ചാടുന്ന യുവത്വത്തെ തങ്ങളുടെ കൈകളിലെ കരുക്കളായി ഉപയോഗിക്കുന്ന നേതൃത്വത്തിന്റെ കുടിലതകളെ തുറന്ന് കാട്ടിയിട്ടുണ്ട്. ഒടുവിൽ ഉള്ളുലയ്ക്കുന്ന ഒരു ക്ളൈമാക്സിൽ അവസാനിക്കുമ്പോൾ കൂടെപ്പോരുന്ന ചില വേദനിപ്പിക്കുന്ന ചില പച്ചയായ സത്യങ്ങളും നമുക്ക് വെച്ച് നീട്ടിയിട്ടുണ്ട്.

പരിചിത മുഖങ്ങളായ സർജാനോ ഖാലിദും, ബിനു പപ്പുവും, സുധീഷുമൊക്കെ ഉണ്ടെങ്കിലും നായക വേഷം എന്ന് പറയാവുന്നത് സൂരജ് ആർ കുറുപ്പിന്റേതാണ്. അതദ്ദേഹം തന്നാലാവുന്ന വിധം മികച്ചതാക്കിയിട്ടുണ്ട്. അനന്തുവിന് ഒന്നാലോചിച്ചു ശേഷം പേഴ്‌സ് എടുത്തു നീട്ടുന്ന ആ ഒരൊറ്റ സീനിൽ അറിയാം ഇനിയും മികച്ച വേഷങ്ങൾ കയ്യൊതുക്കത്തോടെ ചെയ്യാൻ കഴിയുന്ന ഒരു നടനാണ് സൂരജ് എന്ന്. പിന്നീട് അവസാനിച്ചപ്പോൾ സ്‌ക്രീനിൽ നിന്നും കണ്ണെടുക്കാതെ ഉറ്റു നോക്കിയിരുന്നപ്പോൾ കയറി വരുന്ന ക്രെഡിറ്റ്സിൽ നിന്നും മനസ്സിലാക്കി സൂരജിന്റെ പങ്കാളിത്തം വെറും നടന്റെത് മാത്രമല്ല മ്യൂസിക്ക് സ്കോറും അദ്ദേഹത്തിന്റേത് തന്നെയാണെന്ന്. അതെ സമയം സൂരജിനോട് കിട നിൽക്കുന്ന രീതിയിൽ തന്നെയായിരുന്നു സർജാനോയുടെ പ്രകടനവും. ആ കഥാപാത്രത്തിന് വേണ്ട നിഷ്കളങ്കത പകരാൻ കഴിഞ്ഞിട്ടുണ്ട്. സുധീഷും, ബിനു പപ്പുവും, ജിയോബേബിയുമടക്കമുള്ള മറ്റുള്ള എല്ലാ കാസ്റ്റിംഗും ചേർന്ന് പോവുന്നുണ്ടായിരുന്നു.

ഒരൊറ്റ കാര്യം, ഇതിലും പലയിടങ്ങളിലും സംഭാഷണങ്ങൾ വ്യക്തതയോടെ മനസ്സിലാക്കാൻ കാര്യമായി ബുദ്ധിമുട്ടുന്ന രീതിയിലാണ് റെക്കോർഡിങ് നിർവഹിച്ചിട്ടുള്ളത്. അതീ സിനിമയുടെ മാത്രമല്ല ഇപ്പോഴിറങ്ങുന്ന മിക്ക സിനിമകളുടെയും പ്രശ്നമാണ്. മറ്റുള്ള ഓറ്റിറ്റി പ്ലാറ്റുഫോമുകളിൽ വരുന്ന സിനിമകളിൽ സബ് ടൈറ്റിൽ ഉള്ളത് കൊണ്ട് അത് വായിച്ച് അഡ്ജസ്റ്റ് ചെയ്യാമായിരുന്നു. എന്നാൽ ഇതിപ്പോ സൈനാ പ്ലെയിൽ ആയത് കൊണ്ട് അതുമില്ല. ശ്രവണശേഷി അത്ര ഷാർപ്പ് അല്ലാത്ത പ്രായമായി വരുന്ന പ്രേക്ഷകരെയും ഇന്നത്തെ സിനിമാ പ്രവത്തകർ പരിഗണിക്കണം എന്നുള്ള ഒരു അപേക്ഷയുമുണ്ട്. പ്രത്യേകിച്ച്‌ സംഭാഷണങ്ങളിൽ പ്രാദേശിക സ്ലാങ്ങുകൾ കൂടി ചേർക്കുന്ന അവസരങ്ങളിൽ. അതിനപ്പുറം കുറച്ചു കാലത്തിനിടയ്ക്ക് കണ്ടതിൽ വെച്ചെനിക്ക് ഏറ്റവും ഇഷ്ടപ്പെട്ട സിനിമയാണ് എന്നിവർ എന്ന് കൂടി പറഞ്ഞു അവസാനിപ്പിക്കുന്നു.
സൈന പ്ലെയിൽ സ്ട്രീം ചെയ്യുന്നുണ്ട്.


![ഒരു സിനിമ എത്രമാത്രം ഉള്ളിൽ തട്ടുന്ന വിധത്തിൽ പറഞ്ഞു ഫലിപ്പിക്കാം എന്നതിന്റെ ഏറ്റവും മികച്ച ഉദാഹരണമാണ് 'എന്നിവർ'](https://cdn.boolokam.com/articles/2023/10/qdqqdqdddq.jpg)**Vani Jayate** അരോചകമായ അഭിനയം കൊണ്ട് വെറുപ്പിച്ചിരുന്ന ഒരു നടനാണ് സിദ്ധാർഥ് ശിവ. പക്ഷെ ഒരു സംവിധായകൻ എന്ന നിലയിൽ കുറച്ചു കൂടി മെച്ചപ്പെട്ട ഒരു ട്രാക്ക് റെക്കോഡും അദ്ദേഹത്തിനുണ്ട്. സഖാവും, കൊച്ചാപ്പാ പൗലോയും പോലെയുള്ള ബോംബുകൾക്കിടയിലും മികച്ച രീതിയിൽ കഥ പറയാൻ കഴിയുന്ന ഒരു ടാലന്റ് അദ്ദേഹത്തിന് ഉണ്ടെന്നതിന്റെ സൂചനകൾ വേണ്ടുവോളം ഉണ്ട്. നൂറ്റൊന്ന് ചോദ്യങ്ങൾ എന്ന തന്റെ ആദ്യത്തെ സംവിധാന സംരംഭമാണ് അദ്ദേഹത്തിൻറെ ടു ഡേറ്റ് ഏറ്റവും മികച്ച ചിത്രം. തന്റെ സിനിമകളിലും സമൂഹത്തിലുള്ള ഇടപെടലുകളിലും ഒക്കെ തന്റെ രാഷ്ട്രീയ നിലപാടുകൾ കൃത്യമായി രേഖപ്പെടുത്തി വെച്ചിട്ടുള്ള ആളാണ് അദ്ദേഹം. തന്റെ പിതാവായ ശിവപ്രസാദിനെ പോലെ തീവ്ര ഇടതുപക്ഷ ചായ്‌വ് പലപ്പോഴും വ്യക്തമാക്കിയിട്ടുണ്ട്. അതുകൊണ്ട് തന്നെ ചില മുന്വിധികളോടെയാണ് 'എന്നിവർ' കാണാൻ ഇരുന്നത്. സംസ്ഥാന സർക്കാരിന്റെതടക്കം കഴിഞ്ഞ വർഷം മികച്ച സംവിധായകനുള്ള ഏതാനും പുരസ്കാരങ്ങളും ഇതിന് ലഭിച്ചിരുന്നു. അപ്പോഴും രാഷ്ട്രീയ കാരണങ്ങൾ ആയിരിക്കും അതിന് കാരണമെന്നാണ് കരുതിയിരുന്നത്. എന്നാൽ എല്ലാവിധ മുൻവിധികളെയും തകിടം മറിച്ചു കൊണ്ട് കണ്ടു തീർത്ത സിനിമയാണ് 'എന്നിവർ'. ഒന്നര മണിക്കൂറിന് മൂന്ന് മിനിറ്റ് മാത്രം കൂടുതലുള്ള, മിനിമം ബഡ്ജറ്റിൽ, പരിമിതമായ ആമ്പിയൻസിൽ, വലിയ താരത്തിളക്കമോ, പേര് കേട്ട ടെക്ക്നിക്കൽ ക്രൂവോ ഇല്ലാതെ ഒരു സിനിമ എത്ര ഉള്ളിൽ തട്ടുന്ന വിധത്തിൽ പറഞ്ഞു ഫലിപ്പിക്കാം എന്നതിൽ ഈ അടുത്ത കാലത്ത് കണ്ട ഏറ്റവും മികച്ച ഉദാഹരണമാണ് എന്നിവർ. വലിയ പുതുമ ഒന്നും അവകാശപ്പെടാനില്ലാത്ത പ്രമേയമാണ് എന്നിവരുടേത്. പലപ്പോഴും പത്ര വാർത്തകളിൽ ചില പേരുകളോട് ചേർത്ത് വായിക്കുന്ന ഒരു വാക്ക്.. എന്നിവർ. എന്നാൽ ആ വാക്കിന് ചേർന്ന് കിടക്കുന്ന പേരുകൾ, അവരുടെ ജീവിതങ്ങൾ, അവരുടെ നിയോഗങ്ങൾ, പലപ്പോഴും നമുക്ക് അന്യമാണ്. അന്ധമായ രാഷ്ട്രീയ വിശ്വാസവും, പാർട്ടികളോടും നേതൃത്വത്തിനോടുമുള്ള നിരൂപിക്കപ്പെട്ട ബാധ്യതകളിൽ നിന്നുണ്ടാവുന്ന വിധേയത്വവും കൊണ്ട് ഉപയോഗിക്കപ്പെട്ട ഒരു കൂട്ടം ചെറുപ്പക്കാരുടെ ഒരു രാത്രിയിൽ തുടങ്ങി മൂന്നാമത്തെ രാത്രിയിൽ അവസാനിക്കുന്ന കഥയാണ് എന്നിവരുടേത്. അതിൽ പ്രണയത്തിന്റെ, സൗഹൃദത്തിന്റെ, ചതിയുടെ, നഷ്ടബോധങ്ങളുടെ ചായങ്ങൾ പുരട്ടിയിട്ടുണ്ട്. മുൻ പിൻ നോക്കാതെ എടുത്തു ചാടുന്ന യുവത്വത്തെ തങ്ങളുടെ കൈകളിലെ കരുക്കളായി ഉപയോഗിക്കുന്ന നേതൃത്വത്തിന്റെ കുടിലതകളെ തുറന്ന് കാട്ടിയിട്ടുണ്ട്. ഒടുവിൽ ഉള്ളുലയ്ക്കുന്ന ഒരു ക്ളൈമാക്സിൽ അവസാനിക്കുമ്പോൾ കൂടെപ്പോരുന്ന ചില വേദനിപ്പിക്കുന്ന ചില പച്ചയായ സത്യങ്ങളും നമുക്ക് വെച്ച് നീട്ടിയിട്ടുണ്ട്. പരിചിത മുഖങ്ങളായ സർജാനോ ഖാലിദും, ബിനു പപ്പുവും, സുധീഷുമൊക്കെ ഉണ്ടെങ്കിലും നായക വേഷം എന്ന് പറയാവുന്നത് സൂരജ് ആർ കുറുപ്പിന്റേതാണ്. അതദ്ദേഹം തന്നാലാവുന്ന വിധം മികച്ചതാക്കിയിട്ടുണ്ട്. അനന്തുവിന് ഒന്നാലോചിച്ചു ശേഷം പേഴ്‌സ് എടുത്തു നീട്ടുന്ന ആ ഒരൊറ്റ സീനിൽ അറിയാം ഇനിയും മികച്ച വേഷങ്ങൾ കയ്യൊതുക്കത്തോടെ ചെയ്യാൻ കഴിയുന്ന ഒരു നടനാണ് സൂരജ് എന്ന്. പിന്നീട് അവസാനിച്ചപ്പോൾ സ്‌ക്രീനിൽ നിന്നും കണ്ണെടുക്കാതെ ഉറ്റു നോക്കിയിരുന്നപ്പോൾ കയറി വരുന്ന ക്രെഡിറ്റ്സിൽ നിന്നും മനസ്സിലാക്കി സൂരജിന്റെ പങ്കാളിത്തം വെറും നടന്റെത് മാത്രമല്ല മ്യൂസിക്ക് സ്കോറും അദ്ദേഹത്തിന്റേത് തന്നെയാണെന്ന്. അതെ സമയം സൂരജിനോട് കിട നിൽക്കുന്ന രീതിയിൽ തന്നെയായിരുന്നു സർജാനോയുടെ പ്രകടനവും. ആ കഥാപാത്രത്തിന് വേണ്ട നിഷ്കളങ്കത പകരാൻ കഴിഞ്ഞിട്ടുണ്ട്. സുധീഷും, ബിനു പപ്പുവും, ജിയോബേബിയുമടക്കമുള്ള മറ്റുള്ള എല്ലാ കാസ്റ്റിംഗും ചേർന്ന് പോവുന്നുണ്ടായിരുന്നു. ഒരൊറ്റ കാര്യം, ഇതിലും പലയിടങ്ങളിലും സംഭാഷണങ്ങൾ വ്യക്തതയോടെ മനസ്സിലാക്കാൻ കാര്യമായി ബുദ്ധിമുട്ടുന്ന രീതിയിലാണ് റെക്കോർഡിങ് നിർവഹിച്ചിട്ടുള്ളത്. അതീ സിനിമയുടെ മാത്രമല്ല ഇപ്പോഴിറങ്ങുന്ന മിക്ക സിനിമകളുടെയും പ്രശ്നമാണ്. മറ്റുള്ള ഓറ്റിറ്റി പ്ലാറ്റുഫോമുകളിൽ വരുന്ന സിനിമകളിൽ സബ് ടൈറ്റിൽ ഉള്ളത് കൊണ്ട് അത് വായിച്ച് അഡ്ജസ്റ്റ് ചെയ്യാമായിരുന്നു. എന്നാൽ ഇതിപ്പോ സൈനാ പ്ലെയിൽ ആയത് കൊണ്ട് അതുമില്ല. ശ്രവണശേഷി അത്ര ഷാർപ്പ് അല്ലാത്ത പ്രായമായി വരുന്ന പ്രേക്ഷകരെയും ഇന്നത്തെ സിനിമാ പ്രവത്തകർ പരിഗണിക്കണം എന്നുള്ള ഒരു അപേക്ഷയുമുണ്ട്. പ്രത്യേകിച്ച്‌ സംഭാഷണങ്ങളിൽ പ്രാദേശിക സ്ലാങ്ങുകൾ കൂടി ചേർക്കുന്ന അവസരങ്ങളിൽ. അതിനപ്പുറം കുറച്ചു കാലത്തിനിടയ്ക്ക് കണ്ടതിൽ വെച്ചെനിക്ക് ഏറ്റവും ഇഷ്ടപ്പെട്ട സിനിമയാണ് എന്നിവർ എന്ന് കൂടി പറഞ്ഞു അവസാനിപ്പിക്കുന്നു. സൈന പ്ലെയിൽ സ്ട്രീം ചെയ്യുന്നുണ്ട്.
