---
title: "അവസാനം നിമിഷത്തിലും തോൽവി സമ്മതിയ്ക്കാത്ത 'ഉയരങ്ങളി'ലെ ജയരാജൻ"
date: 2022-12-03T17:51:54
draft: false
categories: ["Entertainment"]
tags: ['mohanlal', 'uyarangalil iv sasi']
author: "Beaumaris"
---

<strong>"ഉയരങ്ങളിൽ" ജയരാജൻ</strong>

<strong>Gopala Krishnan</strong>

ആഗ്രഹിച്ച "ഉയരങ്ങളിൽ" എത്തിച്ചേരാൻ ഒന്നോ രണ്ടോ ചുവടും കൂടി മാത്രമേ ജയരാജന് അപ്പോൾ വേണ്ടിയിരുന്നുള്ളൂ. എല്ലായിടത്തും വിജയിച്ച.. രാജാവിനെ പോലെ ജീവിയ്ക്കാൻ പ്രയത്നിച്ച ജയരാജന്.. പക്ഷെ അനിവാര്യമായ വിധിയെ മാത്രം മറികടക്കാൻ ആയില്ല! താൻ പിടിയ്ക്കപ്പെട്ടു എന്ന ഘട്ടത്തിലും അയാൾ പതറിയില്ല. അന്നോളംവരെയുള്ള തന്റെ ജീവിതത്തിലെ balance sheet വ്യക്തമാക്കിയ ജയരാജന്റെ മുഖത്ത്.. താൻ സ്വപ്നം കണ്ടിരുന്ന.. ആ ഉയരങ്ങളുടെ തൊട്ടടുത്തുവരെ എത്തിയതിന്റെ ഉന്മാദമുണ്ടായിരുന്നു..
"നിനക്കെന്നെ അറിയില്ല. നിങ്ങൾക്കാർക്കും എന്നെ അറിയില്ല. ചെറുപ്പത്തിൽ നാട് വിട്ട ജയരാജന്റെ ക്വാളിഫിക്കേഷൻ വെറും ഒമ്പതാം ക്‌ളാസ്. വലിയവനായെ അടങ്ങൂ എന്ന് ശപഥം ചെയ്തവനാണ് ഞാൻ.. കുത്തുപാളയിൽ പഴങ്കഞ്ഞി കുടിച്ചു വളർന്നവൻ കോടീശ്വരനാകുന്നതിന്റെ അടുത്തു വരെയെത്തി! അല്ലെ.."

<img class=" wp-image-364988 aligncenter" src="https://cdn.boolokam.com/articles/2022/12/ff3333.jpg" alt="" width="717" height="538" />ഇത്രയും പറയുമ്പോൾ അയാളുടെ വാക്കുകളിലും മുഖത്തും അതിരില്ലാത്ത ആത്മവിശ്വാസം.. എന്നാൽ അടുത്ത സെക്കൻഡിൽ.. താൻ എത്തിപ്പെടേണ്ട ഉയരങ്ങളിലേയ്ക്കോ.. അതോ ദൈവ സന്നിധിയിലേക്കോ എന്ന ഭാവത്തിൽ മുകളിൽ നോക്കി..
"ങാ പോട്ടെ.. സാരമില്ല.. Good luck to you..!" എന്ന് പറയുമ്പോഴും പരാജയത്തിന്റെ നേരിയ ലാഞ്ചന പോലുമില്ല. ജയരാജനിൽ ..
"പശ്ചാത്താപമില്ല.. കണ്ണുനീരില്ല.. കളി നന്നായി കളിച്ചു.. അവസാനം വരെ.. പക്ഷെ തോറ്റു പോയി.. കളിച്ചതൊക്കെ എനിയ്‌ക്കിഷ്‌ടവുമായി.. അതാണല്ലോ പ്രധാനം!".. ജയരാജന്റെ ആ വാക്കുകളിലും ആത്മവിശ്വാസം തന്നെയായിരുന്നു മുന്നിട്ടു നിന്നിരുന്നത്!

ഇതായിരുന്നു ജയരാജൻ.. അയാൾക്ക്‌ ഈ ലോകത്ത് അയാളോട് മാത്രമേ സ്നേഹമുണ്ടായിരുന്നുള്ളൂ. അയാളുടെ ഉയർച്ചയ്ക്ക് വേണ്ടി ആരെയും അയാൾ ചവിട്ടിത്താഴ്ത്തും! പണമുണ്ടാക്കണം എന്ന ചിന്ത മനസ്സിലുറച്ചപ്പോൾ ചെയ്തുപോകുന്ന തെറ്റുകൾ എന്ന് പറഞ്ഞു ജയരാജന്റെ പ്രവർത്തികളെ എഴുതിത്തള്ളാനാവില്ല.. അയാൾ ഓരോ ചുവടും നേരത്തെ കണക്കുകൂട്ടി മുന്നോട്ടു നീങ്ങിയിരുന്ന ആളായിരുന്നു. അപരാധങ്ങൾ ചെയ്തു കൂട്ടിയിട്ട്.. അതെല്ലാം ഓരോ സന്ദർഭങ്ങളിൽ രക്ഷപ്പടാൻ വേണ്ടി ചെയ്ത സാഹസങ്ങൾ എന്ന രീതിയിൽ തന്റെ കൂട്ടാളികളായിരുന്ന.. (അവരുടെ നിവൃത്തിക്കേട്‌ കൊണ്ട് മാത്രം ജയരാജന്റെ കൂടെക്കൂടിയ) ജോണിയേയും ചന്ദ്രനെയും വിശ്വസിപ്പിയ്ക്കാൻ അയാൾക്ക് അധികം മെനക്കെടേണ്ടി വന്നില്ല. തന്റെ സ്ഥാപനത്തിലെ മാനേജരെ കരുതിക്കൂട്ടി കൊലപ്പെടുത്തിയതും തന്റെ ഓരോ സായാഹ്നങ്ങളും വികാരഭരിതമാക്കിയിരുന്ന പത്മ എന്ന കാമുകിയെ കഴുത്തു ഞെരിച്ചു കൊന്നതിലുമെല്ലാം അയാൾക്കോരോ ന്യായീകരണമുണ്ടായിരുന്നു.

<img class="size-full wp-image-364989 aligncenter" src="https://cdn.boolokam.com/articles/2022/12/t4t4t.jpg" alt="" width="720" height="664" />പത്മയുടെ മരണത്തെ കുറിച്ച് സംശയം തോന്നിയ ചന്ദ്രൻ ജയരാജനോട് അതേപ്പറ്റി ചോദിയ്ക്കുമ്പോൾ.. " സ്ത്രീകളെ പറ്റി നിനക്കെന്തറിയാം.. volatile frailty thy name is woman.." എന്ന് പുച്ഛഭാവത്തിൽ പറഞ്ഞ ജയരാജൻ.. ചങ്ങമ്പുഴയുടെ വരികൾ കൂടി ചേർത്ത് പുതിയൊരു ന്യായീകരണം കൂടി ചമയ്ക്കുന്നു.. "അങ്കുശമില്ലാത്ത ചാപല്യമേ, മന്നി- ലംഗനയെന്നു വിളിയ്ക്കുന്നു നിന്നെ ഞാൻ!"
അയോദ്ധ്യ എന്ന പ്രേംനസീർ ചിത്രത്തിലൂടെ നിർമ്മാതാവിന്റെ മേലങ്കിയണിഞ്ഞ എസ് പാവമണി, പ്രതാപചിത്രയുടെ ബാനറിൽ നിർമ്മിച്ച, എം ടി വാസുദേവൻ നായരുടെ തൂലികയിൽ ഐ വി ശശിയുടെ ചലച്ചിത്രാവിഷ്ക്കാരം, "ഉയരങ്ങളിൽ" റിലീസായിട്ടു ഇന്നേക്ക് 36 വർഷങ്ങൾ ! (30-11-1984) ഐ വി ശശിയുടെ സംവിധാനത്തിൽ മോഹൻലാൽ അഭിനയിച്ച എട്ടാമത്തെ ചിത്രവും കേന്ദ്രകഥാപാത്രമായ ആദ്യത്തെ ചിത്രവുമായിരുന്നു ഉയരങ്ങളിൽ! ( ഇതിനു മുമ്പും, "ഇനിയെങ്കിലും".. പോലെയുള്ള ഐ വി ശശി ചിത്രങ്ങളിൽ മോഹൻലാൽ നായകതുല്യ കഥാപാത്രങ്ങൾ അവതരിപ്പിച്ചത് മറക്കുന്നില്ല..!) എം ടി യുടെ തിരക്കഥയിൽ മോഹൻലാൽ പ്രധാന കഥാപാത്രമായ ആദ്യ ചിത്രവും "ഉയരങ്ങളിൽ" തന്നെ ! (ആ വർഷം ഐ വി ശശിയുടെ "ആൾകൂട്ടത്തിൽ തനിയെ" എന്ന ചിത്രത്തിലെ cameo കഥാപാത്രമായിരുന്നു ലാൽ അഭിനയിച്ച ആദ്യ എം ടി ചിത്രം).

കെ പി ഉമ്മറിന്റെ ഇത് മനുഷ്യനോ.. ജയന്റെ ശരപഞ്ജരം.. എന്നിങ്ങനെയുള്ള ചില ചിത്രങ്ങളിലല്ലാതെ ശക്തമായൊരു നെഗറ്റീവ് കഥാപാത്രത്തെ മുൻനിർത്തി കഥ മുന്നോട്ട് കൊണ്ടുപോകുന്ന സിനിമകൾ അധികമൊന്നും വന്നിട്ടില്ലാത്ത സമയത്തായിരുന്നു ജയരാജനെ എംടിയും ഐ വി ശശിയും അവതരിപ്പിച്ചത്! ഈ ചിത്രത്തിൽ രതീഷിന്റെ കഥാപാത്രവും കെ പി ഉമ്മറിന്റെ കഥാപാത്രവും ഇടയ്ക്കിടെ ആവർത്തിയ്ക്കുന്ന ഒരു പ്രയോഗമാണ് "Sixth Sense"! അക്കാലത്തെ ഐ വി ശശിയുടെ സിനിമകളിൽ പ്രധാന കഥാപാത്രങ്ങളെ അവതരിപ്പിച്ചിരുന്ന നടന്മാരെയെല്ലാം ഒഴിവാക്കിക്കൊണ്ട്, ജയരാജനെ മോഹൻലാലിൽ തന്നെ വിശ്വസിച്ചേൽപ്പിച്ചു എന്നുള്ളതാണ് എം ടി / ഐ വി ശശിയുടെ "Sixth Sense"!

<img class=" wp-image-364990 aligncenter" src="https://cdn.boolokam.com/articles/2022/12/fwfwfwwff-1024x576.jpg" alt="" width="971" height="546" />1984ൽ ഐ വി ശശിയുടെ ഏഴു ചിത്രങ്ങൾ റിലീസ് ചെയ്തതിൽ ആറാമത്തേതായിരുന്നു "ഉയരങ്ങളിൽ". പൂർണ്ണമായും മൂന്നാറിൽ ചിത്രീകരിച്ച ഈ ചിത്രത്തിന്റെ ഛായാഗ്രഹണം നിർവഹിച്ചത് ആ വർഷം ഐ വി ശശിയുടെ ഏഴു സിനിമകൾക്കും വേണ്ടി ക്യാമറ ചലിപ്പിച്ച ജയാനനൻ വിൻസന്റായിരുന്നു. രതീഷ്, തിലകൻ, റഹ്മാൻ, നെടുമുടി വേണു, കെ പി ഉമ്മർ, കാജൽ കിരൺ, അടൂർ ഭവാനി, ജനാർദ്ദനൻ, ബാലൻ കെ നായർ, ടി പി മാധവൻ, കുഞ്ചൻ, സ്വപ്ന, അസീസ് എന്നിങ്ങനെയുള്ള അഭിനേതാക്കൾക്കൊപ്പം ആദ്യമായി ജഗതി ശ്രീകുമാർ, ഐ വി ശശിയുടെ സംവിധാനത്തിൽ അഭിനയിച്ചതും ഈ ചിത്രത്തിലായിരുന്നു. രതീഷ് അവതരിപ്പിച്ച സത്യസന്ധനും അന്വേഷണബുദ്ധിയുമുള്ള എസ് ഐ രവിയും തിലകൻ അവതരിപ്പിച്ച, എല്ലാം ഒരു തണുപ്പൻ മട്ടിൽ നോക്കിക്കാണുന്ന സി ഐ കുറുപ്പും പോലീസുകാരുടെ രണ്ടു വ്യത്യസ്ത മനോഭാവങ്ങൾ സമർത്ഥമായി ഉൾക്കൊള്ളിച്ച കഥാപാത്രങ്ങളാണ്. എന്തിനും ഏതിനും തന്റെ അനുഭവത്തിന്റെ വെളിച്ചത്തിൽ ചില ന്യായങ്ങൾ കണ്ടെത്തുന്ന പ്രകൃതമായിരുന്നു കുറുപ്പിന്..

"ഭാര്യമാര്.. ഭർത്താക്കന്മാരെ കൊന്ന കേസുകളുമുണ്ട്.. ഇഷ്ടംപോലെ.. പക്ഷേ കുത്തിക്കൊല്ലില്ല. വിഷം കൊണ്ടാ കളി..!" എന്ന് സരസമായി പറയുന്നതിലൂടെ അന്നത്തെ ഒരു സാധാരണ പോലീസുകാരന്റെ മനസ്സായിരുന്നു കുറുപ്പിന് എന്ന് വ്യക്തം. തിലകന്റെ ആദ്യകാല മികച്ച കഥാപാത്രങ്ങളിൽ ഒന്ന്! അതുപോലെ രതീഷിന്റെ എസ് ഐ രവി.. നോക്കിലും നടത്തിലും വാക്കിലും പെരുമാറ്റത്തിലും വളരെ മാന്യനായ.. അതേസമയം കുശാഗ്രബുദ്ധി സമർത്ഥമായി മറച്ചുപിടിയ്ക്കുന്ന ഈ കഥാപാത്രം, അദ്ദേഹത്തിന്റെ ഏറ്റവും നല്ല പ്രകടനങ്ങളിൽ ഒന്നായിരുന്നു. രതീഷും മോഹൻലാലും തമ്മിലുള്ള interrogation രംഗങ്ങൾ ഇരുവരുടെയും മത്സരാഭിനയത്തിന്റെ വേദികൾ കൂടിയായിരുന്നു.

"ഉയരങ്ങളിൽ" എന്ന ചിത്രത്തിന്റെ ഹൈലൈറ്റ് എന്ന് പറയുന്നത് മോഹൻലാൽ അവതരിപ്പിച്ച ജയരാജൻ തന്നെ.. അന്ന് ലാലിന്റെ പ്രായം 24 വയസ്സ് മാത്രമായിരുന്നു. അന്നത്തെ തന്റെ പ്രായത്തെയും സിനിമയിൽ നാല് വർഷത്തെ മാത്രം അനുഭവത്തെയും മറികടക്കുന്ന ഭാവപ്പകർച്ചയോടെ മോഹൻലാൽ ജയരാജനെ അവിസ്മരണീയമാക്കി.. ലാലിന്റെ കണ്ണുകളിലെ തീക്ഷണത സ്‌ക്രീനിൽ നല്ലപോലെ പ്രയോജനപ്പെടുത്തിയ കഥാപാത്രമായിരുന്നു ജയരാജൻ. എസ്റ്റേറ്റ് മാനേജറുടെ ഭാര്യയുമായി അടുക്കുന്ന രംഗങ്ങൾ മുതലാണ് ജയരാജന്റെ മനസ്സിനെ പ്രേക്ഷകർ അയാളുടെ കണ്ണുകളിലൂടെ വായിച്ചെടുക്കുന്നത്. ജയരാജന്റെ ഓരോ പ്രവർത്തിയുടെ ഉദ്ദേശവും ആ കണ്ണുകളിൽ വ്യക്തമാകുന്നുണ്ട്.

അതുപോലെ തന്നെ സ്വയം വിശകലനം ചെയ്യുന്ന ഭാവത്തിൽ കണ്ണാടിയിൽ തന്റെ മുഖം നോക്കി സംസാരിയ്ക്കുന്ന സ്വഭാവമുണ്ടായിരുന്നു ജയരാജന്. (മൂന്നു രംഗങ്ങളിൽ അത് കാണിയ്ക്കുന്നുണ്ട്.) അതിൽ ഓരോ രംഗത്തും ഓരോ ഭാവപ്രകടനങ്ങൾ.. പ്രത്യേകിച്ചും നിയമത്തിന്റെ മുന്നിൽ കുറ്റമേറ്റ് പറഞ്ഞു സ്വന്തം മനസമാധാനം തേടാൻ തീരുമാനിയ്ക്കുന്ന ജോണിയുടെ (നെടുമുടി) മുന്നിൽ ജയരാജൻ തന്റെ പ്രവർത്തികളെ സ്വയം പഴിച്ചും.. തന്റെ ഉദ്ദേശശുദ്ധിയിലെ നിഷ്കളങ്കത ജോണിയ്ക്കു ബോധ്യപ്പെടുത്തി കൊടുത്തും അയാളുടെ അത്തരം ചിന്തകളെ ഇല്ലാതാക്കി തിരിച്ചയയ്ക്കുന്ന രംഗത്തിൽ അത്രയും നേരം കണ്ട ജയരാജനെയല്ല പ്രേക്ഷകർ കാണുന്നത്. ജയരാജന്റെ ഒരു പശ്ചാത്താപമാണോ വെളിവാകുന്നത് എന്ന് പ്രേക്ഷകർ ചിന്തിയ്ക്കുമ്പോഴാണ് തന്റെ കണ്ണിലെ ആ ക്രൗര്യം തിരിച്ചെടുത്ത്.. ആ മുഖത്ത് ഒരു ജേതാവിന്റെ പുഞ്ചിരിയോടെ കണ്ണാടിയുടെ മുന്നിൽ വന്നു നിന്ന് തന്റെ പ്രകടനത്തെ വിശകലനം ചെയ്ത് ജയരാജൻ സ്വയം അഭിനന്ദിയ്ക്കുന്നതും പ്രേക്ഷകർ കാണുന്നത്. അന്നും ഇന്നും മോഹൻലാലിന് മാത്രം ചെയ്യാനാകുന്ന ചില വിസ്മയങ്ങൾ! ക്ലൈമാക്സിലെ ജയരാജനുമായുള്ള സംഘട്ടനത്തിൽ ചന്ദ്രൻ കൊക്കയിലേക്ക് മറഞ്ഞു വീഴാൻ നേരം രക്ഷപ്പെടാൻ ജയരാജന്റെ കയ്യിൽ കേറിപിടിയ്ക്കുന്നുണ്ട്.. ആ രംഗങ്ങളിൽ ജയരാജന്റെ കണ്ണുകളിൽ അയാളുടെ മനസ്സ് വായിയ്ക്കാം. തന്റെ പദ്ധതികൾ തകർത്ത ചന്ദ്രനെ കൊല്ലാനുള്ള അവസരം ഉപയോഗിയ്ക്കാതെ.. അവനോട് തന്റെ മനസ്സിൽ ഒളിഞ്ഞുകിടപ്പുണ്ടായിരുന്ന ഒരു soft corner ജയരാജൻ പ്രകടമാക്കുന്നത് ആ കണ്ണുകളിലൂടെയായിരുന്നു.

<img class="size-large wp-image-364991 aligncenter" src="https://cdn.boolokam.com/articles/2022/12/t43t-1024x576.jpg" alt="" width="800" height="450" />ഉയരങ്ങളിൽ എന്ന ചിത്രം മറ്റൊരു നടനെ വച്ച് ഇന്നും സങ്കൽപ്പിയ്ക്കാനാവില്ല. അതിനു നിരവധി ഉദാഹരണങ്ങൾ ഈ ചിത്രത്തിൽ തന്നെയുണ്ട്.. ഒരു രംഗത്തിൽ ചന്ദ്രൻ (റഹ്മാൻ) ജയരാജനോട് പറയുന്നുണ്ട്.. "നിങ്ങൾ ചിരിയ്ക്കുമ്പോഴാണ് എനിയ്ക്കേറ്റവും ഭയം!" അത് തിരക്കഥയിൽ വെറുതെ എഴുതി ചേർത്ത ഒരു സാധാരണ വാചകം മാത്രമാകുമായിരുന്നു ഒരുപക്ഷെ ജയരാജനെ മറ്റാരെങ്കിലും അവതരിപ്പിച്ചിരുന്നു എങ്കിൽ!! ജയരാജൻ വന്യമായി ചിരിയ്ക്കുന്ന ആളല്ല.. വാക്കുകൾ പരമാവധി സൗമ്യതയോടെയും ഇടയ്ക്കൊരു ചെറുപുഞ്ചിരിയിലും മാത്രം പറഞ്ഞിരുന്ന ജയരാജന്റെ ചിലനേരങ്ങളിലെ ചിരി ഭയപ്പെടുത്തുന്നതാണ്. ജയരാജൻ അങ്ങനെ ചിരിച്ചപ്പോഴൊക്കെ അയാളുടെ പദ്ധതികൾ കൃത്യമായി നടപ്പായതിന്റെ ചാരിതാർഥ്യം മുഖത്തുണ്ടായിരുന്നു. തന്റെ ലക്ഷ്യത്തിലേക്കുള്ള പ്രയാണത്തിലെ തടസ്സം നീങ്ങിയതിന്റെ ആശ്വാസവുമുണ്ടായിരുന്നു.

ശക്തനായ ഒരു പ്രതിനായകൻ തന്നെ കേന്ദ്രകഥാപാത്രമാകുന്ന മറ്റു സിനിമകളിൽ നിന്നും "ഉയരങ്ങളിലി"ലെ ജയരാജനെ വേർതിരിച്ച് നിർത്തുന്ന ഒരു ഘടകമുണ്ട്.. അവസാനം നിമിഷത്തിലും തോൽവി സമ്മതിയ്ക്കാത്ത മനോഭാവം. തന്റെ പദ്ധതികൾ പാളിപ്പോയിട്ടും.. താൻ കയ്യോടെ പിടിയ്ക്കപ്പെട്ടിട്ടും.. ആരുടെ മുന്നിലും തോൽക്കാനും കുറ്റവാളിയെ പോലെ നിൽക്കാനും ജയരാജൻ തയ്യാറല്ലായിരുന്നു.. എസ് ഐ രവിയുടെ മുഖത്ത് നോക്കി..

"So ഇൻസ്‌പെക്ടർ.. നിങ്ങൾ ജയിയ്ക്കുന്നു അല്ലെ.. പക്ഷെ തോറ്റുപോകാൻ എനിയ്‌ക്കിഷ്‌ടമില്ലെങ്കിലോ..!" എന്ന് ഉറച്ച ശബ്ദത്തിൽ പറഞ്ഞുകൊണ്ട് അഗാധമായ കൊക്കയിലേക്ക് ജയരാജൻ ചാടുകയാണ്.. ഉയരങ്ങൾ മോഹിച്ച ജയരാജന്റെ പതനം.. അതോടൊപ്പം തന്നെ നമ്മൾ കണ്ടത് മോഹൻലാൽ എന്ന അഭിനയ വിസ്മയത്തിന്റെ ഉയരങ്ങളിലേക്കുള്ള പ്രയാണവും..


![അവസാനം നിമിഷത്തിലും തോൽവി സമ്മതിയ്ക്കാത്ത 'ഉയരങ്ങളി'ലെ ജയരാജൻ](https://cdn.boolokam.com/articles/2022/12/ff3333.jpg)**"ഉയരങ്ങളിൽ" ജയരാജൻ** **Gopala Krishnan** ആഗ്രഹിച്ച "ഉയരങ്ങളിൽ" എത്തിച്ചേരാൻ ഒന്നോ രണ്ടോ ചുവടും കൂടി മാത്രമേ ജയരാജന് അപ്പോൾ വേണ്ടിയിരുന്നുള്ളൂ. എല്ലായിടത്തും വിജയിച്ച.. രാജാവിനെ പോലെ ജീവിയ്ക്കാൻ പ്രയത്നിച്ച ജയരാജന്.. പക്ഷെ അനിവാര്യമായ വിധിയെ മാത്രം മറികടക്കാൻ ആയില്ല! താൻ പിടിയ്ക്കപ്പെട്ടു എന്ന ഘട്ടത്തിലും അയാൾ പതറിയില്ല. അന്നോളംവരെയുള്ള തന്റെ ജീവിതത്തിലെ balance sheet വ്യക്തമാക്കിയ ജയരാജന്റെ മുഖത്ത്.. താൻ സ്വപ്നം കണ്ടിരുന്ന.. ആ ഉയരങ്ങളുടെ തൊട്ടടുത്തുവരെ എത്തിയതിന്റെ ഉന്മാദമുണ്ടായിരുന്നു.. "നിനക്കെന്നെ അറിയില്ല. നിങ്ങൾക്കാർക്കും എന്നെ അറിയില്ല. ചെറുപ്പത്തിൽ നാട് വിട്ട ജയരാജന്റെ ക്വാളിഫിക്കേഷൻ വെറും ഒമ്പതാം ക്‌ളാസ്. വലിയവനായെ അടങ്ങൂ എന്ന് ശപഥം ചെയ്തവനാണ് ഞാൻ.. കുത്തുപാളയിൽ പഴങ്കഞ്ഞി കുടിച്ചു വളർന്നവൻ കോടീശ്വരനാകുന്നതിന്റെ അടുത്തു വരെയെത്തി! അല്ലെ.." ഇത്രയും പറയുമ്പോൾ അയാളുടെ വാക്കുകളിലും മുഖത്തും അതിരില്ലാത്ത ആത്മവിശ്വാസം.. എന്നാൽ അടുത്ത സെക്കൻഡിൽ.. താൻ എത്തിപ്പെടേണ്ട ഉയരങ്ങളിലേയ്ക്കോ.. അതോ ദൈവ സന്നിധിയിലേക്കോ എന്ന ഭാവത്തിൽ മുകളിൽ നോക്കി.. "ങാ പോട്ടെ.. സാരമില്ല.. Good luck to you..!" എന്ന് പറയുമ്പോഴും പരാജയത്തിന്റെ നേരിയ ലാഞ്ചന പോലുമില്ല. ജയരാജനിൽ .. "പശ്ചാത്താപമില്ല.. കണ്ണുനീരില്ല.. കളി നന്നായി കളിച്ചു.. അവസാനം വരെ.. പക്ഷെ തോറ്റു പോയി.. കളിച്ചതൊക്കെ എനിയ്‌ക്കിഷ്‌ടവുമായി.. അതാണല്ലോ പ്രധാനം!".. ജയരാജന്റെ ആ വാക്കുകളിലും ആത്മവിശ്വാസം തന്നെയായിരുന്നു മുന്നിട്ടു നിന്നിരുന്നത്! ഇതായിരുന്നു ജയരാജൻ.. അയാൾക്ക്‌ ഈ ലോകത്ത് അയാളോട് മാത്രമേ സ്നേഹമുണ്ടായിരുന്നുള്ളൂ. അയാളുടെ ഉയർച്ചയ്ക്ക് വേണ്ടി ആരെയും അയാൾ ചവിട്ടിത്താഴ്ത്തും! പണമുണ്ടാക്കണം എന്ന ചിന്ത മനസ്സിലുറച്ചപ്പോൾ ചെയ്തുപോകുന്ന തെറ്റുകൾ എന്ന് പറഞ്ഞു ജയരാജന്റെ പ്രവർത്തികളെ എഴുതിത്തള്ളാനാവില്ല.. അയാൾ ഓരോ ചുവടും നേരത്തെ കണക്കുകൂട്ടി മുന്നോട്ടു നീങ്ങിയിരുന്ന ആളായിരുന്നു. അപരാധങ്ങൾ ചെയ്തു കൂട്ടിയിട്ട്.. അതെല്ലാം ഓരോ സന്ദർഭങ്ങളിൽ രക്ഷപ്പടാൻ വേണ്ടി ചെയ്ത സാഹസങ്ങൾ എന്ന രീതിയിൽ തന്റെ കൂട്ടാളികളായിരുന്ന.. (അവരുടെ നിവൃത്തിക്കേട്‌ കൊണ്ട് മാത്രം ജയരാജന്റെ കൂടെക്കൂടിയ) ജോണിയേയും ചന്ദ്രനെയും വിശ്വസിപ്പിയ്ക്കാൻ അയാൾക്ക് അധികം മെനക്കെടേണ്ടി വന്നില്ല. തന്റെ സ്ഥാപനത്തിലെ മാനേജരെ കരുതിക്കൂട്ടി കൊലപ്പെടുത്തിയതും തന്റെ ഓരോ സായാഹ്നങ്ങളും വികാരഭരിതമാക്കിയിരുന്ന പത്മ എന്ന കാമുകിയെ കഴുത്തു ഞെരിച്ചു കൊന്നതിലുമെല്ലാം അയാൾക്കോരോ ന്യായീകരണമുണ്ടായിരുന്നു. ![](https://cdn.boolokam.com/articles/2022/12/t4t4t.jpg)പത്മയുടെ മരണത്തെ കുറിച്ച് സംശയം തോന്നിയ ചന്ദ്രൻ ജയരാജനോട് അതേപ്പറ്റി ചോദിയ്ക്കുമ്പോൾ.. " സ്ത്രീകളെ പറ്റി നിനക്കെന്തറിയാം.. volatile frailty thy name is woman.." എന്ന് പുച്ഛഭാവത്തിൽ പറഞ്ഞ ജയരാജൻ.. ചങ്ങമ്പുഴയുടെ വരികൾ കൂടി ചേർത്ത് പുതിയൊരു ന്യായീകരണം കൂടി ചമയ്ക്കുന്നു.. "അങ്കുശമില്ലാത്ത ചാപല്യമേ, മന്നി- ലംഗനയെന്നു വിളിയ്ക്കുന്നു നിന്നെ ഞാൻ!" അയോദ്ധ്യ എന്ന പ്രേംനസീർ ചിത്രത്തിലൂടെ നിർമ്മാതാവിന്റെ മേലങ്കിയണിഞ്ഞ എസ് പാവമണി, പ്രതാപചിത്രയുടെ ബാനറിൽ നിർമ്മിച്ച, എം ടി വാസുദേവൻ നായരുടെ തൂലികയിൽ ഐ വി ശശിയുടെ ചലച്ചിത്രാവിഷ്ക്കാരം, "ഉയരങ്ങളിൽ" റിലീസായിട്ടു ഇന്നേക്ക് 36 വർഷങ്ങൾ ! (30-11-1984) ഐ വി ശശിയുടെ സംവിധാനത്തിൽ മോഹൻലാൽ അഭിനയിച്ച എട്ടാമത്തെ ചിത്രവും കേന്ദ്രകഥാപാത്രമായ ആദ്യത്തെ ചിത്രവുമായിരുന്നു ഉയരങ്ങളിൽ! ( ഇതിനു മുമ്പും, "ഇനിയെങ്കിലും".. പോലെയുള്ള ഐ വി ശശി ചിത്രങ്ങളിൽ മോഹൻലാൽ നായകതുല്യ കഥാപാത്രങ്ങൾ അവതരിപ്പിച്ചത് മറക്കുന്നില്ല..!) എം ടി യുടെ തിരക്കഥയിൽ മോഹൻലാൽ പ്രധാന കഥാപാത്രമായ ആദ്യ ചിത്രവും "ഉയരങ്ങളിൽ" തന്നെ ! (ആ വർഷം ഐ വി ശശിയുടെ "ആൾകൂട്ടത്തിൽ തനിയെ" എന്ന ചിത്രത്തിലെ cameo കഥാപാത്രമായിരുന്നു ലാൽ അഭിനയിച്ച ആദ്യ എം ടി ചിത്രം). കെ പി ഉമ്മറിന്റെ ഇത് മനുഷ്യനോ.. ജയന്റെ ശരപഞ്ജരം.. എന്നിങ്ങനെയുള്ള ചില ചിത്രങ്ങളിലല്ലാതെ ശക്തമായൊരു നെഗറ്റീവ് കഥാപാത്രത്തെ മുൻനിർത്തി കഥ മുന്നോട്ട് കൊണ്ടുപോകുന്ന സിനിമകൾ അധികമൊന്നും വന്നിട്ടില്ലാത്ത സമയത്തായിരുന്നു ജയരാജനെ എംടിയും ഐ വി ശശിയും അവതരിപ്പിച്ചത്! ഈ ചിത്രത്തിൽ രതീഷിന്റെ കഥാപാത്രവും കെ പി ഉമ്മറിന്റെ കഥാപാത്രവും ഇടയ്ക്കിടെ ആവർത്തിയ്ക്കുന്ന ഒരു പ്രയോഗമാണ് "Sixth Sense"! അക്കാലത്തെ ഐ വി ശശിയുടെ സിനിമകളിൽ പ്രധാന കഥാപാത്രങ്ങളെ അവതരിപ്പിച്ചിരുന്ന നടന്മാരെയെല്ലാം ഒഴിവാക്കിക്കൊണ്ട്, ജയരാജനെ മോഹൻലാലിൽ തന്നെ വിശ്വസിച്ചേൽപ്പിച്ചു എന്നുള്ളതാണ് എം ടി / ഐ വി ശശിയുടെ "Sixth Sense"! ![](https://cdn.boolokam.com/articles/2022/12/fwfwfwwff-1024x576.jpg)1984ൽ ഐ വി ശശിയുടെ ഏഴു ചിത്രങ്ങൾ റിലീസ് ചെയ്തതിൽ ആറാമത്തേതായിരുന്നു "ഉയരങ്ങളിൽ". പൂർണ്ണമായും മൂന്നാറിൽ ചിത്രീകരിച്ച ഈ ചിത്രത്തിന്റെ ഛായാഗ്രഹണം നിർവഹിച്ചത് ആ വർഷം ഐ വി ശശിയുടെ ഏഴു സിനിമകൾക്കും വേണ്ടി ക്യാമറ ചലിപ്പിച്ച ജയാനനൻ വിൻസന്റായിരുന്നു. രതീഷ്, തിലകൻ, റഹ്മാൻ, നെടുമുടി വേണു, കെ പി ഉമ്മർ, കാജൽ കിരൺ, അടൂർ ഭവാനി, ജനാർദ്ദനൻ, ബാലൻ കെ നായർ, ടി പി മാധവൻ, കുഞ്ചൻ, സ്വപ്ന, അസീസ് എന്നിങ്ങനെയുള്ള അഭിനേതാക്കൾക്കൊപ്പം ആദ്യമായി ജഗതി ശ്രീകുമാർ, ഐ വി ശശിയുടെ സംവിധാനത്തിൽ അഭിനയിച്ചതും ഈ ചിത്രത്തിലായിരുന്നു. രതീഷ് അവതരിപ്പിച്ച സത്യസന്ധനും അന്വേഷണബുദ്ധിയുമുള്ള എസ് ഐ രവിയും തിലകൻ അവതരിപ്പിച്ച, എല്ലാം ഒരു തണുപ്പൻ മട്ടിൽ നോക്കിക്കാണുന്ന സി ഐ കുറുപ്പും പോലീസുകാരുടെ രണ്ടു വ്യത്യസ്ത മനോഭാവങ്ങൾ സമർത്ഥമായി ഉൾക്കൊള്ളിച്ച കഥാപാത്രങ്ങളാണ്. എന്തിനും ഏതിനും തന്റെ അനുഭവത്തിന്റെ വെളിച്ചത്തിൽ ചില ന്യായങ്ങൾ കണ്ടെത്തുന്ന പ്രകൃതമായിരുന്നു കുറുപ്പിന്.. "ഭാര്യമാര്.. ഭർത്താക്കന്മാരെ കൊന്ന കേസുകളുമുണ്ട്.. ഇഷ്ടംപോലെ.. പക്ഷേ കുത്തിക്കൊല്ലില്ല. വിഷം കൊണ്ടാ കളി..!" എന്ന് സരസമായി പറയുന്നതിലൂടെ അന്നത്തെ ഒരു സാധാരണ പോലീസുകാരന്റെ മനസ്സായിരുന്നു കുറുപ്പിന് എന്ന് വ്യക്തം. തിലകന്റെ ആദ്യകാല മികച്ച കഥാപാത്രങ്ങളിൽ ഒന്ന്! അതുപോലെ രതീഷിന്റെ എസ് ഐ രവി.. നോക്കിലും നടത്തിലും വാക്കിലും പെരുമാറ്റത്തിലും വളരെ മാന്യനായ.. അതേസമയം കുശാഗ്രബുദ്ധി സമർത്ഥമായി മറച്ചുപിടിയ്ക്കുന്ന ഈ കഥാപാത്രം, അദ്ദേഹത്തിന്റെ ഏറ്റവും നല്ല പ്രകടനങ്ങളിൽ ഒന്നായിരുന്നു. രതീഷും മോഹൻലാലും തമ്മിലുള്ള interrogation രംഗങ്ങൾ ഇരുവരുടെയും മത്സരാഭിനയത്തിന്റെ വേദികൾ കൂടിയായിരുന്നു. "ഉയരങ്ങളിൽ" എന്ന ചിത്രത്തിന്റെ ഹൈലൈറ്റ് എന്ന് പറയുന്നത് മോഹൻലാൽ അവതരിപ്പിച്ച ജയരാജൻ തന്നെ.. അന്ന് ലാലിന്റെ പ്രായം 24 വയസ്സ് മാത്രമായിരുന്നു. അന്നത്തെ തന്റെ പ്രായത്തെയും സിനിമയിൽ നാല് വർഷത്തെ മാത്രം അനുഭവത്തെയും മറികടക്കുന്ന ഭാവപ്പകർച്ചയോടെ മോഹൻലാൽ ജയരാജനെ അവിസ്മരണീയമാക്കി.. ലാലിന്റെ കണ്ണുകളിലെ തീക്ഷണത സ്‌ക്രീനിൽ നല്ലപോലെ പ്രയോജനപ്പെടുത്തിയ കഥാപാത്രമായിരുന്നു ജയരാജൻ. എസ്റ്റേറ്റ് മാനേജറുടെ ഭാര്യയുമായി അടുക്കുന്ന രംഗങ്ങൾ മുതലാണ് ജയരാജന്റെ മനസ്സിനെ പ്രേക്ഷകർ അയാളുടെ കണ്ണുകളിലൂടെ വായിച്ചെടുക്കുന്നത്. ജയരാജന്റെ ഓരോ പ്രവർത്തിയുടെ ഉദ്ദേശവും ആ കണ്ണുകളിൽ വ്യക്തമാകുന്നുണ്ട്. അതുപോലെ തന്നെ സ്വയം വിശകലനം ചെയ്യുന്ന ഭാവത്തിൽ കണ്ണാടിയിൽ തന്റെ മുഖം നോക്കി സംസാരിയ്ക്കുന്ന സ്വഭാവമുണ്ടായിരുന്നു ജയരാജന്. (മൂന്നു രംഗങ്ങളിൽ അത് കാണിയ്ക്കുന്നുണ്ട്.) അതിൽ ഓരോ രംഗത്തും ഓരോ ഭാവപ്രകടനങ്ങൾ.. പ്രത്യേകിച്ചും നിയമത്തിന്റെ മുന്നിൽ കുറ്റമേറ്റ് പറഞ്ഞു സ്വന്തം മനസമാധാനം തേടാൻ തീരുമാനിയ്ക്കുന്ന ജോണിയുടെ (നെടുമുടി) മുന്നിൽ ജയരാജൻ തന്റെ പ്രവർത്തികളെ സ്വയം പഴിച്ചും.. തന്റെ ഉദ്ദേശശുദ്ധിയിലെ നിഷ്കളങ്കത ജോണിയ്ക്കു ബോധ്യപ്പെടുത്തി കൊടുത്തും അയാളുടെ അത്തരം ചിന്തകളെ ഇല്ലാതാക്കി തിരിച്ചയയ്ക്കുന്ന രംഗത്തിൽ അത്രയും നേരം കണ്ട ജയരാജനെയല്ല പ്രേക്ഷകർ കാണുന്നത്. ജയരാജന്റെ ഒരു പശ്ചാത്താപമാണോ വെളിവാകുന്നത് എന്ന് പ്രേക്ഷകർ ചിന്തിയ്ക്കുമ്പോഴാണ് തന്റെ കണ്ണിലെ ആ ക്രൗര്യം തിരിച്ചെടുത്ത്.. ആ മുഖത്ത് ഒരു ജേതാവിന്റെ പുഞ്ചിരിയോടെ കണ്ണാടിയുടെ മുന്നിൽ വന്നു നിന്ന് തന്റെ പ്രകടനത്തെ വിശകലനം ചെയ്ത് ജയരാജൻ സ്വയം അഭിനന്ദിയ്ക്കുന്നതും പ്രേക്ഷകർ കാണുന്നത്. അന്നും ഇന്നും മോഹൻലാലിന് മാത്രം ചെയ്യാനാകുന്ന ചില വിസ്മയങ്ങൾ! ക്ലൈമാക്സിലെ ജയരാജനുമായുള്ള സംഘട്ടനത്തിൽ ചന്ദ്രൻ കൊക്കയിലേക്ക് മറഞ്ഞു വീഴാൻ നേരം രക്ഷപ്പെടാൻ ജയരാജന്റെ കയ്യിൽ കേറിപിടിയ്ക്കുന്നുണ്ട്.. ആ രംഗങ്ങളിൽ ജയരാജന്റെ കണ്ണുകളിൽ അയാളുടെ മനസ്സ് വായിയ്ക്കാം. തന്റെ പദ്ധതികൾ തകർത്ത ചന്ദ്രനെ കൊല്ലാനുള്ള അവസരം ഉപയോഗിയ്ക്കാതെ.. അവനോട് തന്റെ മനസ്സിൽ ഒളിഞ്ഞുകിടപ്പുണ്ടായിരുന്ന ഒരു soft corner ജയരാജൻ പ്രകടമാക്കുന്നത് ആ കണ്ണുകളിലൂടെയായിരുന്നു. ![](https://cdn.boolokam.com/articles/2022/12/t43t-1024x576.jpg)ഉയരങ്ങളിൽ എന്ന ചിത്രം മറ്റൊരു നടനെ വച്ച് ഇന്നും സങ്കൽപ്പിയ്ക്കാനാവില്ല. അതിനു നിരവധി ഉദാഹരണങ്ങൾ ഈ ചിത്രത്തിൽ തന്നെയുണ്ട്.. ഒരു രംഗത്തിൽ ചന്ദ്രൻ (റഹ്മാൻ) ജയരാജനോട് പറയുന്നുണ്ട്.. "നിങ്ങൾ ചിരിയ്ക്കുമ്പോഴാണ് എനിയ്ക്കേറ്റവും ഭയം!" അത് തിരക്കഥയിൽ വെറുതെ എഴുതി ചേർത്ത ഒരു സാധാരണ വാചകം മാത്രമാകുമായിരുന്നു ഒരുപക്ഷെ ജയരാജനെ മറ്റാരെങ്കിലും അവതരിപ്പിച്ചിരുന്നു എങ്കിൽ!! ജയരാജൻ വന്യമായി ചിരിയ്ക്കുന്ന ആളല്ല.. വാക്കുകൾ പരമാവധി സൗമ്യതയോടെയും ഇടയ്ക്കൊരു ചെറുപുഞ്ചിരിയിലും മാത്രം പറഞ്ഞിരുന്ന ജയരാജന്റെ ചിലനേരങ്ങളിലെ ചിരി ഭയപ്പെടുത്തുന്നതാണ്. ജയരാജൻ അങ്ങനെ ചിരിച്ചപ്പോഴൊക്കെ അയാളുടെ പദ്ധതികൾ കൃത്യമായി നടപ്പായതിന്റെ ചാരിതാർഥ്യം മുഖത്തുണ്ടായിരുന്നു. തന്റെ ലക്ഷ്യത്തിലേക്കുള്ള പ്രയാണത്തിലെ തടസ്സം നീങ്ങിയതിന്റെ ആശ്വാസവുമുണ്ടായിരുന്നു. ശക്തനായ ഒരു പ്രതിനായകൻ തന്നെ കേന്ദ്രകഥാപാത്രമാകുന്ന മറ്റു സിനിമകളിൽ നിന്നും "ഉയരങ്ങളിലി"ലെ ജയരാജനെ വേർതിരിച്ച് നിർത്തുന്ന ഒരു ഘടകമുണ്ട്.. അവസാനം നിമിഷത്തിലും തോൽവി സമ്മതിയ്ക്കാത്ത മനോഭാവം. തന്റെ പദ്ധതികൾ പാളിപ്പോയിട്ടും.. താൻ കയ്യോടെ പിടിയ്ക്കപ്പെട്ടിട്ടും.. ആരുടെ മുന്നിലും തോൽക്കാനും കുറ്റവാളിയെ പോലെ നിൽക്കാനും ജയരാജൻ തയ്യാറല്ലായിരുന്നു.. എസ് ഐ രവിയുടെ മുഖത്ത് നോക്കി.. "So ഇൻസ്‌പെക്ടർ.. നിങ്ങൾ ജയിയ്ക്കുന്നു അല്ലെ.. പക്ഷെ തോറ്റുപോകാൻ എനിയ്‌ക്കിഷ്‌ടമില്ലെങ്കിലോ..!" എന്ന് ഉറച്ച ശബ്ദത്തിൽ പറഞ്ഞുകൊണ്ട് അഗാധമായ കൊക്കയിലേക്ക് ജയരാജൻ ചാടുകയാണ്.. ഉയരങ്ങൾ മോഹിച്ച ജയരാജന്റെ പതനം.. അതോടൊപ്പം തന്നെ നമ്മൾ കണ്ടത് മോഹൻലാൽ എന്ന അഭിനയ വിസ്മയത്തിന്റെ ഉയരങ്ങളിലേക്കുള്ള പ്രയാണവും..
