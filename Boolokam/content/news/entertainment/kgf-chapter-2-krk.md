---
author: Beaumaris
categories:
- Entertainment
comment_count: 0
date: 2022-04-18 10:11:38
draft: false
image: https://cdn.boolokam.com/articles/2022/04/FFFFF.webp
like_count: 15679
share_count: 1733
tags:
- Featured
- KGF Chapter 2
- KRK
- Prashanth Neel
title: '"സൈന്യത്തിന് വരെ റോക്കിയെ ഒന്നും ചെയ്യാനാകുന്നില്ലെങ്കിൽ ഇന്ത്യ എങ്ങനെ ചൈനയെയും
  പാകിസ്താനെയും നേരിടും ?" ,കെജിഎഫിനെ വിമർശിച്ചു എയറിലായി കമാൽ ആർ.ഖാൻ'
view_count: 196090
---

മികച്ച പ്രതികരണങ്ങളോടെയും കളക്ഷനോടെയും കെജിഎഫ് ചാപ്‌റ്റർ 2 വാർത്തകളിൽ നിറയുകയാണ് . പോസിറ്റിവ് റിവ്യൂകളുടെ ചാകരയാണ് എവിടെയും. എന്നാൽ ചിത്രത്തെ രൂക്ഷമായി വിമർശിച്ച് രംഗത്തെത്തുകയാണ് നടനും സിനിമാ നിരൂപകനുമായ കമാൽ ആർ.ഖാൻ എന്ന കെ.ആർ.കെ. അതിലൂടെ കക്ഷി പുലിവാലാണ് പിടിച്ചിരിക്കുന്നത്. കെജിഎഫ് ആരാധകർ വെട്ടുകിളികളെ പോലെ വന്നു ആക്രമിക്കുകയാണ്. കെജിഎഫ് 2 മൂന്ന് മണിക്കൂർ പീഡനമാണെന്നാണ് ആശാൻ പറയുന്നത്. അദ്ദേഹത്തിന്റെ പ്രതികരണം ട്വിറ്ററിലൂടെയായിരുന്നു . സിനിമയെന്ന പേരിൽ വെറുതെ പ്രേക്ഷകരുടെയും പ്രൊഡ്യൂസറുടെയും പൈസ കളയാൻ എടുത്ത ചിത്രമാണെന്നും തല പെരുക്കുന്ന സംഭാഷണങ്ങൾ മാത്രമാണ് സിനിമ മുഴുവനെന്നും കമാൽ ട്വീറ്റ് ചെയ്തു. എയർഫോഴ്സിനും ഇന്ത്യൻ മിലിട്ടറിക്കും റോക്കിയെ ഒന്നും ചെയ്യാനാകുന്നില്ലെന്നും പ്രധാനമന്ത്രിയെ വരെ നേരിട്ട് ചെന്ന് വെല്ലുവിളിക്കുന്നെന്നും കൊള്ളാം പ്രശാന്ത് ഭായി.. ഇങ്ങനെയാണെങ്കിൽ ഇന്ത്യ എങ്ങനെ പാകിസ്ഥാനെയും ചൈനയെയും നേരിടുമെന്നും... ... എന്നുമായി മറ്റൊരു ട്വീറ്റിലൂടെ കമാൽ ചോദിക്കുന്നത്. ![](https://cdn.boolokam.com/articles/2022/04/FFFFF.webp)എന്നാൽ കമാലിന്റെ ട്വീറ്റ് വെെറലായതോടെ കെജിഎഫ് ആരാധക‌ർ രംഗത്തെത്തി. കടുത്ത ആക്രമണവും തുടങ്ങി. ദേശദ്രോഹിയെന്നു വരെ വിശേഷണം കേട്ട കമാൽ ഇപ്പോൾ എയറിലാണ്. എന്തായാലും ഇയാൾ ഇതാദ്യമായല്ല ഇത്തരം പ്രശസ്തമായ സിനിമകളെ വിമർശിക്കുന്നത്. വെറും പബ്ലിസിറ്റി സ്റ്റണ്ട് എന്നാണു പൊതുവെ കമാലിനെ കുറിച്ച് പറയുന്നത്. മുൻപ് ബാഹുബലിയെയും രാജമൗലിയെയും വിമര്ശിച്ചും ആശാൻ എയറിൽ ആയിട്ടുണ്ട്.