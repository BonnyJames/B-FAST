---
author: Beaumaris
categories:
- Entertainment
comment_count: 0
date: 2023-11-25 12:04:34
draft: false
image: https://cdn.boolokam.com/articles/2023/11/wwwwww-2.jpg
like_count: 14045
share_count: 6746
tags:
- Adv Riyas
- jyothika
- kathal the core
- mammootty
- sudhi kozhikode
title: സങ്കടം, നിസ്സഹായത, അനുകമ്പ, പ്രണയം, ആകുലത, വിരഹം അതെല്ലാം തികഞ്ഞ കയ്യടക്കത്തോടെ
  നിങ്ങൾ അഭിനയിച്ചു വച്ചിട്ടുണ്ട്, നിങ്ങൾ ആണ് ഈ സിനിമയുടെ നട്ടെല്ല്, ആസ്വാദന കുറിപ്പ്
view_count: 659809
---

**Adv Riyas** കാതൽ സിനിമ കണ്ട് ഇറങ്ങി ഒരു ദിവസം പിന്നിട്ടു.എന്നിട്ടും അതിലെ കഥാപാത്രങ്ങൾ ഒരു നൊമ്പരമായി മനസ്സിൽ കിടന്നു പരക്കം പായുക ആണ്..അടുത്ത കാലത്തായി മമ്മൂട്ടിയിൽ വന്നെത്തുന്ന തിരക്കഥകൾ അത് നിർമിക്കുവാൻ മമ്മൂട്ടി കമ്പനി , അതിനേക്കളുപരി അത് ഉജ്ജ്വലം ആയി അഭിനയിച്ചു ഫലിപ്പിക്കാൻ പുള്ളി എടുക്കുന്ന ആത്മാർത്ഥമായ സമീപനം .പറയാതെ വയ്യ. മുഖ്യധാരാ സിനിമയിൽ ഒരുപാട് കഴിവ് തെളിയിക്കാൻ അവസരം കിട്ടാത്ത അതുല്യ കലാകാരന്മാരെ ഓരോ സിനിമയിലും കാസ്റ്റ് ചെയ്തു പുതുമുഖങ്ങൾക്ക് തന്നെ ഒത്തിരി അവസരം നൽകുന്ന മമ്മൂട്ടി കമ്പനി ഒരു മികച്ച കയ്യടി അർഹിക്കുന്നു..ഇനി സിനിമയിലൂടെ ഒന്ന് സഞ്ചരിക്കാം.ഈ സിനിമയിലെ ഓരോ കഥാപാത്രങ്ങളും അനുഭവിക്കുന്ന ഒരു നിസ്സഹായത ഉണ്ട്.അതിൽ നായകൻ തൊട്ടു ചെറിയ റോളിൽ അഭിനയിച്ചിരിക്കുന്ന ഓരോ വ്യക്തികളും ഗംഭീരം ആയി പെർഫോം ചെയ്തിരിക്കുന്നു.അതിൽ സംവിധായകന് ബിഗ് സല്യൂട്ട് .. ഇതിൽ എനിക്ക് ഏറ്റവും ഇഷ്ടപെട്ട റോൾ തങ്കച്ചൻ ആയി അഭിനയിച്ച സുധി കോഴിക്കോട് .നിങ്ങൾ ആണ് ഈ സിനിമയുടെ നട്ടെല്ല്.സങ്കടം, നിസ്സഹായത, അനുകമ്പ, പ്രണയം, ആകുലത, വിരഹം ഒരു മനുഷ്യൻ്റെ ജീവിതത്തിൽ കടന്നു പോകുന്ന എന്തെല്ലാം സ്വഭാവ സവിശേഷതകൾ ഉണ്ടോ അതെല്ലാം തികഞ്ഞ കയ്യടക്കത്തോടെ നിങ്ങൾ അഭിനയിച്ചു വച്ചിട്ടുണ്ട്.അങ്ങനെയുള്ള അവസ്ഥകളിൽ കൂടെ കടന്നു പോകുന്നവരെ ക്യാമറ കണ്ണിലൂടെ നിങ്ങൾ ഒരു സമൂഹത്തിന് കാണിച്ചു കൊടുത്തിരിക്കുന്നു. നിങ്ങൾ തന്നെ ആണ് ഈ സിനിമയിലെ മെഗാ താരം.മമ്മൂട്ടിയുടെ ഭാര്യ റോളിൽ തികഞ്ഞ കയ്യടക്കത്തോടെ അഭിനയിച്ച ജ്യോതിക.ഇങ്ങനെയുള്ള മാതാപിതാക്കൾ അവരുടെ സംരക്ഷണയിൽ ജീവിക്കുന്ന കുഞ്ഞിൻ്റെ അവസ്ഥ അത് അനഘയിൽ ഭദ്രം ആയിരുന്നു.വളരെ കുറച്ച് സംഭാഷണ ശകലങ്ങളിൽ ഉള്ളിലെ ദുഃഖം കടിച്ചു അമർത്തി ജീവിക്കുന്ന മമ്മൂട്ടിയുടെ അച്ഛൻ്റെ കഥാപാത്രം.സഹ താരങ്ങൾ ആയി വന്ന രാഷ്ട്രീയക്കരും, വക്കീലും,എന്ന് വേണ്ട ഒരു സീനിൽ പോലും വന്നു പോകുന്ന എല്ലാ കഥാപാത്രങ്ങളും ഈ സിനിമയുടെ പൂർണതയിൽ ഒരു പങ്ക് അർഹിക്കുന്നു.. ![](https://cdn.boolokam.com/articles/2023/11/wwwwww-2.jpg) ഒരു സിനിമയുടെ പൂർണത എന്ന് പറയുന്നത് ആ സിനിമയുടെ കഥാതന്തു, അതിൽ അഭിനയിച്ച മുഴുവൻ കഥാപാത്രങ്ങളും നീതി പുലർത്തുന്നതും കൂടി ആകുന്നു.കാതൽ സിനിമയിൽ അത് സംഭവിച്ചിരിക്കുന്നു. 40 വർഷമായി ഒരു ഇൻഡസ്ട്രിയുടെ ഭാഗമായി നാന്നൂറിൽ അതികം കഥാപാത്രങ്ങൾ ചെയ്തു ഇന്നും പുതുമ തേടി പോകുന്ന നായകൻ.എന്ത് പറയുവാൻ ഈ മനുഷ്യനെ കുറിച്ച്.നിരന്തരം അപ്ഡേറ്റ് ആയി തനിക്ക് ഇണങ്ങുന്ന കഥാപാത്രങ്ങൾ തേടി പോയി അഭ്രപാളികളിൽ വിസ്മയം തീർക്കുന്ന മമ്മൂട്ടി എന്ന പ്രതിഭാസം വരും നാളുകളിൽ ഇനിയും ഞെട്ടിച്ചു കൊണ്ടെ ഇരിക്കും.അതിൽ സംശയം ലവലേശം ഇല്ല.. ![](https://cdn.boolokam.com/articles/2023/11/dqdqqdffff-1.jpg)നൻപകൽ , റോഷക്, കണ്ണൂർ സ്ക്വാഡ്, കാതൽ .സംഭാഷണ രീതിയിൽ , മാനെറിസത്തിൽ , സ്വഭാവ രീതിയിൽ ഒന്നിലും ഒരു രീതിയിലും പുലബന്ധം പോലും ഇല്ലാതെ കഥാപാത്രങ്ങൾ .സംഭാഷണ ശകലങ്ങൾ വളരെ കുറച്ച് മാത്രം അവകാശപ്പെടുന്ന കഥാപാത്രം, സിനിമയിൽ ഉടനീളം ഇങ്ങനെയുള്ള ഒരു മനുഷ്യൻ നേരിടുന്ന അവസ്ഥ.അത് പ്രകടനത്തിൽ കൂടെ പ്രേക്ഷകരിൽ എത്തുക.ക്ലൈമാക്സിൽ അച്ഛനെ കെട്ടിപിടിച്ചു പൊട്ടി കരയുന്ന സീൻ .സകലതും നഷ്ടപ്പെടുമെന്ന് ഭയന്ന് സ്വന്തം കുറവുകൾ സമൂഹം മുതലെടുക്കുന്ന ഒരു അവസ്ഥ ഇതിലും മനോഹരം ആയി ഒരാൾക്ക് അഭിനയിച്ചു ഫലിപ്പിക്കാൻ സാധിക്കുമോ ?? അറിയില്ല. കോടികളുടെ കിലുക്കം അല്ല കഥാപാത്രങ്ങളിലൂടെ സഞ്ചരിക്കുന്ന മമ്മൂട്ടിയെ ആണ് ഞാൻ എന്ന പ്രേക്ഷകനും, ഫാനും ആഗ്രഹിക്കുന്നത്.മമ്മൂട്ടി കമ്പനിയിൽ കൂടെ മമ്മൂട്ടി വീണ്ടും വീണ്ടും വിസ്മയിപ്പിക്കുന്നു.കാത്തിരിക്കാം ഇതിലും മികച്ച ഒരു മാത്യൂ ദേവസിക്ക് ആയി. ![](https://cdn.boolokam.com/articles/2023/11/wweeee-2.jpg) **