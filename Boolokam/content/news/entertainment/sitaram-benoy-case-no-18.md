---
author: Beaumaris
categories:
- Entertainment
comment_count: 0
date: 2022-09-22 05:39:03
draft: false
image: ''
like_count: 56218
share_count: 44319
tags:
- kannada movie
- sitaram benoy case no 18
title: ത്രില്ലർ പ്രേമികൾ കണ്ടിരിക്കേണ്ട സിനിമയാണ് 'സീതാറാം ബിനോയ് കേസ് നമ്പർ 18'
view_count: 1522737
---

എം സോൺ റഫറൻസിൽ അടുത്ത ഒരു കന്നഡ ത്രില്ലർ ചിത്രം .ആദ്യം തന്നെ എനിക്ക് അത്ഭുതമാണ് വിജയ് രാഘവേന്ദ്ര എന്ന ഈ നടനെ ഒരു സാധാരണക്കാരന്റെ റോളിൽ കണ്ടപ്പോൾ തോന്നിയത് .ഡോകട്ർ രാജ്കുമാർ ന്റെ അനന്തരവൻ എന്ന പേര് മാത്രം മതി ജനങ്ങൾ ആകാശത്ത് എടുത്തു വയ്ക്കാൻ . സഹോദരനായ ശ്രീ മുരളി മഫ്തി ഉഗ്രം രാജ് വിഷ്ണു ഭാരതീ മദഗജ പോലുള്ള മസാല ചിത്രങ്ങൾ ചെയ്ത് സ്റ്റാർ ബ്രാൻണ്ടാവാൻ നോക്കുമ്പോൾ ഈ എന്ന താര കുടുംമ്പത്തിൽ ജനിച്ച ഒരു ബ്രാൻഡ് സ്റ്റാർ ആവാതെ ഇത്തരം വ്യത്യസ്തമാർന്ന ചിത്രങ്ങൾ ചെയ്ത് ഒരു നടനെന്ന് തെളിയിക്കുന്നത് ചെറിയ കാര്യമല്ല. സ്പോയിലർ (ഒണ്ട് കേട്ടോ ) സീതാറാം ബിനോയ് കേസ് നമ്പർ 18 സബ് ഇൻസ്‌പെക്ടർ സീതാറാം സ്ഥലം മാറ്റം കിട്ടിയിട്ട് ആനഗദ്ദേ പോലീസ് സ്റ്റേഷനിൽ വന്നു ജോയിൻ ചെയ്തതിന്റെ അടുത്ത ദിവസം അദ്ദേഹത്തിന്റെ വീട്ടിൽ മോഷണം നടക്കുന്നു. ആളുകൾക്കിടയിൽ ഉണ്ടാകുന്ന മുറുമുറുപ്പ് അദ്ദേഹത്തിന്റെ സമനില തെറ്റിക്കുകയും മോഷ്ടാക്കളെ പിടിക്കണം എന്ന വാശിയെ പിരികേറ്റപ്പെടുകയും ചെയ്യുന്നു. അതേ നാട്ടിലെ മീൻകാരൻ നാഗയിലും അതുപോലെ KEB ജീവനക്കാർ ആയ സീനയിലും ദേവയിലും സീതാറാമിന് സംശയം ജനിക്കുന്നു. തുടർന്ന് മോഷ്ടാക്കളെ പിടിക്കൂടാൻ ഉറക്കമുളച്ച് ഹോം വർക്ക് ചെയ്യുകയും മോഷ്ടാക്കളെ കണ്ടെത്തുകയും ചെയ്യുന്നു അവരെ തിരിച്ചറിയുകയും ചെയ്യുമ്പോൾ . പിന്നേ ട്വിസ്റ്റോടു ട്വിസ്റ്റാ . ആ തലത്തിലുള്ള അന്വേഷണത്തിനിടയിൽ അവർ രക്ഷപ്പെടുകയും ചെയ്യുന്നു. മറ്റൊരു ദിവസം വിവാഹ വാർഷികത്തിന് വീട്ടിലെത്തുന്ന അദ്ദേഹം കാണുന്ന ദുരൂഹമായ കാഴ്ചയും, അതിന്റെ കാരണം അന്വേഷിച്ചുള്ള യാത്രയുമാണ്, വലിയൊരു ദുരൂഹതയുടെ ചുരുൾ അഴിയുന്നതിന് ഹേതുവാകുന്നത്...അതെന്താണെന്ന് നമുക്ക് കണ്ടറിയാം.. ചിത്രത്തിന്റെ കഥ പറച്ചിൽ ഇന്റർവൽ വരെ ഏതൊരു കാണിയേയും ആകാംഷയുടെ മുൾമുനയിൽ ഇരുത്തുന്നു. ശേഷം ഇന്റർവെല്ലിലെ ഇരുപത് മിനിറ്റ് ലാഗ് തോന്നുകയും ശേഷം ടേക്കോഫാവുന്ന ബ്രില്യന്റ് സ്ക്രിപ്റ്റാണ് ചിത്രത്തിന്റേത് , ഈ സിനിമയിൽ എല്ലാരും സാധാരണക്കാരാണ് എന്നതാണ് ഏറ്റവും വലിയ പ്രത്യേകത . അമാനുഷ്യനല്ലാത്ത നായകനാണ് മറ്റൊരു ഹൈലൈറ്റ് തീർച്ചയായിട്ടും ത്രില്ലർ പ്രേമികൾ കണ്ടിരിക്കേണ്ട സിനിമയാണിത്. . .