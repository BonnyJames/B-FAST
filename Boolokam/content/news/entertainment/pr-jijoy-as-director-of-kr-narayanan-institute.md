---
author: Beaumaris
categories:
- Entertainment
comment_count: 0
date: 2023-05-20 15:37:34
draft: false
image: ''
like_count: 4727
share_count: 1707
tags:
- Featured
- kr narayanan film institute
- P R JIJOY
title: നടൻ പി ആർ ജിജോയി കെ ആർ നാരായണൻ ഇൻസ്റ്റിറ്റ്യൂട്ട് ഡയറക്‌ടർ
view_count: 202914
---

പുണെയിലെ ഫിലിം ആൻഡ് ടെലിവിഷൻ ഇൻസ്റ്റിറ്റ്യൂട്ടിൽ (എഫ്.ടി.ഐ.ഐ) ചലച്ചിത്രവിഭാഗം ഡീനിന്റെ ചുമതല വഹിക്കുന്ന പി ആർ ജിജോയിയെ കെ ആർ നാരായണൻ നാഷണൽ ഇൻസ്റ്റിറ്റ്യൂട്ട് ഓഫ് വിഷ്വൽ സയൻസ് ആൻഡ് ആർട്സിന്റെ ഡയറക്‌ടറായി നിയമിച്ചതായി ഉന്നതവിദ്യാഭ്യാസമന്ത്രി ഡോ. ആർ ബിന്ദു അറിയിച്ചു. ചലച്ചിത്ര-നാടക പ്രവർത്തകനും നടനും ആയ ജിജോയ്, പുനെ ഫിലിം ഇൻസ്റ്റിറ്റ്യൂട്ടിൽ അഭിനയ വിഭാഗം അസോസിയേറ്റ് പ്രഫസറാണ്. കെ.ആർ നാരായണൻ ഇൻസ്റ്റിറ്റ്യൂട്ടിനെ ഒന്നാംനിരയിലേക്ക് ഉയർത്താൻ വേണ്ടിയാണ് പുതിയ നിയമനമെന്ന് മന്ത്രി ആർ.ബിന്ദു പ്രസ്താവനയിൽ അറിയിച്ചു. ജാതി അധിക്ഷേപം നടത്തിയെന്ന വിദ്യാർഥികളുടെ പരാതിയെത്തുടർന്ന് ഡയറക്ടർ ശങ്കർ മോഹന്‍ രാജിവച്ച ഒഴിവിലേക്കാണ് പുതിയ ഡയറക്ടർ എത്തുന്നത്. വില്ലൻ കഥാപാത്രങ്ങളിലൂടെ മലയാളത്തിൽ ശ്രദ്ധേയനായ നടൻ ആണ് ജിജോയി [](https://cdn.boolokam.com/articles/2023/05/JIJOY.jpg)ജിജോയ് കാലിക്കറ്റ് സർവകലാശാലയിൽ നിന്ന് സ്‌കൂൾ ഓഫ് ഡ്രാമ ആൻഡ് ഫൈൻ ആർട്‌സിൽ നിന്ന് തിയേറ്റർ ആർട്‌സിൽ ബിരുദം നേടിയിരുന്നു. തുടർന്ന് പോണ്ടിച്ചേരി സർവ്വകലാശാലയിൽനിന്ന് ഡ്രാമ ആൻഡ് തിയേറ്റർ ആർട്‌സിൽ ബിരുദാനന്തര ബിരുദവും എംഫിലും നേടിയിട്ടുണ്ട്. 55 ചലച്ചിത്രങ്ങളിലും 40 നാടകങ്ങളിലും 25 ഹ്രസ്വചിത്രങ്ങളിലും 10 സീരിയലുകളിലും വേഷമിട്ടു. നാല് വൻകരകളിലായി നാനൂറ് അന്താരാഷ്‌ട്ര നാടകമേളകളിൽ അഭിനേതാവായി സാന്നിദ്ധ്യം അറിയിച്ചു.