---
title: "പ്രായവും കുടുംബ പ്രശ്നങ്ങളും തളർത്താത്ത പ്രതിഭയ്ക്കുടമയായ സരിത"
date: 2022-06-08T09:49:20
draft: false
categories: ["Entertainment"]
tags: ['actress', 'Bineesh K Achuthan', 'saritha']
author: "Beaumaris"
---

<strong>Bineesh K Achuthan </strong>

ഇന്ന് പ്രശസ്ത ദക്ഷിണേന്ത്യൻ അഭിനേത്രിയും ഡബ്ബിംഗ് ആർട്ടിസ്റ്റുമായ സരിതയുടെ ജന്മദിനം. 1970 - കളുടെ അവസാനം മുതൽ 80 - കളുടെ മധ്യം വരെ പാൻ സൗത്തിന്ത്യൻ നായികയായിരുന്നു സരിത. മലയാളത്തിൽ ഒഴികെയുള്ള എല്ലാ ദക്ഷിണേന്ത്യൻ ഭാഷകളിലും മികച്ച നടിക്കുള്ള പുരസ്കാരങ്ങൾ ഒന്നിലേറെ തവണ ഏറ്റു വാങ്ങിയ വ്യക്തി കൂടിയാണവർ. അഭിനയ മികവ് കൂടാതെ ഡബ്ബിംഗിലും കഴിവ് തെളിയിച്ച അവർ ബഹുഭാഷാ അഭിനേത്രി എന്നത് പോലെ ബഹുഭാഷാ ഡബ്ബിംഗ് ആർട്ടിസ്റ്റ് കൂടിയായിരുന്നു. ആ മേഖലയിലും അവർ പുരസ്ക്കാര ജേതാവാണ്.

&amp;nbsp;

<img class="size-full wp-image-338232 aligncenter" src="https://cdn.boolokam.com/articles/2022/06/dddddddddd.jpg" alt="" width="909" height="453" />

സിബിമലയിൽ - ലോഹിതദാസ് ടീമിന്റെ തനിയാവർത്തനത്തിലെ മമ്മൂട്ടിയുടെ ഭാര്യയായി അഭിനയിച്ച വേഷത്തിലാണ് ഞാൻ സരിതയെ ആദ്യമായി കാണുന്നത്. സരിതയിലെ അഭിനേത്രിക്ക് വെല്ലുവിളി ഉയർത്തുന്ന ഒരു വേഷമൊന്നുമായിരുന്നില്ല അത്. പിന്നീടാണ് ഭരതൻ - ജോൺ പോൾ ടീമിന്റെ കാതോട് കാതോരം കാണുന്നത്. മമ്മൂട്ടിയുടെ ഒരു വ്യത്യസ്ത വേഷമായിരുന്നു അതിൽ. നായികാപ്രാധാന്യമുള്ള ആ ചിത്രം കാണുന്ന ഏതൊരു പ്രേക്ഷകനും സരിത എന്ന അഭിനേത്രിയെ ഇഷ്ടമാകും. സന്ദർഭം, മുഹൂർത്തം 11.30, സംഘം, കുട്ടേട്ടൻ തുടങ്ങിയ മമ്മൂട്ടി ചിത്രങ്ങളിലെ റോളുകൾ അവരുടെ അഭിന വൈഭവത്തെ ചൂഷണം ചെയ്യാൻ പര്യാപ്തമായിരുന്നില്ല.

&amp;nbsp;

<img class="size-full wp-image-338233 aligncenter" src="https://cdn.boolokam.com/articles/2022/06/lll.png" alt="" width="607" height="465" />

ദൂരദർശനിലാണെന്ന് തോന്നുന്നു 90 - കളുടെ അവസാനം തിരകൾ എഴുതിയ കവിത എന്ന കെ.ബാലചന്ദർ ചിത്രം കാണാനിടയായത്. 1978 - ൽ റിലീസ് ചെയ്ത മരോ ചരിത്ര എന്ന തെലുങ്ക് ചിത്രത്തിന്റെ മലയാളം പതിപ്പായിരുന്നു പ്രസ്തുത ചിത്രം. കമൽ ഹാസൻ നായകനായ മരോചരിത്ര പാൻ സൗത്തിന്ത്യൻ ഹിറ്റായിരുന്നു. ഈ ചിത്രത്തിന്റെ ഹിന്ദി റീമേക്കാണ് ഏക് ദുജെ കേലിയേ. കമൽഹാസനോട ഒപ്പം നിൽക്കുന്ന പ്രകടനമാണ് സരിത ഈ ചിത്രത്തിൽ കാഴ്ച്ച വച്ചത്. അത് പോലെ തന്നെ തമിഴ് ചാനലായ കെ ടിവിയിലാണ് നെട്രികൺ കാണുന്നത്.

&amp;nbsp;

<img class=" wp-image-338235 aligncenter" src="https://cdn.boolokam.com/articles/2022/06/jtjtjjj.jpg" alt="" width="699" height="393" />

രജനീകാന്ത് ഡബിൾ റോളിൽ വന്ന ഈ ചിത്രത്തിൽ ഉജ്ജ്വലമായ അഭിനയ പാടവമായിരുന്നു സരിതയുടേത്. ഏറ്റവും ഒടുവിൽ 2005 - ൽ ജയറാം മുഖ്യ വേഷം ചെയ്ത ജൂലി ഗണപതിയിലെ ടൈറ്റിൽ റോളിലാണ് സരിത പ്രേക്ഷകരെ ഞെട്ടിച്ചത്. പ്രായവും കുടുംബ പ്രശ്നങ്ങളും തളർത്താത്ത പ്രതിഭക്കുടമയായ സരിതക്ക് കലാ രംഗത്ത് കൂടുതൽ ഉയരങ്ങൾ കീഴടക്കാൻ കഴിയട്ടെ എന്ന് ഈ പിറന്നാൾ ദിനത്തിൽ ആശംസിക്കുന്നു.


![പ്രായവും കുടുംബ പ്രശ്നങ്ങളും തളർത്താത്ത പ്രതിഭയ്ക്കുടമയായ സരിത](https://cdn.boolokam.com/articles/2022/06/dddddddddd.jpg)**Bineesh K Achuthan** ഇന്ന് പ്രശസ്ത ദക്ഷിണേന്ത്യൻ അഭിനേത്രിയും ഡബ്ബിംഗ് ആർട്ടിസ്റ്റുമായ സരിതയുടെ ജന്മദിനം. 1970 - കളുടെ അവസാനം മുതൽ 80 - കളുടെ മധ്യം വരെ പാൻ സൗത്തിന്ത്യൻ നായികയായിരുന്നു സരിത. മലയാളത്തിൽ ഒഴികെയുള്ള എല്ലാ ദക്ഷിണേന്ത്യൻ ഭാഷകളിലും മികച്ച നടിക്കുള്ള പുരസ്കാരങ്ങൾ ഒന്നിലേറെ തവണ ഏറ്റു വാങ്ങിയ വ്യക്തി കൂടിയാണവർ. അഭിനയ മികവ് കൂടാതെ ഡബ്ബിംഗിലും കഴിവ് തെളിയിച്ച അവർ ബഹുഭാഷാ അഭിനേത്രി എന്നത് പോലെ ബഹുഭാഷാ ഡബ്ബിംഗ് ആർട്ടിസ്റ്റ് കൂടിയായിരുന്നു. ആ മേഖലയിലും അവർ പുരസ്ക്കാര ജേതാവാണ്. &nbsp; സിബിമലയിൽ - ലോഹിതദാസ് ടീമിന്റെ തനിയാവർത്തനത്തിലെ മമ്മൂട്ടിയുടെ ഭാര്യയായി അഭിനയിച്ച വേഷത്തിലാണ് ഞാൻ സരിതയെ ആദ്യമായി കാണുന്നത്. സരിതയിലെ അഭിനേത്രിക്ക് വെല്ലുവിളി ഉയർത്തുന്ന ഒരു വേഷമൊന്നുമായിരുന്നില്ല അത്. പിന്നീടാണ് ഭരതൻ - ജോൺ പോൾ ടീമിന്റെ കാതോട് കാതോരം കാണുന്നത്. മമ്മൂട്ടിയുടെ ഒരു വ്യത്യസ്ത വേഷമായിരുന്നു അതിൽ. നായികാപ്രാധാന്യമുള്ള ആ ചിത്രം കാണുന്ന ഏതൊരു പ്രേക്ഷകനും സരിത എന്ന അഭിനേത്രിയെ ഇഷ്ടമാകും. സന്ദർഭം, മുഹൂർത്തം 11.30, സംഘം, കുട്ടേട്ടൻ തുടങ്ങിയ മമ്മൂട്ടി ചിത്രങ്ങളിലെ റോളുകൾ അവരുടെ അഭിന വൈഭവത്തെ ചൂഷണം ചെയ്യാൻ പര്യാപ്തമായിരുന്നില്ല. &nbsp; ![](https://cdn.boolokam.com/articles/2022/06/lll.png) ദൂരദർശനിലാണെന്ന് തോന്നുന്നു 90 - കളുടെ അവസാനം തിരകൾ എഴുതിയ കവിത എന്ന കെ.ബാലചന്ദർ ചിത്രം കാണാനിടയായത്. 1978 - ൽ റിലീസ് ചെയ്ത മരോ ചരിത്ര എന്ന തെലുങ്ക് ചിത്രത്തിന്റെ മലയാളം പതിപ്പായിരുന്നു പ്രസ്തുത ചിത്രം. കമൽ ഹാസൻ നായകനായ മരോചരിത്ര പാൻ സൗത്തിന്ത്യൻ ഹിറ്റായിരുന്നു. ഈ ചിത്രത്തിന്റെ ഹിന്ദി റീമേക്കാണ് ഏക് ദുജെ കേലിയേ. കമൽഹാസനോട ഒപ്പം നിൽക്കുന്ന പ്രകടനമാണ് സരിത ഈ ചിത്രത്തിൽ കാഴ്ച്ച വച്ചത്. അത് പോലെ തന്നെ തമിഴ് ചാനലായ കെ ടിവിയിലാണ് നെട്രികൺ കാണുന്നത്. &nbsp; ![](https://cdn.boolokam.com/articles/2022/06/jtjtjjj.jpg) രജനീകാന്ത് ഡബിൾ റോളിൽ വന്ന ഈ ചിത്രത്തിൽ ഉജ്ജ്വലമായ അഭിനയ പാടവമായിരുന്നു സരിതയുടേത്. ഏറ്റവും ഒടുവിൽ 2005 - ൽ ജയറാം മുഖ്യ വേഷം ചെയ്ത ജൂലി ഗണപതിയിലെ ടൈറ്റിൽ റോളിലാണ് സരിത പ്രേക്ഷകരെ ഞെട്ടിച്ചത്. പ്രായവും കുടുംബ പ്രശ്നങ്ങളും തളർത്താത്ത പ്രതിഭക്കുടമയായ സരിതക്ക് കലാ രംഗത്ത് കൂടുതൽ ഉയരങ്ങൾ കീഴടക്കാൻ കഴിയട്ടെ എന്ന് ഈ പിറന്നാൾ ദിനത്തിൽ ആശംസിക്കുന്നു.
