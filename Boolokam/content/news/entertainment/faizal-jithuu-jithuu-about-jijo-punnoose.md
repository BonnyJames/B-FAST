---
author: Beaumaris
categories:
- Entertainment
comment_count: 0
date: 2023-06-07 12:05:49
draft: false
image: https://cdn.boolokam.com/articles/2022/11/1_fqfqfff.jpg
like_count: 123909
share_count: 42307
tags:
- jijo punnoose
- mohanlal
title: സാങ്കേതിക വിദ്യയിലൂടെ മലയാള സിനിമയെ വിസ്മയിപ്പിച്ച ജിജോ പുന്നൂസ്
view_count: 1999519
---

**സാങ്കേതിക വിദ്യയിലൂടെ മലയാള സിനിമയെ വിസ്മയിപ്പിച്ച ജിജോ പുന്നൂസ്**

**Faizal Jithuu Jithuu**

മലയാളി പ്രേക്ഷകർക്ക് സിനിമയുടെ സാങ്കേതിക വിദ്യകൾ പരിചയപ്പെടുത്തിയ സംവിധായകനാണ് ജിജോ പുന്നൂസ്. പ്രശസ്ത നിർമ്മാതാവും , സംവിധായകനുമായ നവോദയ അപ്പച്ചന്റെ മകനാണ് ജിജോ . മലയാളത്തിലെ ആദ്യ 70 mm സ്‌റ്റിരിയോസ്കോപ്പ് ചിത്രമായ പടയോട്ടം സംവിധാനം ചെയ്തത് ജിജോ ആയിരിന്നു. മമ്മൂട്ടി, മോഹൻലാൽ , പ്രേം നസീർ , മധു, ലക്ഷ്മി, പൂർണ്ണിമ ജയറാം , ശങ്കർ , എന്നീ വൻ താര നിരകൾ ചിത്രത്തിൽ അഭിനയിച്ചു. പിന്നീട് ഇന്ത്യയിൽ തന്നെ ആദ്യമായ ത്രീഡി സാങ്കേതിക വിദ്യയിൽ മൈഡിയർ കുട്ടിച്ചാത്തൻ എന്ന ഫാന്റസി ചിത്രം സംവിധാനം ചെയ്തു. 1984 ൽ ആയിരിന്നു മൈഡിയർ കുട്ടിച്ചാത്തൻ തീയറ്ററുകളിലേക്ക് എത്തിയത്. പ്രശസ്ത ഛായഗ്രാഹകനായ രാമചന്ദ്രബാബു ഹോളിവുഡിൽ നിന്ന് കൊണ്ടുവന്ന മാസികയിൽ നിന്നാണ് ജി ജോ ത്രീഡി സാങ്കേതിക വിദ്യയെ കുറിച്ച് ആദ്യം അറിയുന്നത്. പിന്നീട് ഇതിനെ കുറിച്ച് പഠനം നടത്താനായി കാലിഫോർണിയയിലേക്ക് തിരിച്ചു. [](https://cdn.boolokam.com/articles/2023/06/DQQQQWWWWWEE.jpg)മൈഡിയർ കുട്ടിച്ചാത്തൻ എന്ന ചിത്രം നവോദയുടെ ബാനറിൽ നവോദയ അപ്പച്ചനാണ് നിർമ്മിച്ചത്. കുട്ടികൾക്ക് ഇഷ്ടപ്പെടുന്ന തരത്തിൽ കോമഡിയും , ചാത്തന്റെ ഫാന്റസികളും ഒക്കെയായി ഒരുക്കിയ ചിത്രമാണ് മൈഡിയർ കുട്ടിച്ചാത്തൻ . മൂന്ന് കുട്ടികൾ പ്രധാന കഥാപാത്രമായി വന്ന ചിത്രത്തിൽ മന്ത്രവാദിയുടെ വേഷത്തിൽ പ്രശസ്ത നടൻ കൊട്ടാരക്കര ശ്രീധരൻ നായർ വേഷമിട്ടു. ചിത്രത്തിന്റെ കഥ, തിരക്കഥ, സംഭാഷണം നിർവഹിച്ചത് രഘുനാഥ് പലേരി ആയിരിന്നു. ആ വർഷത്തെ മികച്ച കുട്ടികളുടെ ചിത്രമായി മൈഡിയർ കുട്ടിച്ചാത്തൻ തെരഞ്ഞെടുത്തു. കുട്ടിച്ചാത്തന്റെ രണ്ടാം പതിപ്പ് കുറച്ച് സീനുകൾ അതികം ചേർത്ത പതിപ്പ് 1997 ൽ റിലീസായി . ആദ്യമായി ഡിറ്റിഎസ് ശബ്ദ സംവിധാനത്തിൽ ചിത്രം തീയറ്ററുകളിൽ റിലീസ് ചെയ്തു. കുട്ടിച്ചാത്തന്റെ ത്രീഡി സാങ്കേതികവിദ്യയെ കുറിച്ചും , ത്രീഡി കണ്ണട വെച്ച് ചിത്രം കാണുന്നതിനെ കുറിച്ചും പ്രശസ്തരായ പ്രേം നസീർ മലയാളത്തിലും , അമിതാബ് ബച്ചൻ ഹിന്ദിയിലും, ചിരജ്ഞീവി തെലുങ്കിലും, രജനീകാന്ത് തമിഴിയും, പരിചയപ്പെടുത്തുന്ന തങ്ങളുടെ ഭാഗങ്ങൾ ഓരോ ഭാഷയിലും ചിത്രത്തിന്റെ ആമുഖമായി കൊടുത്തിട്ടുണ്ട്. അന്നത്തെ നിയമസഭയിലെ നേതാക്കൻമ്മാർക്ക് പ്രേതേക ഷോ ഒരുക്കിയിരിന്നു. 1991 ൽ ബൈബിളിന്റെ ചരിത്രത്തെ ആസ്പദമാക്കി ഒരു ഹിന്ദി ചിത്രം സംവിധാനം ചെയ്യുകയുണ്ടായി ജിജോ . മൈഡിയർ കുട്ടിച്ചാത്തൻ എന്ന സിനിമക്ക് വേണ്ടി സംഗീതം നിർവഹിച്ചത് ഇളയരാജ ആയിരിന്നു. ചിത്രത്തിലെ" ആലിപ്പഴം പെറുക്കാം പീലി കുട നിവർത്തി" എന്ന ഗാനം സൂപ്പർ ഹിറ്റായിരിന്നു. ![1 fqfqfff 1](https://cdn.boolokam.com/articles/2022/11/1_fqfqfff.jpg)നീണ്ട ഇടവേളക്ക് ശേഷം ജിജോ തന്നെ എഴുതിയ ഇംഗ്ലീഷ് നോവൽ ആയ ഫാന്റസിയും മലബാറിയൻ മിത്തുകളും , പോർച്ചുഗീസ് ജീവിതത്തെ ആസ്പദമാക്കിയുള്ള നോവൽ സിനിമയാക്കി അവതരിപ്പിക്കുകയാണ് അദ്ധേഹം. മോഹൻലാൽ ആദ്യമായി സംവിധാനം ചെയ്യുന്ന ചിത്രത്തിന്റെ കഥ, തിരക്കഥ, സംഭാഷണം നിർവഹിക്കുന്നത് ജിജോ തന്നെയാണ്. ത്രീഡി ക്യാൻവാസിലാണ് ചിത്രം അണിയിച്ചൊരുക്കുന്നത്. മോഹൻലാലിന്റെ കൂടെ ചീഫ് അസോസിയേറ്റ് ഡയറക്ടറായി ടി.കെ രാജീവ് കുമാറും ചിത്രത്തിന്റെ ഭാഗമാകുന്നുണ്ട്. ചിത്രത്തിന്റെ പോസ്റ്റ് പ്രൊഡക്ഷൻ വർക്കുകൾ വിദേശത്തും , മുംബൈയിലുമായി നടന്നു വരുന്നു. ഈ പ്രോജക്ടിന് ശേഷം മോഹൻലാലിനെ വെച്ച് ഒരു ഇംഗ്ലീഷ് ത്രീഡി നാടകം സംവിധാനം ചെയ്യാൻ ഒരുങ്ങുകയാണ് ജിജോ പുന്നൂസ്. ഹോളിവുഡിലെ ധാരാളം കലാകാരൻമ്മാർ ഈ നാടകത്തിന്റെ അണിയറയിൽ പ്രവർത്തിക്കുന്നുണ്ട്. ചുണ്ടൻ വള്ളങ്ങളുടെ അറിവുകളെ അടിസ്ഥാനമാക്കി ഫഹദ് ഫാസിലിനെ നായകനാക്കി ഒരു ബിഗ് ബഡ്ജറ്റ് ചിത്രം നിർമ്മിക്കാനും ജിജോക്ക് മോഹമുണ്ട്.