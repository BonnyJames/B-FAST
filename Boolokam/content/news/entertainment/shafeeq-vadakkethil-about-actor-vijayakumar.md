---
author: Beaumaris
categories:
- Entertainment
comment_count: 0
date: 2022-07-08 12:08:59
draft: false
image: ''
like_count: 81944
share_count: 6270
tags:
- actor vijayakumar
- kaduva movie
- Shafeeq Vadakkethil
title: '"കടുവ സിനിമയുടെ തുടക്കത്തിൽ വിജയകുമാറിനെ കാണിച്ചപ്പോൾ അറിയാതെ കയ്യടിച്ചു പോയി",
  കുറിപ്പ്'
view_count: 1067159
---

**Shafeeq Vadakkethil** കടുവ സിനിമയുടെ തുടക്കത്തിൽ ഇദ്ദേഹത്തെ കാണിച്ചപ്പോൾ അറിയാതെയങ്ങ് ഒറ്റത്തവണയാണേലും കയ്യടിച്ചു പോയി. ഒരു ചെറു സന്തോഷവും. ഹായ് ആരാപ്പോയിത് എന്നൊരു ഭാവവും ഉള്ളിലുണ്ടായി. അതെനിക്കു മാത്രമല്ല തൊട്ടടുടുത്തിരുന്ന ചിലരിലും അത് പ്രകടമായിരുന്നു .ഞാനുൾപ്പെടെ ആരും വിജയകുമാർ എന്ന നാടൻ്റെ ഫാനോ അദ്ദേഹത്തെ എന്നും ഓർക്കുന്നവരോ അത്രമാത്രം ഇഷ്ട്ടപ്പെടുന്നവരോ അല്ല. ചിത്രത്തിൽ തന്നെ കയ്യടിക്കാനായി അതിനു തക്കവണ്ണം അദ്ദേഹം ഒന്നും കാണിക്കുന്നുമില്ല .പക്ഷേ എൻ്റെയും കടുവയുടെ സ്ക്രീനിൽ അദ്ദേഹത്തെ കണ്ടപ്പോൾ മുഖം പ്രസന്നമായവരുടെയും മനസ്സിൽ അയാളുണ്ടായിരുന്നു പലരുടെയും ബാല്യകാലത്തെയും യൗവ്വന കാലത്തെയും സിനിമാ കാഴ്ചകളിൽ നിന്ന് മനസ്സിൽ പതിഞ്ഞു പോയ മുഖം. വില്ലനാകുമ്പോൾ ദേഷ്യവും കൂറുമാറുമ്പോൾ ചതിയനായും മനസ്സിൽ പതിഞ്ഞയാൾ പിന്നീടെപ്പൊഴോ സിനിമാ കാഴ്ചകളിൽ അകന്ന് പോയൊരാൾ.പിന്നെ വീണ്ടും ട്രോളുകളിലൂടെയും പലരുടെയും എഴുത്തുകളിലൂടെയും കണ്ണിൽപ്പെട്ടൊരാൾ പഴയ സിനിമകളും മറ്റും കാണുമ്പോൾ പലപ്പോഴും ആഗ്രഹിച്ചിട്ടുണ്ട് അതിലെ ഇന്ന് അധികം സിനിമയിൽ കാണാത്ത പലരെയും നല്ല വേഷങ്ങളിൽ തന്നെ കാണണമെന്ന് ആ ലിസ്റ്റിൽ ഒട്ടനവധി പേരുണ്ട് .വിജയകുമാർ തന്നെ ഇടക്ക് ഡ്രൈവിങ്ങ് ലൈസൻസിലും സാറാസിലുമെല്ലാം മുഖം കാണിച്ചിരുന്നെങ്കിലും പെട്ടെന്ന് കടുവയിൽ കണ്ടപ്പോൾ കുറെ നാളുകൾക്ക് ശേഷമുള്ള ഒരു തിരിച്ചു വരവായാണ് അനുഭവപ്പെട്ടത്, പക്ഷേ അപ്പോഴാണ് മേൽപറഞ്ഞ ചിത്രങ്ങളോർമ്മ വന്നത്.എന്തോ ആ ചിത്രങ്ങളിലൊന്നും കാണാത്ത ഒരു പ്രതീതി ഇവിടെ അനുഭവപ്പെട്ടു, ഒരു വേള അദ്ദേഹത്തിൻ്റെയൊക്കെ സ്വന്തം സംവിധായകൻ എന്നു വിശേഷിപ്പിക്കാൻ കഴിയുന്ന ഷാജി കൈലാസ് ചിത്രമായതുകൊണ്ടു കൂടിയാകാം. നടൻ സംവിധായകൻ കൂട്ടുകെട്ടുകൾ ചെറുതായാലും വലുതായാലും ഒരു ഭംഗി തന്നെയാണ്. സിനിമാ നടൻമാർക്ക് ലഭിക്കുന്ന ഏറ്റവും വലിയ ഭാഗ്യങ്ങളിലൊന്ന് അംഗീകാരങ്ങളിലൊന്നായ് തോന്നിയിട്ടുള്ളതും വിജയ് കുമാറിനെപ്പോലുളളവർക്കടക്കം ലഭിക്കുന്ന പിന്തുണയാണ്. പ്രേക്ഷമനസ്സുകളിൽ ജീവിക്കാൻ കഴിയുന്നത് ഒരൊറ്റ ചിത്രത്തിലൂടെയാണെങ്കിലും അവരുടെ ഹൃദയത്തിൽ കയറാൻ സാധിക്കുന്നത്... ഒരു ചെറു നോട്ടത്തിലോ വേഷത്തിലോ വീണ്ടും അവരെ കാണുമ്പോൾ നാം ഓർക്കുന്നതും.ഇന്നും ഞാൻ ഈ ചിത്രത്തിൽ കണ്ടില്ലായിരുന്നില്ലെങ്കിൽ പോലും അയാളെ നേരിൽ കണ്ടാൽ ഒരു ഫോട്ടോയെടുക്കാൻ സാധിച്ചാൽ നിസംശയം എടുക്കുമായിരുന്നു എന്നുള്ളതു തന്നെയാണ് ഒരു പക്ഷേ കരിയറിൽ വീണുപോയവനും വിജയിച്ചവനുമായ സിനിമാക്കാരന് ഒരു നടനായത് കൊണ്ട് എന്ത് കിട്ടി എന്ന ചോദ്യത്തിനുത്തരവും.