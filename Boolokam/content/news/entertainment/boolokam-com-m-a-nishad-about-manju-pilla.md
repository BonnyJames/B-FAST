---
author: safwan
categories:
- Entertainment
comment_count: 0
date: 2022-05-28 05:02:38
draft: false
image: https://cdn.boolokam.com/articles/2022/05/images-26-6.jpeg
like_count: 86437
share_count: 23445
tags:
- Featured
- manju pilla
title: മഞ്ജുപിള്ള തഴയപെട്ടത് തന്നെ അത്ഭുതപ്പെടുത്തുന്നു എന്ന് എംഎ നിഷാദ്
view_count: 1277640
---

പലർക്കും ദഹിക്കാത്ത പുരസ്കാരങ്ങളാണ് ഇത്തവണത്തെ അമ്പത്തി രണ്ടാമത് സംസ്ഥാന ചലച്ചിത്ര പുരസ്കാരം. പല താരങ്ങളെയും അവാർഡ് ജൂറി തഴഞ്ഞു എന്നാണ് പലരും പറയുന്നത്. അവാർഡിതിരെ കടുത്ത വിമർശനങ്ങളും സോഷ്യൽ മീഡിയയിൽ ഉയരുന്നുണ്ട്.

ഇതിൽ എല്ലാവരും എടുത്തുപറയുന്നത് ഹോമിലെ അഭിനയത്തിന് ഇന്ദ്രൻസിന് അവാർഡ് നൽകാത്തതിനെ പറ്റിയാണ്. താരത്തിന് അവാർഡ് നൽകാത്തതിന് ശക്തമായ പ്രതിഷേധമാണ് സോഷ്യൽ മീഡിയയിൽ പലരും രേഖപ്പെടുത്തുന്നത്.

ഇപ്പോഴിതാ ഹോമിൽ ഇന്ദ്രൻസിൻ്റെ ഭാര്യയായി അഭിനയിച്ച മഞ്ജു പിള്ളയ്ക്ക് അവാർഡ് നൽകാത്തത് തന്നെ അത്ഭുതപ്പെടുത്തിയെന്ന് തുറന്നു പറഞ്ഞിരിക്കുകയാണ് സംവിധായകൻ എം എ നിഷാദ്. മികച്ച രണ്ടാമത്തെ നടി മഞ്ജു പിള്ള ആകേണ്ടതായിരുന്നു എന്നും അദ്ദേഹം പറഞ്ഞു.

![](https://cdn.boolokam.com/articles/2022/05/images-26-6.jpeg)

  
"സംസ്ഥാന അവാര്‍ഡ് ജേതാക്കള്‍ക്ക് അഭിനന്ദനങ്ങള്‍. മികച്ച രണ്ടാമത്തെ നടി മഞ്ജു പിളളയാണ്. ചിത്രം ഹോം. മഞ്ജു അതര്‍ഹിക്കുന്നു. എന്തുകൊണ്ട് മഞ്ജു പിളള തഴയപ്പെട്ടു എന്നുളളത് അദ്ഭുതപ്പെടുത്തുന്നു. ഇത് എന്റെ വ്യക്തിപരമായ അഭിപ്രായമാണ്. ഇത് കൊണ്ട് അവാര്‍ഡ് കിട്ടിയ നടി, അനര്‍ഹയാണെന്ന് അര്‍ഥമില്ല."-നിഷാദ് പറഞ്ഞു.