---
author: Bonny
categories:
- Entertainment
comment_count: 0
date: 2023-08-12 13:17:57
draft: false
image: ''
like_count: 100058
share_count: 25919
tags:
- beast movie
- jailer movie
- nelson
- Nelson Dilipkumar
- rajanikanth
- vijay
title: ബീസ്റ്റിന്റെ പരാജയം, വിജയ് നെൽസണെ വെറുത്തോ ? വിജയ്‌യുടെ വായിൽ നിന്നും കേട്ട
  ആ സത്യം നെൽസൺ പറയുന്നു
view_count: 1519534
---

തമിഴിലെ പ്രശസ്ത സംവിധായകനാണ് നെൽസൺ. അദ്ദേത്തിന്റെ മൂന്നാമത്തെ ചിത്രം വിജയ് നായകനായ 'ബീസ്റ്റ്' ആയിരുന്നു. ഒരു ഷോപ്പിംഗ് മാളിൽ തീവ്രവാദികൾ നടത്തുന്ന ആക്രമണവും ബന്ദിയാക്കലും രക്ഷപെടുത്തലും ഒക്കെ പറയുന്ന ചിത്രം പക്ഷെ ബോക്സ്ഓഫീസിൽ പരാജയപ്പെട്ടു. അതിനു ശേഷമാണ് നെൽസൺ രജനികാന്തിനെ നായകനാക്കി ജയ്‌ലർ ചെയുന്നത്. ബീസ്റ്റിന്റെ പരാജയം ജയ്‌ലർ സിനിമയെ പോലും ബാധിക്കുമെന്ന അഭ്യൂഹങ്ങൾ ശക്തമായിരുന്നു, മാത്രമല്ല നെൽസന്റെ ചിത്രത്തിൽ അഭിനയിക്കരുതെന്നു രജനിയോട് പലരും പറഞ്ഞതായി രജനി തന്നെ ജയിലറുടെ ഓഡിയോ ലോഞ്ചിൽ വെളിപ്പെടുത്തി.ബീസ്റ്റ് റിലീസിന് ശേഷം വിജയ്ക്കും നെല്‍സണുമിടയിലുള്ള ബന്ധം മോശമായെന്ന തരത്തിലും പ്രചരണങ്ങള്‍ നടന്നിരുന്നു . ഇപ്പോൾ ബീസ്റ്റിന്റെ പരാജയവും അതിനുശേഷം വിജയുമായുള്ള ബന്ധവും തുറന്നു പറയുകയാണ് നെൽസൺ . [](http://13.232.38.164/wp-content/uploads/2023/08/ddqqww.jpg)"നമ്മള്‍ ഒരു സിനിമ എടുത്തു. ചിലര്‍ക്ക് ഇഷ്ടപ്പെട്ടു, ചിലര്‍ക്ക് ഇഷ്ടമായില്ല. നമ്മള്‍ നന്നായി പരിശ്രമിക്കുക എന്നതിലാണ് കാര്യം. അടുത്ത തവണ ചെയ്യുമ്പോള്‍ നമുക്ക് മറ്റൊരു രീതിയില്‍ ചെയ്യാം. അത് ആളുകള്‍ക്ക് ഇഷ്ടപ്പെടുമോ എന്ന് നോക്കാം, അതായിരുന്നു അദ്ദേഹത്തിന്‍റെ മനോഭാവം. ഒരിക്കല്‍ ഞാന്‍ തന്നെ അദ്ദേഹത്തോട് ചോദിച്ചു, എന്നോട് ദേഷ്യമുണ്ടോ എന്ന്. ദേഷ്യം എന്തിന് എന്ന് അദ്ദേഹം തിരിച്ചു ചോദിച്ചു. സിനിമ എല്ലാവര്‍ക്കും ഇഷ്ടപ്പെടുന്നില്ലെന്ന് ഞാന്‍ പറഞ്ഞു. അപ്പോള്‍ അദ്ദേഹം ഒന്നും പറഞ്ഞില്ല. പക്ഷേ പിന്നീട് പറഞ്ഞു- അപ്പോള്‍ എനിക്കും നിനക്കുമിടയിലുള്ള ബന്ധം ഒരു സിനിമയുടേതാണ് അല്ലേ? നീ അങ്ങനെ ചോദിച്ചപ്പോള്‍ എനിക്ക് വലിയ വിഷമം തോന്നി. അത് വേറെ, ഇത് വേറെ. കുറച്ച് മുന്‍പ് പോലും അദ്ദേഹത്തിന്‍റെ മെസേജ് ഉണ്ടായിരുന്നു. ജയിലറിന്‍റെ ആദ്യ പോസിറ്റീവ് റിവ്യൂ വന്നപ്പോഴും അദ്ദേഹത്തിന്‍റെ മെസേജ് വന്നു, അഭിനന്ദനങ്ങള്‍, സൂപ്പര്‍ ഹാപ്പി ഫോര്‍ യൂ എന്നായിരുന്നു അത്.പുറത്തുള്ളവര്‍ കരുതുന്നത് പോലെയല്ല ഞങ്ങള്‍ക്കിടയിലുള്ള അടുപ്പം. പലരും പറയുന്നത് കേട്ട് പ്രതികരിക്കാനൊന്നും പോവേണ്ടെന്നാണ് എന്‍റെ പക്ഷം. അവരുടെ എന്‍റര്‍ടെയ്ന്‍‍മെന്‍റ് ആയിരിക്കും അത്. അതവര്‍ ചെയ്യട്ടെ" നെൽസൺ പറഞ്ഞു.