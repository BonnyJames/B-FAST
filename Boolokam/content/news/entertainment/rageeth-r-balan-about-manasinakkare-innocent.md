---
author: Beaumaris
categories:
- Entertainment
comment_count: 0
date: 2022-08-05 05:53:33
draft: false
image: https://cdn.boolokam.com/articles/2022/08/fwfg.png
like_count: 52777
share_count: 36912
tags:
- innoceint
- Jayaram
- MANASINAKKARE
- sathyan anthikkad
title: ഇന്നസെന്റ്ന്റെ ഏറ്റവും പ്രിയപ്പെട്ട ഒരു കഥാപാത്രം ആണ് ചാക്കോ മാപ്പിള
view_count: 1830284
---

**Rageeth R Balan** ചാക്കോ മാപ്പിള : കർത്താവ് അത്ര ക്രൂരൻ ഒന്നും അല്ലടാ റെജി : കർത്താവ് ക്രൂരൻ ഒന്നുമല്ല അപ്പനായിട്ട് ക്രൂരൻ ആക്കാതെ ഇരുന്ന മതി ചാക്കോ മാപ്പിള : നിനക്ക് അപ്പനോട് ദേഷ്യം ഉണ്ടോടാ? അല്ല നോക്കേണ്ട കാലത്തൊക്കെ അപ്പൻ നിന്നെ ശെരിക്കും നോക്കിയിട്ടുണ്ടോടാ? ഞാൻ നിന്റെ അമ്മച്ചിയെ കെട്ടുമ്പോൾ എല്ലാരും പറഞ്ഞു കുരങ്ങന്റെ കയ്യിലാ പൂമാല കൊടുക്കുന്നെന്നു.. എന്നെ കെട്ടാൻ മാത്രം നീ എന്ത് ദൈവ ദോഷമാ ചെയ്തേന്ന് ഞാനും അവളോട്‌ ചോദിച്ചിട്ടുണ്ട്.. നിനക്ക് ഓർമ്മയുണ്ടോടാ അമ്മച്ചിയെ..അവൾ പോകുമ്പോൾ നിനക്കു ആറു വയസ്സാ. കർത്താവായിട്ടു അന്ന് ഞാൻ തെറ്റിയതാ.. അർഹിക്കാത്തത് ഒക്കെ തരിക എന്നിട്ടു വിചാരിക്കാത്ത നേരത്തു തിരിച്ചെടുക്കുക അമ്മച്ചിയെ കാണാണ്ട് നീ ഉറങ്ങാൻ കൂട്ടക്കാതെ വാശി എടുത്തു കരയുമ്പോൾ ഞാൻ അങ്ങോരെ ഒത്തിരി ശപിച്ചിട്ടുണ്ട്..പക്ഷെ അവളെ കൊണ്ടുപോയപ്പോൾ മോനായിട്ടു എനിക്ക് നിന്നെ ആണല്ലോ തന്നിട്ട് പോയത്.. അത് കൊണ്ട് എനിക്കിപ്പോ വീണ്ടും കർത്താവിനോട് ചെറിയൊരു ഇഷ്ടമൊക്കെ തോന്നി തുടങ്ങിയിട്ടുണ്ട്.. നിന്റെ അമ്മച്ചി പോയപ്പോ എനിക്ക് ജീവിക്കാൻ നീ ഉണ്ടായിരുന്നു.. അപ്പനങ്ങു ചത്ത് പോയാൽ നീ ആർക്കു വേണ്ടി ജീവിക്കുമെടാ.... എപ്പോൾ കാണുമ്പോഴും വീണ്ടും വീണ്ടും കാണാൻ തോന്നിപ്പിക്കുന്ന ഒരു സിനിമയും അതിലെ ഒരു വൈകാരികമായ രംഗവും ആണ് മനസ്സിനക്കരെ എന്ന സത്യൻ അന്തിക്കാട് സിനിമയിലെ ചാക്കോ മാപ്പിളയുടെയും റെജിയുടെയും ബസ് യാത്ര..ഒരു ബസ് യാത്ര എന്നതിലുപരി ആ രംഗത്തിലെ സംഭാഷണം കൊണ്ടും അത് അവതരിപ്പിച്ചിരിക്കുന്ന രീതിയും വളരെ ഏറെ ചിന്തിപ്പിക്കുന്നതും ഒരുപാട് മനസ്സിനെ വേട്ടയാടുകയും ചെയ്യുന്നതാണ്. നമുക്ക് ചുറ്റും കണ്ണൊന്നു പായിച്ചാൽ പല രൂപത്തിലും ഭാവത്തിലും ചാക്കോ മാപ്പിളമാരെ കാണാൻ സാധിക്കും.. നമുക്കൊക്കെ വേണ്ടപ്പെട്ടവർ അങ്ങ് മറഞ്ഞു പോയാൽ പിന്നെ നമ്മളൊക്കെ ആർക്കു വേണ്ടിയാണു ജീവിക്കുന്നത്??? ഈ ഒരു രംഗം കാണുമ്പോൾ പലപ്പോഴും ചിന്തിച്ചു പോയിട്ടുണ്ട്..നമ്മുടെയൊക്കെ ജീവിതം എന്നതു അർഹിക്കാത്തത് ഒക്കെ തന്നിട്ട് വിചാരിക്കാത്ത നേരത്തു തിരിച്ചെടിക്കുന്ന പോലെ തന്നെ ആണ്..ഇന്നസെന്റ്ന്റെ ഏറ്റവും പ്രിയപ്പെട്ട ഒരു കഥാപാത്രം ആണ് ചാക്കോ മാപ്പിള. അതുപോലെ ചാക്കോ മാപ്പിള മരിച്ചു കഴിയുമ്പോൾ ജയറാം അവതരിപ്പിച്ച റെജിയുടെ ഒരു ഡയലോഗ് ഉണ്ട് അപ്പന്റെ മരണത്തെ ഉൾകൊള്ളാൻ സാധിക്കാതെ പറയുന്ന ചിലത്... ![](https://cdn.boolokam.com/articles/2022/08/fwfg.png)"അപ്പൻ നല്ല ഉറക്കമാ...എത്ര വിളിച്ചിട്ടും അങ്ങോട്ട്‌ എണീക്കുന്നില്ല..അങ്ങോട്ടും ഇങ്ങോട്ടും ബസിൽ ഒറ്റ ഇരുപ്പ് ആയിരുന്നില്ലേ യാത്ര ക്ഷീണം ഉണ്ടാകും.. പിന്നെ ഇന്നലെ കിടക്കാൻ ഒത്തിരി വൈകി.. വന്നു കഴിഞ്ഞു കിടന്നും കുറേ നേരത്തേക്ക് എന്നെ കളിയാക്കി ചിരിക്കുക ആയിരുന്നു.. വല്ലാത്ത ഒരു തല വേദന ഞാൻ ഒന്ന് കിടക്കട്ടെ "