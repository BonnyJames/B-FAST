---
author: Beaumaris
categories:
- Entertainment
comment_count: 0
date: 2022-04-07 05:18:23
draft: false
image: ''
like_count: 70579
share_count: 37696
tags:
- actor krishna
- aniyathi pravu
- rishyashrungan
title: അനിയത്തിപ്രാവിനെ കൈവിട്ടു ഋഷ്യശൃംഗനായി, അതാണ് തന്റെ ദുരന്തമെന്നു കൃഷ്ണ
view_count: 1845360
---

അനിയത്തിപ്രാവിൽ നായകനാകേണ്ടിയിരുന്നത് താനായിരുന്നു എന്ന് നടൻ കൃഷ്ണയുടെ വെളിപ്പെടുത്തൽ മാധ്യമങ്ങളെല്ലാം വേണ്ട രീതിയിൽ ആഘോഷിച്ചിരുന്നു. കുഞ്ചാക്കോ ബോബൻ അനിയത്തിപ്രാവിന്റെ ഇരുപത്തിയഞ്ചാം വാർഷികം ആഘോഷിച്ചത് കണ്ടപ്പോൾ സങ്കടം തോന്നിയെന്നും കൃഷ്ണ പറഞ്ഞിരുന്നു. എന്നാൽ അനിയത്തിപ്രാവ് തനിക്കു നഷ്ടമാകാൻ കാരണം ആ സമയത്തു മറ്റൊരു ചിത്രത്തിന് വേണ്ടി കരാർ ഒപ്പിട്ടതുകൊണ്ടായിരുന്നു എന്ന് കൃഷ്ണ പറയുന്നു. അത് മറ്റൊന്നുമല്ല കൃഷ്ണയുടെ ആദ്യ ചിത്രമായ 'ഋഷ്യശൃംഗൻ'. ചിത്രത്തിൽ ഭാനുപ്രിയ ആയിരുന്നു നായിക. 1997 ൽ ആയിരുന്നു ഋഷ്യശൃംഗൻ റിലീസ് ചെയ്തത്. "എല്ലാം മറക്കാനാഗ്രഹിക്കുന്ന കാര്യങ്ങളാണ്. അനിയത്തിപ്രാവ് ചെയ്തിരുന്നെങ്കിൽ താനിരിക്കേണ്ട സ്ഥലം വേറെയായിരിക്കുമെന്ന് ഉറപ്പുണ്ട് . ഓർക്കുമ്പോൾ സങ്കടമുണ്ട്..എല്ലാം സമയദോഷമാണ്. അല്ലാതെ ആരും തന്നെ പാരവച്ചതല്ല . ഓരോരുത്തർക്കും ഓരോ യോഗമുണ്ട്. കൈയിൽ നിന്ന് പോയി..ഇനി പറഞ്ഞിട്ട് ഒരുകാര്യവുമില്ല. .." കൃഷ്ണ പറഞ്ഞു.