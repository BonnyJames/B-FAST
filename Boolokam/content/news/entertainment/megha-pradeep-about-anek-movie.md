---
author: Beaumaris
categories:
- Entertainment
comment_count: 0
date: 2022-10-10 05:37:09
draft: false
image: ''
like_count: 18455
share_count: 4597
tags:
- anek movie
- Megha Pradeep
title: എങ്ങനെയാണ് ഒന്നിലധികം ഐഡന്റിറ്റികൾ ദേശീയതയുടെ കോട്ടയായി മാറുന്നത് ?
view_count: 403539
---

**Megha Pradeep** എന്താണ് ഐഡന്റിറ്റി? ഒരു രാഷ്ട്രത്തിന്റെ ചട്ടക്കൂടിനുള്ളിൽ ഒരാൾ അതിനെ എങ്ങനെ നിർവചിക്കും? എങ്ങനെയാണ് ഒന്നിലധികം ഐഡന്റിറ്റികൾ ദേശീയതയുടെ കോട്ടയായി മാറുന്നത്? രാഷ്ട്രം അത് പ്രകടിപ്പിക്കാൻ എത്രമാത്രം സ്വാതന്ത്ര്യം അനുവദിക്കുന്നു? വടക്കുകിഴക്കൻ ഇന്ത്യയുടെയും അവിടത്തെ ജനങ്ങളുടെയും ബുദ്ധിമുട്ടുകൾ കാണിക്കാൻ സംവിധായകൻ അനുഭവ് സിൻഹ നന്നായി ശ്രമിച്ചിട്ടുണ്ട്. അദ്ദേഹം തന്റെ പുതിയ ചിത്രമായ അനെക് ലൂടെ ഒരു വലിയ ചോദ്യം ചോദിച്ചിരിക്കുകയാണ് ആരാണ് യഥാർത്ഥ ഇന്ത്യക്കാരൻ? ഇനി കഥയിലോട്ടു വന്നാൽ നോർത്ത് ഈസ്റ്റിലെ ഏറ്റവും വലിയ സംഘടനയായ ടൈഗർ സംഗയുടെ നേതാവും സർക്കാറും സമാധാന ചർച്ചയ്ക്ക് തയ്യാറെടുക്കുകയാണ് എന്നാൽ സമാധാന ചർച്ചകൾ തകരാതിരിക്കാൻ ജോൺസൺ എന്ന വിഘടനവാദ ഗ്രൂപ്പിനെ നിയന്ത്രിക്കുക എന്നതാണ് ജോഷ്വയുടെ ജോലി. മറുവശത്ത്, ഇന്ത്യൻ ടീമിൽ ചേരാനും രാജ്യത്തിന് വേണ്ടി രാജ്യാന്തര തലത്തിൽ കളിച്ചാൽ ആളുകളോട് തന്റെ അഭിപ്രായം അറിയിക്കാൻ അവസരം ലഭിക്കുമെന്ന് വിശ്വസിക്കുന്ന എയ്‌ഡോ എന്ന പെൺകുട്ടി ഉണ്ട് എന്നാൽ എയ്‌ഡോയുടെ പിതാവ് വാങ്‌നാവോ സർക്കാരിന് എതിരാണ്. വാങ്‌നാവോയും എയ്‌ഡോയും അവരവരുടെ പോരാട്ടങ്ങളിൽ ഒറ്റയ്ക്ക് പോരാടുകയാണ്. ഇനി ആരു ജയിക്കുമെന്ന് സിനിമ കണ്ടാൽ അറിയാം.ജോഷ്വയായി ആയുഷ്മാൻ ഖുറാന തിളങ്ങി. അദ്ദേഹത്തിന്റെ ഡയലോഗ് ഡെലിവറി, എക്സ്പ്രഷനുകൾ എന്നിവ പതിവ് പോലെ തന്നെ മികച്ചതാണ്. ഒപ്പം മറ്റ് അഭിനേതാക്കളും നന്നായി അഭിനയിച്ചിട്ടുണ്ട്. [embed]https://youtu.be/Vhldo272vO8[/embed] ഇതൊരു ബ്ലോക്ക്ബസ്റ്റർ ആയിരിക്കില്ല, പക്ഷേ ചിത്രത്തിൽ നമ്മൾ അറിയാത്ത നോർത്ത് ഈസ്റ്റ്‌ സംഭവങ്ങൾ വെളിപ്പെടുത്തുന്നുണ്ട്.. പടം NE ഇന്ത്യയെക്കുറിച്ച് കൂടുതൽ അറിയാൻ താൽപ്പര്യമുള്ള ആളുകൾക്ക് വേണ്ടിയുള്ളതാണ് എന്ന് ഉറപ്പിച്ചു പറയാം...അക്രമത്തേക്കാൾ സമാധാനമാണ് നമ്മൾ എപ്പോഴും ഇഷ്ടപ്പെടുന്നത്. പിന്നെ എന്തിനാണ് നമ്മൾ എപ്പോഴും സമാധാനം തേടി അക്രമത്തിന്റെ വഴി തിരഞ്ഞെടുക്കുന്നത്!??പടം കണ്ട് വിലയിരുത്തുക