---
author: Beaumaris
categories:
- Entertainment
comment_count: 0
date: 2022-04-19 06:36:42
draft: false
image: https://cdn.boolokam.com/articles/2022/04/ililil.jpg
like_count: 59734
share_count: 12346
tags:
- Actor Vijay
- beast movie
- kollywood
title: ബീസ്റ്റിനെതിരെ വിമർശനവുമായി വിജയ്‌യുടെ അച്ഛൻ
view_count: 903365
---

ഇളയ ദളപതി വിജയ്‌യുടെ ബീസ്റ്റ്’ സിനിമയ്ക്കു പൊതുവെ മോശം അഭിപ്രായങ്ങൾ ആണ് എവിടെ നിന്നും. എന്നാൽ ചിത്രം ബോക്സ്ഓഫീസിൽ വിജയമാണ്. മാത്രമല്ല ഏറ്റവും വേഗത്തിൽ തമിഴകത്തിൽ നൂറുകോടി നേടിയ ചിത്രമെന്ന റെക്കോർഡും ബീസ്റ്റ് സ്ഥാപിച്ചിരിക്കുകയാണ്. ഇപ്പോൾ ബീസ്റ്റിനെതിരെയുള്ള വിമർശനങ്ങളിലും നെഗറ്റിവ് റിവ്യൂകളിലും പ്രതികരണവുമായി എത്തിയിരിക്കുന്നത് വിജയ്‌യുടെ പിതാവ് എസ്.എ. ചന്ദ്രശേഖർ ആണ്. അദ്ദേഹത്തിന്റെ വാക്കുകൾ ഇങ്ങനെ വിജയ് എന്ന സൂപ്പർതാരത്തെ മാത്രം കേന്ദ്രീകരിച്ചെടുത്ത ചിത്രമാണ് ബീസ്റ്റ് .പുതിയ തലമുറയിലെ കഴിവ് തെളിയിച്ച സംവിധായകര്‍ സൂപ്പര്‍താരങ്ങളെ വച്ച് സിനിമ ചെയ്യുമ്പോള്‍ താരമൂല്യം സിനിമയെ രക്ഷിക്കുമെന്ന് തെറ്റിദ്ധാരണയുണ്ട് . ബീസ്റ്റിന്റെ കാര്യത്തില്‍ തിരക്കഥയും അവതരണവും വേണ്ടത്ര നിലവാരം പുലര്‍ത്തിയില്ല .ബീസ്റ്റിലെ ആദ്യഗാനം ഞാൻ നന്നായി ആസ്വദിച്ചു. വിജയ്‌യുടെ അച്ഛനെന്നതുപോലും മറന്ന് ആരാധകനായി മാറി. എന്നാല്‍ അതിന് ശേഷം സിനിമ അത്ര ആസ്വാദ്യകരമായി തോന്നിയില്ല. വിജയ്‌യുടെ താരപദവിയെ മാത്രം ആശ്രയിച്ചാണ് ആ സിനിമ നില്‍ക്കുന്നത്. " ![](https://cdn.boolokam.com/articles/2022/04/ililil.jpg)"തിരക്കഥയും സംവിധാനവും മികവ് പുലര്‍ത്തിയില്ല. സംവിധായകര്‍ അവരുടെ ശൈലിയില്‍ സിനിമയെടുത്താൽ മാത്രം പോരാ, പ്രേക്ഷകരെ പിടിച്ചിരുത്താനുള്ള ഘടകങ്ങള്‍ ഉള്‍പ്പെടുത്തുകയും വേണം. പുതുതലമുറയിലെ സംവിധായകരുടെ ആദ്യ രണ്ട് സിനിമകള്‍ വലിയ വിജയമാകുന്നതോടെ സൂപ്പർതാരങ്ങൾ അവരുടെ പിന്നാലെ പോകും. കഥയില്ലെങ്കിൽ പോലും ഫാൻസ് ചിത്രത്തെ രക്ഷിക്കും എന്ന വിശ്വാസത്തിൽ ഈ സംവിധായകരും അവർക്കൊപ്പം സിനിമ എടുക്കാൻ ഒരുങ്ങും. അതൊരു തെറ്റായ ധാരണയാണ്. ബീസ്റ്റ് ബോക്‌സ് ഓഫിസില്‍ വന്‍ വിജയമാണ്. എന്നാല്‍ സിനിമ അത്രയ്ക്ക് സംതൃപ്തി നല്‍കുന്നതായിരുന്നില്ല.’- ചന്ദ്രശേഖർ പറഞ്ഞു.