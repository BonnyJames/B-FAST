---
author: Beaumaris
categories:
- Entertainment
comment_count: 0
date: 2023-12-16 09:40:03
draft: false
image: ''
like_count: 77209
share_count: 37175
tags:
- Allauddinum Albhutha Vilakkum
- Kamal Haasan
- Rajinikanth
title: '"പല യുദ്ധങ്ങളും ജയിച്ചവൻ ആണ് കമറുദ്ധീൻ",  രജനീകാന്തിന് ഒരു മലയാള സിനിമയിൽ
  കിട്ടിയ മികച്ച ഇൻട്രോ സീൻ'
view_count: 1475242
---

രജനീകാന്തിന്റെ അഭിനയലോകം തമിഴകത്തു മാത്രം ഒതുങ്ങി നിൽക്കുന്നതല്ല. മലയാളം, ഹിന്ദി, തെലുങ്ക്, കന്നഡ, ബംഗാളി ചിത്രങ്ങളിലും രജനീകാന്ത് അഭിനയിച്ചിട്ടുണ്ട്.1979-ൽ പുറത്തിറങ്ങിയ 'അലാവുദ്ദീനും അത്ഭുതവിളക്കും' എന്ന ചിത്രത്തിലൂടെയായിരുന്നു മലയാളത്തിൽ രജനീകാന്ത് അരങ്ങേറ്റം കുറിച്ചത്. ഐ. വി. ശശി സംവിധാനം ചെയ്ത ഈ ചിത്രത്തിൽ രജനീകാന്തിനെ കൂടാതെ കമൽ ഹാസൻ, ജയഭാരതി, ശ്രീപ്രിയ, ജെമിനി ഗണേശൻ, എസ്. എ. അശോകൻ, ജോസ് പ്രകാശ്, ടിപി മാധവൻ, ശങ്കരാടി, സുകുമാരി, തിക്കുറുശ്ശി സുകുമാരൻ, അടൂർ ഭാസി, ബഹദൂർ, ശ്രീലത നമ്പൂതിരി എന്നിങ്ങനെ വലിയൊരു താരനിര തന്നെ ആ മൾട്ടി സ്റ്റാറർ ചിത്രത്തിനായി കൈകോർത്തു. കമൽ ഹാസൻ അലാവുദ്ദീൻ ആയപ്പോൾ കമറുദ്ദീൻ എന്ന കഥാപാത്രത്തെയാണ് രജനികാന്ത് അവതരിപ്പിച്ചത്. ചിത്രത്തിലെ രജനീകാന്തിന്റെ ഇൻട്രോ സീൻ വർഷങ്ങൾക്കിപ്പുറം സോഷ്യൽ മീഡിയയിൽ വൈറലാവുകയാണ്. രജനീകാന്തിന് മലയാള സിനിമയിൽ ലഭിച്ച മികച്ച ഇൻട്രോ സീൻ എന്ന തലക്കെട്ടോടെയാണ് ഈ വീഡിയോ പ്രചരിക്കുന്നത്. [video width="720" height="720" mp4="https://cdn.boolokam.com/articles/2023/12/wgwgw56.mp4"][/video] *