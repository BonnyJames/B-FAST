---
author: Beaumaris
categories:
- Entertainment
comment_count: 0
date: 2023-10-30 07:03:18
draft: false
image: ''
like_count: 76446
share_count: 37266
tags:
- alphonse puthren
- autism spectrum disorder
- director
title: തിയറ്റർ കരിയർ അവസാനിപ്പിക്കുന്നുവെന്ന് അൽഫോൻസ് പുത്രൻ, കാരണം ഇതാണ്
view_count: 1467366
---

സംവിധായകനും നിർമ്മാതാവും നടനുമായ അൽഫോൻസ് പുത്രൻ തിയറ്റർ കരിയർ അവസാനിപ്പിക്കുന്നുവെന്ന് പ്രഖ്യാപിച്ചു. കഴിഞ്ഞ ദിവസം തനിക്ക് ഓട്ടിസം സ്പെക്ട്രം ഡിസോർഡർ രോഗമാണെന്ന് സ്വയം കണ്ടെത്തിയെന്നും മറ്റുള്ളവർക്ക് ബാധ്യതയാകാൻ ഉദ്ദേശിക്കുന്നില്ലെന്നും പറഞ്ഞാണ് വിരമിക്കൽ തീരുമാനം പ്രഖ്യാപിച്ചത്. ‘‘ഞാന്‍ എന്റെ സിനിമാ തിയറ്റർ കരിയർ അവസാനിപ്പിക്കുന്നു. എനിക്ക് ഓട്ടിസം സ്െപക്ട്രം ഡിസോർഡർ എന്ന രോഗമാണെന്ന് കഴിഞ്ഞ ദിവസം സ്വയം കണ്ടെത്തി. ആർക്കും ബാധ്യതയാകാൻ ഞാൻ ഉദ്ദേശിക്കുന്നില്ല. ഹ്രസ്വചിത്രങ്ങളും വിഡിയോയും പാട്ടുകളും ചെയ്യുന്നത് തുടരും. ചിലപ്പോൾ അത് ഒടിടി വരെ ചെയ്യും. സിനിമ ഉപേക്ഷിക്കുന്നത് ചിന്തിക്കാനാകില്ല, പക്ഷേ എനിക്കു വേറെ മാർഗമില്ല. എനിക്ക് പാലിക്കാൻ കഴിയാത്ത ഒരു വാഗ്ദാനം നൽകാൻ ഞാൻ ആഗ്രഹിക്കുന്നില്ല. ആരോഗ്യം മോശമാകുമ്പോൾ ഇന്റർവൽ പഞ്ചിൽ വരുന്നതുപോലുള്ള ട്വിസ്റ്റുകൾ ജീവിതത്തിൽ സംഭവിക്കും.’’–അല്‍ഫോൻസ് പുത്രൻ സോഷ്യൽ മീഡിയയിൽ കുറിച്ചു. നിരൂപക പ്രശംസ നേടിയ മലയാളം - തമിഴ് ദ്വിഭാഷാ സസ്പെൻസ്-ത്രില്ലർ നേരം (2013) എന്ന ചിത്രത്തിലൂടെയാണ് അദ്ദേഹം ആദ്യമായി സംവിധാനം ചെയ്തത് . അദ്ദേഹത്തിന്റെ രണ്ടാമത്തെ ചിത്രം സെൻസേഷണൽ ബ്ലോക്ക്ബസ്റ്റർ റൊമാന്റിക് ചിത്രം പ്രേമം (2015) ആയിരുന്നു. 7 വർഷത്തിന് ശേഷം, പൃഥ്വിരാജ് സുകുമാരനും നയൻതാരയും പ്രധാന വേഷങ്ങളിൽ അഭിനയിച്ച ഗോൾഡ് എന്ന തന്റെ പുതിയ ചിത്രത്തിലൂടെ അദ്ദേഹം തിരിച്ചെത്തിയെങ്കിലും ചിത്രം പ്രേക്ഷകർ സ്വീകരിച്ചില്ല. എന്നുമാത്രമല്ല അൽഫോൻസ് പുത്രൻ വ്യാപകമായ ട്രോളുകൾക്കും വിധേയനായി.