---
author: Beaumaris
categories:
- Entertainment
comment_count: 0
date: 2022-05-22 05:30:49
draft: false
image: ''
like_count: 86050
share_count: 52586
tags:
- ajayan chalissery
- Jack N' Jill
- manju warrier
- Ramesh Perumpilavu
title: സിനിമ ഒരു നിമിഷ നേരം പോലും നിങ്ങളെ രസിപ്പിച്ചില്ലായെങ്കിൽ പിന്നെ അതിനെ കുറിച്ച്
  എന്തു പറയാൻ
view_count: 1797784
---

**_രമേഷ് പെരുമ്പിലാവ്_** ജാക്ക് എൻ ജിൽ എന്ന സിനിമയെ കുറിച്ച് ഒന്നും പറയില്ല, എഴുതില്ല എന്ന് കരുതിയതാണ്. കാരണം ഒരു സിനിമ ഒരു നിമിഷ നേരം പോലും നിങ്ങളെ രസിപ്പിച്ചില്ലായെങ്കിൽ പിന്നെ അതിനെ കുറിച്ച് എന്തു പറയാൻ. ഒരു തേപ്പുപെട്ടിയുമായി മലയാള സിനിമയെ തേച്ചൊട്ടിച്ചിരിക്കുന്നു സംവിധായകൻ. ആരാണ് ഈ സംവിധായകൻ ? ഇന്ത്യയിലെ തന്നെ ഏറ്റവും പ്രശസ്തനായ ഛായാഗ്രാഹകനാണ് സന്തോഷ് ശിവൻ. സംവിധായനായും അദ്ദേഹം കഴിവ് തെളിയിച്ചിട്ടുണ്ട്. അഞ്ച് ദേശീയ ചലച്ചിത്രപുരസ്കാരങ്ങളും, മൂന്ന് ഫിലിംഫെയർ പുരസ്കാരങ്ങളും. പത്ത് അന്താരാഷ്ട്ര ചലച്ചിത്രപുരസ്കാരങ്ങളും ലഭിച്ചിട്ടുണ്ട്. ആ സന്തോഷ് ശിവനാണ് ഏറ്റവും ആധുനികമായ ആർട്ടിഫിഷൽ ഇന്റലിജെൻസ് എന്ന സാദ്ധ്യതയുമായി എത്തിയിരിക്കുന്നത്. എന്നാൽ ഈ സയൻസ് ഫിക്ഷൻ കോമഡിയ്ക്ക് വേണ്ടി തെരഞ്ഞെടുത്ത വിഷയം അറുപഴഞ്ചനും. പഴയ വീഞ്ഞ് വീഞ്ഞ് പുതിയ കുപ്പിയിൽ എന്ന് പറയാൻ പറ്റില്ല. കാരണം വീഞ്ഞ് പഴയതാണെങ്കിലും നല്ല വീര്യം കാണും. ഇതിന് പുളിച്ച മണമാണ്. വായിൽ ബ്ലയ്ഡുമായി നടക്കുന്ന വില്ലനും കൂട്ടരും ഒട്ടും ലോജിക്കല്ലാത്ത കഥാസന്ദർഭങ്ങളും സംഭാഷണങ്ങളും. പല രംഗങ്ങളും അമേച്ചർ നാടക രംഗങ്ങളെ ഓർമ്മപ്പെടുത്തി.ആദ്യമേ പറഞ്ഞല്ലോ ഈ സിനിമയെ കുറിച്ച് ഒന്നും പറയാൻ ഇല്ലായെന്ന് തീരുമാനിച്ചതാണെന്ന്. പിന്നെ എന്തിന് ഇതൊക്കെ പറഞ്ഞുവെന്ന് ചോദിച്ചാൽ അതിനൊരു ഉത്തരം ഈ ചിത്രത്തിന്റെ കലാസംവിധാനമാണ്. &nbsp; [caption id="attachment_335732" align="aligncenter" width="380"] അജയൻ ചാലിശ്ശേരി[/caption] മലയാള സിനിമയിൽ അടുത്ത കാലത്തൊന്നും ഇത്രയേറെ മനോഹരമായ രംഗസജ്ജീകരണമൊരുക്കിയ ഒരു സിനിമ കണ്ടിട്ടില്ല. ഈ ചിത്രത്തിലെ ഓരോ സീനും മികച്ച ഫ്രെയിമാക്കി തീർക്കാൻ കലാസംവിധായകൻ അജയൻ ചാലിശ്ശേരി കാണിച്ച മികവ് ഏറെ പ്രശംസനീയമാണ്. ഏറെ സൂക്ഷ്മതയോടെയാണ് ഒരു മായിക ലോകം കണക്കെയുള്ള പരീക്ഷണകേന്ദ്രം അജയനും കൂട്ടരും ഒരുക്കിയിട്ടുള്ളത്. കലാസംവിധായകൻ എന്ന നിലയിൽ അജയൻ ചാലിശ്ശേരി ഇന്ത്യൻ സിനിമയിൽ ഏറെ ശ്രദ്ധിക്കപ്പടുമെന്ന് ഈയൊരു ചിത്രം കാണിച്ചു തരുന്നുണ്ട്. ശ്രദ്ധിക്കപ്പെടേണ്ട അത്തരം കാഴ്ചകൾ ഒരു മോശം സിനിമയുടെ ഭാഗമായിപ്പോയ തിൽ സങ്കടം തോന്നിയത് കൊണ്ട് മാത്രമാണ് ഈ സിനിമയെ കുറിച്ച് എന്തെങ്കിലും പറയാൻ ശ്രമിച്ചത്. (പാർവ്വതിയായി അഭിനയിച്ച മഞ്ജുവിന്റെ അഭിനയം പതിവു പോലെ നന്നായിരുന്നു)