---
title: "ശങ്കറും രാജമൗലിയും ഒക്കെ മണിരത്നം കഴിഞ്ഞിട്ടേ ഒള്ളൂ"
date: 2022-09-29T14:50:40
draft: false
categories: ["Entertainment"]
tags: ['dalapathi', 'manirathnam', 'ponniyin selvan', 'Semeem T']
author: "Beaumaris"
---

<strong>Semeem T</strong>

മേക്കപ്പ് ഒന്നും വേണ്ട എന്ന് സംവിധാനയകൻ പറഞ്ഞിട്ടും മേക്കപ്പ്മാനോട് മുഖത്ത് ചായമിടാൻ പറഞ്ഞു ദളപതി യുടെ ഫസ്റ്റ് ഡേ ഷൂട്ടിന് സാക്ഷാൽ രജനി കാന്ത്, അദ്ദേഹത്തിന്റെ ഭാഷയിൽ പറഞ്ഞാൽ ആപ്പിൾ പോലത്തെ മമ്മൂട്ടി ഉണ്ട്‌ കൂടെ അഭിനയിക്കാൻ. ഒട്ടും കുറക്കാൻ പാടില്ല. ഒന്നാമത്തെ ദിവസം അദ്ദേഹത്തിന്റെ ആവശ്യപ്രകാരം മേക്കപ്പ് ഇട്ട് ടൈറ്റ് പാന്റും ഷർട്ടും വാക്കിങ് ഷൂവും ഇട്ട് അഭിനയിച്ചെങ്കിലും പിറ്റേന്ന് മുതൽ മേക്കപ്പ് ഇല്ലാതെ ലൂസായ പാന്റും ഷർട്ടും സാദാ ചെരിപ്പും ഇട്ട് തന്നെ പടം പൂർത്തിയാക്കി ആ സംവിധായകൻ. കാരണം അദ്ദേഹത്തിന്റെ മനസ്സിലെ സൂര്യയുടെ സൗന്ദര്യം ആ വേഷത്തിൽ ആയിരുന്നു.

മണിരത്നം ഒരുക്കി വെച്ച കഥാപരിസരത്തിലേക്ക് കയറി നിൽക്കുമ്പോൾ അഭിനേതാക്കൾക്ക് കിട്ടുന്ന ഒരു സൗന്ദര്യം ഉണ്ട്‌, അത് ക്യാമറയും ലൈറ്റിങ്ങും ഒക്കെ അപ്പുറം അദ്ദേഹം ഒരുക്കി വെക്കുന്ന ആ ലോകത്തേക്ക് അതിലെ കഥാപാത്രങ്ങൾ ഇഴകിചേരുന്ന ഒരു മാജിക് ആണ്.വീര യും രാഗിണിയും ഒരേ ഫ്രെയിമിൽ വരുമ്പോഴും കാണുന്ന പ്രേക്ഷകർക്ക് രാവണന്റെ ഭയങ്കര രൂപത്തിലും സീതയുടെ ശാലീന സൗന്ദര്യത്തിലും ഒരേ പോലെ ആസ്വദിക്കാൻ കഴിയുന്ന ഒരു ഭംഗി ഉണ്ട്‌.മറ്റെവിടെയും കാണാത്ത ഒരു മമ്മൂട്ടി യും രജനി കാന്തും ഉണ്ട്‌ ദളപതിയിൽ. സൗത്ത് ലെ സൗന്ദര്യത്തിന്റെയും സ്റ്റൈൽ ന്റെയും പ്രതിരൂപങ്ങളെ മറ്റൊരു സിനിമയിലും കാണാത്ത, യുണീക്ക് ആയ എന്നാൽ കഥാപാത്രത്തിന്റെ ഭംഗി ഒട്ടും ചോർന്നു പോകാത്ത രീതിയിൽ അവതരിപ്പിക്കാൻ മണിരത്നത്തിന് മേക്കപ്പോ ഗ്രാഫിക്സോ ആവശ്യമില്ലായിരുന്നു. അദ്ദേഹം സൃഷ്ടിച്ചെടുക്കുന്ന ഫ്രെയിമുകൾ തന്നെ ധാരാളം ആയിരുന്നു.

<img class="wp-image-352657 aligncenter" src="https://cdn.boolokam.com/articles/2022/09/gg44tt-1-1.jpg" alt="" width="805" height="805" />നായകനിലെ വിവിധ കാലഘട്ടത്തിലെ വേലു നായ്ക്കർ, ദിൽ സേ യിലെ അമറും മേഘന യും പ്രീതിയും, ബോംബെ യിലെ ഋഷിയും റോജയും തുടങ്ങി അവസാനം വന്ന ചെക്ക ചിവന്ത വാനത്തിലെ ചിമ്പുവും അരവിന്ദ് സാമിയും, OK കണ്മണിയിലെ ദുൽക്കറും നിത്യയും അടക്കം മറ്റെവിടെയും കാണാത്ത വിധം സ്‌ക്രീനിൽ നിറഞ്ഞു നിൽക്കുകയായിരുന്നു. ആളുകളുടെ ആകാരവടിവും വ്യക്തിസൗന്ദര്യത്തിനും അപ്പുറം കഥാപാത്രങ്ങളെ അവതരിപ്പിക്കുന്ന രീതി, അവരെ പ്ലേസ് ചെയ്യുന്ന കഥാ പരിസരം, കഥാപാത്രങ്ങൾക്ക് കൊടുക്കുന്ന ഡെപ്ത് ഇതെല്ലാമാണ് മണിരത്നം സിനിമയിലെ കഥാപാത്രങ്ങളുടെ സൗന്ദര്യം.

"He take you just blank like that, and he makes you the character" എന്ന് തൃഷ പറഞ്ഞതാണ് അദ്ദേഹത്തിന്റെ കഥാപാത്രങ്ങൾക്ക് കിട്ടുന്ന സൗന്ദര്യത്തിന്റെ പ്രത്യേകത. മീശ പിരിച്ചു മുണ്ട് മടക്കി മലയാളി ഹീറോയിസത്തിന്റെ പ്രതീകമായി വിലസുന്ന മോഹൻലാൽ അവിടെ എത്തുമ്പോൾ മീശ വടിച്ച് ആനന്ദൻ ആയി കഥാപാത്ര സൗന്ദര്യത്തിന്റെ മറ്റൊരു തലത്തിൽ എത്തും. ലോക സുന്ദരി ഐശ്വര്യ റായ് അദ്ദേഹത്തിന്റെ സിനിമകളിൽ സൗന്ദര്യം എന്ന വാക്കിന്റെ യഥാർത്ഥ അർത്ഥം കാണിച്ചു തരും. വ്യക്തികൾ മാത്രമല്ല, പ്രകൃതിയും അതിലെ ഓരോ വസ്തുക്കളും മണിരത്നം കണ്ടത് പോലെ നമ്മളും കാണുമ്പോൾ അതുവരെ ഇല്ലാത്ത സൗന്ദര്യം അവക്കൊക്കെ വരും. ഒരു കണക്കിന് പ്രകൃതി യും അദ്ദേഹത്തിന്റെ സിനിമയിലെ കഥാപാത്രങ്ങൾ തന്നെ. കത്തി ജ്വലിച്ചും അസ്തമയത്തേക്കടുത്തും ഉദിച്ചുയർന്നും തന്റെ വിവിധ ഭാവങ്ങൾ പുറത്തെടുക്കുന്ന 'സൂര്യൻ' ഇല്ലെങ്കിൽ 'സൂര്യയും ഇല്ല, ദളപതിയും ഇല്ല. കുതിച്ചു വീഴുന്ന വെള്ളച്ചാട്ടവും ശാന്തമായൊഴുകുന്ന നദിയും ഇടതിങ്ങിയ മരവും ചെടികളും ഒക്കെയായി തന്റെ എല്ലാ മുഖവും പുറത്തെടുക്കുന്ന കാട് ഇല്ലെങ്കിൽ രാവണനും ഇല്ല.

വേലു നായ്ക്കർ ഈറനുടുത്ത് തീരത്ത് കടലിനു അഭിമുഖമായി നിൽക്കുന്ന ഒരൊറ്റ ഷോട്ടിൽ ഉണ്ട്‌ കടലിന്റെ രൗദ്രത നിറഞ്ഞ ശാന്തത. ദിൽ സെ യിൽ റെയിൽവേ സ്റ്റേഷനിൽ ഓടിക്കയറിയ ശേഷം അമർ മേഘന യെ കാണുമ്പോൾ മുഴുവൻ അവിടെ അടിച്ചു വീശുന്ന തണുത്ത കാറ്റ് അമറിന്റെ മനസ്സിലെയും കൂടി ആണ്. അങ്ങനെയങ്ങനെ…

മണിരത്നം തന്റെ കഥാപാത്രങ്ങളെ, കഥാ പരിസരത്തെ അവതരിപ്പിക്കുന്ന രീതി യും അതിലെ സൗന്ദര്യവും മാത്രം പറഞ്ഞാൽ പോലും ഇനിയും പറഞ്ഞതിന്റെ എത്രയോ ഇരട്ടി കൂട്ടി ചേർക്കാൻ ഉണ്ടാവും. ഇനി ഊഴം പൊന്നിയിൻ സെൽവന്റെയും ആദിത്യ കരികാലന്റെയും നന്ദിനി യുടെയും വന്തിയദേവന്റെയും കുന്ദവി യുടെയും തുടങ്ങി തമിഴൻ കാലങ്ങളായി മനസ്സിൽ കൊണ്ടു നടക്കുന്ന ഒരു പിടി വീര കഥാപാത്രങ്ങളുടെതാണ്. മണിരത്നം എന്ന ലെജൻഡ് ന് ഇത്തവണയും പിഴക്കില്ല എന്ന് കരുതാം. പേഴ്സണലി, അന്നും ഇന്നും ശങ്കറും രാജമൗലിയും ഒക്കെ മണിരത്നം കഴിഞ്ഞിട്ടേ ഒള്ളൂ. ഇന്ത്യയിലെ മറ്റൊരു സംവിധായകനും ഇത്രമേൽ ഭ്രമിപ്പിച്ചിട്ടില്ല!


![ശങ്കറും രാജമൗലിയും ഒക്കെ മണിരത്നം കഴിഞ്ഞിട്ടേ ഒള്ളൂ](https://cdn.boolokam.com/articles/2022/09/gg44tt-1-1.jpg)**Semeem T** മേക്കപ്പ് ഒന്നും വേണ്ട എന്ന് സംവിധാനയകൻ പറഞ്ഞിട്ടും മേക്കപ്പ്മാനോട് മുഖത്ത് ചായമിടാൻ പറഞ്ഞു ദളപതി യുടെ ഫസ്റ്റ് ഡേ ഷൂട്ടിന് സാക്ഷാൽ രജനി കാന്ത്, അദ്ദേഹത്തിന്റെ ഭാഷയിൽ പറഞ്ഞാൽ ആപ്പിൾ പോലത്തെ മമ്മൂട്ടി ഉണ്ട്‌ കൂടെ അഭിനയിക്കാൻ. ഒട്ടും കുറക്കാൻ പാടില്ല. ഒന്നാമത്തെ ദിവസം അദ്ദേഹത്തിന്റെ ആവശ്യപ്രകാരം മേക്കപ്പ് ഇട്ട് ടൈറ്റ് പാന്റും ഷർട്ടും വാക്കിങ് ഷൂവും ഇട്ട് അഭിനയിച്ചെങ്കിലും പിറ്റേന്ന് മുതൽ മേക്കപ്പ് ഇല്ലാതെ ലൂസായ പാന്റും ഷർട്ടും സാദാ ചെരിപ്പും ഇട്ട് തന്നെ പടം പൂർത്തിയാക്കി ആ സംവിധായകൻ. കാരണം അദ്ദേഹത്തിന്റെ മനസ്സിലെ സൂര്യയുടെ സൗന്ദര്യം ആ വേഷത്തിൽ ആയിരുന്നു. മണിരത്നം ഒരുക്കി വെച്ച കഥാപരിസരത്തിലേക്ക് കയറി നിൽക്കുമ്പോൾ അഭിനേതാക്കൾക്ക് കിട്ടുന്ന ഒരു സൗന്ദര്യം ഉണ്ട്‌, അത് ക്യാമറയും ലൈറ്റിങ്ങും ഒക്കെ അപ്പുറം അദ്ദേഹം ഒരുക്കി വെക്കുന്ന ആ ലോകത്തേക്ക് അതിലെ കഥാപാത്രങ്ങൾ ഇഴകിചേരുന്ന ഒരു മാജിക് ആണ്.വീര യും രാഗിണിയും ഒരേ ഫ്രെയിമിൽ വരുമ്പോഴും കാണുന്ന പ്രേക്ഷകർക്ക് രാവണന്റെ ഭയങ്കര രൂപത്തിലും സീതയുടെ ശാലീന സൗന്ദര്യത്തിലും ഒരേ പോലെ ആസ്വദിക്കാൻ കഴിയുന്ന ഒരു ഭംഗി ഉണ്ട്‌.മറ്റെവിടെയും കാണാത്ത ഒരു മമ്മൂട്ടി യും രജനി കാന്തും ഉണ്ട്‌ ദളപതിയിൽ. സൗത്ത് ലെ സൗന്ദര്യത്തിന്റെയും സ്റ്റൈൽ ന്റെയും പ്രതിരൂപങ്ങളെ മറ്റൊരു സിനിമയിലും കാണാത്ത, യുണീക്ക് ആയ എന്നാൽ കഥാപാത്രത്തിന്റെ ഭംഗി ഒട്ടും ചോർന്നു പോകാത്ത രീതിയിൽ അവതരിപ്പിക്കാൻ മണിരത്നത്തിന് മേക്കപ്പോ ഗ്രാഫിക്സോ ആവശ്യമില്ലായിരുന്നു. അദ്ദേഹം സൃഷ്ടിച്ചെടുക്കുന്ന ഫ്രെയിമുകൾ തന്നെ ധാരാളം ആയിരുന്നു. നായകനിലെ വിവിധ കാലഘട്ടത്തിലെ വേലു നായ്ക്കർ, ദിൽ സേ യിലെ അമറും മേഘന യും പ്രീതിയും, ബോംബെ യിലെ ഋഷിയും റോജയും തുടങ്ങി അവസാനം വന്ന ചെക്ക ചിവന്ത വാനത്തിലെ ചിമ്പുവും അരവിന്ദ് സാമിയും, OK കണ്മണിയിലെ ദുൽക്കറും നിത്യയും അടക്കം മറ്റെവിടെയും കാണാത്ത വിധം സ്‌ക്രീനിൽ നിറഞ്ഞു നിൽക്കുകയായിരുന്നു. ആളുകളുടെ ആകാരവടിവും വ്യക്തിസൗന്ദര്യത്തിനും അപ്പുറം കഥാപാത്രങ്ങളെ അവതരിപ്പിക്കുന്ന രീതി, അവരെ പ്ലേസ് ചെയ്യുന്ന കഥാ പരിസരം, കഥാപാത്രങ്ങൾക്ക് കൊടുക്കുന്ന ഡെപ്ത് ഇതെല്ലാമാണ് മണിരത്നം സിനിമയിലെ കഥാപാത്രങ്ങളുടെ സൗന്ദര്യം. "He take you just blank like that, and he makes you the character" എന്ന് തൃഷ പറഞ്ഞതാണ് അദ്ദേഹത്തിന്റെ കഥാപാത്രങ്ങൾക്ക് കിട്ടുന്ന സൗന്ദര്യത്തിന്റെ പ്രത്യേകത. മീശ പിരിച്ചു മുണ്ട് മടക്കി മലയാളി ഹീറോയിസത്തിന്റെ പ്രതീകമായി വിലസുന്ന മോഹൻലാൽ അവിടെ എത്തുമ്പോൾ മീശ വടിച്ച് ആനന്ദൻ ആയി കഥാപാത്ര സൗന്ദര്യത്തിന്റെ മറ്റൊരു തലത്തിൽ എത്തും. ലോക സുന്ദരി ഐശ്വര്യ റായ് അദ്ദേഹത്തിന്റെ സിനിമകളിൽ സൗന്ദര്യം എന്ന വാക്കിന്റെ യഥാർത്ഥ അർത്ഥം കാണിച്ചു തരും. വ്യക്തികൾ മാത്രമല്ല, പ്രകൃതിയും അതിലെ ഓരോ വസ്തുക്കളും മണിരത്നം കണ്ടത് പോലെ നമ്മളും കാണുമ്പോൾ അതുവരെ ഇല്ലാത്ത സൗന്ദര്യം അവക്കൊക്കെ വരും. ഒരു കണക്കിന് പ്രകൃതി യും അദ്ദേഹത്തിന്റെ സിനിമയിലെ കഥാപാത്രങ്ങൾ തന്നെ. കത്തി ജ്വലിച്ചും അസ്തമയത്തേക്കടുത്തും ഉദിച്ചുയർന്നും തന്റെ വിവിധ ഭാവങ്ങൾ പുറത്തെടുക്കുന്ന 'സൂര്യൻ' ഇല്ലെങ്കിൽ 'സൂര്യയും ഇല്ല, ദളപതിയും ഇല്ല. കുതിച്ചു വീഴുന്ന വെള്ളച്ചാട്ടവും ശാന്തമായൊഴുകുന്ന നദിയും ഇടതിങ്ങിയ മരവും ചെടികളും ഒക്കെയായി തന്റെ എല്ലാ മുഖവും പുറത്തെടുക്കുന്ന കാട് ഇല്ലെങ്കിൽ രാവണനും ഇല്ല. വേലു നായ്ക്കർ ഈറനുടുത്ത് തീരത്ത് കടലിനു അഭിമുഖമായി നിൽക്കുന്ന ഒരൊറ്റ ഷോട്ടിൽ ഉണ്ട്‌ കടലിന്റെ രൗദ്രത നിറഞ്ഞ ശാന്തത. ദിൽ സെ യിൽ റെയിൽവേ സ്റ്റേഷനിൽ ഓടിക്കയറിയ ശേഷം അമർ മേഘന യെ കാണുമ്പോൾ മുഴുവൻ അവിടെ അടിച്ചു വീശുന്ന തണുത്ത കാറ്റ് അമറിന്റെ മനസ്സിലെയും കൂടി ആണ്. അങ്ങനെയങ്ങനെ… മണിരത്നം തന്റെ കഥാപാത്രങ്ങളെ, കഥാ പരിസരത്തെ അവതരിപ്പിക്കുന്ന രീതി യും അതിലെ സൗന്ദര്യവും മാത്രം പറഞ്ഞാൽ പോലും ഇനിയും പറഞ്ഞതിന്റെ എത്രയോ ഇരട്ടി കൂട്ടി ചേർക്കാൻ ഉണ്ടാവും. ഇനി ഊഴം പൊന്നിയിൻ സെൽവന്റെയും ആദിത്യ കരികാലന്റെയും നന്ദിനി യുടെയും വന്തിയദേവന്റെയും കുന്ദവി യുടെയും തുടങ്ങി തമിഴൻ കാലങ്ങളായി മനസ്സിൽ കൊണ്ടു നടക്കുന്ന ഒരു പിടി വീര കഥാപാത്രങ്ങളുടെതാണ്. മണിരത്നം എന്ന ലെജൻഡ് ന് ഇത്തവണയും പിഴക്കില്ല എന്ന് കരുതാം. പേഴ്സണലി, അന്നും ഇന്നും ശങ്കറും രാജമൗലിയും ഒക്കെ മണിരത്നം കഴിഞ്ഞിട്ടേ ഒള്ളൂ. ഇന്ത്യയിലെ മറ്റൊരു സംവിധായകനും ഇത്രമേൽ ഭ്രമിപ്പിച്ചിട്ടില്ല!
