---
author: Beaumaris
categories:
- Entertainment
comment_count: 0
date: 2022-12-01 16:26:55
draft: false
image: ''
like_count: 61067
share_count: 13164
tags:
- deepika padukone
- Featured
- john abraham
- pathan movie poster
- SHARUKH KHAN
title: തോക്കേന്തി ഷാരൂഖും ദീപികയും ജോണ് എബ്രഹാമും, പത്താന്റെ പോസ്റ്റർ പുറത്തുവിട്ടു
view_count: 1074247
---

നാല് വർഷത്തെ ഇടവേളക്ക് ശേഷം ഷാരൂഖ് ഖാൻ നായകനായി ബി​ഗ് സ്ക്രീനിൽ എത്തുന്നു എന്നതുകൊണ്ടുതന്നെ 'പത്താൻ' സിനിമ ആരാധകർ പ്രതീക്ഷയോടെ കാത്തിരിക്കുകയാണ്.2018ല്‍ പുറത്തിറങ്ങിയ 'സീറോ' വമ്പൻ പരാജയമായതോടെയാണ് താരം അഭിനയത്തിൽ നി​ന്ന് അവധിയെടുത്തത്.ചിത്രത്തില്‍ കത്രീന കൈഫ്, അനുഷ്‌ക ശര്‍മ്മ എന്നിവരായിരുന്നു നായികമാര്‍. ഇതോ​ടെ പത്താനിൽ ഏറെ പ്രതീക്ഷയർപ്പിച്ചിരിക്കുകയാണ് ആരാധകർ. ഒരു ആക്ഷൻ ത്രില്ലർ ആയ പത്താൻ സംവിധാനം ചെയുന്നത് സിദ്ധാര്‍ഥ് ആനന്ദ് ആണ്. സലാം നമസ്തേ, അഞ്ജാന അഞ്ജാനി, ബാംഗ് ബാംഗ്, വാര്‍ തുടങ്ങിയ ചിത്രങ്ങളിലൂടെ സിദ്ധാർത്ഥിന്റെ സംവിധാനമികവ് ഏവർക്കും പരിചയമാണ്. ദീപിക പദുകോണ്‍ നായികയാവുന്ന ചിത്രത്തില്‍ ജോണ്‍ എബ്രഹാം മറ്റൊരു പ്രധാന കഥാപാത്രത്തെ അവതരിപ്പിക്കുന്നു.അടുത്തിടെ പുറത്തിറങ്ങിയ ചിത്രത്തിന്റെ ട്രെയിലർ ഏറെ ശ്രദ്ധിക്കപ്പെട്ടിരുന്നു. തിയറ്ററുകളിൽ ചിത്രം തീപാറിക്കും എന്ന് തന്നെയാണ് ടീസര്‍ ഉറപ്പുനൽകിയത്. പത്താൻ അടുത്തവർഷം ജനുവരി 25ന് തിയറ്ററുകളിൽ എത്താൻ ഒരുങ്ങുകയാണ്. ഈ അവസരത്തിൽ ചിത്രത്തിന്റെ പുതിയ പോസ്റ്റർ പുറത്തുവിട്ടിരിക്കുകയാണ് അണിയറ പ്രവർത്തകർ‌. 

> Peti baandh li hai..? Toh chalein!!! [#55DaysToPathaan](https://twitter.com/hashtag/55DaysToPathaan?src=hash&ref_src=twsrc%5Etfw) Celebrate [#Pathaan](https://twitter.com/hashtag/Pathaan?src=hash&ref_src=twsrc%5Etfw) with [#YRF50](https://twitter.com/hashtag/YRF50?src=hash&ref_src=twsrc%5Etfw) only at a big screen near you on 25th January, 2023. Releasing in Hindi, Tamil and Telugu. [@deepikapadukone](https://twitter.com/deepikapadukone?ref_src=twsrc%5Etfw) | [@TheJohnAbraham](https://twitter.com/TheJohnAbraham?ref_src=twsrc%5Etfw) | [#SiddharthAnand](https://twitter.com/hashtag/SiddharthAnand?src=hash&ref_src=twsrc%5Etfw) | [@yrf](https://twitter.com/yrf?ref_src=twsrc%5Etfw) [pic.twitter.com/VGAzfp152s](https://t.co/VGAzfp152s)
> 
> — Shah Rukh Khan (@iamsrk) [December 1, 2022](https://twitter.com/iamsrk/status/1598187706521378816?ref_src=twsrc%5Etfw)

ഡിംപിള്‍ കപാഡിയ, ഷാജി ചൗധരി, ഗൗതം, അഷുതോഷ് റാണ തുടങ്ങിയവരും അഭിനയിക്കുന്നു. ആക്ഷന്‍ രംഗങ്ങള്‍ക്ക് ഏറെ പ്രാധാന്യമുള്ള ചിത്രത്തിനു വേണ്ടി ഷാരൂഖ് ഏറെ തയ്യാറെടുപ്പുകള്‍ നടത്തിയിരുന്നു. സല്‍മാന്‍ ഖാന്‍റെ അതിഥിവേഷവും ചിത്രത്തെ ശ്രദ്ധേയമാക്കുന്ന ഘടകമാണ്.ഒരു പവർ പാക്കഡ് സിനിമയാണ് പത്താൻ എന്ന് നിശംസയം പറയാനാകും എന്നാണ് പോസ്റ്ററിന് താഴെ ആരാധകർ കമന്റ് ചെയ്യുന്നത്. തുടർ പരാജയങ്ങൾ നേരിടുന്ന ബോളിവുഡിന് വലിയൊരു മുതൽക്കൂട്ടാകും ചിത്രമെന്നാണ് ട്രേഡ് അനലിസ്റ്റുകളുടെ വിലയിരുത്തലുകൾ.തമിഴ് സംവിധായകൻ ആറ്റ്‍ലി സംവിധാനം ചെയ്യുന്ന ജവാന്‍, രാജ്‍കുമാര്‍ ഹിറാനി സംവിധാനം ചെയ്യുന്ന ഡങ്കി എന്നിവയാണ് ഷാരൂഖിന്‍റേതായി പ്രഖ്യാപെട്ടിട്ടുള്ള പ്രമുഖ പ്രോജക്റ്റുകൾ.