---
author: Beaumaris
categories:
- Entertainment
comment_count: 0
date: 2023-05-20 08:45:51
draft: false
image: https://cdn.boolokam.com/articles/2023/05/kukukk-1024x683.jpg
like_count: 74314
share_count: 6872
tags:
- cinema
- shubman gill
- spiderman
title: പുതിയ ഒരു ഇന്നിങ്‌സിന് തുടക്കമിട്ട് ഇന്ത്യൻ ക്രിക്കറ്റ് താരം ശുഭ്മാൻ ഗിൽ ചലച്ചിത്ര
  ലോകത്തേക്ക്
view_count: 1170385
---

**"സ്‌പൈഡർമാൻ"** **സുരേഷ് കുമാർ** പുതിയ ഒരു ഇന്നിങ്‌സിന് തുടക്കമിട്ട് ഇന്ത്യൻ ക്രിക്കറ്റ് താരം ശുഭ്മാൻ ഗിൽ ചലച്ചിത്ര ലോകത്തേക്ക്. സ്‌പോർട്‌സും, സിനിമയും സംഗമിക്കുന്ന 'സ്‌പൈഡർമാൻ' സീരീസിലെ പുതിയ ചിത്രമാണ് സ്‌പൈഡർ മാൻ -എക്രോസ്സ് ദി സ്‌പൈഡർ വേഴ്‌സ്. ഇംഗ്ലീഷും, ഹിന്ദിയും, പഞ്ചാബിയും മലയാളവും അടക്കം 10 ഭാഷകളിൽ സിനിമ ഡബ്ബ് ചെയ്തിട്ടുണ്ട്. ഇന്ത്യൻ ക്രിക്കറ്റ് താരം ശുഭ്മാൻ ഗിൽ ചിത്രത്തിനു ശബ്ദം നൽകിയിരിക്കുന്നു എന്നതാണ് പ്രത്യേകത. ഹിന്ദി, പഞ്ചാബി ഭാഷകളിലാണ് ഇന്ത്യൻ സ്‌പൈഡർമാനായി അറിയപ്പെടുന്ന പവിത്ര് പ്രഭാകറിന് വേണ്ടി ഗിൽ ശബ്ദം നൽകിയിരിക്കുന്നത്. [](https://cdn.boolokam.com/articles/2023/05/eeeeer.jpg)2021 ൽ പുറത്തിറങ്ങിയ സ്‌പൈഡർമാൻ നോ വേ ഹോം ലോകം എമ്പാടും വൻ കളക്ഷൻ നേടിയിരുന്നു. ഇന്ത്യൻ പശ്ചാത്തലത്തിൽ സ്‌പൈഡർമാൻ കൂടുതൽ സ്വീകാര്യനാകുന്നതിനു വേണ്ടിയാണു കഥാപാത്രത്തിനു പവിത്ര് പ്രഭാകർ എന്ന് പേര് നൽകിയിട്ടുളളത്. ഇന്ത്യൻ ബാറ്റിങ് നിരയിലെ ശക്തനായ ശുഭ്മാൻ ഗിൽ ശബ്ദം നൽകുന്നതിലൂടെ ചിത്രത്തിന് ക്രിക്കറ്റ് ആരാധകരെ കൂടി അടുപ്പിക്കാനാകുമെന്നാണ് വിലയിരുത്തൽ. [![](https://cdn.boolokam.com/articles/2023/05/kukukk-1024x683.jpg)](https://cdn.boolokam.com/articles/2023/05/kukukk.jpg)തന്റെ സൂപ്പർ ഹീറോയാണ് സ്‌പൈഡർമാൻ എന്ന് ശുഭ്മാൻ ഗിൽ നേരത്തെ വ്യക്തമാക്കിയിട്ടുളളതാണ്. ഇന്ന് ആ കഥാപാത്രത്തിന് ശബ്ദം നൽകുന്നതിലൂടെ സ്‌പൈഡർമാൻ ലോകത്തേക്ക് ഗിൽ കാൽ വച്ചിരിക്കുകയാണ്. ഇത് ആദ്യമായാണ് ഒരു ഇന്ത്യൻ സ്‌പോർട്‌സ് താരം ഒരു ഹോളിവുഡ് ചിത്രത്തിന് ശബ്ദം നൽകിയിരിക്കുന്നത്. സ്‌പൈഡർമാൻ കണ്ടുകൊണ്ടാണ് ഞാൻ വളർന്നു വന്നത്. പ്രതീകാത്മ സൂപ്പർ ഹീറോകളിൽ മികച്ച കഥാപാത്രവും. ഇത് ആദ്യമായാണ് സ്‌പൈഡർമാൻ, ഇന്ത്യൻ കഥാപാത്രം പവിത്ര് പ്രഭാകർ ആയി അഭ്രപാളികളിൽ എത്തുന്നത്. ആ കഥാപാത്രത്തിനു ഹിന്ദിയിലും, പഞ്ചാബിയിലും ശബ്ദം നൽകുന്നത് എനിക്ക് അവിസ്മരണീയ അനുഭവമാണ്. ഇപ്പോൾ തന്നെ ഞാൻ അതിമാനുഷികനായി അനുഭവപ്പെടുന്നു. ശുഭ് മാൻ ഗിൽ അഭിപ്രായപ്പെട്ടു.സോണി പിക്‌ചേഴ്‌സ് റിലീസിംഗ് ഇന്റർനാഷണൽ റിലീസ് ചെയ്യുന്ന സ്‌പൈഡർമാൻ- എക്രോസ്സ് ദി സ്‌പൈഡർമാൻ വേഴ്‌സ് ഇംഗ്ലീഷ്, ഹിന്ദി, തമിഴ്, തെലുങ്ക്, കന്നട, മലയാളം, ഗുജറാത്തി, മറാത്തി, പഞ്ചാബി, ബംഗാളി ഭാഷകളിലും മൊഴി മാറ്റം നടത്തിയിട്ടുണ്ട്.