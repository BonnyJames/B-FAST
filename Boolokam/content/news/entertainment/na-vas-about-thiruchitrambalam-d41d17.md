---
title: "കണ്ണുകൾ നനയാതെ നിങ്ങൾക്കീ സിനിമ കണ്ടു പൂർത്തിയാക്കാൻ സാധിക്കില്ല"
date: 2022-09-13T14:34:01
draft: false
categories: ["Entertainment"]
tags: ['dhanush', 'nithya menan', 'Thiruchitrambalam']
author: "Beaumaris"
---

<strong>Na Vas</strong>

പ്രണയത്തിന്റെ ഏകവും ആത്യന്തികവുമായ ലക്ഷ്യം വിവാഹമാണെന്ന മിഥ്യാധാരണ അന്നുമിന്നും എനിക്കില്ല. ആകസ്മികതകളിൽ ചാടിവീണു പിടിമുറുക്കിയ കണ്ടുമുട്ടലുകളായിരുന്നു പലപ്പോഴും എന്റെ പ്രണയം. സ്ത്രീകളോട് വളരെ പെട്ടെന്നു ഇഷ്ടം തോന്നിയിരുന്ന മനുഷ്യനായിരുന്നു ഞാനും. കുറച്ചുകാലം മുമ്പ് സ്ത്രീകളുടെ -പ്രത്യേകിച്ചും മനോഹരമായി നെയിൽ പോളീഷ് ചെയ്ത പാദങ്ങളുള്ള- നോട്ടവും ചിരിയും സംസാരവുമൊക്കെ ഒരാവശ്യവുമില്ലാതെ എന്നിൽ വല്ലാത്ത ആകാംക്ഷ സൃഷ്ടിക്കുമായിരുന്നു. അത് വളർന്നു അവർക്ക് എന്നോടു ഭയങ്കര പ്രേമം ആണെന്നുപോലും സങ്കല്പിച്ചിട്ടുണ്ട്. അതെ, എന്റെ ആകാംക്ഷക്ക് അങ്ങനെ ഒരു കുഴപ്പമുണ്ട്. മാത്രമല്ല, അക്കാലത്ത് I love you/ i like u എന്നിവയുടെ വിശാലമായ അർത്ഥതലങ്ങൾ എന്റെ വിജ്ഞാനപരിധിക്കും അപ്പുറമായിരുന്നു. ഒരിക്കൽ എന്റെ ഫോട്ടോയുടെ താഴെ ലൗ സ്റ്റിക്കർ ഇട്ട പെൺകുട്ടിയോട് പോലും എനിക്കു അനുരാഗം തോന്നിയിട്ടുണ്ട്. അവൾക്കും മനോഹരമായ പാദങ്ങൾ ഉണ്ടായിരുന്നു!

അങ്ങനെ തെറ്റിദ്ധരിച്ച ഒന്നിൽ കൂടുതൽ പ്രണയാനുഭവങ്ങൾ എന്റെ ഭൂതകാലത്തിൽ സംഭവിച്ചിട്ടുണ്ട്. ശ്ശെടാ..! അല്ലെങ്കിൽ തന്നെ ചുറുചുറുക്കുള്ള പരിഷ്‌കാരിയും താടിയും ബുള്ളറ്റുമുള്ള കലിപ്പനായ എന്നോട് ആർക്കാണ് ഇഷ്ടം തോന്നാതിരിക്കുക എന്ന അഹങ്കാരം പിടിച്ച ഓവർ കോൺഫിഡൻസിൽ കൂടുതൽ ഒന്നും ആലോചിക്കാതെ പോയി പ്രൊപോസ് ചെയ്തിട്ടുമുണ്ട്. ഫലമൊ.. വളരെ മോശമായി എന്റെ പ്രണയം നിരസിക്കപ്പെട്ടു!

അപ്പോഴത്തെ സാഹചര്യങ്ങളെ പാതാളത്തിലേക്ക് താഴ്ന്നുപോകുന്ന, ഇടിമിന്നലേറ്റതോ കിളിപോയി മരവിച്ചു നിൽക്കുന്നതുമായ അവസ്ഥകളോട് ഉപമിക്കാൻ സാധിക്കും. തുടക്കത്തിൽ പ്രണയ തിരസ്‌കരണം ഞെട്ടിപ്പിക്കുന്നതും വേദനാജനകവുമായിരുന്നു. പിന്നെ.. അനുഭവങ്ങൾ മനുഷ്യനെ പരിപൂർണ്ണനാക്കുന്നു എന്നല്ലേ.. അത് പയ്യെ ശീലമായി! പ്രണയ പരാജയം ബുദ്ധി മറിയുന്ന ഒരു പ്രത്യേകതരം അവസ്ഥയാണ്. കണക്കുകൂട്ടലുകൾ പിഴച്ചുപോയി നിന്നുരുകിയ നിമിഷങ്ങളിൽ അന്നവരോട് ദേഷ്യവും വെറുപ്പുമെല്ലാം എനിക്കു തോന്നിയിട്ടുണ്ട്. പിന്നീട് കുത്തിയിരുന്നു ചിന്തിച്ചപ്പോഴാണ് ഇത് അവരുടെ പ്രശ്നമല്ലെന്നുള്ള നഗ്നസത്യം മനസ്സിലായത്. എന്റെ ഇടുങ്ങിയ ചിന്താഗതിയും കാഴ്ചപ്പാടുമായിരുന്നു യഥാർത്ഥ കാരണം.

"അല്ല , താല്പര്യമില്ല , തന്നെ അങ്ങനെ കണ്ടിട്ടില്ല, മറ്റൊരാളെ ഇഷ്ടമാണ്, ഒരു ദിവസം സംസാരിച്ചപ്പോഴേക്കും തനിക്ക് പ്രേമമായോ.. എന്നുള്ള മറുപടികൾ കാരണം തളർത്തിയിട്ട എന്റെ ഭൂതകാലം ഇന്നലെ രാത്രി മുന്നിൽവന്നു എന്നെ നോക്കി കൊഞ്ഞനംകുത്തി. സിനിമയിൽ ധനുഷിന്റെ കഥാപാത്രം കടന്നു പോയ അവസ്ഥ എന്നെപ്പോലെ ഒത്തിരി പുരുഷന്മാർ അനുഭവിച്ചിട്ടുണ്ടാകണം. കാരണം മുന്നും പിന്നും നോക്കാതെ ആവേശത്താൽ എടുത്തു ചാടുന്നതും ആ ഒരൊറ്റ കാരണത്താൽ ഏറ്റവും കൂടുതൽ Reject ചെയ്യപ്പെടുന്നതും പുരുഷന്മാരാണ്..

സ്ത്രീകൾ പൊതുവെ വളരെ സെലക്ടീവാണെന്നാണ് തോന്നിയിട്ടുള്ളത്. അവരുടെ പ്രൊപോസിങ് പ്രോസസ് നടക്കുന്നത് തന്നെ സമയമെടുത്തിട്ടാണ്. Love is an Art എന്നത് അവരുടെ പ്രണയം നിരീക്ഷിച്ചാൽ മനസ്സിലാക്കാൻ സാധിക്കും. അതുകൊണ്ടു തന്നെ അവർ Reject ചെയ്യപ്പെടാനുള്ള സാധ്യത നൂറിൽ പത്താണ്. അല്ലെങ്കിൽ പത്തിൽ കുറവാണ്. എന്നാൽ ഭൂരിപക്ഷം വരുന്ന പുരുഷന്മാർക്ക് സെലക്ട്‌ ചെയ്യാനേ നേരമുള്ളൂ. അതുപോലെ നമ്മൾ Hurry Bury കാണിക്കും. സൊ നമുക്കുള്ള Rejection സാധ്യത നൂറിൽ 90 ആണ്..
(മനക്കണക്കാണ്, അഭിപ്രായം വ്യക്തിപരവും)

ലളിതമായ ഒരു കഥയിൽ പ്രതിഭകളുടെ അഴിഞ്ഞാട്ടമാണ് Thiruchitrambalam എന്ന സിനിമ. അഭിനയ മുഹൂർത്തങ്ങൾ കൊണ്ടും അവതരണം കൊണ്ടും മനുഷ്യന്റെ Emotions എടുത്ത് അമ്മാനമാടുകയാണ്. ഉറപ്പാണ്; കണ്ണുകൾ നനയാതെ നിങ്ങൾക്കീ സിനിമ കണ്ടു പൂർത്തിയാക്കാൻ സാധിക്കില്ല..

വാല് :
പ്രണയത്തിൽ മറ്റൊരാളുടെ ഉപദേശം ഒരിക്കലും സ്വീകരിക്കരുത്. ഉപദേശം തേടി വന്നൊരുത്തന് ഞാൻ നൽകിയത് തന്നെ അതിനുത്തമ ഉദാഹരണമാണ്..
"പ്രേമിക്കുമ്പോൾ ജീവിതത്തിൽ ക്ഷമ, അച്ചടക്കം, കൃത്യനിഷ്ഠ എന്നിവയൊക്കെ പാലിക്കണം. എങ്കിൽ അവൾ നിനക്ക് സെറ്റാകും "
അവളെ മറ്റാരോ കെട്ടിക്കൊണ്ട് പോകുന്ന വരെയും അവൻ അതൊക്കെ പാലിച്ചിരുന്നു..
(ശുഭം)
**Na Vas** പ്രണയത്തിന്റെ ഏകവും ആത്യന്തികവുമായ ലക്ഷ്യം വിവാഹമാണെന്ന മിഥ്യാധാരണ അന്നുമിന്നും എനിക്കില്ല. ആകസ്മികതകളിൽ ചാടിവീണു പിടിമുറുക്കിയ കണ്ടുമുട്ടലുകളായിരുന്നു പലപ്പോഴും എന്റെ പ്രണയം. സ്ത്രീകളോട് വളരെ പെട്ടെന്നു ഇഷ്ടം തോന്നിയിരുന്ന മനുഷ്യനായിരുന്നു ഞാനും. കുറച്ചുകാലം മുമ്പ് സ്ത്രീകളുടെ -പ്രത്യേകിച്ചും മനോഹരമായി നെയിൽ പോളീഷ് ചെയ്ത പാദങ്ങളുള്ള- നോട്ടവും ചിരിയും സംസാരവുമൊക്കെ ഒരാവശ്യവുമില്ലാതെ എന്നിൽ വല്ലാത്ത ആകാംക്ഷ സൃഷ്ടിക്കുമായിരുന്നു. അത് വളർന്നു അവർക്ക് എന്നോടു ഭയങ്കര പ്രേമം ആണെന്നുപോലും സങ്കല്പിച്ചിട്ടുണ്ട്. അതെ, എന്റെ ആകാംക്ഷക്ക് അങ്ങനെ ഒരു കുഴപ്പമുണ്ട്. മാത്രമല്ല, അക്കാലത്ത് I love you/ i like u എന്നിവയുടെ വിശാലമായ അർത്ഥതലങ്ങൾ എന്റെ വിജ്ഞാനപരിധിക്കും അപ്പുറമായിരുന്നു. ഒരിക്കൽ എന്റെ ഫോട്ടോയുടെ താഴെ ലൗ സ്റ്റിക്കർ ഇട്ട പെൺകുട്ടിയോട് പോലും എനിക്കു അനുരാഗം തോന്നിയിട്ടുണ്ട്. അവൾക്കും മനോഹരമായ പാദങ്ങൾ ഉണ്ടായിരുന്നു! അങ്ങനെ തെറ്റിദ്ധരിച്ച ഒന്നിൽ കൂടുതൽ പ്രണയാനുഭവങ്ങൾ എന്റെ ഭൂതകാലത്തിൽ സംഭവിച്ചിട്ടുണ്ട്. ശ്ശെടാ..! അല്ലെങ്കിൽ തന്നെ ചുറുചുറുക്കുള്ള പരിഷ്‌കാരിയും താടിയും ബുള്ളറ്റുമുള്ള കലിപ്പനായ എന്നോട് ആർക്കാണ് ഇഷ്ടം തോന്നാതിരിക്കുക എന്ന അഹങ്കാരം പിടിച്ച ഓവർ കോൺഫിഡൻസിൽ കൂടുതൽ ഒന്നും ആലോചിക്കാതെ പോയി പ്രൊപോസ് ചെയ്തിട്ടുമുണ്ട്. ഫലമൊ.. വളരെ മോശമായി എന്റെ പ്രണയം നിരസിക്കപ്പെട്ടു! അപ്പോഴത്തെ സാഹചര്യങ്ങളെ പാതാളത്തിലേക്ക് താഴ്ന്നുപോകുന്ന, ഇടിമിന്നലേറ്റതോ കിളിപോയി മരവിച്ചു നിൽക്കുന്നതുമായ അവസ്ഥകളോട് ഉപമിക്കാൻ സാധിക്കും. തുടക്കത്തിൽ പ്രണയ തിരസ്‌കരണം ഞെട്ടിപ്പിക്കുന്നതും വേദനാജനകവുമായിരുന്നു. പിന്നെ.. അനുഭവങ്ങൾ മനുഷ്യനെ പരിപൂർണ്ണനാക്കുന്നു എന്നല്ലേ.. അത് പയ്യെ ശീലമായി! പ്രണയ പരാജയം ബുദ്ധി മറിയുന്ന ഒരു പ്രത്യേകതരം അവസ്ഥയാണ്. കണക്കുകൂട്ടലുകൾ പിഴച്ചുപോയി നിന്നുരുകിയ നിമിഷങ്ങളിൽ അന്നവരോട് ദേഷ്യവും വെറുപ്പുമെല്ലാം എനിക്കു തോന്നിയിട്ടുണ്ട്. പിന്നീട് കുത്തിയിരുന്നു ചിന്തിച്ചപ്പോഴാണ് ഇത് അവരുടെ പ്രശ്നമല്ലെന്നുള്ള നഗ്നസത്യം മനസ്സിലായത്. എന്റെ ഇടുങ്ങിയ ചിന്താഗതിയും കാഴ്ചപ്പാടുമായിരുന്നു യഥാർത്ഥ കാരണം. "അല്ല , താല്പര്യമില്ല , തന്നെ അങ്ങനെ കണ്ടിട്ടില്ല, മറ്റൊരാളെ ഇഷ്ടമാണ്, ഒരു ദിവസം സംസാരിച്ചപ്പോഴേക്കും തനിക്ക് പ്രേമമായോ.. എന്നുള്ള മറുപടികൾ കാരണം തളർത്തിയിട്ട എന്റെ ഭൂതകാലം ഇന്നലെ രാത്രി മുന്നിൽവന്നു എന്നെ നോക്കി കൊഞ്ഞനംകുത്തി. സിനിമയിൽ ധനുഷിന്റെ കഥാപാത്രം കടന്നു പോയ അവസ്ഥ എന്നെപ്പോലെ ഒത്തിരി പുരുഷന്മാർ അനുഭവിച്ചിട്ടുണ്ടാകണം. കാരണം മുന്നും പിന്നും നോക്കാതെ ആവേശത്താൽ എടുത്തു ചാടുന്നതും ആ ഒരൊറ്റ കാരണത്താൽ ഏറ്റവും കൂടുതൽ Reject ചെയ്യപ്പെടുന്നതും പുരുഷന്മാരാണ്.. സ്ത്രീകൾ പൊതുവെ വളരെ സെലക്ടീവാണെന്നാണ് തോന്നിയിട്ടുള്ളത്. അവരുടെ പ്രൊപോസിങ് പ്രോസസ് നടക്കുന്നത് തന്നെ സമയമെടുത്തിട്ടാണ്. Love is an Art എന്നത് അവരുടെ പ്രണയം നിരീക്ഷിച്ചാൽ മനസ്സിലാക്കാൻ സാധിക്കും. അതുകൊണ്ടു തന്നെ അവർ Reject ചെയ്യപ്പെടാനുള്ള സാധ്യത നൂറിൽ പത്താണ്. അല്ലെങ്കിൽ പത്തിൽ കുറവാണ്. എന്നാൽ ഭൂരിപക്ഷം വരുന്ന പുരുഷന്മാർക്ക് സെലക്ട്‌ ചെയ്യാനേ നേരമുള്ളൂ. അതുപോലെ നമ്മൾ Hurry Bury കാണിക്കും. സൊ നമുക്കുള്ള Rejection സാധ്യത നൂറിൽ 90 ആണ്.. (മനക്കണക്കാണ്, അഭിപ്രായം വ്യക്തിപരവും) ലളിതമായ ഒരു കഥയിൽ പ്രതിഭകളുടെ അഴിഞ്ഞാട്ടമാണ് Thiruchitrambalam എന്ന സിനിമ. അഭിനയ മുഹൂർത്തങ്ങൾ കൊണ്ടും അവതരണം കൊണ്ടും മനുഷ്യന്റെ Emotions എടുത്ത് അമ്മാനമാടുകയാണ്. ഉറപ്പാണ്; കണ്ണുകൾ നനയാതെ നിങ്ങൾക്കീ സിനിമ കണ്ടു പൂർത്തിയാക്കാൻ സാധിക്കില്ല.. വാല് : പ്രണയത്തിൽ മറ്റൊരാളുടെ ഉപദേശം ഒരിക്കലും സ്വീകരിക്കരുത്. ഉപദേശം തേടി വന്നൊരുത്തന് ഞാൻ നൽകിയത് തന്നെ അതിനുത്തമ ഉദാഹരണമാണ്.. "പ്രേമിക്കുമ്പോൾ ജീവിതത്തിൽ ക്ഷമ, അച്ചടക്കം, കൃത്യനിഷ്ഠ എന്നിവയൊക്കെ പാലിക്കണം. എങ്കിൽ അവൾ നിനക്ക് സെറ്റാകും " അവളെ മറ്റാരോ കെട്ടിക്കൊണ്ട് പോകുന്ന വരെയും അവൻ അതൊക്കെ പാലിച്ചിരുന്നു.. (ശുഭം)
