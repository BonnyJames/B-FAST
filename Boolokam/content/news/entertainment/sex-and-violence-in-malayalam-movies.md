---
title: "സിനിമയിൽ സെക്സ് ചിത്രീകരിക്കുന്നതിനെതിരെ ഉയരുന്ന പ്രതിഷേധത്തിന്റെ ഒരു കണിക പോലും മറയില്ലാത്ത വയലൻസിനെതിരെ ഉണരുന്നില്ല"
date: 2023-08-31T10:44:25
draft: false
categories: ["Entertainment"]
tags: ['malayalam movie', 'VIOLENCE']
author: "Beaumaris"
---

<strong>Vani Jayate</strong>

കഴിഞ്ഞ കുറച്ചു നാളുകളായി നമ്മൾ കണ്ടു കൊണ്ടിരിക്കുന്ന സിനിമകളിൽ ഉള്ള വയലൻസിന്റെ അതിപ്രസരം, ആശങ്ക ഉണർത്തുന്നതാണ്. രക്തരൂക്ഷിതമായ സംഘട്ടനങ്ങളും, കൊടും ക്രൂരതകളുടെ മനം മടുപ്പിക്കുന്ന ദൃശ്യാവിഷ്കാരവും കൂടാതെ ഒരു സിനിമ പോലും ഇല്ലെന്നായിരുന്നു. ഇന്നത്തെ സിനിമകളിൽ മനുഷ്യൻ മനുഷ്യനോട് ചെയ്യുന്ന ക്രൂരതകളുടെ അതിഭീകരമായ ചിത്രീകരണങ്ങൾ ജുഗുപ്സ ഉണർത്തുന്നവയാണ്. സിവിലൈസേഷന്റെ പ്രാകൃതമായ അവസ്ഥകളിൽ പോലും കണ്ടില്ലാത്ത തരത്തിലുള്ള ക്രൂരതകളാണ് ഒരു കട്ടും മറയും കൂടാതെ കുഞ്ഞുകുട്ടികൾ അടക്കമുള്ള പ്രേക്ഷകരിൽ എത്തുന്നത്. അതിനെ മാസായും ഹീറോയിസമായും കൊണ്ടാടുന്നത്. ഏറ്റവും ഭയപ്പെടുന്നത് കൊച്ചുകുട്ടികൾ പോലും അതിനെ ആഘോഷിക്കുന്നു എന്നതാണ്.

ഹിംസ എന്നത് സ്വാഭാവികമായ ഒരു പ്രവർത്തിയായി അംഗീകരിക്കപ്പെടുന്ന തലത്തിലാണ് മുഖ്യധാരയിൽ കൈകാര്യം ചെയ്യപ്പെടുന്നത്. മുൻപൊക്കെ നന്മയും തിന്മയും തമ്മിലുള്ള പോരാട്ടം ആയിരുന്നു. അതിൽ നായകർ പ്രതിനിധാനം ചെയ്യുന്ന നന്മയുടെ ഭാഗത്ത് നിന്ന് കൊണ്ട് തിന്മയെ ഉന്മൂലനം ചെയ്യുന്നതിലാണ് വയലൻസ് ഉപയോഗിക്കപ്പെട്ടിരുന്നത്. എന്നാൽ ഇപ്പോൾ നായകനും വില്ലനും തമ്മിലുള്ള വ്യത്യാസം പോലും ആർക്കും തിരിച്ചറിയാൻ കഴിയുന്നില്ല. തലയ്ക്ക് വെളിവില്ലാതെ ലഹരിക്ക് അടിമയായി ക്രൂരതകൾ ചെയ്യുന്നവരാണ് ഇരു ഭാഗത്തും. താരമൂല്യമുള്ള ഒരു നടൻ ഒരു കഥാപാത്രത്തെ അവതരിപ്പിക്കുന്നത് കൊണ്ട് മാത്രം അയാൾ നായകനായി കണക്കാക്കപ്പെടുന്നു എന്ന് മാത്രം. മൊട്ടയിൽ നിന്നും വിരിയാത്ത കുഞ്ഞുങ്ങൾ പോലും ഈ വയലൻസ് കണ്ട് അത് പകർത്താൻ വെമ്പൽ പൂണ്ടു നടക്കുന്നവരാണ് എന്ന തിരിച്ചറിവ് ബോധമുള്ളർവക്ക് ഉണ്ടാവും.

സിനിമയിൽ സെക്സ് ചിത്രീകരിക്കുന്നതിനെതിരെ ഉയരുന്ന പ്രതിഷേധത്തിന്റെ ഒരു കണിക പോലും സമൂഹത്തെ ബാധിക്കുന്ന വയലൻസ് ഒരു മറ പോലും കൂടാതെ സ്‌ക്രീനിൽ പ്രത്യക്ഷപ്പെടുമ്പോൾ ഉണരുന്നില്ല. എന്തിന്, ശ്വാസകോശം സ്പോഞ്ച് പോലെയാണ് എന്ന് തലയിലും വാലിലും പരസ്യം ഒട്ടിച്ചു വെച്ചിട്ടും, സിനിമയിൽ ലഹരിയുടെ ഉപയോഗം ഹീറോയിസത്തിന്റെ ഭാഗമായി അവതരിപ്പിക്കാൻ ആർക്കും ഒരു മടിയും കാണുന്നില്ല. സ്ത്രീകൾക്ക് നേരെ, കുട്ടികൾക്ക് നേരെ, വയോജനങ്ങൾക്ക് നേരെ ... ഒരു വിവേചനവും പുലർത്താതെയാണ് വയലൻസ് ചിത്രീകരിക്കപ്പെടുന്നത്. പല സിനിമകളും യു സർട്ടിഫിക്കെറ്റോഡ് കൂടിയാണ് തീയറ്ററുകൾ കാണുന്നത്. അഥവാ തീയറ്ററിൽ തടഞ്ഞാൽ ഓറ്റിറ്റിയിൽ എത്തുമ്പോഴും ആർക്കും കാണാൻ ഒരു തടസ്സവും ഉണ്ടാവുന്നില്ല.

ലഹരി ഉപയോഗിക്കാത്ത കഥാപാത്രങ്ങൾ "ക്രിഞ്ച്" ആണ് പലർക്കും. വാക്കിലും പ്രവർത്തിയിലും നന്മയും വിശുദ്ധിയും പുലർത്തുന്നതായി കാണിച്ചാൽ അവർ പരിഹാസപാത്രങ്ങളും. സിനിമ സമൂഹത്തിന്റെ പ്രതിഫലനമാണ് എന്നും സിനിമയിൽ നിന്നും സമൂഹം പകർത്തുന്നുവെന്നുമൊക്കെ പലരും പറയും എന്നാലും ഈ ചെകിടിപ്പിക്കുന്ന ചോരക്കളികൾ ഒരു തലമുറയ്ക്ക് തന്നെ പ്രകോപനങ്ങൾ ഒന്നുമില്ലാതെ തന്നെ വയലൻസ് പ്രകടിപ്പിക്കുന്നതിന് പ്രചോദനം കൊടുക്കുന്നതാണ് എന്നത് ഭയം ജനിപ്പിക്കുന്ന വസ്തുതയാണ്. ആര് എങ്ങിനെയൊക്കെ പ്രതികരിക്കും എന്ന് ഊഹിക്കാൻ കഴിയാത്ത ഒരു അവസ്ഥയാണ് മുന്നിൽ കാണുന്നത്. ഓരോ ദിവസവും തെരുവിൽ ഇറങ്ങുമ്പോൾ ആരുമായും ഘർഷണങ്ങൾ ഉണ്ടാവുന്ന സന്ദർഭങ്ങൾ വരുത്തരുതേ എന്ന് പ്രാര്ഥിക്കേണ്ടി വരികയാണ്. കുറച്ചു കാലമായി പറയണമെന്ന് ആഗ്രഹിക്കുന്ന ഒരു കാര്യമാണ്. തുറന്ന് പറഞ്ഞാൽ അമ്മാവൻ കോംപ്ലെക്‌സാണെന്നും, യുവത്വത്തിനോടുള്ള അസൂയയാണെന്നുമൊക്കെ ആരോപണങ്ങൾ ഉണ്ടാവുമെന്ന് കരുതി നിശ്ശബ്ദത പാലിച്ചതാണ്. എന്നാൽ ഇയ്യിടെയായി അത് പറയാതിരിക്കാൻ കഴിയാത്ത അവസ്ഥ വന്നത് കൊണ്ട് ആശങ്ക പങ്കു വെയ്ക്കുന്നു എന്ന് മാത്രം.

(ബൈ ദി വേ - ഞാൻ ആർഡിഎക്സ് ഇതുവരെ കണ്ടിട്ടില്ല. അതിനോടുള്ള പ്രതികരണവുമില്ല ഈ പോസ്റ്റ് )
**Vani Jayate** കഴിഞ്ഞ കുറച്ചു നാളുകളായി നമ്മൾ കണ്ടു കൊണ്ടിരിക്കുന്ന സിനിമകളിൽ ഉള്ള വയലൻസിന്റെ അതിപ്രസരം, ആശങ്ക ഉണർത്തുന്നതാണ്. രക്തരൂക്ഷിതമായ സംഘട്ടനങ്ങളും, കൊടും ക്രൂരതകളുടെ മനം മടുപ്പിക്കുന്ന ദൃശ്യാവിഷ്കാരവും കൂടാതെ ഒരു സിനിമ പോലും ഇല്ലെന്നായിരുന്നു. ഇന്നത്തെ സിനിമകളിൽ മനുഷ്യൻ മനുഷ്യനോട് ചെയ്യുന്ന ക്രൂരതകളുടെ അതിഭീകരമായ ചിത്രീകരണങ്ങൾ ജുഗുപ്സ ഉണർത്തുന്നവയാണ്. സിവിലൈസേഷന്റെ പ്രാകൃതമായ അവസ്ഥകളിൽ പോലും കണ്ടില്ലാത്ത തരത്തിലുള്ള ക്രൂരതകളാണ് ഒരു കട്ടും മറയും കൂടാതെ കുഞ്ഞുകുട്ടികൾ അടക്കമുള്ള പ്രേക്ഷകരിൽ എത്തുന്നത്. അതിനെ മാസായും ഹീറോയിസമായും കൊണ്ടാടുന്നത്. ഏറ്റവും ഭയപ്പെടുന്നത് കൊച്ചുകുട്ടികൾ പോലും അതിനെ ആഘോഷിക്കുന്നു എന്നതാണ്. ഹിംസ എന്നത് സ്വാഭാവികമായ ഒരു പ്രവർത്തിയായി അംഗീകരിക്കപ്പെടുന്ന തലത്തിലാണ് മുഖ്യധാരയിൽ കൈകാര്യം ചെയ്യപ്പെടുന്നത്. മുൻപൊക്കെ നന്മയും തിന്മയും തമ്മിലുള്ള പോരാട്ടം ആയിരുന്നു. അതിൽ നായകർ പ്രതിനിധാനം ചെയ്യുന്ന നന്മയുടെ ഭാഗത്ത് നിന്ന് കൊണ്ട് തിന്മയെ ഉന്മൂലനം ചെയ്യുന്നതിലാണ് വയലൻസ് ഉപയോഗിക്കപ്പെട്ടിരുന്നത്. എന്നാൽ ഇപ്പോൾ നായകനും വില്ലനും തമ്മിലുള്ള വ്യത്യാസം പോലും ആർക്കും തിരിച്ചറിയാൻ കഴിയുന്നില്ല. തലയ്ക്ക് വെളിവില്ലാതെ ലഹരിക്ക് അടിമയായി ക്രൂരതകൾ ചെയ്യുന്നവരാണ് ഇരു ഭാഗത്തും. താരമൂല്യമുള്ള ഒരു നടൻ ഒരു കഥാപാത്രത്തെ അവതരിപ്പിക്കുന്നത് കൊണ്ട് മാത്രം അയാൾ നായകനായി കണക്കാക്കപ്പെടുന്നു എന്ന് മാത്രം. മൊട്ടയിൽ നിന്നും വിരിയാത്ത കുഞ്ഞുങ്ങൾ പോലും ഈ വയലൻസ് കണ്ട് അത് പകർത്താൻ വെമ്പൽ പൂണ്ടു നടക്കുന്നവരാണ് എന്ന തിരിച്ചറിവ് ബോധമുള്ളർവക്ക് ഉണ്ടാവും. സിനിമയിൽ സെക്സ് ചിത്രീകരിക്കുന്നതിനെതിരെ ഉയരുന്ന പ്രതിഷേധത്തിന്റെ ഒരു കണിക പോലും സമൂഹത്തെ ബാധിക്കുന്ന വയലൻസ് ഒരു മറ പോലും കൂടാതെ സ്‌ക്രീനിൽ പ്രത്യക്ഷപ്പെടുമ്പോൾ ഉണരുന്നില്ല. എന്തിന്, ശ്വാസകോശം സ്പോഞ്ച് പോലെയാണ് എന്ന് തലയിലും വാലിലും പരസ്യം ഒട്ടിച്ചു വെച്ചിട്ടും, സിനിമയിൽ ലഹരിയുടെ ഉപയോഗം ഹീറോയിസത്തിന്റെ ഭാഗമായി അവതരിപ്പിക്കാൻ ആർക്കും ഒരു മടിയും കാണുന്നില്ല. സ്ത്രീകൾക്ക് നേരെ, കുട്ടികൾക്ക് നേരെ, വയോജനങ്ങൾക്ക് നേരെ ... ഒരു വിവേചനവും പുലർത്താതെയാണ് വയലൻസ് ചിത്രീകരിക്കപ്പെടുന്നത്. പല സിനിമകളും യു സർട്ടിഫിക്കെറ്റോഡ് കൂടിയാണ് തീയറ്ററുകൾ കാണുന്നത്. അഥവാ തീയറ്ററിൽ തടഞ്ഞാൽ ഓറ്റിറ്റിയിൽ എത്തുമ്പോഴും ആർക്കും കാണാൻ ഒരു തടസ്സവും ഉണ്ടാവുന്നില്ല. ലഹരി ഉപയോഗിക്കാത്ത കഥാപാത്രങ്ങൾ "ക്രിഞ്ച്" ആണ് പലർക്കും. വാക്കിലും പ്രവർത്തിയിലും നന്മയും വിശുദ്ധിയും പുലർത്തുന്നതായി കാണിച്ചാൽ അവർ പരിഹാസപാത്രങ്ങളും. സിനിമ സമൂഹത്തിന്റെ പ്രതിഫലനമാണ് എന്നും സിനിമയിൽ നിന്നും സമൂഹം പകർത്തുന്നുവെന്നുമൊക്കെ പലരും പറയും എന്നാലും ഈ ചെകിടിപ്പിക്കുന്ന ചോരക്കളികൾ ഒരു തലമുറയ്ക്ക് തന്നെ പ്രകോപനങ്ങൾ ഒന്നുമില്ലാതെ തന്നെ വയലൻസ് പ്രകടിപ്പിക്കുന്നതിന് പ്രചോദനം കൊടുക്കുന്നതാണ് എന്നത് ഭയം ജനിപ്പിക്കുന്ന വസ്തുതയാണ്. ആര് എങ്ങിനെയൊക്കെ പ്രതികരിക്കും എന്ന് ഊഹിക്കാൻ കഴിയാത്ത ഒരു അവസ്ഥയാണ് മുന്നിൽ കാണുന്നത്. ഓരോ ദിവസവും തെരുവിൽ ഇറങ്ങുമ്പോൾ ആരുമായും ഘർഷണങ്ങൾ ഉണ്ടാവുന്ന സന്ദർഭങ്ങൾ വരുത്തരുതേ എന്ന് പ്രാര്ഥിക്കേണ്ടി വരികയാണ്. കുറച്ചു കാലമായി പറയണമെന്ന് ആഗ്രഹിക്കുന്ന ഒരു കാര്യമാണ്. തുറന്ന് പറഞ്ഞാൽ അമ്മാവൻ കോംപ്ലെക്‌സാണെന്നും, യുവത്വത്തിനോടുള്ള അസൂയയാണെന്നുമൊക്കെ ആരോപണങ്ങൾ ഉണ്ടാവുമെന്ന് കരുതി നിശ്ശബ്ദത പാലിച്ചതാണ്. എന്നാൽ ഇയ്യിടെയായി അത് പറയാതിരിക്കാൻ കഴിയാത്ത അവസ്ഥ വന്നത് കൊണ്ട് ആശങ്ക പങ്കു വെയ്ക്കുന്നു എന്ന് മാത്രം. (ബൈ ദി വേ - ഞാൻ ആർഡിഎക്സ് ഇതുവരെ കണ്ടിട്ടില്ല. അതിനോടുള്ള പ്രതികരണവുമില്ല ഈ പോസ്റ്റ് )
