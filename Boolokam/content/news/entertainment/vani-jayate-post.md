---
title: "പല സിനിമകളും കാണുമ്പോൾ നമ്മളറിയാത്ത പലരുടെയും വേദനകളുടെ കഥകൾ നിരവധിയുണ്ടാവും"
date: 2023-10-04T08:14:40
draft: false
categories: ["Entertainment"]
tags: ['CT Rajan', 'kannur squard', 'mahayanam movie', 'mammootty', 'Roby David Raj', 'Rony David Raj']
author: "Beaumaris"
---

<strong>Vani Jayate</strong>

ഇക്കഴിഞ്ഞ ദിവസങ്ങളിലായി സഫാരി ടിവിയുടെ യുട്യൂബ് ചാനലിൽ ലാൽ ജോസിന്റെ 'ചരിത്രം എന്നിലൂടെ' രണ്ടാം ഭാഗം കാണുകയാണ്. ആദ്യ ഭാഗത്തിൽ ഉണ്ടായിരുന്ന ഡിപ്ലോമസി ഒക്കെ മാറ്റിവെച്ച് കൊണ്ട് സിനിമയുടെ പിന്നാമ്പുറങ്ങളിലെ ചില കടുത്ത അപ്രിയ സത്യങ്ങൾ അദ്ദേഹം തന്റെ തനത് സൗമ്യതയോടെ പറയുന്നുണ്ട്. തന്നെ വേദനിപ്പിച്ച ചില സംഭവങ്ങളും വലിയ വിജയങ്ങളുടെ പിന്നിലെ കയ്പ്പേറിയ അനുഭവങ്ങളും ഒക്കെ. അതെ സമയം കണ്ണൂർ സ്‌ക്വാഡ് തകർത്ത് ഓടുകയാണ്.

<img class="size-full wp-image-423508 aligncenter" src="https://cdn.boolokam.com/articles/2023/10/qqfffff.jpg" alt="" width="576" height="300" />അതിന്റെ വിജയം ആഘോഷിക്കപ്പെടുമ്പോൾ താവൂസ് രാജന്റെ പേരും അദ്ദേഹം നിർമ്മിച്ച മഹായാനത്തിന്റെ പരാജയവും ഒക്കെ പരാമർശ വിഷയമാവുന്നുണ്ട്. എന്നാൽ ആ സിനിമ നിർമ്മിക്കപ്പെടുന്ന കാലഘട്ടത്തിൽ കേട്ട ഒരു കഥയുണ്ട്.. അന്നത്തെ പ്രസിദ്ധീകരണങ്ങളിൽ ഒക്കെ അച്ചടിച്ച് വന്നതാണ്. അത് ഇക്കാലത്ത് ആരെങ്കിലും പറയുമോ എന്നറിയില്ല. അതുകൊണ്ട് തന്നെ റൺ ബേബി റണ്ണിൽ ബിജു മേനോൻ പറഞ്ഞ പോലെ ആവശ്യം പോലെ "ഉണ്ടത്രേ" ചേർത്ത് വായിക്കുക.

മഹായാനത്തിന്റെ നിർമ്മാണം നീണ്ടു നീണ്ടു പോവുന്നത് നിർമ്മാതാവിന് വലിയ സാമ്പത്തിക ബാധ്യതയാണ് വരുത്തിക്കൊണ്ടിരുന്നത്. ഷൂട്ടിങ്ങിന്റെ അവസാന ഘട്ടത്തിൽ നിർമ്മാതാവിന്റെ വീട്ടിൽ ഒരു വിരുന്നിന് സംവിധായകനെയും താരങ്ങളെയും അടക്കമുള്ളവരെ ക്ഷണിച്ചിരുന്നു. ആ വിരുന്നിന് വിളമ്പിക്കൊണ്ടിരുന്നപ്പോൾ നിർമ്മാതാവിന്റെ പത്നി (അവർ ഒരു അദ്ധ്യാപിക ആയിരുന്നെന്നാണ് അറിവ്. തെറ്റാണെങ്കിൽ ക്ഷമിക്കുക) പാതി തമാശയും പാതി വിഷമവും ചേർത്ത് .. "ഇങ്ങനെപ്പോയാൽ നിങ്ങളൊക്കെക്കൂടി ഞങ്ങടെ രാജേട്ടനെ വഴിയാധാരമാക്കുവോ" എന്നോ മറ്റോ പറഞ്ഞു.

<img class="alignnone size-full wp-image-423510" src="https://cdn.boolokam.com/articles/2023/10/dqdqdff.jpg" alt="" width="576" height="300" />എന്നാലത് സൂപ്പർ സംവിധായകന്റെ ഈഗോയെ മുറിപ്പെടുത്തുകയും, അദ്ദേഹം ദേഷ്യത്തോടെ അവിടെ നിന്നിറങ്ങിപ്പോവുകയും ചെയ്തു. അതോടെ മുടങ്ങിപ്പോയ ഷൂട്ടിങ് പുനരാരംഭിക്കാൻ നിർമ്മാതാവ് വീണ്ടും ചക്രശ്വാസം വലിക്കേണ്ടി വരികയും ഒടുവിൽ ഖനപ്പെട്ട ഒരു പാരിതോഷികത്തിന്റെ സാന്ത്വനത്തിൽ സംവിധായകൻ തിരികെ വന്നു ഷൂട്ടിങ് തീർക്കുകയും ചെയ്തുവെന്നാണ് വായിച്ചത്. കാലമേറെ കഴിഞ്ഞെങ്കിലും അതെ രാജന്റെ മക്കൾ ഒരു വിജയചിത്രവുമായി ജനങ്ങളുടെ മുന്നിൽ എത്തിയെന്നത് ഇതിന്റെ ശുഭപര്യവസാനം. എന്നാൽ പല സിനിമകളും കാണുമ്പോൾ നമ്മളറിയാത്ത പലരുടെയും വേദനകളുടെ കഥകൾ നിരവധിയുണ്ടാവും.


![പല സിനിമകളും കാണുമ്പോൾ നമ്മളറിയാത്ത പലരുടെയും വേദനകളുടെ കഥകൾ നിരവധിയുണ്ടാവും](https://cdn.boolokam.com/articles/2023/10/qqfffff.jpg)**Vani Jayate** ഇക്കഴിഞ്ഞ ദിവസങ്ങളിലായി സഫാരി ടിവിയുടെ യുട്യൂബ് ചാനലിൽ ലാൽ ജോസിന്റെ 'ചരിത്രം എന്നിലൂടെ' രണ്ടാം ഭാഗം കാണുകയാണ്. ആദ്യ ഭാഗത്തിൽ ഉണ്ടായിരുന്ന ഡിപ്ലോമസി ഒക്കെ മാറ്റിവെച്ച് കൊണ്ട് സിനിമയുടെ പിന്നാമ്പുറങ്ങളിലെ ചില കടുത്ത അപ്രിയ സത്യങ്ങൾ അദ്ദേഹം തന്റെ തനത് സൗമ്യതയോടെ പറയുന്നുണ്ട്. തന്നെ വേദനിപ്പിച്ച ചില സംഭവങ്ങളും വലിയ വിജയങ്ങളുടെ പിന്നിലെ കയ്പ്പേറിയ അനുഭവങ്ങളും ഒക്കെ. അതെ സമയം കണ്ണൂർ സ്‌ക്വാഡ് തകർത്ത് ഓടുകയാണ്. അതിന്റെ വിജയം ആഘോഷിക്കപ്പെടുമ്പോൾ താവൂസ് രാജന്റെ പേരും അദ്ദേഹം നിർമ്മിച്ച മഹായാനത്തിന്റെ പരാജയവും ഒക്കെ പരാമർശ വിഷയമാവുന്നുണ്ട്. എന്നാൽ ആ സിനിമ നിർമ്മിക്കപ്പെടുന്ന കാലഘട്ടത്തിൽ കേട്ട ഒരു കഥയുണ്ട്.. അന്നത്തെ പ്രസിദ്ധീകരണങ്ങളിൽ ഒക്കെ അച്ചടിച്ച് വന്നതാണ്. അത് ഇക്കാലത്ത് ആരെങ്കിലും പറയുമോ എന്നറിയില്ല. അതുകൊണ്ട് തന്നെ റൺ ബേബി റണ്ണിൽ ബിജു മേനോൻ പറഞ്ഞ പോലെ ആവശ്യം പോലെ "ഉണ്ടത്രേ" ചേർത്ത് വായിക്കുക. മഹായാനത്തിന്റെ നിർമ്മാണം നീണ്ടു നീണ്ടു പോവുന്നത് നിർമ്മാതാവിന് വലിയ സാമ്പത്തിക ബാധ്യതയാണ് വരുത്തിക്കൊണ്ടിരുന്നത്. ഷൂട്ടിങ്ങിന്റെ അവസാന ഘട്ടത്തിൽ നിർമ്മാതാവിന്റെ വീട്ടിൽ ഒരു വിരുന്നിന് സംവിധായകനെയും താരങ്ങളെയും അടക്കമുള്ളവരെ ക്ഷണിച്ചിരുന്നു. ആ വിരുന്നിന് വിളമ്പിക്കൊണ്ടിരുന്നപ്പോൾ നിർമ്മാതാവിന്റെ പത്നി (അവർ ഒരു അദ്ധ്യാപിക ആയിരുന്നെന്നാണ് അറിവ്. തെറ്റാണെങ്കിൽ ക്ഷമിക്കുക) പാതി തമാശയും പാതി വിഷമവും ചേർത്ത് .. "ഇങ്ങനെപ്പോയാൽ നിങ്ങളൊക്കെക്കൂടി ഞങ്ങടെ രാജേട്ടനെ വഴിയാധാരമാക്കുവോ" എന്നോ മറ്റോ പറഞ്ഞു. ![](https://cdn.boolokam.com/articles/2023/10/dqdqdff.jpg)എന്നാലത് സൂപ്പർ സംവിധായകന്റെ ഈഗോയെ മുറിപ്പെടുത്തുകയും, അദ്ദേഹം ദേഷ്യത്തോടെ അവിടെ നിന്നിറങ്ങിപ്പോവുകയും ചെയ്തു. അതോടെ മുടങ്ങിപ്പോയ ഷൂട്ടിങ് പുനരാരംഭിക്കാൻ നിർമ്മാതാവ് വീണ്ടും ചക്രശ്വാസം വലിക്കേണ്ടി വരികയും ഒടുവിൽ ഖനപ്പെട്ട ഒരു പാരിതോഷികത്തിന്റെ സാന്ത്വനത്തിൽ സംവിധായകൻ തിരികെ വന്നു ഷൂട്ടിങ് തീർക്കുകയും ചെയ്തുവെന്നാണ് വായിച്ചത്. കാലമേറെ കഴിഞ്ഞെങ്കിലും അതെ രാജന്റെ മക്കൾ ഒരു വിജയചിത്രവുമായി ജനങ്ങളുടെ മുന്നിൽ എത്തിയെന്നത് ഇതിന്റെ ശുഭപര്യവസാനം. എന്നാൽ പല സിനിമകളും കാണുമ്പോൾ നമ്മളറിയാത്ത പലരുടെയും വേദനകളുടെ കഥകൾ നിരവധിയുണ്ടാവും.
