---
author: Beaumaris
categories:
- Entertainment
comment_count: 0
date: 2022-09-20 15:02:02
draft: false
image: ''
like_count: 16656
share_count: 2457
tags:
- soorya gayathri movie
- thamburu kulir choodiyo song
title: ഒരു സ്വീറ്റ് പോയിസൺ ആണ് ഈ ഗാനം
view_count: 478338
---

**Anumon Thandayathukudy** **തംബുരു കുളിർ ചൂടിയോ** ആസ്വാദകന് സന്തോഷമാണോ, സങ്കടമാണോ, അതോ ആനന്ദകണ്ണീർ പൊഴിക്കാനാണോ തോന്നിപ്പിക്കുന്നതു എന്നു പറയാനാവാത്ത വിധം മനോഹരമായ ഒരു കോമ്പോസിഷൻ ആണ് രവീന്ദ്രൻ മാസ്റ്ററുടെ തംബുരു കുളിർ ചൂടിയോ എന്ന ഗാനം. ഈ ഗാനം എപ്പോ കേട്ടാലുമത് മനസിനെ ഒരു പ്രത്യേക ലോകത്തേക്ക് ആനയിപ്പിക്കും. സ്വീറ്റ് പോയ്സൺ എന്നൊക്കെ പറയുമ്പോലെ ഒരു സംഭവം. വല്ലാത്ത ഒരു മീറ്ററിലാണ് അദ്ദേഹം അതു ചെയ്ത് വെച്ചിട്ടുള്ളത്.ഇതു ചുമ്മാ ഒരു നിരീക്ഷണമല്ല ഉദാഹരണം നോക്കാം: "ചന്ദന സുഗന്ധികള്‍ ജമന്തികള്‍ വിടര്‍ന്നുവോ മന്ദിരാങ്കണത്തില്‍ നിന്റെ മഞ്ജുഗീതം കേള്‍ക്കവേ കാട്ടുമുളം തണ്ടിലൂതും കാറ്റുപോലണഞ്ഞ നിന്‍ പാ‍ട്ടിലെഴുമാസ്വരങ്ങളേറ്റു പാടി നിന്നു ഞാന്‍" [embed]https://youtu.be/RSHZ2yOuL-c[/embed] ഈ വരികളിലെ ആദ്യഭാഗം ചെറിയ ഒരു പ്ലസന്റ് ഫീലിൽ തുടങ്ങി മന്ദിരാങ്കണത്തിൽ വരുമ്പോ പെട്ടെന്ന് വിഷാദ ഛായ അതു കഴിഞ്ഞു ഒരു ഞൊടിയിടയിൽ തന്നെ മഞ്ജുഗീതം കേൾക്കവേയിൽ ഒരു പ്ലസന്റ് ഫീൽ . ശേഷം 'കാട്ടുമുളം തണ്ടിലൂതും കാറ്റുപോലണഞ്ഞ നിന്‍' സാഡ് ഫീൽ പിന്നെ 'പാ‍ട്ടിലെഴുമാസ്വരങ്ങളേറ്റു പാടി നിന്നു ഞാന്‍' പ്ലസന്റ് ഫീൽ. ഇനി മേൽ പറഞ്ഞ വരികളുടെ മീനിങ് ആൻഡ് ട്യൂൺ ചേർന്ന് പോകുന്നത് നോക്കുക. അപ്പോൾ നമുക്ക് തോന്നും ഇതിനപ്പുറം ഈ പാട്ടിന് വേറെ ട്യൂൺ ഉണ്ടൊ എന്നു ? അങ്ങനെ തോന്നിപ്പിക്കുന്നതാണ് ഒരു കമ്പോസറുടെയും പാട്ടിന്റെയും ഏറ്റവും വലിയ വിജയം. കൂടാതെ ദാസേട്ടന്റെ മികച്ച ആലാപനം, ഓ എൻ വിയുടെ അസാധ്യ വരികൾ (പ്രത്യേകിച്ച് പൂവ്പെറ്റൊരുണ്ണി...) ഇതെല്ലാം കൂടി ചേർന്ന് .വ്യക്തിപരമായി പറഞ്ഞാൽ നല്ല ഒരു പാവയ്ക്കാ തോരൻ കഴിച്ച അനുഭൂതിയാണ് ഈ പാട്ട് സമ്മാനിക്കാറുള്ളത്. പാവയ്ക്കക്ക് കയ്പ്പാണ് പക്ഷെ അതുമൊരു രസമാണ്. തംബുരു കുളിര്‍ ചൂടിയോ തളിരംഗുലി തൊടുമ്പോള്‍ താമരതന്‍ തണ്ടുപോല്‍ കോമളമാം പാണികള്‍ തഴുകുമെന്‍ കൈകളും തരളിതമായ് സഖീ... ചന്ദന സുഗന്ധികള്‍ ജമന്തികള്‍ വിടര്‍ന്നുവോ മന്ദിരാങ്കണത്തില്‍ നിന്റെ മഞ്ജുഗീതം കേള്‍ക്കവേ കാട്ടുമുളം തണ്ടിലൂതും കാറ്റുപോലണഞ്ഞ നിന്‍ പാ‍ട്ടിലെഴുമാസ്വരങ്ങളേറ്റു പാടി നിന്നു ഞാന്‍ പൂത്തു നീളെ താഴ്വാരം പൂത്തു നീലാകാശം.. ലാലലാല ലാലല ലലാലലാ ലാലലാ.... പൂവു പെറ്റൊരുണ്ണിയാ തേന്മാവിലാടും വേളയില്‍ പൂവൊരോര്‍മ്മ മാത്രമായ് താരാട്ടും തെന്നല്‍ തേങ്ങിയോ തൈക്കുളിരില്‍ പൂ വിരിഞ്ഞു പൊങ്കലും പൊന്നോണവും കൈക്കുടന്ന നീട്ടി നിന്റെ ഗാനതീര്‍ത്ഥമൊന്നിനായ് കണ്ണീര്‍പ്പാടം നീന്തുമ്പോള്‍ വന്നീല നീ കൂടെ...