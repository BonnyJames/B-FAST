---
author: Beaumaris
categories:
- Entertainment
comment_count: 0
date: 2023-05-20 04:56:55
draft: false
image: https://cdn.boolokam.com/articles/2023/05/mohanlal.jpg
like_count: 49009
share_count: 4254
tags:
- birthday
- Featured
- mohanlal
title: '"ഇടം തോളൊന്നു മെല്ലെ ചെരിച്ച് അന്നുതൊട്ട് ഇന്നുവരെ നമ്മുടെ മനസ്സാകെ കവർന്നെടുത്ത
  ലാലേട്ടാ ഒരായിരം ജന്മദിനാശംസകൾ"'
view_count: 827795
---

**നാളെ മോഹൻലാലിൻറെ ജന്മദിനം** **രാഗീത് ആർ ബാലൻ** ഇതു ആദ്യമായിട്ടു ഒന്നുമല്ലല്ലോ ലോകത്ത് ഒരു സൂപ്പർ സ്റ്റാർ ഉണ്ടാകുന്നത്...ഇതിനു മുൻപും ഉണ്ടായിട്ടുണ്ട്..നമ്മുടെ സിനിമയിൽ അഭിനയിക്കുന്ന വേറെ ആരെങ്കിലും ഈ പദവിയിലേക്ക് എത്തുന്നത് വരെ.. എന്റെ ഈ സ്റ്റാർഡം അല്ലെങ്കിൽ ഈ സൂപ്പർ സ്റ്റാർ എന്ന വാക്ക് നിലനിൽക്കും..പിന്നെ ഞാൻ അത് അങ്ങോട്ട്‌ കൊടുക്കും"....1995ൽ മോഹൻലാൽ ഏഷ്യാനെറ്റ് ചാനലിൽ പറഞ്ഞ വാക്കുകൾ ആണ്‌ ഓരോ സിനിമയുടെ വിജയങ്ങളും പരാജയങ്ങളും ഉൾക്കൊണ്ട്‌ തന്നെയാണ് മോഹൻലാൽ എന്ന നടനെ ഞാൻ ഇഷ്ടപ്പെട്ടിട്ടുള്ളത്. ലാലേട്ടൻ മലയാള സിനിമക്കു പകർന്നു നൽകികൊണ്ട് ഇരിക്കുന്ന അഭിനയ വിസ്മയതിന്റെ ലഹരി ഒരു പ്രേക്ഷകനിൽ നിന്നും വിട്ടു പോകില്ല... അവിടെ സ്റ്റാർഡം സൂപ്പർ സ്റ്റാർ വാക്കുകൾക്ക് പ്രസക്തി ഇല്ല..ആ രണ്ടു വാക്കുകൾ കൊണ്ടൊന്നും അല്ല അദ്ദേഹത്തെ ആരാധിക്കുന്നതും ഇഷ്ടപെടുന്നതും കൈവിരലുകൾ മുതൽ കൺപീലികളിൽ വരെ കഥാപാത്രത്തിന്റെ പരായക പ്രവേശം എങ്ങനെ സംഭവിക്കുന്നു എന്ന് ഉള്ള ചോദ്യത്തിനും എന്നും ഒരു ചെറു പുഞ്ചിരി മാത്രമാണ് അദ്ദേഹം നൽകിയിട്ടുള്ളത്.. [](https://cdn.boolokam.com/articles/2023/05/QD-1.jpg)എന്റെ വ്യക്തിപരമായ അഭിപ്രായത്തിൽ മോഹൻലാലിലെ മികച്ച നടനെ ചുഷണം ചെയ്യുന്നതായിട്ടുള്ള കഥാപാത്രങ്ങൾ ഇപ്പോൾ അദ്ദേഹത്തെ തേടി എത്തുന്നില്ല .ഇപ്പോൾ തിരശീലയിൽ നമ്മളെ ആനന്ദിപ്പിക്കുന്ന ലാലേട്ടനിലെ കഥാപാത്രങ്ങൾ അദ്ദേഹത്തിന് ഒട്ടും വെല്ലുവിളി നിറഞ്ഞതും അല്ല. സിനിമയോട് അടങ്ങാത്ത പ്രണയം തോന്നാൻ കാരണം.. സിനിമ സ്വപ്നം കാണാൻ കാരണം...അന്നും ഇന്നും എന്നും സിനിമകളുടെ ഒപ്പം സഞ്ചരിക്കാൻ പ്രേരിപ്പിച്ച.. ഓർമ വെച്ച കാലത്ത് ആദ്യമായി ബിഗ് സ്‌ക്രീനിൽ കണ്ട മുഖം.. അതാണ് എനിക്ക് ലാലേട്ടൻ വളർന്നപ്പോൾ എന്റെ ഒപ്പം ലാലേട്ടനോടുള്ള ആരാധനയും വർധിച്ചു.പിന്നീട് അദ്ദേഹത്തിന്റെ ഓരോ സിനിമകളും എനിക്ക് ആവേശമായി മാറി.ഈ മനുഷ്യനെ വിവിധ രൂപങ്ങളിലും ഭാവങ്ങളിലും കണ്ടു എത്ര തവണ സന്തോഷിച്ചിട്ടുണ്ട് ഞാൻ എന്ന് എനിക്കറിയില്ല. ആവേശത്തോടെ കാത്തിരുന്നു ഓരോ സിനിമകൾക്കും ആയി..സിനിമകളിലൂടെ വിസ്മയിപ്പിക്കുകയും അതുപോലെ ചില സമയങ്ങളിൽ എന്നെ നിരാശപ്പെടുത്തുകയും ചെയ്തു.അപ്പോഴും പരാതികളോ പരിഭവമോ ഇല്ലാതെ അടുത്ത സിനിമകൾക്കായി കാത്തിരുന്നു.മോശം സിനിമകൾ ഒരുപാട് ഉണ്ട് അവയെല്ലാം മോശം എന്ന് വിശ്വസിക്കാനേ ഞാൻ ശ്രേമിച്ചിട്ടുള്ളു. ഓരോ സിനിമയുടെ വിജയങ്ങളും പരാജയങ്ങളും ഉൾക്കൊണ്ട്‌ തന്നെയാണ് അദ്ദേഹത്തെ ഇഷ്ടപ്പെട്ടിട്ടുള്ളത്. [![](https://cdn.boolokam.com/articles/2023/05/mohanlal.jpg)](https://cdn.boolokam.com/articles/2023/05/mohanlal.jpg)മോഹൻലാലിന്റെ ഒരു സിനിമ ഇറങ്ങുമ്പോൾ ആ സിനിമയുടെ പോസ്റ്ററുകളും ട്രൈലെറുകളും എല്ലാം മനപാഠം ആയിട്ടുണ്ടാകും. പിന്നെ തീയേറ്ററിൽ പോയി ടിക്കറ്റ് എടുത്തു തീയേറ്ററിനുള്ളിലെ ഇരുട്ടു മുറിയിൽ കയറി ഇരുട്ടു മാറി പതിയെ സ്‌ക്രീനിൽ ലാലേട്ടൻ വന്നാൽ പിന്നെ സിനിമ തുടങ്ങി കണ്ടു തീരുന്നത് വരെ അതൊരു ലഹരിയാണ്.ആ ചിരിയും ചമ്മലും കുസൃതിയും ചെറിയ ചലനങ്ങളും തമാശയും, പ്രണയവും ആക്ഷനും സെന്റിമെന്റ്സും എല്ലാം കണ്ടു അങ്ങനെ ഇരുന്നു പോയിട്ടുണ്ട് പലപ്പോഴും.വല്ലാത്ത ഇഷ്ടമാണ് ആ മനുഷ്യനോടു..സാധാരണക്കാരൻ ആവാനും സൂപ്പർ ഹീറോ ആവാനും ഒരേ പോലെ കഴിയുന്ന ഒരു നടൻ. നല്ല ഒരുപാട് സിനിമകൾ നൽകി ഞാൻ അടക്കം ഉള്ള ആരാധകരെ ഓരോ സിനിമ കാണാൻ ആയി കാത്തിരിക്കാൻ പ്രേരിപ്പിച്ച മോഹൻലാൽ എന്ന നടനും പലപ്പോഴും പല സിനിമകളിലൂടെ എന്നേ പോലുള്ള പല പ്രേക്ഷകരെയും ചതിച്ചിട്ടുണ്ട്.... [![](https://cdn.boolokam.com/articles/2023/05/Mohanlal-IMG.jpg)](https://cdn.boolokam.com/articles/2023/05/Mohanlal-IMG.jpg)മോഹൻലാൽ എന്ന നടനെക്കാള്‍ ഉപരി മോഹൻലാൽ എന്ന താരത്തിന്റെ പുറകെയാണ് ഇന്നത്തെ മലയാള സിനിമയുടെ യാത്ര. ഓരോ പുതിയ സിനിമകളുടെ ബോക്സ് ഓഫീസ് റെക്കോർഡുകൾ തകർക്കുക എന്ന ലക്ഷ്യം മാത്രം മുന്നിൽ കാണുന്നു.. നല്ല സിനിമ അത് എത്ര കോടി ജനങ്ങളിലേക്ക് പോകുന്നു എന്നതിന്റെ അപ്പുറം അത് എത്ര കോടി കളക്റ്റ് ചെയ്തു എന്നതിൽ എനിക്ക് താല്പര്യം ഇല്ല...മോഹൻലാൽ എന്ന സ്റ്റാർ മാത്രമാണ് ഇപ്പോഴത്തെ പെര്‍ഫോമര്‍. നടൻ എന്ന നിലയിൽ ഉള്ള നല്ല പെര്‍ഫോര്‍മന്‍സുകള്‍ നഷ്ടപ്പെടുന്നു. സൂപ്പർ സ്റ്റാർഡം മാത്രമാണ് ഇപ്പോൾ ലഭിക്കുന്നത്. അദ്ദേഹത്തിലെ നടനെ പുറത്തു കൊണ്ടുവരുന്ന കഥാപാത്രങ്ങളും സിനിമകളും സൃഷ്ടിക്കപ്പെടട്ടെ.. കാത്തിരിക്കുന്നു.. അതിനൊപ്പം തന്നെ ഒരായിരം ജന്മദിനാശംസകൾ നേരുന്നു.ഞാൻ ജനിച്ചന്നു കേട്ടൊരു പേര്.. പിന്നെ ആഘോഷമായൊരു പേര്.. ഇടം തോളൊന്നു മെല്ലെ ചെരിച്ച് ...അന്ന് തൊട്ട് ഇന്ന് വരെ നമ്മുടെ മനസ്സാകെ കവർന്നെടുത്തേ.....ലാലേട്ടാ.... ഒരു ആരാധകൻ