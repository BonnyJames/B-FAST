---
author: Beaumaris
categories:
- Entertainment
comment_count: 0
date: 2022-07-25 15:34:25
draft: false
image: ''
like_count: 64885
share_count: 10906
tags:
- ACTOR AJITH
- ACTOR SURYA
- suriya
title: അജിത് ഒഴിവാക്കിയ സിനിമകൾ കൊണ്ട് സൂര്യ വളർന്നു, അജിത് തമിഴ്‌നാട്ടിലെ മമ്മൂട്ടിയോ
  ?
view_count: 859435
---

**ജോൺ കാറ്റാടി** നല്ല സിനിമകളുടെ ഓഫർ വരിക, എന്നാൽ അത് ഒഴിവാക്കി വിടുകയും ,അതെ സിനിമ മറ്റൊരു നടൻ ചെയ്തു വൻ വിജയം ആവുകയും ചെയ്യുന്ന കാര്യത്തിൽ തമിഴ് നാട്ടിലെ മമ്മൂട്ടി ആണ് അജിത്കുമാർ എന്ന് തോന്നുന്നു.അതിൻ്റെ ഏറ്റവും വലിയ ഗുണം കിട്ടിയത് സൂര്യക്കും.സൂര്യയുടെ കരിയർ ബിൽഡ് അപ് ആവുന്നതിൽ വലിയൊരു പങ്ക് വഹിച്ച "നന്ദ", "കാക്ക കാക്ക", "ഗജിനി" ഈ മൂന്ന് ചിത്രങ്ങളുടെയും സംവിധായകരുടെ ആദ്യ ചോയിസ് അജിത്ത് ആയിരുന്നു. അതിൽ ഗജിനിയുടെ (മിരട്ടൽ എന്നായിരുന്നു അജിത്തിനെ വച്ച് പ്ലാൻ ചെയ്തപ്പോൾ സിനിമയുടെ പേര്) ഫോട്ടോഷൂട്ട് വരെ കഴിഞ്ഞിരുന്നു. എന്നാൽ അജിത്ത് വ്യക്തിപരം ആയ പല കാരണങ്ങൾ കൊണ്ട് ആ സിനിമകളിൽ നിന്നൊക്കെ സ്വയം ഒഴിവായി. ഇതിന് പുറമെ വിക്രം നായകനായ "സാമി","ജെമിനി", ആര്യ നായകനായ "നാൻ കടവുൾ" ഇവയൊക്കെ അജിത്തിന് വന്ന ഓഫറുകൾ ആയിരുന്നു.തമിഴിൽ രജനിക്കും വിജയിക്കും ഒപ്പം Tier one ലിസ്റ്റിൽ ഉള്ള നടൻ ആയിരിന്നിട്ടും തമിഴ് നാടിന് പുറത്തേക്ക് വലിയൊരുമാർക്കറ്റ് ഉണ്ടാക്കാൻ അജിത്തിന് സാധിക്കാതെ പോയത് ഒരുപക്ഷേ ഈ സിനിമകൾ ഒക്കെ ഒഴിവാക്കി വിട്ടത് കൊണ്ടാവാം. **