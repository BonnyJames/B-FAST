---
author: Beaumaris
categories:
- Entertainment
comment_count: 0
date: 2023-10-23 05:17:47
draft: false
image: https://cdn.boolokam.com/articles/2023/10/ffww-1.jpg
like_count: 31030
share_count: 12565
tags:
- crime
- Drama
- horror
- The Exorcism of Emily Rose (2005)
- thriller
title: എമിലിയ എന്ന പെൺകുട്ടിയെ കാർന്ന് തിന്നുന്ന ദുരാത്മാവ്, യഥാർഥ സംഭവങ്ങളെ ആസ്‌പദമാക്കി
  ഒരുക്കിയ ചിത്രം
view_count: 513323
---

**നിള** **The Exorcism of Emily Rose (2005)** **Crime, Drama, Horror,Thriller** വെളുപ്പിന് ഏകദേശം മൂന്ന് മണിയോട് അടുക്കുന്ന സമയം,ഗാഡമായ നിദ്രയിൽ മുഴുകികിടന്നിരുന്ന നിങ്ങൾക്ക് പെട്ടെന്ന് ആകാരണമായി തൊണ്ട വരളുന്നു .കണ്ണുകൾ തുറന്നു ആലസ്യത്തോടെ എഴുന്നേറ്റ് ആരെയും ഉണർത്താതെ പൂച്ചയെ പോലെ മെല്ലെ എഴുനേറ്റു അടുക്കളയിലേക്ക് നീങ്ങുന്നു .പണ്ടെങ്ങോ ചെയ്തിരുന്നത് പോലെ കാമുകന് വേണ്ടി അടുക്കള വാതിലിന്റെ സാക്ഷ അതീവ ശ്രദ്ധയോടെ നീക്കുമ്പോൾ ആണ് നിങ്ങൾ ഓർക്കുന്നത്, '' ശെടെ ഞാൻ വന്നത് ഇതിനല്ലല്ലോ, വെള്ളം കുടിക്കാൻ ആയിരുന്നല്ലോ '' എന്നിട്ട് തെല്ലു നാണത്തോടെ ചുണ്ടുകൾ കടിച്ചു പിടിച്ചു പഴയ ആ മധുരതരമായ ഓർമ്മകൾ അയവിറക്കി പുഞ്ചിരിച്ചുകോണ്ട് നിങ്ങൾ പയ്യെ തിരിഞ്ഞു നോക്കുമ്പോൾ...പെട്ടെന്ന് ജനലിന്റെ ജാലകചില്ലിലൂടെ വ്യക്തമല്ലാത്ത ഒരു രൂപം നിങ്ങൾക്ക് നേരെ പ്രത്യക്ഷപ്പെടുന്നു നിങ്ങൾ അമ്പരന്ന് അതിനെ നോക്കുമ്പോൾ പതിയെ അത് വലുതായി വലുതായി അടുത്തേക്ക് വരുന്നു. അലറി വിളിച്ചുകൊണ്ടു ഓടണം എന്ന് നിങ്ങൾക്ക് ഉളിൽ അതിയായ ആഗ്രഹം ഉണ്ടെങ്കിലും അതിന് കഴിയുന്നില്ല. പയ്യെ ആ രൂപം നിങ്ങളുടെ ഉള്ളിലേക്ക് ഇഴഞ്ഞു കയറി നിങ്ങളെ പ്രാപിക്കുന്നു. പിന്നീട് ഭ്രാന്തമായി വരിഞ്ഞു മുറുക്കുന്നു .നിങ്ങളുടെ മുഖം കൈകാലുകൾ എന്നിവ ഒരു വശത്തേക്ക് കോച്ചി പിടിക്കുന്നു. ശരീരം വില്ല് പോലെ പുറകോട്ടു വളയുന്നു കണ്ണുകൾ ബൾബ് പോലെ തള്ളി പുറത്തേക്കു വന്നു നിലിച്ചു ക്ഷണനേരം കൊണ്ട് കറുപ്പ് നിറമാകുന്നു. വല്ലപ്പോഴും വഴക്ക് ഇടുമ്പോൾ മാത്രം നിങ്ങൾ പൂർണ്ണമായും പുറത്തേക്കു എടുക്കുന്ന നാവിന്റെ യഥാർഥ നീളം കണ്ട് നിങ്ങൾ തന്നെ അത്ഭുതപ്പെടുന്നു. കുറെ സമയത്തെ സ്വയം പീഡങ്ങൾക്ക് ഒടുവിൽ പിന്നീട് വെട്ടിയിട്ട വാഴ കണക്ക് നിങ്ങൾ താഴേക്കു പതിക്കുന്നു ![](https://cdn.boolokam.com/articles/2023/10/ffww-1.jpg)പിറ്റേന്ന് പുലർച്ചെ നിങ്ങൾക്ക് സംഭവിച്ചത് എന്തെന്ന് വ്യക്തമായി ഓർമ്മിച്ചെടുക്കാൻ കഴിയുന്നില്ല. പിന്നീട് നിങ്ങളിൽ ചില അസ്വസ്ഥപരമായ ചെറിയ മാറ്റങ്ങൾ കണ്ട് തുടങ്ങുന്നു. ആ മാറ്റങ്ങൾ എന്താണെന്നു നിങ്ങൾക്ക് ബോധ്യപ്പെടണം എങ്കിൽ...The Exorcism of Emily Rose എന്ന ചിത്രം കണ്ട് തന്നെ അറിയണം.വളരെ സങ്കീർണ്ണമായ ചില കെട്ടുകഥകൾ നമ്മൾ ചിരിച്ചു തള്ളുമ്പോഴും ഈ ചിത്രം കണ്ട് കഴിയുമ്പോൾ തിരിച്ചു ഒന്ന് ചിന്തിക്കുവാനും ചെറുതായെങ്കിലും പിശാച് ദൈവം എന്നിവയെ പറ്റി ചിന്തിക്കുവാനും ചിലപ്പോൾ മനസ്സ് നിങ്ങളെ പ്രേരിപ്പിക്കും. https://youtu.be/Bi-PLwxwvy8 യഥാർഥ സംഭവങ്ങളെ ആസ്‌പദമാക്കി ഒരുക്കിയ ചിത്രം എമിലിയ എന്ന പെൺകുട്ടിയെ കാർന്ന് തിന്നുന്ന ദുരാത്മാവിനെ നമുക്ക് മുന്നിൽ തുറന്നു കാട്ടുമ്പോൾ അതീവ ഭയവും സങ്കടവും ജനിപ്പിക്കുന്നതിനോടൊപ്പം അതിലേറെ അവൾ മരിച്ചത് നന്നായി എന്ന് പോലും തോന്നിപ്പോകും. പിശാചിനാൽ വരിഞ്ഞു മുറുകി അസ്ഥികൾ നുറുങ്ങി കൊടിയ വേദനയിൽ അലറി വിളിച്ചുകൊണ്ടു അവൾ സ്വയം മുറിവുകൾ എൽപ്പിക്കുന്നത് കാണുമ്പോൾ ഒരു നിമിഷത്തേക്ക് നമ്മുടെ ശത്രുക്കൾ ആയവർക്ക് പോലും ഇതൊന്നും വരല്ലേ എന്ന് അറിയാതെ ആഗ്രഹിച്ചു പോകും. https://youtu.be/MvTVqWhssoM വിശ്വാസികളായ സ്ത്രീകൾ കഴിവതും ഈ ചിത്രം കാണാതിരിക്കാൻ ശ്രെമിക്കുക. കാരണം സ്ത്രീകളിൽ ആണ് ഈ ബാധ കയറുന്നത് എന്ന് വിശ്വാസത്തിന്റെ വചനത്തിൽ 'ഫാദർ മൂർ'ചിത്രത്തിൽ പറയാതെ പറയുന്നുണ്ട്.വരാനിക്കുന്ന സുനാമിയെ ഓർത്തു ഇപ്പോഴേ ഭയപ്പെട്ടിട്ടു കാര്യമില്ലല്ലോ [embed]https://youtu.be/oIVvnwhNueY[/embed] NB: അഭിപ്രായം തികച്ചും വ്യക്തിപരമാണ്,