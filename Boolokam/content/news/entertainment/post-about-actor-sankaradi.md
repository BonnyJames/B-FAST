---
author: Beaumaris
categories:
- Entertainment
comment_count: 0
date: 2022-10-09 13:31:43
draft: false
image: ''
like_count: 40984
share_count: 16575
tags:
- actor sankaradi
- malayalam movies
title: നല്ലൊരു പ്രായംവരെ ബാച്ചിലർ ആയി ജീവിച്ച ശങ്കരാടി പെട്ടന്ന് വിവാഹം കഴിക്കാൻ ഒരു
  കാരണമുണ്ടായിരുന്നു
view_count: 565937
---

മലയാള സിനിമയിലെ ക്രോണിക്ക് ബാച്ചിലർ ക്ലബ്ബിൽ മെമ്പർ ആയ ശങ്കരാടിയുടെ മനംമാറ്റത്തിനെന്താണ് കാരണം എന്ന് ചോദിച്ചപ്പോൾ അദ്ദേഹം പറഞ്ഞു:"വയസുകാലത്ത് ഒരു കൂട്ട് വേണമെന്ന് തോന്നി. തോപ്പിൽ ഭാസി എന്റെ സുഹൃത്തായിരുന്നു. അദ്ദേഹം രോഗബാധിതനായി കാൽമുറിച്ച ശേഷം ഞാൻ കാണാൻ ചെന്നു. അദ്ദേഹമാണ് എന്നോട് വിവാഹം കഴിക്കണമെന്നും പ്രായമായി സുഖമില്ലാതാകുമ്പോൾ ശുശ്രുഷയ്ക്ക് ഒരു ഭാര്യയാണ് ഏറ്റവും ആവശ്യമെന്നും പറഞ്ഞത്. ആ സ്ഥിതിയിൽ അദ്ദേഹത്തെ കണ്ടപ്പോൾ ആ ഉപദേശം ശരിയാണെന്ന് തോന്നി "..കല്യാണപ്പെണ്ണിനെ രത്നകല.എസ്. മേനോൻ ആനയിച്ചു കൊണ്ട് വന്നപ്പോൾ ഞാൻ ശങ്കരാടിയോട് "നേർവസ് ആണോ " എന്ന് ചോദിച്ചു. അതിന് മറുപടി "ഹേയ് -ഞാൻ ഈ സീൻ നൂറു പ്രാവശ്യമെങ്കിലും അഭിനയിച്ചതല്ലേ? "കല്യാണം കഴിഞ്ഞു ശാരദയുടെ കൈപിടിച്ചു മൂന്ന് വലത്തു വച്ചശേഷം ഇറങ്ങി വന്നപ്പോൾ അദ്ദേഹം എന്നോട് പറഞ്ഞു "ഞാൻ അടൂർ ഭാസിക്കൊരു കത്തെഴുതിയിട്ടുണ്ട് -കാലുമാറ്റം ക്ഷമിക്കണം എന്നപേക്ഷിച്ചു. ???? നിലയ്ക്കാത്ത സിംഫണി ????️ ലീല മേനോൻ, ചന്ദ്രശേഖര മേനോൻ എന്ന ശങ്കരാടി..... അഭിനയത്തിലെ അനായാസതയും സ്വാഭാവികതയുമായിരുന്നു ശങ്കരാടിയുടെ ഏറ്റവും വലിയ സവിശേഷത. സിനിമാഭിനയത്തിന്‍റെ ആദ്യകാലം മുതല്‍ത്തന്നെ നാടകീയത തൊട്ടുതീണ്ടാത്ത, സ്വാഭാവികമായ അഭിനയശൈലിയാണ് അദ്ദേഹം കാഴ്ചവെച്ചത്. തറവാട്ടു കാരണവരായും അമ്മാവനായും നാട്ടുപ്രമാണിയായും കാര്യസ്ഥനായും വീട്ടുജോലിക്കാരനായുമെല്ലാം അദ്ദേഹം വേഷംമാറിയപ്പോള്‍ അഭിനയത്തിന്റെ ഈ സ്വാഭാവികതയായിരുന്നു മുന്നിട്ടുനിന്നത്.തന്റെ സ്വതസിദ്ധമായ അഭിനയശൈലികൊണ്ട് മലയാള സിനിമയുടെ ഒരു കാലഘട്ടത്തെ സമ്പന്നമാക്കിയ ശങ്കരാടി..ഇന്ന് (9/10/21) അദ്ദേഹത്തിന്റെ ഓർമ്മ ദിനം.