---
author: Beaumaris
categories:
- Entertainment
comment_count: 0
date: 2023-06-11 07:22:00
draft: false
image: https://cdn.boolokam.com/articles/2023/06/dddddf-1.jpg
like_count: 28757
share_count: 15431
tags:
- fire magazine
- Moidu Pilakkandy
title: വായനക്കാരൻ്റെ സൈക്കോളജി ആയിരുന്നു ഒരുകാലത്ത് വൻ ഹിറ്റായ ഫയർമാഗസിൻ്റെ വിജയത്തിനു
  പിന്നിൽ
view_count: 775801
---

**ഫയർ മാഗസിൻ..!** **Moidu Pilakkandy** ഷക്കീല / ബിഗ്രേഡ് തരംഗകാലത്ത് അതിൻ്റെ അലയൊലികൾ പ്രിൻ്റ് മീഡിയയിലും ഉണ്ടായി. അങ്ങനെ മലയാളത്തിൽ ആരംഭിച്ച പ്രസിദ്ധീകരണങ്ങളിൽ ഒന്നാണ് ഫയർ. കേരളത്തിലെ വൻകിട മാദ്ധ്യമഗ്രൂപ്പ് ആയ കേരള കൗമുദി പത്രവും കലാകൗമുദി മാഗസിനും സിനിമാമാഗസിൻ ആയ വെള്ളിനക്ഷത്രവും ഉൾപ്പെടെ നിരവധി പ്രസിദ്ധീകരണങ്ങളുടെ ഉടമകളായ കൗമുദി ഗ്രൂപ്പ് ആണ് ഫയർ മാഗസിൻ്റെയും മാതൃസ്ഥാപനം. സിനിമാ ഗോസിപ്പുകൾ , രാഷ്ട്രീയക്കാരുടെ വിവാദ ലീലകൾ, സമൂഹത്തിൽ നടക്കുന്ന രതിവിഷയങ്ങൾ ഉൾപ്പെടുന്ന സംഭവങ്ങൾ, രതി സംബന്ധിയായ മറ്റു കാര്യങ്ങൾ എന്നിവയ്ക്ക് വായനക്കാരിൽ ഉള്ള മാർക്കറ്റ് കൃത്യമായി മനസിലാക്കിയായിരുന്നു ഫയർമാഗസിൻ്റെ ഉള്ളടക്കം. [](https://cdn.boolokam.com/articles/2023/06/wf-1.jpg)ബിഗ്രേഡ്/ഗ്ലാമർ സിനിമാ താരങ്ങളെ പറ്റി പൊടിപ്പും തോങ്ങലും ചേർത്ത ഗോസിപ്പുകൾ ഫയറിൽ വന്നിരുന്നു. അങ്ങനെ ഷക്കീല, മറിയ, ഹേമ, ബാബിലോണ തുടങ്ങിയ താരങ്ങളെ പറ്റി അതിശയോക്തി നിറഞ്ഞ ലേഖനങ്ങൾ ഫയറിൽ വന്നിട്ടുണ്ട്. ടീനാ ജോൺ എന്ന തൂലികാനാമത്തിൽ വന്ന ടീനാ ജോണിൻ്റെ അനുഭവക്കുറിപ്പുകളായി വന്ന പംക്തി ആയിരുന്നു ഫയറിൻ്റെ മറ്റൊരു ഹൈലൈറ്റ്. [![](https://cdn.boolokam.com/articles/2023/06/dddddf-1.jpg)](https://cdn.boolokam.com/articles/2023/06/dddddf-1.jpg)മാർക്കറ്റ് മനസിലാക്കി കൃത്യമായി നടത്തിയ ലോഞ്ചിങ്ങും വായനക്കാരൻ്റെ സൈക്കോളജി മനസിലാക്കിയുള്ള മുന്നോട്ട് പോകലും ആയിരുന്നു ഒരുകാലത്ത് വൻ ഹിറ്റായ ഫയർമാഗസിൻ്റെ വിജയത്തിനു പിന്നിലെ ഘടകങ്ങൾ. മനോരമ , മാതൃഭൂമി പോലുള്ള മറ്റു വൻകിട ഗ്രൂപ്പുകൾ ഈ ഏരിയയിൽ കൈവെക്കാതിരുന്നതും കൗമുദിയുടെ ഫയറിന് സഹായകമായി. ഫയറിന് പുറമേ മിനിഫയർ എന്നൊരു മാഗസിനും അവർ ഇറക്കിയിരുന്നു.ഫയർ മാഗസിനിൽ വായിച്ച രസകരമായ സിനിമാ ഗോസിപ്പുകൾ / പഴയ ഓർമ്മകൾ / ഇതുപോലുള്ള അന്നത്തെ മറ്റ് പ്രസിദ്ധീകരണങ്ങളുടെ വിവരങ്ങൾ എന്നിവ വായിച്ച അനുഭവസ്ഥർക്ക് പങ്കുവെക്കാവുന്നതാണ്...!