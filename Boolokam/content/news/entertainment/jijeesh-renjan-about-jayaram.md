---
title: "\"പിന്നെ ജയറാമിന്റെ തിരിച്ചു വരവ് എന്ന പ്രയോഗം ഒരു തമാശ പോലെയായി\""
date: 2022-04-27T08:57:04
draft: false
categories: ["Entertainment"]
tags: ['ACTOR', 'Jayaram', 'makal jayaram movie']
author: "Beaumaris"
---

<strong>Jijeesh Renjan</strong>

ഒരുകാലത്ത് മിനിമം ഗാരന്റി ഉള്ള നടനായിരുന്നു ജയറാം.കുടുംബങ്ങൾ ജയറാം സിനിമകളെ ആവേശപൂർവം ഏറ്റെടുത്തിരുന്നു.തൊണ്ണൂറുകളിൽ വൻ വിജയങ്ങൾ നേടിയ ജയറാമിന്റെ കരിയർ രണ്ടായിരത്തിൽ എത്തിയപ്പോൾ മങ്ങി തുടങ്ങി.മനസ്സിനക്കരെ കഴിഞ്ഞതിന് ശേഷം പതിനാലോളം ചിത്രങ്ങൾ തുടർച്ചയായി പരാജയപ്പെട്ടത് അദ്ദേഹത്തിൻറെ എല്ലാം മൂല്യവും നഷ്ടപ്പെടുത്തി.സിനിമകൾ ഇല്ലാതിരുന്ന കാലം വരെയുണ്ടായി.കഥകൾ തെരഞ്ഞെടുക്കുന്നതിൽ സംഭവിച്ച വീഴ്ചകളും സൂപ്പർ താര പ്രൗഢിയിൽ വിളങ്ങി നിന്ന സമയത്ത് വ്യത്യസ്‍തമായ കഥാപാത്രങ്ങൾ ചെയ്യാൻ ശ്രമിക്കാതെ പോയതുമൊക്കെ ജയറാമിന്റെ പരാജയത്തിന് കാരണമായി.അതെ സമയം ദിലീപ് പതുക്കെ പതുക്കെ കയറി വന്നു കൊണ്ടിരുന്നു.

കോമഡി ചിത്രങ്ങൾക്കൊപ്പം വ്യത്യസ്തമായ കഥാപാത്രങ്ങൾ തേടിപ്പിടിച്ച് ദിലീപ് കളം നിറഞ്ഞതോടെ ജയറാം പതുക്കെ അപ്രസക്തനായി.എന്നാൽ ഏതെങ്കിലും ഒരു ചാനലിലായി ജയറാമിന്റെ സിനിമ വരാത്ത ഒരു ദിവസം പോലുമുണ്ടായിരുന്നില്ല.അങ്ങനെ ജയറാം സിനിമകളെ ഇന്ഡസ്ട്രിയും മറന്ന് തുടങ്ങിയ സമയത്താണ് "വെറുതെ ഒരു ഭാര്യ" എന്ന സിനിമ വരുന്നത്.റിലീസ് സമയത്ത് ആരും ഒരു താത്പര്യവും കാണിക്കാതിരുന്ന ആ സിനിമ പിന്നീട് ഗംഭീര വിജയമായി.ജയറാമിന്റെ സുഗുണൻ എന്ന കഥാപാത്രത്തെയും പ്രകടനത്തെയും ജനങ്ങൾ ഇരു കയ്യും നീട്ടി സ്വീകരിച്ചു.അതോടെ ചാനലുകളിൽ ജയറാമിന്റെ തിരിച്ചു വരവ് ആഘോഷിക്കുന്ന അഭിമുഖങ്ങൾ നിറഞ്ഞു.

<img class="size-full wp-image-331344 aligncenter" src="https://cdn.boolokam.com/articles/2022/04/hhhhyyy.jpg" alt="" width="720" height="720" />ഏതോ ഒരു ചാനലിൽ ജയറാം കൃത്യമായി മനസ് തുറന്നു. മൂല്യമുള്ള താരമായപ്പോൾ കുറച്ചൊക്കെ അഹങ്കരിച്ചിരുന്നതായും ചില സമീപനങ്ങളിൽ തെറ്റ് സംഭവിച്ചതായും അദ്ദേഹം പറഞ്ഞു.സിനിമയില്ലാത്തപ്പോൾ പലയിടത്തും അവഗണിക്കപ്പെട്ടതും എന്ത് ചെയ്യുന്നു എന്ന് ചോദിച്ചതും ജയറാം ഹാസ്യരൂപേണ പറഞ്ഞു.പരാജയവും തിരിച്ചടികളിലും നമ്മളെ പഠിപ്പിക്കും ആരൊക്കെയാണ് യഥാർത്ഥ സുഹൃത്തുക്കൾ എന്നൊക്കെ തിരിച്ചറിവുണ്ടാകും എന്നൊക്കെ അദ്ദേഹം സംസാരിച്ചു.അതിൽ ഇരുപത്തഞ്ച് വർഷം കൂടെ നിന്ന മേക്കപ്പ് മാൻ ജോലി ഉപേക്ഷിച്ച് പോയത് തന്നെ വേദനിപ്പിച്ചതായി ജയറാം പറഞ്ഞു.ഇയാൾ പോയി ഇനി ഒന്നുമില്ല എന്ന ചിന്തയിൽ അയാൾ ഒരു വാക്ക് പോലും പറയാതെ പോയത്രേ.പിന്നീട് നാല് വർഷത്തോളം വിജയ പരാജയങ്ങളുമായി ജയറാമിന്റെ സിനിമകൾ വന്നു പോയി.അതിൽ "മേക്കപ്പ് മാൻ" എന്നൊരു സിനിമയും ഉണ്ടായിരുന്നു എന്നത് കൗതുകകരം.ആ സിനിമയിൽ അഭിനയിച്ചപ്പോൾ ജയറാം പഴയ മേക്കപ്പ് മാനെ ഓർത്തോ ആ മേക്കപ്പ് മാൻ അത് കണ്ടിട്ട് എന്ത് കരുതി എന്നൊന്നും അറിയില്ല.

<img class="wp-image-331345 aligncenter" src="https://cdn.boolokam.com/articles/2022/04/rhrhh.png" alt="" width="750" height="500" />കഴിഞ്ഞ പത്ത് വർഷത്തെ കണക്കെടുത്താൽ ജയാമിന്റെതായി പറയാൻ ഒന്നുമില്ല. പഠിച്ച പാഠങ്ങൾ മറന്ന മട്ടും, ഉണ്ടായ തിരിച്ചറിവ് നഷ്ടപ്പെട്ട പോലെയുമാണ് കാര്യങ്ങൾ. ഓരോ സിനിമ വരുമ്പോഴും ജയറാമിന്റെ തിരിച്ചു വരവാകും എന്ന പ്രതീക്ഷ അദ്ദേഹത്തെ ഇഷ്ടപ്പെടുന്നവർക്കുണ്ടായി. പിന്നെ ജയറാമിന്റെ തിരിച്ചു വരവ് എന്ന പ്രയോഗം ഒരു തമാശ പോലെയുമായി.എങ്കിലും സിനിമയിലും ചാനലുകളിലും പൊതു പരിപാടികളിലും എല്ലാം അദ്ദേഹം നിറ സാന്നിദ്ധ്യമായി.സിനിമ ഇല്ലാതെ വെറുതെ നിൽക്കേണ്ട ഒരു സാഹചര്യം ജയറാമിന് ഇപ്പൊ ഉണ്ടായിട്ടില്ല.ഏറെ പ്രതീക്ഷയുള്ള സത്യൻ അന്തിക്കാട്-ജയറാം കൂട്ടുകെട്ടിൽ പുറത്തിറങ്ങുന്ന മകൾ എന്ന സിനിമ നല്ലതാകട്ടെയെന്നും അതിലൂടെ പ്രായോഗികമായ ഒരു തിരിച്ചു വരവ് ജയറാമിന് ഉണ്ടാകട്ടെയെന്നും ആശംസിക്കുന്നു.


!["പിന്നെ ജയറാമിന്റെ തിരിച്ചു വരവ് എന്ന പ്രയോഗം ഒരു തമാശ പോലെയായി"](https://cdn.boolokam.com/articles/2022/04/hhhhyyy.jpg)**Jijeesh Renjan** ഒരുകാലത്ത് മിനിമം ഗാരന്റി ഉള്ള നടനായിരുന്നു ജയറാം.കുടുംബങ്ങൾ ജയറാം സിനിമകളെ ആവേശപൂർവം ഏറ്റെടുത്തിരുന്നു.തൊണ്ണൂറുകളിൽ വൻ വിജയങ്ങൾ നേടിയ ജയറാമിന്റെ കരിയർ രണ്ടായിരത്തിൽ എത്തിയപ്പോൾ മങ്ങി തുടങ്ങി.മനസ്സിനക്കരെ കഴിഞ്ഞതിന് ശേഷം പതിനാലോളം ചിത്രങ്ങൾ തുടർച്ചയായി പരാജയപ്പെട്ടത് അദ്ദേഹത്തിൻറെ എല്ലാം മൂല്യവും നഷ്ടപ്പെടുത്തി.സിനിമകൾ ഇല്ലാതിരുന്ന കാലം വരെയുണ്ടായി.കഥകൾ തെരഞ്ഞെടുക്കുന്നതിൽ സംഭവിച്ച വീഴ്ചകളും സൂപ്പർ താര പ്രൗഢിയിൽ വിളങ്ങി നിന്ന സമയത്ത് വ്യത്യസ്‍തമായ കഥാപാത്രങ്ങൾ ചെയ്യാൻ ശ്രമിക്കാതെ പോയതുമൊക്കെ ജയറാമിന്റെ പരാജയത്തിന് കാരണമായി.അതെ സമയം ദിലീപ് പതുക്കെ പതുക്കെ കയറി വന്നു കൊണ്ടിരുന്നു. കോമഡി ചിത്രങ്ങൾക്കൊപ്പം വ്യത്യസ്തമായ കഥാപാത്രങ്ങൾ തേടിപ്പിടിച്ച് ദിലീപ് കളം നിറഞ്ഞതോടെ ജയറാം പതുക്കെ അപ്രസക്തനായി.എന്നാൽ ഏതെങ്കിലും ഒരു ചാനലിലായി ജയറാമിന്റെ സിനിമ വരാത്ത ഒരു ദിവസം പോലുമുണ്ടായിരുന്നില്ല.അങ്ങനെ ജയറാം സിനിമകളെ ഇന്ഡസ്ട്രിയും മറന്ന് തുടങ്ങിയ സമയത്താണ് "വെറുതെ ഒരു ഭാര്യ" എന്ന സിനിമ വരുന്നത്.റിലീസ് സമയത്ത് ആരും ഒരു താത്പര്യവും കാണിക്കാതിരുന്ന ആ സിനിമ പിന്നീട് ഗംഭീര വിജയമായി.ജയറാമിന്റെ സുഗുണൻ എന്ന കഥാപാത്രത്തെയും പ്രകടനത്തെയും ജനങ്ങൾ ഇരു കയ്യും നീട്ടി സ്വീകരിച്ചു.അതോടെ ചാനലുകളിൽ ജയറാമിന്റെ തിരിച്ചു വരവ് ആഘോഷിക്കുന്ന അഭിമുഖങ്ങൾ നിറഞ്ഞു. ഏതോ ഒരു ചാനലിൽ ജയറാം കൃത്യമായി മനസ് തുറന്നു. മൂല്യമുള്ള താരമായപ്പോൾ കുറച്ചൊക്കെ അഹങ്കരിച്ചിരുന്നതായും ചില സമീപനങ്ങളിൽ തെറ്റ് സംഭവിച്ചതായും അദ്ദേഹം പറഞ്ഞു.സിനിമയില്ലാത്തപ്പോൾ പലയിടത്തും അവഗണിക്കപ്പെട്ടതും എന്ത് ചെയ്യുന്നു എന്ന് ചോദിച്ചതും ജയറാം ഹാസ്യരൂപേണ പറഞ്ഞു.പരാജയവും തിരിച്ചടികളിലും നമ്മളെ പഠിപ്പിക്കും ആരൊക്കെയാണ് യഥാർത്ഥ സുഹൃത്തുക്കൾ എന്നൊക്കെ തിരിച്ചറിവുണ്ടാകും എന്നൊക്കെ അദ്ദേഹം സംസാരിച്ചു.അതിൽ ഇരുപത്തഞ്ച് വർഷം കൂടെ നിന്ന മേക്കപ്പ് മാൻ ജോലി ഉപേക്ഷിച്ച് പോയത് തന്നെ വേദനിപ്പിച്ചതായി ജയറാം പറഞ്ഞു.ഇയാൾ പോയി ഇനി ഒന്നുമില്ല എന്ന ചിന്തയിൽ അയാൾ ഒരു വാക്ക് പോലും പറയാതെ പോയത്രേ.പിന്നീട് നാല് വർഷത്തോളം വിജയ പരാജയങ്ങളുമായി ജയറാമിന്റെ സിനിമകൾ വന്നു പോയി.അതിൽ "മേക്കപ്പ് മാൻ" എന്നൊരു സിനിമയും ഉണ്ടായിരുന്നു എന്നത് കൗതുകകരം.ആ സിനിമയിൽ അഭിനയിച്ചപ്പോൾ ജയറാം പഴയ മേക്കപ്പ് മാനെ ഓർത്തോ ആ മേക്കപ്പ് മാൻ അത് കണ്ടിട്ട് എന്ത് കരുതി എന്നൊന്നും അറിയില്ല. ![](https://cdn.boolokam.com/articles/2022/04/rhrhh.png)കഴിഞ്ഞ പത്ത് വർഷത്തെ കണക്കെടുത്താൽ ജയാമിന്റെതായി പറയാൻ ഒന്നുമില്ല. പഠിച്ച പാഠങ്ങൾ മറന്ന മട്ടും, ഉണ്ടായ തിരിച്ചറിവ് നഷ്ടപ്പെട്ട പോലെയുമാണ് കാര്യങ്ങൾ. ഓരോ സിനിമ വരുമ്പോഴും ജയറാമിന്റെ തിരിച്ചു വരവാകും എന്ന പ്രതീക്ഷ അദ്ദേഹത്തെ ഇഷ്ടപ്പെടുന്നവർക്കുണ്ടായി. പിന്നെ ജയറാമിന്റെ തിരിച്ചു വരവ് എന്ന പ്രയോഗം ഒരു തമാശ പോലെയുമായി.എങ്കിലും സിനിമയിലും ചാനലുകളിലും പൊതു പരിപാടികളിലും എല്ലാം അദ്ദേഹം നിറ സാന്നിദ്ധ്യമായി.സിനിമ ഇല്ലാതെ വെറുതെ നിൽക്കേണ്ട ഒരു സാഹചര്യം ജയറാമിന് ഇപ്പൊ ഉണ്ടായിട്ടില്ല.ഏറെ പ്രതീക്ഷയുള്ള സത്യൻ അന്തിക്കാട്-ജയറാം കൂട്ടുകെട്ടിൽ പുറത്തിറങ്ങുന്ന മകൾ എന്ന സിനിമ നല്ലതാകട്ടെയെന്നും അതിലൂടെ പ്രായോഗികമായ ഒരു തിരിച്ചു വരവ് ജയറാമിന് ഉണ്ടാകട്ടെയെന്നും ആശംസിക്കുന്നു.
