---
author: Beaumaris
categories:
- Entertainment
comment_count: 0
date: 2023-01-14 09:26:15
draft: false
image: https://cdn.boolokam.com/articles/2023/01/mukundanunnij.webp
like_count: 74254
share_count: 22985
tags:
- mukundan unni associates
- Vineeth Sreenivasan
title: സിനിമയിൽ വിനീത് ശ്രീനിവാസൻ- ന്റെ അടുത്തെങ്ങും എത്തുന്ന പ്രകടനം ആരിൽ നിന്നും
  ഉണ്ടായിട്ടില്ല
view_count: 1369167
---

**Jijeesh Renjan** മുകുന്ദനുണ്ണി അസോസിയേറ്റ്സ് ഡാർക്ക് ഹ്യൂമർ മൂവി എന്ന നിലയിൽ വളരെ ആസ്വാദ്യകരമാണ്.വിനീത് ശ്രീനിവാസന്റെ ഒറ്റയാൻ പ്രകടനമാണ് സിനിമയുടെ കരുത്ത്.ഒരു നടൻ എന്ന രീതിയിൽ വിനീത് വളർന്നിട്ടുണ്ട്.വിനീതിനെ പോസിറ്റീവ് ആയ കഥാപാത്രമായി കാണാൻ ആണ് ഇഷ്ടം.കാരണം നെഗറ്റീവ് ആയാൽ വല്ലാതെ ആസ്വസ്ഥപ്പെടുത്താൽ കഴിവുണ്ട് അയാൾക്ക്.ചാപ്പാക്കുരിശിലൂടെ അത് കണ്ടതാണ്.മുകുന്ദേട്ടാ സുമിത്ര വിളിക്കുന്നു സിനിമയിലെ ശ്രീനിവാസനെപ്പോലെ സ്വന്തം ലക്ഷ്യത്തിൽ എത്താൻ എന്തും ചെയ്യുന്ന ഒരു കഥാപാത്രമാണ് മുകുന്ദനുണ്ണി.നമ്മുടെ സമൂഹത്തിൽ പല മേഖലയിൽ വിരാജിക്കുന്ന ഒരുപാട് മുകുന്ദനുണ്ണിമാരുണ്ട്. വിജയിച്ച് നിൽക്കുന്നു എന്നത് കൊണ്ട് മാത്രം അവരുടെ മോശം വശം പരാമർശിക്കാതിരിക്കുകയും നല്ലത് മാത്രം പ്രകീർത്തിച്ച് റോൾ മോഡൽ ആക്കുകയും ചെയ്യാറുണ്ട്.ഇക്കാര്യത്തിലേക്ക് വിരൽ ചൂണ്ടുകയാണ് മുകുന്ദനുണ്ണി.എന്നാൽ മുകുന്ദനുണ്ണി ചെയ്യുന്നത് മുഴുവൻ ക്രൈം ആണ് എന്ന് പറയാതിരിക്കാൻ പറ്റില്ല.എല്ലാ മനുഷ്യരിലും അന്തർലീനമായ മറ്റൊരു മുഖമുണ്ട്.വികലവും വന്യവുമായ പല ചിന്തകളും നമുക്ക് ഉണ്ടായിട്ടുണ്ടാകും.എന്നാൽ അതിനെ അതിജീവിച്ച് ചിന്തകൾ മാത്രമായി നമ്മൾ ഒതുക്കുന്നു.എന്നാൽ മുകുന്ദനുണ്ണി ആ ചിന്തകളെ അയാളുടെ നേട്ടത്തിനായി നടപ്പിൽ വരുത്തുന്നു.അവിടെ നന്മ തിന്മകളില്ല.ലക്ഷ്യം മാത്രം.അത് മാർഗത്തെ സാധൂകരിക്കുന്നു.സ്വയം സൃഷ്ടിച്ച്ചതും ആകസ്മികമായി ഉണ്ടായതുമായ എല്ലാ അപകടങ്ങളും അയാളെ അത്രത്തോളം ഉണ്മാദനും ഗുണഭോക്താവുമാക്കുന്നു. ![](https://cdn.boolokam.com/articles/2023/01/mukundanunnij.webp)സിനിമയിൽ വിനീത് ശ്രീനിവാസന്റെ അടുത്തെങ്ങും എത്തുന്ന പ്രകടനം ആരിൽ നിന്നും ഉണ്ടായിട്ടില്ല.മീനാക്ഷിയുടെ കഥാപാത്രവും കൊള്ളാം.ഏട്ടനെ വേദനിപ്പിക്കാതെ കൊല്ലണെ എന്ന് ഹിസ് ഹൈനസിൽ പറയുന്ന സ്ത്രീകളുടെ പോലെ ഒരു ലൈൻ.വളരെ നെഗറ്റീവ് ആയ ഒരു കഥാനായകനെ എല്ലാവർക്കും രസിക്കുന്ന രീതിയിൽ അവതരിപ്പിച്ചതിൽ അവതരിപ്പിച്ച് വിജയിപ്പിച്ചു എന്നതിൽ തിരകഥാകൃത്തിനും സംവിധായകനും അഭിനന്ദനം അർഹിക്കുന്നു. ![](https://cdn.boolokam.com/articles/2023/01/ffw-1024x576.webp)സിനിമയ്ക്ക് അപ്പുറത്തേക്ക് മുകുന്ദനുണ്ണിയെ കണ്ടാൽ അപകടമാണ്. മുകുന്ദനുണ്ണി ആകുക എന്നതാണ് സക്സസ് മന്ത്രഎന്ന് ധരിക്കരുത്.ചതിയും വഞ്ചനയും അടി പോലെയാണ്.കൊടുത്താൽ സുഖം തോന്നും കിട്ടിയാൽ ഒട്ടും സഹനീയവുമാവില്ല.അനിവാര്യമായ ഘട്ടത്തിൽ ആരെയെങ്കിലും ഒക്കെ സഹായിക്കുന്നത് കൊണ്ടാണ് മിക്കവരുടെയും ജീവിതം മുന്നോട്ട് പോകുന്നത്. സ്വാർത്ഥ ലാഭത്തിനും വിജയത്തിനും വേണ്ടി കുറച്ചൊക്കെ വഴിമാറി നീങ്ങാം.എന്നാൽ ഒരു ഘട്ടത്തിൽ നേരായ പാതയിൽ എത്തിയില്ലെങ്കിൽ പതനം സംഭവിക്കും.വിജയം നേടി അത് നീല നിർത്തിയവർക്ക് അങ്ങനെയുള്ള കഥകളും പറയാൻ ഉണ്ടാകും.എല്ലാവരും വളഞ്ഞ വഴിയിലും ആകില്ല സഞ്ചരിച്ചത്.വളഞ്ഞ വഴി മാത്രം നോക്കിയവരെ കാലം വീഴ്ത്തിയിട്ടുണ്ട്. ഹർഷദ് മേത്ത, വിജയ് മല്യ, ചന്ദാ കൊച്ചാർ,ശരവണ, കെ ആർ അങ്ങനെ പല പേരുകൾ കാണാൻ കഴിയും.