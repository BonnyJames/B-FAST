---
title: "മലയാളം കണ്ട ഏറ്റവും മികച്ച സർവൈവൽ ത്രില്ലർ"
date: 2022-07-22T14:39:02
draft: false
categories: ["Entertainment"]
tags: ['Fahad Faasil', 'Featured', 'malayankunju movie', 'Santhosh Iriveri Parootty']
author: "Beaumaris"
---

<div class="kvgmc6g5 cxmmr5t8 oygrvhab hcukyx3x c1et5uql ii04i59q">
<div dir="auto"><strong>Santhosh Iriveri Parootty</strong></div>
<div dir="auto"></div>
<div dir="auto">"മലയൻകുഞ്ഞ്"</div>
</div>
<div class="cxmmr5t8 oygrvhab hcukyx3x c1et5uql o9v6fnle ii04i59q">
<div dir="auto">(A MUST WATCH MOVIE)</div>
</div>
മലയാളം കണ്ട ഏറ്റവും മികച്ച സർവൈവൽ ത്രില്ലർ എന്ന് നിസ്സംശയം പറയാവുന്ന ഒന്നാണ് ഇന്ന് റിലീസ് ചെയ്ത "മലയൻകുഞ്ഞ്" എന്ന ചിത്രം. മുമ്പ് മലയാളത്തിൽ ഇറങ്ങിയ ഈ ഴോണറിൽ പെട്ട മാളൂട്ടി, നീരാളി, ഹെലൻ എന്നീ ചിത്രങ്ങളെക്കാളൊക്കെ സാങ്കേതിക മികവിൽ ഒരു പാട് മുകളിലാണ് ഈ ചിത്രം. ടേക്ക് ഓഫ്‌, സീ യു സൂൺ, മാലിക് എന്നീ ചിത്രങ്ങൾക്ക് ശേഷം മഹേഷ്‌ നാരായൺ - ഫഹദ് ഫാസിൽ മാജിക്ക് ആവർത്തിക്കുന്ന ഈ സിനിമ സംവിധാനം ചെയ്തിരിക്കുന്നത് സജിമോൻ ആണ്. തിരക്കഥയ്ക്കും എഡിറ്റിംഗിനും പുറമെ ക്യാമറ കൂടി മഹേഷ്‌ നാരായൺ തന്നെയാണ് കൈകാര്യം ചെയ്തിരിക്കുന്നത്. ഫാസിൽ നിർമിച്ചിരിക്കുന്ന ചിത്രത്തിന് ഗംഭീര ബി ജി എമ്മും ഗാനങ്ങളും ഒരുക്കി എ ആർ റഹ്മാൻ മലയാളത്തിലേക്ക് ശക്തമായ തിരിച്ചുവരവ് നടത്തുന്നു.

<img class="size-full wp-image-343823 aligncenter" src="https://cdn.boolokam.com/articles/2022/07/t4t4ttt.jpg" alt="" width="970" height="545" />2018ലെയും 2019ലെയും പ്രളയങ്ങൾ അടക്കം പ്രകൃതിദുരന്തങ്ങൾ കാര്യമായി ബാധിക്കാത്ത നാടാണ് എന്റേത്. പ്രളയകാലത്തൊക്കെ വീട്ടിലുള്ളവർ ടി വി യും കണ്ട് രസിച്ചിരിക്കുകയായിരുന്നു. ഞങ്ങൾക്ക് ഡ്യൂട്ടി ഉണ്ടായിരുന്നു. നമ്മളെ ബാധിക്കാത്ത ഉരുൾപൊട്ടൽ അടക്കമുള്ള പ്രകൃതിദുരന്തങ്ങൾ നമുക്കെന്നും കണ്ടാസ്വദിക്കാനുള്ള വിഷ്വലുകൾ ആണ്. മീഡിയക്ക് സെൻസഷണൽ ന്യൂസും. വീടിന്റെ സുരക്ഷിതത്വത്തിൽ ഇരുന്ന് മഴയും ആസ്വദിച്ച് കടലയും കൊറിച്ചു മഴയിൽ മറ്റുള്ളവർ മുങ്ങിപ്പൊങ്ങുന്നതും തെങ്ങ് വീണ് വീട് തകരുന്നതും ഒക്കെ കണ്ടിരിക്കാനുള്ള ഒരു രസം. എന്നാൽ ഇത് നേരിട്ട് അനുഭവിക്കേണ്ടി വരുന്നവരുടെ ട്രോമ എത്ര മാത്രം തീവ്രവും ഭീകരവുമാണെന്ന് കാണിച്ചു തരുന്നുണ്ട് "മലയൻകുഞ്ഞ് ".

ഇടുക്കിയിൽ അമ്മയോടൊപ്പം താമസിക്കുന്ന അനിൽകുമാർ എന്ന അനിക്കുട്ടൻ (ഫഹദ് ഫാസിൽ) ആണ് കേന്ദ്ര കഥാപാത്രം. ഇലക്ട്രോണിക്സ് റിപ്പയറിങ്‌ നടത്തുന്ന ഇയാൾ ഒരു വിചിത്ര ജീവിതം നയിക്കുന്ന വ്യക്തിയാണ്. അത് എന്തെന്ന് ചിത്രം കണ്ടറിയുക. നേരം പുലരും മുമ്പേ ജോലിക്കിറങ്ങുന്ന ഇയാൾക്ക് ചെറിയ ശബ്ദം പോലും സഹിക്കാനാവില്ല. അയല്പക്കത്തെ കുഞ്ഞ് കരയുന്നത് പോലെയുള്ള കാര്യങ്ങളിൽ പോലും ഒട്ടും മാനുഷിക പരിഗണന ഇല്ലാതെ അലമ്പുണ്ടാക്കുന്ന ഒരു കഥാപാത്രം. അച്ഛന്റെ ആത്മഹത്യയിലേക്ക് നയിച്ച ചില സംഭവങ്ങൾ അടക്കം അയാളെ ഒരു ജാതിവെറിയനും ആക്കിയിട്ടുണ്ട്. ഇങ്ങനെയൊക്കെയുള്ള ഇയാൾ ഒരു ഉരുൾപൊട്ടലിൽ പെടുന്നതും തുടർന്ന് നടക്കുന്ന സംഭവങ്ങളുമാണ് സിനിമയുടെ ഇതിവൃത്തം. ആദ്യ പകുതിയിൽ ഏറ്റവും കൂടുതൽ അലട്ടിയ ശബ്ദം രണ്ടാംപകുതിയിൽ അയാളുടെ ജീവൽപ്രതീക്ഷയുടെ സൈറൺ ആയിമാറുന്നു. മണ്ണിടിച്ചിലിൽ ആഴങ്ങളിലേക്ക് പതിച്ച അനിക്കുട്ടന്റെ അതിജീവനത്തിനായുള്ള പോരാട്ടമാണ് രണ്ടാം പകുതി മുഴുവൻ. എല്ലാം നഷ്ടപ്പെടുത്തുന്ന പ്രകൃതിദുരന്തം അയാളെ നവീകരിക്കുകയും ഒരു പുതിയ മനുഷ്യനാക്കുകയും ചെയ്യുന്നു.

<img class="wp-image-343824 aligncenter" src="https://cdn.boolokam.com/articles/2022/07/rgrrgg.jpg" alt="" width="853" height="640" />സിനിമ കണ്ടിറങ്ങിയ ശേഷവും സുഖമുള്ള ഒരു നോവ് സമ്മാനിക്കുന്ന ചിത്രമാണ് "മലയൻകുഞ്ഞ്". ഫഹദ് ഫാസിൽ എന്ന അതുല്യ നടന്റെ മറ്റൊരു തകർപ്പൻ പ്രകടനം. ആദ്യ പകുതിയിലെ ഇറിറ്റേറ്റിങ്‌ കഥാപാത്രത്തിൽ നിന്നും രണ്ടാം പകുതിയിലെ നിലനിൽപിനായി ദയനീയ ശ്രമങ്ങൾ നടത്തുന്ന അനിക്കുട്ടനിലേക്ക് എത്തുമ്പോൾ അഭിനയത്തിന്റെ ഒരു പൂർണചക്രം പൂർത്തിയാക്കുന്നുണ്ട് ഫഹദ്. അവിടെ അയാൾ നിസ്സഹായനും പൊന്നിയെ രക്ഷിക്കാൻ വേണ്ടി പാടുപെടുന്നവനുമാണ്. രണ്ടാം പകുതിയുടെ 95 ശതമാനം സീനുകളിലും ഫഹദ് ഫാസിൽ എന്ന നടൻ മാത്രമാണുള്ളത്. കാണികളെ ബോറടിപ്പിക്കാതെ മനോഹരമായി ആ സീനുകൾ അദ്ദേഹം കൈകാര്യം ചെയ്തിരിക്കുന്നു.
തീർച്ചയായും സജിമോൻ എന്ന നവാഗത സംവിധായകനും കയ്യടി അർഹിക്കുന്നു. അർജുൻ അശോകൻ, രജിഷ വിജയൻ, ഇന്ദ്രൻസ്, ജാഫർ ഇടുക്കി, ഇർഷാദ്, ദീപക് പറമ്പോൽ, ജോണി ആന്റണി, നിൽജ കെ ബേബി തുടങ്ങിയവരാണ് മറ്റ് അഭിനേതാക്കൾ. ഫഹദിന്റെ അമ്മ വേഷം ചെയ്ത ജയ കുറുപ്പ് എന്ന നടിയും പ്രത്യേക പരാമർശം അർഹിക്കുന്നു.

<img class="wp-image-343825 aligncenter" src="https://cdn.boolokam.com/articles/2022/07/efe3.jpg" alt="" width="850" height="478" />രണ്ടാം പകുതിയിലാണ് എ ആർ റഹ്മാന്റെ മാജിക്ക് ഏറ്റവും കൂടുതൽ പ്രകടമായത്. പ്രത്യേകിച്ചും പശ്ചാത്തല സംഗീതത്തിൽ. ഗാനങ്ങളും നല്ലവ തന്നെയായിരുന്നു. രണ്ടാംപകുതിയിൽ സംഭാഷണത്തേക്കാൾ ശബ്ദത്തിനും ദൃശ്യത്തിനും പ്രാധാന്യം കൈവരുന്നുണ്ട് എന്നത് കൊണ്ട് ചിത്രത്തിന്റെ ടോട്ടാലിറ്റിയിൽ അവ നൽകിയ കരുത്ത് ചില്ലറയല്ല. ഇന്റർവെല്ലിന് തൊട്ട് മുമ്പുള്ള സീനിലെ ബി ജി എം.. ഒരു രക്ഷയുമില്ല. ശരിക്കും ഞെട്ടിക്കും.കലാസംവിധാനവും ഗംഭീരം. ദുരന്തമുഖത്തിന്റെ തീവ്രതയും ദൈന്യതയും പുനരാവിഷ്കരിച്ചിരിക്കുന്നു. ക്ലോസ്ട്രോഫോബിയ (അടഞ്ഞ ഇടങ്ങളോടുള്ള ഭയം) ഉള്ളവരെ മാത്രമല്ല, സാധാരണ പ്രേക്ഷകരെപ്പോലും സിനിമയുടെ സെക്കന്റ്‌ ഹാഫ് ശ്വാസം മുട്ടിക്കും. അതാണ് മേക്കിങ്ങിലെ മികവ്. ഒരു കുഞ്ഞ് തീമിനെ പ്രസന്റേഷനിലെ വ്യത്യസ്തത കൊണ്ട് മറക്കാനാവാത്ത അനുഭവമാക്കുകയാണ് "മലയൻകുഞ്ഞ്".കാണുന്നവരെ ഉദ്വേഗത്തിന്റെ മുൾമുനയിൽ നിർത്തുന്ന, ഓരോ സെക്കന്റും ശ്വാസമടക്കിപ്പിടിച്ച് മാത്രം കാണാൻ പറ്റുന്ന, ഗംഭീര സർവൈവൽ ത്രില്ലർ.
A MUST WATCH MOVIE. DON'T MISS IT!!


![മലയാളം കണ്ട ഏറ്റവും മികച്ച സർവൈവൽ ത്രില്ലർ](https://cdn.boolokam.com/articles/2022/07/t4t4ttt.jpg)**Santhosh Iriveri Parootty**

"മലയൻകുഞ്ഞ്"

(A MUST WATCH MOVIE)

മലയാളം കണ്ട ഏറ്റവും മികച്ച സർവൈവൽ ത്രില്ലർ എന്ന് നിസ്സംശയം പറയാവുന്ന ഒന്നാണ് ഇന്ന് റിലീസ് ചെയ്ത "മലയൻകുഞ്ഞ്" എന്ന ചിത്രം. മുമ്പ് മലയാളത്തിൽ ഇറങ്ങിയ ഈ ഴോണറിൽ പെട്ട മാളൂട്ടി, നീരാളി, ഹെലൻ എന്നീ ചിത്രങ്ങളെക്കാളൊക്കെ സാങ്കേതിക മികവിൽ ഒരു പാട് മുകളിലാണ് ഈ ചിത്രം. ടേക്ക് ഓഫ്‌, സീ യു സൂൺ, മാലിക് എന്നീ ചിത്രങ്ങൾക്ക് ശേഷം മഹേഷ്‌ നാരായൺ - ഫഹദ് ഫാസിൽ മാജിക്ക് ആവർത്തിക്കുന്ന ഈ സിനിമ സംവിധാനം ചെയ്തിരിക്കുന്നത് സജിമോൻ ആണ്. തിരക്കഥയ്ക്കും എഡിറ്റിംഗിനും പുറമെ ക്യാമറ കൂടി മഹേഷ്‌ നാരായൺ തന്നെയാണ് കൈകാര്യം ചെയ്തിരിക്കുന്നത്. ഫാസിൽ നിർമിച്ചിരിക്കുന്ന ചിത്രത്തിന് ഗംഭീര ബി ജി എമ്മും ഗാനങ്ങളും ഒരുക്കി എ ആർ റഹ്മാൻ മലയാളത്തിലേക്ക് ശക്തമായ തിരിച്ചുവരവ് നടത്തുന്നു. 2018ലെയും 2019ലെയും പ്രളയങ്ങൾ അടക്കം പ്രകൃതിദുരന്തങ്ങൾ കാര്യമായി ബാധിക്കാത്ത നാടാണ് എന്റേത്. പ്രളയകാലത്തൊക്കെ വീട്ടിലുള്ളവർ ടി വി യും കണ്ട് രസിച്ചിരിക്കുകയായിരുന്നു. ഞങ്ങൾക്ക് ഡ്യൂട്ടി ഉണ്ടായിരുന്നു. നമ്മളെ ബാധിക്കാത്ത ഉരുൾപൊട്ടൽ അടക്കമുള്ള പ്രകൃതിദുരന്തങ്ങൾ നമുക്കെന്നും കണ്ടാസ്വദിക്കാനുള്ള വിഷ്വലുകൾ ആണ്. മീഡിയക്ക് സെൻസഷണൽ ന്യൂസും. വീടിന്റെ സുരക്ഷിതത്വത്തിൽ ഇരുന്ന് മഴയും ആസ്വദിച്ച് കടലയും കൊറിച്ചു മഴയിൽ മറ്റുള്ളവർ മുങ്ങിപ്പൊങ്ങുന്നതും തെങ്ങ് വീണ് വീട് തകരുന്നതും ഒക്കെ കണ്ടിരിക്കാനുള്ള ഒരു രസം. എന്നാൽ ഇത് നേരിട്ട് അനുഭവിക്കേണ്ടി വരുന്നവരുടെ ട്രോമ എത്ര മാത്രം തീവ്രവും ഭീകരവുമാണെന്ന് കാണിച്ചു തരുന്നുണ്ട് "മലയൻകുഞ്ഞ് ". ഇടുക്കിയിൽ അമ്മയോടൊപ്പം താമസിക്കുന്ന അനിൽകുമാർ എന്ന അനിക്കുട്ടൻ (ഫഹദ് ഫാസിൽ) ആണ് കേന്ദ്ര കഥാപാത്രം. ഇലക്ട്രോണിക്സ് റിപ്പയറിങ്‌ നടത്തുന്ന ഇയാൾ ഒരു വിചിത്ര ജീവിതം നയിക്കുന്ന വ്യക്തിയാണ്. അത് എന്തെന്ന് ചിത്രം കണ്ടറിയുക. നേരം പുലരും മുമ്പേ ജോലിക്കിറങ്ങുന്ന ഇയാൾക്ക് ചെറിയ ശബ്ദം പോലും സഹിക്കാനാവില്ല. അയല്പക്കത്തെ കുഞ്ഞ് കരയുന്നത് പോലെയുള്ള കാര്യങ്ങളിൽ പോലും ഒട്ടും മാനുഷിക പരിഗണന ഇല്ലാതെ അലമ്പുണ്ടാക്കുന്ന ഒരു കഥാപാത്രം. അച്ഛന്റെ ആത്മഹത്യയിലേക്ക് നയിച്ച ചില സംഭവങ്ങൾ അടക്കം അയാളെ ഒരു ജാതിവെറിയനും ആക്കിയിട്ടുണ്ട്. ഇങ്ങനെയൊക്കെയുള്ള ഇയാൾ ഒരു ഉരുൾപൊട്ടലിൽ പെടുന്നതും തുടർന്ന് നടക്കുന്ന സംഭവങ്ങളുമാണ് സിനിമയുടെ ഇതിവൃത്തം. ആദ്യ പകുതിയിൽ ഏറ്റവും കൂടുതൽ അലട്ടിയ ശബ്ദം രണ്ടാംപകുതിയിൽ അയാളുടെ ജീവൽപ്രതീക്ഷയുടെ സൈറൺ ആയിമാറുന്നു. മണ്ണിടിച്ചിലിൽ ആഴങ്ങളിലേക്ക് പതിച്ച അനിക്കുട്ടന്റെ അതിജീവനത്തിനായുള്ള പോരാട്ടമാണ് രണ്ടാം പകുതി മുഴുവൻ. എല്ലാം നഷ്ടപ്പെടുത്തുന്ന പ്രകൃതിദുരന്തം അയാളെ നവീകരിക്കുകയും ഒരു പുതിയ മനുഷ്യനാക്കുകയും ചെയ്യുന്നു. ![](https://cdn.boolokam.com/articles/2022/07/rgrrgg.jpg)സിനിമ കണ്ടിറങ്ങിയ ശേഷവും സുഖമുള്ള ഒരു നോവ് സമ്മാനിക്കുന്ന ചിത്രമാണ് "മലയൻകുഞ്ഞ്". ഫഹദ് ഫാസിൽ എന്ന അതുല്യ നടന്റെ മറ്റൊരു തകർപ്പൻ പ്രകടനം. ആദ്യ പകുതിയിലെ ഇറിറ്റേറ്റിങ്‌ കഥാപാത്രത്തിൽ നിന്നും രണ്ടാം പകുതിയിലെ നിലനിൽപിനായി ദയനീയ ശ്രമങ്ങൾ നടത്തുന്ന അനിക്കുട്ടനിലേക്ക് എത്തുമ്പോൾ അഭിനയത്തിന്റെ ഒരു പൂർണചക്രം പൂർത്തിയാക്കുന്നുണ്ട് ഫഹദ്. അവിടെ അയാൾ നിസ്സഹായനും പൊന്നിയെ രക്ഷിക്കാൻ വേണ്ടി പാടുപെടുന്നവനുമാണ്. രണ്ടാം പകുതിയുടെ 95 ശതമാനം സീനുകളിലും ഫഹദ് ഫാസിൽ എന്ന നടൻ മാത്രമാണുള്ളത്. കാണികളെ ബോറടിപ്പിക്കാതെ മനോഹരമായി ആ സീനുകൾ അദ്ദേഹം കൈകാര്യം ചെയ്തിരിക്കുന്നു. തീർച്ചയായും സജിമോൻ എന്ന നവാഗത സംവിധായകനും കയ്യടി അർഹിക്കുന്നു. അർജുൻ അശോകൻ, രജിഷ വിജയൻ, ഇന്ദ്രൻസ്, ജാഫർ ഇടുക്കി, ഇർഷാദ്, ദീപക് പറമ്പോൽ, ജോണി ആന്റണി, നിൽജ കെ ബേബി തുടങ്ങിയവരാണ് മറ്റ് അഭിനേതാക്കൾ. ഫഹദിന്റെ അമ്മ വേഷം ചെയ്ത ജയ കുറുപ്പ് എന്ന നടിയും പ്രത്യേക പരാമർശം അർഹിക്കുന്നു. ![](https://cdn.boolokam.com/articles/2022/07/efe3.jpg)രണ്ടാം പകുതിയിലാണ് എ ആർ റഹ്മാന്റെ മാജിക്ക് ഏറ്റവും കൂടുതൽ പ്രകടമായത്. പ്രത്യേകിച്ചും പശ്ചാത്തല സംഗീതത്തിൽ. ഗാനങ്ങളും നല്ലവ തന്നെയായിരുന്നു. രണ്ടാംപകുതിയിൽ സംഭാഷണത്തേക്കാൾ ശബ്ദത്തിനും ദൃശ്യത്തിനും പ്രാധാന്യം കൈവരുന്നുണ്ട് എന്നത് കൊണ്ട് ചിത്രത്തിന്റെ ടോട്ടാലിറ്റിയിൽ അവ നൽകിയ കരുത്ത് ചില്ലറയല്ല. ഇന്റർവെല്ലിന് തൊട്ട് മുമ്പുള്ള സീനിലെ ബി ജി എം.. ഒരു രക്ഷയുമില്ല. ശരിക്കും ഞെട്ടിക്കും.കലാസംവിധാനവും ഗംഭീരം. ദുരന്തമുഖത്തിന്റെ തീവ്രതയും ദൈന്യതയും പുനരാവിഷ്കരിച്ചിരിക്കുന്നു. ക്ലോസ്ട്രോഫോബിയ (അടഞ്ഞ ഇടങ്ങളോടുള്ള ഭയം) ഉള്ളവരെ മാത്രമല്ല, സാധാരണ പ്രേക്ഷകരെപ്പോലും സിനിമയുടെ സെക്കന്റ്‌ ഹാഫ് ശ്വാസം മുട്ടിക്കും. അതാണ് മേക്കിങ്ങിലെ മികവ്. ഒരു കുഞ്ഞ് തീമിനെ പ്രസന്റേഷനിലെ വ്യത്യസ്തത കൊണ്ട് മറക്കാനാവാത്ത അനുഭവമാക്കുകയാണ് "മലയൻകുഞ്ഞ്".കാണുന്നവരെ ഉദ്വേഗത്തിന്റെ മുൾമുനയിൽ നിർത്തുന്ന, ഓരോ സെക്കന്റും ശ്വാസമടക്കിപ്പിടിച്ച് മാത്രം കാണാൻ പറ്റുന്ന, ഗംഭീര സർവൈവൽ ത്രില്ലർ. A MUST WATCH MOVIE. DON'T MISS IT!!
