---
author: Beaumaris
categories:
- Entertainment
comment_count: 0
date: 2022-05-11 09:05:35
draft: false
image: https://cdn.boolokam.com/articles/2022/05/ggeeegggg.jpg
like_count: 65382
share_count: 15164
tags:
- mammootty
- Parvathy Thiruvothu
- puzhu movie
- Ratheena PT
title: അന്ന് മമ്മൂട്ടി ഫാൻസ്‌ തെറിവിളിച്ചു, ഇനി മമ്മൂട്ടിക്കൊപ്പം അഭിനയിച്ചു, ചെയ്തു
  കാണിക്കുന്ന താരമാണ് പാർവതി
view_count: 897149
---

പാർവതിയും Bharadwaj Rangan തമ്മിൽ നടന്ന ഇന്റർവ്യൂവിൽ നിന്ന് എടുത്ത പ്രസക്തഭാഗങ്ങൾ... **(കടപ്പാട് : Ahamed Fariz)** Bharadwaj Rangan : പുഴു എന്ന സിനിമയുടെ കാര്യത്തിലേക്ക് വരുമ്പോൾ, ഈ സിനിമ എനിക്ക് ചെയ്യണമെന്നു തോന്നാൻ തക്കത്തിൽ എന്താണ് നിങ്ങളെ ആകർഷിച്ച ഘടകം? Parvathy: സ്ക്രീൻപ്ലേ ഞാൻ വായിക്കുന്നതിനു മുമ്പ് ഹർഷദിക്കാ എന്നെ വിളിച്ചായിരുന്നു. അദ്ദേഹത്തെ മുമ്പേ അറിയാം, എന്നാലും ആ സമയത്ത് അദ്ദേഹം എനിക്ക് "ഉണ്ട" എന്ന മനോഹരമായ സിനിമയുടെ സൃഷ്ടാവ് ആയിരുന്നു.ഞാൻ അദ്ദേഹത്തോട് പറഞ്ഞു, മുഴുവൻ കഥ എനിക്ക് കേൾക്കേണ്ട. ചുരുക്കി ഒരു സിനോപ്സിസ് ആയി പറഞ്ഞാൽ മതി. ശേഷം എനിക്ക് ഡേറ്റ് ഉണ്ടോ ഞാൻ ചെയ്യുമോ എന്നൊക്കെ പറയാം എന്ന്... പക്ഷേ അദ്ദേഹം ആദ്യം തന്നെ എന്നോട് പറഞ്ഞത് ഇതാണ്..ഇതിൽ മമ്മൂട്ടിയുടെ കൂടെയായിരിക്കും നിങ്ങൾ അഭിനയിക്കുക. മുൻകൂട്ടിത്തന്നെ പറഞ്ഞത് നിങ്ങൾക്ക് അതിൽ പ്രശ്നം ഒന്നുമില്ലല്ലോ എന്ന് ഉറപ്പിക്കാനാണ്...അപ്പോൾ ഞാൻ തിരിച്ചു ചോദിച്ചു.. അതെങ്ങനെയാണ് എനിക്ക് ഒരു പ്രശ്നം ആവുക? ആരുടെ കൂടെ അഭിനയിക്കുന്നു എന്നത് എനിക്കൊരു പ്രശ്നമേ ആവാറില്ല . അപ്പോൾ അദ്ദേഹം തിരിച്ചു ചോദിച്ചു, അപ്പോൾ നിങ്ങൾക്ക് മമ്മൂക്കയുമായി ഒരു പ്രശ്നവും ഇല്ലല്ലേ? ഞാൻ വീണ്ടും പറഞ്ഞു, എനിക്ക് അന്നും ഇന്നും അദ്ദേഹവുമായി ഒരു പ്രശ്നവുമില്ല. ഇത് ഞാൻ ഒരു ആയിരം തവണയായി ആവർത്തിക്കാൻ തുടങ്ങിയിട്ട്. ആ തെറ്റിദ്ധാരണ എല്ലാവർക്കും മാറുന്നതുവരെ ഇത് ഞാൻ പറഞ്ഞുകൊണ്ടേയിരിക്കും, എനിക്കത് ശീലമായി. ഞാൻ മമ്മൂട്ടി എന്ന നടന് എതിരെ സംസാരിച്ചു എന്നും പറഞ്ഞ് ഷെയർ ചെയ്ത ഭാഗങ്ങൾ മുഴുവനായി മര്യാദയ്ക്ക് കണ്ടു ഞാൻ എന്താണ് ഉദ്ദേശിച്ചത് എന്ന് മനസ്സിലാക്കാൻ പോലും ശ്രമിക്കാത്ത വ്യക്തികളാണ് എന്നോട് ആ പേരിൽ വൈരാഗ്യവും വച്ച് നടന്നിരുന്നത്.കഥ കേട്ട് എനിക്ക് പ്രശ്നമൊന്നുമില്ല എന്ന് അറിയിച്ച ശേഷം ഞാൻ ഹർഷാദിക്കയോട് പറഞ്ഞു..ഞാൻ ഈ സിനിമ ചെയ്യും. പക്ഷേ എനിക്ക് സ്ക്രിപ്റ്റ് മുഴുവനായി വായിക്കുകയും വേണം.എന്നാലും ഞാൻ ഈ സിനിമ ചെയ്യാം.വളരെ ചുരുക്കം സന്ദർഭങ്ങളിലാണ് ഒരു സിനിമയ്ക്ക് വെറും ഒരു ഫോൺകോളിൽ ഞാൻ യെസ് പറഞ്ഞിട്ടുള്ളത്.ഈ സിനിമ ഞാൻ ഏറ്റെടുക്കാനുള്ള മെയിൻ കാരണം എന്താണെന്ന് വെച്ചാൽ..സ്പോയിലർ കൊടുക്കാതെ തന്നെ പറയട്ടെ... കസബ സിനിമയുടെ പേരിൽ നടന്ന പ്രശ്നങ്ങളിൽ മൊത്തം ഞാൻ തെളിയിക്കാൻ ശ്രമിച്ചിരുന്ന ഒരു പോയിന്റ് ഉണ്ട്‌...ഒരു പൊളിറ്റിക്കൽ സ്റ്റേറ്റ്മെന്റ്... ഈ സിനിമ അത് തെളിയിക്കുന്ന സിനിമയായിരിക്കും. അങ്ങനെ ഒരു സിനിമയിൽ ഞാൻ ഒരു ഭാഗമാവുക എന്ന് വെച്ചാൽ അത് വലിയൊരു വിജയം തന്നെ. അതിന്റെ കൂടെ തന്നെ ഞാൻ ചെയ്യുന്ന ക്യാരക്ടർ വളരെ ഇന്ട്രെസ്റ്റിംഗ് ആണ്, ഇതിനു മുമ്പ് ഞാൻ ഇങ്ങനെ ഒന്നും ചെയ്തിട്ടില്ല.എല്ലാത്തിനും മേലെ സ്ക്രീൻപ്ലേ, മമ്മൂട്ടിയുടെ കഥാപാത്രം..ഞാനന്ന് കസബ വിവാദത്തിൽ എന്ത് പറയാൻ ഉദ്ദേശിച്ചു, അത് കിറുകൃത്യമായി തെളിയിക്കാൻ പോകുന്ന സിനിമ ആയിരിക്കും പുഴു. ???????? ഒരു വെടിക്കോപ്പിനുള്ള മരുന്നുണ്ട് "പുഴു" സിനിമയിൽ എന്നാണ് തോന്നുന്നത് https://youtu.be/RoQYsbTrXKc അഞ്ച് വർഷം മുൻപ് ഒരു ഐഎഫ്എഫ്കെ കാലത്താണ് മമ്മൂട്ടി അഭിനയിച്ച കസബ എന്ന സിനിമയിലെ സ്ത്രീവിരുദ്ധതെക്കുറിച്ച് സംസാരിച്ചതിന്റെ പേരിൽ പാർവതി തിരുവോത്ത് എന്ന മലയാളത്തിലെ മുൻനിര നായിക താരതമ്യങ്ങളില്ലാത്ത തരത്തിലുള്ള സൈബർ ആക്രമണത്തിന് വിധേയയാകുന്നത്. സൈബർ ആക്രമണം മാത്രമല്ല, സിനിമകളിൽ നിന്നും പാർവതി തഴയപ്പെട്ടു. തന്റെ ഫോൺ തന്നെ റിങ് ചെയ്യാതെയായി എന്നാണ് പാർവതി ആ കാലത്തെക്കുറിച്ച് പറഞ്ഞിട്ടുള്ളത്. &nbsp; ഒരുപക്ഷെ അവിടം മുതലാകാം മലയാള സിനിമയിൽ ഒരുതരത്തിലുള്ള ക്ലെൻസിങ് ആരംഭിക്കുന്നത്. ഇതാ ഇപ്പോൾ അഞ്ച് വർഷങ്ങൾക്ക് ശേഷം പാർവതിയും മമ്മൂട്ടിയും ഒന്നിച്ച് ഒരു സിനിമയിൽ വരുന്നു. വളരെ വിസിബിൾ ആയി പൊളിറ്റിക്സ് പറയുന്ന പാർവതി, ഒരു രാഷ്ട്രീയ ജീവിയാണ് എന്ന് എല്ലാവർക്കുമറിയുന്ന മമ്മൂട്ടി. രതീന എന്ന സംവിധായിക. ചിലപ്പോൾ ഇതൊരു കാവ്യ നീതിയാകാം. ഇത്രയും പ്രശ്നങ്ങൾക്ക് ശേഷം ഒന്നിച്ച് അഭിനയിക്കുന്നതുകൊണ്ട് മമ്മൂട്ടിയുമായി ഒരു ഐസ്ബ്രേക്കിങ്ങിന്റെ ആവശ്യം വന്നിട്ടില്ല എന്നാണ് പാർവതി പറയുന്നത്. മമ്മൂട്ടിയെ കുറിച്ച് പാർവതിയുടെ വാക്കുകൾ: &nbsp; ![](https://cdn.boolokam.com/articles/2022/05/ggeeegggg.jpg) "ഏത് കോ-ആക്ടർ വരുമ്പോഴും, അത് എന്നോടായാലും തിരിച്ചായാലും സ്റ്റാർഡം ഒരു രീതിയിലും ബാധിക്കാറില്ല. ജോലി സ്ഥലത്ത് ക്യാമറയ്ക്ക് മുന്നിൽ ഞങ്ങൾ രണ്ട് അഭിനേതാക്കൾ മാത്രമാണ്. തീർച്ചയായും പരസ്പര ബഹുമാനം ഉണ്ടാകും. ഞാൻ ഒരു സഹ അഭിനേതാവിൽ നിന്ന് ഏറ്റവുമധികം പ്രതീക്ഷിക്കുന്നതും ആഗ്രഹിക്കുന്നതും അതാണ്. മമ്മൂക്ക അതിന്റെ ഒരു മികച്ച ഉദാഹരണം ആണ്." "സെറ്റിൽ അദ്ദേഹം വളരെ പ്രൊഫണഷൽ ആണ്. അദ്ദേഹം വന്ന് നിങ്ങളുമായി ഇടപെടും. കൃത്യമായ കൊടുക്കൽ വാങ്ങലുകൾ നടത്തും. ഈ പ്രത്യേകതയാണ് അദ്ദേഹത്തെ ഒരു മികച്ച കോ-ആക്ടർ ആകുന്നത്. മമ്മൂക്കയുമായി ആരോഗ്യകരമായ ചർച്ചകൾ ഉണ്ടായിട്ടുണ്ട്. ഒരു കംഫർട്ട് ലെവൽ ഉണ്ടായിരുന്നു. ഈ പ്രശ്നങ്ങളെല്ലാം കഴിഞ്ഞതുകൊണ്ടുകൂടി ആകാം, ഒരു ഐസ് ബ്രേക്കിങ് സെഷന്റെ ആവശ്യം വന്നിട്ടില്ല." **പാർവതിയുടെ അഭിമുഖത്തിന്റെ പൂർണരൂപം:** [embed]https://youtu.be/ofT931IzpN0[/embed]