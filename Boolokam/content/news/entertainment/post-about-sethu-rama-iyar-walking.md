---
author: Beaumaris
categories:
- Entertainment
comment_count: 0
date: 2022-04-25 06:45:08
draft: false
image: https://cdn.boolokam.com/articles/2022/04/E555.jpg
like_count: 50236
share_count: 37133
tags:
- CBI 5 THE BRAIN
- Featured
- K MADHU
- malayalam cinema
- mammootty
- oru cbi diary kurippu
- SN Swami
title: കൈപിന്നിൽ കെട്ടിയുള്ള അയ്യരുടെ നടത്തം, മമ്മൂട്ടി പകർത്തിയത് ആ ഉദ്യോഗസ്ഥനിൽ
  നിന്നും
view_count: 1463286
---

മമ്മൂട്ടിയുടെ സീരീസിലെ അഞ്ചാമത് ചിത്രമാണ് സിബിഐ 5 ദി ബ്രെയ്ൻ . സേതുരാമയ്യർ എന്ന സിബിഐ ഓഫീസർ ആയി മമ്മൂട്ടി വലിയൊരു ഇടവേളയ്ക്കു ശേഷമാണു എത്തുന്നത്. മമ്മൂട്ടി കെ മധു എസ് എൻ സ്വാമി കൂട്ടുകെട്ടിൽ നിന്നും ഒരുപാട് പ്രതീക്ഷിക്കാൻ ഉള്ളതിനാൽ തന്നെ ആസ്വാദകരും ആകാംക്ഷയിലാണ്. മെയ് ഒന്നിനാണ് ചിത്രം റിലീസ് ചെയുന്നത്. സിബിഐ സീരീസ് സിനിമകൾ ഒരു ചരിത്ര സംഭവമാണ് . കാരണം ഒരേ നായകനും സംവിധായകനും രചയിതാവും ഒരു സിനിമയ്ക്ക് അഞ്ചാംഭാഗം ഒരുക്കുക എന്നത് ലോക സിനിമയിൽത്തന്നെ അങ്ങനെ സംഭവിച്ചിട്ടില്ല. സിബിഐ സിനിമകളിൽ എല്ലാം തന്നെ ആവർത്തിക്കുന്ന മമ്മൂട്ടിയുടെ ആ മാനറിസം അതങ്ങനെ ചുമ്മാതങ്ങു ഉണ്ടായതല്ല. വളരെ കൃത്യമായി കഥാപാത്രങ്ങളെ പഠിക്കാൻ കഴിവുള്ള ഒരു നടനിൽ നിന്നും അങ്ങനെ ഉണ്ടായില്ലെങ്കിലേ ഉള്ളൂ അത്ഭുതം . നെറ്റിയിൽ കുങ്കുമക്കുറി, ഫാഫ് സ്ലീവ് ഷർട്ട്, കൈപിറകിൽ കെട്ടിയുള്ള നടത്തം അതിന് അകമ്പടിയായി ത്രസിപ്പിക്കുന്ന സംഗീതം . ശരിക്കും മമ്മൂട്ടി സേതുരാമയ്യർക്കുവേണ്ടി കൈ പിന്നിൽ കെട്ടിയുള്ള നടത്തം എങ്ങനെയാണ് കൊണ്ടുവന്നത് ? ആരെയാണ് മമ്മൂട്ടി അനുകരിച്ചത് ? ![](https://cdn.boolokam.com/articles/2022/04/E555.jpg)ശരിക്കും ആ കഥാപാത്രത്തെക്കുറിച്ച് ആദ്യമായി വിശദീകരിച്ചപ്പോൾത്തന്നെ കൈ പിറകിൽകെട്ടിയുള്ള സേതുരാമയ്യരുടെ നടത്തം മമ്മൂട്ടി അവതരിപ്പിച്ചതായി എസ്എൻ സ്വാമി ഓർക്കുന്നു. സി.ബി.ഐ. ഉദ്യോഗസ്ഥൻ വർഗീസ് പി. തോമസിന്റെ നടത്തമാണ് അയ്യർ ഏറ്റെടുത്തത്. അക്കാലത്ത് വാർത്തകളിൽ ഇടംനേടിയ പോളക്കുളം കേസ് അന്വേഷിച്ച സിബി ഐ ഉദ്യോഗസ്ഥനായിരുന്നു വർഗീസ് പി. തോമസ് .