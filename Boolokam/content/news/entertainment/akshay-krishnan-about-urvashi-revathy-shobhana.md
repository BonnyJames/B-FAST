---
author: Beaumaris
categories:
- Entertainment
comment_count: 0
date: 2023-04-03 05:15:07
draft: false
image: ''
like_count: 54836
share_count: 35215
tags:
- actress
- revathy
- sobhana
- urvashi
title: ശാരദ, ഷീല, ജയഭാരതി ത്രയങ്ങൾക്ക് ശേഷം മലയാള സിനിമ കണ്ട ഏറ്റവും മികച്ച നായികമാരാണ്
  ഉർവശി -രേവതി -ശോഭന
view_count: 1538661
---

**ഉർവശി -രേവതി - ശോഭന ത്രയം** **Akshay Krishnan** ശാരദ, ഷീല, ജയഭാരതി ത്രയങ്ങൾക്ക് ശേഷം മലയാള സിനിമ കണ്ട ഏറ്റവും മികച്ച നായികമാരാണ് ഉർവശി -രേവതി -ശോഭന..പലപ്പോഴും മികച്ച നടി ആരെന്ന ചോദ്യം മുന്നിട്ട് നിൽക്കാറുണ്ട്.. നാഗവല്ലിയും ഭാനുമതിയും കാഞ്ചനയും അത്രത്തോളം അതുല്യമാണ്.. ഉർവശിയും രേവതിയും ഒരേ വർഷം(1983) നായിക ആയി അരങ്ങേറിയവർ ആണ്..നായിക ആയ ആദ്യ ചിത്രത്തിൽ അഭിനയിക്കുമ്പോൾ ഉർവശിക്ക് 14 ഉം, രേവതിക്ക് 17 ഉം വയസ് ആയിരുന്നു പ്രായം.. രേവതി അതെ വർഷം തന്നെ കാറ്റത്തെ കിളിക്കൂടിലൂടെ മലയാളത്തിൽ അരങ്ങേറി.തൊട്ടടുത്ത വർഷം 1984 ൽ ശോഭന 14 വയസിൽ ഏപ്രിൽ 18 ലൂടെ നായികയായി..സീരിയസ്, കോമഡി, ഇമോഷണൽ കഥാപാത്രങ്ങൾ ഉർവശിക്ക് നന്നായി വഴങ്ങുന്ന ജേണറുകൾ ആണ്.. ഭാഗ്യലക്ഷ്മിയുടെ ഡബ്ബിങ് മൂവർക്കും ഒരു മുതൽക്കൂട്ട് തന്നെ ആയിരുന്നു പ്രതേകിച്ചു ശോഭനക്കും ഉർവശിക്കും.. രേവതി ആക്കാലത്തു സ്വന്തം ശബ്ദവും കൂടുതെലെ ഉപയോഗിച്ചിരുന്നു എന്നുള്ളത് ഓർമിപ്പിക്കുന്നു..സത്യത്തിൽ മൂവരും പല രീതിയിൽ മികച്ചു നിൽക്കുന്നവർ ആണ്.. ഉർവശിക്ക് ഏത് വേഷവും വഴങ്ങും എന്ന് പറയുമ്പോൾ തന്നെ മണിച്ചിത്രതാഴിലെ ഗംഗ, ദേവാസുരത്തിലെ ഭാനുമതി പോലെ നൃത്ത പരിവേഷമുള്ള കഥാപാത്രങ്ങളും ഇന്നലെ, പക്ഷെ, അനന്തരം, യാത്ര, കാക്കൊത്തിക്കാവിലെ അപ്പൂപ്പൻ താടികൾ, പോലെ ഉള്ള കഥാപാത്രങ്ങളും ശോഭനയുടെ " തിര", പഞ്ചാഗ്നിയിലെ ഇന്ദിര, വടക്കൻ വീരഗാഥായിലെ ഉണ്ണിയാർച്ച പോലെ ശൗര്യം ഉള്ള കഥാപാത്രങ്ങളും ആക്ഷൻ കഥാപാത്രങ്ങളും ചെയ്യാൻ പരിമിതികൾ ഉണ്ട്...കുശുമ്പുള്ള പക്കാ നാട്ടിൻ പുറത്തുകാരിയായ കാഞ്ചനയെയും, ഹൃദയകുമാരിയെയും, തന്റെ ഇഷ്ടം വിട്ട് കൊടുക്കുന്ന മഴവിൽക്കവടിയിലെ ആനന്ദവല്ലിയെയും,മിഥുനത്തിലെ സുലോചനയെയും, അച്ചുവിന്റെ അമ്മയിലെ വനജയെയും ഉർവശിക്ക് അല്ലാതെ മറ്റാരെയും ചിന്തിക്കാൻ പോലും കഴിയില്ല... പക്ഷെ ഒന്ന് ശ്രദ്ധിച്ചാൽ ഇതെല്ലാം പക്കാ നാടൻ കഥാപാത്രങ്ങൾ ആണെന്നുള്ളത് ഒന്നൂടി ഓർക്കുക..കുശുമ്പും കള്ളത്തരവും കുത്തിതിരുപ്പും ഉള്ള കഥാപാത്രങ്ങൾ അത്രമേൽ സ്വഭാവികമായി ചെയ്യാൻ ഉർവശിക്ക് അല്ലാതെ മറ്റാർക്കും പറ്റുമെന്നു തോന്നുന്നില്ല.. സ്ത്രീധനത്തിലെ വിദ്യയുടെ നേരെ ഓപ്പോസിറ്റ് ആയിരുന്നു ഭാര്യയിലെ കഥാപാത്രം, രണ്ടും ഉർവശി തന്നെ ആണോ എന്ന് ആലോചിച് പോകും...ഒരു below avarage തിരക്കഥയെ തന്റെ പ്രകടനം കൊണ്ട് മികച്ചതാക്കാൻ കഴിയുമായിരുന്ന നടിയാണ് ഉർവശി.. ഒരേ പോലെ ഉള്ള കഥാപാത്രങ്ങളെ വ്യത്യസ്തപ്പെടുത്തി ചെയ്യാൻ കഴിവുള്ള നടി.. ഒരുപക്ഷെ മലയാളത്തിൽ ഏറ്റവും കൂടുതൽ ആഘോഷിക്കപ്പെട്ട നടി ആയിരിക്കും ശോഭന..ശോഭനയുടെ ഭംഗിയെ വെല്ലാൻ മറ്റു രണ്ട് പേർക്കും സാധിക്കില്ല എന്നുള്ളത് മറ്റൊരു കാര്യം.. പലപ്പോഴും ശോഭനക്ക് ഒരു മണിച്ചിത്രതാഴ് മാത്രേ ഉള്ളു എടുത്തു പറയാൻ എന്ന് പ്രഹസനം നടത്തുമ്പോളും അവർ അനശ്വരമാക്കിയ ഇന്നലെയും, മിന്നാരവും, അനന്ദരവും, അഗ്നിസാക്ഷിയും, തിരയും, അസ്ത്രം പോലെ ഉള്ള ആക്ഷൻ കഥാപാത്രവും, യാത്ര പോലെ ഉള്ള ലോക്കൽ കഥാപാത്രങ്ങളും, പക്ഷെയിലെ കഥാപാത്രവും എല്ലാം ശോഭനയുടെ ബഹുമുഖത ഉറപ്പിച്ച സിനിമകൾ താന്നെയാണ്... കുങ്കുമചെപ്പിലെ സംശയരോഗിയായ അല്പം ഹ്യുമർ ഛായ ഉല്ല കഥാപാത്രവും, ദ്വന്ത വ്യക്തിത്വത്തിന്റെ സൂക്ഷ്മവും സമർഥവുമായ മണിച്ചിത്തഴിലെ ഗംഗയെയും നാഗവല്ലിയെയും പോലെ ഉള്ളതും, അഗ്നിസാക്ഷിയിലെ അന്തർജനവും, തിരയിലെ രോഹിണിയും ശോഭനക്ക് മാത്രം പറ്റുന്ന കഥാപാത്രങ്ങൾ ആണ്.. ഉർവശിക്ക് പറ്റാത്ത നൃതവും ആക്ഷനും ഡോമിനിറ്റിങ് ഛായ ഉള്ളതുമായ കഥാപാത്രം ശോഭനക്ക് കഴിയും..സ്വന്തം ശബ്ദം ഉപയോഗിക്കാതെ ഇരുന്നത് ഒരു പോരായ്മ തന്നെയാണ്.. രേവതിയെ ഓർക്കുമ്പോൾ തന്നെ കിലുക്കത്തിലെ നന്ദിനിയെ ഓർമ വരും, കാരണം മലയാളത്തിലെ നായികമാർ അധികം ഹാസ്യ ലെയർ ഉള്ള കഥാപത്രങ്ങൾ കൈകാര്യം ചെയ്തിട്ടില്ല എന്നുള്ളതും രേവതി ആ കഥാപത്രത്തിനു കൊടുത്ത പെർഫെക്ഷനും ആണ് നന്ദിനിയെ അതുല്യം ആക്കുന്നന്ത്.. കൊരങ്ങാന് വേണോ എന്ന് ചോദിക്കുന്ന അതെ ആളു തന്നെയാണ് രണ്ടാം പകുതിയിൽ ഇമോഷ്ണൽ ആകുന്നത്.. മുറുക്കി ചുവന്ന ചുണ്ടും പൊട്ടിചിരിയും ഉള്ള കാക്കൊത്തി, ഒരേ സമയം ചിരിപ്പിക്കുന്നതും സങ്കടപെടുത്തുന്നതും ആയ കഥാപത്രമാണ്..ചിലങ്ക വലിച്ചെറിഞ്ഞു പോകുന്ന ആത്മാഭിനമുള്ള ഭാനുമതി, മലയാള സിനിമ കണ്ട ഏറ്റവും ശക്തമായ സ്ത്രീ കഥാപാത്രം ആണ്..ടിവി ചന്ദ്രന്റെ മങ്കമ്മയും, പുരവൃത്തവും എല്ലാം മികച്ച കഥാപാത്രങ്ങൾ തന്നെ.. ഒരുപക്ഷെ മോഹൻലാലിനോപം മത്സരിച്ചു അഭിനയിച്ച നടി രേവതി ആയിരിക്കാം.. ഗ്രാമഫോണിലെ സാറ, നഷ്ടപ്രണയത്തിന്റെ ഏകാന്തതയുടെ പ്രതീകമാണ്.. സാറ രേവതിയുടെ സട്ടിൽ പ്രകടനങ്ങളിൽ ഒന്നാണ്.. പ്രണയം കൈകാര്യം ചെയ്യാനും പ്രത്യേക കഴിവ് രേവതിക്കുണ്ട്.. മൗനരാഗം ഉദാഹരണം..രേവതിയുടെ സിനിമകളുടെ പ്രത്യേകത നായകനെക്കാൾ പ്രാധാന്യം രേവതിക്ക് ഉണ്ടായിരുന്നു എന്നുള്ളതാണ്.. •ഹാസ്യത്തിൽ മികച്ചത് ഉർവശി •സീരിയസ്,ഇമോഷണൽ കഥാപാത്രങ്ങൾ മൂവർക്കും ചെയ്യാൻ പറ്റും.. •കുശുമ്പും കുസൃതിയും മാനസിക നില തെറ്റിയ കഥാപാത്രങ്ങൾ ഉർവശിയും രേവതിയും ഗംഭീരമാക്കും.. •ഉർവശി നായിക സങ്കൽപ്പങ്ങളെ പൊളിച്ചെഴുതിയ നായിക ആണ്.. ശോഭന ആ സങ്കല്പങ്ങൾക്കൊപ്പം നിന്ന നായിക ആണ്.. •നാടൻ /മോഡേൺ വേഷങ്ങൾ ഉർവശിയെക്കാൾ മികച്ചത് ശോഭന,രേവതി. •ശോഭന അവരുടെ കഥാപാത്രങ്ങൾക്ക് ഒരു സ്റ്റാൻഡേർഡ് തീരുമാനിച്ചിരുന്നു.. •റൊമാൻസ് /പ്രണയംരംഗങ്ങൾ സീനുകളിൽ തങ്ങളുടെ സ്ക്രീൻ പ്രെസെൻസ് കൊണ്ടും, ഭാവം കൊണ്ടും ആ രംഗത്തെ elevate ചെയ്യാനും രേവതിക്കും ശോഭനക്കും കഴിയും.. അവിടെ ഉർവശിക്ക് ഒറ്റ ഭാവമേ ഉള്ളു.. നിങ്ങളുടെ അഭിപ്രായം പങ്ക് വെക്കാം..