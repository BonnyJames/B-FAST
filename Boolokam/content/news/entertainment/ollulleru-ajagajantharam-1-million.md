---
title: "മലയാളത്തിലെ 'ഫാസ്റ്റസ്റ്റ് 100 മില്യൺ' പാട്ടായി 'ഒള്ളുള്ളേരു'! വീണ്ടും 'അജഗജാന്തരം' വിശേഷം"
date: 2023-07-02T15:05:22
draft: false
categories: ["Entertainment"]
tags: ['ajagajantharam', 'antony varghese', 'ft Praseetha Chalakudy', 'ft Praseetha Chalakudy | Ajagajantharam | Antony Varghese | Tinu Pappachan', 'Justin Varghese', 'OLLULLERU', 'tinu pappachan']
author: "Beaumaris"
---

മലയാളത്തിലെ 'ഫാസ്റ്റസ്റ്റ് 100 മില്യൺ' പാട്ടായി 'ഒള്ളുള്ളേരു'! വീണ്ടും 'അജഗജാന്തരം' വിശേഷം

'ഒള്ളുള്ളേരു' ഗാനം റിലീസായി ഒന്നര വർഷത്തിലേറെ പിന്നിട്ടെങ്കിലും ഇപ്പോഴും യൂട്യൂബിലും റീല്‍സിലും അതിന്‍റെ അലയൊലികള്‍ അവസാനിച്ചിട്ടില്ല. കുട്ടികള്‍ മുതല്‍ മുതിര്‍ന്നവര്‍ വരെ ഈ ഗാനത്തിനൊത്ത് ചുവടുവെയ്ക്കുന്നുണ്ട് ഓരോ ദിനവും. ഇപ്പോഴിതാ പുതിയൊരു റെക്കോർഡിട്ടിരിക്കുകയാണ് ഈ ഗാനം. യൂട്യൂബിൽ മലയാളത്തിലെ ഏറ്റവും വേഗത്തിൽ 100 മില്യൺ കാഴ്ചക്കാരെ നേടുന്ന ഗാനമായിരിക്കുകയാണ് 'അജഗജാന്തര'ത്തിലെ 'ഒള്ളുള്ളേരു'.

https://youtu.be/6R4S_-vgUEw

ആരും ചുവടുവെച്ചുപോകുന്ന ഈണം കൊണ്ടും ചടുലമായ നൃത്ത ചുവടുകള്‍ കൊണ്ടും മാസ്മരികമായ ദൃശ്യങ്ങൾ കൊണ്ടും സമ്പന്നമായ ഈ ഗാനം ഇന്നും പലരുടേയും പ്ലേലിസ്റ്റിലുള്ള ഗാനമാണ്. ടിനു പാപ്പച്ചന്‍-ആന്‍റണി വര്‍ഗ്ഗീസ് കൂട്ടുകെട്ടിലൊരുങ്ങിയ 'അജഗജാന്തര'ത്തിൽ നാടൻപാട്ട് പ്രേമികൾക്കിടയിൽ പ്രസിദ്ധമായ 'ഒള്ളുള്ളേരു' എന്ന ഗാനത്തിന് പുതിയ ശൈലി നൽകി കൊണ്ടായിരുന്നു സംഗീത സംവിധായകൻ ജസ്റ്റിൻ വർഗ്ഗീസ് അണിയിച്ചൊരുക്കിയത്. ഒരു കല്യാണ ആഘോഷത്തിന്‍റെ മുഴുവൻ ഓളവും ഒപ്പം ഉത്സവദൃശ്യങ്ങളും ഉൾക്കൊള്ളിച്ച് ചിത്രീകരിച്ച ഗാനം ആലപിച്ചത് പ്രസീത ചാലക്കുടിയായിരുന്നു.2021 ഡിസംബർ പുറത്തിറങ്ങി വൻ ബോക്‌സ് ഓഫീസ് കളക്ഷന്‍ നേടിയ 'അജഗജാന്തര'ത്തിൽ ആന്‍റണി വർഗ്ഗീസിന് പുറമെ അര്‍ജുന്‍ അശോകൻ, ജാഫർ ഇടുക്കി, സാബു മോൻ, ടിറ്റോ വിൽസൺ, സിനോജ് വർഗീസ്, കിച്ചു ടെല്ലസ്, വിജിലേഷ് തുടങ്ങി നിരവധി താരങ്ങള്‍ ഒന്നിച്ചിരുന്നു.

ഒറ്റ തവണ കേട്ടാല്‍ ഹൃദയങ്ങളില്‍ പതിയുന്ന നാടൻ പാട്ടായ 'ഒള്ളുള്ളേരു'വിന്‍റെ ഉത്ഭവം വടക്കന്‍ ജില്ലകളില്‍ പ്രത്യേകിച്ച് കാസര്‍ഗോഡ് ഭാഗങ്ങളില്‍ നിന്നാണ്. ജസ്റ്റിൻ വർഗീസ് ഈ ഗാനം 'അജഗജാന്തര' ത്തിന് വേണ്ടി പുതിയ രീതിയിൽ പുതിയ ഭാവത്തിൽ ചിട്ടപ്പെടുത്തുകയായിരുന്നു. മലയാളത്തിൽ ഇന്നോളം കാണാത്ത ഗംഭീര ആക്ഷൻ രംഗങ്ങളുമായി ഒരുങ്ങിയ 'അജഗജാന്തരം' പ്രേക്ഷകലക്ഷങ്ങൾ തിയേറ്ററുകളിൽ ആഘോഷമായി ഏറ്റെടുത്തതോടെ ഈ ഗാനവും ഏവരുടേയും പ്രിയപ്പെട്ടതാവുകയായിരുന്നു.

ഉത്സവപ്പറമ്പിലേയ്ക്ക്‌ ഒരു ആനയും പാപ്പാനും ഒപ്പം ഒരു കൂട്ടം യുവാക്കളും എത്തുന്നതും തുടർന്നവിടെ 24 മണിക്കൂറിനുള്ളിൽ നടക്കുന്ന ആകാംഷ നിറഞ്ഞ സംഭവങ്ങളുമായിരുന്നു 'അജഗജാന്തര'ത്തിന്‍റെ പ്രമേയം. വമ്പൻ ആക്ഷൻ രംഗങ്ങൾ കൊണ്ട് ചിത്രീകരണ സമയത്ത് തന്നെ 'അജഗജാന്തരം' സോഷ്യൽ മീഡിയയിൽ തരംഗമായിരുന്ന സിനിമയാണ്. സിനിമയുടെ വിജയത്തിനും സോഷ്യൽമീഡിയയിൽ ഉൾപ്പെടെയുള്ള പ്രേക്ഷക സ്വീകാര്യതയ്ക്കും 'ഒള്ളുള്ളേരു' ഉണ്ടാക്കിയ ഓളം ഏറെ ഗുണം ചെയ്യുകയുമുണ്ടായി. പത്ത് കോടി കാഴ്ചക്കാരെ സ്വന്തമാക്കി പുതിയ ഉയരങ്ങളിലേക്ക് നീങ്ങിയിരിക്കുകയാണ് ഇപ്പോൾ 'ഒള്ളുള്ളേരു'.
മലയാളത്തിലെ 'ഫാസ്റ്റസ്റ്റ് 100 മില്യൺ' പാട്ടായി 'ഒള്ളുള്ളേരു'! വീണ്ടും 'അജഗജാന്തരം' വിശേഷം 'ഒള്ളുള്ളേരു' ഗാനം റിലീസായി ഒന്നര വർഷത്തിലേറെ പിന്നിട്ടെങ്കിലും ഇപ്പോഴും യൂട്യൂബിലും റീല്‍സിലും അതിന്‍റെ അലയൊലികള്‍ അവസാനിച്ചിട്ടില്ല. കുട്ടികള്‍ മുതല്‍ മുതിര്‍ന്നവര്‍ വരെ ഈ ഗാനത്തിനൊത്ത് ചുവടുവെയ്ക്കുന്നുണ്ട് ഓരോ ദിനവും. ഇപ്പോഴിതാ പുതിയൊരു റെക്കോർഡിട്ടിരിക്കുകയാണ് ഈ ഗാനം. യൂട്യൂബിൽ മലയാളത്തിലെ ഏറ്റവും വേഗത്തിൽ 100 മില്യൺ കാഴ്ചക്കാരെ നേടുന്ന ഗാനമായിരിക്കുകയാണ് 'അജഗജാന്തര'ത്തിലെ 'ഒള്ളുള്ളേരു'. https://youtu.be/6R4S_-vgUEw ആരും ചുവടുവെച്ചുപോകുന്ന ഈണം കൊണ്ടും ചടുലമായ നൃത്ത ചുവടുകള്‍ കൊണ്ടും മാസ്മരികമായ ദൃശ്യങ്ങൾ കൊണ്ടും സമ്പന്നമായ ഈ ഗാനം ഇന്നും പലരുടേയും പ്ലേലിസ്റ്റിലുള്ള ഗാനമാണ്. ടിനു പാപ്പച്ചന്‍-ആന്‍റണി വര്‍ഗ്ഗീസ് കൂട്ടുകെട്ടിലൊരുങ്ങിയ 'അജഗജാന്തര'ത്തിൽ നാടൻപാട്ട് പ്രേമികൾക്കിടയിൽ പ്രസിദ്ധമായ 'ഒള്ളുള്ളേരു' എന്ന ഗാനത്തിന് പുതിയ ശൈലി നൽകി കൊണ്ടായിരുന്നു സംഗീത സംവിധായകൻ ജസ്റ്റിൻ വർഗ്ഗീസ് അണിയിച്ചൊരുക്കിയത്. ഒരു കല്യാണ ആഘോഷത്തിന്‍റെ മുഴുവൻ ഓളവും ഒപ്പം ഉത്സവദൃശ്യങ്ങളും ഉൾക്കൊള്ളിച്ച് ചിത്രീകരിച്ച ഗാനം ആലപിച്ചത് പ്രസീത ചാലക്കുടിയായിരുന്നു.2021 ഡിസംബർ പുറത്തിറങ്ങി വൻ ബോക്‌സ് ഓഫീസ് കളക്ഷന്‍ നേടിയ 'അജഗജാന്തര'ത്തിൽ ആന്‍റണി വർഗ്ഗീസിന് പുറമെ അര്‍ജുന്‍ അശോകൻ, ജാഫർ ഇടുക്കി, സാബു മോൻ, ടിറ്റോ വിൽസൺ, സിനോജ് വർഗീസ്, കിച്ചു ടെല്ലസ്, വിജിലേഷ് തുടങ്ങി നിരവധി താരങ്ങള്‍ ഒന്നിച്ചിരുന്നു. ഒറ്റ തവണ കേട്ടാല്‍ ഹൃദയങ്ങളില്‍ പതിയുന്ന നാടൻ പാട്ടായ 'ഒള്ളുള്ളേരു'വിന്‍റെ ഉത്ഭവം വടക്കന്‍ ജില്ലകളില്‍ പ്രത്യേകിച്ച് കാസര്‍ഗോഡ് ഭാഗങ്ങളില്‍ നിന്നാണ്. ജസ്റ്റിൻ വർഗീസ് ഈ ഗാനം 'അജഗജാന്തര' ത്തിന് വേണ്ടി പുതിയ രീതിയിൽ പുതിയ ഭാവത്തിൽ ചിട്ടപ്പെടുത്തുകയായിരുന്നു. മലയാളത്തിൽ ഇന്നോളം കാണാത്ത ഗംഭീര ആക്ഷൻ രംഗങ്ങളുമായി ഒരുങ്ങിയ 'അജഗജാന്തരം' പ്രേക്ഷകലക്ഷങ്ങൾ തിയേറ്ററുകളിൽ ആഘോഷമായി ഏറ്റെടുത്തതോടെ ഈ ഗാനവും ഏവരുടേയും പ്രിയപ്പെട്ടതാവുകയായിരുന്നു. ഉത്സവപ്പറമ്പിലേയ്ക്ക്‌ ഒരു ആനയും പാപ്പാനും ഒപ്പം ഒരു കൂട്ടം യുവാക്കളും എത്തുന്നതും തുടർന്നവിടെ 24 മണിക്കൂറിനുള്ളിൽ നടക്കുന്ന ആകാംഷ നിറഞ്ഞ സംഭവങ്ങളുമായിരുന്നു 'അജഗജാന്തര'ത്തിന്‍റെ പ്രമേയം. വമ്പൻ ആക്ഷൻ രംഗങ്ങൾ കൊണ്ട് ചിത്രീകരണ സമയത്ത് തന്നെ 'അജഗജാന്തരം' സോഷ്യൽ മീഡിയയിൽ തരംഗമായിരുന്ന സിനിമയാണ്. സിനിമയുടെ വിജയത്തിനും സോഷ്യൽമീഡിയയിൽ ഉൾപ്പെടെയുള്ള പ്രേക്ഷക സ്വീകാര്യതയ്ക്കും 'ഒള്ളുള്ളേരു' ഉണ്ടാക്കിയ ഓളം ഏറെ ഗുണം ചെയ്യുകയുമുണ്ടായി. പത്ത് കോടി കാഴ്ചക്കാരെ സ്വന്തമാക്കി പുതിയ ഉയരങ്ങളിലേക്ക് നീങ്ങിയിരിക്കുകയാണ് ഇപ്പോൾ 'ഒള്ളുള്ളേരു'.
