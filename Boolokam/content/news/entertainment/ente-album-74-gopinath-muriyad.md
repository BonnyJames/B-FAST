---
title: "ജയരാജിന്റെ വിവാഹവിശേഷവും 'അറേബ്യ' സിനിമയും  (എന്റെ ആൽബം- 74)"
date: 2023-01-30T05:56:04
draft: false
categories: ["Entertainment"]
tags: ['cinema', 'ente album 74', 'Gopinath Muriyad']
author: "Beaumaris"
---

<strong>സിനിമയിൽ നാല് പതിറ്റാണ്ടോളം അസിസ്റ്റന്റ് ഡയറക്റ്റർ, സ്ക്രിപ്റ്റ് റൈറ്റർ എന്നീ നിലങ്ങളിൽ പ്രവർത്തിച്ച കലാകാരനാണ് ഗോപിനാഥ്‌ മുരിയാട് . അതുകൊണ്ടുതന്നെ അദ്ദേഹത്തിന് സിനിമാ മേഖലയിൽ വളരെ വലിയൊരു അനുഭവസമ്പത്തും അനുഭവകഥകളും പറയാനുണ്ട്. വിഭവസമൃദ്ധമായ ആ ഓർമ്മകൾ എല്ലാം തന്നെ ‘എന്റെ ആൽബം’ എന്ന പേരിൽ പല ഭാഗങ്ങളായി അദ്ദേഹം തുറന്നെഴുതുകയാണ്. വായനക്കാർക്ക് അദ്ദേഹത്തെ കൂടുതൽ അറിയാനും അതോടൊപ്പം നമ്മൾ അറിയാതെപോയ ചില കലാകാരന്മാരെ കുറിച്ച് അറിയാനും സിനിമയിൽ നാമാരും കാണാത്ത ചില ഏടുകൾ വായിച്ചറിയാനും ഈ കുറിപ്പുകൾ കാരണമാകും എന്ന് ഉറപ്പുണ്ട്. നമുക്ക് അദ്ദേഹത്തെ വായിക്കാം….</strong>

<strong>എന്റെ ആൽബം- 74</strong>
<strong>(ഗോപിനാഥ്‌ മുരിയാട്)</strong>

വടപളനി വിജയ ഹോസ്പിറ്റലിന് എതിരെയായി വിജയ സ്ട്രീറ്റ് എന്ന ഒരു തെരുവ് ഉണ്ടായിരുന്നു. വളരെ വീതി കുറഞ്ഞ ടു വീലേഴ്‌സ് ന് മാത്രം പോകാവുന്ന റോഡ്. ഈ റോഡിലെ ചെറിയ ഒരു കോമ്പൗണ്ട് വീട്ടിലേക്കാണ് സുരേന്ദ്രൻ ചേട്ടൻ എന്നെ കൊണ്ട് പോയത്. (ഒരു പ്രധാന വാതിൽ കടന്ന് അകത്തു പ്രവേശിക്കുമ്പോൾ ഇരുവശത്തു മായി അഞ്ചോ ആറോ വീടുകൾ. കാണും.വീടുകൾ എന്നുദ്ദേശിച്ചത് ഒരു റൂമും ചെറിയ ഒരു അടുക്കളയും മാത്രം ഉള്ള താമസസ്ഥലങ്ങൾ ആണ്. എല്ലാത്തിനും കൂടി കോമൺ ആയി ഒന്നോ രണ്ടോ ടോയ്ലറ്റും ബാത്‌റൂമും ആ കോമ്പൗണ്ടിൽ ഉണ്ടാകും ഇതിനെ ആണ് കോമ്പൗണ്ട് വീടുകൾ
എന്ന് പറയുന്നത് ).

പ്രധാന വാതിൽ കടന്ന് അകത്തേക്ക് കയറിയപ്പോൾ ഒരു വശത്ത് നടുവിൽ ആയി ഉള്ള റൂമിന്റെ മുൻഭാഗത്ത് തന്നെ രണ്ടു യുവതികൾ മാക്സി മാത്രം ധരിച്ചു കൊണ്ട് ഇരുന്നിരുന്നു.ഞങ്ങളെ കണ്ട ഉടനെ അൽപ്പം ലജ്ജയോടെ അവർ അകത്തേക്ക് കയറി. ഞാൻ ഒന്നമാന്തിച്ചു നിന്നപ്പോൾ സുരേന്ദ്രേട്ടൻ എന്നെ നോക്കി വരാൻ ആംഗ്യം കാണിച്ചു കൊണ്ട് അവരുടെ റൂമിലേക്ക് കയറി.അവിടെയുള്ള 2 കസേരകൾ നീക്കിയിട്ട് അവർ ഞങ്ങളെ ഇരിക്കാൻ ക്ഷണിച്ചു.
"ഗോപി, ഇതാണ് ഞാൻ പറഞ്ഞ കക്ഷി. സരോജ വിജയ ഹോസ്പിറ്റലിൽ നേഴ്സ് ആയി വർക്ക്‌ ചെയ്യുന്നു . കൂടെ ഉള്ളത് അവളുടെ കൂടെ ഹോസ്പിറ്റലിൽ തന്നെ ജോലി ചെയ്യുന്ന കുട്ടിയാണ്. അന്ന് നീ വാഹിനിയിൽ ഷൂട്ടിംഗ് കാണാൻ വന്നപ്പോൾ അവിടെ വച്ച് കണ്ടില്ലേ. അവർ തന്നെ."
ഞാൻ ഒന്ന് ഞെട്ടി.. എവിടെയോ കണ്ട പോലെ തോന്നിയിരുന്നു. ഇപ്പോൾ ആണ് മനസ്സിലായത്. അന്ന് ഷൂട്ടിംഗ് കാണാൻ വന്ന വിജയ ഹോസ്പിറ്റലിലെ നേഴ്സ്മാർ.!!

ഞാൻ അത്ഭുതത്തോടെ ചേട്ടനെ നോക്കി. പഹയൻ..ഒറ്റ ദിവസത്തെ പരിചയം കൊണ്ട് തന്നെ ആ ചേച്ചിയെ വളച്ച് കല്യാണം വരെ എത്തിയോ???
"ഞങ്ങൾക്ക് താമസിക്കാനാ വീട് അന്വേഷിച്ചത്. ഞാൻ ഇപ്പോൾ താമസിക്കുന്ന സ്ഥലത്ത് സൗകര്യം പോരാ, ഫാമിലി ആയിട്ട് താമസിക്കാൻ."
അപ്പോൾ അങ്ങനെ ആണ് കാര്യങ്ങൾ..അപ്പോഴേക്കും സരോജ ചേച്ചിയുടെ കൂട്ടുകാരി 2 ചായ ഉണ്ടാക്കി കൊണ്ട് വന്നു. അത് കുടിച്ച ശേഷം സുരേന്ദ്രൻ എണീറ്റു..
"ഗോപി യുടെ താമസ സ്ഥലത്തിന് അടുത്ത് ഒരു വീട് കാലിയുണ്ട്. ഞാൻ ഇപ്പോൾ തന്നെ ഇവന്റെ കൂടെ പോയി ആ വീടിന് അഡ്വാൻസ് കൊടുത്തീട്ട് വരാം. നാളെ തന്നെ നമുക്ക് അങ്ങോട്ട് താമസം മാറ്റാം."

അവർ ലജ്ജയോടെ തലയാട്ടി. ഞങ്ങൾ ഒരുമിച്ച് തിരിച്ചു പോയി അപ്പോൾ തന്നെ എന്റെ താമസസ്ഥലത്തിന് അടുത്തുള്ള വീട് കണ്ടു അഡ്വാൻസ് നൽകി.
പറഞ്ഞപോലെ അടുത്ത ദിവസം തന്നെ അവർ ആ വീട്ടിലേക്ക് താമസം മാറ്റി.. കുറേ കാലം ഇരുവരും സന്തോഷം ആയി തന്നെ കഴിഞ്ഞു. പലപ്പോഴും ഞാൻ ആ വീട്ടിലെ നിത്യ സന്നർശകൻ ആയിരുന്നു. ഇരുവർക്കും എന്നെ വലിയ കാര്യം ആയിരുന്നു. എപ്പോൾ അവിടെ ചെന്നാലും ഭക്ഷണം തന്നേ വിടൂ.. നാലോ അഞ്ചോ വർഷം അങ്ങനെ കടന്ന് പോയി. പിന്നെയും വർഷങ്ങൾ കഴിഞ്ഞാണ് അവർക്ക് ഒരു കുഞ്ഞുണ്ടായത്.ഒരു പെൺകുട്ടി..

‌കാലം പിന്നെയും കടന്ന് പോയി.. ഇതിനിടയിൽ ബാലുവേട്ടൻ സിനിമയിൽ അഭിനയിക്കാൻ തുടങ്ങി. നേരത്തെ സൂചിപ്പിച്ച കാലത്തിന്റെ ശബ്ദം, ഇനിയും കഥ തുടരും എന്ന മലയാളം ചിത്രത്തിന്റെ തെലുങ്ക് റീമേക്ക് തുടങ്ങിയ ചിത്രങ്ങൾ അദ്ദേഹം ചെയ്തു. ട്രസ്റ്റ് പുരത്തെ കാസറ്റ് കട ബാലുവേട്ടൻ നിർത്തിയതോടെ സുരേന്ദ്രൻ ഏതോ ഒരു ഗാർമെന്റ് കമ്പനിയിൽ ജോലിക്ക് കയറി. ഇടക്ക് എപ്പോഴോ അദ്ദേഹം എന്റെ റൂമിൽ വന്നപ്പോൾ ഞാൻ പുതിയ വിശേഷങ്ങൾ ചോദിച്ചു.
‌"എങ്ങനെയുണ്ട് ഗാർമെന്റ് കമ്പനി.. "
" ഒന്നും പറയണ്ടടാ.. മുഴുവൻ പെൺപിള്ളേർ ആണ്. എന്നാണാവോ ഞാൻ പിഴച്ചു പോകുന്നെ. "
പുള്ളി ഒരു കള്ളച്ചിരി പാസ്സാക്കി "
"ചേച്ചി കേൾക്കണ്ട.."
ഞാൻ പറഞ്ഞു..
കുറേ നേരം സംസാരിച്ചിരുന്ന ശേഷം അദ്ദേഹം പോയി.
എന്തായാലും വളരെ സന്തോഷവാൻ ആയിരുന്നുഅദ്ദേഹം..
‌ആ കുട്ടിക്ക് രണ്ടോ മൂന്നോ വയസുള്ളപ്പോൾ ഒരിക്കൽ ഞാൻ ആ വീട്ടിൽ ചെന്നു.
‌സുരേന്ദ്രേട്ടൻ അവിടെ ഇല്ലായിരുന്നു. കുഞ്ഞ് ഉണ്ടായ ശേഷം ചേച്ചി ഹോസ്പിറ്റലിൽ ജോലിക്ക് പോകുന്നത് നിർത്തിയിരുന്നു.

‌എന്നെ കണ്ട ഉടനെ സരോജ ചേച്ചി വല്ലാതെ ഇമോഷണൽ ആയി കാണപ്പെട്ടു. ഞാൻ കാര്യം തിരക്കി..
‌"ചേട്ടൻ ഹോസ്പിറ്റലിൽ ആണ്.. തീ പൊള്ളൽ ഏറ്റ്.. "
‌ഞാൻ അമ്പരന്നു... ഞാൻ അറിഞ്ഞില്ലല്ലോ..
‌എന്ത് വിശേഷം ഉണ്ടെങ്കിലും അവർ രണ്ടു പേരും എന്നെ അറിയിക്കാറുണ്ട്..
‌"അത് പറയാൻ കുറച്ചു നാണക്കേട് ഉള്ള വിഷയമാ.. പിന്നെ എങ്ങനെയാ അയാള് വന്ന് പറയാ.. അയാൾക്ക് ഇവിടെ ഒരു ചിന്ന വീട് ഉണ്ടായിരുന്നു.. ഞാൻ അതറിഞ്ഞില്ല..
‌ഗാർമെന്റ്സിൽ നൈറ്റ് ഷിഫ്റ്റ് ഉണ്ടെന്നൊക്ക പറഞ്ഞ് പല രാത്രിയിലും ഇവിടുന്ന് പോകാറുണ്ട്.. എന്റെ മോൾ ആണ് സത്യം ഗോപി ഞാൻ അയാളെ വിശ്വസിച്ചു കൂടെ പോണതല്ലേ.. എന്റെ വീട്ടുകാർ ക്ക് പോലും ഇഷ്ടമല്ലായിരുന്നു ഈ ബന്ധം..
എന്നീട്ടും അയാൾ എന്നോട് ഇത് ചെയ്തല്ലോ ..!"
‌അവർ വിതുമ്പി... ഞാൻ ആകെ വല്ലാതായി..
‌"നിനക്ക് അറിയാരുന്നോ ഗോപി ഇത്??
‌ഒരു മലയാളി പെണ്ണ് തന്നെയാ.. "
‌"ഹെയ്.. ചേച്ചി യോട് ആരാ ഇതൊക്ക പറഞ്ഞെ.. നുണയാവുംന്നേ.."
‌ഞാൻ ചേച്ചി യെ സമാധാനിപ്പിക്കാൻ ശ്രമിച്ചു.

‌സുരേന്ദ്രൻ ചേട്ടൻ അൽപ്പം കോഴി ആണെന്ന് എനിക്ക് സംശയം ഉണ്ടായിരുന്നു. ഷൂട്ടിംഗ് കാണാൻ വന്ന ഒരു പെൺകുട്ടിയെ ഒറ്റ ദിവസം കൊണ്ട് വളച്ച് കെട്ടിയ പുള്ളി അല്ലെ...
‌എന്നാലും കുട്ടി ഒക്കെ ആയ സ്ഥിതിക്ക് അൽപ്പം ഒതുങ്ങിയിട്ടുണ്ടാവും എന്നായിരുന്നു എന്റെ വിചാരം..
‌"നീ അങ്ങനെ ന്യായീകരിക്കാൻ നിൽക്കല്ലേ.. ആരും പറഞ്ഞതല്ല. ഞാൻ നേരിൽ കണ്ടതാ.
‌പല നാൾ തിരുടൻ ഒരു നാൾ മാട്ടും എന്ന് പറയാറില്ലേ.. അതാ ഉണ്ടായേ.. അവളുടെ വീട്ടിൽ വച്ചാണ് പൊള്ളൽ ഏറ്റത്..

‌പാത്രത്തിൽ തിളപ്പിക്കാൻ വച്ച വെള്ളം ദേഹത്ത് വീണു എന്നാ എന്നോട് പറഞ്ഞത്.
‌എന്റെ സംശയം എന്തെങ്കിലും പറഞ്ഞു വഴക്ക് ഉണ്ടായപ്പോൾ അവൾ തന്നെ എടുത്ത് ഒഴിച്ചതാവും എന്നാ... "
‌ചേച്ചി യുടെ കലി മുഴുവൻ ആ സ്ത്രീയെ പറ്റി ആയിരുന്നു..
‌"ആ... മോൾക്ക് ഭാര്യേം കുഞ്ഞും ഉള്ള ആളെ അല്ലാതെ വേറെ ആരെയും കിട്ടിയില്ലേ.. തേവിടിയാ.. "
‌ദേഷ്യം മൂത്ത ചേച്ചി തമിഴിൽ തന്നെ തെറി പറയാൻ തുടങ്ങി.. കുറേശ്ശേ കുറേശ്ശേ എനിക്ക് കാര്യങ്ങൾ വ്യക്തമായി. മറ്റേ സ്ത്രീയുടെ വീട്ടിൽ വച്ച് രാത്രി ആണ് അപകടം സംഭവിച്ചത്.. സുരേന്ദ്രന്റെ കൂടെ തന്നെ ജോലി ചെയ്തിരുന്ന

‌ആ സ്ത്രീ അപകടം പറ്റിയപ്പോൾ ആരെയോ വിട്ട് സരോജ ചേച്ചി യെ വിവരം അറിയിക്കാൻ പറഞ്ഞു. പുള്ളിക്കാരി പഴയ നേഴ്സ് ആണല്ലോ..താൻ ആരാണെന്നോ അദ്ദേഹം അവരുടെ വീട്ടിൽ എങ്ങനെ എത്തിയെന്നോ ആ സ്ത്രീ ആലോചിച്ചില്ല പോലും.. എന്തായാലും അവിടെ എത്തിയ സരോജ ചേച്ചി ആദ്യം തന്നെ ഭർത്താവിനെ ഹോസ്പിറ്റലിൽ അഡ്മിറ്റ് ചെയ്തു.. പിന്നെ യാണ് അദ്ദേഹം എങ്ങനെ ആ സമയത്ത് അവളുടെ വീട്ടിൽ എത്തി എന്ന ചിന്ത അവരുടെ മനസ്സിൽ ഓടിയെത്തിയത്..
‌പിന്നെ ചോദ്യം ആയി.. വഴക്കായി.. അവസാനം ചേച്ചി ഹോസ്പിറ്റലിൽ നിന്ന് ഇറങ്ങി പോന്നു..
‌എല്ലാം കേട്ട് കഴിഞ്ഞപ്പോൾ ഞാൻ ചോദിച്ചു.
‌"ഇപ്പോൾ ചേട്ടൻ എവിടെയാണ്. ഹോസ്പിറ്റലിൽ നിന്ന് ഡിസ്ചാർജ് ആയോ?? "
‌"ആയി ക്കാണും. നീ ഒരു കാര്യം ചെയ്യ്. കെ. കെ. നഗറിൽ ആണ് അവളുടെ വീട്. വഴി ഒക്കെ ഞാൻ പറഞ്ഞു തരാം. ഒന്നവിടെ ചെന്ന് വിവരങ്ങൾ ഒക്കെ ഒന്നറിയ്.. എനിക്ക് അറിയേണ്ടത് എന്നെ രജിസ്റ്റർ മാര്യേജ് ചെയ്യുന്നതിന് മുമ്പുള്ള ബന്ധം ആണോ ഇതെന്നാണ്... എന്നോട് "ഒന്നും ഇല്ല വെറും ഫ്രണ്ട് മാത്രം ആണ്" എന്നൊക്ക പറഞ്ഞ് കുറേ ഉരുണ്ടു.. നമ്മളും ചോറല്ലേ കഴിക്കുന്നത്...
ആട്ടെ, നീ ഇന്ന് തന്നെ പോവോ.. അതറിഞ്ജീട്ട് വേണം ‌എനിക്ക് എന്ത് വേണം എന്ന് തീരുമാനിക്കാൻ.. "
‌ഞാൻ പോകാം എന്ന സമ്മതിച്ച് അവിടെ നിന്നിറങ്ങി..
‌ അന്ന് തന്നെ ഞാൻ സുരേന്ദ്രൻ താമസിക്കുന്ന വീട്ടിൽ എത്തി.

‌ചെറിയ ഒരു റൂം.. പിന്നിൽ ഒരു കുടുസ്സ് അടുക്കള.. ഒരു വശത്ത് താഴെ വിരിച്ച
‌പായ യിൽ അവശൻ ആയി സുരേന്ദ്രൻ ചേട്ടൻ കിടപ്പുണ്ട് . ക യ്യി ൽ ബാൻഡേജ് അപ്പോഴും ഉണ്ട്..എന്നെ കണ്ടതും അടുത്തിരുന്ന കറുത്ത് മെല്ലിച്ച ഒരു സ്ത്രീ എണീറ്റു. എന്നെ കണ്ടപ്പോൾ അദ്ദേഹത്തിന്റെ മുഖത്ത് ആകെ ഒരു ജാള്യത... ഞാൻ വിശേഷങ്ങൾ ആരാഞ്ഞു.. അദ്ദേഹം പറഞ്ഞത് മറ്റൊരു കഥ..
‌ഈ സ്ത്രീ പുള്ളിയുടെ പഴയ കാമുകി ആയിരുന്നു അത്രേ!!! യാദൃശ്ചികമായി വീണ്ടും അടുത്ത യിടെ കണ്ടപ്പോൾ അവർ വിധവയും. സാമ്പത്തിക മായി വലിയ ബുദ്ധിമുട്ടിലും.. സഹതാപം കൊണ്ട് മാത്രം ആണ് ഇടക്കൊക്കെ അവിടെ പോയിരുന്നത്.

‌കഷ്ട കാലത്തിന് ആ ദിവസം അടുപ്പത്തു വച്ച തിളച്ച വെള്ളം വാങ്ങുമ്പോൾ അബദ്ധത്തിൽ അത് ദേഹത്ത് വീണു.. എന്ത് ചെയ്യണം എന്നറിയാതെ പരിഭ്രമിച്ച ആ സ്ത്രീ സരോജ ചേച്ചി യെ വിളിച്ചു വരുത്തിയതാണത്രേ..
‌എനിക്ക് എന്തോ കഥ അത്ര ദാഹിച്ചില്ല.. എന്തൊക്കയോ ചില പൊരുത്തക്കേടുകൾ ഇരുവരും പറഞ്ഞ കഥകളിൽ ഉണ്ടായിരുന്നു.
‌എന്തായാലും ഞാൻ ഒന്നും പറയാതെ അവിടെ നിന്ന് പോന്നു..
‌ചേച്ചി യെ കണ്ട് എന്ത് പറയണം എന്ന കൺഫ്യൂഷൻ കാരണം ഞാൻ പിന്നെ അവരെയും കാണാൻ പോയില്ല..
‌പിന്നെ കുറേ കാലം കഴിഞ്ഞാണ് ഒരു ദിവസം ഞാൻ സരോജ ചേച്ചി യെ വഴിയിൽ വച്ച് കാണുന്നത്.. ഏതോ പടത്തിന്റെ ഔട്ട് ഡോർ ഷൂട്ടിംഗ് ന് പെട്ടെന്ന് പോകേണ്ടി വന്നത് മൂലം ആണ് ഞാൻ പിന്നെ വീട്ടിൽ വരാഞ്ഞതെന്നു കള്ളം പറഞ്ഞു..
‌"ഉം.. സാരമില്ല.. അല്ലെങ്കിൽ തന്നെ എനിക്കിനി ആ മനുഷ്യനെ വേണ്ട. ഇത്രയും ചതിയൻ ആയ ഒരുത്തനെ വിശ്വസിച്ചു വീട്ടുകാരെ കൂടെ അറിയിക്കാതെ കൂടെ പോയതിന് ദൈവം എനിക്ക് തന്ന ശിക്ഷയാവും ഇത്. ഞാൻ തന്നെ അനുഭവിച്ചോളാം... "
‌അവർ നടന്നു പോകുന്നത് നോക്കി ഞാൻ നിശ്ശബ്ദം നിന്നു.. എന്ത് പറയണം എന്ന്
‌സത്യത്തിൽ എനിക്ക് അറിയില്ലായിരുന്നു..
‌സിനിമയിൽ തിരക്ക് കൂടിയതോടെ ഞാൻ പിന്നെ അവരെ കണ്ടീട്ടേ ഇല്ല.. മാത്രമല്ല എന്റെ കണ്മുന്നിൽ ആരംഭിച്ച ഒരു പ്രണയത്തിന്റെ അവസാനം ഇങ്ങനെ ആയതിൽ എനിക്ക് വിഷമം ഉണ്ടായിരുന്നു..
‌കഴിഞ്ഞതെല്ലാം ഒരു നിമിഷം ഞാൻ ഓർത്തു പോയി. "എഴുതാത്ത ശട്ടങ്ങൾ " എന്ന സിനിമയുടെ ലൊക്കേഷനിൽ തുടങ്ങിയ ഒരു പ്രണയം അങ്ങനെ ഒരു ദുരന്തം ആയി അവസാനിച്ചു. സുരേന്ദ്രൻ ചേട്ടനെയും ഞാൻ പിന്നീട് ഇന്നേവരെ കണ്ടീട്ടില്ല.
‌
<img class="size-large wp-image-381462 aligncenter" src="https://cdn.boolokam.com/articles/2023/01/fffw-1024x768.webp" alt="" width="800" height="600" />സരോജ ചേച്ചിയെയും അതിന് ശേഷം ഞാൻ കാണുന്നത് ഇപ്പോൾ ആണ്...കോടതി വരാന്തയിൽ മറ്റൊരു പുരുഷനോടൊപ്പം.
‌ചേച്ചി തുടർന്നു..
‌"അന്ന് നമ്മൾ കണ്ടതിനു ശേഷം ഞാൻ വീണ്ടും ജോലിക്ക് പോയി. മറ്റൊരു ഹോസ്പിറ്റലിൽ നേഴ്സ് ആയി തന്നെ.എങ്ങനെയും എന്റെ കുട്ടിയെ വളർത്തണമല്ലോ.. ആദ്യം ഒക്കെ കുറേ ബുദ്ദിമുട്ടി. ഞാൻ ഇപ്പോൾ വർക്ക്‌ ചെയ്യുന്ന ഹോസ്പിറ്റലിൽ ഒരു ഓപ്പറേഷൻ ചെയ്യാൻ വേണ്ടി വന്നതാണ് ഇദ്ദേഹം.ഭാര്യ നേരത്തെ മരിച്ചു. രണ്ട് ചെറിയ ആൺമക്കൾ ഉണ്ട്. അവരെ അമ്മയെ പോലെ നോക്കാൻ ഒരാൾ വേണം.. ഒപ്പം എന്റെ മോളെയും സ്വന്തം മോളെ പോലെ നോക്കാമെന്ന് അദ്ദേഹം എനിക്ക് വാക്ക് തന്നു. അങ്ങനെ ആണ് ഞങ്ങൾ വിവാഹം കഴിക്കാൻ തീരുമാനിച്ചത്... പക്ഷേ അതിന് മുമ്പ് സുരേന്ദ്രനുമായുള്ള വിവാഹം ഡിവോഴ്സ് ചെയ്തു എന്ന് തീർപ്പാക്കണം. അതിന്റെ കാര്യത്തിനായി ഒരു വക്കീലിനെ കാണാൻ വന്നതാണ് ഞങ്ങൾ. പുള്ളിക്ക് പരിചയം ഉള്ള ഒരു അഡ്വക്കേറ്റ് ഉണ്ട് ഇവിടെ.. സ്നേഹം ഉള്ള ആളാ അദ്ദേഹം.. ബിസിനസ്‌ മാൻ. ഒരുപാട് സ്വത്തും ഉണ്ട്.. തമിഴൻ ആണെങ്കിൽ എന്താ.എന്നെയും കുഞ്ഞിനേയും സംരക്ഷിക്കാൻ കഴിയുന്ന ഒരാളെ ആണ് എനിക്കിന്ന് ആവശ്യം.അത് മാത്രേ ഞാൻ നോക്കിയുള്ളു. "അപ്പോഴേക്കും ഞങ്ങളുടെ നേരെ അയാൾ വരുന്നത് കണ്ട് സരോജ ചേച്ചി എന്നോട് യാത്ര പറഞ്ഞു പിരിഞ്ഞു..

തിരിഞ്ഞ് നടക്കുമ്പോൾ ഞാൻ ആലോചിച്ചു.. എങ്ങനെ ഒക്കെയാണ് ദൈവം ഓരോരുത്തരുടെ ജീവിതത്തിൽ ഇടപെടുന്നത്... കേരളത്തിൽ ഒരു ഗ്രാമത്തിൽ ജനിച്ച ആ സ്ത്രീ ചെന്നൈയിൽ എത്തി ഒരാളെ വിവാഹം കഴിച്ച് കുട്ടിയും ആയ ശേഷം ഇപ്പോൾ ഇതാ മറ്റൊരു സ്റ്റേറ്റിൽ ഉള്ള മറ്റൊരു മനുഷ്യനോടൊപ്പം പുതിയ ഒരു ജീവിതം തുടങ്ങാൻ പോകുന്നു.. തമിഴന്റെ ഭാര്യ ആയ ശേഷം സരോജ ചേച്ചി എങ്ങനെ ജീവിച്ചോ എന്തോ???
മറ്റൊരു സ്ത്രീക്കൊപ്പം സുഖം തേടി പോയ സുരേന്ദ്രന് എന്ത് സംഭവിച്ചെന്നും എനിക്കറിയില്ല.
അധികം താമസിയാതെ ഞാനും ചെന്നൈ വിടേണ്ടി വന്നല്ലോ..
ദിവസങ്ങൾക്ക് ശേഷം ഒരു ദിവസം ഞാൻ എ. വി. എം. സ്റ്റുഡിയോയിൽ ചെന്നപ്പോൾ അവിടെ ലെനിൻ സാർ ന്റെ റൂമിന് മുന്നിൽ ജയൻ നിൽക്കുന്നു..(ഡയറക്ടർ ജയരാജ്‌ ). ഞാൻ ഓടി അടുത്ത് ചെന്നു. "കടപ്പുറം" കഴിഞ്ഞു പോയ ശേഷം ഇപ്പോൾ ആണ് ഞാൻ ജയനെ കാണുന്നത്.
ഒപ്പം ഭാര്യ സബിതയും ഉണ്ട്. ജയന്റെ വിവാഹം നടന്ന വിവരം ഞാൻ അറിഞ്ഞിരുന്നെങ്കിലും ആദ്യമായ് ആണ് ഞാൻ അവരെ കാണുന്നത്.

<img class="size-full wp-image-381461 aligncenter" src="https://cdn.boolokam.com/articles/2023/01/t3tt3.jpg" alt="" width="784" height="410" />ഈ കുട്ടി "പൈതൃകം" ത്തിന്റെ ലൊക്കേഷനിൽ വരാറുണ്ടായിരുന്നു എന്നും അങ്ങനെ കണ്ട് ഇഷ്ടപ്പെട്ടിട്ട് ആണ് ജയൻ അവരെ വിവാഹം കഴി ച്ചതെന്നും ഒക്കെ ആയിടെ കേട്ടിരുന്നു. പക്ഷേ ഞാൻ സബിതയെ കണ്ടതായി ഒന്നും ഓർക്കുന്നില്ല. അല്ലെങ്കിൽ തന്നെ ഷൂട്ടിംഗ് ലൊക്കേഷനിൽ ഒരു സഹ സംവിധായകന് വായ് നോക്കാൻ എവിടെ സമയം??
ജയൻ സബിതയെ എനിക്ക് പരിചയപ്പെടുത്തി.
"ഇത് ഗോപി.. എന്റെ കൂടെ പൈതൃകത്തിലും കുടുംബ സമേതത്തിലും ഒക്കെ വർക്ക്‌ ചെയ്തീട്ടുണ്ട്.
സബിത ചിരിച്ച് വിഷ് ചെയ്തു. ഞാനും കൈ കൂപ്പി.
ജയൻ തുടർന്നു.

"പുതിയ പടം "അറേബ്യ "യുടെ എഡിറ്റിംഗ് ഇന്ന് തുടങ്ങുന്നു.. പെട്ടെന്ന് പ്ലാൻ ചെയ്തതാ. ചെറിയ പടം ആണ്. ഉടനെ തന്നെ റീ റെക്കോർഡിങ് തുടങ്ങും.. സ്ക്രിപ്റ്റ് എഴുതുന്നില്ലേ.."
ഞാൻ തലയാട്ടി.. ഉടനെ അടുത്ത് നിന്ന കെ. ബി. മധു വിനെ വിളിച്ച് എനിക്ക് പരിചയപ്പെടുത്തി.
(ഞാൻ ജയന്റെ അടുത്ത് നിന്ന് പോന്നതിനു ശേഷം വന്ന അസിസ്റ്റന്റ് ഡയറക്ടർ ആണ് മധു.
"ചിത്ര ശലഭം 'ദീപ സ്തംഭം മഹാ ശ്വര്യം, വിനയപൂർവ്വം വിദ്യാദരൻ , "തുടങ്ങിയ ചിത്രങ്ങളുടെ സംവിധായകൻ )
"മധുവിനെ കോൺടാക്ട് ചെയ്താൽ മതി. റീ റെക്കോർഡിങ് തുടങ്ങാറാവുമ്പോൾ പറയും.
ഈ മാസം തന്നെ നമുക്ക് പടം കോപ്പി ആക്കണം.."
അപ്പോഴേക്കും ലെനിൻ സാർ വിളിക്കുന്നു എന്ന് പറഞ്ഞു ഒരു എഡിറ്റിംഗ് അസിസ്റ്റന്റ് അങ്ങോട്ട്‌ എത്തി. എന്നോട് പിന്നെ കാണാം എന്ന് പറഞ്ഞ് ജയനും സബിതയും എഡിറ്റിംഗ് റൂമിലേക്ക് നടന്നു.

Pics..
1. Jayaraj.
2. Sabitha jayaraj.
3. K. B. Madhu.
4. Poster.. Arabia..


![ജയരാജിന്റെ വിവാഹവിശേഷവും 'അറേബ്യ' സിനിമയും  (എന്റെ ആൽബം- 74)](https://cdn.boolokam.com/articles/2023/01/fffw-1024x768.webp)**സിനിമയിൽ നാല് പതിറ്റാണ്ടോളം അസിസ്റ്റന്റ് ഡയറക്റ്റർ, സ്ക്രിപ്റ്റ് റൈറ്റർ എന്നീ നിലങ്ങളിൽ പ്രവർത്തിച്ച കലാകാരനാണ് ഗോപിനാഥ്‌ മുരിയാട് . അതുകൊണ്ടുതന്നെ അദ്ദേഹത്തിന് സിനിമാ മേഖലയിൽ വളരെ വലിയൊരു അനുഭവസമ്പത്തും അനുഭവകഥകളും പറയാനുണ്ട്. വിഭവസമൃദ്ധമായ ആ ഓർമ്മകൾ എല്ലാം തന്നെ ‘എന്റെ ആൽബം’ എന്ന പേരിൽ പല ഭാഗങ്ങളായി അദ്ദേഹം തുറന്നെഴുതുകയാണ്. വായനക്കാർക്ക് അദ്ദേഹത്തെ കൂടുതൽ അറിയാനും അതോടൊപ്പം നമ്മൾ അറിയാതെപോയ ചില കലാകാരന്മാരെ കുറിച്ച് അറിയാനും സിനിമയിൽ നാമാരും കാണാത്ത ചില ഏടുകൾ വായിച്ചറിയാനും ഈ കുറിപ്പുകൾ കാരണമാകും എന്ന് ഉറപ്പുണ്ട്. നമുക്ക് അദ്ദേഹത്തെ വായിക്കാം….** **എന്റെ ആൽബം- 74** **(ഗോപിനാഥ്‌ മുരിയാട്)** വടപളനി വിജയ ഹോസ്പിറ്റലിന് എതിരെയായി വിജയ സ്ട്രീറ്റ് എന്ന ഒരു തെരുവ് ഉണ്ടായിരുന്നു. വളരെ വീതി കുറഞ്ഞ ടു വീലേഴ്‌സ് ന് മാത്രം പോകാവുന്ന റോഡ്. ഈ റോഡിലെ ചെറിയ ഒരു കോമ്പൗണ്ട് വീട്ടിലേക്കാണ് സുരേന്ദ്രൻ ചേട്ടൻ എന്നെ കൊണ്ട് പോയത്. (ഒരു പ്രധാന വാതിൽ കടന്ന് അകത്തു പ്രവേശിക്കുമ്പോൾ ഇരുവശത്തു മായി അഞ്ചോ ആറോ വീടുകൾ. കാണും.വീടുകൾ എന്നുദ്ദേശിച്ചത് ഒരു റൂമും ചെറിയ ഒരു അടുക്കളയും മാത്രം ഉള്ള താമസസ്ഥലങ്ങൾ ആണ്. എല്ലാത്തിനും കൂടി കോമൺ ആയി ഒന്നോ രണ്ടോ ടോയ്ലറ്റും ബാത്‌റൂമും ആ കോമ്പൗണ്ടിൽ ഉണ്ടാകും ഇതിനെ ആണ് കോമ്പൗണ്ട് വീടുകൾ എന്ന് പറയുന്നത് ). പ്രധാന വാതിൽ കടന്ന് അകത്തേക്ക് കയറിയപ്പോൾ ഒരു വശത്ത് നടുവിൽ ആയി ഉള്ള റൂമിന്റെ മുൻഭാഗത്ത് തന്നെ രണ്ടു യുവതികൾ മാക്സി മാത്രം ധരിച്ചു കൊണ്ട് ഇരുന്നിരുന്നു.ഞങ്ങളെ കണ്ട ഉടനെ അൽപ്പം ലജ്ജയോടെ അവർ അകത്തേക്ക് കയറി. ഞാൻ ഒന്നമാന്തിച്ചു നിന്നപ്പോൾ സുരേന്ദ്രേട്ടൻ എന്നെ നോക്കി വരാൻ ആംഗ്യം കാണിച്ചു കൊണ്ട് അവരുടെ റൂമിലേക്ക് കയറി.അവിടെയുള്ള 2 കസേരകൾ നീക്കിയിട്ട് അവർ ഞങ്ങളെ ഇരിക്കാൻ ക്ഷണിച്ചു. "ഗോപി, ഇതാണ് ഞാൻ പറഞ്ഞ കക്ഷി. സരോജ വിജയ ഹോസ്പിറ്റലിൽ നേഴ്സ് ആയി വർക്ക്‌ ചെയ്യുന്നു . കൂടെ ഉള്ളത് അവളുടെ കൂടെ ഹോസ്പിറ്റലിൽ തന്നെ ജോലി ചെയ്യുന്ന കുട്ടിയാണ്. അന്ന് നീ വാഹിനിയിൽ ഷൂട്ടിംഗ് കാണാൻ വന്നപ്പോൾ അവിടെ വച്ച് കണ്ടില്ലേ. അവർ തന്നെ." ഞാൻ ഒന്ന് ഞെട്ടി.. എവിടെയോ കണ്ട പോലെ തോന്നിയിരുന്നു. ഇപ്പോൾ ആണ് മനസ്സിലായത്. അന്ന് ഷൂട്ടിംഗ് കാണാൻ വന്ന വിജയ ഹോസ്പിറ്റലിലെ നേഴ്സ്മാർ.!! ഞാൻ അത്ഭുതത്തോടെ ചേട്ടനെ നോക്കി. പഹയൻ..ഒറ്റ ദിവസത്തെ പരിചയം കൊണ്ട് തന്നെ ആ ചേച്ചിയെ വളച്ച് കല്യാണം വരെ എത്തിയോ??? "ഞങ്ങൾക്ക് താമസിക്കാനാ വീട് അന്വേഷിച്ചത്. ഞാൻ ഇപ്പോൾ താമസിക്കുന്ന സ്ഥലത്ത് സൗകര്യം പോരാ, ഫാമിലി ആയിട്ട് താമസിക്കാൻ." അപ്പോൾ അങ്ങനെ ആണ് കാര്യങ്ങൾ..അപ്പോഴേക്കും സരോജ ചേച്ചിയുടെ കൂട്ടുകാരി 2 ചായ ഉണ്ടാക്കി കൊണ്ട് വന്നു. അത് കുടിച്ച ശേഷം സുരേന്ദ്രൻ എണീറ്റു.. "ഗോപി യുടെ താമസ സ്ഥലത്തിന് അടുത്ത് ഒരു വീട് കാലിയുണ്ട്. ഞാൻ ഇപ്പോൾ തന്നെ ഇവന്റെ കൂടെ പോയി ആ വീടിന് അഡ്വാൻസ് കൊടുത്തീട്ട് വരാം. നാളെ തന്നെ നമുക്ക് അങ്ങോട്ട് താമസം മാറ്റാം." അവർ ലജ്ജയോടെ തലയാട്ടി. ഞങ്ങൾ ഒരുമിച്ച് തിരിച്ചു പോയി അപ്പോൾ തന്നെ എന്റെ താമസസ്ഥലത്തിന് അടുത്തുള്ള വീട് കണ്ടു അഡ്വാൻസ് നൽകി. പറഞ്ഞപോലെ അടുത്ത ദിവസം തന്നെ അവർ ആ വീട്ടിലേക്ക് താമസം മാറ്റി.. കുറേ കാലം ഇരുവരും സന്തോഷം ആയി തന്നെ കഴിഞ്ഞു. പലപ്പോഴും ഞാൻ ആ വീട്ടിലെ നിത്യ സന്നർശകൻ ആയിരുന്നു. ഇരുവർക്കും എന്നെ വലിയ കാര്യം ആയിരുന്നു. എപ്പോൾ അവിടെ ചെന്നാലും ഭക്ഷണം തന്നേ വിടൂ.. നാലോ അഞ്ചോ വർഷം അങ്ങനെ കടന്ന് പോയി. പിന്നെയും വർഷങ്ങൾ കഴിഞ്ഞാണ് അവർക്ക് ഒരു കുഞ്ഞുണ്ടായത്.ഒരു പെൺകുട്ടി.. ‌കാലം പിന്നെയും കടന്ന് പോയി.. ഇതിനിടയിൽ ബാലുവേട്ടൻ സിനിമയിൽ അഭിനയിക്കാൻ തുടങ്ങി. നേരത്തെ സൂചിപ്പിച്ച കാലത്തിന്റെ ശബ്ദം, ഇനിയും കഥ തുടരും എന്ന മലയാളം ചിത്രത്തിന്റെ തെലുങ്ക് റീമേക്ക് തുടങ്ങിയ ചിത്രങ്ങൾ അദ്ദേഹം ചെയ്തു. ട്രസ്റ്റ് പുരത്തെ കാസറ്റ് കട ബാലുവേട്ടൻ നിർത്തിയതോടെ സുരേന്ദ്രൻ ഏതോ ഒരു ഗാർമെന്റ് കമ്പനിയിൽ ജോലിക്ക് കയറി. ഇടക്ക് എപ്പോഴോ അദ്ദേഹം എന്റെ റൂമിൽ വന്നപ്പോൾ ഞാൻ പുതിയ വിശേഷങ്ങൾ ചോദിച്ചു. ‌"എങ്ങനെയുണ്ട് ഗാർമെന്റ് കമ്പനി.. " " ഒന്നും പറയണ്ടടാ.. മുഴുവൻ പെൺപിള്ളേർ ആണ്. എന്നാണാവോ ഞാൻ പിഴച്ചു പോകുന്നെ. " പുള്ളി ഒരു കള്ളച്ചിരി പാസ്സാക്കി " "ചേച്ചി കേൾക്കണ്ട.." ഞാൻ പറഞ്ഞു.. കുറേ നേരം സംസാരിച്ചിരുന്ന ശേഷം അദ്ദേഹം പോയി. എന്തായാലും വളരെ സന്തോഷവാൻ ആയിരുന്നുഅദ്ദേഹം.. ‌ആ കുട്ടിക്ക് രണ്ടോ മൂന്നോ വയസുള്ളപ്പോൾ ഒരിക്കൽ ഞാൻ ആ വീട്ടിൽ ചെന്നു. ‌സുരേന്ദ്രേട്ടൻ അവിടെ ഇല്ലായിരുന്നു. കുഞ്ഞ് ഉണ്ടായ ശേഷം ചേച്ചി ഹോസ്പിറ്റലിൽ ജോലിക്ക് പോകുന്നത് നിർത്തിയിരുന്നു. ‌എന്നെ കണ്ട ഉടനെ സരോജ ചേച്ചി വല്ലാതെ ഇമോഷണൽ ആയി കാണപ്പെട്ടു. ഞാൻ കാര്യം തിരക്കി.. ‌"ചേട്ടൻ ഹോസ്പിറ്റലിൽ ആണ്.. തീ പൊള്ളൽ ഏറ്റ്.. " ‌ഞാൻ അമ്പരന്നു... ഞാൻ അറിഞ്ഞില്ലല്ലോ.. ‌എന്ത് വിശേഷം ഉണ്ടെങ്കിലും അവർ രണ്ടു പേരും എന്നെ അറിയിക്കാറുണ്ട്.. ‌"അത് പറയാൻ കുറച്ചു നാണക്കേട് ഉള്ള വിഷയമാ.. പിന്നെ എങ്ങനെയാ അയാള് വന്ന് പറയാ.. അയാൾക്ക് ഇവിടെ ഒരു ചിന്ന വീട് ഉണ്ടായിരുന്നു.. ഞാൻ അതറിഞ്ഞില്ല.. ‌ഗാർമെന്റ്സിൽ നൈറ്റ് ഷിഫ്റ്റ് ഉണ്ടെന്നൊക്ക പറഞ്ഞ് പല രാത്രിയിലും ഇവിടുന്ന് പോകാറുണ്ട്.. എന്റെ മോൾ ആണ് സത്യം ഗോപി ഞാൻ അയാളെ വിശ്വസിച്ചു കൂടെ പോണതല്ലേ.. എന്റെ വീട്ടുകാർ ക്ക് പോലും ഇഷ്ടമല്ലായിരുന്നു ഈ ബന്ധം.. എന്നീട്ടും അയാൾ എന്നോട് ഇത് ചെയ്തല്ലോ ..!" ‌അവർ വിതുമ്പി... ഞാൻ ആകെ വല്ലാതായി.. ‌"നിനക്ക് അറിയാരുന്നോ ഗോപി ഇത്?? ‌ഒരു മലയാളി പെണ്ണ് തന്നെയാ.. " ‌"ഹെയ്.. ചേച്ചി യോട് ആരാ ഇതൊക്ക പറഞ്ഞെ.. നുണയാവുംന്നേ.." ‌ഞാൻ ചേച്ചി യെ സമാധാനിപ്പിക്കാൻ ശ്രമിച്ചു. ‌സുരേന്ദ്രൻ ചേട്ടൻ അൽപ്പം കോഴി ആണെന്ന് എനിക്ക് സംശയം ഉണ്ടായിരുന്നു. ഷൂട്ടിംഗ് കാണാൻ വന്ന ഒരു പെൺകുട്ടിയെ ഒറ്റ ദിവസം കൊണ്ട് വളച്ച് കെട്ടിയ പുള്ളി അല്ലെ... ‌എന്നാലും കുട്ടി ഒക്കെ ആയ സ്ഥിതിക്ക് അൽപ്പം ഒതുങ്ങിയിട്ടുണ്ടാവും എന്നായിരുന്നു എന്റെ വിചാരം.. ‌"നീ അങ്ങനെ ന്യായീകരിക്കാൻ നിൽക്കല്ലേ.. ആരും പറഞ്ഞതല്ല. ഞാൻ നേരിൽ കണ്ടതാ. ‌പല നാൾ തിരുടൻ ഒരു നാൾ മാട്ടും എന്ന് പറയാറില്ലേ.. അതാ ഉണ്ടായേ.. അവളുടെ വീട്ടിൽ വച്ചാണ് പൊള്ളൽ ഏറ്റത്.. ‌പാത്രത്തിൽ തിളപ്പിക്കാൻ വച്ച വെള്ളം ദേഹത്ത് വീണു എന്നാ എന്നോട് പറഞ്ഞത്. ‌എന്റെ സംശയം എന്തെങ്കിലും പറഞ്ഞു വഴക്ക് ഉണ്ടായപ്പോൾ അവൾ തന്നെ എടുത്ത് ഒഴിച്ചതാവും എന്നാ... " ‌ചേച്ചി യുടെ കലി മുഴുവൻ ആ സ്ത്രീയെ പറ്റി ആയിരുന്നു.. ‌"ആ... മോൾക്ക് ഭാര്യേം കുഞ്ഞും ഉള്ള ആളെ അല്ലാതെ വേറെ ആരെയും കിട്ടിയില്ലേ.. തേവിടിയാ.. " ‌ദേഷ്യം മൂത്ത ചേച്ചി തമിഴിൽ തന്നെ തെറി പറയാൻ തുടങ്ങി.. കുറേശ്ശേ കുറേശ്ശേ എനിക്ക് കാര്യങ്ങൾ വ്യക്തമായി. മറ്റേ സ്ത്രീയുടെ വീട്ടിൽ വച്ച് രാത്രി ആണ് അപകടം സംഭവിച്ചത്.. സുരേന്ദ്രന്റെ കൂടെ തന്നെ ജോലി ചെയ്തിരുന്ന ‌ആ സ്ത്രീ അപകടം പറ്റിയപ്പോൾ ആരെയോ വിട്ട് സരോജ ചേച്ചി യെ വിവരം അറിയിക്കാൻ പറഞ്ഞു. പുള്ളിക്കാരി പഴയ നേഴ്സ് ആണല്ലോ..താൻ ആരാണെന്നോ അദ്ദേഹം അവരുടെ വീട്ടിൽ എങ്ങനെ എത്തിയെന്നോ ആ സ്ത്രീ ആലോചിച്ചില്ല പോലും.. എന്തായാലും അവിടെ എത്തിയ സരോജ ചേച്ചി ആദ്യം തന്നെ ഭർത്താവിനെ ഹോസ്പിറ്റലിൽ അഡ്മിറ്റ് ചെയ്തു.. പിന്നെ യാണ് അദ്ദേഹം എങ്ങനെ ആ സമയത്ത് അവളുടെ വീട്ടിൽ എത്തി എന്ന ചിന്ത അവരുടെ മനസ്സിൽ ഓടിയെത്തിയത്.. ‌പിന്നെ ചോദ്യം ആയി.. വഴക്കായി.. അവസാനം ചേച്ചി ഹോസ്പിറ്റലിൽ നിന്ന് ഇറങ്ങി പോന്നു.. ‌എല്ലാം കേട്ട് കഴിഞ്ഞപ്പോൾ ഞാൻ ചോദിച്ചു. ‌"ഇപ്പോൾ ചേട്ടൻ എവിടെയാണ്. ഹോസ്പിറ്റലിൽ നിന്ന് ഡിസ്ചാർജ് ആയോ?? " ‌"ആയി ക്കാണും. നീ ഒരു കാര്യം ചെയ്യ്. കെ. കെ. നഗറിൽ ആണ് അവളുടെ വീട്. വഴി ഒക്കെ ഞാൻ പറഞ്ഞു തരാം. ഒന്നവിടെ ചെന്ന് വിവരങ്ങൾ ഒക്കെ ഒന്നറിയ്.. എനിക്ക് അറിയേണ്ടത് എന്നെ രജിസ്റ്റർ മാര്യേജ് ചെയ്യുന്നതിന് മുമ്പുള്ള ബന്ധം ആണോ ഇതെന്നാണ്... എന്നോട് "ഒന്നും ഇല്ല വെറും ഫ്രണ്ട് മാത്രം ആണ്" എന്നൊക്ക പറഞ്ഞ് കുറേ ഉരുണ്ടു.. നമ്മളും ചോറല്ലേ കഴിക്കുന്നത്... ആട്ടെ, നീ ഇന്ന് തന്നെ പോവോ.. അതറിഞ്ജീട്ട് വേണം ‌എനിക്ക് എന്ത് വേണം എന്ന് തീരുമാനിക്കാൻ.. " ‌ഞാൻ പോകാം എന്ന സമ്മതിച്ച് അവിടെ നിന്നിറങ്ങി.. ‌ അന്ന് തന്നെ ഞാൻ സുരേന്ദ്രൻ താമസിക്കുന്ന വീട്ടിൽ എത്തി. ‌ചെറിയ ഒരു റൂം.. പിന്നിൽ ഒരു കുടുസ്സ് അടുക്കള.. ഒരു വശത്ത് താഴെ വിരിച്ച ‌പായ യിൽ അവശൻ ആയി സുരേന്ദ്രൻ ചേട്ടൻ കിടപ്പുണ്ട് . ക യ്യി ൽ ബാൻഡേജ് അപ്പോഴും ഉണ്ട്..എന്നെ കണ്ടതും അടുത്തിരുന്ന കറുത്ത് മെല്ലിച്ച ഒരു സ്ത്രീ എണീറ്റു. എന്നെ കണ്ടപ്പോൾ അദ്ദേഹത്തിന്റെ മുഖത്ത് ആകെ ഒരു ജാള്യത... ഞാൻ വിശേഷങ്ങൾ ആരാഞ്ഞു.. അദ്ദേഹം പറഞ്ഞത് മറ്റൊരു കഥ.. ‌ഈ സ്ത്രീ പുള്ളിയുടെ പഴയ കാമുകി ആയിരുന്നു അത്രേ!!! യാദൃശ്ചികമായി വീണ്ടും അടുത്ത യിടെ കണ്ടപ്പോൾ അവർ വിധവയും. സാമ്പത്തിക മായി വലിയ ബുദ്ധിമുട്ടിലും.. സഹതാപം കൊണ്ട് മാത്രം ആണ് ഇടക്കൊക്കെ അവിടെ പോയിരുന്നത്. ‌കഷ്ട കാലത്തിന് ആ ദിവസം അടുപ്പത്തു വച്ച തിളച്ച വെള്ളം വാങ്ങുമ്പോൾ അബദ്ധത്തിൽ അത് ദേഹത്ത് വീണു.. എന്ത് ചെയ്യണം എന്നറിയാതെ പരിഭ്രമിച്ച ആ സ്ത്രീ സരോജ ചേച്ചി യെ വിളിച്ചു വരുത്തിയതാണത്രേ.. ‌എനിക്ക് എന്തോ കഥ അത്ര ദാഹിച്ചില്ല.. എന്തൊക്കയോ ചില പൊരുത്തക്കേടുകൾ ഇരുവരും പറഞ്ഞ കഥകളിൽ ഉണ്ടായിരുന്നു. ‌എന്തായാലും ഞാൻ ഒന്നും പറയാതെ അവിടെ നിന്ന് പോന്നു.. ‌ചേച്ചി യെ കണ്ട് എന്ത് പറയണം എന്ന കൺഫ്യൂഷൻ കാരണം ഞാൻ പിന്നെ അവരെയും കാണാൻ പോയില്ല.. ‌പിന്നെ കുറേ കാലം കഴിഞ്ഞാണ് ഒരു ദിവസം ഞാൻ സരോജ ചേച്ചി യെ വഴിയിൽ വച്ച് കാണുന്നത്.. ഏതോ പടത്തിന്റെ ഔട്ട് ഡോർ ഷൂട്ടിംഗ് ന് പെട്ടെന്ന് പോകേണ്ടി വന്നത് മൂലം ആണ് ഞാൻ പിന്നെ വീട്ടിൽ വരാഞ്ഞതെന്നു കള്ളം പറഞ്ഞു.. ‌"ഉം.. സാരമില്ല.. അല്ലെങ്കിൽ തന്നെ എനിക്കിനി ആ മനുഷ്യനെ വേണ്ട. ഇത്രയും ചതിയൻ ആയ ഒരുത്തനെ വിശ്വസിച്ചു വീട്ടുകാരെ കൂടെ അറിയിക്കാതെ കൂടെ പോയതിന് ദൈവം എനിക്ക് തന്ന ശിക്ഷയാവും ഇത്. ഞാൻ തന്നെ അനുഭവിച്ചോളാം... " ‌അവർ നടന്നു പോകുന്നത് നോക്കി ഞാൻ നിശ്ശബ്ദം നിന്നു.. എന്ത് പറയണം എന്ന് ‌സത്യത്തിൽ എനിക്ക് അറിയില്ലായിരുന്നു.. ‌സിനിമയിൽ തിരക്ക് കൂടിയതോടെ ഞാൻ പിന്നെ അവരെ കണ്ടീട്ടേ ഇല്ല.. മാത്രമല്ല എന്റെ കണ്മുന്നിൽ ആരംഭിച്ച ഒരു പ്രണയത്തിന്റെ അവസാനം ഇങ്ങനെ ആയതിൽ എനിക്ക് വിഷമം ഉണ്ടായിരുന്നു.. ‌കഴിഞ്ഞതെല്ലാം ഒരു നിമിഷം ഞാൻ ഓർത്തു പോയി. "എഴുതാത്ത ശട്ടങ്ങൾ " എന്ന സിനിമയുടെ ലൊക്കേഷനിൽ തുടങ്ങിയ ഒരു പ്രണയം അങ്ങനെ ഒരു ദുരന്തം ആയി അവസാനിച്ചു. സുരേന്ദ്രൻ ചേട്ടനെയും ഞാൻ പിന്നീട് ഇന്നേവരെ കണ്ടീട്ടില്ല. ‌ സരോജ ചേച്ചിയെയും അതിന് ശേഷം ഞാൻ കാണുന്നത് ഇപ്പോൾ ആണ്...കോടതി വരാന്തയിൽ മറ്റൊരു പുരുഷനോടൊപ്പം. ‌ചേച്ചി തുടർന്നു.. ‌"അന്ന് നമ്മൾ കണ്ടതിനു ശേഷം ഞാൻ വീണ്ടും ജോലിക്ക് പോയി. മറ്റൊരു ഹോസ്പിറ്റലിൽ നേഴ്സ് ആയി തന്നെ.എങ്ങനെയും എന്റെ കുട്ടിയെ വളർത്തണമല്ലോ.. ആദ്യം ഒക്കെ കുറേ ബുദ്ദിമുട്ടി. ഞാൻ ഇപ്പോൾ വർക്ക്‌ ചെയ്യുന്ന ഹോസ്പിറ്റലിൽ ഒരു ഓപ്പറേഷൻ ചെയ്യാൻ വേണ്ടി വന്നതാണ് ഇദ്ദേഹം.ഭാര്യ നേരത്തെ മരിച്ചു. രണ്ട് ചെറിയ ആൺമക്കൾ ഉണ്ട്. അവരെ അമ്മയെ പോലെ നോക്കാൻ ഒരാൾ വേണം.. ഒപ്പം എന്റെ മോളെയും സ്വന്തം മോളെ പോലെ നോക്കാമെന്ന് അദ്ദേഹം എനിക്ക് വാക്ക് തന്നു. അങ്ങനെ ആണ് ഞങ്ങൾ വിവാഹം കഴിക്കാൻ തീരുമാനിച്ചത്... പക്ഷേ അതിന് മുമ്പ് സുരേന്ദ്രനുമായുള്ള വിവാഹം ഡിവോഴ്സ് ചെയ്തു എന്ന് തീർപ്പാക്കണം. അതിന്റെ കാര്യത്തിനായി ഒരു വക്കീലിനെ കാണാൻ വന്നതാണ് ഞങ്ങൾ. പുള്ളിക്ക് പരിചയം ഉള്ള ഒരു അഡ്വക്കേറ്റ് ഉണ്ട് ഇവിടെ.. സ്നേഹം ഉള്ള ആളാ അദ്ദേഹം.. ബിസിനസ്‌ മാൻ. ഒരുപാട് സ്വത്തും ഉണ്ട്.. തമിഴൻ ആണെങ്കിൽ എന്താ.എന്നെയും കുഞ്ഞിനേയും സംരക്ഷിക്കാൻ കഴിയുന്ന ഒരാളെ ആണ് എനിക്കിന്ന് ആവശ്യം.അത് മാത്രേ ഞാൻ നോക്കിയുള്ളു. "അപ്പോഴേക്കും ഞങ്ങളുടെ നേരെ അയാൾ വരുന്നത് കണ്ട് സരോജ ചേച്ചി എന്നോട് യാത്ര പറഞ്ഞു പിരിഞ്ഞു.. തിരിഞ്ഞ് നടക്കുമ്പോൾ ഞാൻ ആലോചിച്ചു.. എങ്ങനെ ഒക്കെയാണ് ദൈവം ഓരോരുത്തരുടെ ജീവിതത്തിൽ ഇടപെടുന്നത്... കേരളത്തിൽ ഒരു ഗ്രാമത്തിൽ ജനിച്ച ആ സ്ത്രീ ചെന്നൈയിൽ എത്തി ഒരാളെ വിവാഹം കഴിച്ച് കുട്ടിയും ആയ ശേഷം ഇപ്പോൾ ഇതാ മറ്റൊരു സ്റ്റേറ്റിൽ ഉള്ള മറ്റൊരു മനുഷ്യനോടൊപ്പം പുതിയ ഒരു ജീവിതം തുടങ്ങാൻ പോകുന്നു.. തമിഴന്റെ ഭാര്യ ആയ ശേഷം സരോജ ചേച്ചി എങ്ങനെ ജീവിച്ചോ എന്തോ??? മറ്റൊരു സ്ത്രീക്കൊപ്പം സുഖം തേടി പോയ സുരേന്ദ്രന് എന്ത് സംഭവിച്ചെന്നും എനിക്കറിയില്ല. അധികം താമസിയാതെ ഞാനും ചെന്നൈ വിടേണ്ടി വന്നല്ലോ.. ദിവസങ്ങൾക്ക് ശേഷം ഒരു ദിവസം ഞാൻ എ. വി. എം. സ്റ്റുഡിയോയിൽ ചെന്നപ്പോൾ അവിടെ ലെനിൻ സാർ ന്റെ റൂമിന് മുന്നിൽ ജയൻ നിൽക്കുന്നു..(ഡയറക്ടർ ജയരാജ്‌ ). ഞാൻ ഓടി അടുത്ത് ചെന്നു. "കടപ്പുറം" കഴിഞ്ഞു പോയ ശേഷം ഇപ്പോൾ ആണ് ഞാൻ ജയനെ കാണുന്നത്. ഒപ്പം ഭാര്യ സബിതയും ഉണ്ട്. ജയന്റെ വിവാഹം നടന്ന വിവരം ഞാൻ അറിഞ്ഞിരുന്നെങ്കിലും ആദ്യമായ് ആണ് ഞാൻ അവരെ കാണുന്നത്. ![](https://cdn.boolokam.com/articles/2023/01/t3tt3.jpg)ഈ കുട്ടി "പൈതൃകം" ത്തിന്റെ ലൊക്കേഷനിൽ വരാറുണ്ടായിരുന്നു എന്നും അങ്ങനെ കണ്ട് ഇഷ്ടപ്പെട്ടിട്ട് ആണ് ജയൻ അവരെ വിവാഹം കഴി ച്ചതെന്നും ഒക്കെ ആയിടെ കേട്ടിരുന്നു. പക്ഷേ ഞാൻ സബിതയെ കണ്ടതായി ഒന്നും ഓർക്കുന്നില്ല. അല്ലെങ്കിൽ തന്നെ ഷൂട്ടിംഗ് ലൊക്കേഷനിൽ ഒരു സഹ സംവിധായകന് വായ് നോക്കാൻ എവിടെ സമയം?? ജയൻ സബിതയെ എനിക്ക് പരിചയപ്പെടുത്തി. "ഇത് ഗോപി.. എന്റെ കൂടെ പൈതൃകത്തിലും കുടുംബ സമേതത്തിലും ഒക്കെ വർക്ക്‌ ചെയ്തീട്ടുണ്ട്. സബിത ചിരിച്ച് വിഷ് ചെയ്തു. ഞാനും കൈ കൂപ്പി. ജയൻ തുടർന്നു. "പുതിയ പടം "അറേബ്യ "യുടെ എഡിറ്റിംഗ് ഇന്ന് തുടങ്ങുന്നു.. പെട്ടെന്ന് പ്ലാൻ ചെയ്തതാ. ചെറിയ പടം ആണ്. ഉടനെ തന്നെ റീ റെക്കോർഡിങ് തുടങ്ങും.. സ്ക്രിപ്റ്റ് എഴുതുന്നില്ലേ.." ഞാൻ തലയാട്ടി.. ഉടനെ അടുത്ത് നിന്ന കെ. ബി. മധു വിനെ വിളിച്ച് എനിക്ക് പരിചയപ്പെടുത്തി. (ഞാൻ ജയന്റെ അടുത്ത് നിന്ന് പോന്നതിനു ശേഷം വന്ന അസിസ്റ്റന്റ് ഡയറക്ടർ ആണ് മധു. "ചിത്ര ശലഭം 'ദീപ സ്തംഭം മഹാ ശ്വര്യം, വിനയപൂർവ്വം വിദ്യാദരൻ , "തുടങ്ങിയ ചിത്രങ്ങളുടെ സംവിധായകൻ ) "മധുവിനെ കോൺടാക്ട് ചെയ്താൽ മതി. റീ റെക്കോർഡിങ് തുടങ്ങാറാവുമ്പോൾ പറയും. ഈ മാസം തന്നെ നമുക്ക് പടം കോപ്പി ആക്കണം.." അപ്പോഴേക്കും ലെനിൻ സാർ വിളിക്കുന്നു എന്ന് പറഞ്ഞു ഒരു എഡിറ്റിംഗ് അസിസ്റ്റന്റ് അങ്ങോട്ട്‌ എത്തി. എന്നോട് പിന്നെ കാണാം എന്ന് പറഞ്ഞ് ജയനും സബിതയും എഡിറ്റിംഗ് റൂമിലേക്ക് നടന്നു. Pics.. 1\. Jayaraj. 2\. Sabitha jayaraj. 3\. K. B. Madhu. 4\. Poster.. Arabia..
