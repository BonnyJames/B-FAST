---
author: Beaumaris
categories:
- Entertainment
comment_count: 0
date: 2022-09-26 06:39:15
draft: false
image: ''
like_count: 94920
share_count: 10452
tags:
- Maneesh Kurup
- vellarikkappattanam
title: ഒരു പ്രൊഡ്യൂസറെ കാണിക്കാനായി തുടങ്ങിയ കുഞ്ഞു ചിത്രം, കോടിക്കണക്കിനു ജനങ്ങൾ
  കണ്ട പാട്ടു കൊണ്ടുതന്നെ ശ്രദ്ധിക്കപ്പെട്ടു
view_count: 1422750
---

**Maneesh Kurup** നമസ്‍കാരം ഞാൻ മനീഷ് കുറുപ്പ്. ഈ ആഴ്ച റിലീസ് ചെയ്ത വെള്ളരിക്കാപ്പട്ടണം എന്ന പരീക്ഷണ സിനിമയുടെ സിനിമയുടെ സംവിധായകനാണ്. സിനിമയിലെ ക്യാമറാ, മേക്ക്പ്പ് ഒഴികെ മറ്റെല്ലാ ജോലികളും ചെയ്തു. 4 ആളുകൾ മാത്രമായിരുന്നു സിനിമക്ക് പിന്നിൽ ഉണ്ടായിരുന്നത്. പ്രൊഡ്യൂസർ ഇല്ലാതെ എങ്ങനെ സിനിമ ചെയ്യാം എന്ന ദുഷ്‌കരമായ കാര്യം ഏറ്റെടുത്ത ഞങ്ങൾക്ക് സിനിമ തീർക്കാൻ 4 വർഷങ്ങളെടുത്തു(പ്രളയവും കോറോണയുമെല്ലാം കാരണങ്ങളായി ). ഒരിക്കലും തീയറ്റർ റിലീസിലേക്ക് എത്തിക്കാൻ ചെയ്ത സിനിമയായിരുന്നില്ല വെള്ളരിക്കാപ്പട്ടണം, സിനിമയെക്കണ്ട ആളുകളുടെ അഭിപ്രായവും വിലയിരുത്തലുകളെയും തുടർന്ന് ഉണ്ടായ തീരുമാനമായിരുന്നു. പലഘട്ടങ്ങളിലായായി ഷൂട്ടിങ് നടന്ന വെള്ളരിക്കാപ്പട്ടണത്തിന്റെ ഷൂട്ടിങ് അവസാനിച്ചത് 2021 ആയിരുന്നു. വിടാതെയുള്ള പ്രതിസന്ധികൾക്ക് ശേഷം ഈ ആഴ്ച തീയറ്ററിൽ എത്തിച്ചതും ഞങ്ങളുടെതന്നെ പ്രൊഡക്ഷൻ ഹൗസ് ആണ്. ഇതൊരു ബ്രഹത്തായ കലാസൃഷ്ടിയാണെന്നു ഞങ്ങൾ അവകാശപ്പെടുന്നില്ല എങ്കിലും സിനിമയെന്ന സ്വപ്നവുമായി അലയുന്ന നിരവധി ചെറുപ്പക്കാർക്ക് വലിയൊരു പുസ്തകമായിരിക്കും വെള്ളരിക്കാപ്പട്ടണം. റിലീസിംഗ് സെന്ററുകളിൽ എല്ലാംതന്നെ വളരെ പോസിറ്റിവായി മുന്നേറുന്ന സിനിമയ്ക്ക് ദിവസം ചെല്ലുംതോറും ആളുകൾ ഏറി വരുന്നതായി കാണാൻ കഴിയുന്നുണ്ട്. പണം മുടക്കി ആളുകളെ കയറ്റി തീയറ്റർ പിടിച്ചു നിർത്താൻ കഴിയാത്തതുകൊണ്ട് പല സെന്ററുകളിലും അല്പം പിന്നിലേക്ക് പോയിട്ടുമുണ്ട്. എങ്കിലും ഓടുന്ന സഥലങ്ങളിൽ ഒരു തരത്തിലുള്ള നെഗറ്റിവ് അഭിപ്രായങ്ങളും കേൾക്കാൻ കഴിഞ്ഞിട്ടില്ല എന്നത് വളരെയധികം ആശ്വാസം ഉണ്ടാക്കുന്നു. ഒരു പ്രൊഡ്യൂസറെ കാണിക്കാനായി തുടങ്ങിയ ഈ കുഞ്ഞു ചിത്രം, അതിലെ കോടിക്കണക്കിനു ജനങ്ങൾ കണ്ട പാട്ടുകൊണ്ട്തന്നെ ഏറെ ശ്രെദ്ധിക്കപ്പെട്ടതാണ്. ഒരു ക്രീയേറ്റർ എന്ന നിലയിൽ വളരെയധികം സന്തോഷത്തോടെയാണ് ഈ വാക്കുകൾ ഇവിടെ കുറിക്കുന്നത്. സിനിമയെ ഏറെ സ്നേഹിക്കുന്നവർ വെള്ളരിക്കാപ്പട്ടണത്തെ കണ്ട് വിലയിരുത്തണമെന്ന് അഭ്യർത്ഥിക്കുന്നു. എറണാകുളം PVR oberon മാളിൽ 7 മണിക്കും തിരുവനന്തപുരം ശ്രീയിൽ 11 .30am .6 .30am, Mal of travancore (MOT) 3 .45pm പിന്നെയും കുറച്ചധികം സ്ഥലങ്ങളിൽ സിനിമ ഓടുന്നുണ്ട് , bookMyShow വഴി ടിക്കറ്റെടുത്തു കാണാൻ ശ്രമിക്കുമെന്ന് വിശ്വസിക്കുന്നു. സാറ്റലൈറ്റിൽ അടക്കാൻ പണമില്ലാത്തതിനാൽ 15 സ്ഥലങ്ങളിൽ മാത്രമാണ് തീയറ്റർ ചോദിച്ചത് പക്ഷെ അതിലും കൂടുതൽ സ്ഥലങ്ങളിലെ തീയറ്ററുകൾ സിനിമ വയ്ക്കാൻ താല്പര്യപ്പെട്ടതു അദ്ഭുതമായിരുന്നു. ഈ വാക്കുകൾ കേൾക്കുന്ന പ്രൊഡ്യൂസർ ഡിസ്ട്രിബ്യുട്ടർസ് ഈ സിനിമയുമായി മുൻപോട്ട് പോകാനുള്ള വഴികൾ നൽകിയാൽ ഒരു നല്ല സിനിമ ആളുകളിലേക്കെത്തിക്കാൻ കഴിയുമായിരുന്നു, Thank you all ❤ കൂടുതൽ വിവരങ്ങൾക്ക് നേരിട്ട് ബന്ധപ്പെടാവുന്നതാണ് 8075255643