---
author: Beaumaris
categories:
- Entertainment
comment_count: 0
date: 2022-04-23 09:14:58
draft: false
image: https://cdn.boolokam.com/articles/2022/04/Isha-Koppikar-Keshava-3.jpg
like_count: 61434
share_count: 16917
tags:
- bollywood
- isha koppikar
- metoo
title: തന്നെ ഒറ്റയ്ക്ക് 'കാണണം' എന്ന് പറഞ്ഞ പ്രമുഖ നടനെതിരെ ഇഷാ കോപികർ
view_count: 1103089
---

1998-ൽ പുറത്തിറങ്ങിയ ഏക് ഥി ധഡ്കൻ എന്ന ബോളിവുഡ് ചിത്രത്തിലൂടെ ബി​ഗ് സ്ക്രീനിൽ അരങ്ങേറിയ താരമാണ് ഇഷാ കോപികർ. തെലുങ്കിലും അതേ വർഷം ചന്ദ്രലേഖ എന്ന ചിത്രത്തിൽ താരം അഭിനയിച്ചു. കാതൽ കവിതൈയിലൂടെ തമിഴിലുമെത്തി. നെഞ്ചിനിലേ എന്ന ചിത്രത്തിലൂടെ തമിഴിൽ വിജയ് യുടെ നായികയായെത്തി, ചിത്രം വൻ ഹിറ്റായിരുന്നു. അരവിന്ദ് സ്വാമിക്കൊപ്പമുള്ള എൻ ശ്വാസക്കാറ്റേയും ശ്രദ്ധിക്കപ്പെട്ടിരുന്നു. തമിഴ്-ഹിന്ദി വെബ്സീരീസായ ദഹനത്തിലാണ് ഇഷ ഒടുവിൽ അഭിനയിച്ചത്. എന്നാലിപ്പോൾ ചലച്ചിത്രലോകത്തെ ആകെ ഞെട്ടിച്ചിരിക്കുകയാണ് ഇഷാ കോപികർ. താരം ബോളിവുഡിലെ പ്രമുഖനായ ഒരു നടനെതിരെ ഉന്നയിച്ച ആരോപണം മാധ്യമങ്ങൾ ഏറ്റെടുത്തിരിക്കുകയാണ്. തന്നെ ഒറ്റയ്ക്ക് കാണണമെന്നാവശ്യപ്പെട്ട് ഒരു 'പ്രമുഖ' നടൻ തന്നെ ക്ഷണിച്ചെന്നാണ് ഇഷ ഇപ്പൊൾ വെളിപ്പെടുത്തിയിരിക്കുന്നത്. ഈ സംഭവത്തിന് ശേഷം താൻ ആകെ തകർന്നുപോയെന്നും ഇഷ പറഞ്ഞു. ![](https://cdn.boolokam.com/articles/2022/04/Isha-Koppikar-Keshava-3.jpg)ബോളിവുഡ് ഹം​ഗാമയ്ക്ക് നൽകിയ അഭിമുഖത്തിലാണ് ഇഷ 22 വർഷം മുൻപത്തെ തന്റെ അനുഭവം പറഞ്ഞത്. ഇഷയുടെ വാക്കുകൾ ഇങ്ങനെ . "പ്രശസ്തനായ ഒരു നിർമാതാവ് വിളിച്ചു. ആ സമയത്ത് ചെയ്യാനിരുന്ന സിനിമയുടെ നായകന്റെ ​ഗുഡ് ലിസ്റ്റിൽ എന്റെ പേരുണ്ടെന്നാണ് നിർമാതാവ് പറഞ്ഞത്. എന്താണതുകൊണ്ട് അദ്ദേഹം അർത്ഥമാക്കിയതെന്ന് എനിക്ക് മനസിലായില്ല. ഞാനുടനെ തന്നെ നായകനെ വിളിച്ചു. അപ്പോഴാണ് ഒറ്റയ്ക്ക് അവിടേക്ക് ചെല്ലണമെന്ന് അയാൾ ആവശ്യപ്പെട്ടത്. നിർമാതാവിനെ ഉടനെ തന്നെ വിളിച്ച് ഞാനാ സിനിമയിൽ നിന്ന് ഒഴിവാകുകയായിരുന്നു. ആ സംഭവത്തിന് ശേഷം ഞാനാകെ തകർന്നുപോയി . കഴിവിലാണ് കാര്യമെന്നാണ് താൻ കരുതുന്നത്. പക്ഷേ ഇവിടെ സംഭവിക്കുന്നത് ഹീറോയുടെ ​ഗുഡ് ബുക്കിൽ കയറുന്നതിലാണ് കാര്യമെന്നതിലാണ്. ​ഗുഡ് ബുക്ക് എന്നുപറയുന്നത് ഇതാണ്. എല്ലാവർക്കും ഒരു തുടക്കവും പ്രാധാന്യവുമുണ്ടെന്നാണ് എനിക്ക് തോന്നുന്നത്. എന്നെ സംബന്ധിച്ചിടത്തോളം ജീവിതമാണ് ജോലിയേക്കാൾ വലുത് " ഇഷ പറഞ്ഞു. [embed]https://youtu.be/E6Y0lSOYhNA[/embed]