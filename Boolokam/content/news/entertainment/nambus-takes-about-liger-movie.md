---
author: Beaumaris
categories:
- Entertainment
comment_count: 0
date: 2022-08-26 05:54:45
draft: false
image: https://cdn.boolokam.com/articles/2022/08/t3t3tt-3.jpg
like_count: 3182
share_count: 1137
tags:
- LIGER MOVIE
- vijay devarakonda
title: എന്തിനോ വേണ്ടി തിളയ്ക്കുന്ന സാമ്പാർ..!
view_count: 52823
---

**Nambu's Takes** **Liger : എന്തിനോ വേണ്ടി തിളയ്ക്കുന്ന സാമ്പാർ..!!** **തീയറ്റർ : പെരിന്തൽമണ്ണ പ്ലാസ മൂവീസ്** **Genre : ആക്ഷൻ റൊമാന്റിക്** വിജയ് ദേവരാകൊണ്ടയുടെ മാസ്സ് ചിത്രം ലൈഗർ പൂർണ പരാജയമായ ഒരു ആക്ഷൻ സിനിമയാണ്. സിനിമയുടെ ജേർണർ ആക്ഷൻ ആണ്. അപ്പോൾ പൂർണമായും ഒരു ആക്ഷൻ പടം എന്ന നിലയിൽ സമീപിക്കാതെ ഒരു റൊമാന്റിക് ആംഗിൾ കൂടി സിനിമയിൽ ഉൾപ്പെടുത്തിയത് സിനിമയെ വലിയ രീതിയിൽ നെഗറ്റീവ് ആയി ബാധിച്ചു. എന്നാൽ ആ റൊമാൻസ് പ്രേക്ഷകനിലേക്ക് കണക്ട് ആക്കാനും സാധിച്ചില്ല. ആകെമൊത്തം കംപ്ലീറ്റ് കൈവിട്ടു പോയ മട്ടിൽ ആയിരുന്നു പുരി ജഗന്നാദിന്റെ ലൈഗർ. ആക്ഷൻ രംഗങ്ങൾക്ക് വേണ്ടി അത്രെയും അധികം വിജയ് ദേവാരക്കൊണ്ട കഷ്ടപ്പെട്ടിട്ടുണ്ട് എന്ന് വ്യക്തം. എന്നാൽ അതൊക്കെ അടപടലം ആകുന്നത് കണ്ടപ്പോൾ സങ്കടം തോന്നി. തീയറ്ററിൽ നല്ല കൂക്കായിരുന്നു. എങ്ങനെ കൂവാതരിക്കും. അമ്മാതിരി ബോർ പരിപാടിയാണ് കാണിക്കുന്നത്.മിക്സഡ് മാർഷ്യൽ ആർട്സ് ടെക്‌നിക്‌ ഒക്കെയായിട്ട് പോകും എന്നല്ലേ കരുതിയത്. സർപ്പാട്ട പരമ്പര ഒക്കെ ഒന്ന് കണ്ട് നോക്കണം. ബോക്സിങ് സീനുകൾക്ക് തന്നെ നമ്മൾ രോമാഞ്ചമണിയും. അങ്ങനെ രോമാഞ്ചം അണിയുന്ന ആക്ഷൻ സീക്വൻസുകൾ സൃഷ്ടിക്കാൻ സംവിധായകന് കഴിഞ്ഞിട്ടില്ല. ആസ്ഥാനത്തുള്ള പാട്ടുകൾ നിരവധി. ബിജിഎം ശരാശരി നിലവാരം മാത്രം. രമ്യ കൃഷ്ണൻ ആണെങ്കിൽ കിടന്നങ് അലറുകയാണ് സിനിമ ഉടനീളം. ഹൊ..!! കോച്ച് ആയി വന്ന നടൻ മികച്ചു നിന്നു. ഷോബി തിലകന്റെ വോയ്‌സിൽ പുള്ളി നല്ല ഉചിതം ആയിരുന്നു. അങ്ങേരെ നൈസ് ആയിട്ട് സൈഡ് ആക്കുകയും ചെയ്തു. അതോടെ സിനിമയുടെ പതനം പൂർത്തിയായി. ![](https://cdn.boolokam.com/articles/2022/08/t3t3tt-3.jpg)മൈക്ക് റ്റൈസണെ വിളിച്ചുകൊണ്ടു വന്ന് കോമാളി കളിപ്പിച്ചത് അന്യായം ആയിപ്പോയി. എന്റമ്മോ എന്തൊരു ധൈര്യം ആണ്. "അംരീഷ് പുരി ഇതറിഞ്ഞാൽ ബോംബെന്ന് ആളെ വിട്ട് ഇവനെ അടിപ്പിക്കും" എന്ന് ബേബിക്കുട്ടൻ സരോജ് കുമാറിനെപ്പറ്റി പറഞ്ഞത് പോലെയാണ് ഇവിടെ. ഹൊ..!! ആകെമൊത്തത്തിൽ ഒരു വമ്പൻ തോൽവി ആണ് ലൈഗർ എന്നാണ് വ്യക്തിപരമായ അഭിപ്രായം.