---
title: "നിവിൻ പോളിയുടെ അപൂർണാനന്ദൻ എന്ന കഥാപാത്രം ആരാണ് ? എന്താണ് ?"
date: 2022-08-10T12:10:12
draft: false
categories: ["Entertainment"]
tags: ['abrid shine', 'mahaveeryar movie', 'nivin pauly']
author: "Beaumaris"
---

<strong>John Samuel </strong>

കഴിഞ്ഞ കുറച്ചു കാലത്തിനിടയ്ക്ക് ഇത്രയധികം ചിന്തിപ്പിച്ച മറ്റൊരു സിനിമയുണ്ടാകില്ല.മഹാവീര്യർ കണ്ടിട്ട് എനിക്കുണ്ടായ രണ്ട് ചോദ്യങ്ങളും കണ്ടെത്തിയ ഉത്തരങ്ങളുമാണ് ഈ കുറിപ്പ്.

<strong>ചോദ്യം 1. നിവിൻ പോളിയുടെ അപൂർണാനന്ദൻ എന്ന കഥാപാത്രം ആരാണ് ? എന്താണ് ?</strong>

ഇവിടെ ഈ കഥാപാശ്ചാത്തലം ഒരുക്കുന്നതിന് വേണ്ടിയുള്ള ഏറ്റവും നല്ല ടൂൾ ആയിട്ടാണ് അപൂർണാനന്ദനെ എനിക്ക് തോന്നിയത്. കാരണം അയാളാണ് ഭൂതകാലത്തിലും വർത്തമാന കാലത്തിലും എല്ലാം ഉള്ള ഒരേയൊരു കണക്ടിങ് ഫാക്ടർ. ഇവിടെ ടൈം ട്രാവൽ തുറന്നു കൊടുക്കുന്നത് അയാളുടെ കഥാപാത്രമാണ് , നമ്മുടെ ഡോക്ടർ സ്ട്രെയിഞ്ച് ഒക്കെപ്പോലെ എന്നു വേണമെങ്കിൽ പറയാം.മറ്റൊരു തരത്തിൽ ചിന്തിച്ചാൽ അയാൾ സമയം തന്നെ ആണെന്നും പറയാം, കാരണം അയാളുടെ പേരും സ്വഭാവവും അറിവും എല്ലാം സമയത്തോട് ചേർന്നു നിൽകുന്നവയാണ്. സമയം അപൂർണവും പൂർണമായും നിർവചിക്കാൻ കഴിയാത്തതുമായ ഒരു സംഗതിയാണ്. പക്ഷേ കാല ചക്രത്തിന്റെ എല്ലാ രേഖപ്പെടുത്തലുകളും സമായധിഷ്ഠിതമാണ്താനും.

<img class="wp-image-346154 aligncenter" src="https://cdn.boolokam.com/articles/2022/08/FFFW.webp" alt="" width="812" height="457" />" കാലം മായ്ക്കാത്ത മുറിവുകളില്ല " എന്നൊരു ചൊല്ല് നമ്മൾ കെട്ടിരിക്കുമല്ലോ , ഈ ചൊല്ലിന്റെ യഥാർഥ വിഷ്വൽ ആയിരുന്നു ചിത്രത്തിന്റെ ക്ലൈമാക്സിൽ ചാട്ടവാർ അടിയേറ്റു വീണു കിടക്കുന്ന പെണ്കുട്ടിയുടെ ശരീരത്തിൽ നേർത്ത തൂവൽ കൊണ്ടു തഴുകുന്ന രംഗം. അത് ചെയ്തത് അപൂർണാനന്ദൻ ആണ്, അതുകൊണ്ട് തന്നെ അയാൾ സമായമാണെന്നും കാലമാണെന്നും പറയാം.ഈ രംഗത്തെ മറ്റൊരു തരത്തിൽ വ്യാഖ്യാനിച്ചാൽ ; കണ്ണീരു വരുത്താൻ കരയിപ്പിക്കണം - കരയിപ്പിക്കണമെങ്കിൽ ഉപദ്രവിക്കണം എന്നത് വളരെ പ്രാകൃതമായ ഒരു മുറിവായി കണ്ടാൽ , കണ്ണീരു വരുത്താൻ സന്തോഷിപ്പിച്ചാലും മതി എന്ന തൂവൽ സ്പർശം കാലത്തിന്റെ മുറിവുണക്കൽ തന്നെയാണ്.ഇവിടെ മുറിവിനും പല അർഥതലങ്ങളും കണ്ടെത്താനാകും , നമ്മുടെ നാട്ടിൽ നിലനിന്നിരുന്ന ദുരാചാരങ്ങൾ മുതൽ ഇപ്പോഴും നിലനിൽക്കുന്ന ഒട്ടനവധി അന്യായങ്ങളും ഈ മുറിവിൽ പെടുത്താനാകും.

<strong><img class="wp-image-346155 aligncenter" src="https://cdn.boolokam.com/articles/2022/08/23344.jpg" alt="" width="908" height="511" />ചോദ്യം 2. സിനിമയുടെ ആദ്യ പകുതിയും രണ്ടാം പകുതിയും തമ്മിൽ എന്ത് ബന്ധമാണുള്ളത് ?</strong>

ആദ്യ പകുതിയിലെ മോഷണം പ്രഥമദൃഷ്ട്യാ മോഷണം ആണെങ്കിലും അത് ചെയ്തത് അപൂർണാനന്ദൻ ആണെന്ന് കാണിക്കുന്നില്ല. അയാളല്ലെന്നു അയാൾ വാദിച്ചു വെക്കുന്നുണ്ടെങ്കിലും അവിടെ കോടതി ഒരു തീർപ്പ് പറയുന്നില്ല. അയാൾ കുറ്റം ചെയ്തിട്ടില്ലെന്ന് വാദിച്ചുറപ്പിച്ചിട്ടും അയാൾക്ക് നീതി അവിടെ കിട്ടുന്നില്ല. ഇനി അതല്ല അയാൾ കുറ്റക്കാരൻ ആണെന്ന് പോലും കോടതി പറയുന്നില്ല. അയാൾ പ്രജയാണ് , എന്നെയും നിങ്ങളെയും പോലെ സാധാരണ ഒരാൾ. സാധാരണക്കാരന്റെ നീതി വ്യവഹാരം വൈകിപ്പിച്ചുകൊണ്ട് കോടതി എടുക്കുന്ന അടുത്ത കേസ് രാജാവിന്റെതാണ്, ആദ്യത്തെ കേസ് പോലെ തന്നെ ആരും സമാന്യബുദ്ധയിൽ ചിന്തിച്ചാൽ രാജാവ് കുറ്റക്കാരൻ ആണെന്ന് ബോധ്യപ്പെടുന്ന ഒരു കേസ്, ആ കേസിൽ വാദം മുഴുവനും കേട്ടു രാജാവ് കുറ്റക്കാരൻ അല്ലെന്നു വിധിക്കുകയും രാജ ഇങ്കിതം നടപ്പിലാക്കുകയും ചെയ്യുകയാണ് കോടതി. ഇവിടെ പ്രിവിലേജ്ഡ് ആയ രാജാവിന് അന്യായമായി പെട്ടെന്ന് നടപ്പിലാക്കി കിട്ടുന്ന നീതി അപൂർണാനന്ദന് വൈകിപ്പിച്ചിരിക്കുന്നതായി കാണാം.രണ്ടുപേരും പ്രഥമ ദൃഷ്ട്യാ കുറ്റം ചെയ്തു എന്ന് ബോധ്യപ്പെട്ടവരാണ് , രണ്ടു പേരും വിജയത്തിലേക്കാണ് കോടതിയിൽ കേസ് വാദിച്ചതും.പക്ഷേ കോടതിയുടെ സമീപനം രണ്ടായിരുന്നു , ഒരാൾ പ്രതിക്കൂട്ടിൽ നിന്ന് വാദിച്ചപ്പോൾ മറ്റൊരാൾ സിംഹാസനത്തിലിരുന്നു .അപൂർണാനന്ദൻ കോടതിയിൽ പലപ്രാവശ്യം പരിഹാസ ചിരികൾക്ക് പാത്രമായപ്പോൾ രാജാവിന്റെ മണ്ടൻ സ്വപ്നം കേട്ടപ്പോൾ പോലും കോടതിയിലെ ആരും ചിരിച്ചില്ല ,കളിയാക്കിയില്ല.

ഇത് തന്നെയാണ് ഈ സിനിമ ചർച്ച ചെയ്യുന്ന വിഷയവും. ഈ രാജ്യത്തു നിലനിൽക്കുന്ന നീതി ന്യായ വ്യവസ്ഥ ന്യായമായിട്ടാണോ പ്രവർത്തിക്കുന്നത് ?വളരെയധികം വളർന്നു പന്തലിച്ചു മൂല്യങ്ങളുള്ള സിവിലൈസ്‌ഡ്‌ സൊസൈറ്റി എന്നു നമ്മൾ വിചാരിക്കുന്ന നമ്മുടെ സിവിലൈസേഷൻ ഇപ്പൊഴും രാജാവിന്റെ ആസനത്തിനു കീഴിൽ തന്നെയാണ് എന്ന ഓർമപ്പെടുത്തൽ കൂടിയാണ് മഹാവീര്യർ.


![നിവിൻ പോളിയുടെ അപൂർണാനന്ദൻ എന്ന കഥാപാത്രം ആരാണ് ? എന്താണ് ?](https://cdn.boolokam.com/articles/2022/08/FFFW.webp)**John Samuel** കഴിഞ്ഞ കുറച്ചു കാലത്തിനിടയ്ക്ക് ഇത്രയധികം ചിന്തിപ്പിച്ച മറ്റൊരു സിനിമയുണ്ടാകില്ല.മഹാവീര്യർ കണ്ടിട്ട് എനിക്കുണ്ടായ രണ്ട് ചോദ്യങ്ങളും കണ്ടെത്തിയ ഉത്തരങ്ങളുമാണ് ഈ കുറിപ്പ്. **ചോദ്യം 1. നിവിൻ പോളിയുടെ അപൂർണാനന്ദൻ എന്ന കഥാപാത്രം ആരാണ് ? എന്താണ് ?** ഇവിടെ ഈ കഥാപാശ്ചാത്തലം ഒരുക്കുന്നതിന് വേണ്ടിയുള്ള ഏറ്റവും നല്ല ടൂൾ ആയിട്ടാണ് അപൂർണാനന്ദനെ എനിക്ക് തോന്നിയത്. കാരണം അയാളാണ് ഭൂതകാലത്തിലും വർത്തമാന കാലത്തിലും എല്ലാം ഉള്ള ഒരേയൊരു കണക്ടിങ് ഫാക്ടർ. ഇവിടെ ടൈം ട്രാവൽ തുറന്നു കൊടുക്കുന്നത് അയാളുടെ കഥാപാത്രമാണ് , നമ്മുടെ ഡോക്ടർ സ്ട്രെയിഞ്ച് ഒക്കെപ്പോലെ എന്നു വേണമെങ്കിൽ പറയാം.മറ്റൊരു തരത്തിൽ ചിന്തിച്ചാൽ അയാൾ സമയം തന്നെ ആണെന്നും പറയാം, കാരണം അയാളുടെ പേരും സ്വഭാവവും അറിവും എല്ലാം സമയത്തോട് ചേർന്നു നിൽകുന്നവയാണ്. സമയം അപൂർണവും പൂർണമായും നിർവചിക്കാൻ കഴിയാത്തതുമായ ഒരു സംഗതിയാണ്. പക്ഷേ കാല ചക്രത്തിന്റെ എല്ലാ രേഖപ്പെടുത്തലുകളും സമായധിഷ്ഠിതമാണ്താനും. " കാലം മായ്ക്കാത്ത മുറിവുകളില്ല " എന്നൊരു ചൊല്ല് നമ്മൾ കെട്ടിരിക്കുമല്ലോ , ഈ ചൊല്ലിന്റെ യഥാർഥ വിഷ്വൽ ആയിരുന്നു ചിത്രത്തിന്റെ ക്ലൈമാക്സിൽ ചാട്ടവാർ അടിയേറ്റു വീണു കിടക്കുന്ന പെണ്കുട്ടിയുടെ ശരീരത്തിൽ നേർത്ത തൂവൽ കൊണ്ടു തഴുകുന്ന രംഗം. അത് ചെയ്തത് അപൂർണാനന്ദൻ ആണ്, അതുകൊണ്ട് തന്നെ അയാൾ സമായമാണെന്നും കാലമാണെന്നും പറയാം.ഈ രംഗത്തെ മറ്റൊരു തരത്തിൽ വ്യാഖ്യാനിച്ചാൽ ; കണ്ണീരു വരുത്താൻ കരയിപ്പിക്കണം - കരയിപ്പിക്കണമെങ്കിൽ ഉപദ്രവിക്കണം എന്നത് വളരെ പ്രാകൃതമായ ഒരു മുറിവായി കണ്ടാൽ , കണ്ണീരു വരുത്താൻ സന്തോഷിപ്പിച്ചാലും മതി എന്ന തൂവൽ സ്പർശം കാലത്തിന്റെ മുറിവുണക്കൽ തന്നെയാണ്.ഇവിടെ മുറിവിനും പല അർഥതലങ്ങളും കണ്ടെത്താനാകും , നമ്മുടെ നാട്ടിൽ നിലനിന്നിരുന്ന ദുരാചാരങ്ങൾ മുതൽ ഇപ്പോഴും നിലനിൽക്കുന്ന ഒട്ടനവധി അന്യായങ്ങളും ഈ മുറിവിൽ പെടുത്താനാകും. **![](https://cdn.boolokam.com/articles/2022/08/23344.jpg)ചോദ്യം 2. സിനിമയുടെ ആദ്യ പകുതിയും രണ്ടാം പകുതിയും തമ്മിൽ എന്ത് ബന്ധമാണുള്ളത് ?** ആദ്യ പകുതിയിലെ മോഷണം പ്രഥമദൃഷ്ട്യാ മോഷണം ആണെങ്കിലും അത് ചെയ്തത് അപൂർണാനന്ദൻ ആണെന്ന് കാണിക്കുന്നില്ല. അയാളല്ലെന്നു അയാൾ വാദിച്ചു വെക്കുന്നുണ്ടെങ്കിലും അവിടെ കോടതി ഒരു തീർപ്പ് പറയുന്നില്ല. അയാൾ കുറ്റം ചെയ്തിട്ടില്ലെന്ന് വാദിച്ചുറപ്പിച്ചിട്ടും അയാൾക്ക് നീതി അവിടെ കിട്ടുന്നില്ല. ഇനി അതല്ല അയാൾ കുറ്റക്കാരൻ ആണെന്ന് പോലും കോടതി പറയുന്നില്ല. അയാൾ പ്രജയാണ് , എന്നെയും നിങ്ങളെയും പോലെ സാധാരണ ഒരാൾ. സാധാരണക്കാരന്റെ നീതി വ്യവഹാരം വൈകിപ്പിച്ചുകൊണ്ട് കോടതി എടുക്കുന്ന അടുത്ത കേസ് രാജാവിന്റെതാണ്, ആദ്യത്തെ കേസ് പോലെ തന്നെ ആരും സമാന്യബുദ്ധയിൽ ചിന്തിച്ചാൽ രാജാവ് കുറ്റക്കാരൻ ആണെന്ന് ബോധ്യപ്പെടുന്ന ഒരു കേസ്, ആ കേസിൽ വാദം മുഴുവനും കേട്ടു രാജാവ് കുറ്റക്കാരൻ അല്ലെന്നു വിധിക്കുകയും രാജ ഇങ്കിതം നടപ്പിലാക്കുകയും ചെയ്യുകയാണ് കോടതി. ഇവിടെ പ്രിവിലേജ്ഡ് ആയ രാജാവിന് അന്യായമായി പെട്ടെന്ന് നടപ്പിലാക്കി കിട്ടുന്ന നീതി അപൂർണാനന്ദന് വൈകിപ്പിച്ചിരിക്കുന്നതായി കാണാം.രണ്ടുപേരും പ്രഥമ ദൃഷ്ട്യാ കുറ്റം ചെയ്തു എന്ന് ബോധ്യപ്പെട്ടവരാണ് , രണ്ടു പേരും വിജയത്തിലേക്കാണ് കോടതിയിൽ കേസ് വാദിച്ചതും.പക്ഷേ കോടതിയുടെ സമീപനം രണ്ടായിരുന്നു , ഒരാൾ പ്രതിക്കൂട്ടിൽ നിന്ന് വാദിച്ചപ്പോൾ മറ്റൊരാൾ സിംഹാസനത്തിലിരുന്നു .അപൂർണാനന്ദൻ കോടതിയിൽ പലപ്രാവശ്യം പരിഹാസ ചിരികൾക്ക് പാത്രമായപ്പോൾ രാജാവിന്റെ മണ്ടൻ സ്വപ്നം കേട്ടപ്പോൾ പോലും കോടതിയിലെ ആരും ചിരിച്ചില്ല ,കളിയാക്കിയില്ല. ഇത് തന്നെയാണ് ഈ സിനിമ ചർച്ച ചെയ്യുന്ന വിഷയവും. ഈ രാജ്യത്തു നിലനിൽക്കുന്ന നീതി ന്യായ വ്യവസ്ഥ ന്യായമായിട്ടാണോ പ്രവർത്തിക്കുന്നത് ?വളരെയധികം വളർന്നു പന്തലിച്ചു മൂല്യങ്ങളുള്ള സിവിലൈസ്‌ഡ്‌ സൊസൈറ്റി എന്നു നമ്മൾ വിചാരിക്കുന്ന നമ്മുടെ സിവിലൈസേഷൻ ഇപ്പൊഴും രാജാവിന്റെ ആസനത്തിനു കീഴിൽ തന്നെയാണ് എന്ന ഓർമപ്പെടുത്തൽ കൂടിയാണ് മഹാവീര്യർ.
