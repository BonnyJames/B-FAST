---
author: Beaumaris
categories:
- Entertainment
comment_count: 0
date: 2023-11-25 06:13:25
draft: false
image: ''
like_count: 22734
share_count: 11823
tags:
- David Fincher
- killer
- review
title: ഡേവിഡ് ഫിഞ്ചറിന്റെ സിനിമകളിൽ ഏറ്റവും താഴത്തെ പടിയിൽ കിടക്കുന്ന ഒന്നായിരിക്കണം
  'കില്ലർ'
view_count: 458718
---

**Vani Jayate** ഡേവിഡ് ഫിഞ്ചറിന്റെ സിനിമകളിൽ ഏറ്റവും താഴത്തെ പടിയിൽ കിടക്കുന്ന ഒന്നായിരിക്കണം കില്ലർ. ആദ്യത്തെ പത്തിരുപത് മിനിറ്റുകളിൽ പ്രേക്ഷകരെ ദൃശ്യങ്ങളിലേക്ക് ആഗിരണം ചെയാൻ കഴിയുന്ന എന്തെങ്കിലും ഉണ്ടാവണം എന്നുള്ളത് മികച്ച സിനിമകളുടെ അവിഭാജ്യ ഘടകമാണ്. ഇവിടെ അങ്ങിനെ ഒന്നില്ല. തുടക്കത്തിലേ പ്രേക്ഷകരെ നഷ്ടപ്പെടുത്തുകയാണ്. ഒരു പക്ഷെ നായകനായ മൈക്കൽ ഫാസ്ബെൻഡറ്ക്ക് ഉണ്ടാവേണ്ട സ്‌ക്രീൻ പ്രെസൻസിന്റെ അസാന്നിധ്യമാവാം.. അല്ലെങ്കിൽ അയാളുടെ ബോറടിപ്പിക്കുന്ന മോണോലോഗുകൾ ആവാം... https://youtu.be/5S7FR_HCg9g എന്തുകൊണ്ടോ മറ്റൊരു സ്റ്റൈലിഷ് അസാസിൻ മൂവി ആവേണ്ട കില്ലർ തുടക്കത്തിലേ തന്നെ എൻഗേജിങ് ആവാതെ പോവുകയാണ്. സ്ലോ ബർണർ ഗണത്തിൽ പെട്ട ത്രില്ലറുകൾ ഒക്കെ മെല്ലെ തുടങ്ങി ഗതിവേഗം കിട്ടുന്നവയാണ് എങ്കിലും, ആ തുടക്കങ്ങളിൽ ഒക്കെ പിടിച്ചിരുത്താൻ സാധിക്കുന്ന ഏതെങ്കിലുമൊക്കെ ഘടകങ്ങൾ ഉണ്ടായിരുന്നു. ഇവിടെ അങ്ങിനെയൊന്നില്ല. വലിയ പോസിറ്റിവ് റിവ്യൂകൾ ഒക്കെ കണ്ടിരുന്നവെങ്കിലും വ്യക്തിപരമായി നിരാശപ്പെടുത്തുന്ന ഒരു അനുഭവമായി കില്ലർ. നെറ്ഫ്ലിക്സിൽ സ്ട്രീം ചെയ്യുന്നുണ്ട്