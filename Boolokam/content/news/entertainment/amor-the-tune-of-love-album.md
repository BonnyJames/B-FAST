---
author: Beaumaris
categories:
- Entertainment
comment_count: 0
date: 2023-06-08 07:02:15
draft: false
image: ''
like_count: 49896
share_count: 20076
tags:
- Amor - the Tune of Love !
- Amor album
title: സ്വവർഗ്ഗ പ്രണയം പശ്ചാത്തലമാക്കി ഒരു മ്യുസിക്ക് ആൽബം യുടുബിൽ വൈറലാകുന്നു
view_count: 2176000
---

സ്വവർഗ്ഗ പ്രണയം പശ്ചാത്തലമാക്കി ഒരു മ്യുസിക്ക് ആൽബം യുടുബിൽ വൈറലാകുന്നു. അമോർ എന്നാണ് ആൽബത്തിന്റെ പേര്. കേരള സർവ്വകലശാല മനശാസ്ത്ര അധ്യാപികയും , എഴുത്തുകാരിയുമായ ടി ജി മറിയം ആണ് ഗാനത്തിന്റെ രചയിതാവ്. ജിജോ കുര്യാക്കോസാണ് മ്യുസിക്ക് ആൽബത്തിന്റെ സംവിധായകൻ. യൂനസ്സ് മറിയം , രതീഷ് ചന്ദ്രൻ , എന്നിവരാണ് അഭിനേതാക്കൾ . വിഷ്യൽ ക്യാളിറ്റിയും, പാട്ടിന്റെ വരികളും , ആലാപനമികവ് കൊണ്ടും ഗാനം ശ്രദ്ധിക്കപ്പെടുന്നു. പുരുഷസ്വവർഗപ്രണയത്തിന്റെ വൈകാരിക അംശങ്ങൾ പേറുന്നതും, പ്രണയിയുടെ സാമീപ്യമാഗ്രഹിക്കുന്ന അനുരാഗിയുടെ വികാരങ്ങൾ അവതരിപ്പിക്കുന്നതുമായ ഒരു മലയാള ദൃശ്യഗാനമാണ് 'അമോർ'. പ്രണയത്തിന്റെ തീവ്രതയിൽ വിശ്വസിക്കുന്ന, പ്രണയസംബന്ധിയായ മനുഷ്യാവകാശങ്ങൾക്ക് വേണ്ടി നിലകൊളളുന്ന എവർക്കുമായാണ് ഈ ഗാനം സമർപ്പിക്കുന്നത്. https://youtu.be/iRB3CJHPTsQ പ്രണയത്തിന് വിശ്വസനീയമായ ഒരു സ്വഭാവമുണ്ടെന്ന് വർണ്ണിക്കപ്പെടുമ്പോഴും കേരളത്തിലേതുൾപ്പെടെയുള്ള പല സാംസ്കാരികസമൂഹങ്ങളിലും പ്രണയത്തിന്റെ ഹെറ്ററോനോർവേറ്റിവ് തലം മാത്രമാണ് ഭൂരിഭാഗം ദൃശ്യപ്രണയപ്രതിപാദനങ്ങളും ഉറപ്പിക്കുന്നത്. പൊതുവേ ഹോമോഫോബിക് ആയ മലയാളി ഇടങ്ങളിൽ അതുകൊണ്ടു തന്നെ സ്വവർഗപ്രണയമുൾപ്പെടെയുള്ള ഹെറ്ററോനോർവേറ്റിവ് ഇതര പ്രേമ-പ്രതിനിധാനങ്ങൾ നന്നേ വിരളമാണ്. ഇതിനൊരു സാംസ്കാരിക പ്രതികരണമെന്നോണം ആണ് ഈ ക്വിയർ സ്വാഭിമാനമാസത്തിൽ 'അമോർ- ദി ട്യൂൺ ഓഫ് ലവ്' എന്ന പ്രണയഗീതം അവതരിപ്പിക്കപ്പെടുന്നത്. **വരികൾ** മുത്തം കൊടുത്തിട്ടും കെട്ടിപ്പുടിച്ചിട്ടും പൂതി മാറാത്തവനെന്റെ ചെക്കൻ നൊമ്പരക്കാടുകൾ വെട്ടിത്തെളിച്ചതിൽ കപ്പിത്താനാകുന്ന മുത്തു-മണി (2) നീ പോയ് വരുവോളം ഞാൻ പോയ് വരുവോളം പിന്നെയും പിന്നെയും പിന്നേയും കാണാമറയത്തും ഖൽബിലെ താളത്തിൽ ഒപ്പം വരുന്നവൻ എന്റെ ചെക്കൻ(കാണാമറയത്തും) ആകാശപ്പൊക്കത്തിൽ ഓശാന പാടീട്ടും മാറ് തുറന്നിട്ടും കൊഞ്ചിക്കുഴഞ്ഞിട്ടും പിന്നെയും പിന്നെയും പിന്നേയും (നീ പോയ് വരുവോളം ) മുത്തം കൊടുത്തിട്ടും കെട്ടിപ്പുടിച്ചിട്ടും പൂതി മാറാത്തവനെന്റെ ചെക്കൻ നൊമ്പരക്കാടുകൾ വെട്ടിത്തെളിച്ചതിൽ കപ്പിത്താനാകുന്ന മുത്തു-മണി (2) പോകുന്ന പാതയിൽ മേലേയും താഴെയും പൂക്കൾ വിരിച്ചും കുട പിടിച്ചും(പോകുന്ന പാതയിൽ) കോളിളക്കി ആഴക്കടലിളക്കി അതിൽ മുങ്ങിയും പൊങ്ങിയും കുഞ്ഞിക്കുളിരായി മേഘമായി മിന്നലായി മാരിയായി(നീ പോയ് വരുവോളം) മുത്തം കൊടുത്തിട്ടും കെട്ടിപ്പുടിച്ചിട്ടും പൂതി മാറാത്തവനെന്റെ ചെക്കൻ നൊമ്പരക്കാടുകൾ വെട്ടിത്തെളിച്ചതിൽ കപ്പിത്താനാകുന്ന മുത്തു-മണി (2) നീ പോയ് വരുവോളം ഞാൻ പോയ് വരുവോളം