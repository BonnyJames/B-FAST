---
title: "തെലുങ്കർക്ക് റിബൽ സ്റ്റാർ എന്നാൽ കൃഷ്ണം രാജുവും പിന്തുടർച്ചയായി പ്രഭാസും ആണെങ്കിൽ കന്നഡികർക്കത് അംബരീഷാണ്"
date: 2023-11-24T16:26:34
draft: false
categories: ["Entertainment"]
tags: ['Ambarish', 'rebel star ambarish']
author: "Beaumaris"
---

<strong>Bineesh K Achuthan </strong>

റിബൽ സ്റ്റാർ എന്നാൽ ഇന്ന് പലർക്കും ബാഹുബലി ഫെയിം പ്രഭാസാണ്. വാസ്തവത്തിൽ പ്രഭാസിന്റെ പിതൃ സഹോദരനും 70 - കളിലും 80 - കളിലും തെലുങ്കിലെ മുൻനിര താരവുമായിരുന്ന കൃഷ്ണം രാജുവാണ് യഥാർത്ഥ റിബൽ സ്റ്റാർ. സിനിമയിൽ അദ്ദേഹത്തിന്റെ അനന്തരാവകാശി എന്ന നിലയിൽ ആ പട്ടം പ്രഭാസിനും കിട്ടിയെന്ന് മാത്രം. വ്യവസ്ഥിതിയെ എതിർക്കുകയും സമൂഹത്തിലെ മൂല്യച്യുതികളെ ചോദ്യം ചെയ്യുകയും ചെയ്ത താരമെന്ന നിലയിലാണ് കൃഷ്ണം രാജുവിന് റിബൽ സ്റ്റാർ എന്ന പേര് ലഭിച്ചത്. തെലുങ്കർക്ക് റിബൽ സ്റ്റാർ എന്നാൽ കൃഷ്ണം രാജു ആണെങ്കിൽ കന്നഡികർക്കത് അംബരീഷാണ്. ഒരു തലമുറയുടെ മുഴുവൻ ആവേശമായിരുന്ന, കർണ്ണാടക ചലച്ചിത്ര പ്രേക്ഷകരുടെ പ്രിയങ്കരനായി റിബൽ സ്റ്റാർ അംബരീഷ് വിട പറഞ്ഞിട്ട് ഇന്ന് (നവംബർ 24) 5 വർഷം.

<img class="size-full wp-image-431114 aligncenter" src="https://cdn.boolokam.com/articles/2023/11/r22222-1.jpg" alt="" width="750" height="500" />കന്നടയിലെ ഇതിഹാസ ചലച്ചിത്രകാരൻ പുട്ടണ്ണ കനഗൽ സംവിധാനം ചെയ്ത നാഗരഹാലു എന്ന ചിത്രത്തിലൂടെ 1972 - ലായിരുന്നു അംബരീഷിന്റെ ചലച്ചിത്ര പ്രവേശനം. പ്രതിനായകന്റെ വേഷമായിരുന്നു അംബരീഷിന് അതിൽ. ആ ചിത്രത്തിലെ നായകനാകട്ടെ കന്നഡത്തിന്റെ സാഹസിക സിംഹം എന്നറിയപ്പെടുന്ന വിഷ്ണുവർദ്ധനും. അദ്ദേഹത്തിന്റെ ആദ്യ നായക വേഷവും അതായിരുന്നു. 1974 - ൽ എൻ ശങ്കരൻ നായരുടെ വിഷ്ണുവിജയത്തിലൂടെ അംബരീഷ് മലയാള സിനിമയിലുമെത്തി. കമൽഹാസൻ നായക വേഷം ചെയ്ത വിഷ്ണു വിജയത്തിലും പ്രതിനായക വേഷമായിരുന്നു അംബരീഷിന്. ക്രമേണ സഹനടൻ വേഷങ്ങളിലൂടെ 70 - കളുടെ അവസാനത്തോടെ അംബരീഷ് നായകതാരമായി വളർന്നു. നായകതാരം എന്ന നിലയിൽ വിഷ്ണുവർദ്ധൻ ഇതിനകം രാജ്കുമാറിന്റെ തൊട്ട് പിന്നിലെത്തിയിരുന്നു.

<img class="alignnone size-full wp-image-431115" src="https://cdn.boolokam.com/articles/2023/11/wffwffff.jpg" alt="" width="1600" height="960" />രാജ്കുമാറിന്റെ അപ്രമാദിത്വം നിലനിൽക്കെ തന്നെ സമാന്തരമായി വളർന്നു വന്ന രണ്ട് താരങ്ങളായിരുന്നു അംബരീഷും വിഷ്ണുവർദ്ധനും. 80 - കളുടെ ആദ്യ പാദത്തോടെ ഇരുവർക്കും സൂപ്പർതാര പരിവേഷം ലഭിച്ചു. കുറ്റവാളികളും രാഷ്ട്രീയാധികാരികളും തമ്മിലുള്ള അവിശുദ്ധ ബന്ധത്തെ തുറന്ന് കാട്ടുന്ന അന്ത എന്ന ചിത്രം അക്കാലത്തേറെ കോളിളക്കം സൃഷ്ടിച്ചിരുന്നു. പൂവിന് പുതിയ പൂന്തെന്നൽ, ന്യൂ ഡൽഹി തുടങ്ങിയ മലയാള ചിത്രങ്ങളുടെ കന്നട പതിപ്പിലെ നായകനായത് അംബരീഷായിരുന്നു.

<img class="size-full wp-image-431116 aligncenter" src="https://cdn.boolokam.com/articles/2023/11/DsyOEVtU4AAbhVX.jpg" alt="" width="660" height="616" />90 - കളോടെ അംബരീഷ് രാഷ്ട്രീയത്തിൽ സജീവമായി. മൂന്ന് തവണ അദ്ദേഹം ലോകസഭയിലേക്ക് തെരഞ്ഞെടുക്കപ്പെട്ടിട്ടുണ്ട്. 2000 - ത്തോട് കൂടി കാരക്ർ റോളുകളിലേക്ക് പതിയെ ചുവട് മാറിയ അംബരീഷ് വ്യത്യസ്തമായ ഒട്ടേറെ കഥാപാത്രങ്ങളെ അവതരിപ്പിച്ചു. 2018 നവംബർ 24 - ന്, മാണ്ഡ്യയുടെ പുത്രൻ എന്നറിയപ്പെട്ട അംബരീഷ് ഹൃദയാഘാതത്തെതുടർന്ന് മരണപ്പെട്ടു. മലയാളികൾക്കേറെ സുപരിചിതയായ സുമലതയായിരുന്നു അദ്ദേഹത്തിന്റെ ജീവിതപങ്കാളി.


![തെലുങ്കർക്ക് റിബൽ സ്റ്റാർ എന്നാൽ കൃഷ്ണം രാജുവും പിന്തുടർച്ചയായി പ്രഭാസും ആണെങ്കിൽ കന്നഡികർക്കത് അംബരീഷാണ്](https://cdn.boolokam.com/articles/2023/11/r22222-1.jpg)**Bineesh K Achuthan** റിബൽ സ്റ്റാർ എന്നാൽ ഇന്ന് പലർക്കും ബാഹുബലി ഫെയിം പ്രഭാസാണ്. വാസ്തവത്തിൽ പ്രഭാസിന്റെ പിതൃ സഹോദരനും 70 - കളിലും 80 - കളിലും തെലുങ്കിലെ മുൻനിര താരവുമായിരുന്ന കൃഷ്ണം രാജുവാണ് യഥാർത്ഥ റിബൽ സ്റ്റാർ. സിനിമയിൽ അദ്ദേഹത്തിന്റെ അനന്തരാവകാശി എന്ന നിലയിൽ ആ പട്ടം പ്രഭാസിനും കിട്ടിയെന്ന് മാത്രം. വ്യവസ്ഥിതിയെ എതിർക്കുകയും സമൂഹത്തിലെ മൂല്യച്യുതികളെ ചോദ്യം ചെയ്യുകയും ചെയ്ത താരമെന്ന നിലയിലാണ് കൃഷ്ണം രാജുവിന് റിബൽ സ്റ്റാർ എന്ന പേര് ലഭിച്ചത്. തെലുങ്കർക്ക് റിബൽ സ്റ്റാർ എന്നാൽ കൃഷ്ണം രാജു ആണെങ്കിൽ കന്നഡികർക്കത് അംബരീഷാണ്. ഒരു തലമുറയുടെ മുഴുവൻ ആവേശമായിരുന്ന, കർണ്ണാടക ചലച്ചിത്ര പ്രേക്ഷകരുടെ പ്രിയങ്കരനായി റിബൽ സ്റ്റാർ അംബരീഷ് വിട പറഞ്ഞിട്ട് ഇന്ന് (നവംബർ 24) 5 വർഷം. കന്നടയിലെ ഇതിഹാസ ചലച്ചിത്രകാരൻ പുട്ടണ്ണ കനഗൽ സംവിധാനം ചെയ്ത നാഗരഹാലു എന്ന ചിത്രത്തിലൂടെ 1972 - ലായിരുന്നു അംബരീഷിന്റെ ചലച്ചിത്ര പ്രവേശനം. പ്രതിനായകന്റെ വേഷമായിരുന്നു അംബരീഷിന് അതിൽ. ആ ചിത്രത്തിലെ നായകനാകട്ടെ കന്നഡത്തിന്റെ സാഹസിക സിംഹം എന്നറിയപ്പെടുന്ന വിഷ്ണുവർദ്ധനും. അദ്ദേഹത്തിന്റെ ആദ്യ നായക വേഷവും അതായിരുന്നു. 1974 - ൽ എൻ ശങ്കരൻ നായരുടെ വിഷ്ണുവിജയത്തിലൂടെ അംബരീഷ് മലയാള സിനിമയിലുമെത്തി. കമൽഹാസൻ നായക വേഷം ചെയ്ത വിഷ്ണു വിജയത്തിലും പ്രതിനായക വേഷമായിരുന്നു അംബരീഷിന്. ക്രമേണ സഹനടൻ വേഷങ്ങളിലൂടെ 70 - കളുടെ അവസാനത്തോടെ അംബരീഷ് നായകതാരമായി വളർന്നു. നായകതാരം എന്ന നിലയിൽ വിഷ്ണുവർദ്ധൻ ഇതിനകം രാജ്കുമാറിന്റെ തൊട്ട് പിന്നിലെത്തിയിരുന്നു. ![](https://cdn.boolokam.com/articles/2023/11/wffwffff.jpg)രാജ്കുമാറിന്റെ അപ്രമാദിത്വം നിലനിൽക്കെ തന്നെ സമാന്തരമായി വളർന്നു വന്ന രണ്ട് താരങ്ങളായിരുന്നു അംബരീഷും വിഷ്ണുവർദ്ധനും. 80 - കളുടെ ആദ്യ പാദത്തോടെ ഇരുവർക്കും സൂപ്പർതാര പരിവേഷം ലഭിച്ചു. കുറ്റവാളികളും രാഷ്ട്രീയാധികാരികളും തമ്മിലുള്ള അവിശുദ്ധ ബന്ധത്തെ തുറന്ന് കാട്ടുന്ന അന്ത എന്ന ചിത്രം അക്കാലത്തേറെ കോളിളക്കം സൃഷ്ടിച്ചിരുന്നു. പൂവിന് പുതിയ പൂന്തെന്നൽ, ന്യൂ ഡൽഹി തുടങ്ങിയ മലയാള ചിത്രങ്ങളുടെ കന്നട പതിപ്പിലെ നായകനായത് അംബരീഷായിരുന്നു. ![](https://cdn.boolokam.com/articles/2023/11/DsyOEVtU4AAbhVX.jpg)90 - കളോടെ അംബരീഷ് രാഷ്ട്രീയത്തിൽ സജീവമായി. മൂന്ന് തവണ അദ്ദേഹം ലോകസഭയിലേക്ക് തെരഞ്ഞെടുക്കപ്പെട്ടിട്ടുണ്ട്. 2000 - ത്തോട് കൂടി കാരക്ർ റോളുകളിലേക്ക് പതിയെ ചുവട് മാറിയ അംബരീഷ് വ്യത്യസ്തമായ ഒട്ടേറെ കഥാപാത്രങ്ങളെ അവതരിപ്പിച്ചു. 2018 നവംബർ 24 - ന്, മാണ്ഡ്യയുടെ പുത്രൻ എന്നറിയപ്പെട്ട അംബരീഷ് ഹൃദയാഘാതത്തെതുടർന്ന് മരണപ്പെട്ടു. മലയാളികൾക്കേറെ സുപരിചിതയായ സുമലതയായിരുന്നു അദ്ദേഹത്തിന്റെ ജീവിതപങ്കാളി.
