---
author: Beaumaris
categories:
- Entertainment
comment_count: 0
date: 2022-03-27 07:23:39
draft: false
image: ''
like_count: 81643
share_count: 33168
tags:
- allu arjun
- JUNIOR NTR
- RAJAMAULI
- RAMCHARAN
- rrr movie
title: ആർ ആർ ആറിനെയും രാംചരണിനെയും പുകഴ്ത്തി അല്ലു അർജുൻ
view_count: 1938762
---

രാജമൗലി ഒരുക്കിയ ദൃശ്യവിസ്മയം ആണ് ആർ ആർ ആർ. ഇന്ത്യൻ ഭാഷകളിൽ മാത്രമല്ല ഇംഗ്ലീഷ് ഉൾപ്പടെ അനവധി ലോകഭാഷകളിലും ഒരുക്കിയിട്ടുണ്ട്. 186 മിനിട്ടാണ് ചിത്രത്തിന്റെ സമയം. രാംചരണും ജൂനിയർ എൻ ടി ആറും ആണ് നായകന്മാർ. അലിയാഭട്ട് ആണ് നായിക. അജയ്‌ദേവ്ഗണും മറ്റൊരു പ്രധാനവേഷത്തിൽ എത്തുന്നുണ്ട്. ഇപ്പോഴിതാ തെലുങ്കിലെ മറ്റൊരു സൂപ്പർതാരം അല്ലുഅർജുൻ ആർ ആർ ആറിനെ പുകഴ്ത്തി രംഗത്തുവന്നിട്ടുണ്ട്. ട്വിറ്ററിലൂടെയാണ് അല്ലു തന്റെ അഭിപ്രായം പങ്കുവയ്ക്കുന്നത്. ആർ ആർ ആർ എന്തുകൊണ്ടും മികച്ച സിനിമയാണെന്നും എല്ലാരും ഗംഭീരപ്രകടനമാണ് കാഴ്ചവച്ചിരിക്കുന്നതെന്നും അല്ലു കുറിച്ചു . രാംചരൻ തന്റെ സിനിമാജീവിതത്തിലെ ഏറ്റവും മികച്ച പ്രകടനമാണ് കാഴ്ചവച്ചിരിക്കുന്നത്. രാംചരണിന്റെ അഭിനയംകണ്ടു അഭിമാനം തോന്നിയെന്ന് പറഞ്ഞ അല്ലു ജൂനിയർ എൻ ടി ആറിനെയും പ്രശംസിച്ചിട്ടുണ്ട്.