---
title: "സജി നന്ദ്യാട്ടിന്റെ വേവലാതിയെ ബഹുമാനിച്ചു കൊണ്ട് തന്നെ ചോദിക്കട്ടെ, പ്രേക്ഷകർ സിനിമക്കായി മാറ്റി വെക്കുന്ന പണത്തിന്റെ പറ്റി ഒരക്ഷരം മിണ്ടാത്തത് എന്ത് കൊണ്ടാണ് ?"
date: 2023-11-27T05:30:10
draft: false
categories: ["Entertainment"]
tags: ['aswanth kok', 'Janakeeya kodathi', 'saji nanthiyattu']
author: "Beaumaris"
---

<strong>Jishnu Anil </strong>

വാദിച്ച് ജയിക്കാൻ പറ്റാത്ത ഒരു വിഷയം ആണെന്നത് പോട്ടെ... ചോദ്യങ്ങളും ആരോപണങ്ങളും ഉന്നയിക്കുമ്പോൾ മിനിമം ഒരു നിലവാരം ആവാം. നിലവാരമില്ലാത്ത തരത്തിൽ സിനിമ റിവ്യൂ ചെയ്യുന്നതിനെതിരെ സംസാരിക്കുമ്പോൾ തന്നെ ആണ് ഈ നിലവാരമില്ലായിമ ഇയാളുടെ ഭാഗത്തു നിന്ന് ഉണ്ടാവുന്നത് എന്നതാണ് ഏറ്റവും വലിയ രസം!!

തനിക്ക് ഭീഷ്മപർവത്തിന്റെ അർത്ഥം അറിയാമോ? ഇല്ലെങ്കിൽ ആ സിനിമയെ റിവ്യൂ ചെയ്യാൻ തനിക്ക് അധികാരം ഇല്ലാ.
“രണ്ട് പേജുള്ള ഒരു സീൻ എത്ര ഷോട്ടിൽ എടുക്കും ഉത്തരം പറ ...”
ഒരാൾക്ക് ഒരു സിനിമയെ റിവ്യൂ ചെയ്യാൻ കഴിവുണ്ടോ എന്ന് തെളിയിക്കാൻ വേണ്ടി ചോദിക്കുന്ന ചോദ്യങ്ങൾ ആണിതൊക്കെ എന്ന് ഓർക്കണം.

https://youtu.be/JUWwlT0uAhY

2 പേജുള്ള ഒരു സീൻ എത്ര ഷോട്ടിൽ എടുക്കും എന്ന് ചോദിക്കുന്നത് തന്നെ എന്ത് അസംബന്ധം ആണ്!! ഒരു സീനിന്റെ സിറ്റുവേഷൻസ് അനുസരിച്ചും അതാത് സംവിധായാകരുടെ താല്പര്യത്തിനും അനുസരിച്ച് ആയിരിക്കും അതിലെ ഷോട്ടുകളുടെ എണ്ണം വരുക എന്നത് ‘സിനിമ ’ എന്ന വാക്ക് കേട്ട് പരിചയം ഉള്ള ഒരു വ്യക്തിക്ക് പോലും മനസിലാക്കാവുന്ന കാര്യമാണ്. സജി നന്ദ്യാട്ടിന് ആ വ്യക്തത ഇല്ലാത്തതാണോ അതോ ശെരിക്കും കോക്കിന്റെ വിവരം അളന്നതാണോ എന്ന് അദ്ദേഹത്തിന് മാത്രം അറിയാം .

170 സിനിമ മലയാളത്തിൽ ഇറങ്ങുമ്പോൾ അതെല്ലാം നല്ലതാണെന്നു തങ്ങൾ വാദിക്കുന്നില്ല എന്ന് സജി സ്വയം പറയുന്നുണ്ട്. പിന്നീട് ആശ്വന്ത് കോക്ക് നെഗറ്റീവ് റിവ്യൂ എന്തിന് നിർത്തണം എന്ന് ചോദിച്ചാൽ ഒരാഴ്ച എങ്കിലും ഓടി ബ്രെക്ക് ഈവൻ ആകേണ്ട പടങ്ങൾ പോലും കോക്കിനെ പോലെയുള്ള ഇൻഫ്ലുവെൻസേഴ്‌സിന്റെ റിവ്യൂ കാരണം രണ്ടാമത്തെ ദിവസം മാറി പോകുന്നു എന്നാണ് ആശാന്റെ ന്യായം. ആദ്യ ദിവസം പോലും പല സിനിമകളും ഇറങ്ങി എന്നത് പലരും അറിയുന്നത് ഇത്തരത്തിലുള്ള റിവ്യൂ കണ്ടാണ്. അതേപോലെ ആ സിനിമ രണ്ടാം ദിവസം തന്നെ വീഴണം എങ്കിൽ അത്‌ പ്രേക്ഷകനെ എത്രത്തോളം മടുപ്പിച്ചിട്ട് ആയിരിക്കാം എന്ന് ഇവർ ചിന്തിക്കുന്നില്ല .

സജി നധ്യാട്ട് പറയുന്നത് പോലെ സോഷ്യൽ മീഡിയയിൽ റിവ്യൂ വരുന്നതിന് മുൻപുള്ള കാലത്തും വളരെ മോശമായത് കൊണ്ട് തീയേറ്റർ കളക്ഷനിലൂടെ മാത്രം ബ്രെക്ക് ഈവൻ ആകാതെ തീയേറ്റർ വിട്ട എത്രയോ സൂപ്പർ സ്റ്റാർ ചിത്രങ്ങൾ മുൻപ് വന്നിട്ടുണ്ട്. അലി ഭായിയും കാസനോവയും ഡബിൾസും ഒക്കെ ഇതിന്റെ ഉദാഹരണം മാത്രം.അന്ന് ഇത്തരത്തിലുള്ള ഓൺലൈൻ മീഡിയ റിവ്യൂ നിലവിൽ വന്നിട്ടില്ലല്ലോ... ആളുകൾക്ക് അസഹനീയം ആയത്കൊണ്ട് മാത്രമാണ് ആ സിനിമകൾക്ക് അത്തരത്തിലുള്ള അവസ്ഥ വന്നത്.ഇന്നും അത്‌ തന്നെ ആണ് നടക്കുന്നത്, നല്ല സിനിമകൾ ഏത് റിവ്യൂവർ മോശം പറഞ്ഞാലും ആളുകൾ പോയി കാണും വിജയിപ്പിക്കും, അതേ പോലെ എത്ര മോശം സിനിമയെ നല്ലാതാക്കി കാണിച്ചാലും ആളുകൾ കയ്യൊഴിയും.ഇത് രണ്ടും കാലം തെളിയിച്ചതാണ് .

കാശ് മുടക്കുന്ന പ്രൊഡ്യൂസറിനെയും ഒരു സിനിമയിൽ ജോലി ചെയ്യുന്ന മറ്റുള്ളവരെയും ഓർത്തുള്ള സജി നന്ദ്യാട്ടിന്റെ വേവലാതിയെ ബഹുമാനിച്ചു കൊണ്ട് തന്നെ ചോദിക്കട്ടെ...പ്രേക്ഷകർ സിനിമക്കായി മാറ്റി വെക്കുന്ന പണത്തിന്റെ പറ്റി ഒരക്ഷരം മിണ്ടാത്തത് എന്ത് കൊണ്ടാണ്? പ്രൊഡ്യൂസറിന്റെ പണത്തിനു വില ഉണ്ടെങ്കിൽ സിനിമ കാണുന്ന പ്രേക്ഷകന്റെ പണത്തിനും വില ഉണ്ട്, കൊടുക്കുന്ന പണത്തിനു ഒരു സിനിമ മുതലായില്ല എന്ന് തോന്നിയാൽ അതിൽ അമർഷം തോന്നാനും public പ്ലാറ്റ്ഫോമിൽ തുറന്ന് പറയാനുമുള്ള അവകാശം അവർക്കുണ്ട്.

ആശ്വന്ത് കോക്കിന്റെ റിവ്യൂ ചെയ്യുന്ന ഭാഷയെയോ ആ വ്യക്തിയേയോ ഒരിക്കലും ന്യായികരിക്കുന്നില്ല. പക്ഷെ അയാൾ നെഗറ്റീവ് റിവ്യൂ പറയുന്നത് മലയാള സിനിമ ഇൻഡസ്ട്രിയെ തന്നെ പ്രതികൂലമായി ബാധിക്കുന്നു എന്ന തരത്തിലുള്ള സംസാരങ്ങൾ കാണുമ്പോൾ ഒരു കോക്ക് വിചാരിച്ചാൽ തീരാവുന്നതാണ് മലയാള സിനിമ എന്ന പേടി സജിയെ പോലെയുള്ളവർക്ക് ഉണ്ടോ എന്നാണ് ചോദിക്കാൻ തോന്നുന്നത്, അങ്ങനെ ആണെങ്കിൽ മാറേണ്ടത് കോക്ക് അല്ല നിങ്ങൾ ഒക്കെ തന്നെ ആണ്. സ്വന്തം കഴിവ്കേടുകൾ മറ്റുള്ളവരുടെ മേൽ ചാരുന്നത് എത്ര തരംതാണ പ്രവർത്തി ആണ് .

ഇത്പോലെയുള്ള ചർച്ചകളിൽ കുറച്ച് സിനിമകൾ പ്രൊഡ്യൂസ് ചെയ്തു എന്നതിന് അപ്പുറത്തേക്ക് സംസാരിക്കുന്ന വിഷയത്തെ കുറിച്ച് യാതൊരു അറിവുമില്ലാത്ത ആളുകളെ ക്ഷണിക്കാതെ കുറച്ചെങ്കിലും വിവരമുള്ള വ്യക്തികളെ വിളിക്കാം. ഈ ചർച്ചയിൽ സജിക്ക് പകരം രഞ്ജി പണിക്കർ,രഞ്ജിത്ത് പോലെയുള്ള വ്യക്തികൾ ആയിരുന്നെങ്കിൽ ഈ ചർച്ചക്ക് വന്നേക്കാവുന്ന നിലവാരത്തിന്റെ മാറ്റം ഒന്ന് ചിന്തിച്ചു നോക്കിയാൽ മനസിലാവും.

NB : സജി നന്ദ്യാട്ട് പ്രൊഡ്യൂസ് ചെയ്ത സിനിമകൾ നോക്കിയപ്പോൾ അദ്ദേഹത്തിന്റെ ആസ്വാധന നിലവാരം എത്രത്തോളം ആണ് എന്ന് മനസിലായി . ആ സിനിമകൾ പരാജയപ്പെട്ടതും അന്നുണ്ടായിരുന്ന ഏതെങ്കിലും പ്രമുഖ റിവ്യൂ എഴുത്തുക്കാരന്റെ തലയിൽ കെട്ടി വെക്കാത്തത് ഭാഗ്യം.
**Jishnu Anil** വാദിച്ച് ജയിക്കാൻ പറ്റാത്ത ഒരു വിഷയം ആണെന്നത് പോട്ടെ... ചോദ്യങ്ങളും ആരോപണങ്ങളും ഉന്നയിക്കുമ്പോൾ മിനിമം ഒരു നിലവാരം ആവാം. നിലവാരമില്ലാത്ത തരത്തിൽ സിനിമ റിവ്യൂ ചെയ്യുന്നതിനെതിരെ സംസാരിക്കുമ്പോൾ തന്നെ ആണ് ഈ നിലവാരമില്ലായിമ ഇയാളുടെ ഭാഗത്തു നിന്ന് ഉണ്ടാവുന്നത് എന്നതാണ് ഏറ്റവും വലിയ രസം!! തനിക്ക് ഭീഷ്മപർവത്തിന്റെ അർത്ഥം അറിയാമോ? ഇല്ലെങ്കിൽ ആ സിനിമയെ റിവ്യൂ ചെയ്യാൻ തനിക്ക് അധികാരം ഇല്ലാ. “രണ്ട് പേജുള്ള ഒരു സീൻ എത്ര ഷോട്ടിൽ എടുക്കും ഉത്തരം പറ ...” ഒരാൾക്ക് ഒരു സിനിമയെ റിവ്യൂ ചെയ്യാൻ കഴിവുണ്ടോ എന്ന് തെളിയിക്കാൻ വേണ്ടി ചോദിക്കുന്ന ചോദ്യങ്ങൾ ആണിതൊക്കെ എന്ന് ഓർക്കണം. https://youtu.be/JUWwlT0uAhY 2 പേജുള്ള ഒരു സീൻ എത്ര ഷോട്ടിൽ എടുക്കും എന്ന് ചോദിക്കുന്നത് തന്നെ എന്ത് അസംബന്ധം ആണ്!! ഒരു സീനിന്റെ സിറ്റുവേഷൻസ് അനുസരിച്ചും അതാത് സംവിധായാകരുടെ താല്പര്യത്തിനും അനുസരിച്ച് ആയിരിക്കും അതിലെ ഷോട്ടുകളുടെ എണ്ണം വരുക എന്നത് ‘സിനിമ ’ എന്ന വാക്ക് കേട്ട് പരിചയം ഉള്ള ഒരു വ്യക്തിക്ക് പോലും മനസിലാക്കാവുന്ന കാര്യമാണ്. സജി നന്ദ്യാട്ടിന് ആ വ്യക്തത ഇല്ലാത്തതാണോ അതോ ശെരിക്കും കോക്കിന്റെ വിവരം അളന്നതാണോ എന്ന് അദ്ദേഹത്തിന് മാത്രം അറിയാം . 170 സിനിമ മലയാളത്തിൽ ഇറങ്ങുമ്പോൾ അതെല്ലാം നല്ലതാണെന്നു തങ്ങൾ വാദിക്കുന്നില്ല എന്ന് സജി സ്വയം പറയുന്നുണ്ട്. പിന്നീട് ആശ്വന്ത് കോക്ക് നെഗറ്റീവ് റിവ്യൂ എന്തിന് നിർത്തണം എന്ന് ചോദിച്ചാൽ ഒരാഴ്ച എങ്കിലും ഓടി ബ്രെക്ക് ഈവൻ ആകേണ്ട പടങ്ങൾ പോലും കോക്കിനെ പോലെയുള്ള ഇൻഫ്ലുവെൻസേഴ്‌സിന്റെ റിവ്യൂ കാരണം രണ്ടാമത്തെ ദിവസം മാറി പോകുന്നു എന്നാണ് ആശാന്റെ ന്യായം. ആദ്യ ദിവസം പോലും പല സിനിമകളും ഇറങ്ങി എന്നത് പലരും അറിയുന്നത് ഇത്തരത്തിലുള്ള റിവ്യൂ കണ്ടാണ്. അതേപോലെ ആ സിനിമ രണ്ടാം ദിവസം തന്നെ വീഴണം എങ്കിൽ അത്‌ പ്രേക്ഷകനെ എത്രത്തോളം മടുപ്പിച്ചിട്ട് ആയിരിക്കാം എന്ന് ഇവർ ചിന്തിക്കുന്നില്ല . സജി നധ്യാട്ട് പറയുന്നത് പോലെ സോഷ്യൽ മീഡിയയിൽ റിവ്യൂ വരുന്നതിന് മുൻപുള്ള കാലത്തും വളരെ മോശമായത് കൊണ്ട് തീയേറ്റർ കളക്ഷനിലൂടെ മാത്രം ബ്രെക്ക് ഈവൻ ആകാതെ തീയേറ്റർ വിട്ട എത്രയോ സൂപ്പർ സ്റ്റാർ ചിത്രങ്ങൾ മുൻപ് വന്നിട്ടുണ്ട്. അലി ഭായിയും കാസനോവയും ഡബിൾസും ഒക്കെ ഇതിന്റെ ഉദാഹരണം മാത്രം.അന്ന് ഇത്തരത്തിലുള്ള ഓൺലൈൻ മീഡിയ റിവ്യൂ നിലവിൽ വന്നിട്ടില്ലല്ലോ... ആളുകൾക്ക് അസഹനീയം ആയത്കൊണ്ട് മാത്രമാണ് ആ സിനിമകൾക്ക് അത്തരത്തിലുള്ള അവസ്ഥ വന്നത്.ഇന്നും അത്‌ തന്നെ ആണ് നടക്കുന്നത്, നല്ല സിനിമകൾ ഏത് റിവ്യൂവർ മോശം പറഞ്ഞാലും ആളുകൾ പോയി കാണും വിജയിപ്പിക്കും, അതേ പോലെ എത്ര മോശം സിനിമയെ നല്ലാതാക്കി കാണിച്ചാലും ആളുകൾ കയ്യൊഴിയും.ഇത് രണ്ടും കാലം തെളിയിച്ചതാണ് . കാശ് മുടക്കുന്ന പ്രൊഡ്യൂസറിനെയും ഒരു സിനിമയിൽ ജോലി ചെയ്യുന്ന മറ്റുള്ളവരെയും ഓർത്തുള്ള സജി നന്ദ്യാട്ടിന്റെ വേവലാതിയെ ബഹുമാനിച്ചു കൊണ്ട് തന്നെ ചോദിക്കട്ടെ...പ്രേക്ഷകർ സിനിമക്കായി മാറ്റി വെക്കുന്ന പണത്തിന്റെ പറ്റി ഒരക്ഷരം മിണ്ടാത്തത് എന്ത് കൊണ്ടാണ്? പ്രൊഡ്യൂസറിന്റെ പണത്തിനു വില ഉണ്ടെങ്കിൽ സിനിമ കാണുന്ന പ്രേക്ഷകന്റെ പണത്തിനും വില ഉണ്ട്, കൊടുക്കുന്ന പണത്തിനു ഒരു സിനിമ മുതലായില്ല എന്ന് തോന്നിയാൽ അതിൽ അമർഷം തോന്നാനും public പ്ലാറ്റ്ഫോമിൽ തുറന്ന് പറയാനുമുള്ള അവകാശം അവർക്കുണ്ട്. ആശ്വന്ത് കോക്കിന്റെ റിവ്യൂ ചെയ്യുന്ന ഭാഷയെയോ ആ വ്യക്തിയേയോ ഒരിക്കലും ന്യായികരിക്കുന്നില്ല. പക്ഷെ അയാൾ നെഗറ്റീവ് റിവ്യൂ പറയുന്നത് മലയാള സിനിമ ഇൻഡസ്ട്രിയെ തന്നെ പ്രതികൂലമായി ബാധിക്കുന്നു എന്ന തരത്തിലുള്ള സംസാരങ്ങൾ കാണുമ്പോൾ ഒരു കോക്ക് വിചാരിച്ചാൽ തീരാവുന്നതാണ് മലയാള സിനിമ എന്ന പേടി സജിയെ പോലെയുള്ളവർക്ക് ഉണ്ടോ എന്നാണ് ചോദിക്കാൻ തോന്നുന്നത്, അങ്ങനെ ആണെങ്കിൽ മാറേണ്ടത് കോക്ക് അല്ല നിങ്ങൾ ഒക്കെ തന്നെ ആണ്. സ്വന്തം കഴിവ്കേടുകൾ മറ്റുള്ളവരുടെ മേൽ ചാരുന്നത് എത്ര തരംതാണ പ്രവർത്തി ആണ് . ഇത്പോലെയുള്ള ചർച്ചകളിൽ കുറച്ച് സിനിമകൾ പ്രൊഡ്യൂസ് ചെയ്തു എന്നതിന് അപ്പുറത്തേക്ക് സംസാരിക്കുന്ന വിഷയത്തെ കുറിച്ച് യാതൊരു അറിവുമില്ലാത്ത ആളുകളെ ക്ഷണിക്കാതെ കുറച്ചെങ്കിലും വിവരമുള്ള വ്യക്തികളെ വിളിക്കാം. ഈ ചർച്ചയിൽ സജിക്ക് പകരം രഞ്ജി പണിക്കർ,രഞ്ജിത്ത് പോലെയുള്ള വ്യക്തികൾ ആയിരുന്നെങ്കിൽ ഈ ചർച്ചക്ക് വന്നേക്കാവുന്ന നിലവാരത്തിന്റെ മാറ്റം ഒന്ന് ചിന്തിച്ചു നോക്കിയാൽ മനസിലാവും. NB : സജി നന്ദ്യാട്ട് പ്രൊഡ്യൂസ് ചെയ്ത സിനിമകൾ നോക്കിയപ്പോൾ അദ്ദേഹത്തിന്റെ ആസ്വാധന നിലവാരം എത്രത്തോളം ആണ് എന്ന് മനസിലായി . ആ സിനിമകൾ പരാജയപ്പെട്ടതും അന്നുണ്ടായിരുന്ന ഏതെങ്കിലും പ്രമുഖ റിവ്യൂ എഴുത്തുക്കാരന്റെ തലയിൽ കെട്ടി വെക്കാത്തത് ഭാഗ്യം.
