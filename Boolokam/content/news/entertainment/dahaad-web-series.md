---
title: "ജീവിതത്തിലെ എട്ട് മണിക്കൂറുകൾ ധൂർത്തടിച്ച് കളയാനും മാത്രം നിങ്ങൾ സമ്പന്നനാണെങ്കിൽ ഒരു തവണ കാണാവുന്നൊരു സീരീസ്"
date: 2023-05-13T11:44:30
draft: false
categories: ["Entertainment"]
tags: ['dahaad', 'web series', 'webseries']
author: "Beaumaris"
---

<strong>**Spoilers Ahead**</strong>

<strong>ശ്യാം ശ്രീകുമാർ </strong>

2004ലൊരു പുലർച്ചെ. ബാംഗ്ലൂർ കെംപെ ഗൗഡ ബസ് സ്റ്റാന്റിലെ സ്ത്രീകളുടെ മൂത്രപ്പുരയ്ക്ക് പുറത്ത് സ്ത്രീകൾ കൂട്ടം കൂടി നിന്ന് ബഹളം വെച്ചു. ഒരു ശുചിമുറിയുടെ വാതിൽ തുറക്കാതായിട്ട് നേരമേറെയായിരുന്നു. വാതിൽ തകർത്ത് അകത്ത് കയറിയ പോലീസ് കണ്ടത് വായിൽ നിന്ന് രക്തം കലർന്ന നുര തുപ്പി, വില കുറഞ്ഞ പട്ടുസാരിയുമുടുത്ത് മരിച്ച് കിടക്കുന്ന 25-26 വയസ് വരുന്നൊരു യുവതിയെയാണ്. ആത്മഹത്യയല്ലെന്ന് വിശ്വസിക്കാതിരിക്കാൻ കാരണങ്ങളൊന്നുമില്ലായിരുന്നു, ആർക്കും.2009ൽ അനിത ബരിവാൾ എന്ന യുവതിയെ ബണ്ട്വാളിൽ നിന്ന് കാണാതായതോടെ ബംഗേരാസമുദായാംഗങ്ങൾ പ്രക്ഷോഭപരിപാടികളും, ധർണ്ണകളും സംഘടിപ്പിച്ചു. പിടിച്ചു നിൽക്കാൻ ഒരു മാസത്തെ സമയം ചോദിച്ചു വാങ്ങിയ ബണ്ട്വാൾ പോലീസ് അന്വേഷണത്തിന്റെ ചൂട് കൂട്ടി. അനിതയുടെ ലാന്റ് ഫോൺ റെക്കോഡുകൾ പരിശോധിച്ച പോലീസിന് അവൾ സ്ഥിരമായി അസമയങ്ങളിൽ വളരെയധികം സമയം സംസാരിച്ചിരുന്ന മറ്റൊരു നമ്പറിനെ കുറിച്ച് വിവരം ലഭിച്ചു. മടിക്കേരിയിലുള്ള കാവേരി മങ്കുവിന്റെ ഫോൺ നമ്പരായിരുന്നു അത്.

കാവേരിയുടെ ഫോൺ റെക്കോഡുകളിൽ നിന്ന് അവർക്ക് മറ്റൊരു നമ്പരിനെക്കുറിച്ച് വിവരം ലഭിച്ചു. കാസർഗോഡുള്ള പുഷ്പ വസുകോഡയുടേത്. പുഷ്പയുടെ ഫോണിൽ നിന്ന് പുത്തൂരുള്ള വിനുത പിജിനയുടേത്, വിനുതയുടെ ഫോണിൽ നിന്ന് മറ്റൊരു നമ്പരിലേക്ക്, അതിൽ നിന്ന് മറ്റൊന്നിലേക്ക്. എല്ലാവരും അപ്രത്യക്ഷരായ മുപ്പതോടടുത്ത് പ്രായമുള്ള, വിദ്യാഭ്യാസം കുറഞ്ഞ അവിവാഹിതകൾ! ഒന്നുകിൽ മാംസക്കച്ചവടം, അല്ലെങ്കിൽ ക്രൂരനായൊരു കൊലയാളി. പോലീസിനത് ഏറെക്കുറെ ഉറപ്പായിക്കഴിഞ്ഞിരുന്നു. ഓരോരോ ഫോൺ റെക്കോഡുകളുടെ ചുവട് പിടിച്ചുള്ള അന്വേഷണം ചെന്നു നിന്നത് മംഗലാപുരത്തിനടുത്തുള്ള ദെരളകെട്ടെ എന്ന ചെറുഗ്രാമത്തിലായിരുന്നു. 32 സ്ത്രീകളെ സയനൈഡ് കൊടുത്ത് കൊന്ന്, അവരുടെ സ്വർണ്ണാഭരണങ്ങൾ കവർന്ന മോഹൻ കുമാർ അഥവാ വിവേകാനന്ദൻ അഥവാ ആനന്ദ് എന്ന പ്രൈമറി സ്കൂൾ അദ്ധ്യാപകൻ അപ്പോഴേക്കും നാട് വിട്ടിരുന്നു. ഓസ്ട്രേലിയയിലേക്ക്. പത്രങ്ങൾ അയാൾക്കൊരു പേര് കൊടുത്തു- സയനൈഡ് മോഹൻ!

<a href="https://cdn.boolokam.com/articles/2023/05/ff.jpg"><img class=" wp-image-395349 aligncenter" src="https://cdn.boolokam.com/articles/2023/05/ff.jpg" alt="" width="665" height="829" /></a>ആനന്ദ് സ്വർണകർ എന്ന കഥാപാത്രത്തെ റീമാ കാട്ഗി ഉരുവാക്കിയെടുത്തിരിക്കുന്നത് സയനൈഡ് മോഹന്റെ ചുവട് പിടിച്ചാണ്. കർണ്ണാടകയുടെ തീരപ്രദേശങ്ങളിൽ നടന്ന സംഭവത്തെ രാജസ്ഥാനിലേക്ക് മാറ്റി പ്രതിഷ്ഠിച്ചിരിക്കുന്നു എന്നൊരു നേരിയ മാറ്റം മാത്രം. ദഹാദ് എന്ന വെബ് സീരീസിനെ കാണാൻ പ്രേരിപ്പിക്കുന്ന ഒരേയൊരു ഘടകം ഈ സാമ്യം മാത്രമാണ്. തലാഷ് പോലൊരു multi-layered സിനിമയ്ക്ക് തിരക്കഥയൊരുക്കിയ റീമയ്ക്കും, സോയ അക്തറിനും, പക്ഷേ ദഹാദിലെത്തുമ്പോൾ കാലിടറുന്നത് വ്യക്തമായി കാണാൻ സാധിക്കും. കേസ് ലീഡ് ചെയ്യുന്ന മൂന്ന് പോലീസ് ഉദ്യോഗസ്ഥർക്കും കൃത്യമായ അടരുകൾ കൊടുക്കാമെന്നിരിക്കെയും, അതിന് മെനക്കെടാതെ വളരെ two dimensional ആയിട്ടാണ് അവതരിപ്പിച്ചിരിക്കുന്നത്. ഒരു മണിക്കൂർ നീളമുള്ള എപ്പിസോഡുകൾ കാഴ്ചയ്ക്ക് ഇഴച്ചിലുണ്ടാക്കുന്നു. ഒപ്പം ഗൗരവ് റൈനയും, തരാന മർവ്വയും ചേർന്നൊരുക്കിയ രാജസ്ഥാനി നാടോടിസംഗീതത്തെ ഓർമ്മിപ്പിക്കുന്ന പശ്ചാത്തലസംഗീതം ആ ഇഴച്ചിൽ കൂട്ടൂന്നു.

സോനാക്ഷി സിൻഹയെ കുറിച്ച് പ്രത്യേകിച്ചൊന്നും പറയാനില്ല. മർദ്ദാൻഗിയിലെ റാണി മുഖർജിയുടെ കഥാപാത്രത്തെയോ, ചക്രവ്യൂഹിലെ ഇഷാ ഗുപ്തടെയോ, ജാംതാരയിലെ അക്ഷ പർദാസനിയുടെയോ ഗ്രേസോ, ഓറയോ ഇല്ലാത്തൊരു കഥാപാത്രം. ഗുൽഷൻ ദേവയ്യ, വിജയ് വർമ്മ എന്നിവരുടെ പ്രകടനങ്ങൾ, തനയ് സാഥത്തിന്റെ സിനിമോട്ടോഗ്രാഫി എന്നിവ മാത്രമാണ് എടുത്തു പറയത്തക്കതായി ഉള്ളത്. മനുഷ്യൻ എന്ന മൃഗത്തിന്റെ പ്രാകൃതചോദനകൾ-കൊല്ലാനും, വേട്ടയാടാനും, ഇണ ചേരാനുമുള്ള അവന്റെ ആസക്തിയെ- അഡ്രസ് ചെയ്യുന്നതിന് പകരം അനാവശ്യ wokeism കുത്തി നിറച്ചതാണ് ദഹാദ് (മുരൾച്ച, roar) വെറും അലമുറയായിത്തീരാൻ കാരണം.ജീവിതത്തിലെ എട്ട് മണിക്കൂറുകൾ ധൂർത്തടിച്ച് കളയാനും മാത്രം നിങ്ങൾ സമ്പന്നനാണെങ്കിൽ ഒരു തവണ കാണാവുന്നൊരു സീരീസ്. ടെയിൽ എൻഡ്: ബാലി എയർപ്പോർട്ടിൽ വെച്ച് 2009ലാണ് സയനൈഡ് മോഹൻ ഇന്റർപോളിന്റെ പിടിയിലാവുന്നത്. വക്കീലിനെ വെയ്ക്കാതെ സ്വയം വാദിച്ച മോഹന് കോടതി വധശിക്ഷ വിധിച്ചെങ്കിലും പിന്നീടത് ജീവപര്യന്തമായിച്ചുരുക്കി. ബെൽഗാമിനടുത്തുള്ള ഹിന്റാൽഗ സെൻട്രൽ ജയിലിലാണ് സയനൈഡ് മോഹൻ ഇപ്പോഴുള്ളത്.


![ജീവിതത്തിലെ എട്ട് മണിക്കൂറുകൾ ധൂർത്തടിച്ച് കളയാനും മാത്രം നിങ്ങൾ സമ്പന്നനാണെങ്കിൽ ഒരു തവണ കാണാവുന്നൊരു സീരീസ്](https://cdn.boolokam.com/articles/2023/05/ff.jpg)****Spoilers Ahead**** **ശ്യാം ശ്രീകുമാർ** 2004ലൊരു പുലർച്ചെ. ബാംഗ്ലൂർ കെംപെ ഗൗഡ ബസ് സ്റ്റാന്റിലെ സ്ത്രീകളുടെ മൂത്രപ്പുരയ്ക്ക് പുറത്ത് സ്ത്രീകൾ കൂട്ടം കൂടി നിന്ന് ബഹളം വെച്ചു. ഒരു ശുചിമുറിയുടെ വാതിൽ തുറക്കാതായിട്ട് നേരമേറെയായിരുന്നു. വാതിൽ തകർത്ത് അകത്ത് കയറിയ പോലീസ് കണ്ടത് വായിൽ നിന്ന് രക്തം കലർന്ന നുര തുപ്പി, വില കുറഞ്ഞ പട്ടുസാരിയുമുടുത്ത് മരിച്ച് കിടക്കുന്ന 25-26 വയസ് വരുന്നൊരു യുവതിയെയാണ്. ആത്മഹത്യയല്ലെന്ന് വിശ്വസിക്കാതിരിക്കാൻ കാരണങ്ങളൊന്നുമില്ലായിരുന്നു, ആർക്കും.2009ൽ അനിത ബരിവാൾ എന്ന യുവതിയെ ബണ്ട്വാളിൽ നിന്ന് കാണാതായതോടെ ബംഗേരാസമുദായാംഗങ്ങൾ പ്രക്ഷോഭപരിപാടികളും, ധർണ്ണകളും സംഘടിപ്പിച്ചു. പിടിച്ചു നിൽക്കാൻ ഒരു മാസത്തെ സമയം ചോദിച്ചു വാങ്ങിയ ബണ്ട്വാൾ പോലീസ് അന്വേഷണത്തിന്റെ ചൂട് കൂട്ടി. അനിതയുടെ ലാന്റ് ഫോൺ റെക്കോഡുകൾ പരിശോധിച്ച പോലീസിന് അവൾ സ്ഥിരമായി അസമയങ്ങളിൽ വളരെയധികം സമയം സംസാരിച്ചിരുന്ന മറ്റൊരു നമ്പറിനെ കുറിച്ച് വിവരം ലഭിച്ചു. മടിക്കേരിയിലുള്ള കാവേരി മങ്കുവിന്റെ ഫോൺ നമ്പരായിരുന്നു അത്. കാവേരിയുടെ ഫോൺ റെക്കോഡുകളിൽ നിന്ന് അവർക്ക് മറ്റൊരു നമ്പരിനെക്കുറിച്ച് വിവരം ലഭിച്ചു. കാസർഗോഡുള്ള പുഷ്പ വസുകോഡയുടേത്. പുഷ്പയുടെ ഫോണിൽ നിന്ന് പുത്തൂരുള്ള വിനുത പിജിനയുടേത്, വിനുതയുടെ ഫോണിൽ നിന്ന് മറ്റൊരു നമ്പരിലേക്ക്, അതിൽ നിന്ന് മറ്റൊന്നിലേക്ക്. എല്ലാവരും അപ്രത്യക്ഷരായ മുപ്പതോടടുത്ത് പ്രായമുള്ള, വിദ്യാഭ്യാസം കുറഞ്ഞ അവിവാഹിതകൾ! ഒന്നുകിൽ മാംസക്കച്ചവടം, അല്ലെങ്കിൽ ക്രൂരനായൊരു കൊലയാളി. പോലീസിനത് ഏറെക്കുറെ ഉറപ്പായിക്കഴിഞ്ഞിരുന്നു. ഓരോരോ ഫോൺ റെക്കോഡുകളുടെ ചുവട് പിടിച്ചുള്ള അന്വേഷണം ചെന്നു നിന്നത് മംഗലാപുരത്തിനടുത്തുള്ള ദെരളകെട്ടെ എന്ന ചെറുഗ്രാമത്തിലായിരുന്നു. 32 സ്ത്രീകളെ സയനൈഡ് കൊടുത്ത് കൊന്ന്, അവരുടെ സ്വർണ്ണാഭരണങ്ങൾ കവർന്ന മോഹൻ കുമാർ അഥവാ വിവേകാനന്ദൻ അഥവാ ആനന്ദ് എന്ന പ്രൈമറി സ്കൂൾ അദ്ധ്യാപകൻ അപ്പോഴേക്കും നാട് വിട്ടിരുന്നു. ഓസ്ട്രേലിയയിലേക്ക്. പത്രങ്ങൾ അയാൾക്കൊരു പേര് കൊടുത്തു- സയനൈഡ് മോഹൻ! [](https://cdn.boolokam.com/articles/2023/05/ff.jpg)ആനന്ദ് സ്വർണകർ എന്ന കഥാപാത്രത്തെ റീമാ കാട്ഗി ഉരുവാക്കിയെടുത്തിരിക്കുന്നത് സയനൈഡ് മോഹന്റെ ചുവട് പിടിച്ചാണ്. കർണ്ണാടകയുടെ തീരപ്രദേശങ്ങളിൽ നടന്ന സംഭവത്തെ രാജസ്ഥാനിലേക്ക് മാറ്റി പ്രതിഷ്ഠിച്ചിരിക്കുന്നു എന്നൊരു നേരിയ മാറ്റം മാത്രം. ദഹാദ് എന്ന വെബ് സീരീസിനെ കാണാൻ പ്രേരിപ്പിക്കുന്ന ഒരേയൊരു ഘടകം ഈ സാമ്യം മാത്രമാണ്. തലാഷ് പോലൊരു multi-layered സിനിമയ്ക്ക് തിരക്കഥയൊരുക്കിയ റീമയ്ക്കും, സോയ അക്തറിനും, പക്ഷേ ദഹാദിലെത്തുമ്പോൾ കാലിടറുന്നത് വ്യക്തമായി കാണാൻ സാധിക്കും. കേസ് ലീഡ് ചെയ്യുന്ന മൂന്ന് പോലീസ് ഉദ്യോഗസ്ഥർക്കും കൃത്യമായ അടരുകൾ കൊടുക്കാമെന്നിരിക്കെയും, അതിന് മെനക്കെടാതെ വളരെ two dimensional ആയിട്ടാണ് അവതരിപ്പിച്ചിരിക്കുന്നത്. ഒരു മണിക്കൂർ നീളമുള്ള എപ്പിസോഡുകൾ കാഴ്ചയ്ക്ക് ഇഴച്ചിലുണ്ടാക്കുന്നു. ഒപ്പം ഗൗരവ് റൈനയും, തരാന മർവ്വയും ചേർന്നൊരുക്കിയ രാജസ്ഥാനി നാടോടിസംഗീതത്തെ ഓർമ്മിപ്പിക്കുന്ന പശ്ചാത്തലസംഗീതം ആ ഇഴച്ചിൽ കൂട്ടൂന്നു. സോനാക്ഷി സിൻഹയെ കുറിച്ച് പ്രത്യേകിച്ചൊന്നും പറയാനില്ല. മർദ്ദാൻഗിയിലെ റാണി മുഖർജിയുടെ കഥാപാത്രത്തെയോ, ചക്രവ്യൂഹിലെ ഇഷാ ഗുപ്തടെയോ, ജാംതാരയിലെ അക്ഷ പർദാസനിയുടെയോ ഗ്രേസോ, ഓറയോ ഇല്ലാത്തൊരു കഥാപാത്രം. ഗുൽഷൻ ദേവയ്യ, വിജയ് വർമ്മ എന്നിവരുടെ പ്രകടനങ്ങൾ, തനയ് സാഥത്തിന്റെ സിനിമോട്ടോഗ്രാഫി എന്നിവ മാത്രമാണ് എടുത്തു പറയത്തക്കതായി ഉള്ളത്. മനുഷ്യൻ എന്ന മൃഗത്തിന്റെ പ്രാകൃതചോദനകൾ-കൊല്ലാനും, വേട്ടയാടാനും, ഇണ ചേരാനുമുള്ള അവന്റെ ആസക്തിയെ- അഡ്രസ് ചെയ്യുന്നതിന് പകരം അനാവശ്യ wokeism കുത്തി നിറച്ചതാണ് ദഹാദ് (മുരൾച്ച, roar) വെറും അലമുറയായിത്തീരാൻ കാരണം.ജീവിതത്തിലെ എട്ട് മണിക്കൂറുകൾ ധൂർത്തടിച്ച് കളയാനും മാത്രം നിങ്ങൾ സമ്പന്നനാണെങ്കിൽ ഒരു തവണ കാണാവുന്നൊരു സീരീസ്. ടെയിൽ എൻഡ്: ബാലി എയർപ്പോർട്ടിൽ വെച്ച് 2009ലാണ് സയനൈഡ് മോഹൻ ഇന്റർപോളിന്റെ പിടിയിലാവുന്നത്. വക്കീലിനെ വെയ്ക്കാതെ സ്വയം വാദിച്ച മോഹന് കോടതി വധശിക്ഷ വിധിച്ചെങ്കിലും പിന്നീടത് ജീവപര്യന്തമായിച്ചുരുക്കി. ബെൽഗാമിനടുത്തുള്ള ഹിന്റാൽഗ സെൻട്രൽ ജയിലിലാണ് സയനൈഡ് മോഹൻ ഇപ്പോഴുള്ളത്.
