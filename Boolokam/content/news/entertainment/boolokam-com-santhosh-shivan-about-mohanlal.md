---
author: safwan
categories:
- Entertainment
comment_count: 0
date: 2022-05-25 05:34:49
draft: false
image: https://cdn.boolokam.com/articles/2022/05/images-96-2.jpeg
like_count: 116733
share_count: 49419
tags:
- Featured
- mohanlal
- santhosh shivan
title: അന്ന് യാതൊരു മടിയും കൂടാതെ  ലാൽ സാറിൻറെ കരണക്കുറ്റിക്ക് ആ സ്ത്രീ അടിച്ചു, വേദന
  കൊണ്ട് അദ്ദേഹം പുളഞ്ഞു പോയി; ഞെട്ടിക്കുന്ന വെളിപ്പെടുത്തലുമായി സന്തോഷ് ശിവൻ.
view_count: 1820128
---

സന്തോഷ് ശിവൻ-മോഹൻലാൽ കൂട്ടുകെട്ടിൽ ഒരുങ്ങിയ സൂപ്പർ ഹിറ്റ് ചിത്രമാണ് കാലാപാനി. സന്തോഷ് ശിവൻറെ ഏറ്റവും പുതിയ ചിത്രമാണ് കഴിഞ്ഞ ദിവസം പുറത്തിറങ്ങിയ ജാക്ക് ആൻഡ് ജിൽ. വളരെ മികച്ച പ്രതികരണം ലഭിക്കുന്ന ചിത്രത്തിൻറെ പ്രചാരണ പരിപാടിയുടെ ഭാഗമായി നടന്ന അഭിമുഖത്തിലാണ് ഇപ്പോൾ കാലാപാനി സിനിമയുടെ ചിത്രീകരണത്തിനിടെ നടന്ന ഒരു സംഭവം സന്തോഷ് ശിവൻ വെളിപ്പെടുത്തിയിരിക്കുന്നത്.  
  
  
അദ്ദേഹത്തിന്റെ വാക്കുകള്‍  
  
ഒരിക്കല്‍ കാലാപാനിയുടെ ഷൂട്ടിനായി ആദിവാസികള്‍ മാത്രം താമസിക്കുന്ന ഒറ്റപ്പെട്ട ഒരു ദ്വീപില്‍ പോയി. കടലില്‍ കുറേ നേരം സഞ്ചരിച്ച് പിന്നെ ചെറുബോട്ടുകളിലാണ് തീരത്തെത്തിയത്. അവിടെ നിന്ന് പിന്നെയും കിലോമീറ്ററുകള്‍ നടക്കേണ്ടിയിരുന്നു. മോഹന്‍ലാലും പ്രഭുവും ഉള്‍പ്പെടെ ക്രൂ മൂഴുവനും ഈ ദൂരമത്രയും നടന്നാണ് പോയത്. പ്രഭു ഒരു സ്റ്റൂളും കൈയില്‍ കരുതിയിരുന്നു.

  
  
സിനിമയില്‍ ഒരു രംഗത്തില്‍ ഒരു ആദിവാസി സ്ത്രീ ലാല്‍ സാറിനെ അടിയ്ക്കുന്ന ഒരു രംഗമുണ്ട്. അത് യഥാര്‍ത്ഥത്തില്‍ ചെയ്തതാണ്. ആ സ്ത്രീയോട് അടിയ്ക്കാന്‍ പറഞ്ഞപ്പോള്‍ യാതൊരു മടിയും കൂടാതെ ചിരിച്ചുകൊണ്ട് ലാല്‍ സാറിന്റെ കരണക്കുറ്റിക്ക് തന്നെ അടിയ്ക്കുകയായിരുന്നു. അന്ന് അദ്ദേഹം വേദന കൊണ്ട് പുളഞ്ഞു പോയി. മീന്‍ പിടിക്കുന്ന കൂട്ടരൊക്കെയല്ലേ, അവരുടെ കൈയ്ക്ക് നല്ല ബലം കാണും.

![](https://cdn.boolokam.com/articles/2022/05/images-96-2.jpeg)

  
  
ആ അടിയുടെ കാര്യം ഞാന്‍ അടുത്തിടെ കണ്ടപ്പോഴും ലാല്‍ സാറിനോട് ചോദിച്ചിരുന്നു. അദ്ദേഹത്തിന് അത് ഇന്നും നല്ല ഓര്‍മ്മയുണ്ട്. ഇത്രയും വേദനയെടുത്ത ഒരു സന്ദര്‍ഭം ആരെങ്കിലും മറക്കുമോ?