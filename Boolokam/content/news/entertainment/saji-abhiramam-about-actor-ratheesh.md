---
title: "ഒടുവിൽ രതീഷിന് താൻ താരമായ ശേഷം നായക വേഷങ്ങൾ ചെയ്തു തുടങ്ങിയ മമ്മൂട്ടിയും, മോഹൻലാലും സൂപ്പർ താരങ്ങളായി വളരുന്നത് നോക്കി നിൽക്കാനേ കഴിഞ്ഞുള്ളൂ"
date: 2023-12-22T15:16:37
draft: false
categories: ["Entertainment"]
tags: ['actor ratheesh', 'Saji Abhiramam']
author: "Beaumaris"
---

<strong>മലയാള ചലച്ചിത്ര ലോകത്ത് നിരവധി കഥാപാത്രങ്ങളിലൂടെ പ്രേക്ഷകഹൃദയം കീഴടക്കിയ നടന്‍ രതീഷ് വിടവാങ്ങിയിട്ട് 21 വര്‍ഷം തികയുന്നു</strong>

<strong>Saji Abhiramam</strong>

ബെൽറ്റ് മത്തായി എന്ന ചിത്രത്തിൽ രാജീവം വിടരും നിൻ മിഴികൾ.... എന്ന ഗാനം പാടി അഭിനയിച്ച വെള്ളാരം കണ്ണുള്ള യുവാവ് എൺപത് കാലഘട്ടത്തിലെ മലയാളത്തിലെ മുന്‍ നിര നടന്മാരില്‍ ഒരാളായിരുന്ന.... റൊമാന്റിക്ക് നായകനായും ആക്ഷന്‍ ഹീറോ വില്ലനായും വിവിധ സിനിമകളിലൂടെ തന്റെ സാന്നിധ്യമറിയിച്ച വർഷങ്ങൾ എത്ര പിന്നിട്ട് പോയാലും മലയാളികൾ ഇന്നും മറക്കാത്ത അതുല്യ നടന്മാരിൽ ഒരാളാണ് രതീഷ്.

<img class="size-full wp-image-435264 aligncenter" src="https://cdn.boolokam.com/articles/2023/12/dqdddd-1.jpg" alt="" width="938" height="489" /> 1954 സെപ്റ്റംബർ 11ന് ആലപ്പുഴയിലെ കലവൂരിൽ പുത്തൻപുരയിൽ രാജഗോപാൽ പത്മാവതിയമ്മ ദമ്പതികളുടെ മകനായി ജനിച്ചു. കൊല്ലം ശ്രീനാരായണ കോളേജിലും ചേർത്തല എസ്.എൻ കോളേജിലും പഠിച്ചു. 1977-ൽ പുറത്തിറങ്ങിയ വേഴാമ്പൽ എന്ന സിനിമയിലൂടെ ചലച്ചിത്ര രംഗത്ത് എത്തി. എന്നാൽ, സഹ സംവിധായകനാവാൻ കെ.ജി. ജോർജിനെ കാണാനെത്തിയ രതീഷിനെ 1979-ൽ കെ.ജി. ജോർജ്ജ് സംവിധാനം ചെയ്ത് പുറത്തിറങ്ങിയ ഉൾക്കടൽ എന്ന ചിത്രത്തിലൂടെ അഭിനേതാവായി അവതരിപ്പിക്കുകയും അങ്ങനെ പ്രേക്ഷകർക്കിടയിൽ ശ്രദ്ധിക്കപ്പെടുകയും ചെയ്തു. 'ഉൾക്കടൽ' എന്ന ചിത്രത്തിലെ മെഡിക്കൽ റെപ്രസന്റേറ്റീവായ 'ഡേവിസ്'എന്ന കഥാപാത്രത്തെ തന്റെ അവിസ്മരണീയമായ അഭിനയത്തിലൂടെ അനശ്വരമാക്കി. പിന്നീട് തേരോട്ടം എന്ന ചിത്രത്തിൽ സഹനായകനായി അഭിനയിച്ചെങ്കിലും ഈ ചിത്രം പുറത്തിറങ്ങിയില്ല. 1981-ൽ പുറത്തിറങ്ങിയ കശ്മീർ പശ്ചാത്തലമാക്കി തുഷാരം എന്ന ഐ.വി. ശശി ചിത്രത്തിലാണ് ആദ്യമായി നായക വേഷത്തിൽ പ്രത്യക്ഷപ്പട്ടത്. മലയാളത്തിന്റെ ആക്ഷൻ താരം ജയനു വേണ്ടി തയാറാക്കിയ ഈ കഥാപാത്രത്തെ രതീഷ് മികവുറ്റതാക്കുകയും നായകനെന്ന നിലയിൽ മലയാള സിനിമയിൽ തന്റേതായ സ്ഥാനം ഉറപ്പിക്കുകയും ചെയ്തു.

1981 മുതൽ 1988 വരെയുള്ള കാലഘട്ടത്തിലാണ് രതീഷ് മലയാള സിനിമയിൽ സജീവമായിരുന്നത്. ചാമരം, വളർത്തു മൃഗങ്ങൾ, മുന്നേറ്റം, സംഘർഷം, തൃഷ്ണ തുടങ്ങി ധാരാളം സിനിമകളിൽ നായകനും ഉപനായകനുമായി ആയി ശ്രദ്ധേയ വേഷങ്ങൾ ചെയ്തു. ഈ കാലയളവിൽ മോഹൻലാലിനും മമ്മൂട്ടിയോടുമൊപ്പം ഈ നാട്, രാജാവിന്റെ മകൻ, വഴിയോരക്കാഴ്ചകൾ, അബ്കാരി, ഉണരൂ, ജോൺ ജാഫർ ജനാർദ്ദനൻ എന്നിങ്ങനെ നിരവധി ശ്രദ്ധേയമായ ചലച്ചിത്രങ്ങളിൽ വേഷമിട്ടു. എന്നാൽ തനിക്ക് ലഭിച്ച കുതിപ്പ് കരുതലോടെ പ്രയോജനപ്പെടുത്താൻ അദ്ദേഹം തയ്യാറായില്ല. തിരക്കഥയുടെ നിലവാരമോ, തന്റെ വേഷത്തിന്റെ പ്രാധാന്യമോ ഒന്നും നോക്കാതെ നായകനായും, ഉപനായകനായും കിട്ടിയ വേഷങ്ങൾ വാരിവലിച്ചു ചെയ്തു കൂട്ടി. നിലവാരം കുറഞ്ഞ സിനിമകളിൽ പോലും നായകനായി.

<img class="alignnone  wp-image-435265" src="https://cdn.boolokam.com/articles/2023/12/qdddqdq.jpg" alt="" width="636" height="485" />ആകാരം കൊണ്ടും, സൗന്ദര്യം കൊണ്ടും, അഭിനയ ശേഷി കൊണ്ടും ഒട്ടും മോശക്കരാനല്ലായിരുന്ന രതീഷിന് താൻ താരമായ ശേഷം നായക വേഷങ്ങൾ ചെയ്തു തുടങ്ങിയ മമ്മൂട്ടിയും, മോഹൻലാലുമൊക്കെ സൂപ്പർ താരങ്ങളായി വളരുന്നത് നോക്കി നിൽക്കാനേ കഴിഞ്ഞുള്ളൂ. അവരുടെയൊക്കെ സിനിമകളിൽ ഉപനായക – വില്ലൻ ടൈപ്പ് വേഷങ്ങൾ ചെയ്യാൻ തുടങ്ങി. എന്നാലും നന്മയുള്ള, സുഹൃത്ത് ബന്ധത്തിന് എന്തിനേക്കാളും പ്രധാന്യം കൊടുക്കുന്ന നല്ല മനുഷ്യനായ രതീഷിന് മിക്ക പ്രമുഖരും മികച്ച കഥാപാത്രങ്ങൾ നൽകി. 1990-ഓടെ ചലച്ചിത്രരംഗത്ത് നിന്ന് പൂർണ്ണമായി വിട്ടു നിന്നു. നാലു വർഷത്തെ ഇടവേളയ്ക്ക് ശേഷം ഷാജി കൈലാസ് സംവിധാനം ചെയ്ത കമ്മീഷണറിലെ മോഹന്‍ തോമസായും വേഷമിട്ടു. ഇന്നും പ്രേക്ഷക മനസ്സിൽ നിറഞ്ഞു നിൽക്കുന്ന കഥാപാത്രമായി ഈ സിനിമയിലൂടെയാണ് രതീഷ് ചലച്ചിത്ര രംഗത്തേക്ക് മടങ്ങി വന്നത്. തുടർന്ന് കാശ്മീരം, അഗ്നിദേവൻ, ഗംഗോത്രി, ഇന്ത്യന്‍ മിലിട്ടറി ഇന്റലിജന്‍സ്, രാവണപ്രഭു, നിര്‍ണയം, യുവതുര്‍ക്കി, ഏപ്രില്‍ 19, കാബിനറ്റ്, വംശം തുടങ്ങിയ ചിത്രങ്ങളിലും അഭിനയിച്ചു. ടെലിവിഷൻ മെഗാപരമ്പരയായ വേനൽമഴയിലെ നായകകഥാപാത്രമായും അഭിനയിച്ചിട്ടുണ്ട്.

നടൻ സത്താറുമായി ചേർന്ന് മൂന്നു ചിത്രങ്ങളും അയ്യർ ദി ഗ്രേറ്റ്‌, ചക്കിക്കൊത്തൊരു ചങ്കരൻ എന്നീ ചിത്രങ്ങൾ നിർമിച്ചിട്ടുണ്ട്. മുൻ മന്ത്രി എം.കെ. ഹേമചന്ദ്രന്റെ മകൾ പരേതയായ ഡയാനയാണ് രതീഷിന്റെ ഭാര്യ. ഇവരുടെ മക്കളും ഇന്ന് സിനിമയിൽ സജീവമാണ്. 2002 ഡിസംബർ 23-ന് അന്തരിച്ചു. നടന്‍ രതീഷ് മരിക്കുമ്പോള്‍ ആ കുടുംബം തീര്‍ത്തും അനാഥമായി. ഭാര്യയും പറക്കമുറ്റാത്ത രണ്ടു പെണ്‍കുട്ടികളും ഒപ്പം രണ്ടു ആണ്‍കുട്ടികളും. വന്‍ സാമ്പത്തിക ബാധ്യത മുന്നില്‍ നില്‍ക്കെയായിരുന്നു രതീഷിന്റെ മടക്കം. തേനിയില്‍ അവരെ തടഞ്ഞുവെച്ച കൗണ്ടറെ വിളിച്ചു വരുത്തി ബാധ്യതകള്‍ മുഴുവന്‍ തീര്‍ത്തു. തിരുവനന്തപുരത്തു സ്ഥിരതാമസത്തിന് ഇവര്‍ക്ക് സൗകര്യമൊരുക്കിയത് സുരേഷ് ഗോപിയും നിര്‍മ്മാതാവ് സുരേഷ് കുമാറും ചേര്‍ന്നാണ്. കുട്ടികളുടെ പഠനവും പെണ്‍കുട്ടികളുടെ വിവാഹവും പിതാവിന്റെ സ്ഥാനത്ത് നിന്ന് നിറവേറ്റി. എല്ലാ ചുമതലകളും വഹിച്ച സുരേഷ് ഗോപി, സ്‌നേഹിതന്റ മകളെ സ്വന്തം മകളെ പോലെ കരുതി എന്നതിന് തെളിവാണ്, എല്ലാം കൂടാതെ വിവാഹത്തിന് നല്കിയ 100 പവന്‍ സ്വര്‍ണവും.


![ഒടുവിൽ രതീഷിന് താൻ താരമായ ശേഷം നായക വേഷങ്ങൾ ചെയ്തു തുടങ്ങിയ മമ്മൂട്ടിയും, മോഹൻലാലും സൂപ്പർ താരങ്ങളായി വളരുന്നത് നോക്കി നിൽക്കാനേ കഴിഞ്ഞുള്ളൂ](https://cdn.boolokam.com/articles/2023/12/dqdddd-1.jpg)**മലയാള ചലച്ചിത്ര ലോകത്ത് നിരവധി കഥാപാത്രങ്ങളിലൂടെ പ്രേക്ഷകഹൃദയം കീഴടക്കിയ നടന്‍ രതീഷ് വിടവാങ്ങിയിട്ട് 21 വര്‍ഷം തികയുന്നു** **Saji Abhiramam** ബെൽറ്റ് മത്തായി എന്ന ചിത്രത്തിൽ രാജീവം വിടരും നിൻ മിഴികൾ.... എന്ന ഗാനം പാടി അഭിനയിച്ച വെള്ളാരം കണ്ണുള്ള യുവാവ് എൺപത് കാലഘട്ടത്തിലെ മലയാളത്തിലെ മുന്‍ നിര നടന്മാരില്‍ ഒരാളായിരുന്ന.... റൊമാന്റിക്ക് നായകനായും ആക്ഷന്‍ ഹീറോ വില്ലനായും വിവിധ സിനിമകളിലൂടെ തന്റെ സാന്നിധ്യമറിയിച്ച വർഷങ്ങൾ എത്ര പിന്നിട്ട് പോയാലും മലയാളികൾ ഇന്നും മറക്കാത്ത അതുല്യ നടന്മാരിൽ ഒരാളാണ് രതീഷ്. 1954 സെപ്റ്റംബർ 11ന് ആലപ്പുഴയിലെ കലവൂരിൽ പുത്തൻപുരയിൽ രാജഗോപാൽ പത്മാവതിയമ്മ ദമ്പതികളുടെ മകനായി ജനിച്ചു. കൊല്ലം ശ്രീനാരായണ കോളേജിലും ചേർത്തല എസ്.എൻ കോളേജിലും പഠിച്ചു. 1977-ൽ പുറത്തിറങ്ങിയ വേഴാമ്പൽ എന്ന സിനിമയിലൂടെ ചലച്ചിത്ര രംഗത്ത് എത്തി. എന്നാൽ, സഹ സംവിധായകനാവാൻ കെ.ജി. ജോർജിനെ കാണാനെത്തിയ രതീഷിനെ 1979-ൽ കെ.ജി. ജോർജ്ജ് സംവിധാനം ചെയ്ത് പുറത്തിറങ്ങിയ ഉൾക്കടൽ എന്ന ചിത്രത്തിലൂടെ അഭിനേതാവായി അവതരിപ്പിക്കുകയും അങ്ങനെ പ്രേക്ഷകർക്കിടയിൽ ശ്രദ്ധിക്കപ്പെടുകയും ചെയ്തു. 'ഉൾക്കടൽ' എന്ന ചിത്രത്തിലെ മെഡിക്കൽ റെപ്രസന്റേറ്റീവായ 'ഡേവിസ്'എന്ന കഥാപാത്രത്തെ തന്റെ അവിസ്മരണീയമായ അഭിനയത്തിലൂടെ അനശ്വരമാക്കി. പിന്നീട് തേരോട്ടം എന്ന ചിത്രത്തിൽ സഹനായകനായി അഭിനയിച്ചെങ്കിലും ഈ ചിത്രം പുറത്തിറങ്ങിയില്ല. 1981-ൽ പുറത്തിറങ്ങിയ കശ്മീർ പശ്ചാത്തലമാക്കി തുഷാരം എന്ന ഐ.വി. ശശി ചിത്രത്തിലാണ് ആദ്യമായി നായക വേഷത്തിൽ പ്രത്യക്ഷപ്പട്ടത്. മലയാളത്തിന്റെ ആക്ഷൻ താരം ജയനു വേണ്ടി തയാറാക്കിയ ഈ കഥാപാത്രത്തെ രതീഷ് മികവുറ്റതാക്കുകയും നായകനെന്ന നിലയിൽ മലയാള സിനിമയിൽ തന്റേതായ സ്ഥാനം ഉറപ്പിക്കുകയും ചെയ്തു. 1981 മുതൽ 1988 വരെയുള്ള കാലഘട്ടത്തിലാണ് രതീഷ് മലയാള സിനിമയിൽ സജീവമായിരുന്നത്. ചാമരം, വളർത്തു മൃഗങ്ങൾ, മുന്നേറ്റം, സംഘർഷം, തൃഷ്ണ തുടങ്ങി ധാരാളം സിനിമകളിൽ നായകനും ഉപനായകനുമായി ആയി ശ്രദ്ധേയ വേഷങ്ങൾ ചെയ്തു. ഈ കാലയളവിൽ മോഹൻലാലിനും മമ്മൂട്ടിയോടുമൊപ്പം ഈ നാട്, രാജാവിന്റെ മകൻ, വഴിയോരക്കാഴ്ചകൾ, അബ്കാരി, ഉണരൂ, ജോൺ ജാഫർ ജനാർദ്ദനൻ എന്നിങ്ങനെ നിരവധി ശ്രദ്ധേയമായ ചലച്ചിത്രങ്ങളിൽ വേഷമിട്ടു. എന്നാൽ തനിക്ക് ലഭിച്ച കുതിപ്പ് കരുതലോടെ പ്രയോജനപ്പെടുത്താൻ അദ്ദേഹം തയ്യാറായില്ല. തിരക്കഥയുടെ നിലവാരമോ, തന്റെ വേഷത്തിന്റെ പ്രാധാന്യമോ ഒന്നും നോക്കാതെ നായകനായും, ഉപനായകനായും കിട്ടിയ വേഷങ്ങൾ വാരിവലിച്ചു ചെയ്തു കൂട്ടി. നിലവാരം കുറഞ്ഞ സിനിമകളിൽ പോലും നായകനായി. ![](https://cdn.boolokam.com/articles/2023/12/qdddqdq.jpg)ആകാരം കൊണ്ടും, സൗന്ദര്യം കൊണ്ടും, അഭിനയ ശേഷി കൊണ്ടും ഒട്ടും മോശക്കരാനല്ലായിരുന്ന രതീഷിന് താൻ താരമായ ശേഷം നായക വേഷങ്ങൾ ചെയ്തു തുടങ്ങിയ മമ്മൂട്ടിയും, മോഹൻലാലുമൊക്കെ സൂപ്പർ താരങ്ങളായി വളരുന്നത് നോക്കി നിൽക്കാനേ കഴിഞ്ഞുള്ളൂ. അവരുടെയൊക്കെ സിനിമകളിൽ ഉപനായക – വില്ലൻ ടൈപ്പ് വേഷങ്ങൾ ചെയ്യാൻ തുടങ്ങി. എന്നാലും നന്മയുള്ള, സുഹൃത്ത് ബന്ധത്തിന് എന്തിനേക്കാളും പ്രധാന്യം കൊടുക്കുന്ന നല്ല മനുഷ്യനായ രതീഷിന് മിക്ക പ്രമുഖരും മികച്ച കഥാപാത്രങ്ങൾ നൽകി. 1990-ഓടെ ചലച്ചിത്രരംഗത്ത് നിന്ന് പൂർണ്ണമായി വിട്ടു നിന്നു. നാലു വർഷത്തെ ഇടവേളയ്ക്ക് ശേഷം ഷാജി കൈലാസ് സംവിധാനം ചെയ്ത കമ്മീഷണറിലെ മോഹന്‍ തോമസായും വേഷമിട്ടു. ഇന്നും പ്രേക്ഷക മനസ്സിൽ നിറഞ്ഞു നിൽക്കുന്ന കഥാപാത്രമായി ഈ സിനിമയിലൂടെയാണ് രതീഷ് ചലച്ചിത്ര രംഗത്തേക്ക് മടങ്ങി വന്നത്. തുടർന്ന് കാശ്മീരം, അഗ്നിദേവൻ, ഗംഗോത്രി, ഇന്ത്യന്‍ മിലിട്ടറി ഇന്റലിജന്‍സ്, രാവണപ്രഭു, നിര്‍ണയം, യുവതുര്‍ക്കി, ഏപ്രില്‍ 19, കാബിനറ്റ്, വംശം തുടങ്ങിയ ചിത്രങ്ങളിലും അഭിനയിച്ചു. ടെലിവിഷൻ മെഗാപരമ്പരയായ വേനൽമഴയിലെ നായകകഥാപാത്രമായും അഭിനയിച്ചിട്ടുണ്ട്. നടൻ സത്താറുമായി ചേർന്ന് മൂന്നു ചിത്രങ്ങളും അയ്യർ ദി ഗ്രേറ്റ്‌, ചക്കിക്കൊത്തൊരു ചങ്കരൻ എന്നീ ചിത്രങ്ങൾ നിർമിച്ചിട്ടുണ്ട്. മുൻ മന്ത്രി എം.കെ. ഹേമചന്ദ്രന്റെ മകൾ പരേതയായ ഡയാനയാണ് രതീഷിന്റെ ഭാര്യ. ഇവരുടെ മക്കളും ഇന്ന് സിനിമയിൽ സജീവമാണ്. 2002 ഡിസംബർ 23-ന് അന്തരിച്ചു. നടന്‍ രതീഷ് മരിക്കുമ്പോള്‍ ആ കുടുംബം തീര്‍ത്തും അനാഥമായി. ഭാര്യയും പറക്കമുറ്റാത്ത രണ്ടു പെണ്‍കുട്ടികളും ഒപ്പം രണ്ടു ആണ്‍കുട്ടികളും. വന്‍ സാമ്പത്തിക ബാധ്യത മുന്നില്‍ നില്‍ക്കെയായിരുന്നു രതീഷിന്റെ മടക്കം. തേനിയില്‍ അവരെ തടഞ്ഞുവെച്ച കൗണ്ടറെ വിളിച്ചു വരുത്തി ബാധ്യതകള്‍ മുഴുവന്‍ തീര്‍ത്തു. തിരുവനന്തപുരത്തു സ്ഥിരതാമസത്തിന് ഇവര്‍ക്ക് സൗകര്യമൊരുക്കിയത് സുരേഷ് ഗോപിയും നിര്‍മ്മാതാവ് സുരേഷ് കുമാറും ചേര്‍ന്നാണ്. കുട്ടികളുടെ പഠനവും പെണ്‍കുട്ടികളുടെ വിവാഹവും പിതാവിന്റെ സ്ഥാനത്ത് നിന്ന് നിറവേറ്റി. എല്ലാ ചുമതലകളും വഹിച്ച സുരേഷ് ഗോപി, സ്‌നേഹിതന്റ മകളെ സ്വന്തം മകളെ പോലെ കരുതി എന്നതിന് തെളിവാണ്, എല്ലാം കൂടാതെ വിവാഹത്തിന് നല്കിയ 100 പവന്‍ സ്വര്‍ണവും.
