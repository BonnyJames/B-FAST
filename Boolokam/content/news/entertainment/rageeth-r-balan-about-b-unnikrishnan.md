---
author: Beaumaris
categories:
- Entertainment
comment_count: 0
date: 2023-03-22 12:42:47
draft: false
image: https://cdn.boolokam.com/articles/2023/03/r2rrr.jpg
like_count: 30758
share_count: 16639
tags:
- B UNNIKRISHNAN
- director
- writer
title: '''''ഇതെല്ലാം ഉൾക്കൊണ്ട്‌ നല്ലൊരു സിനിമ നല്ലൊരു തിരക്കഥയുടെ പിൻബത്തിൽ അദ്ദേഹത്തിൽ
  നിന്നു ഉണ്ടാകും..'''''
view_count: 1028919
---

**രാഗീത് ആർ ബാലൻ** "mess in every sense...it was a mistake".. യൂട്യൂബിൽ സംവിധായകൻ ബി ഉണ്ണികൃഷ്ണൻ ഫിലിം കമ്പാനിയന് നൽകിയ ഒരു അഭിമുഖം കാണുകയുണ്ടായി. ഒരു മണിക്കൂർ ഇരുപത്തി രണ്ട് മിനിറ്റ് ഉള്ള അഭിമുഖം അദ്ദേഹം ഇതുവരെ ചെയ്ത സിനിമകളിലേക്ക് ഉള്ള ഒരു റീവൈൻഡിങ് ആണ്.പതിമുന്ന് സിനിമകൾ സംവിധാനം ചെയ്ത, പതിനാലു തിരക്കഥകൾ എഴുതിയ ഒരാൾ ആണ് ബി ഉണ്ണികൃഷ്ണൻ.1999ൽ ജല മർമ്മരം എന്ന സിനിമക്ക് തിരക്കഥ എഴുതിയാണ് സിനിമ ലോകത്തേക്ക് അദ്ദേഹം വരുന്നത്.ആ കൊല്ലത്തെ മികച്ച തിരക്കഥക്കുള്ള പുരസ്‌കാരം ആ സിനിമക്ക് ലഭിക്കുക ഉണ്ടായി. ഈ കാലയളവിൽ അദ്ദേഹം ചെയ്ത പല സിനിമകളും പരാജയപ്പെടുകയും ഒരുപാട് ട്രോളുകൾ ഏറ്റുവാങ്ങിയിട്ടുള്ളവയും ആണ്. അഭിമുഖത്തിൽ അദ്ദേഹം പറയുന്നുണ്ട് "എന്റെ പരാജയപ്പെട്ട സിനിമകൾ പൂർണ്ണമായിട്ടും own ചെയ്യുന്ന ഒരാൾ ആണ് ഞാൻ. അതിന്റെ കുറ്റം എന്റേത് മാത്രമാണ് " എന്ന്. തീയേറ്ററിൽ റിലീസ് ആയ സമയത്തു വിജയം ആകാതെ പോയ ഒരുപാട് സിനിമകളെ കുറിച്ചുള്ള ഒരു അനലൈസ് അഭിമുഖത്തിൽ നടക്കുന്നുണ്ട്.External circumstances dramatic reasons narrative reasons അങ്ങനെ പല കാരണങ്ങൾ കൊണ്ട് പരാജയപ്പെട്ട സിനിമകൾ. പ്രമാണി എന്ന സിനിമയെ കുറിച്ച് അദ്ദേഹം പറഞ്ഞത് ആളുകൾ ആ സിനിമയെ മാടമ്പി എന്ന സിനിമയുടെ ദുർബലമായ ആവർത്തനമായി ആയിട്ടാണ് കണ്ടത് എന്നാണ്. സ്ലോ പേസ് ആയിരുന്നു ആ സിനിമ അതുപോലെ തന്നെ അതിന്റെ തമാശകളും വർക്ക് ആയില്ല എന്നാണ്.ത്രില്ലർ എന്ന സിനിമയെ കുറിച്ച് പറഞ്ഞത് "Thriller was a mess in every sense" എന്നാണ്. സിനിമയുടെ ആക്ഷൻ സീക്വൻസസ് എല്ലാം തന്നെ ഓവർ ദി ടോപ് ആയിരുന്നു. ![](https://cdn.boolokam.com/articles/2023/03/r2rrr.jpg)കൃത്യമായി എക്സിക്യൂട്ട് ചെയ്യപ്പെടാതെ പോയ ഒരു സ്‌ക്രീൻ പ്ലേ ആയിരുന്നു സിനിമയുടേത്. "ഐ ലവ് മി " എന്ന സിനിമയെ കുറിച്ച് അദ്ദേഹം പറഞ്ഞത് it was a mistake എന്നാണ്. മിസ്റ്റർ ഫ്രോഡ് എന്ന സിനിമയുടെ അവസാനം ഒന്നുടെ വർക്ക് ചെയ്തിരുന്നു എങ്കിൽ നല്ലൊരു സിനിമയായി മാറേണ്ട ഒന്നായിരുന്നു.. മോഹൻലാലിന്റെ അവസാന ഭാഗത്തെ ലുക്ക്‌ എല്ലാം അദ്ദേഹത്തിന്റെ ജഡ്‌ജ്‌മെന്റിൽ സംഭവിച്ച പിഴവുകളായി പറയുന്നുണ്ട്. വില്ലൻ എന്ന സിനിമ വലിയൊരു മാസ്സ് സിനിമയായി പ്രേക്ഷകർ കരുതി.ആറാട്ട് എന്ന സിനിമ സ്പൂഫ് ആക്കുവാൻ ആണ് ശ്രമിച്ചത് പക്ഷെ പാളി പോയി.. അങ്ങനെ അഭിമുഖത്തിൽ അദ്ദേഹത്തിന് സിനിമകളിൽ പറ്റിയ പാളിച്ചകൾ തുറന്നു പറയുന്നുണ്ട്. ബി ഉണ്ണികൃഷ്ണൻ നല്ലൊരു എഴുത്തുകാരൻ ആണ് എന്നാണ് എന്റെ വ്യക്തിപരമായ അഭിപ്രായം. ജി എസ് വിജയൻ സംവിധാനം ചെയ്ത കവർ സ്റ്റോറി ഷാജി കൈലാസിന്റെ ശിവം, ടൈഗർ എന്നി സിനിമകൾ. ഏഷ്യാനെറ്റിൽ സംപ്രേഷണം ചെയ്ത ബ്ലാക്ക് & വൈറ്റ് എന്ന സീരിയൽ. ഇവയെല്ലാം അദ്ദേഹത്തിന്റെ എഴുത്തുകൾ ആയിരുന്നു. ശിവം എന്ന സിനിമയിലെ സായി കുമാർ അവതരിപ്പിച്ച മേടയിൽ ദേവരാജൻ, മാടമ്പിയിലെ ഗോപാലകൃഷ്ണ പിള്ള, ഗ്രാൻഡ് മാസ്റ്ററിലെ ചന്ദ്ര ശേഖർ, വില്ലനിലെ മാത്യു മഞ്ഞൂരാൻ... ഇവയെല്ലാം വളരെ ഏറെ ഇഷ്ടപെട്ട കഥാപാത്ര സൃഷ്ടികളും സിനിമകളും ആയിരുന്നു. അദ്ദേഹത്തിന്റെ ഏറ്റവും പ്രിയപ്പെട്ട ഒന്ന് കവർ സ്റ്റോറി എന്ന സിനിമയും ഗ്രാൻഡ് മാസ്റ്ററും ആണ് .. ![](https://cdn.boolokam.com/articles/2023/03/r2r2rr-3-1024x533.jpg)ആറാട്ട് ,ക്രിസ്റ്റഫർ , ഐ ലവ് മി , ത്രില്ലെർ പോലെ ഉള്ള സിനിമകൾ അല്ല വേണ്ടത്.. Mr fraud എന്ന സിനിമ ഒന്ന് കൂടെ നന്നായി ഡെവലപ് ചെയ്തിരുന്നു എങ്കിൽ ഒരു മികച്ച സിനിമ ആകേണ്ട ഒന്നായിരുന്നു.. വില്ലൻ എന്ന സിനിമയും പ്രിയപ്പെട്ട ഒന്നാണ് .External circumstances dramatic reasons narrative reasons അങ്ങനെ പല കാരണങ്ങൾ കൊണ്ട് പരാജയപെട്ട സിനിമകൾ ഒരുപാടുണ്ട് അദേഹത്തിന്റെ കരിയറിൽ . ഗ്രാൻഡ് മാസ്റ്ററും ടൈഗറും മാടമ്പിയും വില്ലനും എല്ലാം ബി ഉണ്ണികൃഷ്ണനിൽ നിന്നു ഉണ്ടായവ ആണ്. പൂർണ്ണ വിശ്വാസമുണ്ട് "mess in every sense...it was a mistake".. ഇതെല്ലാം ഉൾക്കൊണ്ട്‌ നല്ലൊരു സിനിമ നല്ലൊരു തിരക്കഥയുടെ പിൻബത്തിൽ അദ്ദേഹത്തിൽ നിന്നു ഉണ്ടാകും..