---
author: Beaumaris
categories:
- Entertainment
comment_count: 0
date: 2022-10-26 15:49:07
draft: false
image: https://cdn.boolokam.com/articles/2022/10/qdq22t.jpg
like_count: 122754
share_count: 42728
tags: []
title: ലിജോയുടെ സിനിമയിൽ ഏത് താരം അഭിനയിച്ചാലും ആ സിനിമ  ബ്രാൻഡ് ചെയ്യപ്പെടുന്നത്
  ലിജോയുടെ പേരിൽ തന്നെയാണ്
view_count: 2108131
---

**Latheef Mehafil** ലിജോ ജോസ് പല്ലിശ്ശേരിയുടെ പുതിയ സിനിമ മോഹൻലാലിനെ വെച്ച് അനൗൺൻസ് ചെയ്തിരിക്കുകയാണല്ലോ. ആ വാർത്ത എന്തുകൊണ്ടായിരിക്കും സോഷ്യൽ മീഡിയയിൽ ഇത്രയും വൈറൽ ആകുന്നത്..? അതും ഒരു തനി കച്ചവട സിനിമ ഒരിക്കലും ചെയ്യാൻ സാധ്യതയില്ലാത്ത ലിജോയെ പോലൊരു ഡയരക്ടർ മോഹൻലാലിനെ വെച്ച് ചെയ്യുന്നതും ഒരു കംപ്ലീറ്റ് കമേഴ്ഷ്യൽ സിനിമ ആയിരിക്കില്ല. ലിജോയുടെ സിനിമയിൽ ഏത് താരം അഭിനയിച്ചാലും ആ സിനിമ അൾട്ടിമേറ്റ്‌ലി ബ്രാൻഡ് ചെയ്യപ്പെടുന്നത് ലിജോയുടെ പേരിൽ തന്നെയാണ്. മമ്മൂട്ടി നടിക്കുന്ന "നൻപകൽ നേരത്ത് മയക്കം" എന്ന സിനിമയുടെ ഫസ്റ്റ് പ്രിഫറൻസും അത് തന്നെയാണ്.ലിജോ എടുക്കുന്നത് ലിജോയുടെ സിനിമകളാണ്.അത് പ്രേക്ഷകർ സ്വീകരിച്ചാലും ഇല്ലെങ്കിലും.No plans to change No plans to impress... എന്ന തന്റെ പ്രഖ്യാപിത തത്വത്തിൽ നിന്നും അദ്ദേഹം പിന്നോട്ട് പോകാനും വഴിയില്ല.കുറസോവ തന്റെ സിനിമകളെ കുറിച്ച് പറഞ്ഞ ഒരു പ്രശസ്ത വാക്യമുണ്ട്, "I am the Hitler of my cinema".മലയാളത്തിൽ വിപ്ലവകരമായ നവ സിനിമ ഭാവുകത്വം പങ്കിടുന്ന ലിജോയും ഏറെക്കുറെ അതേ ലൈനിൽ സിനിമ ചെയ്തു വരുന്ന ആളാണ്. ![](https://cdn.boolokam.com/articles/2022/10/qdq22t.jpg)ലിജോയുടെ ഓരോ സിനിമയും മുന്നോട്ട് വെക്കുന്ന കാഴ്ച്ചാനുഭവം ഓരോന്നാണ്.വന്യവും നവ്യവുമായ സർഗ്ഗാത്മകത എന്ന് വേണമെങ്കിൽ ആ ക്രാഫ്റ്റിനെ വിളിക്കാം.അവിടേക്ക് മോഹൻലാൽ എന്ന താരം കടന്നു വരുമ്പോഴും കാര്യങ്ങൾ ഒന്നും മാറാൻ പോകുന്നില്ല.മോഹൻലാൽ എന്ന നടൻ ഇന്ന് നേരിട്ട് കൊണ്ടിരിക്കുന്ന ചില വിമർശനങ്ങളെ ലിജോയുടെ സിനിമ ഒരു പക്ഷെ പൊളിച്ചെഴുതിയേക്കും.എന്നാലും അതൊരു ഡിസ്റ്റന്റ് ഹോപ്പ് മാത്രമാണ്.അവിടെയും ഞാൻ ഡിപെൻഡ് ചെയ്യുന്നത് തന്റെ സിനിമകളുടെ ഹിറ്റ്ലർ ആയ ലിജോ ജോസ് പല്ലിശ്ശേരി എന്ന സംവിധായകനെ തന്നെയാണ്. കാരണം ആമേനും,ചുരുളിയും ജെല്ലിക്കെട്ടും സിനിമയുടെ ടോട്ടാലിറ്റിയിലാണ് കഥ പറഞ്ഞു പോകുന്നത്. അതൊരു താരത്തിലോ നടനിലോ മുട്ടി നിന്ന് കഥയുടെ ഗതി മാറി പോകാനുള്ള സാധ്യത തീരെയില്ല. ഇടയ്ക്കൊക്കെ പച്ച മനുഷ്യരായി താരങ്ങളെ കാണിക്കാൻ കഴിയുന്നതും ഒരു രസമാണ്. കാരണം, ആ ഏരിയയിലേക്കൊന്നും കോടികളുടെ കണക്കു പുസ്തകവുമായി ആരും വരാനില്ലാത്തത് കൊണ്ട് ശാന്തമായി നമുക്ക് കൊട്ടകയുടെ ഇരുട്ടിലിരുന്ന് സിനിമ കാണാം... Waiting for Lijo movie.