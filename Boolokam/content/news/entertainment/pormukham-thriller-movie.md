---
author: Beaumaris
categories:
- Entertainment
comment_count: 0
date: 2022-06-17 11:50:47
draft: false
image: https://cdn.boolokam.com/articles/2022/06/FW2-1.jpg
like_count: 93882
share_count: 50997
tags:
- Aimanom Sajan
- PORMUKHAM MOVIE
- thriller movie
title: പോർമുഖം, വ്യത്യസ്ത ത്രില്ലർ ചിത്രം പൂർത്തിയായി
view_count: 2264028
---

**പോർമുഖം, വ്യത്യസ്ത ത്രില്ലർ ചിത്രം പൂർത്തിയായി** **പി.ആർ.ഒ- അയ്മനം സാജൻ** മലയാളത്തിൽ ഇതുവരെ അവതരിപ്പിക്കാത്ത വ്യത്യസ്തമായ കഥയും അവതരണവും കാഴ്ചവെക്കുന്ന പോർമുഖം എന്ന ത്രില്ലർ ചിത്രത്തിൻ്റെ ചിത്രീകരണം തിരുവനന്തപുരത്തും പരിസരങ്ങളിലുമായി പൂർത്തിയായി. സഫാനിയ ക്രീയേഷൻസിനു വേണ്ടി ആർ.വിൽസൻ നിർമ്മിക്കുന്ന ഈ ചിത്രം നവാഗതനായ വി.കെ.സാബു സംവിധാനം ചെയ്യുന്നു. ഉൾപ്രദേശത്ത് ഒറ്റപ്പെട്ടു നിൽക്കുന്ന ഒരു എസ്റ്റേറ്റ് ബംഗ്ലാവിലാണ് ആരെയും ഞെട്ടിക്കുന്ന ആ സംഭവങ്ങൾ അരങ്ങേറിയത്. ബംഗ്ലാവിൽ പ്രതാപൻ കോൺട്രാക്ടർ ഒരു ദിവസം കുടുംബസമേതം എത്തി.തൻ്റെ മകളെയും, മകനേയും കാര്യസ്ഥനെ ഏൽപ്പിച്ചിട്ട്, പ്രതാപനും ഭാര്യയും അഡ്വക്കേറ്റിനെ കാണാനായി പട്ടണത്തിൽ പോയി. ഈ സമയത്ത് എല്ലാവരുടെയും കണ്ണ് വെട്ടിച്ച് ഒരു സൈക്കോ ബാധിച്ച യുവാവു് ബംഗ്ലാവിൽ കടന്നു കൂടുന്നു. തുടർന്ന് എല്ലാവരെയും ഞെട്ടിച്ച സംഭവപരമ്പരകളാണ് കടന്നുവന്നത് ! വ്യത്യസ്തമായ കഥയും അവതരണവും കാഴ്ചവെക്കുന്ന പോർമുഖത്തിൻ്റെ ചിത്രീകരണം പൂർത്തിയായി, സ്റ്റുഡിയോ വർക്കുകൾ പുരോഗമിയ്ക്കുന്നു. നായികാനായകന്മാരായി ഹരിരാജും, അക്ഷയ ഗിരീഷും എത്തുന്നു. സഫാനിയ ക്രീയേഷൻസിനു വേണ്ടി ആർ വിൽസൻ നിർമ്മിക്കുന്ന പോർമുഖം വി.കെ.സാബു സംവിധാനം ചെയ്യുന്നു. രചന - സത്യദാസ്ഫീനിക്സ്, ക്യാമറ - ബിജുലാൽ പോത്തൻകോട് ,എഡിറ്റർ - വിജിൽ,പശ്ചാത്തല സംഗീതം, സൗണ്ട് ഇഫക്ട്- ജെമിൽ മാത്യു, കല - ഭാവന രാധാകൃഷ്ണൻ ,മേക്കപ്പ് - നിയാസ്, കോസ്റ്റ്യൂം -കർത്തിക്, ഡിസൈൻ - സജിത് ഒറ്റൂർ, സ്റ്റിൽ - അബി, പി.ആർ.ഒ- അയ്മനം സാജൻ ഹരിരാജ്, അക്ഷയ ഗിരീഷ്, വിവേകാനന്ദൻ, സജീവ് സൗപർണ്ണിക ,അച്ചുതൻ, ഷാജഹാൻ, അനിൽ, നയന, ആര്യ എന്നിവർ അഭിനയിക്കുന്നു. &nbsp; ![](https://cdn.boolokam.com/articles/2022/06/FW2-1.jpg) ![](https://cdn.boolokam.com/articles/2022/06/FW2-2.jpg) ![](https://cdn.boolokam.com/articles/2022/06/FW2-3.jpg) ![](https://cdn.boolokam.com/articles/2022/06/FW2-4.jpg) &nbsp; ** &nbsp;