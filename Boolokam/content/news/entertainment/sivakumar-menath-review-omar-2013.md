---
title: "അറബ്-ഇസ്രായേൽ സംഘർഷ മേഖലയിൽ മൊട്ടിട്ട പ്രണയം"
date: 2023-05-25T09:38:36
draft: false
categories: ["Entertainment"]
tags: ['movie', 'Omar 2013']
author: "Beaumaris"
---

<strong>Sivakumar Menath </strong>

<strong>Omar 2013</strong>

പതിറ്റാണ്ടുകളായി തുടർന്നു വരുന്ന ലോക രാജ്യങ്ങൾ തമ്മിലുള്ള പ്രശ്നങ്ങളിൽ ഒന്നാണ് പാലസ്തീൻ - ഇസ്രയേൽ സംഘർഷം. ഇപ്പോഴത്തെ അവസ്ഥ വച്ച് കുറച്ചൊക്കെ സംഘർഷങ്ങൾക്ക് അയവ് വന്നിട്ടുണ്ടെങ്കിലും ഒരു പൂർണ്ണമായ പരിഹാരം അടുത്തൊന്നും ഉണ്ടാകുമെന്ന് പ്രതീക്ഷിക്കാൻ വയ്യ. അറബ് ലോകം മൊത്തവും ഇസ്രയേൽ എന്ന ചെറുരാജ്യവും നേർക്ക് നേർ കൊമ്പുകോർക്കുന്ന സ്ഥിതിവിശേഷത്തിൽ നിന്ന് മാറി യു.എ.ഈ, സൗദി തുടങ്ങിയ രാജ്യങ്ങൾ ഇന്ന് ഇസ്രയേലുമായി സൗഹാർദത്തിലാണ്.

<a href="https://cdn.boolokam.com/articles/2023/05/wfwff-1.jpg"><img class="wp-image-396896 aligncenter" src="https://cdn.boolokam.com/articles/2023/05/wfwff-1.jpg" alt="" width="931" height="496" /></a>ഈ ഒരു സംഘർഷ മേഖലയിൽ മൊട്ടിട്ട പ്രണയത്തെ പ്രമേയമാക്കി ഇറങ്ങിയ 2013 ൽ ഇറങ്ങിയ പാലസ്തിൻ സിനിമയാണ് ഒമർ. രാഷ്ട്രീയ പ്രശ്നങ്ങളെ തൊട്ടുരുമ്മി മാത്രം പോകുന്ന സിനിമ വ്യക്തി ബന്ധങ്ങളെ ഇത്തരം സംഘർഷങ്ങൾ എങ്ങിനെ ബാധിക്കുന്നുവെന്നും പരസ്പര വിശ്വാസം എന്നത് എത്ര മാത്രം ആപേക്ഷികമാണെന്നും തുറന്നു കാട്ടുന്നു. തന്റെ നിലപാടുകൾക്ക്‌ വിരുദ്ധമായി ശത്രുവിന്റെ ഒറ്റുകാരനായാൽ ആ വിധേയത്വം ആജീവനാന്തം കൊണ്ടു നടക്കേണ്ടി വരും.

‘Once you collaborate, there is no turning back’.

ഒമർ, താരിഖ്, അംജത്ത് എന്നീ സുഹൃത്തുക്കൾ ഇസ്രയേലിനെതിരെ സായുധമായി ഒളിയാക്രമണത്തിന് പദ്ധതിയിടുന്നു. അതിനിടയിലാണ് താരിഖിന്റെ പെങ്ങളുമായി ഒമർ അടുക്കുന്നത്. തുടക്കത്തിൽ ഇതൊരു പൈങ്കിളി പ്രണയ കഥ മാത്രമാകുമോ എന്ന അവസ്ഥയിൽ നിന്നും ചതിയുടെയും വഞ്ചനയുടെയും കാപട്യത്തിന്റെയും പ്രണയ നൊമ്പരത്തിന്റെയും വിരഹത്തിന്റെയും വെറുപ്പിന്റെയും പീഡനങ്ങളുടെയും സൂക്ഷ്മ തലങ്ങളെ സ്പർശിച്ചു കൊണ്ട് ഒരു ത്രില്ലർ കാണുന്ന അവസ്ഥയിലേക്ക് പ്രേക്ഷകരെ കൊണ്ടു ചെന്നെത്തിക്കുന്നു.

https://youtu.be/UuvO65EPWFo

ഒമറിനെ അവിസ്മരണീയമായ നടനചാരുതയോടെ അവതരിപ്പിച്ച ആദം ബക്രി പ്രത്യേക പ്രശംസയർഹിക്കുന്നു. തിരക്കഥ യെഴുതി സംവിധാനം ചെയ്ത ഹാനി അബു അസ്സദിന്റെ മറ്റൊരു ചിത്രമായ Paradise Now ഇതിനു മുൻപ് ഇതിനു മുൻപ് കണ്ടതാണ്. സ്വർഗ്ഗം തേടി ജിഹാദിന് ഇറങ്ങിപ്പുറപ്പെടുന്ന ചാവേറുകൾ എങ്ങിനെ അവിടെ എത്തിപ്പെടുന്നു എന്നത് വളരെയധികം ഭാവ തീവ്രതയോടെ അവതരിപ്പിച്ച ചിത്രമാണത്. ഒരു മണിക്കൂർ നാൽപ്പത് മിനിട്ട് ഒരിക്കലും നഷ്ടപ്പെടുത്തലാകില്ല ഒരു സിനിമാപ്രേമിക്ക്. ധൈര്യമായി തല വെക്കാം ഒമറിന്റെ മടിയിൽ. Best foreign Language movies കാറ്റഗറിയിൽ ഓസ്കാറിന് നോമിനേറ്റ് ചെയ്യപ്പെട്ട സിനിമയാണ് ഒമർ


![അറബ്-ഇസ്രായേൽ സംഘർഷ മേഖലയിൽ മൊട്ടിട്ട പ്രണയം](https://cdn.boolokam.com/articles/2023/05/wfwff-1.jpg)**Sivakumar Menath** **Omar 2013** പതിറ്റാണ്ടുകളായി തുടർന്നു വരുന്ന ലോക രാജ്യങ്ങൾ തമ്മിലുള്ള പ്രശ്നങ്ങളിൽ ഒന്നാണ് പാലസ്തീൻ - ഇസ്രയേൽ സംഘർഷം. ഇപ്പോഴത്തെ അവസ്ഥ വച്ച് കുറച്ചൊക്കെ സംഘർഷങ്ങൾക്ക് അയവ് വന്നിട്ടുണ്ടെങ്കിലും ഒരു പൂർണ്ണമായ പരിഹാരം അടുത്തൊന്നും ഉണ്ടാകുമെന്ന് പ്രതീക്ഷിക്കാൻ വയ്യ. അറബ് ലോകം മൊത്തവും ഇസ്രയേൽ എന്ന ചെറുരാജ്യവും നേർക്ക് നേർ കൊമ്പുകോർക്കുന്ന സ്ഥിതിവിശേഷത്തിൽ നിന്ന് മാറി യു.എ.ഈ, സൗദി തുടങ്ങിയ രാജ്യങ്ങൾ ഇന്ന് ഇസ്രയേലുമായി സൗഹാർദത്തിലാണ്. [](https://cdn.boolokam.com/articles/2023/05/wfwff-1.jpg)ഈ ഒരു സംഘർഷ മേഖലയിൽ മൊട്ടിട്ട പ്രണയത്തെ പ്രമേയമാക്കി ഇറങ്ങിയ 2013 ൽ ഇറങ്ങിയ പാലസ്തിൻ സിനിമയാണ് ഒമർ. രാഷ്ട്രീയ പ്രശ്നങ്ങളെ തൊട്ടുരുമ്മി മാത്രം പോകുന്ന സിനിമ വ്യക്തി ബന്ധങ്ങളെ ഇത്തരം സംഘർഷങ്ങൾ എങ്ങിനെ ബാധിക്കുന്നുവെന്നും പരസ്പര വിശ്വാസം എന്നത് എത്ര മാത്രം ആപേക്ഷികമാണെന്നും തുറന്നു കാട്ടുന്നു. തന്റെ നിലപാടുകൾക്ക്‌ വിരുദ്ധമായി ശത്രുവിന്റെ ഒറ്റുകാരനായാൽ ആ വിധേയത്വം ആജീവനാന്തം കൊണ്ടു നടക്കേണ്ടി വരും. ‘Once you collaborate, there is no turning back’. ഒമർ, താരിഖ്, അംജത്ത് എന്നീ സുഹൃത്തുക്കൾ ഇസ്രയേലിനെതിരെ സായുധമായി ഒളിയാക്രമണത്തിന് പദ്ധതിയിടുന്നു. അതിനിടയിലാണ് താരിഖിന്റെ പെങ്ങളുമായി ഒമർ അടുക്കുന്നത്. തുടക്കത്തിൽ ഇതൊരു പൈങ്കിളി പ്രണയ കഥ മാത്രമാകുമോ എന്ന അവസ്ഥയിൽ നിന്നും ചതിയുടെയും വഞ്ചനയുടെയും കാപട്യത്തിന്റെയും പ്രണയ നൊമ്പരത്തിന്റെയും വിരഹത്തിന്റെയും വെറുപ്പിന്റെയും പീഡനങ്ങളുടെയും സൂക്ഷ്മ തലങ്ങളെ സ്പർശിച്ചു കൊണ്ട് ഒരു ത്രില്ലർ കാണുന്ന അവസ്ഥയിലേക്ക് പ്രേക്ഷകരെ കൊണ്ടു ചെന്നെത്തിക്കുന്നു. https://youtu.be/UuvO65EPWFo ഒമറിനെ അവിസ്മരണീയമായ നടനചാരുതയോടെ അവതരിപ്പിച്ച ആദം ബക്രി പ്രത്യേക പ്രശംസയർഹിക്കുന്നു. തിരക്കഥ യെഴുതി സംവിധാനം ചെയ്ത ഹാനി അബു അസ്സദിന്റെ മറ്റൊരു ചിത്രമായ Paradise Now ഇതിനു മുൻപ് ഇതിനു മുൻപ് കണ്ടതാണ്. സ്വർഗ്ഗം തേടി ജിഹാദിന് ഇറങ്ങിപ്പുറപ്പെടുന്ന ചാവേറുകൾ എങ്ങിനെ അവിടെ എത്തിപ്പെടുന്നു എന്നത് വളരെയധികം ഭാവ തീവ്രതയോടെ അവതരിപ്പിച്ച ചിത്രമാണത്. ഒരു മണിക്കൂർ നാൽപ്പത് മിനിട്ട് ഒരിക്കലും നഷ്ടപ്പെടുത്തലാകില്ല ഒരു സിനിമാപ്രേമിക്ക്. ധൈര്യമായി തല വെക്കാം ഒമറിന്റെ മടിയിൽ. Best foreign Language movies കാറ്റഗറിയിൽ ഓസ്കാറിന് നോമിനേറ്റ് ചെയ്യപ്പെട്ട സിനിമയാണ് ഒമർ
