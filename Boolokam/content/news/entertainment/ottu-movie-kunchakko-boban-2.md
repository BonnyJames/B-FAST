---
author: Beaumaris
categories:
- Entertainment
comment_count: 0
date: 2022-10-10 15:30:06
draft: false
image: ''
like_count: 8631
share_count: 9989
tags:
- kunchakko boban
- ottu movie
title: ഒറ്റ് സിനിമയിൽ ചാക്കോച്ചൻ മിസ്കാസ്റ്റ് ആണ് എന്ന് പറയുന്നവർ വായിച്ചിരിക്കാൻ
view_count: 381883
---

**ഒറ്റ് സിനിമ കാണാത്തവർ പോസ്റ്റ്‌ വായിക്കരുത്..** **Gladwin Sharun Shaji** ഒറ്റ് സിനിമ കണ്ടവരിൽ നിന്ന് കൂടുതലായും വരുന്ന ഒരു വിമർശനം ആണ് ചാക്കോച്ചൻ മിസ്കാസ്റ്റ് ആണ് പൃഥ്വിയോ ടോവിനോയോ ഈ റോൾ ചെയ്താൽ നന്നായേനെ ലാസ്റ്റ് ഫൈറ്റിൽ ഇവർ ആയിരുന്നേൽ ഒരു ഇമ്പാക്ട് കിട്ടിയേനെ എന്നൊക്ക. കാശിനു വേണ്ടി ഒരാളോട് സൗഹൃദം നടിച്ചു ചതിക്കാൻ വരുന്ന ഒരു പാവത്താൻ റോൾ ഒക്കെ പൃഥ്വിക്ക്‌ എത്രമാത്രം ചെയ്തു ഫലിപ്പിക്കാൻ പറ്റുമെന്ന് സംശയമുണ്ട്. നിലവിൽ ഏറ്റവും നന്നായി മാസ്സ് കാണിക്കുന്ന യുവനടൻ എന്ന് എല്ലാരും പറയുന്ന പൃഥ്വിയുടേതായി അവസാനം ഇറങ്ങിയ മാസ്സ് ആക്ഷൻ സിനിമ കടുവ കണ്ടിട്ട് എനിക്ക് പ്രത്യേകിച്ചൊരു മാസ് ഫീലും കിട്ടിയില്ല പക്ഷേ ലൂസിഫറിൽ അത് കിട്ടി. അപ്പൊ അതൊക്കെ എല്ലാം ഡയറക്ടർസ് അവരുടെ നായകനെ എങ്ങനെ പ്രസന്റ് ചെയ്യുന്നു എന്നത് പോലെ ഇരിക്കും മാസ്സ് ഇമ്പാക്ട് കിട്ടുന്നത്. പിന്നെ പടം ഇഷ്ടപ്പെട്ടാലും ആക്ഷൻ ഇഷ്ടമായാലും ബുജികളൊക്കെ നെഗറ്റീവ് അടിക്കുന്നു എന്നാ ഞാനും നെഗറ്റീവ് അടിച്ചേക്കാം എന്ന് കരുതി മെജോറിറ്റി നോക്കി അഭിപ്രായം പറയുന്ന ഒരു വിഭാഗം ആളുകളും ഉണ്ട്.. ഇനിയിപ്പോ ഇവർ 2 പേരും ആണ് ഈ റോൾ ചെയ്തതെങ്കിൽ ക്ലൈമാക്സിൽ ഇങ്ങനെ ഒരു ട്വിസ്റ്റ്‌ എല്ലാരും ഉറപ്പായും പ്രതീക്ഷിക്കും. പ്രതീക്ഷിക്കുന്ന ഒരു സാധനം കിട്ടുന്നതിനേക്കാൾ അപ്രതീക്ഷിതമായ ഒരു സാധനം കിട്ടുമ്പോൾ ആണല്ലോ എല്ലാരും ഞെട്ടുന്നത്. ഒറ്റിൽ ആ ട്വിസ്റ്റ്‌ ഇത്ര നന്നായി വർക്ക്‌ ഔട്ട്‌ ആവാൻ കാരണം ആ റോൾ ചെയ്തത് ചാക്കോച്ചൻ ആയത് കൊണ്ടാണ്.. ഒരാളും ഒരിക്കലും ഇങ്ങനെ ആകുമെന്ന് കരുതില്ല.. ഞാൻ FDFS ആണ് ഒറ്റ് കണ്ടത് ആ ട്വിസ്റ്റ്‌ കണ്ടു ശരിക്കും ഞെട്ടി പോയി. ഓർക്കാപ്പുറത്തു അങ്ങനൊരു ഫൈറ്റ് വന്നപ്പോ ശരിക്കും ആ ഒരു ഇമ്പാക്ട് എനിക്ക് അതിൽ കിട്ടിയിരുന്നു. ആ ഷോക്കിൽ കുറ്റവും കുറവൊന്നും നോക്കാൻ പറ്റിയതുമില്ല.. അതേ പോലെ പൃഥ്വിയോ ടോവിനോയോ ആണെങ്കിൽ കരിമേഘ കെട്ടഴിഞ്ഞ ബിജിഎം കേറ്റി ആ സീൻ ഒക്കെ പണ്ടേ ഔട്ട്‌ ആയേനെ. ആ കഥാപാത്രത്തിന്റെ ഐഡന്റിറ്റിയും പണ്ടേ ഫാൻസ്‌ ഔട്ട് ആക്കി ആഘോഷിച്ചേനെ. തീയേറ്റർ റിലീസ് കഴിഞ്ഞ് OTT റിലീസ് ആയി ഇത്രയും ദിവസം ആയിട്ട് പോലും ഒരിടത്തും ആ കഥാപാത്രത്തിന്റെ ഐഡന്റിറ്റി വെളിപ്പെടുത്തുന്ന ഒരു പോസ്റ്റ്‌ പോലും വരാത്തതിന് കാരണവും ആ റോൾ ചാക്കോച്ചൻ ആയത് കൊണ്ടാണ്. അതായത് ചാക്കോച്ചൻ ആയത് കൊണ്ട് ആണ് ഇപ്പോഴും ഒറ്റ് സിനിമ കാണുന്നവർക്ക് ഒരു സ്പോയിലരും ഇല്ലാതെ ആ ട്വിസ്റ്റ്‌ ആസ്വദിക്കാൻ പറ്റുന്നത്. പിന്നെ ക്ലൈമാക്സ്‌ ഫൈറ്റിൽ ഒരു ഇമ്പാക്റ്റ് കിട്ടാത്തതിന് പൂർണ്ണമായും ചാക്കോച്ചനെ കുറ്റപ്പെടുത്താൻ പറ്റില്ല. ആ ഫൈറ്റ് നല്ല വൃത്തിക്ക്‌ എഡിറ്റ്‌ ചെയ്തു നല്ലൊരു കിടിലൻ ബിജിഎം ഉണ്ടായിരുന്നേൽ കുറച്ചൊക്കെ മാസ്സ് ഇമ്പാക്റ്റ് കിട്ടിയേനെ. പിന്നെ ആ ലുക്കിന്റെയും കുറച്ചു പ്രശ്നം ഉണ്ട്. ഒരു ചെറിയ പയ്യന്റെ പോലെ തോന്നുന്ന ഒരു ലുക്ക്‌ ആയി പോയി പോരാത്തതിന് പടത്തിൽ അതുവരെ ഒരു പഞ്ചപാവം ഇമേജും. ടിനു പാപ്പച്ചൻ പടം വരുമ്പോ അത് മനസ്സിലാവും നായകന്റെ കുഴപ്പം ആണോ സംവിധായകന്റെ കുഴപ്പം ആണോന്നു.