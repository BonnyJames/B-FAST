---
author: Beaumaris
categories:
- Entertainment
comment_count: 0
date: 2022-09-04 11:41:49
draft: false
image: ''
like_count: 11767
share_count: 6183
tags:
- father clement kaliyar
- vijayaraghavan
title: പലതിലും അറിഞ്ഞുകൊണ്ടോ അറിയാതെയോ ചെന്നുപെട്ട അഭിമന്യു ആയിരുന്നു കാളിയാർ അച്ചൻ
view_count: 366313
---

**ലോറൻസ് മാത്യു** **ഫാദർ ക്ലമെന്റ് കാളിയാർ** ഒരുപാട് എന്റെ മനസ്സിനെ അലട്ടിയ ഒരു കഥാപാത്രം ആണിത്. ഇന്നത്തെ പല പുരോഹിതരുമായി ഒരുപാട് സാമ്യമുണ്ട് കാളിയാർ അച്ചന്. അച്ചന്റെ കഥാപാത്രം ഒരു കരിനിഴലിൽ ആണ് ചിത്രീകരിച്ചത്. ശെരിയും തെറ്റും ഇടകലർത്തിയ ഒരു പാത്രസൃഷ്ടി. സ്വന്തം അപ്പനെയും അമ്മയെയും നക്സലുകൾ വെട്ടികൊല്ലുന്നത് കണ്ട ഒരു കൊച്ചു പയ്യൻ. അവന്റെ കണ്ണിൽ ഒരു കമ്മ്യൂണിസ്റ്റുകാരന്റെ പകയുടെ ചുവപ്പുണ്ട്. ഉള്ളിലൊരു തീഗോളം കൊണ്ടുനടന്നിട്ടും അതിന്റെ പുറമെ ഒരു ളോഹ എടുത്തണിഞ്ഞ രാഷ്ട്രീയക്കാരൻ. അയാളൊരു ഡോൺ ആയിരുന്നോ? അതോ ഒരു ബലിയാടായിരുന്നോ? മോനായിയും കാളിയാർ പത്രോസ് വൈദ്യന്റെയുമൊക്കെ കള്ളകടത്തിൽ അറിഞ്ഞുകൊണ്ടോ അറിയാതെയോ ചെന്നുപെട്ട അഭിമന്യു ആയിരുന്നു കാളിയാർ അച്ചൻ. ഒടുക്കം ആ ചക്രവ്യുഹത്തിൽ പെട്ടു മരിക്കാൻ വിധിക്കപ്പെട്ട കാളിയാർ അച്ചൻ. സ്വന്തമായി ഒരു ധ്യാനകേന്ദ്രം നടത്തുന്ന കാളിയാർ കോട്ടയിലെ കാളിയാർ ഡോൺ. കാളിയാർ അച്ചന്റെ ചെറുപ്പവും സെമിനാരിയിൽ ചേരുന്നതുമൊക്കെ പ്രെമേയമാക്കി ഒരു സിനിമ ഇറക്കിയെങ്കിൽ നന്നായിരുന്നു. പുള്ളിയിൽ കുറെയൊക്കെ തെറ്റുകളുണ്ട്. പക്ഷെ എത്രകണ്ടു അയാൾ നീതിമാൻ ആയിരുന്നുവെന്ന ചോദ്യം ബാക്കിയാണ്. തന്റെ സ്വത്തുക്കൾ എല്ലാം പള്ളിക്കും അനാഥാലയത്തിനും പാവങ്ങൾക്കും എഴുതികൊടുത്തു റോമിലേക്ക് പോകാൻ നിന്ന കാളിയാർ അച്ചൻ... അയാളൊരു നിഗൂഢതയാണ്....കുറ്റബോധവും തിരിച്ചറിവുമാണോ അയാളെ ഇതിലേക്ക് നയിച്ചത്? അതോ അയാളൊരു റോബിൻഹുഡ് ആയിരുന്നോ? കട്ടും കള്ളക്കടത്തു നടത്തിയും പാവങ്ങളെ സഹായിക്കാൻ നോക്കിയ യഥാർത്ഥ കമ്മ്യൂണിസ്റ്റ്‌. ഈ ചോദ്യങ്ങൾക്കെല്ലാം ഉത്തരം വേണം... ഒരുപക്ഷെ ഒരവസരം കിട്ടിയാൽ ഭാവിയിൽ ഇത് ഒരു സിനിമയാക്കണം എന്ന് ഒരു ആഗ്രഹം ബാക്കി നില്കുന്നു.