---
author: Beaumaris
categories:
- Entertainment
comment_count: 0
date: 2023-06-25 14:25:36
draft: false
image: https://cdn.boolokam.com/articles/2023/06/ddqddd-1024x576.jpg
like_count: 94949
share_count: 8996
tags:
- Kerala Crime Files (2023)
- web series
title: വലിയ ബ്രില്ല്യൻസുകളോ ഗിമ്മിക്കുകളോ ഇല്ലാത്ത സ്ട്രൈറ്റ് ആൻഡ് ഫാസ്റ്റ് സ്റ്റോറിലൈൻ,
  പിടിച്ചിരുത്തുന്നുണ്ട്
view_count: 1383889
---

**Kerala Crime Files (2023)** **Jaseem Jazi** നഗരമധ്യത്തിലെ ഒരു രണ്ടാംകിട ലോഡ്ജിൽ നടക്കുന്ന കൊലപാതകം. കൊല്ലപ്പെട്ടത് ആ ഏരിയയിൽ തന്നെ വേശ്യാവൃത്തി ചെയ്യുന്ന സ്ത്രീ. ആദ്യ ഘട്ട അന്വേഷണങ്ങളിൽ തന്നെ, എസ്. ഐ മനോജിന്റെ നേതൃത്വത്തിലുള്ള പോലിസ് സംഘത്തിന് കൊലപാതകിയെക്കുറിച്ചുള്ള വ്യക്തമായ സൂചനകളും തെളിവുകളും ലഭിക്കുന്നു. ഒറ്റ നോട്ടത്തിൽ വളരെ ലളിതമായൊരു മർഡർ കേസ്. പക്ഷേ കാര്യങ്ങൾ അവര് വിചാരിച്ചത് പോലെ എളുപ്പമായിരുന്നില്ല. നിസ്സാരമെന്ന തോന്നലുണ്ടാക്കിയ സാഹചര്യത്തിൽ നിന്നും ആ കേസിന്റെ സ്വഭാവം പതിയെ മാറുന്നു. അഴിക്കും തോറും മുറുകുന്ന കുരുക്ക്‌ പോലെ, ഓരോ ഫൈൻഡിങ്ങ്സും കൂടുതൽ സങ്കീർണമായ വഴികളിലേക്കും പ്രതിസന്ധികളിലേക്കും ആ കുറ്റാന്വേഷകരെ നയിക്കുന്നു! [](https://cdn.boolokam.com/articles/2023/06/ffffgggg.jpg)'കേരള ക്രൈം ഫയൽസ്' ഒറ്റയിരിപ്പിൽ തീർത്തു! ഇഷ്ട്ടപ്പെട്ടു. ഇഷ്ടപ്പെടാനുള്ള ആദ്യ കാരണം, ഇതിന്റെ സ്റ്റോറിയാണ്. അത്ര ഹെവിയല്ലാത്ത വളരെ ലൈറ്റ് ആയിട്ടുള്ളൊരു സ്റ്റോറി. വലിയ ബ്രില്ല്യൻസുകളോ ഗിമ്മിക്കുകളോ ഇല്ലാത്ത സ്ട്രൈറ്റ് ആൻഡ് ഫാസ്റ്റ് സ്റ്റോറിലൈൻ. ആൾമോസ്റ്റ് ഒരു റിയലിസ്റ്റിക്‌ അപ്പ്രോച്ച്. പക്ഷേ ഇൻട്രസ്റ്റിംഗ് ആണ്. പിടിച്ചിരുത്തുന്നുണ്ട്. കഥയിലെ ഇൻവെസ്റ്റിഗേഷൻ ട്രാക്ക് കുറ്റമറ്റതായിരുന്നു. ലൂപ് ഹോൾസൊന്നും ഇല്ലാത്ത വെൽ റിട്ടൺ വർക്ക്. അനാവശ്യമായ ഡീറ്റെയിലിങ്ങോ വിവരണങ്ങളോ ഒന്നുമില്ലാതെ ഒരു സ്ട്രൈറ്റ് ട്രാക്ക്. ഇടക്ക് കുറ്റാന്വേഷകരുടെ പേഴ്‌സണൽ ലൈഫിലേക്ക് പാളി നോക്കുന്നുണ്ടെങ്കിലും പെട്ടന്ന് തന്നെ തിരിച്ച് കുറ്റാന്വേഷണത്തിൽ തന്നെ ശ്രദ്ധ കേന്ദ്രീകരിക്കുന്നുണ്ട്. അത്കൊണ്ട് ഒരു 90% വും കുറ്റാന്വേഷണം തന്നെയാണ് സീരിസ്. [![](https://cdn.boolokam.com/articles/2023/06/ddqddd-1024x576.jpg)](https://cdn.boolokam.com/articles/2023/06/ddqddd.jpg)'അജു വർഗീസ്' ആണ് സീരിസ് ഇഷ്ടപ്പെടാനുള്ള രണ്ടാമത്തെ കാരണം. പുള്ളിയുടെ ക്യാരക്റ്ററും പെർഫോമൻസും നന്നായി ബോധിച്ചു. നീറ്റായി ഒട്ടും കുറവ് വരുത്താതെയും ഓവറാക്കാതെയും ആ ക്യാരക്റ്ററിനോട് നീതി പുലർത്തി പുള്ളി ചെയ്ത് വച്ചിട്ടുണ്ട്. സ്റ്റോറിയിലെ ഇൻട്രേസ്റ്റിംഗ് ഫാക്ടറും അജുവും മാത്രമല്ല.. സീരിസ് Engaging ആക്കിയതിൽ സീരിസിന്റെ ടെക്നിക്കൽ ഡിപ്പാർട്ട്മെന്റിനും അതിന്റെ ക്രെഡിറ്റുണ്ട്. ഡയറക്ഷൻ, എഡിറ്റിംഗ്, ബാക്ക്ഗ്രൗണ്ട് സ്കോർ, കളർ ഗ്രേയ്ഡ്, എല്ലാം മികച്ചതായാണ് അനുഭവപ്പെട്ടത്. കാഴ്ചക്കിടയിൽ ആകാംക്ഷപ്പെടാനും ഉദ്വേഗപ്പെടാനും ഇവയൊക്കെ സഹായകമായിട്ടുണ്ട്. മാത്രമല്ല, വെറും 30 മിനിറ്റ് ലെങ്ത്തുള്ള.. ആറ് എപ്പിസോഡുകൾ മാത്രമുള്ള സീരിസിന്റെ കുറഞ്ഞ റണ്ണിംഗ് ടൈമും.. 'ഒറ്റയിരിപ്പിന് കണ്ട് തീർക്കൽ' പരിപാടിയിൽ കാര്യമായ ഗുണം ചെയ്തിട്ടുണ്ട് ????