---
title: "\"അവൾക്ക് അതൊരു കഥ പോലെ ഈസി ആയി ചിരിച്ചു കൊണ്ട് പറയാൻ സാധിച്ചത് അതുകൊണ്ടാണ് \", കുറിപ്പ്"
date: 2023-05-21T07:43:30
draft: false
categories: ["Entertainment"]
tags: ['MASTHANI', 'Praveen Prabhakar']
author: "Beaumaris"
---

<strong>എഴുതിയത് : Praveen Prabhakar </strong>
<strong>കടപ്പാട് : MOVIE STREET</strong>

"വാരണം ആയിരം" എന്ന സിനിമയിൽ ഒരു സീനുണ്ട്. സൂര്യയുടെ (കഥാപാത്രത്തിന്റെ പേരും അതായിരുന്നു) ചെറുപ്പകാലം കാണിക്കുന്ന രംഗങ്ങളിൽ ഒന്നിൽ സ്കൂളിലെ സീനിയർ വിദ്യാർത്ഥികൾ റാഗിങ് എന്ന പേരിൽ തല്ലുന്നുണ്ട്. തല്ല് കൊള്ളുന്ന മോമെന്റിൽ തിരിച്ചു ഒന്ന് പ്രതികരിക്ക പോലും ചെയ്യാതെ തിരികെ വീട്ടിൽ എത്തിയ സൂര്യ കണ്ണാടിയുടെ മുന്നിൽ നിന്ന് കൊണ്ട് അവനെ തിരിച്ചു തല്ലാൻ പറ്റാത്ത ദേഷ്യമെല്ലാം കാണിക്കുന്ന രംഗമുണ്ട്.

പല സന്ദർഭങ്ങളിലും എനിക്ക് റിലേറ്റ് ചെയ്യാൻ പറ്റിയ ഒരു രംഗമായിരുന്നു അത്. ജീവിതത്തിൽ ചില അപ്രതീക്ഷിതമായ സാഹചര്യങ്ങൾ വരും. അത്തരം സാഹചര്യങ്ങളെ അല്ലെങ്കിൽ മോമെന്ററി ആയ പ്രതിസന്ധികളെ നേരിടാൻ ഒരുപക്ഷെ നമുക്ക് കിട്ടുന്നത് മിനിട്ടുകൾ മാത്രമാവാം. ഒന്നുകിൽ അതിനുള്ളിൽ ആ സാഹചര്യത്തോട് റിയാക്ട് ചെയ്ത് അതിനെ അതിജീവിക്കാം. അല്ലെങ്കിൽ ഒന്നും ചെയ്യാതെ പിന്നീട് അതിന്റെ ട്രോമയിലോ സങ്കടത്തിലോ അകപ്പെടാം... പ്രതികരിക്കാൻ സാധിച്ചില്ലലോ എന്നോർത്ത് നമ്മളെ തന്നെ കുറ്റപെടുത്താം. സ്വയം വീണ്ടും വേദനിക്കാം.

കണ്ണാടിയുടെ മുന്നിൽ കലങ്ങിയ കണ്ണും അടികൊണ്ട മുഖവുമായി നിന്ന സൂര്യയുടെ മുന്നിലേക്ക് അവന്റെ അച്ഛൻ വന്ന് കാര്യങ്ങൾ തിരക്കുന്നു. അയാൾ ചോദിച്ചത് "നീ തിരിച്ച് ഒന്നും ചെയ്തില്ലേ?" എന്നാണ്. ചെയ്തില്ല എന്ന് പറഞ്ഞപ്പോൾ നാളെ തന്നെ പോയി തിരിച്ചു തല്ലാൻ പറഞ്ഞു ആ അച്ഛൻ. അടുത്ത ദിവസം തന്നെ സൂര്യ തന്നെ തല്ലിയവരുടെ അടുത്തേക്ക് പോയി തിരിച്ചു തല്ലുന്നു, ശക്തമായി തന്നെ. അതോടെ അവന് പുതിയ ധൈര്യം കൈവരുകയായിരുന്നു. ഇനി ആര് തല്ലിയാലും വെറുതെ നിന്ന് കൊള്ളില്ല എന്നുള്ള ധൈര്യം. തിരികെ തല്ലാൻ കഴിയുമെന്നുള്ള ധൈര്യം.ഇവിടെ അവന്റെ അച്ഛൻ ചെയ്ത ചെറിയൊരു ട്രീറ്റ്‌മെന്റ് തന്നെയാണ് അവന് ധൈര്യം കൊടുത്തത്. നേരെ മറിച്ച് "കിട്ടിയത് കിട്ടി, ഇനി നീയായിട്ട് ഒന്നിനും പോകണ്ട.." എന്ന് പറയുന്ന അച്ഛനായിരുന്നെങ്കിൽ അവനെ ആ നാണക്കേട് വേട്ടയാടിയേനെ. അവൻ എല്ലായിപ്പോഴും അടികൾ വാങ്ങാൻ വേണ്ടി മാത്രമുള്ള ഒരാളായി ഒതുങ്ങിയേനെ.

<a href="https://cdn.boolokam.com/articles/2023/05/333333-1.jpg"><img class=" wp-image-396326 aligncenter" src="https://cdn.boolokam.com/articles/2023/05/333333-1.jpg" alt="" width="679" height="679" /></a>ഇനി റിയൽ ലൈഫിലേക്ക് വന്നാൽ ഇതിനോടകം നിങ്ങൾ എല്ലാവരും കണ്ട ആ വീഡിയോ തന്നെ ഉദാഹരമായി എടുക്കാം. നന്ദിത ശങ്കര (മസ്താനി) എന്ന യുവതി തനിക്ക് നേരെ നടന്ന ലൈംഗിക അതിക്രമത്തെ പറ്റി പറയുന്ന വീഡിയോ വീണ്ടും വീണ്ടും കാണുകയായിരുന്നു. എത്ര സിമ്പിൾ ആയി എത്ര കൂൾ ആയിട്ടാണ് ആ യുവതി തനിക്ക് നേരെ നടന്ന അക്രമത്തെ പറ്റി പറഞ്ഞത്. അതിന് കാരണം അവൾ ആ സാഹചര്യത്തെ നേരിട്ട രീതി ഒന്നുകൊണ്ട് മാത്രമാണ്.

മറിച്ച് ഒരുപക്ഷെ പ്രതികരിക്കാതെ ആ യാത്രയിൽ ഉടനീളം അത് സഹിച്ചിരുന്നെങ്കിലോ, സീറ്റ് മാറി ഇരുന്ന് ആ സാഹചര്യത്തിൽ നിന്ന് രക്ഷപെടാൻ മാത്രം ശ്രമിച്ചിരുന്നെങ്കിലോ ആ കുട്ടിക്ക് ഇത്ര ഈസി ആയി ആ അവസ്ഥ നമ്മളോട് പറയാൻ സാധിക്കുമായിരുന്നില്ല. എനിക്ക് ഒന്ന് പ്രതികരിക്കാൻ കഴിഞ്ഞില്ലലോ എന്നുള്ള കുറ്റബോധം എപ്പോഴും അവളെ വേട്ടയാടിയേനെ. പക്ഷേ അവൾ പ്രതികരിച്ചു. തന്നാൽ കഴിയും വിധം തന്നെ ആ നശിച്ച പ്രതിസന്ധിയെ തിരിച്ചടിച്ചു. ഒറ്റ മോമെന്റിൽ അവൾ എടുത്ത ശരിയായ ഒരു തീരുമാനം കൊണ്ട് പിന്നീട് ഉണ്ടായേക്കാവുന്ന ട്രോമയും കുറ്റബോധവുമെല്ലാം കൂടിയാണ് ഇല്ലാതായത്.അതിലേക്കാണ് യൂണിവേഴ്സിന്റെ എൻട്രി.. ദാറ്റ്‌ മാൻ.. കണ്ടക്ടർ കോമറേഡ് പ്രദീപ്‌.. സൂര്യയുടെ അച്ഛൻ തിരിച്ചു തല്ലാൻ പറഞ്ഞത് പോലെ, അയാൾ ചോദിക്കുകയാണ്
"കുട്ടിക്ക് പരാതിയുണ്ടോ...??"
"ഉണ്ട്!"
എന്നൊരൊറ്റ ഉത്തരം നൽകിയ ഊർജത്തിൽ ആ മനുഷ്യൻ പിന്നീട് ചെയ്തതിനോട് ഈ നാട് അയാളോട് കടപ്പെടും. കാരണം എനിക്കുറപ്പുണ്ട് തന്നേക്കാൾ ആരോഗ്യമുള്ള ഒരു എതിരാളി തെറ്റ്കാരനായാൽ പോലും സ്വന്തം തടി കേടാക്കാതെ നോക്കുന്ന മനുഷ്യരാണ് ഭൂരിപക്ഷവും. പ്രത്യേകിച്ച് ടൈം ഷെഡ്യൂൾ ചെയ്ത് ഓടുന്ന ഒരു ബസ്സിലെ കണ്ടക്ടർ. അവിടെയാണ് അയാൾ ആ കുട്ടിക്ക് കൊടുത്ത വാക്ക് പാലിക്കാൻ ഈ കണ്ട പെടാപ്പാട് എല്ലാം ചെയ്തത്. ജീവിതം നായകൻ ആവാനോ നായിക ആവാനോ എല്ലാവർക്കും ഒരു അവസരം കൊടുക്കും. ആ മോമെന്റിൽ ഒട്ടും പതറാതെ പ്രതികരിച്ച പ്രദീപ്‌ നായകൻ തന്നെയാണ്.

ആ വീഡിയോയുടെ സന്തോഷം ഇവർ രണ്ടുപേരുമാണ്. മസ്താനിയും പ്രദീപും. വിഡിയോയുടെ തുടക്കത്തിൽ മസ്താനി പറയുന്നത് കഥ പറയാൻ പോകുകയാണ് എന്നാണ്. അവൾക്ക് അതൊരു കഥ പോലെ ഈസി ആയി ചിരിച്ചു കൊണ്ട് പറയാൻ സാധിക്കുന്നത് ആ കഥയിൽ അവൾ വിജയിച്ച പക്ഷത്തായതു കൊണ്ട് മാത്രമാണ്. അല്ലെങ്കിൽ പ്രതികരിക്കാതെ സഹിച്ചു നിന്നിരുന്നെങ്കിൽ ഈ യൂണിവേഴ്സിന് പ്രത്യേകിച്ച് ഒരു മാറ്റവും ഉണ്ടാവില്ല, ഇവിടെ ഇതേ പോലെ സഹിച്ചു ട്രോമയിൽ ജീവിക്കുന്ന നൂറ്റിക്കണക്കിന് മനുഷ്യരിൽ ഒരാളായി മാത്രം മാറിയേനെ. പക്ഷേ അവരിൽ നിന്നുമുള്ള വ്യത്യാസം അവൾ പ്രതികരിച്ചു എന്നത് തന്നെയാണ്. ഇത്തരം സാഹചര്യങ്ങൾ വരുമ്പോൾ പറ്റുന്നത് പോലെ തന്നെ പ്രതികരിക്കുക. ന്യായത്തിന്റെ പക്ഷത്ത് തന്നെ ഈ യൂണിവേഴ്സ് കൂടി ചേരും. പ്രദീപും ആ ബസിലെ മറ്റ് മനുഷ്യരും അവളോടൊപ്പം ചേർന്ന് നിന്നത് പോലെ. നിങ്ങളുടെ സമയോചിതമായ ഇടപെടലുകൾക്ക് നന്ദിയുണ്ട്. കാരണം നിങ്ങൾ പ്രതികരിച്ചത് കൊണ്ട് തന്നെയാണ് പ്രതികരിക്കേണ്ടതിന്റെ ആവശ്യകതയെ പറ്റി മനുഷ്യർ സംസാരിക്കുന്നത്..!!


!["അവൾക്ക് അതൊരു കഥ പോലെ ഈസി ആയി ചിരിച്ചു കൊണ്ട് പറയാൻ സാധിച്ചത് അതുകൊണ്ടാണ് ", കുറിപ്പ്](https://cdn.boolokam.com/articles/2023/05/333333-1.jpg)**എഴുതിയത് : Praveen Prabhakar** **കടപ്പാട് : MOVIE STREET** "വാരണം ആയിരം" എന്ന സിനിമയിൽ ഒരു സീനുണ്ട്. സൂര്യയുടെ (കഥാപാത്രത്തിന്റെ പേരും അതായിരുന്നു) ചെറുപ്പകാലം കാണിക്കുന്ന രംഗങ്ങളിൽ ഒന്നിൽ സ്കൂളിലെ സീനിയർ വിദ്യാർത്ഥികൾ റാഗിങ് എന്ന പേരിൽ തല്ലുന്നുണ്ട്. തല്ല് കൊള്ളുന്ന മോമെന്റിൽ തിരിച്ചു ഒന്ന് പ്രതികരിക്ക പോലും ചെയ്യാതെ തിരികെ വീട്ടിൽ എത്തിയ സൂര്യ കണ്ണാടിയുടെ മുന്നിൽ നിന്ന് കൊണ്ട് അവനെ തിരിച്ചു തല്ലാൻ പറ്റാത്ത ദേഷ്യമെല്ലാം കാണിക്കുന്ന രംഗമുണ്ട്. പല സന്ദർഭങ്ങളിലും എനിക്ക് റിലേറ്റ് ചെയ്യാൻ പറ്റിയ ഒരു രംഗമായിരുന്നു അത്. ജീവിതത്തിൽ ചില അപ്രതീക്ഷിതമായ സാഹചര്യങ്ങൾ വരും. അത്തരം സാഹചര്യങ്ങളെ അല്ലെങ്കിൽ മോമെന്ററി ആയ പ്രതിസന്ധികളെ നേരിടാൻ ഒരുപക്ഷെ നമുക്ക് കിട്ടുന്നത് മിനിട്ടുകൾ മാത്രമാവാം. ഒന്നുകിൽ അതിനുള്ളിൽ ആ സാഹചര്യത്തോട് റിയാക്ട് ചെയ്ത് അതിനെ അതിജീവിക്കാം. അല്ലെങ്കിൽ ഒന്നും ചെയ്യാതെ പിന്നീട് അതിന്റെ ട്രോമയിലോ സങ്കടത്തിലോ അകപ്പെടാം... പ്രതികരിക്കാൻ സാധിച്ചില്ലലോ എന്നോർത്ത് നമ്മളെ തന്നെ കുറ്റപെടുത്താം. സ്വയം വീണ്ടും വേദനിക്കാം. കണ്ണാടിയുടെ മുന്നിൽ കലങ്ങിയ കണ്ണും അടികൊണ്ട മുഖവുമായി നിന്ന സൂര്യയുടെ മുന്നിലേക്ക് അവന്റെ അച്ഛൻ വന്ന് കാര്യങ്ങൾ തിരക്കുന്നു. അയാൾ ചോദിച്ചത് "നീ തിരിച്ച് ഒന്നും ചെയ്തില്ലേ?" എന്നാണ്. ചെയ്തില്ല എന്ന് പറഞ്ഞപ്പോൾ നാളെ തന്നെ പോയി തിരിച്ചു തല്ലാൻ പറഞ്ഞു ആ അച്ഛൻ. അടുത്ത ദിവസം തന്നെ സൂര്യ തന്നെ തല്ലിയവരുടെ അടുത്തേക്ക് പോയി തിരിച്ചു തല്ലുന്നു, ശക്തമായി തന്നെ. അതോടെ അവന് പുതിയ ധൈര്യം കൈവരുകയായിരുന്നു. ഇനി ആര് തല്ലിയാലും വെറുതെ നിന്ന് കൊള്ളില്ല എന്നുള്ള ധൈര്യം. തിരികെ തല്ലാൻ കഴിയുമെന്നുള്ള ധൈര്യം.ഇവിടെ അവന്റെ അച്ഛൻ ചെയ്ത ചെറിയൊരു ട്രീറ്റ്‌മെന്റ് തന്നെയാണ് അവന് ധൈര്യം കൊടുത്തത്. നേരെ മറിച്ച് "കിട്ടിയത് കിട്ടി, ഇനി നീയായിട്ട് ഒന്നിനും പോകണ്ട.." എന്ന് പറയുന്ന അച്ഛനായിരുന്നെങ്കിൽ അവനെ ആ നാണക്കേട് വേട്ടയാടിയേനെ. അവൻ എല്ലായിപ്പോഴും അടികൾ വാങ്ങാൻ വേണ്ടി മാത്രമുള്ള ഒരാളായി ഒതുങ്ങിയേനെ. [](https://cdn.boolokam.com/articles/2023/05/333333-1.jpg)ഇനി റിയൽ ലൈഫിലേക്ക് വന്നാൽ ഇതിനോടകം നിങ്ങൾ എല്ലാവരും കണ്ട ആ വീഡിയോ തന്നെ ഉദാഹരമായി എടുക്കാം. നന്ദിത ശങ്കര (മസ്താനി) എന്ന യുവതി തനിക്ക് നേരെ നടന്ന ലൈംഗിക അതിക്രമത്തെ പറ്റി പറയുന്ന വീഡിയോ വീണ്ടും വീണ്ടും കാണുകയായിരുന്നു. എത്ര സിമ്പിൾ ആയി എത്ര കൂൾ ആയിട്ടാണ് ആ യുവതി തനിക്ക് നേരെ നടന്ന അക്രമത്തെ പറ്റി പറഞ്ഞത്. അതിന് കാരണം അവൾ ആ സാഹചര്യത്തെ നേരിട്ട രീതി ഒന്നുകൊണ്ട് മാത്രമാണ്. മറിച്ച് ഒരുപക്ഷെ പ്രതികരിക്കാതെ ആ യാത്രയിൽ ഉടനീളം അത് സഹിച്ചിരുന്നെങ്കിലോ, സീറ്റ് മാറി ഇരുന്ന് ആ സാഹചര്യത്തിൽ നിന്ന് രക്ഷപെടാൻ മാത്രം ശ്രമിച്ചിരുന്നെങ്കിലോ ആ കുട്ടിക്ക് ഇത്ര ഈസി ആയി ആ അവസ്ഥ നമ്മളോട് പറയാൻ സാധിക്കുമായിരുന്നില്ല. എനിക്ക് ഒന്ന് പ്രതികരിക്കാൻ കഴിഞ്ഞില്ലലോ എന്നുള്ള കുറ്റബോധം എപ്പോഴും അവളെ വേട്ടയാടിയേനെ. പക്ഷേ അവൾ പ്രതികരിച്ചു. തന്നാൽ കഴിയും വിധം തന്നെ ആ നശിച്ച പ്രതിസന്ധിയെ തിരിച്ചടിച്ചു. ഒറ്റ മോമെന്റിൽ അവൾ എടുത്ത ശരിയായ ഒരു തീരുമാനം കൊണ്ട് പിന്നീട് ഉണ്ടായേക്കാവുന്ന ട്രോമയും കുറ്റബോധവുമെല്ലാം കൂടിയാണ് ഇല്ലാതായത്.അതിലേക്കാണ് യൂണിവേഴ്സിന്റെ എൻട്രി.. ദാറ്റ്‌ മാൻ.. കണ്ടക്ടർ കോമറേഡ് പ്രദീപ്‌.. സൂര്യയുടെ അച്ഛൻ തിരിച്ചു തല്ലാൻ പറഞ്ഞത് പോലെ, അയാൾ ചോദിക്കുകയാണ് "കുട്ടിക്ക് പരാതിയുണ്ടോ...??" "ഉണ്ട്!" എന്നൊരൊറ്റ ഉത്തരം നൽകിയ ഊർജത്തിൽ ആ മനുഷ്യൻ പിന്നീട് ചെയ്തതിനോട് ഈ നാട് അയാളോട് കടപ്പെടും. കാരണം എനിക്കുറപ്പുണ്ട് തന്നേക്കാൾ ആരോഗ്യമുള്ള ഒരു എതിരാളി തെറ്റ്കാരനായാൽ പോലും സ്വന്തം തടി കേടാക്കാതെ നോക്കുന്ന മനുഷ്യരാണ് ഭൂരിപക്ഷവും. പ്രത്യേകിച്ച് ടൈം ഷെഡ്യൂൾ ചെയ്ത് ഓടുന്ന ഒരു ബസ്സിലെ കണ്ടക്ടർ. അവിടെയാണ് അയാൾ ആ കുട്ടിക്ക് കൊടുത്ത വാക്ക് പാലിക്കാൻ ഈ കണ്ട പെടാപ്പാട് എല്ലാം ചെയ്തത്. ജീവിതം നായകൻ ആവാനോ നായിക ആവാനോ എല്ലാവർക്കും ഒരു അവസരം കൊടുക്കും. ആ മോമെന്റിൽ ഒട്ടും പതറാതെ പ്രതികരിച്ച പ്രദീപ്‌ നായകൻ തന്നെയാണ്. ആ വീഡിയോയുടെ സന്തോഷം ഇവർ രണ്ടുപേരുമാണ്. മസ്താനിയും പ്രദീപും. വിഡിയോയുടെ തുടക്കത്തിൽ മസ്താനി പറയുന്നത് കഥ പറയാൻ പോകുകയാണ് എന്നാണ്. അവൾക്ക് അതൊരു കഥ പോലെ ഈസി ആയി ചിരിച്ചു കൊണ്ട് പറയാൻ സാധിക്കുന്നത് ആ കഥയിൽ അവൾ വിജയിച്ച പക്ഷത്തായതു കൊണ്ട് മാത്രമാണ്. അല്ലെങ്കിൽ പ്രതികരിക്കാതെ സഹിച്ചു നിന്നിരുന്നെങ്കിൽ ഈ യൂണിവേഴ്സിന് പ്രത്യേകിച്ച് ഒരു മാറ്റവും ഉണ്ടാവില്ല, ഇവിടെ ഇതേ പോലെ സഹിച്ചു ട്രോമയിൽ ജീവിക്കുന്ന നൂറ്റിക്കണക്കിന് മനുഷ്യരിൽ ഒരാളായി മാത്രം മാറിയേനെ. പക്ഷേ അവരിൽ നിന്നുമുള്ള വ്യത്യാസം അവൾ പ്രതികരിച്ചു എന്നത് തന്നെയാണ്. ഇത്തരം സാഹചര്യങ്ങൾ വരുമ്പോൾ പറ്റുന്നത് പോലെ തന്നെ പ്രതികരിക്കുക. ന്യായത്തിന്റെ പക്ഷത്ത് തന്നെ ഈ യൂണിവേഴ്സ് കൂടി ചേരും. പ്രദീപും ആ ബസിലെ മറ്റ് മനുഷ്യരും അവളോടൊപ്പം ചേർന്ന് നിന്നത് പോലെ. നിങ്ങളുടെ സമയോചിതമായ ഇടപെടലുകൾക്ക് നന്ദിയുണ്ട്. കാരണം നിങ്ങൾ പ്രതികരിച്ചത് കൊണ്ട് തന്നെയാണ് പ്രതികരിക്കേണ്ടതിന്റെ ആവശ്യകതയെ പറ്റി മനുഷ്യർ സംസാരിക്കുന്നത്..!!
