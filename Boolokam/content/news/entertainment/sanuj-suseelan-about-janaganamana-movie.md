---
title: "\"ക്ലിഷേകൾ കൊണ്ട് പ്രേക്ഷകനെ പറ്റിക്കാൻ ശ്രമിക്കുകയാണിവിടെ\""
date: 2022-06-05T05:25:44
draft: false
categories: ["Entertainment"]
tags: ['janaganamana movie', 'Prithviraj Sukumaran', 'Sanuj Suseelan']
author: "Beaumaris"
---

<strong>Sanuj Suseelan</strong>

സ്‌കൂളിൽ പഠിക്കുന്ന കാലം. സർക്കാർ സ്‌കൂളാണ്. എല്ലാ വർഷവും കലോത്സവം ഉണ്ടാവും. അതിൽ ഏതോ ഒരു വർഷം എല്ലാ വേദികളിലും തരംഗമായി മാറിയ ഒരു നാടകമുണ്ട്. "മോചനം നാളെ" എന്നോ മറ്റോ ആയിരുന്നു അതിന്റെ പേര്. അന്നത്തെ സ്ഥിരം സോദ്ദേശ്യ നാടകങ്ങളിൽ ഒരെണ്ണമായിരുന്നു ഇതും. സ്വാതന്ത്ര്യ സമര സേനാനിയായ അച്ഛൻ, അദ്ദേഹം പറഞ്ഞാൽ അനുസരിക്കാത്ത നിഷേധിയായ ഇളയ മകൻ, അച്ഛനെപ്പോലെ തന്നെ സമൂഹത്തിനു മുഴുവൻ മാതൃകയായ

[caption id="attachment_337797" align="alignleft" width="302"]<img class=" wp-image-337797" src="https://cdn.boolokam.com/articles/2022/06/EEGEW.jpg" alt="Sanuj Suseelan" width="302" height="302" /> <strong>Sanuj Suseelan</strong>[/caption]

മൂത്ത മകൻ, സ്നേഹനിധിയായ അവരുടെ അമ്മ എന്നിവരാണ് പ്രധാന കഥാപാത്രങ്ങൾ. നാടകം തുടങ്ങുന്നത് തന്നെ അച്ഛനും ഇളയ മകനും തമ്മിലുള്ള വാക്കേറ്റത്തിൽ നിന്നാണ്. ഒരുത്തവാദിത്വവുമില്ലാതെ കറങ്ങി നടക്കുന്ന അവനെയോർത്ത് കണ്ണീരൊഴുക്കുന്ന അമ്മ, അവനെ ഉപദേശിച്ച് നേരെയാക്കാൻ ശ്രമിക്കുന്ന അച്ഛൻ , അവർ തമ്മിലുള്ള വാക്കേറ്റത്തിൽ മദ്ധ്യസ്ഥനാവുന്ന മൂത്തവൻ തുടങ്ങി സംഘർഷം നിറഞ്ഞ രംഗങ്ങൾക്ക് ശേഷം പൊടുന്നനെ ആ ഗ്രാമത്തിൽ ഒരു വർഗീയ കലാപമുണ്ടാവുന്നു. ഒടുവിലാണ് അറിയുന്നത് ഈ കലാപത്തിന് പുറകിൽ പതിയിരുന്നു ചരട് വലിച്ചത് മൂത്ത മകനായിരുന്നെന്ന്. എല്ലാവരെയും അമ്പരപ്പിച്ചുകൊണ്ട് ഇളയ മകൻ ഒരു ഹീറോയെ പോലെ ഗ്രാമീണരെ രക്ഷിക്കുന്നു. അച്ഛൻ തന്നെ മൂത്തവനെ വെടി വച്ച് കൊല്ലുന്നു. ബ്രിട്ടീഷുകാർ ഇന്ത്യ വിട്ടുപോയെങ്കിലും അവനെപ്പോലുള്ള നീചന്മാരിൽ നിന്ന് മോചനം നാളെ എന്ന് എല്ലാവരും ചേർന്ന് കൈ കോർത്ത് പ്രഖ്യാപിക്കുന്നതോടെ നാടകം പൂർണ്ണമാവുന്നു. തെലുങ്കിൽ നമ്മളുടെ മഹേഷ് ബാബു സ്ഥിരം ചെയ്യുന്ന പടങ്ങളിലെ കഥ പോലുണ്ട് അല്ലേ ? ഈ നൂറ്റാണ്ടിലിറങ്ങിയ ഏറ്റവും മികച്ച രാഷ്ട്രീയ ചിത്രമെന്നൊക്കെ ചിലർ വിശേഷിപ്പിച്ച "ജന ഗണ മന" എന്ന നാടകം കണ്ടു തീർന്നപ്പോൾ മനസ്സിലേയ്ക്ക് വന്നത് മോചനം നാളെ എന്ന ഈ സ്‌കൂൾ നാടകമാണ്.

സോഷ്യൽ മീഡിയയിൽ ഓരോരുത്തർ ഉണ്ടാക്കി വിടുന്ന കുറിപ്പുകളും വിദ്യാർത്ഥി സമരങ്ങളുടെ കാലത്ത് പടച്ചു വിടുന്ന റൊമാന്റിക് ആയ ചിത്രങ്ങളും വൈകാരികമായ വാചാടോപങ്ങളുമൊക്കെയാണ് ഈ സിനിമയ്ക്ക് പ്രചോദനമായതെന്ന് തോന്നുന്നു. ഒരു സ്വകാര്യ മാനേജ്‌മന്റ് നടത്തുന്ന കോളജിൽ നടക്കുന്ന അനീതികൾക്കെതിരെ അവിടത്തെ തന്നെ ഒരു അദ്ധ്യാപകൻ / അദ്ധ്യാപിക ശബ്ദമുയർത്തുന്നതും അവരെ മാനേജ്‌മന്റ് നിശ്ശബ്ദരാക്കുന്നതും അതിന്റെ പേരിലുള്ള വിവാദങ്ങളുമൊക്കെ ചേർന്ന കഥകൾ മലയാളത്തിൽ തന്നെ ഒട്ടനവധി തവണ വന്നിട്ടുണ്ട്. അതിന്മേൽ രാഷ്ട്രീയമെന്ന പേരിൽ മേൽപ്പറഞ്ഞ ചേരുവകൾ ചേർത്തിളക്കിയിരിക്കുകയാണിവിടെ . സംഘ്പരിവാറിനെതിരെ സാമൂഹിക മാദ്ധ്യമങ്ങളിൽ നടന്ന പ്രതിഷേധങ്ങളിൽ കണ്ടിട്ടുള്ളതിൽ കവിഞ്ഞ് വേറൊന്നും ഇതിലില്ല. പ്രതിസ്ഥാനത്ത് പരിവാർ മാത്രമാണ് എന്നാണ് ഈ സിനിമ സ്ഥാപിക്കാൻ ശ്രമിക്കുന്ന രാഷ്ട്രീയം. ഭാരതീയ സംസ്കാരത്തിൽ ആഴത്തിൽ വേരൂന്നിയ ജാതി വ്യവസ്ഥയുടെ ഇരയായ ഒരു വിദ്യാർത്ഥിനിയുടെ കഥ പറയുമ്പോൾ അതിന്റെ ആഴങ്ങളിലേക്ക് പോകാതെ മേൽപ്പറഞ്ഞ ക്ലിഷേകൾ കൊണ്ട് പ്രേക്ഷകനെ പറ്റിക്കാൻ ശ്രമിക്കുകയാണിവിടെ.

കഥയുടെ വിശ്വസനീയതയ്ക്ക് വേണ്ടിയാണ് കർണാടകം പശ്ചാത്തലമാക്കിയിരിക്കുന്നത് എന്ന് തോന്നുന്നു. സിനിമയിൽ കാണിക്കുന്നത് പോലുള്ള ജാതി വിവേചനങ്ങൾ കേരളത്തിലുമുണ്ടെങ്കിലും കേരളം ഒഴികെയുള്ള സംസ്ഥാനങ്ങളിൽ നടക്കുന്നത് വച്ച് നോക്കുമ്പോ അതൊന്നും ഒന്നുമല്ല. ചെന്നൈ IIT യിൽ പോലും അത്തരം സംഭവങ്ങളുണ്ടായതിനെപ്പറ്റി പത്ര വാർത്തകൾ കണ്ടിരുന്നു. എന്നാൽ കർണാടകയിൽ ഇപ്പോൾ അതിനേക്കാൾ നീറുന്ന വിഷയം മംഗലാപുരം ,ഉഡുപ്പി തുടങ്ങിയ സ്ഥലങ്ങളിൽ നടക്കുന്ന വർഗീയ സംഘർഷങ്ങളാണ്. വെറും വിദ്യാർത്ഥി സമരങ്ങൾ എന്നതിൽ നിന്നും മാറി നേരിട്ടുള്ള സാമുദായിക സംഘർഷങ്ങളിലേയ്ക്കും സംഘട്ടനങ്ങളിലേയ്ക്കും അത് നീങ്ങിക്കഴിഞ്ഞിരിക്കുന്നു. നിഷ്കളങ്കരായ വിദ്യാർത്ഥികളെ സാമുദായിക ശക്തികൾ അവരുടെ അജണ്ട നടപ്പിലാക്കാൻ ഉപയോഗിക്കുന്ന ദയനീയമായ കാഴ്ചയാണ് അവിടെയുള്ളത്. അത്തരം ചില സംഭവങ്ങൾ ഒരു സിനിമാക്കഥയിൽ എടുത്തുപയോഗിക്കുമ്പോൾ ഒരു പക്ഷം മാത്രമാണ് ഉത്തരവാദികൾ എന്ന് ആവർത്തിച്ച് പറയുന്നിടത്താണ് ഈ സിനിമയുടെ ഉദ്ദേശ ശുദ്ധിയിൽ സംശയം തോന്നുന്നത്. നമ്മൾ പുറമെ കാണുന്നതിനേക്കാൾ ഭീകരമായ അവസ്ഥയാണ് ഇത്തരം വർഗീയ സംഘർഷങ്ങളുടെ പിന്നാമ്പുറത്തുള്ളത്. അധികാരം മാത്രം ലക്ഷ്യമാക്കി കുട്ടിക്കുരങ്ങന്മാരെക്കൊണ്ട് ചുടുചോർ വാരിക്കുന്ന വിദ്യയാണ് അവിടെ രണ്ടു വിഭാഗത്തിലെയും സംഘടനകൾ കളിച്ചുകൊണ്ടിരിക്കുന്നത്. സങ്കീർണമായ ആ വിഷയത്തിന്റെ ആഴത്തിലേക്ക് പോയി തടി കേടാക്കാതെ കേരളത്തിലെ പൊതുബോധത്തിനൊത്ത് ചെരുപ്പ് മുറിച്ച് സിനിമ നിർമ്മിച്ചിരിക്കുകയാണിവിടെ. അതിന് അണിയറക്കാരെ ഞാൻ കുറ്റം പറയില്ല. കോടികൾ മുടക്കിയുള്ള കളിയാണല്ലോ ഇത്. പക്ഷെ അത്തരമൊരു സാധനത്തിനെ രാഷ്ട്രീയ ചിത്രമെന്ന് വിളിക്കുന്നതിനോടാണെതിർപ്പ്.

&amp;nbsp;

<img class="wp-image-337798 aligncenter" src="https://cdn.boolokam.com/articles/2022/06/5555.jpg" alt="" width="581" height="305" />

അത്യാവശ്യം ബോറടിക്കുന്ന ആദ്യപകുതിക്ക് ശേഷം വരുന്ന ചടുലമായ കോടതി രംഗങ്ങളാണ് ഈ സിനിമയുടെ ഏക ആകർഷണം. ഉള്ളത് പറയണമല്ലോ, ചില ഡയലോഗുകൾ നന്നായിട്ടുണ്ട്. എന്നാൽ അതിൽ പലതും യുക്തിക്ക് നിരക്കാത്തതാണെന്നു മാത്രം. പ്രോസിക്യൂഷൻ വക്കീലിന്റെ വായിൽ നിന്ന് വരുന്ന ചില വാചകങ്ങൾ കേട്ടാൽ അയാളെ സ്പോട്ടിൽ അറസ്റ്റ് ചെയ്തു ജയിലിലിടേണ്ടി വരും. വക്കീലിന്റെ കോട്ടുമിട്ട് നിയമ വ്യവസ്ഥയെ വെല്ലുവിളിക്കുന്ന രീതിയിലാണ് പുള്ളി ഓരോ ആഹ്വാനങ്ങൾ നടത്തുന്നത്. എന്നാൽ അത് സംഭവിക്കാത്തതിന് ഒറ്റക്കാരണമേയുള്ളൂ. വക്കീലിനെ കടത്തി വെട്ടുന്ന രീതിയിൽ പെരുമാറുന്ന ഒരു ജഡ്ജിയുടെ മുന്നിലാണ് അങ്ങോർ അതൊക്കെ പാസാക്കുന്നത് എന്നതാണ് ആ കാരണം. പശ്ചാത്തലം മൈസൂരായിട്ടും പ്രധാന കഥാപാത്രങ്ങളിൽ ചിലർ കന്നഡിഗകൾ ആയിട്ട് പോലും എന്തെങ്കിലും ചാൻസ് കിട്ടിയാൽ അവരൊക്കെ മലയാളത്തിൽ ബോൽത്തുന്ന ഒരു കിണാശേരിയിലാണ് ഈ കഥ നടക്കുന്നത്. കഥാപാത്രങ്ങളെ മിക്കതിനെയും കഥയിൽ പ്ലേസ് ചെയ്തിരിക്കുന്നതും അവരുടെ പെരുമാറ്റവും തമ്മിൽ ഒരു ബന്ധവുമില്ല. അതിപ്പോ വിദ്യാർത്ഥി നേതാവായാലും ശരി ഡി എസ് പി ആയാലും ശരി. ഇത്രയും കഥാപാത്രങ്ങൾ ഈ സിനിമയിൽ വേണമെന്നുള്ള ഒരു ലിസ്റ്റാണ് അണിയറക്കാർ ആദ്യമുണ്ടാക്കിയത് എന്ന് തോന്നുന്നു. അതിനു ശേഷമാവും അവരെയെല്ലാം കഥയിൽ അവിടവിടെ കുത്തിത്തിരുകിയത്. മീഡിയ എല്ലാത്തിനെയും മാനിപ്പുലേറ്റ് ചെയ്യുകയാണ് എന്നുള്ള വാദമുയർത്തുന്ന സിനിമ ഇതേ മീഡിയ തന്നെ തേഞ്ഞുമാഞ്ഞുപോകുമായിരുന്ന പല വിഷയങ്ങളെയും കുത്തിപ്പൊക്കിക്കൊണ്ടു വരാനും സഹായിച്ചിട്ടുണ്ട് എന്നതിനെ കണ്ടില്ലെന്നു നടിച്ചിട്ടുണ്ട്.

&amp;nbsp;

<img class="wp-image-337799 aligncenter" src="https://cdn.boolokam.com/articles/2022/06/GRGR-1.jpg" alt="" width="703" height="366" />

അഭിനേതാക്കളുടെ പ്രകടനവും ദയനീയമാണ്. ഇതൊരു നാടകമാണ് എന്ന് തുടർച്ചയായി ഓർമിപ്പിക്കുന്ന തരം അഭിനയമാണ് ഇതിലെ താരങ്ങളെല്ലാം പുറത്തെടുത്തിരിക്കുന്നത്. അതിനൊത്ത മേക്കപ്പും അവർക്ക് കൊടുത്തിട്ടുണ്ട്. ജയറാം അഭിനയിച്ച തീർത്ഥാടനം എന്നൊരു സിനിമയുണ്ട്. അതിലെ ജയറാമാണ് ഞാൻ മലയാള സിനിമയിൽ ഇതുവരെ കണ്ടിട്ടുള്ള ഏറ്റവും കൂതറ വയസ്സൻ മേക്കപ്പിൽ കണ്ടിട്ടുള്ള നടൻ. എന്നാൽ ഇതിലെ പൃഥ്‌വിരാജിന്റെ മേക്കപ്പ് ജയറാമിനെ മൈലുകൾ ദൂരെ നിർത്തും. പൃഥ്‌വിയുടെ അഭിനയത്തിലും ആ നാടകീയതയുണ്ട്. മമത മോഹൻദാസിന്റെ കാര്യവും അതുപോലെ തന്നെ. കിറ്റിയെ കുറച്ചു കാലത്തിനു ശേഷം ഒരു സിനിമയിൽ കണ്ടു. വിൻസി അലോഷ്യസ് അവതരിപ്പിച്ച കഥാപാത്രത്തിന്റെ എഴുത്തിലുള്ള പ്രശ്നങ്ങൾ വിൻസിയുടെ അഭിനയത്തേയും ബാധിച്ചിട്ടുണ്ട്. ഷമ്മി തിലകന്റെ അഭിനയം നന്നായിരുന്നു. പക്ഷെ അദ്ദേഹത്തിന്റെ ഇംഗ്ലീഷ് ഡയലോഗുകളിൽ ചിലതൊക്കെ ചീറ്റിപ്പോയി. മലയാളത്തിൽ ആ വാചകം പറയുമ്പോളുള്ള അതേ ടോൺ ആണ് അദ്ദേഹം അതിൽ ഉപയോഗിച്ചിട്ടുള്ളത്. ( മലയാളം മീഡിയത്തിൽ പഠിച്ചയാളാണ് ഞാൻ. ഇതുപോലുള്ള അക്കിടികൾ പണ്ട് എനിക്കും പറ്റിയിട്ടുണ്ട്. അതുകൊണ്ടാണ് അത് പെട്ടെന്ന് കത്തിയത്. അല്ലാതെ ഞാനൊരു ഇംഗ്ലീഷ് പണ്ഡിതൻ ആയതുകൊണ്ടല്ല ) . ആ വക്കീൽ കഥാപാത്രം ഒരു തമിഴ് ബ്രാഹ്മണൻ ആയതും ഒരു മുസ്ലിം കൊല്ലപ്പെട്ട കേസ് വാദിക്കുന്നതുമൊക്കെ മറ്റൊന്നും മനസ്സിൽ വച്ച് ചേർത്തതല്ല എന്ന് കരുതുന്നു. സിനിമയുടെ മൊത്തത്തിലുള്ള ഒരു വശപ്പിശക് പോക്ക് കണ്ടിട്ട് ഇങ്ങനെയൊക്കെ സംശയിച്ചു പോവുന്നതാണ്. ക്ഷമിക്കുക. എസിപി സജ്ജൻ കുമാറായി വേറെ ആരെയെങ്കിലും കാസ്റ്റ് ചെയ്യാമായിരുന്നു എന്ന് തോന്നി. വിദ്യാർത്ഥികളുമായുള്ള confrontation സീനുകളിലൊക്കെ സുരാജിന്റെ പ്രകടനം ഒട്ടും വിശ്വസനീയമായിരുന്നില്ല. വിൻസിയുടെ കാര്യത്തിൽ പറഞ്ഞത് പോലെ ആ കഥാപാത്രത്തിന്റെ പ്രശ്നങ്ങൾ പുള്ളിയെയും ബാധിച്ചതാവണം. ഛായാഗ്രഹണവും പശ്ചാത്തല സംഗീതവും നന്നായിട്ടുണ്ട്.

ഈ സിനിമയെപ്പറ്റി കൂടുതലൊന്നും പറയാനില്ല. ആദ്യ പകുതിയിലെ ബോറടി സഹിക്കാമെങ്കിൽ ബാക്കി കണ്ടിരിക്കാവുന്ന ഒരു സാധാരണ സിനിമയാണ് ജനഗണമന. ഇതിന്റെ രണ്ടാം ഭാഗമാണ് ഇപ്പോ വന്നത്, ഒന്നാം ഭാഗം വരാനിരിക്കുന്നതേയുള്ളൂ എന്നൊക്കെ അണിയറക്കാർ പറഞ്ഞത് കേട്ടിരുന്നു. ഇതുപോലത്തെ ഒരു ഒന്നാം ഭാഗമാണ് അവർ ഉദ്ദേശിക്കുന്നതെങ്കിൽ അതിന്റെ ഒരാവശ്യവുമില്ല. ഇനി വന്നാൽ തന്നെ ദയവു ചെയ്ത് അതിനെ രാഷ്ട്രീയ ചിത്രം എന്ന് വിശേഷിപ്പിക്കരുത് എന്നൊരഭ്യർത്ഥനയുണ്ട്. അതിനു യോഗ്യതയുള്ള സിനിമകൾ നാട്ടിൽ വേറെ കിട്ടാനുണ്ട്.


!["ക്ലിഷേകൾ കൊണ്ട് പ്രേക്ഷകനെ പറ്റിക്കാൻ ശ്രമിക്കുകയാണിവിടെ"](https://cdn.boolokam.com/articles/2022/06/EEGEW.jpg)**Sanuj Suseelan** സ്‌കൂളിൽ പഠിക്കുന്ന കാലം. സർക്കാർ സ്‌കൂളാണ്. എല്ലാ വർഷവും കലോത്സവം ഉണ്ടാവും. അതിൽ ഏതോ ഒരു വർഷം എല്ലാ വേദികളിലും തരംഗമായി മാറിയ ഒരു നാടകമുണ്ട്. "മോചനം നാളെ" എന്നോ മറ്റോ ആയിരുന്നു അതിന്റെ പേര്. അന്നത്തെ സ്ഥിരം സോദ്ദേശ്യ നാടകങ്ങളിൽ ഒരെണ്ണമായിരുന്നു ഇതും. സ്വാതന്ത്ര്യ സമര സേനാനിയായ അച്ഛൻ, അദ്ദേഹം പറഞ്ഞാൽ അനുസരിക്കാത്ത നിഷേധിയായ ഇളയ മകൻ, അച്ഛനെപ്പോലെ തന്നെ സമൂഹത്തിനു മുഴുവൻ മാതൃകയായ [caption id="attachment_337797" align="alignleft" width="302"] **Sanuj Suseelan**[/caption] മൂത്ത മകൻ, സ്നേഹനിധിയായ അവരുടെ അമ്മ എന്നിവരാണ് പ്രധാന കഥാപാത്രങ്ങൾ. നാടകം തുടങ്ങുന്നത് തന്നെ അച്ഛനും ഇളയ മകനും തമ്മിലുള്ള വാക്കേറ്റത്തിൽ നിന്നാണ്. ഒരുത്തവാദിത്വവുമില്ലാതെ കറങ്ങി നടക്കുന്ന അവനെയോർത്ത് കണ്ണീരൊഴുക്കുന്ന അമ്മ, അവനെ ഉപദേശിച്ച് നേരെയാക്കാൻ ശ്രമിക്കുന്ന അച്ഛൻ , അവർ തമ്മിലുള്ള വാക്കേറ്റത്തിൽ മദ്ധ്യസ്ഥനാവുന്ന മൂത്തവൻ തുടങ്ങി സംഘർഷം നിറഞ്ഞ രംഗങ്ങൾക്ക് ശേഷം പൊടുന്നനെ ആ ഗ്രാമത്തിൽ ഒരു വർഗീയ കലാപമുണ്ടാവുന്നു. ഒടുവിലാണ് അറിയുന്നത് ഈ കലാപത്തിന് പുറകിൽ പതിയിരുന്നു ചരട് വലിച്ചത് മൂത്ത മകനായിരുന്നെന്ന്. എല്ലാവരെയും അമ്പരപ്പിച്ചുകൊണ്ട് ഇളയ മകൻ ഒരു ഹീറോയെ പോലെ ഗ്രാമീണരെ രക്ഷിക്കുന്നു. അച്ഛൻ തന്നെ മൂത്തവനെ വെടി വച്ച് കൊല്ലുന്നു. ബ്രിട്ടീഷുകാർ ഇന്ത്യ വിട്ടുപോയെങ്കിലും അവനെപ്പോലുള്ള നീചന്മാരിൽ നിന്ന് മോചനം നാളെ എന്ന് എല്ലാവരും ചേർന്ന് കൈ കോർത്ത് പ്രഖ്യാപിക്കുന്നതോടെ നാടകം പൂർണ്ണമാവുന്നു. തെലുങ്കിൽ നമ്മളുടെ മഹേഷ് ബാബു സ്ഥിരം ചെയ്യുന്ന പടങ്ങളിലെ കഥ പോലുണ്ട് അല്ലേ ? ഈ നൂറ്റാണ്ടിലിറങ്ങിയ ഏറ്റവും മികച്ച രാഷ്ട്രീയ ചിത്രമെന്നൊക്കെ ചിലർ വിശേഷിപ്പിച്ച "ജന ഗണ മന" എന്ന നാടകം കണ്ടു തീർന്നപ്പോൾ മനസ്സിലേയ്ക്ക് വന്നത് മോചനം നാളെ എന്ന ഈ സ്‌കൂൾ നാടകമാണ്. സോഷ്യൽ മീഡിയയിൽ ഓരോരുത്തർ ഉണ്ടാക്കി വിടുന്ന കുറിപ്പുകളും വിദ്യാർത്ഥി സമരങ്ങളുടെ കാലത്ത് പടച്ചു വിടുന്ന റൊമാന്റിക് ആയ ചിത്രങ്ങളും വൈകാരികമായ വാചാടോപങ്ങളുമൊക്കെയാണ് ഈ സിനിമയ്ക്ക് പ്രചോദനമായതെന്ന് തോന്നുന്നു. ഒരു സ്വകാര്യ മാനേജ്‌മന്റ് നടത്തുന്ന കോളജിൽ നടക്കുന്ന അനീതികൾക്കെതിരെ അവിടത്തെ തന്നെ ഒരു അദ്ധ്യാപകൻ / അദ്ധ്യാപിക ശബ്ദമുയർത്തുന്നതും അവരെ മാനേജ്‌മന്റ് നിശ്ശബ്ദരാക്കുന്നതും അതിന്റെ പേരിലുള്ള വിവാദങ്ങളുമൊക്കെ ചേർന്ന കഥകൾ മലയാളത്തിൽ തന്നെ ഒട്ടനവധി തവണ വന്നിട്ടുണ്ട്. അതിന്മേൽ രാഷ്ട്രീയമെന്ന പേരിൽ മേൽപ്പറഞ്ഞ ചേരുവകൾ ചേർത്തിളക്കിയിരിക്കുകയാണിവിടെ . സംഘ്പരിവാറിനെതിരെ സാമൂഹിക മാദ്ധ്യമങ്ങളിൽ നടന്ന പ്രതിഷേധങ്ങളിൽ കണ്ടിട്ടുള്ളതിൽ കവിഞ്ഞ് വേറൊന്നും ഇതിലില്ല. പ്രതിസ്ഥാനത്ത് പരിവാർ മാത്രമാണ് എന്നാണ് ഈ സിനിമ സ്ഥാപിക്കാൻ ശ്രമിക്കുന്ന രാഷ്ട്രീയം. ഭാരതീയ സംസ്കാരത്തിൽ ആഴത്തിൽ വേരൂന്നിയ ജാതി വ്യവസ്ഥയുടെ ഇരയായ ഒരു വിദ്യാർത്ഥിനിയുടെ കഥ പറയുമ്പോൾ അതിന്റെ ആഴങ്ങളിലേക്ക് പോകാതെ മേൽപ്പറഞ്ഞ ക്ലിഷേകൾ കൊണ്ട് പ്രേക്ഷകനെ പറ്റിക്കാൻ ശ്രമിക്കുകയാണിവിടെ. കഥയുടെ വിശ്വസനീയതയ്ക്ക് വേണ്ടിയാണ് കർണാടകം പശ്ചാത്തലമാക്കിയിരിക്കുന്നത് എന്ന് തോന്നുന്നു. സിനിമയിൽ കാണിക്കുന്നത് പോലുള്ള ജാതി വിവേചനങ്ങൾ കേരളത്തിലുമുണ്ടെങ്കിലും കേരളം ഒഴികെയുള്ള സംസ്ഥാനങ്ങളിൽ നടക്കുന്നത് വച്ച് നോക്കുമ്പോ അതൊന്നും ഒന്നുമല്ല. ചെന്നൈ IIT യിൽ പോലും അത്തരം സംഭവങ്ങളുണ്ടായതിനെപ്പറ്റി പത്ര വാർത്തകൾ കണ്ടിരുന്നു. എന്നാൽ കർണാടകയിൽ ഇപ്പോൾ അതിനേക്കാൾ നീറുന്ന വിഷയം മംഗലാപുരം ,ഉഡുപ്പി തുടങ്ങിയ സ്ഥലങ്ങളിൽ നടക്കുന്ന വർഗീയ സംഘർഷങ്ങളാണ്. വെറും വിദ്യാർത്ഥി സമരങ്ങൾ എന്നതിൽ നിന്നും മാറി നേരിട്ടുള്ള സാമുദായിക സംഘർഷങ്ങളിലേയ്ക്കും സംഘട്ടനങ്ങളിലേയ്ക്കും അത് നീങ്ങിക്കഴിഞ്ഞിരിക്കുന്നു. നിഷ്കളങ്കരായ വിദ്യാർത്ഥികളെ സാമുദായിക ശക്തികൾ അവരുടെ അജണ്ട നടപ്പിലാക്കാൻ ഉപയോഗിക്കുന്ന ദയനീയമായ കാഴ്ചയാണ് അവിടെയുള്ളത്. അത്തരം ചില സംഭവങ്ങൾ ഒരു സിനിമാക്കഥയിൽ എടുത്തുപയോഗിക്കുമ്പോൾ ഒരു പക്ഷം മാത്രമാണ് ഉത്തരവാദികൾ എന്ന് ആവർത്തിച്ച് പറയുന്നിടത്താണ് ഈ സിനിമയുടെ ഉദ്ദേശ ശുദ്ധിയിൽ സംശയം തോന്നുന്നത്. നമ്മൾ പുറമെ കാണുന്നതിനേക്കാൾ ഭീകരമായ അവസ്ഥയാണ് ഇത്തരം വർഗീയ സംഘർഷങ്ങളുടെ പിന്നാമ്പുറത്തുള്ളത്. അധികാരം മാത്രം ലക്ഷ്യമാക്കി കുട്ടിക്കുരങ്ങന്മാരെക്കൊണ്ട് ചുടുചോർ വാരിക്കുന്ന വിദ്യയാണ് അവിടെ രണ്ടു വിഭാഗത്തിലെയും സംഘടനകൾ കളിച്ചുകൊണ്ടിരിക്കുന്നത്. സങ്കീർണമായ ആ വിഷയത്തിന്റെ ആഴത്തിലേക്ക് പോയി തടി കേടാക്കാതെ കേരളത്തിലെ പൊതുബോധത്തിനൊത്ത് ചെരുപ്പ് മുറിച്ച് സിനിമ നിർമ്മിച്ചിരിക്കുകയാണിവിടെ. അതിന് അണിയറക്കാരെ ഞാൻ കുറ്റം പറയില്ല. കോടികൾ മുടക്കിയുള്ള കളിയാണല്ലോ ഇത്. പക്ഷെ അത്തരമൊരു സാധനത്തിനെ രാഷ്ട്രീയ ചിത്രമെന്ന് വിളിക്കുന്നതിനോടാണെതിർപ്പ്. &nbsp; ![](https://cdn.boolokam.com/articles/2022/06/5555.jpg) അത്യാവശ്യം ബോറടിക്കുന്ന ആദ്യപകുതിക്ക് ശേഷം വരുന്ന ചടുലമായ കോടതി രംഗങ്ങളാണ് ഈ സിനിമയുടെ ഏക ആകർഷണം. ഉള്ളത് പറയണമല്ലോ, ചില ഡയലോഗുകൾ നന്നായിട്ടുണ്ട്. എന്നാൽ അതിൽ പലതും യുക്തിക്ക് നിരക്കാത്തതാണെന്നു മാത്രം. പ്രോസിക്യൂഷൻ വക്കീലിന്റെ വായിൽ നിന്ന് വരുന്ന ചില വാചകങ്ങൾ കേട്ടാൽ അയാളെ സ്പോട്ടിൽ അറസ്റ്റ് ചെയ്തു ജയിലിലിടേണ്ടി വരും. വക്കീലിന്റെ കോട്ടുമിട്ട് നിയമ വ്യവസ്ഥയെ വെല്ലുവിളിക്കുന്ന രീതിയിലാണ് പുള്ളി ഓരോ ആഹ്വാനങ്ങൾ നടത്തുന്നത്. എന്നാൽ അത് സംഭവിക്കാത്തതിന് ഒറ്റക്കാരണമേയുള്ളൂ. വക്കീലിനെ കടത്തി വെട്ടുന്ന രീതിയിൽ പെരുമാറുന്ന ഒരു ജഡ്ജിയുടെ മുന്നിലാണ് അങ്ങോർ അതൊക്കെ പാസാക്കുന്നത് എന്നതാണ് ആ കാരണം. പശ്ചാത്തലം മൈസൂരായിട്ടും പ്രധാന കഥാപാത്രങ്ങളിൽ ചിലർ കന്നഡിഗകൾ ആയിട്ട് പോലും എന്തെങ്കിലും ചാൻസ് കിട്ടിയാൽ അവരൊക്കെ മലയാളത്തിൽ ബോൽത്തുന്ന ഒരു കിണാശേരിയിലാണ് ഈ കഥ നടക്കുന്നത്. കഥാപാത്രങ്ങളെ മിക്കതിനെയും കഥയിൽ പ്ലേസ് ചെയ്തിരിക്കുന്നതും അവരുടെ പെരുമാറ്റവും തമ്മിൽ ഒരു ബന്ധവുമില്ല. അതിപ്പോ വിദ്യാർത്ഥി നേതാവായാലും ശരി ഡി എസ് പി ആയാലും ശരി. ഇത്രയും കഥാപാത്രങ്ങൾ ഈ സിനിമയിൽ വേണമെന്നുള്ള ഒരു ലിസ്റ്റാണ് അണിയറക്കാർ ആദ്യമുണ്ടാക്കിയത് എന്ന് തോന്നുന്നു. അതിനു ശേഷമാവും അവരെയെല്ലാം കഥയിൽ അവിടവിടെ കുത്തിത്തിരുകിയത്. മീഡിയ എല്ലാത്തിനെയും മാനിപ്പുലേറ്റ് ചെയ്യുകയാണ് എന്നുള്ള വാദമുയർത്തുന്ന സിനിമ ഇതേ മീഡിയ തന്നെ തേഞ്ഞുമാഞ്ഞുപോകുമായിരുന്ന പല വിഷയങ്ങളെയും കുത്തിപ്പൊക്കിക്കൊണ്ടു വരാനും സഹായിച്ചിട്ടുണ്ട് എന്നതിനെ കണ്ടില്ലെന്നു നടിച്ചിട്ടുണ്ട്. &nbsp; ![](https://cdn.boolokam.com/articles/2022/06/GRGR-1.jpg) അഭിനേതാക്കളുടെ പ്രകടനവും ദയനീയമാണ്. ഇതൊരു നാടകമാണ് എന്ന് തുടർച്ചയായി ഓർമിപ്പിക്കുന്ന തരം അഭിനയമാണ് ഇതിലെ താരങ്ങളെല്ലാം പുറത്തെടുത്തിരിക്കുന്നത്. അതിനൊത്ത മേക്കപ്പും അവർക്ക് കൊടുത്തിട്ടുണ്ട്. ജയറാം അഭിനയിച്ച തീർത്ഥാടനം എന്നൊരു സിനിമയുണ്ട്. അതിലെ ജയറാമാണ് ഞാൻ മലയാള സിനിമയിൽ ഇതുവരെ കണ്ടിട്ടുള്ള ഏറ്റവും കൂതറ വയസ്സൻ മേക്കപ്പിൽ കണ്ടിട്ടുള്ള നടൻ. എന്നാൽ ഇതിലെ പൃഥ്‌വിരാജിന്റെ മേക്കപ്പ് ജയറാമിനെ മൈലുകൾ ദൂരെ നിർത്തും. പൃഥ്‌വിയുടെ അഭിനയത്തിലും ആ നാടകീയതയുണ്ട്. മമത മോഹൻദാസിന്റെ കാര്യവും അതുപോലെ തന്നെ. കിറ്റിയെ കുറച്ചു കാലത്തിനു ശേഷം ഒരു സിനിമയിൽ കണ്ടു. വിൻസി അലോഷ്യസ് അവതരിപ്പിച്ച കഥാപാത്രത്തിന്റെ എഴുത്തിലുള്ള പ്രശ്നങ്ങൾ വിൻസിയുടെ അഭിനയത്തേയും ബാധിച്ചിട്ടുണ്ട്. ഷമ്മി തിലകന്റെ അഭിനയം നന്നായിരുന്നു. പക്ഷെ അദ്ദേഹത്തിന്റെ ഇംഗ്ലീഷ് ഡയലോഗുകളിൽ ചിലതൊക്കെ ചീറ്റിപ്പോയി. മലയാളത്തിൽ ആ വാചകം പറയുമ്പോളുള്ള അതേ ടോൺ ആണ് അദ്ദേഹം അതിൽ ഉപയോഗിച്ചിട്ടുള്ളത്. ( മലയാളം മീഡിയത്തിൽ പഠിച്ചയാളാണ് ഞാൻ. ഇതുപോലുള്ള അക്കിടികൾ പണ്ട് എനിക്കും പറ്റിയിട്ടുണ്ട്. അതുകൊണ്ടാണ് അത് പെട്ടെന്ന് കത്തിയത്. അല്ലാതെ ഞാനൊരു ഇംഗ്ലീഷ് പണ്ഡിതൻ ആയതുകൊണ്ടല്ല ) . ആ വക്കീൽ കഥാപാത്രം ഒരു തമിഴ് ബ്രാഹ്മണൻ ആയതും ഒരു മുസ്ലിം കൊല്ലപ്പെട്ട കേസ് വാദിക്കുന്നതുമൊക്കെ മറ്റൊന്നും മനസ്സിൽ വച്ച് ചേർത്തതല്ല എന്ന് കരുതുന്നു. സിനിമയുടെ മൊത്തത്തിലുള്ള ഒരു വശപ്പിശക് പോക്ക് കണ്ടിട്ട് ഇങ്ങനെയൊക്കെ സംശയിച്ചു പോവുന്നതാണ്. ക്ഷമിക്കുക. എസിപി സജ്ജൻ കുമാറായി വേറെ ആരെയെങ്കിലും കാസ്റ്റ് ചെയ്യാമായിരുന്നു എന്ന് തോന്നി. വിദ്യാർത്ഥികളുമായുള്ള confrontation സീനുകളിലൊക്കെ സുരാജിന്റെ പ്രകടനം ഒട്ടും വിശ്വസനീയമായിരുന്നില്ല. വിൻസിയുടെ കാര്യത്തിൽ പറഞ്ഞത് പോലെ ആ കഥാപാത്രത്തിന്റെ പ്രശ്നങ്ങൾ പുള്ളിയെയും ബാധിച്ചതാവണം. ഛായാഗ്രഹണവും പശ്ചാത്തല സംഗീതവും നന്നായിട്ടുണ്ട്. ഈ സിനിമയെപ്പറ്റി കൂടുതലൊന്നും പറയാനില്ല. ആദ്യ പകുതിയിലെ ബോറടി സഹിക്കാമെങ്കിൽ ബാക്കി കണ്ടിരിക്കാവുന്ന ഒരു സാധാരണ സിനിമയാണ് ജനഗണമന. ഇതിന്റെ രണ്ടാം ഭാഗമാണ് ഇപ്പോ വന്നത്, ഒന്നാം ഭാഗം വരാനിരിക്കുന്നതേയുള്ളൂ എന്നൊക്കെ അണിയറക്കാർ പറഞ്ഞത് കേട്ടിരുന്നു. ഇതുപോലത്തെ ഒരു ഒന്നാം ഭാഗമാണ് അവർ ഉദ്ദേശിക്കുന്നതെങ്കിൽ അതിന്റെ ഒരാവശ്യവുമില്ല. ഇനി വന്നാൽ തന്നെ ദയവു ചെയ്ത് അതിനെ രാഷ്ട്രീയ ചിത്രം എന്ന് വിശേഷിപ്പിക്കരുത് എന്നൊരഭ്യർത്ഥനയുണ്ട്. അതിനു യോഗ്യതയുള്ള സിനിമകൾ നാട്ടിൽ വേറെ കിട്ടാനുണ്ട്.
