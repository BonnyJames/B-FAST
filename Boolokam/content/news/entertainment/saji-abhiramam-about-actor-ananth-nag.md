---
title: "കന്നഡ ചലച്ചിത്ര ലോകത്തെ എക്കാലത്തെയും മികച്ച നടന്മാരിലൊരാളും രാഷ്ട്രീയക്കാരനുമായ അനന്ത് നാഗർകട്ടെ എന്ന അനന്ത് നാഗ്"
date: 2022-09-04T05:25:28
draft: false
categories: ["Entertainment"]
tags: ['ACTOR', 'actor ananth nag', 'politition']
author: "Beaumaris"
---

<strong>കന്നഡ നടൻ അനന്ത് നാഗിന്റെ ജന്മദിനം</strong>

<strong>Saji Abhiramam</strong>

കന്നഡ ചലച്ചിത്ര ലോകത്തെ എക്കാലത്തെയും മികച്ച നടന്മാരിലൊരാളും രാഷ്ട്രീയക്കാരനുമായ അനന്ത് നാഗർകട്ടെ എന്ന അനന്ത് നാഗ്. കലാമൂല്യമുള്ള ചിത്രങ്ങളിലും വാണിജ്യസിനിമകളിലും ഒരു പോലെ ശ്രദ്ധേയനായ അദ്ദേഹത്തിന്റെ മിക്ക ചിത്രങ്ങളും വൻ വിജയങ്ങളായിരുന്നു. ഹിന്ദി, തെലുഗു, മറാത്തി, തമിഴ്, മലയാളം എന്നീ ഭാഷകളിലും അഭിനയിച്ചിട്ടുണ്ട്. തിരുവിതാംകൂര്‍ മഹാരാജാവും സംഗീതഞ്ജനുമായ സ്വാതിതിരുനാളിന്റെ ജീവിതത്തെ ആസ്പദമാക്കി 1987-ൽ ലെനിൻ രാജേന്ദ്രൻ സംവിധാനം ചെയ്ത സ്വാതി തിരുനാൾ എന്ന മലയാള സിനിമയിൽ സ്വാതി തിരുനാളിനെ അവതരിപ്പിച്ചതും അനന്ത് നാഗ് ആണ്. ആർ.കെ. നാരായണന്റെ കഥകളെ ആസ്പദമാക്കി സഹോദരനായിരുന്ന ശങ്കർനാഗ് സംവിധാനം ചെയ്ത മാൽഗുഡി ഡെയ്സ് എന്ന ടെലിവിഷൻ പരമ്പരയിലെ അനന്ത് നാഗിന്റെ അഭിനയം നിരൂപക പ്രശംസ നേടുകയുണ്ടായി.

<img class="wp-image-349557 aligncenter" src="https://cdn.boolokam.com/articles/2022/09/r2rttyyyy.jpg" alt="" width="799" height="599" />1948 സെപ്റ്റംബർ 4 ന് സദാനന്ദ് നഗർകട്ടെയുടെയും ആനന്ദിയുടെയും മകനായി ജനിച്ചു. ഉപരിപഠനത്തിന് മുംബൈയിലെത്തിയ അനന്ത് നാഗ് മറാത്തി അമച്വർ നാടക വേദിയുമായി ബന്ധപ്പെട്ട് എട്ടു വർഷക്കാലം പ്രവർത്തിച്ചു. കന്നഡ, മറാത്തി അമച്വർ നാടകങ്ങൾക്ക് അവതരിപ്പിച്ചു കൊണ്ടിരുന്ന നാഗിനെ 1973-ൽ അങ്കുർ എന്ന ചിത്രത്തിലൂടെ ഹിന്ദി സിനിമാവേദിയിൽ പരിചയപ്പെടുത്തിയത് ശ്യാം ബെനഗലായിരുന്നു. അതിനു ശേഷം അമോൽ പലേക്കർ സംവിധാനം ചെയ്ത അനാഹത് എന്ന മറാത്തി ചിത്രത്തിൽ മല്ല ദേശത്തിലെ രാജാവിന്റെ മാനസിക സംഘർഷങ്ങളെയും നിസ്സഹായതയെയും അവയുടെ ആഴവും പരപ്പും മനസ്സിലാക്കി വെള്ളിത്തിരയിലേക്ക് സന്നിവേശിപ്പിക്കുന്നതിൽ അനന്ത് നാഗ് പൂർണ്ണമായും സാധിച്ചു.

<img class="wp-image-349558 aligncenter" src="https://cdn.boolokam.com/articles/2022/09/fwfr2rr.jpg" alt="" width="941" height="626" />ജി.വി.അയ്യർ സംവിധാനം ചെയ്ത ഹംസഗീതെ എന്ന ചിത്രത്തിലൂടെയാണ് അനന്ത് നാഗ് കന്നഡ സിനിമാലോകത്തെത്തുന്നത്. ഒരു യഥാർത്ഥ ഗുരുവിനെ തേടിയുള്ള ഒരു പഠിതാവിന്റെ അന്വേഷണശ്രമങ്ങളെ ഇതിവൃത്തമാക്കിയ ഈ ചിത്രവും നിരൂപകരുടെ മുക്തകണ്ഠപ്രശംസ നേടിയെടുക്കുന്നതിൽ വിജയിച്ചു. അനന്ത് നാഗിനെയും ദക്ഷിണേന്ത്യയിലെ പ്രശസ്ത നടിമാരിലൊരാളായ ലക്ഷ്മിയേയും കന്നഡ സിനിമയിലെ നിത്യഹരിത ജോഡികളായി വിശേഷിപ്പിക്കാറുണ്ട്. കഥാപ്രാധാന്യമുള്ള ചിത്രത്തിൽ അഭിനയിച്ചു തുടങ്ങിയ അദ്ദേഹം പിൽക്കാലത്ത് ഹാസ്യപ്രധാന്യങ്ങളായ ചിത്രങ്ങളിലും വേഷമിട്ടു. തനതായ നർമ്മബോധവും വ്യത്യസ്തതയാർന്ന അഭിനയശൈലിയും അവിടെയും അദ്ദേഹത്തെ മുൻനിരയിലെത്തിച്ചു. അടുത്ത കാലത്ത് മുംഗാര മളെ പോലെയുള്ള വിജയചിത്രങ്ങളിൽ സ്വഭാവ നടന്റെ വേഷങ്ങൾ കൈകാര്യം ചെയ്യുന്ന നാഗ് ഇപ്പോഴും സംവിധായകരുടെ ഇഷ്ടനടനാണ്. 2010-ൽ സുഹാസിനിയോടൊപ്പം പ്രധാന വേഷത്തിൽ അഭിനയിച്ച ഇറദാന മധുവേ എന്ന ഹാസ്യചിത്രവും വൻവിജയം നേടുകയുണ്ടായി.

<img class="size-full wp-image-349560 aligncenter" src="https://cdn.boolokam.com/articles/2022/09/2rrtttt.jpg" alt="" width="750" height="563" />ജനാധിപത്യ സോഷ്യലിസ്റ്റ് വിശ്വാസിയാണ് അനന്ത്നാഗ് സോഷ്യലിസ്റ്റ് പാർട്ടി പിന്നീട് ജനതാ പാർട്ടി ആയി മാറിയപ്പോൾ അതിന്റെ സജീവ പ്രവർത്തകനായി. 1983 - 85 - 89 വർഷങ്ങളിൽ നടന്ന തിരഞ്ഞെടുപ്പുകളിൽ പാർട്ടിക്കു വേണ്ടി പ്രവർത്തിച്ചു. 1983-ലെ ലോക്സഭാ തിരഞ്ഞെടുപ്പിൽ ഉത്തര കന്നട മണ്ഡലത്തിൽ നിന്ന് മത്സരിച്ചെങ്കിലും വിജയിക്കാനായില്ല. പ്രശസ്ത എഴുത്തുകാരൻ കെ. ശിവറാം കാരന്ത് ആയിരുന്നു എതിരാളി. 1994-ൽ മല്ലേശ്വരം മണ്ഡലത്തിൽ നിന്ന് വിജയിച്ച് ജെ.എച്ച്. പട്ടേൽ‍ മന്ത്രിസഭയിലെ ബാംഗ്ലൂർ ഡെവലപ്മെന്റ് അതോറിറ്റി മന്ത്രിയായി. രാമകൃഷ്ണ ഹെഗ്ഡേയുടെ വലിയൊരു അനുയായി ആയിരുന്നു അനന്ത് നാഗ്. എന്നാൽ ഹെഗ്ഡേ ജനതാദളിൽ നിന്ന് പുറത്തായപ്പോൾ പാർട്ടിയിൽ തന്നെ തുടർന്നു. 2004-ലെ കർണാടക നിയമസഭാ തെരഞ്ഞെടുപ്പിൽ അന്നത്തെ മുഖ്യമന്ത്രിയും കോൺഗ്രസിന്റെ പ്രബലനേതാവുമായിരുന്ന എസ്.എം. കൃഷ്ണയ്ക്കെതിരെ മത്സരിച്ചു പരാജയപ്പെട്ടങ്കിലും ശക്തമായ ഒരു മത്സരം കാഴ്ചവെക്കുവാൻ അനന്ത് നാഗിനു സാധിച്ചു.


![കന്നഡ ചലച്ചിത്ര ലോകത്തെ എക്കാലത്തെയും മികച്ച നടന്മാരിലൊരാളും രാഷ്ട്രീയക്കാരനുമായ അനന്ത് നാഗർകട്ടെ എന്ന അനന്ത് നാഗ്](https://cdn.boolokam.com/articles/2022/09/r2rttyyyy.jpg)**കന്നഡ നടൻ അനന്ത് നാഗിന്റെ ജന്മദിനം** **Saji Abhiramam** കന്നഡ ചലച്ചിത്ര ലോകത്തെ എക്കാലത്തെയും മികച്ച നടന്മാരിലൊരാളും രാഷ്ട്രീയക്കാരനുമായ അനന്ത് നാഗർകട്ടെ എന്ന അനന്ത് നാഗ്. കലാമൂല്യമുള്ള ചിത്രങ്ങളിലും വാണിജ്യസിനിമകളിലും ഒരു പോലെ ശ്രദ്ധേയനായ അദ്ദേഹത്തിന്റെ മിക്ക ചിത്രങ്ങളും വൻ വിജയങ്ങളായിരുന്നു. ഹിന്ദി, തെലുഗു, മറാത്തി, തമിഴ്, മലയാളം എന്നീ ഭാഷകളിലും അഭിനയിച്ചിട്ടുണ്ട്. തിരുവിതാംകൂര്‍ മഹാരാജാവും സംഗീതഞ്ജനുമായ സ്വാതിതിരുനാളിന്റെ ജീവിതത്തെ ആസ്പദമാക്കി 1987-ൽ ലെനിൻ രാജേന്ദ്രൻ സംവിധാനം ചെയ്ത സ്വാതി തിരുനാൾ എന്ന മലയാള സിനിമയിൽ സ്വാതി തിരുനാളിനെ അവതരിപ്പിച്ചതും അനന്ത് നാഗ് ആണ്. ആർ.കെ. നാരായണന്റെ കഥകളെ ആസ്പദമാക്കി സഹോദരനായിരുന്ന ശങ്കർനാഗ് സംവിധാനം ചെയ്ത മാൽഗുഡി ഡെയ്സ് എന്ന ടെലിവിഷൻ പരമ്പരയിലെ അനന്ത് നാഗിന്റെ അഭിനയം നിരൂപക പ്രശംസ നേടുകയുണ്ടായി. 1948 സെപ്റ്റംബർ 4 ന് സദാനന്ദ് നഗർകട്ടെയുടെയും ആനന്ദിയുടെയും മകനായി ജനിച്ചു. ഉപരിപഠനത്തിന് മുംബൈയിലെത്തിയ അനന്ത് നാഗ് മറാത്തി അമച്വർ നാടക വേദിയുമായി ബന്ധപ്പെട്ട് എട്ടു വർഷക്കാലം പ്രവർത്തിച്ചു. കന്നഡ, മറാത്തി അമച്വർ നാടകങ്ങൾക്ക് അവതരിപ്പിച്ചു കൊണ്ടിരുന്ന നാഗിനെ 1973-ൽ അങ്കുർ എന്ന ചിത്രത്തിലൂടെ ഹിന്ദി സിനിമാവേദിയിൽ പരിചയപ്പെടുത്തിയത് ശ്യാം ബെനഗലായിരുന്നു. അതിനു ശേഷം അമോൽ പലേക്കർ സംവിധാനം ചെയ്ത അനാഹത് എന്ന മറാത്തി ചിത്രത്തിൽ മല്ല ദേശത്തിലെ രാജാവിന്റെ മാനസിക സംഘർഷങ്ങളെയും നിസ്സഹായതയെയും അവയുടെ ആഴവും പരപ്പും മനസ്സിലാക്കി വെള്ളിത്തിരയിലേക്ക് സന്നിവേശിപ്പിക്കുന്നതിൽ അനന്ത് നാഗ് പൂർണ്ണമായും സാധിച്ചു. ![](https://cdn.boolokam.com/articles/2022/09/fwfr2rr.jpg)ജി.വി.അയ്യർ സംവിധാനം ചെയ്ത ഹംസഗീതെ എന്ന ചിത്രത്തിലൂടെയാണ് അനന്ത് നാഗ് കന്നഡ സിനിമാലോകത്തെത്തുന്നത്. ഒരു യഥാർത്ഥ ഗുരുവിനെ തേടിയുള്ള ഒരു പഠിതാവിന്റെ അന്വേഷണശ്രമങ്ങളെ ഇതിവൃത്തമാക്കിയ ഈ ചിത്രവും നിരൂപകരുടെ മുക്തകണ്ഠപ്രശംസ നേടിയെടുക്കുന്നതിൽ വിജയിച്ചു. അനന്ത് നാഗിനെയും ദക്ഷിണേന്ത്യയിലെ പ്രശസ്ത നടിമാരിലൊരാളായ ലക്ഷ്മിയേയും കന്നഡ സിനിമയിലെ നിത്യഹരിത ജോഡികളായി വിശേഷിപ്പിക്കാറുണ്ട്. കഥാപ്രാധാന്യമുള്ള ചിത്രത്തിൽ അഭിനയിച്ചു തുടങ്ങിയ അദ്ദേഹം പിൽക്കാലത്ത് ഹാസ്യപ്രധാന്യങ്ങളായ ചിത്രങ്ങളിലും വേഷമിട്ടു. തനതായ നർമ്മബോധവും വ്യത്യസ്തതയാർന്ന അഭിനയശൈലിയും അവിടെയും അദ്ദേഹത്തെ മുൻനിരയിലെത്തിച്ചു. അടുത്ത കാലത്ത് മുംഗാര മളെ പോലെയുള്ള വിജയചിത്രങ്ങളിൽ സ്വഭാവ നടന്റെ വേഷങ്ങൾ കൈകാര്യം ചെയ്യുന്ന നാഗ് ഇപ്പോഴും സംവിധായകരുടെ ഇഷ്ടനടനാണ്. 2010-ൽ സുഹാസിനിയോടൊപ്പം പ്രധാന വേഷത്തിൽ അഭിനയിച്ച ഇറദാന മധുവേ എന്ന ഹാസ്യചിത്രവും വൻവിജയം നേടുകയുണ്ടായി. ![](https://cdn.boolokam.com/articles/2022/09/2rrtttt.jpg)ജനാധിപത്യ സോഷ്യലിസ്റ്റ് വിശ്വാസിയാണ് അനന്ത്നാഗ് സോഷ്യലിസ്റ്റ് പാർട്ടി പിന്നീട് ജനതാ പാർട്ടി ആയി മാറിയപ്പോൾ അതിന്റെ സജീവ പ്രവർത്തകനായി. 1983 - 85 - 89 വർഷങ്ങളിൽ നടന്ന തിരഞ്ഞെടുപ്പുകളിൽ പാർട്ടിക്കു വേണ്ടി പ്രവർത്തിച്ചു. 1983-ലെ ലോക്സഭാ തിരഞ്ഞെടുപ്പിൽ ഉത്തര കന്നട മണ്ഡലത്തിൽ നിന്ന് മത്സരിച്ചെങ്കിലും വിജയിക്കാനായില്ല. പ്രശസ്ത എഴുത്തുകാരൻ കെ. ശിവറാം കാരന്ത് ആയിരുന്നു എതിരാളി. 1994-ൽ മല്ലേശ്വരം മണ്ഡലത്തിൽ നിന്ന് വിജയിച്ച് ജെ.എച്ച്. പട്ടേൽ‍ മന്ത്രിസഭയിലെ ബാംഗ്ലൂർ ഡെവലപ്മെന്റ് അതോറിറ്റി മന്ത്രിയായി. രാമകൃഷ്ണ ഹെഗ്ഡേയുടെ വലിയൊരു അനുയായി ആയിരുന്നു അനന്ത് നാഗ്. എന്നാൽ ഹെഗ്ഡേ ജനതാദളിൽ നിന്ന് പുറത്തായപ്പോൾ പാർട്ടിയിൽ തന്നെ തുടർന്നു. 2004-ലെ കർണാടക നിയമസഭാ തെരഞ്ഞെടുപ്പിൽ അന്നത്തെ മുഖ്യമന്ത്രിയും കോൺഗ്രസിന്റെ പ്രബലനേതാവുമായിരുന്ന എസ്.എം. കൃഷ്ണയ്ക്കെതിരെ മത്സരിച്ചു പരാജയപ്പെട്ടങ്കിലും ശക്തമായ ഒരു മത്സരം കാഴ്ചവെക്കുവാൻ അനന്ത് നാഗിനു സാധിച്ചു.
