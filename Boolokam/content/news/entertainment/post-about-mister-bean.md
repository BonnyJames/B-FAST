---
title: "ഒരക്ഷരംപോലും ഉരിയാടാതെ സ്വന്തം ശരീരചലനങ്ങൾ മാത്രമുപയോഗിച്ച് കഥാപാത്രത്തെ സോജ്വലമാക്കിയ റൊവാൻ ആറ്റ്കിൻസൺ"
date: 2023-09-03T08:29:59
draft: false
categories: ["Entertainment"]
tags: ['mister bean', 'Rowan Atkinson']
author: "Beaumaris"
---

<strong>അറിവ് തേടുന്ന പാവം പ്രവാസി</strong>

റൊവാൻ ആറ്റ്കിൻസൺ (Rowan Atkinson) എന്ന പേര് ഏവർക്കും അത്ര സുപരിചിതം ആകണമെന്നില്ല. എന്നാൽ അദ്ദേഹം അവതരിപ്പിച്ച് അനശ്വരമാക്കിയ മിസ്റ്റർ ബീൻ എന്ന കഥാപാത്രം ലോകമെമ്പാടുമുള്ള ജനങ്ങൾക്ക് പരിചിതമാണ്. നിഷ്കളങ്ക മുഖത്തോടെ മിസ്റ്റർ ബീൻ കാട്ടിക്കൂട്ടുന്ന മണ്ടത്തരങ്ങൾ ഒരിക്കലെങ്കിലും കണ്ടവർക്ക് മറക്കാൻ കഴിയില്ല.വെറും 16 എപ്പിസോഡുകളിലെ സീരീസുകളിലൂടെയും , രണ്ട് ഫീച്ചർ സിനിമകളിലൂടെയും മാത്രം ലോകത്തിലുടനീളം ഇന്നും കണ്ടു കൊണ്ടിരിക്കുന്നതും കാഴ്ച്ചക്കാരുടെ മനസ്സിൽ പതിഞ്ഞ കഥാപാത്രമാണ് മിസ്റ്റർ ബീൻ.

<img class="alignnone size-full wp-image-417285" src="https://cdn.boolokam.com/articles/2023/09/ddd-scaled.jpg" alt="" width="2560" height="1440" /> ഒരക്ഷരംപോലും ഉരിയാടാതെ സ്വന്തം ശരീരചലനങ്ങൾ മാത്രമുപയോഗിച്ച് കഥാപാത്രത്തെ സോജ്വലമാക്കിയ റൊവാൻ ആറ്റ്കിൻസൺ എക്കാലത്തെയും മികച്ച ഹാസ്യ നടന്മാരിൽ ഒരാളാണ്. തന്റെ കഥാപാത്രം മണ്ടത്തരങ്ങൾ മാത്രം കാട്ടിക്കൂട്ടുന്ന ആളാണെങ്കിലും റൊവാൻ ആറ്റ്കിൻസൺ എന്ന വ്യക്തി സ്വകാര്യ ജീവിതത്തിൽ എടുത്ത ബുദ്ധിപരമായ തീരുമാനങ്ങളാണ് അദ്ദേഹത്തെ പ്രശസ്തനാക്കിയത്. തന്റെ പരിമിതിയെ മറികടക്കാൻ അത്യധ്വാനം ചെയ്ത റൊവാൻ തനിക്ക് ഇണങ്ങുന്ന ഒരു കഥാപാത്രത്തെ സൃഷ്ടിക്കുകയായിരുന്നു. ചെറുപ്പംമുതൽ സംസാരത്തിൽ വികലത ഉണ്ടായിരുന്ന അദ്ദേഹം കലാരംഗത്തേക്ക് കടക്കുന്നതിനു മുമ്പ് അതിസമർഥനായ വിദ്യാർത്ഥികൂടി ആയിരുന്നു.

1955 ജനുവരി ആറിന് നാല് സഹോദരങ്ങളിൽ ഇളയവനായി ഇംഗ്ലണ്ടിൽ ജനിച്ച റൊവാന്റെ പിതാവ് എറിക് ആറ്റ്കിൻസൺ ഇടത്തരം കർഷകനായിരുന്നു. സ്വതവേ അന്തർമുഖനായിരുന്ന റൊവാൻ പഠനമികവിലൂടെ ന്യൂകാസിൽ സർവകലാശാലയിൽ നിന്നും ഇലക്ട്രിക്കൽ എൻജിനീയറിങ്ങിൽ ബിരുദവും പ്രശസ്തമായ ഓക്സ്ഫോർഡ് സർവകലാശാലയിലെ ക്വീൻസ് കോളജിൽ നിന്നു മാസ്റ്റർ ബിരുദവും കരസ്ഥമാക്കിയിട്ടുണ്ട്. ഹോളിവുഡിലെ ഏറ്റവും വിദ്യാസമ്പന്നരായ താരങ്ങളിൽ ഒരാളാണ് റൊവാൻ ആറ്റ്കിൻസൺ.

ഓക്സ്ഫോർഡിലെ പഠനകാലങ്ങളിലാണ് അദ്ദേഹം അഭിനയിക്കാനുള്ള താല്പര്യം പ്രകടിപ്പിക്കുന്നത്.പക്ഷെ സൗന്ദര്യത്തിൻ്റെയും മറ്റു കാരണങ്ങളാൽ അദ്ദേഹം ഒന്നിലധികം തവണ പിന്തള്ളപ്പെട്ടു.കൂടാതെ അദ്ധേഹത്തിന് സംസാരിക്കുമ്പോൾ ചെറിയ വിക്ക് അനുഭവപ്പെട്ടിരുന്നു.ഈ കാലയളവിൽ റിച്ചാർഡ് കർടിസ് എന്ന എഴുത്തുകാരനെ ഇദ്ദേഹം പരിചയപ്പെടുന്നത്.പിന്നീട് നാടകങ്ങളിൽ സജീവമായതോടെ കോമഡി കഥാപാത്രങ്ങളാണ് തനിക്ക് അനുയോജ്യമെന്ന് തിരിച്ചറിഞ്ഞു.

<img class="alignnone size-full wp-image-417286" src="https://cdn.boolokam.com/articles/2023/09/www-1.jpg" alt="" width="1024" height="576" />ശരീരഭാഷ ഉപയോഗിച്ച് അഭിനയിക്കുന്നതിൽ വൈദഗ്ധ്യം നേടി. 1979 മുതൽ ബിബിസി ചാനലിൽ അവതരിപ്പിച്ച കോമഡി പരിപാടി ‘‘നോട്ട് ദ് നയൻ ഒ ക്ലോക്ക് ന്യൂസ്’’ (Not the Nine'O Clock News) ജനശ്രദ്ധ ആകർഷിച്ചതോടെ എൻജിനീയറിങ് രംഗത്തുനിന്നും അഭിനയ രംഗത്തേക്ക് ചുവട് മാറ്റി.ടെലിവിഷൻ പരിപാടികളിൽ സജീവമായിരിക്കെ 1983ൽ ജയിംസ് ബോണ്ട് ചിത്രമായ ‘നെവർ സേ നെവർ എഗൈനി’ൽ അഭിനയിച്ചു.1990 മുതൽ അവതരിപ്പിച്ചു തുടങ്ങിയ മിസ്റ്റർ ബീൻ എന്ന കഥാപാത്രമാണ് തൻ്റെ ജീവിതത്തിലെ നാഴികല്ല് എന്ന സത്യം അദ്ദേഹം തിരിച്ചറിഞ്ഞു മിസ്റ്റർ ബീൻ സീരീസുകളിലായി സൃഷ്ടിക്കപ്പെട്ടു .

https://youtu.be/9CXZW-7I65I

അങ്ങനെ ആ കഥാപാത്രം അദ്ദേഹത്തെ ജനമനസ്സുകളിൽ പ്രതിഷ്ഠിച്ചു. ശേഷം 1994 ൽ 'ഫോർ വെഡ്ഡിങ്ങ് ആൻഡ് എ ഫ്യൂണറൽ' എന്ന പരിപാടി ചെയ്യുകയുണ്ടായി. ഇതേ വർഷം ഇറങ്ങിയ ഡിസ്നിയുടെ 'ലയൺ കിംഗ്' എന്ന ആനിമേഷൻ ചിത്രത്തിലെ "zazu" എന്ന പക്ഷിയുടെ ശബ്ദം നൽകിയത് റൊവാനാണ്.
മിസ്റ്റർ ബീൻ കേന്ദ്ര കഥാപാത്രമായ സിനിമകളും , കാർട്ടൂൺ സീരിയലുകളും ലോകം ആഘോഷിച്ചു. റൊവാൻ ജീവിതത്തിൽ ചെയ്ത ഒരു അതിസാഹസികതയും ശ്രദ്ധ നേടി. 2001ൽ ഒരു സ്വകാര്യ വിമാനത്തിൽ കെനിയയിലേക്കുള്ള അവധിക്കാല യാത്രയ്ക്കിടെ വിമാനത്തിന്റെ പൈലറ്റ് ബോധരഹിതനായി. ഒരിക്കൽപോലും വിമാനം പറത്തിയിട്ടില്ലാത്ത റൊവാൻ പൈലറ്റിന് ബോധം തെളിയുംവരെ വിമാനത്തിന്റെ നിയന്ത്രണം ഏറ്റെടുത്ത് സുരക്ഷിതമായി നൈറോബി വിൽസൺ എയർപോർട്ടിലിറക്കി.

https://youtu.be/du4DDUcC2gw

2007 ലായി പുറത്തിറങ്ങിയ"മിസ്റ്റർ ബീൻസ് ഹോളി ഡേ" എന്ന ചിത്രവും വളരെ രസകരമാണ്. പോഗോ എന്ന ചാനലിൽ മിസ്റ്റർ ബീൻ കഫാപാത്രമായ കാർട്ടൂൺ എപ്പിസോഡുകൾ കാണാത്തവരായി ആരും തന്നെയുണ്ടാകില്ല.തൻ്റെ വിക്കും, സൗന്ദര്യവും തടസ്സംപറഞ്ഞവരുടെ മുന്നിൽ അതേ വ്യക്തിത്വം കൊണ്ട് അവരെകൊണ്ടുതന്നെ കയ്യടിപ്പിച്ചു റൊവാൻ .കഥാപാത്രത്തെ മികവുറ്റതാക്കാൻ റൊവാൻ പ്രകടിപ്പിക്കുന്ന ആത്മസമർപ്പണവും , സൂക്ഷ്മ നിരീക്ഷണങ്ങളും ശ്രദ്ധേയമാണ്. ‘ ആഡംബര കാറുകളോടും റേസിങ്ങിനോടും കമ്പമുള്ള അദ്ദേഹം മികച്ച ഒരു ഡ്രൈവർകൂടിയാണ്. മണ്ടത്തരങ്ങളിൽ ആസ്വാദനം സൃഷ്ടിച്ചു കൊണ്ട് റൊവാൻ ആറ്റ്കിൻസൺ ഇന്നും അഭിനയരംഗത്ത് സജീവമായി മുന്നേറുന്നു.


![ഒരക്ഷരംപോലും ഉരിയാടാതെ സ്വന്തം ശരീരചലനങ്ങൾ മാത്രമുപയോഗിച്ച് കഥാപാത്രത്തെ സോജ്വലമാക്കിയ റൊവാൻ ആറ്റ്കിൻസൺ](https://cdn.boolokam.com/articles/2023/09/ddd-scaled.jpg)**അറിവ് തേടുന്ന പാവം പ്രവാസി** റൊവാൻ ആറ്റ്കിൻസൺ (Rowan Atkinson) എന്ന പേര് ഏവർക്കും അത്ര സുപരിചിതം ആകണമെന്നില്ല. എന്നാൽ അദ്ദേഹം അവതരിപ്പിച്ച് അനശ്വരമാക്കിയ മിസ്റ്റർ ബീൻ എന്ന കഥാപാത്രം ലോകമെമ്പാടുമുള്ള ജനങ്ങൾക്ക് പരിചിതമാണ്. നിഷ്കളങ്ക മുഖത്തോടെ മിസ്റ്റർ ബീൻ കാട്ടിക്കൂട്ടുന്ന മണ്ടത്തരങ്ങൾ ഒരിക്കലെങ്കിലും കണ്ടവർക്ക് മറക്കാൻ കഴിയില്ല.വെറും 16 എപ്പിസോഡുകളിലെ സീരീസുകളിലൂടെയും , രണ്ട് ഫീച്ചർ സിനിമകളിലൂടെയും മാത്രം ലോകത്തിലുടനീളം ഇന്നും കണ്ടു കൊണ്ടിരിക്കുന്നതും കാഴ്ച്ചക്കാരുടെ മനസ്സിൽ പതിഞ്ഞ കഥാപാത്രമാണ് മിസ്റ്റർ ബീൻ. ഒരക്ഷരംപോലും ഉരിയാടാതെ സ്വന്തം ശരീരചലനങ്ങൾ മാത്രമുപയോഗിച്ച് കഥാപാത്രത്തെ സോജ്വലമാക്കിയ റൊവാൻ ആറ്റ്കിൻസൺ എക്കാലത്തെയും മികച്ച ഹാസ്യ നടന്മാരിൽ ഒരാളാണ്. തന്റെ കഥാപാത്രം മണ്ടത്തരങ്ങൾ മാത്രം കാട്ടിക്കൂട്ടുന്ന ആളാണെങ്കിലും റൊവാൻ ആറ്റ്കിൻസൺ എന്ന വ്യക്തി സ്വകാര്യ ജീവിതത്തിൽ എടുത്ത ബുദ്ധിപരമായ തീരുമാനങ്ങളാണ് അദ്ദേഹത്തെ പ്രശസ്തനാക്കിയത്. തന്റെ പരിമിതിയെ മറികടക്കാൻ അത്യധ്വാനം ചെയ്ത റൊവാൻ തനിക്ക് ഇണങ്ങുന്ന ഒരു കഥാപാത്രത്തെ സൃഷ്ടിക്കുകയായിരുന്നു. ചെറുപ്പംമുതൽ സംസാരത്തിൽ വികലത ഉണ്ടായിരുന്ന അദ്ദേഹം കലാരംഗത്തേക്ക് കടക്കുന്നതിനു മുമ്പ് അതിസമർഥനായ വിദ്യാർത്ഥികൂടി ആയിരുന്നു. 1955 ജനുവരി ആറിന് നാല് സഹോദരങ്ങളിൽ ഇളയവനായി ഇംഗ്ലണ്ടിൽ ജനിച്ച റൊവാന്റെ പിതാവ് എറിക് ആറ്റ്കിൻസൺ ഇടത്തരം കർഷകനായിരുന്നു. സ്വതവേ അന്തർമുഖനായിരുന്ന റൊവാൻ പഠനമികവിലൂടെ ന്യൂകാസിൽ സർവകലാശാലയിൽ നിന്നും ഇലക്ട്രിക്കൽ എൻജിനീയറിങ്ങിൽ ബിരുദവും പ്രശസ്തമായ ഓക്സ്ഫോർഡ് സർവകലാശാലയിലെ ക്വീൻസ് കോളജിൽ നിന്നു മാസ്റ്റർ ബിരുദവും കരസ്ഥമാക്കിയിട്ടുണ്ട്. ഹോളിവുഡിലെ ഏറ്റവും വിദ്യാസമ്പന്നരായ താരങ്ങളിൽ ഒരാളാണ് റൊവാൻ ആറ്റ്കിൻസൺ. ഓക്സ്ഫോർഡിലെ പഠനകാലങ്ങളിലാണ് അദ്ദേഹം അഭിനയിക്കാനുള്ള താല്പര്യം പ്രകടിപ്പിക്കുന്നത്.പക്ഷെ സൗന്ദര്യത്തിൻ്റെയും മറ്റു കാരണങ്ങളാൽ അദ്ദേഹം ഒന്നിലധികം തവണ പിന്തള്ളപ്പെട്ടു.കൂടാതെ അദ്ധേഹത്തിന് സംസാരിക്കുമ്പോൾ ചെറിയ വിക്ക് അനുഭവപ്പെട്ടിരുന്നു.ഈ കാലയളവിൽ റിച്ചാർഡ് കർടിസ് എന്ന എഴുത്തുകാരനെ ഇദ്ദേഹം പരിചയപ്പെടുന്നത്.പിന്നീട് നാടകങ്ങളിൽ സജീവമായതോടെ കോമഡി കഥാപാത്രങ്ങളാണ് തനിക്ക് അനുയോജ്യമെന്ന് തിരിച്ചറിഞ്ഞു. ![](https://cdn.boolokam.com/articles/2023/09/www-1.jpg)ശരീരഭാഷ ഉപയോഗിച്ച് അഭിനയിക്കുന്നതിൽ വൈദഗ്ധ്യം നേടി. 1979 മുതൽ ബിബിസി ചാനലിൽ അവതരിപ്പിച്ച കോമഡി പരിപാടി ‘‘നോട്ട് ദ് നയൻ ഒ ക്ലോക്ക് ന്യൂസ്’’ (Not the Nine'O Clock News) ജനശ്രദ്ധ ആകർഷിച്ചതോടെ എൻജിനീയറിങ് രംഗത്തുനിന്നും അഭിനയ രംഗത്തേക്ക് ചുവട് മാറ്റി.ടെലിവിഷൻ പരിപാടികളിൽ സജീവമായിരിക്കെ 1983ൽ ജയിംസ് ബോണ്ട് ചിത്രമായ ‘നെവർ സേ നെവർ എഗൈനി’ൽ അഭിനയിച്ചു.1990 മുതൽ അവതരിപ്പിച്ചു തുടങ്ങിയ മിസ്റ്റർ ബീൻ എന്ന കഥാപാത്രമാണ് തൻ്റെ ജീവിതത്തിലെ നാഴികല്ല് എന്ന സത്യം അദ്ദേഹം തിരിച്ചറിഞ്ഞു മിസ്റ്റർ ബീൻ സീരീസുകളിലായി സൃഷ്ടിക്കപ്പെട്ടു . https://youtu.be/9CXZW-7I65I അങ്ങനെ ആ കഥാപാത്രം അദ്ദേഹത്തെ ജനമനസ്സുകളിൽ പ്രതിഷ്ഠിച്ചു. ശേഷം 1994 ൽ 'ഫോർ വെഡ്ഡിങ്ങ് ആൻഡ് എ ഫ്യൂണറൽ' എന്ന പരിപാടി ചെയ്യുകയുണ്ടായി. ഇതേ വർഷം ഇറങ്ങിയ ഡിസ്നിയുടെ 'ലയൺ കിംഗ്' എന്ന ആനിമേഷൻ ചിത്രത്തിലെ "zazu" എന്ന പക്ഷിയുടെ ശബ്ദം നൽകിയത് റൊവാനാണ്. മിസ്റ്റർ ബീൻ കേന്ദ്ര കഥാപാത്രമായ സിനിമകളും , കാർട്ടൂൺ സീരിയലുകളും ലോകം ആഘോഷിച്ചു. റൊവാൻ ജീവിതത്തിൽ ചെയ്ത ഒരു അതിസാഹസികതയും ശ്രദ്ധ നേടി. 2001ൽ ഒരു സ്വകാര്യ വിമാനത്തിൽ കെനിയയിലേക്കുള്ള അവധിക്കാല യാത്രയ്ക്കിടെ വിമാനത്തിന്റെ പൈലറ്റ് ബോധരഹിതനായി. ഒരിക്കൽപോലും വിമാനം പറത്തിയിട്ടില്ലാത്ത റൊവാൻ പൈലറ്റിന് ബോധം തെളിയുംവരെ വിമാനത്തിന്റെ നിയന്ത്രണം ഏറ്റെടുത്ത് സുരക്ഷിതമായി നൈറോബി വിൽസൺ എയർപോർട്ടിലിറക്കി. https://youtu.be/du4DDUcC2gw 2007 ലായി പുറത്തിറങ്ങിയ"മിസ്റ്റർ ബീൻസ് ഹോളി ഡേ" എന്ന ചിത്രവും വളരെ രസകരമാണ്. പോഗോ എന്ന ചാനലിൽ മിസ്റ്റർ ബീൻ കഫാപാത്രമായ കാർട്ടൂൺ എപ്പിസോഡുകൾ കാണാത്തവരായി ആരും തന്നെയുണ്ടാകില്ല.തൻ്റെ വിക്കും, സൗന്ദര്യവും തടസ്സംപറഞ്ഞവരുടെ മുന്നിൽ അതേ വ്യക്തിത്വം കൊണ്ട് അവരെകൊണ്ടുതന്നെ കയ്യടിപ്പിച്ചു റൊവാൻ .കഥാപാത്രത്തെ മികവുറ്റതാക്കാൻ റൊവാൻ പ്രകടിപ്പിക്കുന്ന ആത്മസമർപ്പണവും , സൂക്ഷ്മ നിരീക്ഷണങ്ങളും ശ്രദ്ധേയമാണ്. ‘ ആഡംബര കാറുകളോടും റേസിങ്ങിനോടും കമ്പമുള്ള അദ്ദേഹം മികച്ച ഒരു ഡ്രൈവർകൂടിയാണ്. മണ്ടത്തരങ്ങളിൽ ആസ്വാദനം സൃഷ്ടിച്ചു കൊണ്ട് റൊവാൻ ആറ്റ്കിൻസൺ ഇന്നും അഭിനയരംഗത്ത് സജീവമായി മുന്നേറുന്നു.
