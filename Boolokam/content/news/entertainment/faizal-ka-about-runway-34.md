---
author: Beaumaris
categories:
- Entertainment
comment_count: 0
date: 2022-05-10 09:20:23
draft: false
image: https://cdn.boolokam.com/articles/2022/05/gegeggee.jpg
like_count: 43703
share_count: 21550
tags:
- ajay devgan
- amithabh bachan
- Faizal Ka
- runway 34 movie
title: ആകെ തുകയിൽ നല്ലൊരു ത്രില്ലിംഗ് അനുഭവം സമ്മാനിക്കുന്ന ചിത്രം
view_count: 1184610
---

**Faizal Ka** അജയ് ദേവ്ഗൺ സംവിധാനം ചെയ്ത് അമിതാഭ് ബച്ചൻ, അജയ് ദേവ്ഗൺ, രാകുൽ പ്രീത് സിംഗ് എന്നിവർ പ്രധാന കഥാപാത്രങ്ങളെ അവതരിപ്പിക്കുന്ന ബോളിവുഡ് ത്രില്ലർ ചിത്രം ആണ് 'റൺവേ 34' ദുബായിൽ നിന്നും കൊച്ചിയിലേക്ക് പുറപ്പെട്ട വിമാനം മോശം കാലാവസ്ഥ കാരണം കൊച്ചിയിൽ ലാൻഡ് ചെയ്യാൻ സാധിക്കാതെ തിരുവനന്തപുരത്തേക്ക് റീഷെഡ്യൂൾ ചെയ്യാൻ പൈലറ്റ് തീരുമാനിക്കുന്നതും, ആ തീരുമാനം അവരെ വലിയൊരു അപകടത്തിലേക്ക് എത്തിക്കുന്നു. തുടർന്ന് ഈ അപകടം നടക്കുവാൻ ഇടയായ സാഹചര്യങ്ങളെ കുറിച്ച് നടക്കുന്ന അന്വേഷണം ആണ് സിനിമ പറയുന്നത്. &nbsp; സിനിമയുടെ എറ്റവും മികച്ച ഘടകം ചിത്രത്തിൻ്റെ ഒന്നാം പകുതി ആണ് ... പ്രേക്ഷകനെ പൂർണമായും തൃപ്തിപ്പെടുത്തുന്ന ഒരു എഡ്ജ് ഓഫ് ദി സീറ്റ് അനുഭവം തന്നെ ആണ് ഒന്നാം പകുതി നമുക്ക് സമ്മാനിക്കുന്നത്...???????? ഫ്ലൈറ്റിലെ ഓരോരുത്തരും അനുഭവിക്കുന്ന മാനസിക സംഘർഷങ്ങളെ പ്രേക്ഷകരുടെ കൂടി ആക്കുന്നതിൽ സംവിധായകൻ പൂർണമായും വിജയിക്കുന്നുണ്ട് ഇവിടെ. അത്രയും മികച്ച ഒന്നാം പകുതിയിൽ നിന്നും ഒരു കോർട്ട് റൂം ഡ്രാമ എന്ന നിലയിൽ വരുന്ന രണ്ടാം പകുതിക്ക് അതേ ആവേശം നിലനിർത്താൻ സാധിക്കുന്നില്ല എന്നതു മാത്രമാണ് സിനിമയുടെ ഒരു പോരായ്മ.. അത് പക്ഷേ ആകെ തുകയിൽ സിനിമയെ ഒരു മോശം അനുഭവം ആക്കുന്നുമില്ല. &nbsp; ![](https://cdn.boolokam.com/articles/2022/05/gegeggee.jpg) അജയ് ദേവ്ഗണിൻ്റെ ഹീറോയിസം ഫോക്കസ് ചെയ്ത് ഒരു മാച്ചോ ഹീറോ ആയാണ് വിക്രാന്ത് എന്ന കഥാപാത്രത്തെ അവതരിപ്പിക്കുന്നത്. കഥാപാത്രത്തിൻ്റെ swag & attitude നല്ലരീതിയിൽ സിനിമ ഉപയോഗിച്ചിട്ടുണ്ട്... ഇടവേളക്ക് ശേഷമാണ് വരുന്നത് എങ്കിലും ബിഗ്ബിയുടെ പവർഫുൾ ഡയലോഗ് ഡെലിവറിയും, ശക്തമായ പ്രകടനവും സിനിമക്കു മുതൽക്കൂട്ട് ആണ്... എന്നിരുന്നാലും ഡയലോഗ് ഡെലിവറിയില് തുടക്കത്തിൽ Mohabbatein ലെ നാരായൺ ശങ്കറിനെ ഓർമിപ്പിച്ചു എന്നത് പറയാതെ വയ്യ... അത് പോലെ ഇവർ ഇരുവർക്കും ഒപ്പം നിൽക്കുന്ന പ്രകടനം തന്നെ ആണ് രാകുൽ പ്രീത് സിംഗ് നടത്തുന്നത്. ആ കഥാപാത്രത്തിൻ്റെ നിസ്സഹായ അവസ്ഥ ഒക്കെ നല്ല രീതിയിൽ അവതരിപ്പിക്കുന്നുണ്ട്... ബോമൻ ഇറാനിയും നല്ല പ്രകടനം ആയിരുന്നു. &nbsp; [embed]https://youtu.be/Lb8mQCpZHco[/embed] &nbsp; ട്രെയിലറിൽ കാണിക്കുന്നതിൽ കൂടുതൽ ഒന്നും കഥ എന്ന രീതിയിൽ സിനിമക്കു പറയാൻ ഇല്ല എന്നതും, തുടക്കം മുതൽ ഒടുക്കം വരെ ഒരേ പോലെ ആകാംക്ഷ നിലനിർത്തുന്നതിൽ ചിത്രം പൂർണമായും വിജയിക്കുന്നില്ല എന്നതും ഒരു പോരായ്മയായി പറയാം എങ്കിലും , ആകെ തുകയിൽ നല്ലൊരു ത്രില്ലിംഗ് അനുഭവം സമ്മാനിക്കുന്ന ചിത്രം തന്നെ ആണ് റൺവേ 34. &nbsp; [embed]https://youtu.be/rGv8CIkQp_g[/embed]