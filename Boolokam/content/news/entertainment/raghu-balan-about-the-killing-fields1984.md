---
author: Beaumaris
categories:
- Entertainment
comment_count: 0
date: 2023-05-16 05:58:53
draft: false
image: https://cdn.boolokam.com/articles/2023/05/wdff.jpg
like_count: 4208
share_count: 2555
tags:
- ENGLISH
- Khmer
- Khmer Rouge
- The Killing Fields(1984)
title: ബ്രിട്ടീഷ് ഫിലിം ഇൻസ്റ്റിട്യൂട്ടിന്റെയും എമ്പയർ മാഗസിന്റയും ഗ്രേറ്റസ്റ്റ് ഫിലിം
  പട്ടികയിൽ സ്ഥാനം നേടിയ ഈ ചിത്രം
view_count: 95148
---

**Raghu Balan** The Killing Fields(1984) Country :UK???????? Languages :English,Khmer Khmer Rouge.. സന്തോഷ് ജോർജ് കുളങ്ങരയുടെ ലേബർ ഇന്ത്യയിൽ വന്ന ഒരു "കമ്പോഡിയൻ "യാത്രവിവരണത്തിൽ നിന്നായിരുന്നു ഞാൻ ആദ്യമായിട്ട് ഈ ഭീകര കമ്മ്യൂണിസ്റ്റ് പ്രസ്ഥാനത്തിന്റെ പേര് വായിച്ചറിയുന്നത്.1975 മുതൽ 1979 വരെ സ്വേച്ഛാധിപത്യപരമായി കമ്പോഡിയ ഭരിച്ചിരുന്ന ഈ ഭീകര സംഘടന കാർഷിക സോഷ്യലിസം നടപ്പാക്കാനായി കൊന്നുതള്ളിയത് ഏകദേശം 20 ലക്ഷത്തോളം വരുന്ന കമ്പോഡിയൻ ജനതയെയാണ്. ഇതിൽ തന്നെ ഡോക്ടർമാർ, എൻജിനീയർമാർ, ബുദ്ധിജീവികൾ തുടങ്ങി അങ്ങനെ വിദ്യാഭ്യാസ സമ്പന്നരായ എല്ലാവരും പെടുന്നു. [](https://cdn.boolokam.com/articles/2023/05/thekillingfields1984.16837-scaled.jpg)തീർത്തും ഒരു Radical Agrarian Ideology -യിലായിരുന്നു ഈ ഭീകര സംഘടന മൂല്യം കൽപ്പിച്ചിരുന്നത്. സ്കൂളുകളെ കോൺസൻട്രേഷൻ ക്യാമ്പുകൾ ആക്കിയും വയൽ പാടങ്ങളെ ശവപ്പറമ്പുകൾ ആക്കിയും തുടങ്ങി മനസ്സാക്ഷിയെ തന്നെ മരവിപ്പിക്കുന്ന തരത്തിലുള്ള മനുഷ്യത്വരഹിതമായ ഹീനമായ പ്രവർത്തികളാണ് ഈ നാല് വർഷത്തിനുള്ളിൽ ഈ ഭീകരസംഘടന കംബോഡിയയിൽ കാട്ടിക്കൂട്ടിയത്.ഈ ഭീകര കലുഷിതമായ അന്തരീക്ഷത്തിലേക്കാണ് "The Killing Fields" എന്ന ബ്രിട്ടീഷ് ചിത്രം നമ്മളെ കൂട്ടികൊണ്ടുപോകുന്നത്..അതും രണ്ട് ജേര്‍ണലിസ്റ്റുകളുടെ അനുഭവ കണ്ണുകളിലൂടെ(Dith Pran,Sydney Schanberg). അവരെ കേന്ദ്രീകരിച്ചാണ് ചിത്രം മുന്നേറുന്നത്. [![](https://cdn.boolokam.com/articles/2023/05/wdff.jpg)](https://cdn.boolokam.com/articles/2023/05/wdff.jpg)വേറൊരു തരത്തിൽ പറഞ്ഞാൽ ഇത് അവരുടെ തന്നെ അനുഭവകഥയാണ്...Khmer Rouge Cambodia-യിൽ അവർ കണ്ട,അവർ അനുഭവിച്ചറിഞ്ഞ ഭീകര കാഴ്ചകളുടെ ഒരു സത്യസന്ധമായ കഥ..1973 മുതൽ 1979 വരെയുള്ള ചിത്രത്തിന്റെ സംഭവവികാസങ്ങളിൽ അമേരിക്കൻ രാഷ്ട്രീയ പ്രതിസന്ധികളും അതുപോലെ കമ്പോഡിയയിൽ US സൈന്യം കാട്ടിക്കൂട്ടിയ കൊള്ളരുതായ്മയും കൂട്ടിച്ചേർത്താണ് തുടക്കത്തിൽ നിന്നും കഥ മുന്നേറുന്നത്... ഒരേസമയം ബയോഗ്രഫിക്കൽ ഡ്രാമ ചിത്രമായും അതോടൊപ്പം ഒരു പൊളിറ്റിക്കൽ സർവൈവൽ ത്രില്ലർ ആയും ഈ ചിത്രത്തെ നമുക്ക് കാണാവുന്നതാണ്...Haing S. Ngor,Sam Waterston,John Malkovich എന്നിവരാണ് ചിത്രത്തിലെ പ്രധാന കഥാപാത്രങ്ങൾ..Dith Pran ആയി Haing S. Ngor ഉം Sydney Schanberg ആയി Sam Waterston -മാണ് ചിത്രത്തിൽ വേഷമിട്ടിരിക്കുന്നത്.. https://youtu.be/0Um2j1iEj1k ക്രിറ്റിക്കലി & കമേഴ്സ്യലി വളരെ സക്സസ് ആയ ഈ ചിത്രം 3 ഓസ്കാറും 8 BAFTA അവാർഡും നേടുകയുണ്ടായി... അതിൽതന്നെ ഒട്ടും അഭിനയ പരിചയമില്ലാത്ത Haing S. Ngor ആദ്യ ചിത്രത്തിലൂടെ തന്നെ ഓസ്കാറും BAFTA- യും നേടിയെടുത്തു.. ചിത്രത്തിന്റെ സിനിമാട്ടോഗ്രഫിയും എടുത്ത് പറയേണ്ടിയിരിക്കുന്നു.. പ്രത്യേകിച്ച്, ചിത്രം അവസാനം ഘട്ടത്തിലേക്ക് മുന്നേറുമ്പോൾ കാണിച്ചിരിക്കുന്ന ഭൂപ്രകൃതി ഒക്കെ വളരെ ആകർഷണീയമായിരിക്കുന്നു.ബ്രിട്ടീഷ് ഫിലിം ഇൻസ്റ്റിട്യൂട്ടിന്റെയും എമ്പയർ മാഗസിന്റയും ഗ്രേറ്റസ്റ്റ് ഫിലിം പട്ടികയിൽ സ്ഥാനം നേടിയ ഈ ചിത്രം ഇനിയും കാണാത്തവർ ഉണ്ടെങ്കിൽ കാണുക...