---
author: Beaumaris
categories:
- Entertainment
comment_count: 0
date: 2022-05-13 11:23:52
draft: false
image: https://cdn.boolokam.com/articles/2022/05/grgrrgg-2.jpg
like_count: 24979
share_count: 6224
tags:
- avengers
- Featured
- Kangana Ranaut
title: അവെഞ്ചേഴ്‌സ് മഹാഭാരതത്തിൽ നിന്നെന്ന് കങ്കണ
view_count: 815898
---

എപ്പോഴും വിവാദനായികയാണ് കങ്കണ റണൗത് . രാഷ്ട്രീയത്തിലായാലും സിനിമയിലായാലും കങ്കണയ്ക്ക് സ്വന്തമായി അഭിപ്രായമുണ്ട്. മുഖംനോക്കാതെ പ്രതികരിക്കുകയും ചെയ്യും. അതുകൊണ്ടുതന്നെ താരത്തിന് ബോളിവുഡിൽ ശത്രുക്കൾക്കു പഞ്ഞവുമില്ല. എന്നാലിപ്പോൾ ഹോളീവുഡിന്റെയും തലക്കിട്ടു കൊട്ടിയിരിക്കുകയാണ് താരം. മാർവെൽ സ്റ്റുഡിയോ നിർമ്മിച്ച സൂപ്പർ ഹീറോ സിനിമയായാ അവഞ്ചേഴ്സിനെ ആണ് താരം കൊട്ടിയിരിക്കുന്നത് . &nbsp; എന്തെന്നാൽ അവഞ്ചേഴ്സിന്റെ പ്രചോദനം മഹാഭാരതവും വേദങ്ങളും എന്നാണു താരം പറയുന്നത് , ഇ ടൈംസ് മാധ്യമത്തിന് നൽകിയ അഭിമുഖത്തിനിടെയാണ് താരം ഇങ്ങനെയൊരു അഭിപ്രായം പറഞ്ഞത്. സൂപ്പർ ഹീറോ പരിവേഷമുള്ള കഥാപാത്രങ്ങൾ ചെയ്യുമ്പോൾ ഇന്ത്യൻ പുരാണങ്ങളെയാണോ ഹോളിവുഡ് സൂപ്പർ ഹീറോകളെയാണോ മാതൃകയാക്കുകയെന്ന ചോദ്യത്തിനുള്ള ഉത്തരമായാണ് കങ്കണ ഇങ്ങനെ പറഞ്ഞത്. കങ്കണയുടെ വാക്കുകൾ ഇങ്ങനെ. &nbsp; ![](https://cdn.boolokam.com/articles/2022/05/grgrrgg-2.jpg) "ഇങ്ങനെയൊരു ചോദ്യമുയർന്നാൽ ഞാൻ സമീപിക്കുക ഇന്ത്യൻ പുരാണങ്ങളെയാണ് . അവർ നമ്മുടെ പുരാണങ്ങളെ അവരുടെ ചിത്രങ്ങളിലേക്ക് സന്നിവേശിപ്പിക്കാറുണ്ട്. അയേൺ മാനെ തന്നെയെടുക്കാം. അദ്ദേഹം മഹാഭാരത്തിലെ കർണ്ണനെപ്പോലെ കവചധാരിയാണ്. ഗദയേന്തി നിൽക്കുന്ന ഹനുമാനുമായി ചുറ്റികയേന്തി നിൽക്കുന്ന തോറിനെ ഉപമിക്കാം. അവെഞ്ചർ സിനിമ തന്നെ മഹാഭാരതത്തിൽ നിന്ന് പ്രചോദനം കൊണ്ടതായിരിക്കാം" കങ്കണ പറഞ്ഞു