---
author: Beaumaris
categories:
- Entertainment
comment_count: 0
date: 2023-05-30 05:58:02
draft: false
image: https://cdn.boolokam.com/articles/2023/05/33t3ttt-1024x767.jpg
like_count: 47433
share_count: 37729
tags:
- Italian
- The Eight Mountains
title: ആല്‍പ്സ് പര്‍വതങ്ങളില്‍ തുടങ്ങി മഞ്ഞില്‍ മൂടിക്കിടക്കുന്ന ഹിമാലയം വരെ നീളുന്ന
  സിനിമ
view_count: 1870410
---

The Eight Mountains (Italian: Le otto montagne)(2022/Italy/Italian) [Drama]{7.8/10 of 6.1K} മഞ്ഞണിഞ്ഞ ആല്‍പ്സ് പര്‍വതങ്ങളില്‍ തുടങ്ങി മഞ്ഞില്‍ മൂടിക്കിടക്കുന്ന ഹിമാലയം വരെ നീളുന്ന സിനിമ.സിനിമയുടെ നീളവും കൂടുതലാണ്,147 മിനിറ്റ്.രണ്ടു ബാല്യകാല സുഹൃത്തുക്കളുടെ കഥ,അതോടൊപ്പം ബുദ്ധിസ്റ്റ് ഫിലോസഫിയും ഇന്ത്യന്‍ കോസ്മോളജിയും(?) ചേര്‍ത്തു രൂപപ്പെടുത്തിയ ചിത്രം.മനോഹരമായ ഫ്രെയിമുകളാലും മികച്ച സംഗീതത്താലും അതിമനോഹരമായ തിരനാടകം കൊണ്ടും സംബന്നമായ ചിത്രം. [](https://cdn.boolokam.com/articles/2023/05/2r2-1.jpg)ഒന്‍പത് പര്‍വതങ്ങളും എട്ടു കടലുകളും കൊണ്ട് രൂപപ്പെടുത്തിയ ഭൂമി,നടുവിലെ ഉയര്ന്ന ഒന്‍പതാമത്തെ പര്‍വതമാണ് സുമേരു.അവിടെ എത്തിപ്പെടാന്‍ ആര്‍ക്കും കഴിയില്ല എന്നു പറയുന്ന നായകന്‍ ചില ജീവിതങ്ങളില്‍ തിരിച്ചു വരാന്‍ കഴിയാത്ത പര്‍വതങ്ങളുണ്ട് എന്നു തിരിച്ചറിയുന്നു. മറ്റെല്ലാവരുടെയും നടുവിലുള്ള പർവതത്തിലേക്ക് ഒരാൾക്ക് മടങ്ങാൻ കഴിയില്ല, അതുപോലെ സ്വന്തം ചരിത്രത്തിന്റെ തുടക്കത്തിലും. എട്ട് പർവ്വതങ്ങളിൽ അലഞ്ഞുതിരിയുക മാത്രമാണ് അവശേഷിക്കുന്നത്.എന്നു കണ്ടെത്തുമ്പോള്‍ ചിത്രമവസാനിക്കുകയാണ്. ഇറ്റലിയിലെ നഗരമായ ടൂറിനില്‍ നിന്നും ആല്‍പ്സ് പര്‍വതത്തിന്റെ താഴ്വാരത്ത് വേനല്‍ക്കാല വാസത്തിനെത്തുന്ന അമ്മയും മകനും.മകനില്‍ നിന്നുമാണ് ചിത്രം വികസിക്കുന്നത്.പിയേട്രോ എന്ന മകന്‍ ഒറ്റക്കുട്ടിയാണ്,ആ മകന് കൂട്ടായി ആ ചെറുഗ്രാമത്തിലെ അവസാന കുട്ടിയായ ബ്രൂണോയെ ലഭിക്കുന്നു.ബ്രൂണോയുടെ പിതാവ് ദൂരെ എവിടയോ കല്‍പ്പണിക്ക് പോയിരിക്കുകയാണ്,അമ്മയെക്കുറിച്ച് അവന്‍ സംസാരിക്കുന്നേയില്ല.അമ്മാവനും അമ്മായിയുമാണ് നോക്കി വളര്‍ത്തുന്നത്.സമപ്രായക്കാരായ – പതിനൊന്നു വയസ്സു - പിയേട്രോവും ബ്രൂണോയും വളരെപ്പെട്ടെന്ന് സൌഹൃദത്തിലാകുന്നു.പിയേട്രോയുടെ പിതാവ് അവിടെ വരികയും ബ്രൂണോയേയും ബന്ധുക്കളേയും പരിചയപ്പെട്ടു കഴിഞ്ഞപ്പോള്‍ അയാള്‍ ബ്രൂണോയെ പിയേട്രോവിനൊപ്പം നഗരത്തിലേക്ക് കൊണ്ടുപോകാനും പഠിപ്പിക്കാനും തീരുമാനിക്കുന്നു.ബ്രൂണോക്ക് അര്‍ദ്ധമനസ്സാണെങ്കിലും പിയേട്രോ ഈ തീരുമാനത്തെ കണ്ണും മൂക്കുമടച്ച് എതിര്‍ക്കുന്നു. [![](https://cdn.boolokam.com/articles/2023/05/33t3ttt-1024x767.jpg)](https://cdn.boolokam.com/articles/2023/05/33t3ttt.jpg)പിന്നീട് കൌമാരത്തിന്റെ അവസാനകാലത്താണ് ഇരുവരും കണ്ടുമൂട്ടുന്നത്.പക്ഷേ പരസ്പരം ഒരു ഹായി പറഞ്ഞവര്‍ പിരിയുകയാണ്.പിയാട്രോ പിതാവുമായി വഴക്കിട്ട് ആ താഴ്വാരത്തേക്ക് പോരുന്നു,വിദേശത്ത് പിതാവിനോടൊപ്പം കല്‍പ്പണിക്ക് പോയിരുന്ന ബ്രൂണോയും ഇവിടേയ്ക്ക് തിരിച്ചെത്തുന്നു.പിന്നീടവര്‍ ഒന്നിച്ചെങ്കിലും അവരുടെ ജീവിതത്തെ ചൂഴ്ന്നു നിന്നത് ദുരന്തമായിരുന്നു. Paolo Cognetti യുടെ ഇതേ പേരിലുള്ള നോവലിന്റെ ചലച്ചിത്രാവിഷ്കാരമാണ് മനോഹരമായ രീതിയില്‍ Felix van Groeningen, Charlotte Vandermeersch യും കൂടി നിര്‍വഹിച്ചിരിക്കുന്നത്. https://youtu.be/ZypwY-hhI2c ബ്രൂണോയുടെ ദുരന്തം നമ്മുടെ കൂടി ദുരന്തമായി ഫീല്‍ ചെയ്യുന്നത്ര മനോഹരമായ അവതരണം.തിരനാടകവും ഇവര്‍ രണ്ടുപേരും കൂടിയാണ്. Ruben Impens വരച്ചു കാണിക്കുന്ന ഓരോ ഫ്രെയിമും അതിമനോഹരം ആല്‍പ്സിനെ താഴ്വാരത്തിനും അതിലെ മഞ്ഞിന്നുമൊക്കെ ഇത്രയും ഭംഗിയുണ്ടെന്ന് ഹിമാലയത്തിന്നുമൊക്കെ ഇത്രയും ഭംഗിയുണ്ടെന്ന് നമ്മളിപ്പോഴാണ് മനസ്സിലാക്കുക.Daniel Norgren ന്റ്റെ സംഗീതവും മനോഹരം.ഹിമാലത്തിലോക്കെ ഇന്ത്യന്‍ ശീലുകള്‍ മുഴങ്ങുന്നത് കേള്‍ക്കുമ്പോള്‍ ഉള്ളോരു സുഖം. Luca Marinelli പിയേട്രോയായും Alessandro Borghi ആയും വരുന്നു.