---
author: Beaumaris
categories:
- Entertainment
comment_count: 0
date: 2023-09-10 05:12:47
draft: false
image: https://cdn.boolokam.com/articles/2023/09/dqddffff-2.jpg
like_count: 24327
share_count: 12269
tags:
- malayalam movie
- nalla nilavulla rathri
title: ഒരു എന്റർടൈനറിൽ ഇത്രയും എക്സ്പിരിമെന്റേഷന്റെ ആവശ്യമില്ലായിരുന്നു, കുറിപ്പ്
view_count: 449040
---

**Ajay Balachandran** **നല്ല നിലാവുള്ള രാത്രി കണ്ടു. പ്രൈം വീഡിയോ** **[നല്ല കട്ട സ്പോയ്‌ലർ അലർട്ട്]** സിനിമയ്ക്ക് എന്തോ പ്രശ്നമുണ്ട് എന്നാണ് കൂടെയിരുന്ന് കണ്ടവരിൽ നിന്ന് ലഭിച്ച ഫീഡ് ബാക്ക്. സാധാരണ സിനിമാ ചട്ടക്കുടുകൾക്കുള്ളിൽ നിൽക്കാത്തത് കൊണ്ടുണ്ടാവുന്ന പ്രശ്നമാണ് എന്നാണ് എനിക്ക് തോന്നുന്നത്. ഇത്തിരി ദീർഘമായ വിശകലനമാണ്. സാങ്കേതികമാണ്. സിനിമകളിൽ ഇൻസൈറ്റിങ്ങ് ഇൻസിഡൻ്റ് എന്നൊരു സംഗതിയുണ്ട്. കേന്ദ്രകഥാപാത്രത്തിന് ഒരു തീരുമാനമെടുക്കേണ്ട അവസ്ഥ വരുന്നതാണ് സംഭവം. ഉദാഹരണത്തിന് 'ചിത്രം' സിനിമയിൽ നെടുമുടി വേണുവിൻ്റെ കഥാപാത്രം മോഹൻലാലിൻ്റെ കഥാപാത്രത്തോട് ഭർത്താവായി അഭിനയിക്കാൻ താല്പര്യമുണ്ടോ എന്ന് ചോദിക്കുന്നത് ഇൻസൈറ്റിങ്ങ് ഇൻസിഡൻ്റാണ്. അല്ലെങ്കിൽ 'കിരീടം' സിനിമയിൽ തിലകൻ്റെ കഥാപാത്രത്തിന് (എൻ്റെ നോട്ടത്തിൽ തിലകനാണ് കിരീടത്തിലെ കേന്ദ്രകഥാപാത്രം/protagonist) എം എൽ എയുടെ മകനോട് മാപ്പുപറഞ്ഞ് കാർ തിരികെക്കൊടുത്ത് ട്രാൻസ്ഫർ ഒഴിവാക്കാൻ അവസരം വരുന്നതാണ് ആ സിനിമയിലെ ഇൻസൈറ്റിങ്ങ് ഇൻസിഡൻ്റ്. കേന്ദ്രകഥാപാത്രം തീരുമാനമെടുക്കുന്നതിൽ നിന്നാണ് കഥ ആക്റ്റ് ഒന്നിൽ നിന്ന് ആക്റ്റ് രണ്ടിലേയ്ക്ക് പ്രവേശിക്കുന്നത്. [മൂന്ന് ആക്റ്റുകളാണ് സിനിമയിലുള്ളത്. രണ്ട് മണിക്കൂർ സിനിമയുടെ ആദ്യ അര മണിക്കൂറാണ് ആക്റ്റ് 1. അടുത്ത ഒരു മണിക്കൂർ ആക്റ്റ് 2. അവസാന അര മണിക്കൂർ ആക്റ്റ് 3] ആക്റ്റ് രണ്ടിൽ പുതിയ ഒരു ലോകത്തേയ്ക്ക് കഥ പ്രവേശിക്കുകയാണ്. ഉദാഹരണത്തിന് ‘ചിത്ര‘ത്തിലും ‘കിരീട‘ത്തിലും ‘ആർ ആർ ആറി‘ലും ഒക്കെ ആക്റ്റ് രണ്ടിൽ കഥ പുതിയ സ്ഥലത്താണ് നടക്കുന്നത്. [അത് എപ്പോഴും ഒരു പുതിയ സ്ഥലമാവണമെന്നില്ല. കഥാപാത്രത്തിൻ്റെ മനസ്സിനുള്ളിലാവാം ചിലപ്പോൾ ലോകം മാറുന്നത് - 'തിങ്കളാഴ്ച നിശ്ചയം' പോലെ] ഈ സിനിമയിൽ ഇങ്ങനെ ഒരു പുതിയ സ്ഥലം വരുന്നുണ്ട്. ഷിമോഗ. അത് പക്ഷേ പടത്തിൻ്റെ മധ്യത്തോടെയാണ് വരുന്നത്! ഇൻ്റർവെലിന് (മിഡ് പോയിൻ്റ്) തൊട്ട് മുന്നേയാണ് ഈ സിനിമയിൽ - അസ്ഥാനത്ത് - ആക്റ്റ് 2 തുടങ്ങുന്നത്! ഷിമോഗയിലേയ്ക്ക് പോകാനെടുത്ത തീരുമാനമാണ് ഇൻസൈറ്റിങ്ങ് ഇൻസിഡൻ്റെങ്കിൽ ഈ തീരുമാനമെടുക്കുന്ന വ്യക്തിയെ പ്രേക്ഷകർക്ക് മുന്നിൽ പ്രോട്ടാഗണിസ്റ്റായി സിനിമ എസ്റ്റാബ്ലിഷ് ചെയ്യുന്നുമില്ല. ഒന്നിലധികം പേർ പല ഘട്ടങ്ങളിലായി ഡിബേറ്റിലൂടെ കടന്നുപോയി ഷിമോഗയിലേയ്ക്ക് പോകാനുള്ള തീരുമാനത്തിലെത്തുന്നുണ്ട്. ![](https://cdn.boolokam.com/articles/2023/09/dqddffff-2.jpg) ആരാണ് പ്രോട്ടാഗണിസ്റ്റെന്ന് എനിക്ക് വ്യക്തമായില്ല. കേന്ദ്രകഥാപാത്രങ്ങളായി ഒന്നിലധികം പേരുള്ള സിനിമകളിളുണ്ട്. ആ സിനിമകളിൽ ഉള്ള ചില പൊതു നിയമങ്ങളും ഈ സിനിമ പാലിക്കുന്നില്ല! ഇൻസൈറ്റിങ്ങ് ഇൻസിഡൻ്റുമായി ഒരു ബന്ധവുമില്ലാത്ത ഒരു ചാൻസ് ഇൻസിഡൻ്റാണ് കഥയെ രണ്ടാം പകുതിയിൽ മുന്നോട്ട് കൊണ്ടുപോകുന്നത് എന്നതാണ് അടുത്ത പ്രശ്നം! ഇൻ്റർവെലിന് തൊട്ടുമുൻപേ പ്രത്യക്ഷപ്പെടുന്ന ഒരു കഥാപാത്രം ചെയ്ത ഒരു പ്രവൃത്തിയാണ് (അതെന്താണെന്ന് അവസാനമേ പ്രേക്ഷകർ അറിയുന്നുള്ളൂ) രണ്ടാം പകുതിയുടെ ആത്മാവ്. ഇതായിരുന്നു കഥയെങ്കിൽ ഒന്നാം പകുതിയുടെ ബഹുഭൂരിപക്ഷം ഭാഗവും അനാവശ്യമാണ്. ഒന്നാം പകുതിയോട് നീതിപുലർത്തുന്ന ഒരു രണ്ടാം പകുതിയായിരുന്നില്ല! രണ്ടാം പകുതി ഫലിക്കാൻ വേണ്ട ഒന്നാം പകുതിയുമായിരുന്നില്ല!!! ![](https://cdn.boolokam.com/articles/2023/09/ddqqqq-2-1.jpg)"മോൺസ്റ്റർ ഇൻ ദ ഹൗസ്" എന്നൊരു ജോണറുണ്ട് (അതിനോടാണ് ഈ സിനിമ ഏറ്റവും ചേർന്നുനിൽക്കുന്നത്). അതിൽ മോൺസ്റ്ററിൻ്റെ സാന്നിദ്ധ്യം വരേണ്ടത് ഒന്നാം പകുതിയിലാണ്. രണ്ടാം പകുതിയിലല്ല! ഒരു പ്രത്യേക തരത്തിൽ ഒന്നാം പകുതിയിൽ കഥ ആസ്വദിച്ചുവന്ന പ്രേക്ഷകരെ നിരാശപ്പെടുത്തുന്ന രണ്ടാം പകുതി! സിനിമയുടെ സ്ഥിരം മോൾഡുകളിൽ ചിലത് ബ്രേക്ക് ചെയ്യുന്ന സ്ക്രിപ്റ്റായിരുന്നു ഇത്. പക്ഷേ അത് സിനിമയുടെ രസം കളഞ്ഞതായാണ് തോന്നിയത്. ഒരു എന്റർടൈനറിൽ ഇത്രയും എക്സ്പിരിമെന്റേഷന്റെ ആവശ്യമില്ലായിരുന്നു! പടം കണ്ടിരിക്കാം.