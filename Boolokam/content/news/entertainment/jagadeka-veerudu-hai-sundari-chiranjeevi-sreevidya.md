---
title: "ഹായ് സുന്ദരി എന്ന പേരിൽ മലയാളത്തിൽ ഡബ്ബ് ചെയ്ത് പ്രദർശിപ്പിച്ച \" ജഗദേഗ വീരുഡു അതിലോക സുന്ദരി \" റിലീസ് ചെയ്തിട്ട് ഇന്ന് 33 വർഷം"
date: 2023-05-09T13:44:31
draft: false
categories: ["Entertainment"]
tags: ['chiranjeevi', 'hai sundari', 'jagadeka veerudu', 'jagadeka veerudu hai sundari', 'sreedevi']
author: "Beaumaris"
---

<strong>ബിനീഷ് കെ അച്ചുതൻ</strong>

ഹായ് സുന്ദരി എന്ന പേരിൽ മലയാളത്തിൽ ഡബ്ബ് ചെയ്ത് പ്രദർശിപ്പിച്ച " ജഗദേഗ വീരുഡു അതിലോക സുന്ദരി " റിലീസ് ചെയ്തിട്ട് ഇന്ന് 33 വർഷം പിന്നിടുന്നു. ഹിറ്റ് മേക്കർ കെ.രാഘവേന്ദ്ര റാവു സംവിധാനം ചെയ്ത ഈ ചിരഞ്ജീവി - ശ്രീദേവി ചിത്രം ഇൻഡസ്ട്രി ഹിറ്റായിരുന്നു. ഇളയരാജ ഒരുക്കിയ ഗാനങ്ങൾ സൂപ്പർ ഹിറ്റായിരുന്നു എന്ന് മാത്രമല്ല പാൻ ഇന്ത്യൻ ലെവലിൽ വരെ സ്വാധീനം ചെലുത്തുകയും ചെയ്തു. " അബ്ബാനി തീയാനി ദെബ്ബ " എന്നു തുടങ്ങുന്ന ഗാനം സ്റ്റേജ് പ്രോഗ്രാമുകളിലും റിയാലിറ്റി ഷോകളിലും ഇന്നും ഒഴിച്ച് കൂടാനാവാത്ത ഒന്നാണ്. മാധുരി ദീക്ഷിതിന്റെ കരിയറിലെ ഏറ്റവും മികച്ച ഹിറ്റ് ഗാനങ്ങളിലൊന്നായ " ധക്ക് ധക്ക് കർ നെ ലഗ്ഗാ " എന്നു തുടങ്ങുന്ന ബേട്ട - യിലെ ഗാനം മേൽ സൂചിപ്പിച്ച ഗാനത്തിൽ നിന്നും സ്വാധീനമുൾക്കൊണ്ടതാണ്.

തെലുങ്കിൽ റിലീസായ ചിത്രങ്ങളിൽ വച്ച് ഏറ്റവും മികച്ച സോഷ്യോ - ഫാന്റസി മൂവികളിൽ ഒന്ന് എന്ന ഖ്യാതി ഇന്നും ഈ ചിത്രത്തിനുണ്ട്. എൻ ടി ആർ, എ എൻ ആർ, കൃഷ്ണ, ശോഭൻ ബാബു, കൃഷ്ണം രാജു തുടങ്ങിയ സീനിയർ താരങ്ങൾക്കെല്ലാം കരിയർ ബെസ്റ്റ് ഹിറ്റുകൾ സമ്മാനിച്ച കെ.രാഘവേന്ദ്ര റാവു, ചിരഞ്ജീവിയുമായി ആദ്യം ഒരുമിക്കുന്നത് മൊസഗഡു എന്ന ചിത്രത്തിലായിരുന്നു. ശോഭൻബാബു നായകനായ ഈ ചിത്രത്തിൽ വില്ലൻ റോളിലായിരുന്നു ചിരഞ്ജീവി. തുടർന്ന് ഒരു എൻ ടി ആർ നായകനായ തിരുഗു ലേനി മനീഷി എന്ന ചിത്രത്തിലെ ഉപനായക വേഷം ചെയ്തതിന് ശേഷം അഡവി ദോംഗയിലൂടെയാണ് ഒരു കെ.രാഘവേന്ദ്ര റാവു ചിത്രത്തിൽ ചിരഞ്ജീവി നായകനാകുന്നത്. തുടർന്ന് മഞ്ചി ദോംഗ, കൊണ്ടാവീട്ടി രാജ, രുദ്ര നേത്ര, യുദ്ധഭൂമി, ചാണക്യ ശപഥം എന്നീ ചിത്രങ്ങൾക്ക് ശേഷമാണ് ജഗദേഗ വീരുഡു അതിലോക സുന്ദരിയിലൂടെ ഇരുവരും ഒന്നിക്കുന്നത്.

<a href="https://cdn.boolokam.com/articles/2023/05/fwer.jpg"><img class=" wp-image-395021 aligncenter" src="https://cdn.boolokam.com/articles/2023/05/fwer.jpg" alt="" width="907" height="544" /></a>1983 - ൽ റിലീസ് ചെയ്ത കൈദിയിലൂടെയാണ് ചിരഞ്ജീവി താരപദവിയിൽ എത്തുന്നത്. തുടർ ഹിറ്റുകളിലൂടെ നായകനിരയിൽ മുന്നേറിയ ചിരഞ്ജീവിയെ 1987 - ൽ റിലീസ് ചെയ്ത പശിവാഡി പ്രാണത്തിന്റെ ചരിത്ര വിജയം താരപദവിയുടെ ഉന്നതിയിലെത്തിച്ചു. തുടർ വർഷങ്ങളിലെല്ലാം ഓരോ ഇൻഡസ്ട്രി ഹിറ്റുകളുമായി മുന്നേറിയ ചിരഞ്ജീവിക്ക് സൂപ്പർ സ്റ്റാർ കൃഷ്ണയെ നിഷ്പ്രയാസം മറി കടക്കാനായി. അതേസമയം തന്നെ തുടർ വിജയങ്ങളിലൂടെ വെല്ലുവിളി ഉയർത്തിയ ബാലകൃഷ്ണയെ നിഷ്പ്രഭമാക്കി താര കിരീടം ചൂടാൻ ചിരഞ്ജീവിയെ പ്രാപ്തനാക്കിയത് ജഗദേഗ വീരുഡുവിന്റെ ചരിത്ര വിജയമാണ്.

80 - കളുടെ മധ്യം മുതൽ 90 - കളുടെ തുടക്കം വരെ പാൻ ഇന്ത്യൻ താരമായിരുന്നു ശ്രീദേവി. ഇന്ത്യൻ സിനിമയിൽ തന്നെ " ലേഡി സൂപ്പർ സ്റ്റാർ " എന്ന ടാഗ് ലൈൻ ലഭിച്ച ആദ്യ താരം. മലയാളത്തിൽ നിന്നും തമിഴിലേക്കും പിന്നെ തെലുങ്കിലേക്കും അവിടെ നിന്നുംബോളിവുഡിലെത്തി വെന്നിക്കൊടി നാട്ടിയ ശ്രീദേവിയുടെ ജൈത്ര യാത്രയിൽ നിർണ്ണായകമായിരുന്നു ഈ ചിത്രം. ഹിമ്മത് വാലയിലൂടെയും തോഫയിലൂടെയും ശ്രീദേവിയെ ബോളിവുഡിൽ മുൻ നിരയിലെത്തിച്ച സംവിധായകൾ കൂടിയാണ് കെ.രാഘവേന്ദ്ര റാവു. ഹിന്ദിയിൽ തിളങ്ങി നിൽക്കുമ്പോഴും, തെലുങ്കിൽ രാഘവേന്ദ്ര റാവുവിന്റെ ചിത്രങ്ങൾക്ക് ശ്രീദേവി ഡേറ്റുകൾ നൽകിയിരുന്നു. ആഖരി പോരാട്ടത്തിന് ശേഷം ശ്രീദേവി അഭിനയിക്കുന്ന ഒരു രാഘവേന്ദ്രറാവു ചിത്രം കൂടിയായിരുന്നു ഇത്. തേസാബിലൂടെ ബോളിവുഡിൽ തേരോട്ടം ആരംഭിച്ച മാധുരി ദീക്ഷിതിന്റെ മുന്നേറ്റം ശ്രീദേവിക്ക് വെല്ലുവിളി ഉയർത്തുന്ന ഒരു സവിശേഷ കാലം കൂടിയായിരുന്നു അത്. ദേവലോക സുന്ദരിയായിട്ടുള്ള ശ്രീദേവിയുടെ പ്രകടനം പ്രേക്ഷകപ്രീതി ആർജ്ജിച്ച ഒന്നായിരുന്നു. ഈ ചിത്രത്തിന്റെയും അതിന്റെ ബോളിവുഡ് പതിപ്പിന്റെയും വൻ വിജയം ശ്രീദേവിയുടെ " പാൻ ഇന്ത്യൻ ഹീറോയിൻ " എന്ന പദവിയെ അരക്കിട്ടുറപ്പിച്ചു.

<a href="https://cdn.boolokam.com/articles/2023/05/r2rr.jpg"><img class=" wp-image-395022 aligncenter" src="https://cdn.boolokam.com/articles/2023/05/r2rr-1024x768.jpg" alt="" width="873" height="655" /></a>ചിരഞ്ജീവി, ശ്രീദേവി എന്നിവരെ കൂടാതെ അമരിഷ് പുരി, പ്രഭാകർ, റാമി റെഡ്ഡി തുടങ്ങി വൻ താരനിരയിൽ ഒരുങ്ങിയ ഈ ചിത്രത്തിൽ ബേബി ശാലിനി, ബേബി ശ്യാമിലി ഇരുവരുടെയും സഹോദരനായ റിച്ചാർഡ് എന്നിവർ ബാലതാരങ്ങളായി വേഷമിട്ടു. ബോളിവുഡിൽ ആത്മി ഓർ അപ്സര എന്ന പേരിലും തമിഴിൽ കാതൽ ദേവത എന്ന പേരിലും ഈ ചിത്രം മൊഴിമാറ്റി പ്രദർശിപ്പിച്ചു. വർഷങ്ങൾ കഴിഞ്ഞ് ഏയ് ഹീറോ എന്ന പേരിൽ " ഖരാനാ മൊഗാഡു " എന്ന ചിരഞ്ജീവി ചിത്രം മലയാളത്തിൽ ഡബ്ബ് ചെയ്ത് റിലീസ് ചെയ്തപ്പോൾ നേടിയ അപ്രതീക്ഷിത വിജയത്തെ തുടർന്ന് ഈ ചിത്രം ഹായ് സുന്ദരി എന്ന പേരിൽ ഡബ്ബ് ചെയ്ത് മലയാളത്തിൽ റിലീസ് ചെയ്തു. ഏയ് ഹീറോ നേടിയ വൻ വിജയം ആവർത്തിക്കാനായില്ലെങ്കിൽ തന്നെയും ഭേദപ്പെട്ട പ്രകടനം കാഴ്ച വക്കാൻ ഹായ് സുന്ദരിക്ക് സാധ്യമായി.

(ബിനീഷ് കെ അച്ചുതൻ @ 09.05.23)


![ഹായ് സുന്ദരി എന്ന പേരിൽ മലയാളത്തിൽ ഡബ്ബ് ചെയ്ത് പ്രദർശിപ്പിച്ച " ജഗദേഗ വീരുഡു അതിലോക സുന്ദരി " റിലീസ് ചെയ്തിട്ട് ഇന്ന് 33 വർഷം](https://cdn.boolokam.com/articles/2023/05/fwer.jpg)**ബിനീഷ് കെ അച്ചുതൻ** ഹായ് സുന്ദരി എന്ന പേരിൽ മലയാളത്തിൽ ഡബ്ബ് ചെയ്ത് പ്രദർശിപ്പിച്ച " ജഗദേഗ വീരുഡു അതിലോക സുന്ദരി " റിലീസ് ചെയ്തിട്ട് ഇന്ന് 33 വർഷം പിന്നിടുന്നു. ഹിറ്റ് മേക്കർ കെ.രാഘവേന്ദ്ര റാവു സംവിധാനം ചെയ്ത ഈ ചിരഞ്ജീവി - ശ്രീദേവി ചിത്രം ഇൻഡസ്ട്രി ഹിറ്റായിരുന്നു. ഇളയരാജ ഒരുക്കിയ ഗാനങ്ങൾ സൂപ്പർ ഹിറ്റായിരുന്നു എന്ന് മാത്രമല്ല പാൻ ഇന്ത്യൻ ലെവലിൽ വരെ സ്വാധീനം ചെലുത്തുകയും ചെയ്തു. " അബ്ബാനി തീയാനി ദെബ്ബ " എന്നു തുടങ്ങുന്ന ഗാനം സ്റ്റേജ് പ്രോഗ്രാമുകളിലും റിയാലിറ്റി ഷോകളിലും ഇന്നും ഒഴിച്ച് കൂടാനാവാത്ത ഒന്നാണ്. മാധുരി ദീക്ഷിതിന്റെ കരിയറിലെ ഏറ്റവും മികച്ച ഹിറ്റ് ഗാനങ്ങളിലൊന്നായ " ധക്ക് ധക്ക് കർ നെ ലഗ്ഗാ " എന്നു തുടങ്ങുന്ന ബേട്ട - യിലെ ഗാനം മേൽ സൂചിപ്പിച്ച ഗാനത്തിൽ നിന്നും സ്വാധീനമുൾക്കൊണ്ടതാണ്. തെലുങ്കിൽ റിലീസായ ചിത്രങ്ങളിൽ വച്ച് ഏറ്റവും മികച്ച സോഷ്യോ - ഫാന്റസി മൂവികളിൽ ഒന്ന് എന്ന ഖ്യാതി ഇന്നും ഈ ചിത്രത്തിനുണ്ട്. എൻ ടി ആർ, എ എൻ ആർ, കൃഷ്ണ, ശോഭൻ ബാബു, കൃഷ്ണം രാജു തുടങ്ങിയ സീനിയർ താരങ്ങൾക്കെല്ലാം കരിയർ ബെസ്റ്റ് ഹിറ്റുകൾ സമ്മാനിച്ച കെ.രാഘവേന്ദ്ര റാവു, ചിരഞ്ജീവിയുമായി ആദ്യം ഒരുമിക്കുന്നത് മൊസഗഡു എന്ന ചിത്രത്തിലായിരുന്നു. ശോഭൻബാബു നായകനായ ഈ ചിത്രത്തിൽ വില്ലൻ റോളിലായിരുന്നു ചിരഞ്ജീവി. തുടർന്ന് ഒരു എൻ ടി ആർ നായകനായ തിരുഗു ലേനി മനീഷി എന്ന ചിത്രത്തിലെ ഉപനായക വേഷം ചെയ്തതിന് ശേഷം അഡവി ദോംഗയിലൂടെയാണ് ഒരു കെ.രാഘവേന്ദ്ര റാവു ചിത്രത്തിൽ ചിരഞ്ജീവി നായകനാകുന്നത്. തുടർന്ന് മഞ്ചി ദോംഗ, കൊണ്ടാവീട്ടി രാജ, രുദ്ര നേത്ര, യുദ്ധഭൂമി, ചാണക്യ ശപഥം എന്നീ ചിത്രങ്ങൾക്ക് ശേഷമാണ് ജഗദേഗ വീരുഡു അതിലോക സുന്ദരിയിലൂടെ ഇരുവരും ഒന്നിക്കുന്നത്. [](https://cdn.boolokam.com/articles/2023/05/fwer.jpg)1983 - ൽ റിലീസ് ചെയ്ത കൈദിയിലൂടെയാണ് ചിരഞ്ജീവി താരപദവിയിൽ എത്തുന്നത്. തുടർ ഹിറ്റുകളിലൂടെ നായകനിരയിൽ മുന്നേറിയ ചിരഞ്ജീവിയെ 1987 - ൽ റിലീസ് ചെയ്ത പശിവാഡി പ്രാണത്തിന്റെ ചരിത്ര വിജയം താരപദവിയുടെ ഉന്നതിയിലെത്തിച്ചു. തുടർ വർഷങ്ങളിലെല്ലാം ഓരോ ഇൻഡസ്ട്രി ഹിറ്റുകളുമായി മുന്നേറിയ ചിരഞ്ജീവിക്ക് സൂപ്പർ സ്റ്റാർ കൃഷ്ണയെ നിഷ്പ്രയാസം മറി കടക്കാനായി. അതേസമയം തന്നെ തുടർ വിജയങ്ങളിലൂടെ വെല്ലുവിളി ഉയർത്തിയ ബാലകൃഷ്ണയെ നിഷ്പ്രഭമാക്കി താര കിരീടം ചൂടാൻ ചിരഞ്ജീവിയെ പ്രാപ്തനാക്കിയത് ജഗദേഗ വീരുഡുവിന്റെ ചരിത്ര വിജയമാണ്. 80 - കളുടെ മധ്യം മുതൽ 90 - കളുടെ തുടക്കം വരെ പാൻ ഇന്ത്യൻ താരമായിരുന്നു ശ്രീദേവി. ഇന്ത്യൻ സിനിമയിൽ തന്നെ " ലേഡി സൂപ്പർ സ്റ്റാർ " എന്ന ടാഗ് ലൈൻ ലഭിച്ച ആദ്യ താരം. മലയാളത്തിൽ നിന്നും തമിഴിലേക്കും പിന്നെ തെലുങ്കിലേക്കും അവിടെ നിന്നുംബോളിവുഡിലെത്തി വെന്നിക്കൊടി നാട്ടിയ ശ്രീദേവിയുടെ ജൈത്ര യാത്രയിൽ നിർണ്ണായകമായിരുന്നു ഈ ചിത്രം. ഹിമ്മത് വാലയിലൂടെയും തോഫയിലൂടെയും ശ്രീദേവിയെ ബോളിവുഡിൽ മുൻ നിരയിലെത്തിച്ച സംവിധായകൾ കൂടിയാണ് കെ.രാഘവേന്ദ്ര റാവു. ഹിന്ദിയിൽ തിളങ്ങി നിൽക്കുമ്പോഴും, തെലുങ്കിൽ രാഘവേന്ദ്ര റാവുവിന്റെ ചിത്രങ്ങൾക്ക് ശ്രീദേവി ഡേറ്റുകൾ നൽകിയിരുന്നു. ആഖരി പോരാട്ടത്തിന് ശേഷം ശ്രീദേവി അഭിനയിക്കുന്ന ഒരു രാഘവേന്ദ്രറാവു ചിത്രം കൂടിയായിരുന്നു ഇത്. തേസാബിലൂടെ ബോളിവുഡിൽ തേരോട്ടം ആരംഭിച്ച മാധുരി ദീക്ഷിതിന്റെ മുന്നേറ്റം ശ്രീദേവിക്ക് വെല്ലുവിളി ഉയർത്തുന്ന ഒരു സവിശേഷ കാലം കൂടിയായിരുന്നു അത്. ദേവലോക സുന്ദരിയായിട്ടുള്ള ശ്രീദേവിയുടെ പ്രകടനം പ്രേക്ഷകപ്രീതി ആർജ്ജിച്ച ഒന്നായിരുന്നു. ഈ ചിത്രത്തിന്റെയും അതിന്റെ ബോളിവുഡ് പതിപ്പിന്റെയും വൻ വിജയം ശ്രീദേവിയുടെ " പാൻ ഇന്ത്യൻ ഹീറോയിൻ " എന്ന പദവിയെ അരക്കിട്ടുറപ്പിച്ചു. [![](https://cdn.boolokam.com/articles/2023/05/r2rr-1024x768.jpg)](https://cdn.boolokam.com/articles/2023/05/r2rr.jpg)ചിരഞ്ജീവി, ശ്രീദേവി എന്നിവരെ കൂടാതെ അമരിഷ് പുരി, പ്രഭാകർ, റാമി റെഡ്ഡി തുടങ്ങി വൻ താരനിരയിൽ ഒരുങ്ങിയ ഈ ചിത്രത്തിൽ ബേബി ശാലിനി, ബേബി ശ്യാമിലി ഇരുവരുടെയും സഹോദരനായ റിച്ചാർഡ് എന്നിവർ ബാലതാരങ്ങളായി വേഷമിട്ടു. ബോളിവുഡിൽ ആത്മി ഓർ അപ്സര എന്ന പേരിലും തമിഴിൽ കാതൽ ദേവത എന്ന പേരിലും ഈ ചിത്രം മൊഴിമാറ്റി പ്രദർശിപ്പിച്ചു. വർഷങ്ങൾ കഴിഞ്ഞ് ഏയ് ഹീറോ എന്ന പേരിൽ " ഖരാനാ മൊഗാഡു " എന്ന ചിരഞ്ജീവി ചിത്രം മലയാളത്തിൽ ഡബ്ബ് ചെയ്ത് റിലീസ് ചെയ്തപ്പോൾ നേടിയ അപ്രതീക്ഷിത വിജയത്തെ തുടർന്ന് ഈ ചിത്രം ഹായ് സുന്ദരി എന്ന പേരിൽ ഡബ്ബ് ചെയ്ത് മലയാളത്തിൽ റിലീസ് ചെയ്തു. ഏയ് ഹീറോ നേടിയ വൻ വിജയം ആവർത്തിക്കാനായില്ലെങ്കിൽ തന്നെയും ഭേദപ്പെട്ട പ്രകടനം കാഴ്ച വക്കാൻ ഹായ് സുന്ദരിക്ക് സാധ്യമായി. (ബിനീഷ് കെ അച്ചുതൻ @ 09.05.23)
