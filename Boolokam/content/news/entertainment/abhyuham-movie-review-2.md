---
author: Beaumaris
categories:
- Entertainment
comment_count: 0
date: 2023-07-22 12:27:42
draft: false
image: ''
like_count: 69170
share_count: 31256
tags:
- abhyuham movie
- Ajmal Amir
- Akhil Sreenivas
- Jubair Muhammed
- Rahul madhav
- Salman Anas
title: അഭ്യൂഹം പ്രേക്ഷകർക്ക് ഒരു പുതിയ സിനിമാനുഭവം സമ്മാനിക്കും എന്നതിൽ തർക്കമില്ല
view_count: 1187833
---

**അഭ്യൂഹം** **Kiran Raj** നവാഗതനായ അഖിൽ ശ്രീനിവാസ് രചനയും സംവിധാനവും നിർവ്വഹിച്ച 'അഭ്യൂഹം' സെബാസ്റ്റ്യനും വെഞ്ചസ്ലാവസും ചേർന്നാണ് നിർമ്മിച്ചിരിക്കുന്നത്. ആനന്ദ് രാധാകൃഷ്ണനും നൗഫൽ അബ്ദുള്ളയും ചേർന്ന് തിരക്കഥയെഴുതുന്ന 'അഭ്യൂഹത്തിന്റെ എഡിറ്റിംഗ് വിഭാഗം കൈകാര്യം ചെയ്യുന്നത് നൗഫൽ അബ്ദുള്ളയാണ്. ജുബൈർ മുഹമ്മദാണ് ചിത്രത്തിന് സംഗീതം ഒരുക്കുന്നത്.രാഹുൽ മാധവ്, അജ്മൽ അമീർ എന്നിവർ പ്രധാന വേഷങ്ങൾ കൈകാര്യം ചെയ്യുന്നു.ഇവരെ കൂടാതെ ജാഫർ ഇടുക്കി, കോട്ടയം നസീർ, ആത്മീയ എന്നിവരും ചിത്രത്തിൽ വേഷമിടുന്നു.കഥ ഇങ്ങനെയാണ്... https://youtu.be/uW7MSUaABY8 ജയരാജന്റെ അച്ഛൻ രാജൻ കുറ്റവാളിയാണ്.ഒരു ദശാബ്ദത്തിലേറെയായി അയാൾ സെൻട്രൽ ജയിലിൽ തടവിലാണ്.രാജനുമായി ജയരാജന് യാതൊരു ബന്ധവും ഇപ്പോൾ ഇല്ല.അഭിഭാഷകയായ മഞ്ജരിയിൽ നിന്നാണ് ജയരാജൻ അറിയുന്നത് രാജൻ നിരപരാധിയാണെന്നും കുറ്റം അയാളിൽ ആരോപിക്കപ്പെട്ടതാണെന്നും.സത്യം തെളിയിക്കാൻ കേസ് വീണ്ടും തുറക്കാമെന്നും മഞ്ജരി അവനെ ബോധിപ്പിക്കുന്നു.രാജൻ ശിക്ഷിക്കപ്പെട്ടതു മുതൽ ഒളിവിൽ കഴിയുന്ന രാജീവിനെ കണ്ടെത്താൻ കഴിഞ്ഞാൽ തന്റെ അച്ഛന്റെ നിരപരാധിത്വം തെളിയിക്കുമെന്ന പ്രതീക്ഷയിൽ ജയരാജൻ രാജീവിനെ കണ്ടെത്താനുള്ള ദൗത്യം ഏറ്റെടുക്കുന്നു. https://youtu.be/C1f89eaxGWM അതേസമയം എസിപി ഡെന്നീസ് ജോസഫ് അടുത്തിടെ നടന്ന മോഹൻ എന്ന പോലീസ് ഉദ്യോഗസ്ഥന്റെ കൊലപാതകം അന്വേഷിക്കാൻ നിയോഗിക്കപ്പെടുന്നു.അന്വേഷണം പുരോഗമിക്കുമ്പോൾ റിട്ടയേർഡ് പോലീസ് ഓഫീസർ ജോയ് ഫിലിപ്പിൽ നിന്ന് ഡെന്നിസ് കണ്ടെത്തുന്നു. മോഹന്റെ കൊലപാതകം ഇപ്പോഴും ജയിലിൽ കഴിയുന്ന രാജനുമായി എങ്ങനെയോ ബന്ധപ്പെട്ടിരിക്കുന്നുവെന്ന്. ജയരാജന്റെയും ഡെന്നിസിന്റെയും അറിവുകൾ അപ്രതീക്ഷിതമായ വഴിത്തിരിവുകളിലേക്കു നയിക്കുന്നു. കഥ വികസിക്കുമ്പോൾ മഞ്ജരിയുടെ യഥാർത്ഥ ഉദ്ദേശ്യവും ചോദ്യം ചെയ്യപ്പെടുന്നുണ്ട്... ഉദ്വേഗഭരതമായ നിമിഷങ്ങളാണ് പിന്നീട് നടക്കുന്നത്.സസ്പെൻസ് ത്രില്ലർ ആയി ഒരുക്കിയിട്ടുള്ള അഭ്യൂഹം പ്രേക്ഷകർക്ക് ഒരു പുതിയ സിനിമാനുഭവം സമ്മാനിക്കും എന്നതിൽ തർക്കമില്ല.