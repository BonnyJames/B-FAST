---
author: Beaumaris
categories:
- Entertainment
comment_count: 0
date: 2022-10-08 15:10:32
draft: false
image: https://cdn.boolokam.com/articles/2022/10/fwfggggg.png
like_count: 103113
share_count: 27510
tags: []
title: മനസേ ഇറങ്ങി വാടാ നിന്നെ ഞാൻ ഒന്ന് കാണട്ടെ ...
view_count: 1417303
---

**മനസേ ഇറങ്ങി വാടാ നിന്നെ ഞാൻ ഒന്ന് കാണട്ടെ ...** **Drvipin Kumar Geethamandirum** Rorschach Test :- 1921 ഇൽ സ്വിസ് മനശാസ്ത്ര ഗവേഷകൻ ആയിരുന്ന Hermen Rorschach വ്യക്തികളുടെ സ്വഭാവസവിശേഷതകളെയും മാനസിക അരോഗ്യത്തേയും വിശകലനം ചെയ്യാൻ ഉപയോഗിച്ച രീതി ആണ് Rorschach test എന്ന പേരിൽ അറിയപ്പെടുന്നത് . 10 കാർഡുകളിൽ കാണുന്ന ചിത്രങ്ങൾ നോക്കി അതിനെ ആഖ്യാനം ചെയ്യുന്ന ആളുടെ മാനസികാരോഗ്യം വിശകലനം ചെയ്തു കണ്ടെത്തുന്ന സൈക്കോളോജി ടെസ്റ്റ് . 1960 കൾക്ക് ശേഷം സാമാന്യം വല്യ പ്രചാരം നേടിയ ഇതിനെ പിൻപറ്റി 1986 -ൽ Alen moore എന്ന എഴുത്തുകാരൻ dave gibbon എന്ന ചിത്രകാരനും ചേർന്ന് . Rorschach ( walter joseph kovas എന്ന ഒരു കോമിക്ക് കഥാപത്രo രൂപപെടുത്തി DC comics -ൽ watch men സീരീസ് ആയി പ്രസിദ്ധികരിച്ചു . അമാഷുഷികമായ ബുദ്ധി, പിന്തുടര്ന്നു കണ്ടു പിടിക്കാൻ ഉള്ള കഴിവ് , വിശകലനം ചെയ്യാൻ ഉള്ള കഴിവ് , വേദനകൾ മറക്കാനും മറ്റുള്ളവർ കാണാത്തതു വേഗം തിരിച്ചറിയാനും കഴിവ് ഉള്ള ഒരു കഥാപാത്ര സൃഷ്ടി ആയിരുന്നു അത് .ഇത്തരം സൈക്കോളോജിക്കൽ രീതികളും കഥാപാത്രത്തേയും പിൻപറ്റി മലയാളികരിച്ചു രൂപപെടുത്തിയ ഒരു ചിത്രം ആണ് റോഷാക് എന്ന് മമ്മുക്കയുടെ പല ഷോർട്ടുകളിലെ വേഷവിധാനവും മറ്റു കഥാപാത്ര രീതികളും അടിവരയിടുന്നു . റോഷാക് എന്ന സിനിമ പ്രേക്ഷകനെ ഒരു inkblot test ലെക്കു അറിയാതെ തിയറ്ററിൽ കണ്മുന്നിൽ നിറയുന്ന കാഴ്ചയിലൂടെ വിധേയമാക്കുന്നു . ശെരി തെറ്റുകൾ , മാനസിക വ്യവഹാരങ്ങൾ , അന്വെഷണാത്മകത എന്നിവ കഥാപത്രങ്ങളിലൂടെ പ്രേക്ഷകന്റെ ചിന്താധാരകൾ വഴി പ്ലോട്ട് ചെയ്യാൻ നിർബന്ധിതം ആക്കുന്ന ഒരു സിനിമ .ചിത്രത്തിൽ മമ്മുക്ക അവതരിപ്പിക്കുന്ന Protagonist ആണ് കഥ മുന്നോട്ടു നയിക്കുന്നത് . സാഹചര്യങ്ങൾ എങ്ങനെ കൊണ്ടുപോകണം അത് വഴി ലക്ഷ്യത്തിൽ എങ്ങനെ എത്തി ചേരാം എന്ന് മുൻ കൂട്ടി തീരുമാനിച്ചു ബാക്കി ഉള്ള കഥാപത്രങ്ങളെ അവർ പോലും അറിയാതെ തന്റെ ലക്ഷ്യ ത്തിലെക്കു എത്തിക്കുന്ന മാനസിക നിലയിലേക്കു നയിക്കുന്ന ഒരു സൈക്കോളോജിക്കൽ ആഖ്യാതാവ് . അതിനു എതിരു നിൽക്കുന്ന antagonist അയ, ഒളിഞ്ഞു നിൽക്കുന്ന പ്രധാന ശക്തി ആണ് ഈ ചിത്രത്തിലെ മറ്റൊരു പ്രാധാന കഥാപാത്രം . ഈ അദൃശ്യശക്തിയെ ആംപ്ലിഫൈ ചെയ്തു അതിന്റെ പാരമ്യതയിൽ എത്തിച്ചു കണ്ടെത്തി തോൽപ്പിക്കുക എന്നതിൽ ആണ് ഹീറോ യുടെ വിജയം .. ഇവർക്കിടയിൽ വരുന്ന സബ് പ്ലോട്ട് അയി മുന്നിൽ വരുന്ന സാധാരണക്കാർ എന്ന് തോന്നിപ്പികുന്നവർ വരെ അതിനു തടസ്സം നിന്നേക്കാം / ഗുണപ്പെട്ടെക്കാം. അവര്ക്കു ഒരൊരുത്തര്‍ക്കും വ്യത്യസ്ത മായ എതിരാളികൾ ഉണ്ടാകാം എന്ന് ഈ ചിത്രത്തിലെ മറ്റു കഥാപാത്രങ്ങളുടെ കോൺഫ്ലിക്റ്റ് പറഞ്ഞു വെക്കുന്നുണ്ട് .. ഒരു സൈക്കോളോജിക്കൽ അപ്പ്രോച്ചിൽ നോക്കിയാൽ നമ്മുടെ സാഹചര്യ മാനസിക വ്യവഹാരങ്ങൾ ആണ് ഒരൊ കഥാപത്രവും എന്ന് തിരിച്ചറിയാൻ കഴിയും .ചിത്രത്തിൽ ഉപയോഗിച്ചിരിക്കുന്ന പ്രാധാന പത്തു കഥാപത്രങ്ങൾ 10 inkblot നെ റെപ്രെസെന്റ് ചെയ്യുന്നു.അത് വഴി പ്രെക്ഷകൻ അവരുടെ കഥകൾവഴി സ്വയം മുന്നിൽ വരുന്ന ഫ്രെയിമുകളുടെ നിരീക്ഷണങ്ങളിലൂടെയും ഗഹനങ്ങളിലൂടെയും സ്വന്തം ചിന്താശേഷിക്കു അനുസരിച്ചു കണ്ടെത്തി പ്ലോട്ട് ചെയ്തു നായകനെയും മറ്റു കഥാപത്രങ്ങളെയും വിലയിരുത്തണം .. schizophrenia എന്ന ഒരു ദീർഘകാല മാനസികാവസ്ഥ ബാധിച്ച ഒരു കഥാപാത്രം ആണ് മമ്മുട്ടി എന്ന് ഭാവത്തിൽ സീനുകളിൽ കാണാം .. അത് പ്രേക്ഷകരിലെക്കു എത്തിക്കാൻ അദ്ദേഹം വിജയിച്ചു എന്നത് ആണ് സത്യം, അതിനെ തളർന്ന, ഊർജസ്വലതയില്ലാത്ത അഭിനയം ആണെന്നുള്ള പ്രേക്ഷകരുടെ അഭിപ്രായം തെറ്റാണ്. ![](https://cdn.boolokam.com/articles/2022/10/fwfggggg.png)ബിന്ദു പണിക്കർ വേഷം മനോഹരം ആക്കി ..ഷറഫുദീന്റെ ചില മാനറിസം നന്നായി.കോട്ടയം നസീർ വ്യത്യസ്തം അയി , ജഗദീഷ് ഉൾപ്പെടെ ബാക്കി ഉള്ളവരും ഓക്കേ . വെറുതെ സിനിമ കണ്ടാൽ നിരാശ ആയിരിക്കും ഫലം. അല്ലങ്കിൽ എന്തോ കാര്യമായി ഉണ്ട്. പക്ഷെ പിടി കിട്ടുന്നില്ല എന്നാലും കൊള്ളാം എന്നതായിരിക്കും അഭിപ്രായം . കുറച്ചു ഗൗരവം അയി സമീപിച്ചാൽ ഗംഭീര ശ്രമം ആണ് ടീം നടത്തിയത് . അതിൽ സംവിധയകൻ ഉൾപ്പടെ ഉള്ളവർ പ്രശംസ അർഹിക്കുന്നു . ചെറിയ പോരായ്മകൾ തല്ക്കാലം മറക്കാം .അല്ലങ്കിൽ തന്നെ ആരുടെ എങ്കിലും മനസ്സ് പൂർണമായി മനസിലാക്കാൻ ഒക്കുമോ ?! നമ്മൾക്ക് നമ്മെ തന്നെ ചിലനേരത്തു പിടി കിട്ടുന്നില്ല, അപ്പൊഴാ ഒരു സിനിമ മനസ്സ് പോലെ വ്യത്യസ്തങ്ങളാകട്ടെ ആകട്ടെ അഭിപ്രയവും .. ല്ലേ ?! Rorschach test ന് താത്പര്യം ഉള്ളവർക്ക് പോയി കാണാം .മനസേ ഇറങ്ങി വാടാ നിന്നെ ഞാൻ ഒന്ന് കാണട്ടെ ..