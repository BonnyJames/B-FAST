---
author: Beaumaris
categories:
- Entertainment
comment_count: 0
date: 2023-07-19 07:54:37
draft: false
image: ''
like_count: 108863
share_count: 11413
tags:
- 3d movie
- paurnami ravil movie
title: കാണികളിൽ പലർക്കും ഒരു ബിഗ്രേഡ് ചിത്രം പോലെ തോന്നിച്ച ഒരു സൃഷ്ടി
view_count: 2116145
---

**Sunil Kumar** കാണികളിൽ പലർക്കും ഒരു ബിഗ്രേഡ് ചിത്രം പോലെ തോന്നിച്ച ഒരു സൃഷ്ടി... സ്രഷ്ടാവ് ചില്ലറക്കാരനായിരുന്നില്ലെങ്കിൽ പോലും.'മൈഡിയർ കുട്ടിച്ചാത്ത'നിലൂടെ നവോദയ പണവും പ്രശസ്തിയും വാരിക്കൂട്ടുന്നത് കണ്ട മറ്റൊരു വലിയ പ്രൊഡക്ഷൻഹൗസിനുണ്ടായ മോഹത്തിൽജനിച്ച മലയാളത്തിലെ രണ്ടാമത്തെ 3Dചിത്രം..പൗർണമിരാവിൽ... ഒരു രസികൻ പറഞ്ഞതുപോലെ മൈ ഡിയർ കുട്ടിച്ചാത്തൻ പ്രേക്ഷകർക്ക് നേരെ നീണ്ടു വന്നത് ഐസ്ക്രീം മിഠായികളും പൂത്തിരിയും ഒക്കെ ആയിരുന്നെങ്കിൽ ഈ സിനിമയിൽ മറ്റു പലതുമായിരുന്നു.. https://youtu.be/OzNHn6Or9MU 1984ൽ പുറത്തുവന്ന കുട്ടിച്ചാത്തന്റെ അഭൂതപൂർവമായ ജനസമ്മതിയായിരുന്നു തൊട്ടടുത്തവർഷം ബിഗ്ബജറ്റിൽ ഒരു 3ഡി ചിത്രം നിർമിക്കാൻ മെരിലാൻഡിനെ പ്രേരിപ്പിച്ചത്. ശാസ്താ പ്രൊഡക്ഷൻസിന്റെ ബാനറിൽ സുബ്രഹ്മണ്യംകുമാറാണ് ചിത്രം നിർമിച്ചത്. ചിത്രമൊരുക്കാനായി അവർ തിരഞ്ഞെടുത്തയാൾ ഒട്ടും മോശക്കാരനായിരുന്നില്ല. വിൻസന്റ് മാസ്റ്റർ. മലയാളത്തിലെ എക്കാലത്തെയും വലിയ ക്‌ളാസിക്കുകളിൽ പലതിന്റെയും സ്രഷ്ടാവായ, പ്രത്യേകിച്ച് ഫാന്റസി-ഹൊറർ മൂഡിലുള്ള ചിത്രങ്ങളിൽ അഗ്രഗണ്യനായ വിൻസെന്റ് മാസ്റ്റർ.. പക്ഷെ ശ്രമം പാളി. ചിത്രം പരാജയപ്പെട്ടു.വിൻസന്റ്മാസ്റ്ററുടെ ഏറ്റവും മോശംചിത്രം എന്ന് പറഞ്ഞാലും തെറ്റുണ്ടാവില്ല എന്ന്തോന്നുന്നു.. ദക്ഷിണേന്ത്യൻ പ്രേക്ഷകരെ മുഴുവൻ ലക്ഷ്യംവെച്ചത് കൊണ്ടാകണം പലഭാഷകളിൽ നിന്നുമുള്ള അഭിനേതാക്കൾ ചിത്രത്തിലുണ്ടായിരുന്നു. ഹിന്ദിനടൻ വിജയേന്ദ്രഖഡ്ഗേയായിരുന്നു നായകൻ.. മാന്ത്രികരംഗങ്ങളും, സാഹസികമായ വനരംഗങ്ങളും, മാദകനൃത്തവും, ഗാനങ്ങളുമെല്ലാം ചേരുംപടി ചേർത്തിട്ടും ജനം തിയറ്ററിൽ എത്തിയില്ല. ഭാർഗ്ഗവീനിലയവും , വയനാടൻ തമ്പാനും ,ശ്രീകൃഷ്ണപ്പരുന്തും പോലെയുള്ള ഫാന്റസി ചിത്രങ്ങളിൽ പ്രേക്ഷകർ അറിഞ്ഞ ആ വിൻസന്റ് സ്പർശത്തിന്റെ അഭാവം പൗർണമിരാവിനെ അമാവാസിരാവാക്കി മാറ്റി. മാത്രവുമല്ല വിൻസന്റ് മാസ്റ്ററെ പോലെ ഒരാൾ സംവിധാന ചെയ്യുന്ന ചിത്രത്തിൽ ഒരിക്കലും പ്രതീക്ഷിക്കാത്ത തരത്തിലുള്ള നഗ്നനൃത്തങ്ങളും ഈ ചിത്രത്തിന്റെ മാറ്റ് കുറച്ചു.. ബിഗ്രേഡ് ചിത്രം എന്ന ഒരു പൊതു ധാരണ ജനങ്ങൾക്കിടയിൽ ഉണ്ടായത് കാരണം ത്രീഡി ചിത്രങ്ങളുടെ ഏറ്റവും വലിയ പ്രേക്ഷകരായ കുട്ടികളെ കാണാനായിഅയക്കാൻ രക്ഷിതാക്കൾ സമ്മതിച്ചതുമില്ല. 'വാനിൻമാറിൽ രജനി അണിഞ്ഞു' തുടങ്ങിയ ഭാസ്കരൻമാസ്റ്റർ - ശങ്കർഗണേഷ് ടീമിന്റെ ഒന്നുരണ്ട് നല്ല പാട്ടുകളും ചിത്രത്തിന്റെ പരാജയത്താൽ വേണ്ടത്ര ശ്രദ്ധിക്കപ്പെടാതെപോയി.