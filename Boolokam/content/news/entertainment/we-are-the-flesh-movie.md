---
author: Beaumaris
categories:
- Entertainment
comment_count: 0
date: 2022-09-12 05:51:51
draft: false
image: ''
like_count: 75453
share_count: 4751
tags:
- Spanish
- We are the flesh
title: അത്യാവശ്യം നല്ല മനകട്ടി വേണമെന്ന് മാത്രം, സെക്സ് കണ്ടന്റ് ഉണ്ട്
view_count: 945392
---

**We are the flesh** **2016/Spanish** സ്വല്പം ഡിസ്ട്രബിങ് ആയിട്ടുള്ള ഒരു മെക്സിക്കൻ ഫ്രഞ്ച് ഹൊറർ സൈക്കോ ഫാന്റസി പടം കണ്ടാലോ. ഭക്ഷണവും പാർപ്പിടവും തേടി വർഷങ്ങളോളം തകർന്ന നഗരത്തിൽ അലഞ്ഞുനടന്ന ശേഷം, രണ്ട് സഹോദരങ്ങൾ അവശേഷിക്കുന്നകെട്ടിടങ്ങളിലൊന്നിലേക്ക് വഴി കണ്ടെത്തുന്നു. ഉള്ളിൽ,തകർന്നടിഞ്ഞ ഭൂമി, അവിടെ ഒറ്റക്ക് ഭ്രാന്ത്‌ പിടിച്ചു കഴിഞ്ഞു കൂടുന്ന ഒരാൾ, പുറം ലോകത്തെ അതിജീവിക്കാൻ അപകടകരമായ ഒരു ഓഫർ നൽകുന്ന ആ മനുഷ്യൻ ഭക്ഷണത്തിനോ പാർപ്പിടത്തിനോ വേറെ വകുപ്പില്ലാത്ത അവരെ തുടർ ജീവിതത്തിന്ന് അയാൾ സഹായിക്കുന്നു, പക്ഷെ പകരം അയാളുടെ വിചിത്രമായ ആഗ്രഹങ്ങൾക്ക് ഇരുവരും വഴങ്ങികൊടുക്കണമായിരുന്നു...ബാക്കി ഭ്രാന്ത് അനുഭവിക്കേണ്ടത് തന്നെയാണ്. പ്രധാനമായും മൂന്ന് പേരിലൂടെ ഒരേ ഒരു ലൊക്കേഷനിൽ പറയുന്ന പടത്തിന്റെ ഭൂരിഭാഗവും സെക്സ് രംഗങ്ങളും അതിന്റെ ഇരുണ്ട വശങ്ങളെയും അടിസ്ഥാനമാക്കിയുള്ളതാണ്, പക്ഷെ അത്തരം രംഗങ്ങൾ ആ രീതിയിൽ ആസ്വദിക്കാൻ പറ്റുന്ന തലത്തിലുള്ള ഒരു കഥാഘടനയല്ല ചിത്രത്തിന്ന് ഉള്ളത്. ഭയങ്കര ഡിസ്ട്രബിങ് രീതിയിൽ ബിജിഎം, കളർ ഗ്രേഡിങ്, സൗണ്ട് എഫക്ട് എല്ലാം പരീക്ഷിച്ചു കഥാപാത്രങ്ങൾക്ക് ഒപ്പം സിനിമ കാണുന്നവരെയും ഭ്രാന്തമായ ഒരു ആ ലോകത്ത് തളച്ചു ഇടുകയാണ് സംവിധായകൻ. മികച്ച ആർട്ട്‌ വർക്കോടെ ഒരുക്കിയിരിക്കുന്ന ഈ ചിത്രം എല്ലാർക്കും ഉൾകൊള്ളാൻ പറ്റുന്നതോ മനസ്സിലാക്കാൻ കഴിയുന്നതോ ആയ ഒന്നല്ല. കുറെ കാര്യങ്ങൾ എന്താണ് ഉദേശിച്ചത് എന്ന് സാദാ പ്രേക്ഷകനു കത്തുകയും ഇല്ല, പിന്നെ എന്തിനാണ് ഈ പടത്തിന് ഇരിക്കണം എന്ന് ചോദിച്ചാൽ... സെക്സ് പടങ്ങളും ഡിസ്ട്രബിങ് ഫിലിംസും താല്പര്യം ഉള്ള ഒരു വിഭാഗം ഓഡിയൻസ് ഉണ്ടവിടെ, അവർക്ക് പറ്റിയതാണ്, പക്ഷെ അത്യാവശ്യം നല്ല മനകട്ടി വേണമെന്ന് മാത്രം. സെക്സ് കണ്ടന്റ് ഉണ്ട്.