---
author: Beaumaris
categories:
- Entertainment
comment_count: 0
date: 2022-12-07 05:07:54
draft: false
image: https://cdn.boolokam.com/articles/2022/12/fwggggg.jpg
like_count: 5290
share_count: 5276
tags:
- B UNNIKRISHNAN
- CHRISTOPHER
- udayakrishna
title: '"വരാനിരിക്കുന്ന ക്രിസ്റ്റഫറോടു കൂടി ''ഉക്രി ഉക്രി'' കൂട്ടുകെട്ട് അവസാനിക്കുമോ.."
  ? ട്രോൾ, കുറിപ്പ്'
view_count: 189785
---

**Anvar E K** ഒരു മികച്ച ക്രൈം ത്രില്ലർ സിനിമയ്ക്ക് ആദ്യം വേണ്ടത് ഒരു കെട്ടുറപ്പുള്ള തിരകഥയാണ് അതിപ്പോൾ പറഞ്ഞ് മടുത്ത രീതിയാണങ്കിലും പ്രേക്ഷകന് പിടിച്ചിരുത്തുന്ന തരത്തിലുള്ളതാണങ്കിൽ ഒന്നും പറയണ്ട എത്ര പരിപ്പുവട ത്രില്ലറാണേലും പടംഓടും . പിന്നെ അതിൽ തന്നെ വേറെ ഒരു സംഗതി നായകനോടൊ പ്രതിനായകനോടൊ പ്രേക്ഷകനിൽ ഭയം കനിവ് ദയ സഹതാപം വെറുപ്പ് എനി (ഏതെങ്കിലും തരത്തിൽ വൈകാരികമായ അടുപ്പം ഉണ്ടാക്കിയെടുക്കുക) അല്ലെങ്കിൽ അടുത്ത സീൻ എന്താണന്ന് ഊഹിക്കാൻ പറ്റാത്ത രീതിയിൽ സിനിമയെ കൊണ്ടുപോവുക . ഇതിൽ എല്ലാത്തിലും ഉപരി ക്രൈം പുതിയതായിരിക്കണം കില്ലർ നായകൻ തമ്മിലുളള ക്യാറ്റ് ആൻഡ് മൗസ് പ്ലേ ടേൺ ട്വിസ്റ്റ് എല്ലാം പ്രേക്ഷകനും കൺവിൻസിംഗ് ആയിരിക്കണം :::;; മേൽപറഞ്ഞ സാധനങ്ങളെല്ലാം ഉൾപ്പെടുത്തി ലക്ഷണമൊത്ത തിരകഥ രചിക്കുന്നതിൽ മലയാളസിനിമയിലെ മിനിമം ഗ്യാരണ്ടിയുള്ള തിരകഥ രചിക്കുന്നതിൽ തലതൊട്ടപ്പനാണ് ബി ഉണ്ണികൃഷ്ണൻ. ക്രിസ്റ്റഫർ സിനിമ ഉണ്ണികൃഷ്ണൻ രചിക്കുകയായിരുന്നങ്കിൽ നല്ല പ്രതീക്ഷക്കു വകയുണ്ടായിരുന്നു ![](https://cdn.boolokam.com/articles/2022/12/fwggggg.jpg)ഇതിപ്പോൾ ഉദയകൃഷ്ണയായത് കൊണ്ട് പ്രതീക്ഷിക്കാൻ ഒരു തരിമ്പ് പ്രതീക്ഷയില്ല. കാരണം ഉക്രിയുടെ മുൻപത്തെ ക്രൈം സിനിമായ ആനകളളൻ മാസ്റ്റർ പീസ് മോൺസ്റ്റർ എന്നിവയിൽ നിന്ന് എനിക്കു മനസിലായത് പുള്ളിയെ കൊണ്ട് പറ്റാത്ത പണിയാണ് ക്രൈം ത്രില്ലർ സിനിമകർ. എടുത്താൽ പൊങ്ങാത്ത സംഗതിയാണ്, കാരണം ഈ സിനിമകളുടെ ലക്ഷണം എല്ലാം ചത്ത എലിക്കു സമാനമാണ് . ആയതിനാൽ തന്നെ വരാനിരിക്കുന്ന ക്രിസ്റ്റഫറോടു കൂടി ഉക്രി ഉക്രി കൂട്ടുകെട്ട് അവസാനിക്കുമോ എന്ന് കണ്ടറിയണം. ***![](https://cdn.boolokam.com/articles/2022/12/fwfggggg.jpg) **Anvar E K** **മോൺസ്റ്റർ മൂവി** പല പല സ്ഥലങ്ങളിൽ നടക്കുന്ന ധനികരായ ചെറുപ്പക്കാരുടെ മരണങ്ങൾ. അതെല്ലാം നടക്കുന്നത് അവരുടെ ആദ്യ വിവാഹ വാർഷികത്തിൽ. മരണത്തിനു മുന്നേ ഇവർ വലിയൊരു തുകക്ക് ഇൻഷുറൻസ് എടുത്തിരുന്നു. മരണശേഷം ഈ ഇൻഷുറൻസ് ക്ലൈം ചെയ്തിട്ടുണ്ട് പക്ഷെ ഇവരുടെ ഭാര്യമാരെ പിന്നീട് ആരും കണ്ടിട്ടില്ല. അവരുടെ യാതൊരു വിധ വിവരങ്ങളും കിട്ടാനില്ല. ![](https://cdn.boolokam.com/articles/2022/12/dqdqd.jpg)ഇതിൽ ഒരു സംഭവത്തിൽ സംശയം തോന്നിയ ഒരു ഉദ്യോഗ്യസ്ഥൻ സമാനരീതിയിൽ ഉള്ള കേസുകൾ വേറെ ഉണ്ടോ എന്നന്വേഷിക്കുകയും, ബാക്കി കേസുകൾ കണ്ടുപിടിക്കുകയും, ഇവരുടെ ഭാര്യമാരെ തപ്പി പോയപ്പോൾ അങ്ങനെ ഉള്ള ആളുകൾ ജനിച്ചിട്ട് പോലുമില്ല എന്ന് മനസ്സിലാക്കുകയും ചെയ്യുന്നതോടെ കേസ് ക്രൈം ബ്രാഞ്ചിന് പോയി ഒരു ഉദ്യോഗസ്ഥൻ (സീക്രട്ട് ഏജന്റ് വേണം എന്ന് നിർബന്ധം ആണേൽ അതും ) അന്വേഷണം ആരംഭിക്കുകയും, പിന്നീട് രണ്ടു സ്ത്രീകളാണ് ഇതിന് പിന്നിൽ എന്ന് കണ്ടെത്തുകയും, അവർ ഒരു ലെസ്ബിയൻ കപ്പിൾ (യമകണ്ടൻ ട്വിസ്റ്റ്) ആണെന്ന് മനസിലാക്കുകയും ചെയ്യുന്നു! ![](https://cdn.boolokam.com/articles/2022/12/fwffffgggg.jpg)അത്യാവശ്യം റിസേർച് ചെയ്തു ഒരു സ്ക്രിപ്റ്റ് എഴുതി വൃത്തിക്ക് എടുത്താൽ ഏറ്റവും മിനിമം ഒരു വാച്ചബിൾ ത്രില്ലെർ എങ്കിലും ആയി എടുക്കാമായിരുന്ന ഈ സ്റ്റോറി ലൈൻ ആണ് മലയാളതിന്റെ മഹാ എഴുത്തുകാരൻ ഉക്രി അണ്ണൻ ലാലേട്ടന്റെ തലയിൽ ഒരു തോർത്തും കെട്ടി കൊടുത്തു കേട്ടാൽ അറക്കുന്ന ഡബിൾ മീനിംഗും ഡയലോഗും കോപ്രായങ്ങളും ആയി കണ്ടിരിക്കാൻ പറ്റാത്ത ഒരു ഫസ്റ്റ് ഹാഫും ഓഡിയന്സിനെ നോക്കി കൊഞ്ഞനം കുത്തുന്ന സെക്കൻഡ് ഹാഫും ആയി പടച്ചു വിട്ടത്! ???? ഡേയ് ഉക്രി... എപ്പുഡ്രാ..!? **** **Mohammed Irfan** നായകൻ വരുന്നു, നായകനെ ചുറ്റിപറ്റി കുറച്ചു സീനുകൾ കാണിക്കുന്നു.നായകൻ യഥാർത്ഥത്തിൽഇങ്ങനെ അല്ല ഇയാൾക്ക് മറ്റൊരു കഥ ഉണ്ടെന്ന് പറയുന്നു.അവസാനം നായകൻ ലക്ഷ്യം കൈവരിക്കുന്നു. ഈ സ്റ്റോറിയിൽ വന്ന കുറച്ചു സിനിമകൾ ആണ് താഴെ ഉള്ളത്. Monster Aaraattu Masterpiece Raajaadhiraaja Kochirajaavu Runway Udhayapuram sulthan Maayamohini Vettam Chess Dosth Aanakkallan Twnty 20 Christian Brothers Pokkiri raja ഇതിന്റെ എല്ലാം കോമൺ ഫാക്ടർ എന്താന്ന് വെച്ച ഇതിന്റെ എല്ലാം തിരക്കഥ എഴുതിയത് *ഉക്രി* ആണ് ???? ![](https://cdn.boolokam.com/articles/2022/12/fwfggghhhh.jpg)*** **Abhijith Babu** മോൻസ്റ്റർ കണ്ടു..കിടു...തമാശക്കാരാനായ ലക്കി സിങ്ങായി ലാലേട്ടൻ നിറഞ്ഞാടി. ഹണി റോസിന്റെ ബാക്ക് നോക്കി പറഞ്ഞ ജാക്കിക്കോമഡി കേട്ട് ഞാൻ നിഷ്കളങ്കമായി ചിരിച്ചു.. 60 വയസുള്ള ലാലേട്ടൻ എന്ത് രസമായാണ് ആ നോട്ടി സിംഗിന്റെ വേഷം ചെയ്തിരിക്കുന്നത്.. ഫസ്റ്റ് ഹാഫ് ഫുൾ ലാലേട്ടൻ ഷോ ആണ്.. ആ പഴയ കുസൃതിക്കാരൻ മോഹൻലാൽ.. ആടും ലാൽ പാടും ലാൽ പെണ്ണിനെ കണ്ടാൽ നില്കും ലാൽ.. പക്ഷെ എന്നിലെ ആരാധകന് ഒട്ടും സഹിക്കാൻ കഴിയാത്ത കാര്യങ്ങളാണ് പിന്നീട് സംഭവിക്കുന്നത്.. ലാലേട്ടൻ ഒരു പാവം യുവാവിനെ നിഷ്കരുണം വെടി വെച്ചു കൊല്ലുന്നു.. എന്നിട്ട് അത് ഹണി റോസ് ചെയ്തതായി വരുത്തി തീർക്കുന്നു..എനിക്ക് വൈശാഖിനോടും ഉദയകൃഷ്ണയോടും ഇത് കാണുന്ന എന്നോട് തന്നെയും വല്ലാത്ത ദേഷ്യം തോന്നി. ![](https://cdn.boolokam.com/articles/2022/12/egegeggg.jpg)എന്റെ ലാലേട്ടൻ ഇങ്ങനെ ചെയ്യില്ല എന്റെ ലാലേട്ടന് ഇതിനു കഴിയില്ല.. നിങ്ങളെന്തിനു അദ്ദേഹത്തേക്കൊണ്ട് ഇത് ചെയ്യിച്ചു.. ഈ കൂരത കാണിച്ചിട്ട് ലാലേട്ടൻ പയ്യെ നടക്കുമ്പോൾ ഇന്റർവെൽ ആയി . ഞെട്ടൽ അപ്പോളും ഉണ്ടായിരുന്നു..സെക്കന്റ്‌ ഹാഫിൽ പാവം, ഒന്നുമറിയാത്ത ഹണി റോസിനെ പോലീസ് അറസ്റ്റ് ചെയ്യും.. ഹണി കരഞ്ഞു നിലവിളിക്കും കണ്ണിൽ ചോരയില്ലാത്ത കേരള പോലിസുണ്ടോ ഇതൊക്കെ കേൾക്കുന്നു.. അവസാനം ഈ പാവത്തിനെ എന്തിനു അറസ്റ്റ് ചെയ്തു എന്ന് മൂത്ത പോലിസ്കാരൻ വിശദീകരിക്കുന്നു.. ![](https://cdn.boolokam.com/articles/2022/12/fwfwffffff-768x1024.jpg)രോമങ്ങൾ എഴുന്നേറ്റു നിന്ന് ലാലേട്ടൻ കീ ജയ് വിളിച്ച നിമിഷം. ലാലേട്ടൻ വെറും ഊള സിംഗ് അല്ല, ക്രിമിനൽ അല്ല, പരാജയം അറിയാത്ത സീക്രെട് ഏജന്റ് ആണ് ഇതെല്ലാം ഒരു മിഷന്റെ ഭാഗവും.. ഞാൻ അപ്പോളേ പറഞ്ഞില്ലേ എന്റെ ലാലേട്ടന് ഇത്ര ക്രൂരനാവാൻ കഴിയില്ല എന്ന്.. വൈശാഖേട്ടനോടും ഉക്രി ചേട്ടനോടും എനിക്ക് സ്നേഹം കൂടി. നമ്മൾ ഒരിക്കലും പ്രതീക്ഷിക്കാത്ത ഈ ട്വിസ്റ്റ്‌ തന്നതിന് വളരെ നന്ദി.. വല്ലാത്ത നന്ദി.. ഒരിക്കലും മറക്കില്ല.. ![](https://cdn.boolokam.com/articles/2022/12/fwfwf-768x1024.jpg)ചില പുരോഗമന ഊളകൾ സ്ത്രീകളെ നോക്കി ലാലേട്ടൻ സെക്സ് കോമഡി പറയുന്നെന്ന് റിവ്യൂ ഇട്ടുകണ്ടു. എനിക്കവരോട് പറയാനുള്ളത് നിങ്ങൾ സിനിമ മൊത്തം കണ്ടിട്ട് അഭിപ്രയം പറയണം എന്നാണ്. എങ്കിൽ ലെസ്ബിയൻസ് കപ്പിൾസ്ന്റെ അവകാശങ്ങളെപ്പറ്റി സംസാരിക്കുന്ന ലാലേട്ടേനെ നിങ്ങൾ കണ്ടേനെ. ഇത്രയും പുരോഗമനം മലയാള സിനിമയിൽ ആരും പറഞ്ഞിട്ടില്ല എന്നതാണ് സത്യം..നിങ്ങളോട് എനിക്ക് വെറും പുച്ഛം മാത്രം..എല്ലാവരും കാണണം കിടു സിനിമ..ആന്ധ്രാപ്രദേശിലും കൊറിയയിലും സിനിമ 100 crore ക്ലബ്ബിൽ കയറിയിട്ടുണ്ട്.. നിങ്ങൾ ഇവിടെ കുശുമ്പും കുന്നായ്മയും പറഞ്ഞ് നടന്നോ.. ആർക്കു ചേതം..