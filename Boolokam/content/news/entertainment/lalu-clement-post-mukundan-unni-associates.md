---
author: Beaumaris
categories:
- Entertainment
comment_count: 0
date: 2023-01-16 04:43:39
draft: false
image: https://cdn.boolokam.com/articles/2023/01/33-4-1024x569.jpg
like_count: 118710
share_count: 38323
tags:
- churuli movie
- Featured
- mukundan unni associates
- Vineeth Sreenivasan
title: മുകുന്ദനുണ്ണി അസോസിയേറ്റ്‌സ് പോലുള്ള സിനിമകൾ സമൂഹത്തെ നശിപ്പിക്കുമോ ?
view_count: 1591444
---

ലക്‌ഷ്യം മാർഗ്ഗത്തെ സാധൂകരിക്കുന്നു എന്നൊരു വചനം ഉണ്ട്. ലക്‌ഷ്യം നിറവേറ്റാൻ അതിനു നാം അവലംബിക്കുന്ന മാർഗ്ഗം എന്തുവേണമെങ്കിലും ആകാം എന്നാണു സാരാംശം. ഒരർത്ഥത്തിൽ മുകുന്ദനുണ്ണി ആ വാക്യത്തിന്റെ കഥാപാത്രാവിഷ്കാരമാണ്. മലയാളസിനിമയിൽ ഇതുവരെ കാണാത്ത മാനങ്ങളുള്ള പൂർണ്ണമായും ബ്ളാക് ഷെയ്ഡ് ഉള്ള കഥാപാത്രം. വിനീത് ശ്രീനിവാസൻ ആ കഥാപാത്രത്തെ മനോഹരമായി തന്നെ അവതരിപ്പിച്ചിട്ടുണ്ട് എന്നതാണ് സത്യം. എന്നാൽ ഒരു സിനിമകണ്ടാൽ സമൂഹം നശിച്ചുപോകുമോ ? അങ്ങനെയെങ്കിൽ ഈ മനുഷ്യകുലം തന്നെ പണ്ടേയ്ക്ക് പണ്ടേ അന്യംനിന്നുപോകേണ്ടതല്ലേ ? എന്നാൽ നെഗറ്റിവ് സ്വഭാവമുള്ള സിനിമകൾ സമൂഹത്തെ സ്വാധീനിക്കുന്നില്ല എന്ന് പൂർണ്ണമായി പറയാൻ കഴിയില്ല. അത്തരത്തിൽ നെഗറ്റീവ് ആയ സിനിമകൾ എത്രത്തോളമാണ് സമൂഹത്തെ ബാധിക്കുന്നതെന്ന ആശങ്കയാണ് ഈ കുറിപ്പിൽ. **"ഒന്നും പുതുമ അല്ലാണ്ടാകുമ്പോൾ അത് ഇവിടെ സോസൈറ്റിയുടെ ഭാഗമാകുന്നു അങ്ങനെ അത് ന്യായീകരണവും പിന്നീട് ന്യായവും ആയി മാറും. പിന്നീട് അത് മാത്രം ആകും ശരി എന്ന പൊതു ബോധം ഉണ്ടാകും"** **Lalu Clement എഴുതിയത്** ഭയങ്കര നെഗറ്റീവ് സ്വഭാവം ഉള്ള ഒരു സിനിമ അതിനെ പ്രോത്സാഹിപ്പിക്കുന്നതിൽ ഞാൻ യാതൊരു തരത്തിലും സപ്പോർട്ട് അല്ല. വെറുതെ രസിക്കാൻ വേണേൽ കാണാം. എരിവും പുളിയും ഒകെ ചേർത്തു വിനീത് ശ്രീനിവാസന് ഒരു വെറൈറ്റി വേഷവും ഒക്കെയായി അങ്ങനെ കണ്ടു രസിക്കാം. ഇതിപ്പോ മങ്കാത്ത പോലെ ഒരു ഗ്രേ ഷെയ്ഡ് സിനിമയായി കംപൈർ ചെയ്യാനൊന്നും പറ്റില്ല. മങ്കാത്ത വില്ലന്മാർക്കിടയിലെ വില്ലനാണ്. ഈ സിനിമ ടോട്ടൽ സൊസൈറ്റിക്ക് അതിലെ സാധാരണക്കാർക്ക് ത്രെട്ട് ആകുന്ന ഒരു കഥാപാത്രത്തിനാണ് പ്രൊമോഷൻ വരുന്നത്. അയാൾ പിടിക്കപ്പെട്ടാൽ ക്ളീഷേ ആകും എന്ന് കരുതി ക്ളീഷേ മാറ്റാൻ വേണ്ടി, വിജയിക്കാൻ എന്ത് തെണ്ടിത്തരവും ചെയ്യുന്ന ഒരു ക്യാരക്ടറിന് ഇത്രേം ബിൽഡപ്പ് ഒകെ കൊടുത്തു കൊണ്ട് പോകുന്നത് തെമ്മാടിത്തം ആണ്. അത് തന്നെ നെഗറ്റീവ് വ്യക്തിത്വത്തെ സാധാരണക്കാരന്റെ ഉള്ളിലേക്ക് സ്വാഭാവിക നിലയെന്ന രീതിയിൽ ഇൻജെക്ട് ചെയ്തു വിടും പോലെ ആണ് ഫീൽ ചെയ്യുന്നത്. ![](https://cdn.boolokam.com/articles/2023/01/33-4-1024x569.jpg)ചുരുളി പിന്നീട് സിനിമകളിൽ വന്ന തെറിവിളികൾക്കു സ്വാഭാവിക ഭാവം നൽകിയപ്പോൾ അത് കണ്ടു വളരുന്ന അടുത്ത തലമുറയിലേക്കു സ്വാഭാവികമായി മാറും. കൂട്ടുകാർക്കും തരക്കാർക്കിടയിലും പറഞ്ഞിരുന്ന തെറി പബ്ലിക്കിൽ അല്ലേൽ കുടുംബ സമേതം കൂടി ഇരിക്കുമ്പോൾ നേരം പോക്കിന് പറയുന്ന രീതിയിലേക്കും വളരും. അതെന്തെലും ആകട്ടെ. അത് പോലെ ഇങ്ങനെ ഒരു ക്യാരക്ടർ കുട്ടികളിൽ ബിൽഡപ്പ് ആയാൽ ? എത്രയോ പേരെ എത്രയോ കഥാപാത്രങ്ങൾ സ്വാധീനിച്ചിരിക്കുന്നു. ഈ സിനിമക്ക് കിട്ടിയ പോസിറ്റീവ് പ്രൊമോഷൻ ഇതേ രീതിയിൽ ഉള്ള സിനിമകൾക്ക് ഇനിയും വഴിവെക്കും. അത് ഒരു കൾച്ചറിന്റെ ഭാഗമായി മാറും. അതിൽ വളരുന്നവർ ആ സ്വഭാവത്തിന് ദൂഷ്യ ഫലങ്ങൾ ഇല്ല എന്ന ഒരു പൊതു ബോധത്തിൽ നിന്നും ആകും വളർന്നു വരുക. അവർ എന്തും ചെയ്യാനും മടിയില്ലാത്ത ഒരു പുതു തലമുറയായിമാറും. സിമ്പിൾ ആയ പറഞ്ഞാൽ ഇനി വരുന്ന തലമുറയിലെ പിള്ളേർ ഇപ്പോഴത്തെ തലമുറയെ പോലെ അച്ഛൻ അമ്മമാരേ വൃദ്ധസദനത്തിൽ പോലും കൊണ്ട് വിടില്ല. ആവശ്യമില്ല, ചുമടായി എന്ന് തോന്നുന്ന മാത്രയിൽ അവർ തട്ടിക്കളയും. അന്നത്തെ അവരുടെ ചുറ്റിനും ഉള്ള അവരുടെ തരക്കാർ അതിനെ കയ്യടിച്ചു പ്രോത്സാഹിപ്പിക്കും. കാരണം അതാണ് ശരി എന്നല്ലേ അവർ പഠിച്ചു വളർന്നത്. തനിക്കെതിരെ വരുന്നതെല്ലാം അങ്ങ് തീർത്തു മാറ്റുക.