---
author: Beaumaris
categories:
- Entertainment
comment_count: 0
date: 2022-10-21 04:59:35
draft: false
image: ''
like_count: 111348
share_count: 26302
tags:
- actress
- maidhili
- mythili
title: വിദ്യാബാലൻ ചെയ്‌താൽ 'വൗ', നമ്മൾ ചെയ്‌താൽ 'അയ്യേ' , മൈഥിലി പറയുന്നു
view_count: 1490121
---

മലയാളികളുടെ സ്വന്തം 'മാണിക്യം' ആണ് മൈഥിലി .2009 ൽ റിലീസ് ചെയ്ത രഞ്ജിത്ത് സംവിധാനം ചെയ്ത മമ്മൂട്ടി ചിത്രം 'പാലേരിമാണിക്യം ഒരു പാതിരാക്കൊലപാതകത്തിന്റെ കഥ' യിലൂടെ ആണ് മൈഥിലി അഭിനയരംഗത്തേയ്ക്കു കടന്നുവന്നത്. ബ്രെറ്റി ബാലചന്ദ്രൻ എന്നാണു മൈഥിലിയുടെ യഥാർത്ഥ നാമം. പിന്നീട് ഇരുപത്തിയഞ്ചിലേറെ ചിത്രങ്ങളിൽ മൈഥിലി പ്രധാനവേഷങ്ങൾ കൈകാര്യം ചെയ്തു. ഗാനാലാപന രംഗത്തും മൈഥിലി ശോഭിച്ചിട്ടുണ്ട്. മലയാളം ത്രില്ലറായ ലോഹം എന്ന ചിത്രത്തിലൂടെയാണ് താരം പിന്നണി ഗാന രംഗത്ത് അരങ്ങേറ്റം കുറിച്ചത്.പരിശീലനം നേടിയ ഒരു ക്ലാസിക്കൽ നർത്തകി കൂടിയാണ് താരം.ഗ്ലാമർ വേഷങ്ങൾ കൈകാര്യം ചെയ്യുന്നതിനെ കുറിച്ച് മൈഥിലി പറഞ്ഞ അഭിപ്രായമാണ് ചർച്ച ചെയ്യപ്പെടുന്നത്. "ബോളിവുഡിലെയൊ മറ്റേതെങ്കിലും സിനിമാ ഇൻഡസ്ട്രിയിലെ ആൾക്കാരോ, വിദ്യാ ബാലനോ ഗ്ലാമർ ഹോട്ട് വേഷങ്ങളിൽ പ്രത്യക്ഷപ്പെട്ടാൽ വൗ , ഹോട്ട്, സൂപ്പർ, സെക്സി എന്നൊക്കെ മലയാളികൾ അഭിപ്രായപ്പെടും. എന്നാൽ അതെ കാര്യം മലയാളികൾ ചെയ്താൽ എന്തോ തെറ്റ് ചെയ്ത പോലെയാണ് നമ്മെ ട്രീറ്റ്‌ ചെയ്യുന്നത് .ഇക്കാര്യത്തിൽ മലയാളികൾക്ക് ഇന്നും നേരം വെളുത്തിട്ടില്ല .നമ്മളിൽ ഗ്ലാമർ വേഷങ്ങൾ കൈകാര്യം ചെയ്യുന്നവർ പോക്ക് കേസാണ് എന്നാണ് ചിന്തിക്കുന്നത്. കേരളത്തിലെ ജനങ്ങൾ ഒരുപാട് മാറി ചിന്തിക്കേണ്ടതുണ്ട് " - മൈഥിലി പറയുന്നു .