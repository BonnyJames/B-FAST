---
title: "ഒന്നര പതിറ്റാണ്ടുകൾക്കിപ്പുറം ഇന്നും ബോറടിക്കാതെ കാണാനാകുന്ന മായാവിയിലെ മഹി മമ്മൂട്ടിയുടെ ഏറെ ജനപ്രീതിയുള്ള കഥാപാത്രമാണ്"
date: 2023-02-05T05:05:10
draft: false
categories: ["Entertainment"]
tags: ['Bineesh K Achuthan', 'Featured', 'mammotty', 'mayavi movie', 'rafi mecartin', 'shafi']
author: "Beaumaris"
---

<strong>മായാവിയുടെ 15 വർഷങ്ങൾ ...</strong>

<strong>Bineesh K Achuthan </strong>

ഷാഫിയുടെ മെഗാ ഹിറ്റ് ചിത്രമായ മായാവി റിലീസ് ചെയ്തിട്ട് ഇന്ന് 15 വർഷം പിന്നിടുന്നു. റാഫി മെക്കാർട്ടിന്റെ തിരക്കഥയിൽ മമ്മൂട്ടി നായകനാകുന്ന ആദ്യ ചിത്രം കൂടിയായിരുന്നു മായാവി. ഷാഫിയുടെ സംവിധാനത്തിൽ ഒരുങ്ങിയ മായാവിയിലെ മഹി എന്ന മമ്മൂട്ടിയുടെ കഥാപാത്രം വളരെ രസകരമായിട്ടാണ് അണിയറ ശിൽപ്പികൾ പ്രേക്ഷകർക്ക് മുന്നിൽ അവതരിപ്പിച്ചത്. മമ്മൂട്ടിയുടെ പതിവ് മാനറിസങ്ങൾ ഇല്ലാതെ തികച്ചും വ്യത്യസ്തമായ പാത്രസൃഷ്ടിയും അവതരണവുമായിരുന്നു മായാവിയിലെ മഹിയുടേത്.

കോളേജ് കാലഘട്ടത്തിൽ തനിക്ക് ഒരു കൊമേഡിയന്റെ ഇമേജായിരുന്നു എന്നും എന്നാൽ സിനിമയിൽ എന്തു കൊണ്ടോ തന്റെ കോമഡി നമ്പറുകൾ ഏൽക്കാറില്ല എന്നും ഒരിക്കൽ മമ്മൂട്ടി പറയുകയുണ്ടായി. കരിയറിന്റെ തുടക്കത്തിൽ പുലി വരുന്നേ പുലി, എങ്ങിനെയുണ്ടാശാനേ, നന്ദി വീണ്ടും വരിക തുടങ്ങിയ ചിത്രങ്ങളിലൊക്കെ ഹാസ്യ രസ പ്രാധാന്യമുള്ള വേഷങ്ങൾ കൈകാര്യം ചെയ്തിട്ടുണ്ടെങ്കിലും അവയൊന്നും ശ്രദ്ധ പിടിച്ചു പറ്റിയിരുന്നില്ല. സീരിയസായ ആക്ഷൻ - ഫാമിലി ചിത്രങ്ങൾക്കിയിടയിൽ അവക്കൊന്നും വേണ്ടത്ര പ്രേക്ഷകപ്രീതി കൈവരിക്കാനായില്ല. പതിയെ പതിയെ ഗൗരവമുള്ള വേഷങ്ങൾ മാത്രമേ മമ്മൂട്ടിക്ക് ഇണങ്ങു എന്ന സ്ഥിതിവിശേഷമായി. സംഘം പോലുള്ള ചിത്രങ്ങളിൽ കുട്ടപ്പായിയേ പോലെ രസകരമായ റോളുകൾ ചെയ്തു വിജയിപ്പിച്ചെങ്കിലും ആ കഥാപാത്രം രണ്ടാം പകുതിയിൽ ഗൗരവ സ്വഭാവമാർജ്ജിക്കുന്ന ഒന്നായിരുന്നു. ഈ പശ്ചാത്തലത്തിൽ ആയിരുന്നു കോട്ടയം കുഞ്ഞച്ചന്റെ വരവ്.

<img class="size-large wp-image-382219 aligncenter" src="https://cdn.boolokam.com/articles/2023/02/ge-1024x1024.jpg" alt="" width="800" height="800" />മമ്മൂട്ടിയുടെ കരിയറിൽ ഒട്ടേറെ ടേണിംഗ് പോയിന്റുകൾ നൽകിയ ഡെന്നീസ് ജോസഫ് ഒരുക്കിയ രസകരമായ കഥാപാത്രമായിരുന്നു കോട്ടയം കുഞ്ഞച്ചൻ. പിൽക്കാലത്ത് തരംഗമായി മാറിയ മമ്മൂട്ടിയുടെ അസംഖ്യം " വരത്തൻ " കഥാപാത്രങ്ങളുടെ തുടക്കം കുഞ്ഞച്ചനിലൂടെയായിരുന്നു. അന്യ നാട്ടിൽ ചെന്ന് ഹീറോയിസം കാണിക്കുന്ന മമ്മൂട്ടിയുടെ ആക്ഷൻ - കോമഡി ഹീറോ ഇമേജ് ഏറെ ആഘോഷിക്കപ്പെട്ട ഒന്നാണ്. ഒരു മറവത്തൂർ കനവ്, ഫാന്റം തുടങ്ങിയ ചിത്രങ്ങളെല്ലാം ഈ ശ്രേണിയിൽ പെട്ടവയാണ്. ഈ ഒരു തരംഗം അതിന്റെ ഉച്ഛസ്ഥായിൽ എത്തുന്നത് 2005 കാലഘട്ടത്തിലാണ്. തൊമ്മനും മക്കളും, തസ്ക്കര വീരൻ എന്നീ ചിത്രങ്ങളെല്ലാം ഈ ഒരു ശൈലിയിൽ വിജയം വരിച്ചവയാണ്. അതേ വർഷം റംസാൻ റീലീസായ രാജമാണിക്യം അത് വരെയുള്ള മലയാള സിനിമയിലെ മുഴുവൻ കളക്ഷൻ റെക്കോർഡുകളും തിരുത്തി കുറിച്ച വിജയമാണ് കരസ്ഥമാക്കിയത്. രാജമാണിക്യം മമ്മൂട്ടിയുടെ സ്ഥിരം ഏട്ടൻ വേഷമാണെങ്കിലും തെക്കൻ തിരുവിതാംകൂർ സംഭാഷണ ശൈലി ആ കഥാപാത്രത്തെ രസകരമാക്കി. പാത്രസൃഷ്ടിയിൽ വ്യത്യസ്ത പുലർത്താനായില്ലെങ്കിലും ആ കഥാപാത്രം വാ തുറന്നാൽ പ്രേക്ഷകർ ചിരിക്കുന്ന സാഹചര്യമായിരുന്നു തീയറ്ററുകളിൽ.

വൻ വിജയം കൈവരിച്ച തൊമ്മനും മക്കളും, രാജമാണിക്യം എന്നീ ഹാസ്യരസ പ്രധാനമുള്ള വേഷങ്ങൾ ചെയ്തു എങ്കിലും അവയിലെല്ലാം തന്നെ മമ്മൂട്ടിയുടേതായ ഒരു " മസിൽ പിടുത്തം " അവശേഷിച്ചിരുന്നു. ഈ ഒരു പോരായ്മ കൂടി കുടഞ്ഞെറിഞ്ഞ ചിത്രം കൂടിയായിരുന്നു മായാവി. ഇതര വേഷങ്ങളേക്കാൾ ഫ്ലെക്സിബിളായ മറ്റൊരു മമ്മൂട്ടിയേയാണ് മായാവിയിൽ പ്രേക്ഷകർ കണ്ടത്. എതിരാളികളെ ഇരുട്ടടിയിലൂടെ നേരിടുകയും പൊട്ടത്തരങ്ങൾ വിളമ്പുകയും സ്നേഹിക്കുന്നവർക്ക് വേണ്ടി എന്തും ചെയ്യാൻ തയ്യാറാകുകയയും ചെയ്യുന്ന മായാവിയെ ആബാലവൃദ്ധം ജനങ്ങളും ഏറ്റെടുത്തു. 2007 - ൽ ഏറ്റവും അധികം വിജയം വരിച്ച മലയാള സിനിമയും മായാവി ആയിരുന്നു. മായാവിയിൽ മമ്മൂട്ടിയുടെ പ്രകടനങ്ങൾക്കൊപ്പം തന്നെ പ്രശംസ പിടിച്ചു പറ്റിയ ഒരു വേഷമായിരുന്നു സലിംകുമാറിന്റേത്. കണ്ണൻ സ്രാങ്ക് എന്ന തല്ല് കൊള്ളിയായ റിട്ടയേർഡ് ചട്ടമ്പിയുടെ ഓരോ ഡയലോഗും പ്രേക്ഷകർക്ക് മനപാഠമായിരുന്നു. മമ്മൂട്ടിയും ഗോപികയും തമ്മിലുള്ള കെമിസ്ട്രി പ്രേക്ഷകർക്ക് ഏറെ ഇഷ്ടപ്പെട്ട ഒന്നായിരുന്നു. പോത്തൻ വാവയിൽ തുടക്കമിട്ട ഈ വിജയ ജോടി ഏതാനും ഹിറ്റ് ചിത്രങ്ങളിൽ കൂടി ഒരുമിക്കുകയുണ്ടായി. ഇരുവരും തമ്മിലുള്ള " മുറ്റത്തെ മുല്ലേ ചൊല്ല് " എന്ന ഗാനവും ഗാന രംഗങ്ങളും സൂപ്പർ ഹിറ്റായിരുന്നു . അലക്സ് പോൾ ചിട്ടപ്പെടുത്തിയ ഗാനങ്ങൾക്കൊപ്പം പ്രേക്ഷകരെ ത്രില്ലടിപ്പിച്ച BGM - ഉം കയ്യടി നേടി.

<img class=" wp-image-382220 aligncenter" src="https://cdn.boolokam.com/articles/2023/02/e1rrr.jpg" alt="" width="553" height="679" />സ്ഥടികം ജോർജ്ജ്, മോഹൻ രാജ് തുടങ്ങിയ വില്ലൻ നടൻമാർക്ക് ഈ ചിത്രത്തിലും വ്യത്യസ്ത വേഷങ്ങൾ ആയിരുന്നില്ല. പക്ഷേ, അവരുടെ ഈ ചിത്രത്തിലെ പ്രകടനം അൽപ്പം ചിരിയുളവാക്കുന്നതായിരുന്നു. മായാവിയിൽ ഉടനീളം കൗണ്ടറുകളുമായ തിളങ്ങുന്ന കണ്ണൻ സ്രാങ്കിന്റെ രസികൻ ഡയലോഗുകളുടെ മുകളിൽ വരുന്നതായിരുന്നു ക്ലൈമാക്സ് സംഘട്ടന രംഗത്തിലെ മഹിയുടെ ഒറ്റ ഡയലോഗ് . " ഇവനെ കൊന്നവന് വേണ്ടിയുണ്ടാക്കുന്ന ഗോതമ്പുണ്ട നിന്നേക്കൊണ്ട് തന്നെ ഞാൻ തീറ്റിക്കും " എന്ന വിജയരാഘവന്റെ അക്രോശത്തിന് " അവിടെ ഗോതമ്പുണ്ട ഇല്ലെന്ന് എത്ര പ്രാവശ്യം നിന്നോട് ഞാൻ പറഞ്ഞിട്ടുണ്ടെടാ ₹#@+ മോനേ ..... എന്ന മറുപടിക്ക് തീയറ്ററുകളിൽ നിറഞ്ഞ കയ്യടിയും ചിരിയുമായിരുന്നു. ഒന്നര പതീറ്റാണ്ടുകൾക്കിപ്പുറം ഇന്നും ബോറടിക്കാതെ കാണാനാകുന്ന മായാവിയിലെ മഹി മമ്മൂട്ടിയുടെ ഏറെ ജനപ്രീതിയുള്ള കഥാപാത്രമാണ് . വ്യക്തിപരമായി ഏറ്റവും ഇഷ്ടപ്പെട്ട മമ്മൂട്ടി കഥാപാത്രങ്ങളിൽ ജോസഫ് അലക്സ് ഐ എ എസ് കഴിഞ്ഞാൽ പിന്നെ ഐ എ എസ് ആണ്.


![ഒന്നര പതിറ്റാണ്ടുകൾക്കിപ്പുറം ഇന്നും ബോറടിക്കാതെ കാണാനാകുന്ന മായാവിയിലെ മഹി മമ്മൂട്ടിയുടെ ഏറെ ജനപ്രീതിയുള്ള കഥാപാത്രമാണ്](https://cdn.boolokam.com/articles/2023/02/ge-1024x1024.jpg)**മായാവിയുടെ 15 വർഷങ്ങൾ ...** **Bineesh K Achuthan** ഷാഫിയുടെ മെഗാ ഹിറ്റ് ചിത്രമായ മായാവി റിലീസ് ചെയ്തിട്ട് ഇന്ന് 15 വർഷം പിന്നിടുന്നു. റാഫി മെക്കാർട്ടിന്റെ തിരക്കഥയിൽ മമ്മൂട്ടി നായകനാകുന്ന ആദ്യ ചിത്രം കൂടിയായിരുന്നു മായാവി. ഷാഫിയുടെ സംവിധാനത്തിൽ ഒരുങ്ങിയ മായാവിയിലെ മഹി എന്ന മമ്മൂട്ടിയുടെ കഥാപാത്രം വളരെ രസകരമായിട്ടാണ് അണിയറ ശിൽപ്പികൾ പ്രേക്ഷകർക്ക് മുന്നിൽ അവതരിപ്പിച്ചത്. മമ്മൂട്ടിയുടെ പതിവ് മാനറിസങ്ങൾ ഇല്ലാതെ തികച്ചും വ്യത്യസ്തമായ പാത്രസൃഷ്ടിയും അവതരണവുമായിരുന്നു മായാവിയിലെ മഹിയുടേത്. കോളേജ് കാലഘട്ടത്തിൽ തനിക്ക് ഒരു കൊമേഡിയന്റെ ഇമേജായിരുന്നു എന്നും എന്നാൽ സിനിമയിൽ എന്തു കൊണ്ടോ തന്റെ കോമഡി നമ്പറുകൾ ഏൽക്കാറില്ല എന്നും ഒരിക്കൽ മമ്മൂട്ടി പറയുകയുണ്ടായി. കരിയറിന്റെ തുടക്കത്തിൽ പുലി വരുന്നേ പുലി, എങ്ങിനെയുണ്ടാശാനേ, നന്ദി വീണ്ടും വരിക തുടങ്ങിയ ചിത്രങ്ങളിലൊക്കെ ഹാസ്യ രസ പ്രാധാന്യമുള്ള വേഷങ്ങൾ കൈകാര്യം ചെയ്തിട്ടുണ്ടെങ്കിലും അവയൊന്നും ശ്രദ്ധ പിടിച്ചു പറ്റിയിരുന്നില്ല. സീരിയസായ ആക്ഷൻ - ഫാമിലി ചിത്രങ്ങൾക്കിയിടയിൽ അവക്കൊന്നും വേണ്ടത്ര പ്രേക്ഷകപ്രീതി കൈവരിക്കാനായില്ല. പതിയെ പതിയെ ഗൗരവമുള്ള വേഷങ്ങൾ മാത്രമേ മമ്മൂട്ടിക്ക് ഇണങ്ങു എന്ന സ്ഥിതിവിശേഷമായി. സംഘം പോലുള്ള ചിത്രങ്ങളിൽ കുട്ടപ്പായിയേ പോലെ രസകരമായ റോളുകൾ ചെയ്തു വിജയിപ്പിച്ചെങ്കിലും ആ കഥാപാത്രം രണ്ടാം പകുതിയിൽ ഗൗരവ സ്വഭാവമാർജ്ജിക്കുന്ന ഒന്നായിരുന്നു. ഈ പശ്ചാത്തലത്തിൽ ആയിരുന്നു കോട്ടയം കുഞ്ഞച്ചന്റെ വരവ്. മമ്മൂട്ടിയുടെ കരിയറിൽ ഒട്ടേറെ ടേണിംഗ് പോയിന്റുകൾ നൽകിയ ഡെന്നീസ് ജോസഫ് ഒരുക്കിയ രസകരമായ കഥാപാത്രമായിരുന്നു കോട്ടയം കുഞ്ഞച്ചൻ. പിൽക്കാലത്ത് തരംഗമായി മാറിയ മമ്മൂട്ടിയുടെ അസംഖ്യം " വരത്തൻ " കഥാപാത്രങ്ങളുടെ തുടക്കം കുഞ്ഞച്ചനിലൂടെയായിരുന്നു. അന്യ നാട്ടിൽ ചെന്ന് ഹീറോയിസം കാണിക്കുന്ന മമ്മൂട്ടിയുടെ ആക്ഷൻ - കോമഡി ഹീറോ ഇമേജ് ഏറെ ആഘോഷിക്കപ്പെട്ട ഒന്നാണ്. ഒരു മറവത്തൂർ കനവ്, ഫാന്റം തുടങ്ങിയ ചിത്രങ്ങളെല്ലാം ഈ ശ്രേണിയിൽ പെട്ടവയാണ്. ഈ ഒരു തരംഗം അതിന്റെ ഉച്ഛസ്ഥായിൽ എത്തുന്നത് 2005 കാലഘട്ടത്തിലാണ്. തൊമ്മനും മക്കളും, തസ്ക്കര വീരൻ എന്നീ ചിത്രങ്ങളെല്ലാം ഈ ഒരു ശൈലിയിൽ വിജയം വരിച്ചവയാണ്. അതേ വർഷം റംസാൻ റീലീസായ രാജമാണിക്യം അത് വരെയുള്ള മലയാള സിനിമയിലെ മുഴുവൻ കളക്ഷൻ റെക്കോർഡുകളും തിരുത്തി കുറിച്ച വിജയമാണ് കരസ്ഥമാക്കിയത്. രാജമാണിക്യം മമ്മൂട്ടിയുടെ സ്ഥിരം ഏട്ടൻ വേഷമാണെങ്കിലും തെക്കൻ തിരുവിതാംകൂർ സംഭാഷണ ശൈലി ആ കഥാപാത്രത്തെ രസകരമാക്കി. പാത്രസൃഷ്ടിയിൽ വ്യത്യസ്ത പുലർത്താനായില്ലെങ്കിലും ആ കഥാപാത്രം വാ തുറന്നാൽ പ്രേക്ഷകർ ചിരിക്കുന്ന സാഹചര്യമായിരുന്നു തീയറ്ററുകളിൽ. വൻ വിജയം കൈവരിച്ച തൊമ്മനും മക്കളും, രാജമാണിക്യം എന്നീ ഹാസ്യരസ പ്രധാനമുള്ള വേഷങ്ങൾ ചെയ്തു എങ്കിലും അവയിലെല്ലാം തന്നെ മമ്മൂട്ടിയുടേതായ ഒരു " മസിൽ പിടുത്തം " അവശേഷിച്ചിരുന്നു. ഈ ഒരു പോരായ്മ കൂടി കുടഞ്ഞെറിഞ്ഞ ചിത്രം കൂടിയായിരുന്നു മായാവി. ഇതര വേഷങ്ങളേക്കാൾ ഫ്ലെക്സിബിളായ മറ്റൊരു മമ്മൂട്ടിയേയാണ് മായാവിയിൽ പ്രേക്ഷകർ കണ്ടത്. എതിരാളികളെ ഇരുട്ടടിയിലൂടെ നേരിടുകയും പൊട്ടത്തരങ്ങൾ വിളമ്പുകയും സ്നേഹിക്കുന്നവർക്ക് വേണ്ടി എന്തും ചെയ്യാൻ തയ്യാറാകുകയയും ചെയ്യുന്ന മായാവിയെ ആബാലവൃദ്ധം ജനങ്ങളും ഏറ്റെടുത്തു. 2007 - ൽ ഏറ്റവും അധികം വിജയം വരിച്ച മലയാള സിനിമയും മായാവി ആയിരുന്നു. മായാവിയിൽ മമ്മൂട്ടിയുടെ പ്രകടനങ്ങൾക്കൊപ്പം തന്നെ പ്രശംസ പിടിച്ചു പറ്റിയ ഒരു വേഷമായിരുന്നു സലിംകുമാറിന്റേത്. കണ്ണൻ സ്രാങ്ക് എന്ന തല്ല് കൊള്ളിയായ റിട്ടയേർഡ് ചട്ടമ്പിയുടെ ഓരോ ഡയലോഗും പ്രേക്ഷകർക്ക് മനപാഠമായിരുന്നു. മമ്മൂട്ടിയും ഗോപികയും തമ്മിലുള്ള കെമിസ്ട്രി പ്രേക്ഷകർക്ക് ഏറെ ഇഷ്ടപ്പെട്ട ഒന്നായിരുന്നു. പോത്തൻ വാവയിൽ തുടക്കമിട്ട ഈ വിജയ ജോടി ഏതാനും ഹിറ്റ് ചിത്രങ്ങളിൽ കൂടി ഒരുമിക്കുകയുണ്ടായി. ഇരുവരും തമ്മിലുള്ള " മുറ്റത്തെ മുല്ലേ ചൊല്ല് " എന്ന ഗാനവും ഗാന രംഗങ്ങളും സൂപ്പർ ഹിറ്റായിരുന്നു . അലക്സ് പോൾ ചിട്ടപ്പെടുത്തിയ ഗാനങ്ങൾക്കൊപ്പം പ്രേക്ഷകരെ ത്രില്ലടിപ്പിച്ച BGM - ഉം കയ്യടി നേടി. ![](https://cdn.boolokam.com/articles/2023/02/e1rrr.jpg)സ്ഥടികം ജോർജ്ജ്, മോഹൻ രാജ് തുടങ്ങിയ വില്ലൻ നടൻമാർക്ക് ഈ ചിത്രത്തിലും വ്യത്യസ്ത വേഷങ്ങൾ ആയിരുന്നില്ല. പക്ഷേ, അവരുടെ ഈ ചിത്രത്തിലെ പ്രകടനം അൽപ്പം ചിരിയുളവാക്കുന്നതായിരുന്നു. മായാവിയിൽ ഉടനീളം കൗണ്ടറുകളുമായ തിളങ്ങുന്ന കണ്ണൻ സ്രാങ്കിന്റെ രസികൻ ഡയലോഗുകളുടെ മുകളിൽ വരുന്നതായിരുന്നു ക്ലൈമാക്സ് സംഘട്ടന രംഗത്തിലെ മഹിയുടെ ഒറ്റ ഡയലോഗ് . " ഇവനെ കൊന്നവന് വേണ്ടിയുണ്ടാക്കുന്ന ഗോതമ്പുണ്ട നിന്നേക്കൊണ്ട് തന്നെ ഞാൻ തീറ്റിക്കും " എന്ന വിജയരാഘവന്റെ അക്രോശത്തിന് " അവിടെ ഗോതമ്പുണ്ട ഇല്ലെന്ന് എത്ര പ്രാവശ്യം നിന്നോട് ഞാൻ പറഞ്ഞിട്ടുണ്ടെടാ ₹#@+ മോനേ ..... എന്ന മറുപടിക്ക് തീയറ്ററുകളിൽ നിറഞ്ഞ കയ്യടിയും ചിരിയുമായിരുന്നു. ഒന്നര പതീറ്റാണ്ടുകൾക്കിപ്പുറം ഇന്നും ബോറടിക്കാതെ കാണാനാകുന്ന മായാവിയിലെ മഹി മമ്മൂട്ടിയുടെ ഏറെ ജനപ്രീതിയുള്ള കഥാപാത്രമാണ് . വ്യക്തിപരമായി ഏറ്റവും ഇഷ്ടപ്പെട്ട മമ്മൂട്ടി കഥാപാത്രങ്ങളിൽ ജോസഫ് അലക്സ് ഐ എ എസ് കഴിഞ്ഞാൽ പിന്നെ ഐ എ എസ് ആണ്.
