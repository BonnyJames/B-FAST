---
author: Beaumaris
categories:
- Entertainment
comment_count: 0
date: 2022-08-15 17:38:11
draft: false
image: ''
like_count: 81412
share_count: 48791
tags:
- GARGI MOVIE
- sai pallavi
title: നമ്മൾ നല്ലത് എന്ന് കരുതുന്ന ഓരോ മനുഷ്യനിലും ഒരു ക്രൂരമൃഗം ഉണ്ടെന്ന് കാണിച്ചു
  തരുന്ന ചിത്രം
view_count: 1750474
---

**Sajid AM** **Gargi ????** ഇഷ്ടപ്പെട്ട ഒരാളെ വിവഹം ചെയ്ത് സ്വന്തം കാര്യം നോക്കി പോകാൻ അവസരം കിട്ടിയിട്ടും, ഒരു ഗാങ് റേപ്പ് കേസിൽ പ്രതി ചേർക്കപ്പെടുന്ന വൃദ്ധനായ തന്റെ പിതാവിനെ രക്ഷിക്കാൻ വേണ്ടി എല്ലാ വാതിലുകളും അടഞ്ഞിട്ടും തളർന്നിരുന്നു കരയാതെ പൊരുതുന്നവൾ. കാമവെറിയന്മാരുടെ ഇരയായ കുട്ടിക്ക് നീതി നേടി കൊടുക്കാൻ വേണ്ടി സ്വന്തം രക്തബന്ധത്തെ പോലും വെട്ടി മാറ്റുന്ന ഉശിരുള്ള സ്ത്രീകൂടിയാണ് അവള് "ഗാർഗി". നമ്മൾ നല്ലത് എന്ന് കരുതുന്ന ഓരോ മനുഷ്യനിലും ഒരു ക്രൂരമൃഗം ഉണ്ടെന്ന് കാണിച്ചു തരുന്ന ചിത്രം. കുറ്റാരോപിതനായ ഒരാളുടെ കുടുംബ കടന്നുപോകുന്ന മാനസിക സംഘർഷങ്ങളും, ഇരയാക്കപ്പെട്ട കുട്ടിയുടെ ട്രോമയും ആ കുടുംബത്തിൻ്റെ വേദനയും, അച്ഛനും മകളും തമ്മിലുള്ള സ്നേഹവും കരുതലും തുടങ്ങി നമ്മുടെ സമൂഹത്തെ ആഴത്തിൽ തൊട്ടറിയുന്ന ചിത്രമാണിത്. അതെ നമ്മളെ വല്ലാതെ ഉലച്ചു കളയുന്ന ഒരു ഗംഭീര സ്ത്രീപക്ഷ സിനിമ. സായി പല്ലവി അവരുടെ കരിയറിൽ ഇതുവരെ ചെയ്തതിൽ ഏറ്റവും മികച്ച കഥാപാത്രമെന്ന് പറയാം ഗാർഗി. അക്ഷരാർത്ഥത്തിൽ അവർ ഞെട്ടിച്ചു കളഞ്ഞു. വളരെ സങ്കീർണ്ണമായ ജീവിതാവസ്ഥകളിലൂടെ കടന്ന് പോകുന്ന ഒരു സാധാരണ സ്ത്രീയുടെ ഓരോ സൂക്ഷ്മ ഭാവങ്ങളും, ചലനങ്ങളും പോലും അവർ അതി ഗംഭീരമായി തന്നെ അവതരിപ്പിച്ചു. അതുപോലെ ഇഷ്ടപ്പെട്ട കഥാപാത്രമാണ് ട്രാൻസ്ജെൻഡറായ ജഡ്ജിയുടെത്. "ഒരു ആണിന്റെ അഹങ്കാരവും പെണ്ണിന്റെ വേദനയും ഒരുപോലെ മനസിലാക്കാൻ ഉള്ള കഴിവ് എനിക്കുണ്ട്. അതു കൊണ്ട് ഈ കേസ് ജഡ്ജ് ചെയ്യാൻ ഏറ്റവും യോഗ്യത എനിക്കാണ് " എന്ന് പറയുമ്പോൾ വല്ലാത്തൊരു + ve ഫീൽ തോന്നി ചിത്രത്തോട്. ചിത്രത്തിലെ മറ്റു ചെറുതും വലുതുമായ കഥാപാത്രങ്ങൾ ചെയ്ത എല്ലാവരും തന്നെ അവരുടെ ഭാഗം മികച്ചതാക്കിയിട്ടുണ്ട്. അതുകൊണ്ട് തന്നെ ഈ സിനിമയിലെ ഓരോ കഥാപാത്രവും അത്രമേൽ ആഴത്തിൽ നമ്മുടെ മനസ്സിൽ പതിയും. Do watch.. Its worth a watch for sure... Its not about Sai pallavi alone, Its about a well Written script and making ???????? [embed]https://youtu.be/4_73N1iGkCU[/embed]