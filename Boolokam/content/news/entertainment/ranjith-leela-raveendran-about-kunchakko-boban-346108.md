---
title: "\"ഇയാൾക്ക് ചോക്ലേറ്റ് റോൾ മാത്രമേ പറ്റുകയുള്ളൂ, നാലഞ്ചു കൊല്ലം കൊണ്ട് വെടി തീരും\", എന്ന് പലരും അഭിപ്രായപ്പെട്ട നടനായിരുന്നു."
date: 2022-07-25T14:30:17
draft: false
categories: ["Entertainment"]
tags: ['kunchakko boban', 'nna than case kodu', 'NNAA THAN CASE KODU', 'Rejith Leela Reveendran']
author: "Beaumaris"
---

<strong>രജിത് ലീല രവീന്ദ്രൻ</strong>

'ഇയാൾക്ക് ചോക്ലേറ്റ് നായകന്റെ റോൾ മാത്രമേ പറ്റുകയുള്ളൂ. ഒരിക്കലും ഒരു സാധാരണക്കാരനായി അഭിനയിച്ചു ഫലിപ്പിക്കാൻ ഇയാൾക്ക് പറ്റുമെന്ന് തോന്നുന്നില്ല. അതുകൊണ്ട് തന്നെ നാലോ അഞ്ചോ കൊല്ലം കൊണ്ട് വെടി തീരും'.കുഞ്ചാക്കോ ബോബൻ എന്ന നടനെ കുറിച്ച് ഇങ്ങനെയുള്ള എത്രയോ ആധികാരിക അഭിപ്രായങ്ങളാണ് കേട്ടിരിക്കുന്നത്. അയാൾ ഒന്നിനും മറുപടി പറഞ്ഞില്ല, മുഖം നിറഞ്ഞു ചിരിക്കുക മാത്രം ചെയ്തു. പിന്നെ, ട്രാഫികിലും, പുള്ളിപ്പുലികളും ആട്ടിൻകുട്ടിയിലും,രാമന്റെ ഏദൻ തോട്ടത്തിലും, ഏറ്റവുമൊടുവിൽ ഭീമന്റെ വഴിയിലെയും അഭിനയത്തിലൂടെ ഈ വിധികർത്താക്കളുടെ പ്രവചനങ്ങൾ എന്തൊരബദ്ധമാണെന്ന് കാണിച്ചു കൊണ്ടേയിരുന്നു.

<img class="wp-image-344122 aligncenter" src="https://cdn.boolokam.com/articles/2022/07/92449805.webp" alt="" width="761" height="571" />ഇനി ഇറങ്ങാൻ പോകുന്ന രതീഷ് ബാലകൃഷ്ണന്റെ 'ന്നാ താൻ കേസ് കൊട്' എന്ന സിനിമയിലെ 'ദേവദൂതർ പാടി ' എന്ന പഴയ സിനിമാഗാനത്തിന്റെ അകമ്പടിയിൽ താളത്തിൽ ചുവടുവെക്കുന്ന ഒരു കുഞ്ചാക്കോ ബോബനെ ഇന്ന് കണ്ടു. നമ്മുടെയൊക്കെ നാട്ടിൻപുറങ്ങളിൽ ഉത്സവത്തിന്റെ ഗാനമേളകളിൽ, മിക്കവാറും മദ്യത്തിന്റെ മേമ്പൊടിയിൽ, അസാധ്യമായ ചലന താളങ്ങൾ സൃഷ്ടിച്ചു നമ്മെ അമ്പരപ്പെടുത്തുന്ന കട്ട ലോക്കൽ ആയൊരാൾ. അയത്നലളിതമായി കുഞ്ചാക്കോ അത്തരമൊരു കഥാപാത്രത്തിലേക്ക് പരകായ പ്രവേശനം നടത്തുകയാണ്.

അനിയത്തിപ്രാവിലെ സുധിയിൽ നിന്ന് എത്രയെത്ര ദൂരങ്ങളാണ് ഈ നടൻ താണ്ടി വന്നത്. അപ്പോഴും,പഴയതിൽ നിന്ന് മാറ്റമില്ലാതെ ഒന്നു മാത്രം നിങ്ങളിൽ തുടരുന്നു ചാക്കോച്ചാ, ഏതു രൂപത്തിലും, വേഷത്തിലും,ഏതു കാലത്തും ആളുകളുടെ ഹൃദയം കവർന്നെടുക്കാനുള്ള ആ കഴിവ്, അതൊരിക്കലും കൈമോശം വരുന്നേയില്ല ❤

[embed]https://youtu.be/QqkdiLBBOuM[/embed]

&amp;nbsp;


!["ഇയാൾക്ക് ചോക്ലേറ്റ് റോൾ മാത്രമേ പറ്റുകയുള്ളൂ, നാലഞ്ചു കൊല്ലം കൊണ്ട് വെടി തീരും", എന്ന് പലരും അഭിപ്രായപ്പെട്ട നടനായിരുന്നു.](https://cdn.boolokam.com/articles/2022/07/92449805.webp)**രജിത് ലീല രവീന്ദ്രൻ** 'ഇയാൾക്ക് ചോക്ലേറ്റ് നായകന്റെ റോൾ മാത്രമേ പറ്റുകയുള്ളൂ. ഒരിക്കലും ഒരു സാധാരണക്കാരനായി അഭിനയിച്ചു ഫലിപ്പിക്കാൻ ഇയാൾക്ക് പറ്റുമെന്ന് തോന്നുന്നില്ല. അതുകൊണ്ട് തന്നെ നാലോ അഞ്ചോ കൊല്ലം കൊണ്ട് വെടി തീരും'.കുഞ്ചാക്കോ ബോബൻ എന്ന നടനെ കുറിച്ച് ഇങ്ങനെയുള്ള എത്രയോ ആധികാരിക അഭിപ്രായങ്ങളാണ് കേട്ടിരിക്കുന്നത്. അയാൾ ഒന്നിനും മറുപടി പറഞ്ഞില്ല, മുഖം നിറഞ്ഞു ചിരിക്കുക മാത്രം ചെയ്തു. പിന്നെ, ട്രാഫികിലും, പുള്ളിപ്പുലികളും ആട്ടിൻകുട്ടിയിലും,രാമന്റെ ഏദൻ തോട്ടത്തിലും, ഏറ്റവുമൊടുവിൽ ഭീമന്റെ വഴിയിലെയും അഭിനയത്തിലൂടെ ഈ വിധികർത്താക്കളുടെ പ്രവചനങ്ങൾ എന്തൊരബദ്ധമാണെന്ന് കാണിച്ചു കൊണ്ടേയിരുന്നു. ഇനി ഇറങ്ങാൻ പോകുന്ന രതീഷ് ബാലകൃഷ്ണന്റെ 'ന്നാ താൻ കേസ് കൊട്' എന്ന സിനിമയിലെ 'ദേവദൂതർ പാടി ' എന്ന പഴയ സിനിമാഗാനത്തിന്റെ അകമ്പടിയിൽ താളത്തിൽ ചുവടുവെക്കുന്ന ഒരു കുഞ്ചാക്കോ ബോബനെ ഇന്ന് കണ്ടു. നമ്മുടെയൊക്കെ നാട്ടിൻപുറങ്ങളിൽ ഉത്സവത്തിന്റെ ഗാനമേളകളിൽ, മിക്കവാറും മദ്യത്തിന്റെ മേമ്പൊടിയിൽ, അസാധ്യമായ ചലന താളങ്ങൾ സൃഷ്ടിച്ചു നമ്മെ അമ്പരപ്പെടുത്തുന്ന കട്ട ലോക്കൽ ആയൊരാൾ. അയത്നലളിതമായി കുഞ്ചാക്കോ അത്തരമൊരു കഥാപാത്രത്തിലേക്ക് പരകായ പ്രവേശനം നടത്തുകയാണ്. അനിയത്തിപ്രാവിലെ സുധിയിൽ നിന്ന് എത്രയെത്ര ദൂരങ്ങളാണ് ഈ നടൻ താണ്ടി വന്നത്. അപ്പോഴും,പഴയതിൽ നിന്ന് മാറ്റമില്ലാതെ ഒന്നു മാത്രം നിങ്ങളിൽ തുടരുന്നു ചാക്കോച്ചാ, ഏതു രൂപത്തിലും, വേഷത്തിലും,ഏതു കാലത്തും ആളുകളുടെ ഹൃദയം കവർന്നെടുക്കാനുള്ള ആ കഴിവ്, അതൊരിക്കലും കൈമോശം വരുന്നേയില്ല ❤ [embed]https://youtu.be/QqkdiLBBOuM[/embed] &nbsp;
