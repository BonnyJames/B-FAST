---
author: Beaumaris
categories:
- Entertainment
comment_count: 0
date: 2022-05-04 10:09:19
draft: false
image: ''
like_count: 36114
share_count: 30697
tags:
- amma
- icc
- rachana narayanankutty
title: താൻ രാജിവയ്ക്കില്ല, ഭൂരിപക്ഷത്തിന്റെ തീരുമാനത്തെ അംഗീകരിക്കുന്നെന്ന് രചന നാരായണൻകുട്ടി
view_count: 1613763
---

മലയാള സിനിമാ താരങ്ങളുടെ സംഘടനയായ അമ്മയുടെ ആഭ്യന്തര പരാതി പരിഹാര സമിതിയില്‍ നിന്ന് രാജിവയ്ക്കില്ലെന്ന് രചന നാരായണന്‍ കുട്ടി. ഒരു സ്വകാര്യ മാധ്യമത്തിന് നല്‍കിയ അഭിമുഖത്തിലാണ് രചനയുടെ പ്രതികരണം. അമ്മയുടെ എക്‌സിക്യട്ടീവ് കമ്മിറ്റിയിലെ ഭൂരിപക്ഷത്തിന്റെ അഭിപ്രായമാണ് അവിടെ മാനിക്കപ്പെട്ടതെന്നും എല്ലാരും യോജിച്ചുള്ള തീരുമാനമാണ് അവി‌‌ടെ ഉണ്ടായതെന്നും. ഇവിടെ നടന്നിരിക്കുന്നത് ഐ.സി.സി എന്താണോ നിര്‍ദ്ദേശിച്ചത് അത് തന്നെയെന്നും രചന പറഞ്ഞു. . തനിക്കു മാലാ പാര്‍വതിയുടെ രാജിയെ കുറിച്ച് മാത്രമേ അറിയുകയുള്ളു എന്നും മറ്റുമൂന്നുപേർ രാജിവെച്ചത് എന്തുകൊണ്ടെന്ന് തനിക്കറിയില്ലെന്നും രചന പറയുന്നു. "ഐ.സി.സിയില്‍ നിന്ന് രാജിവെക്കാന്‍ ഉദ്ദേശിക്കുന്നില്ല. എക്‌സിക്യട്ടീവ് കമ്മിറ്റിയിലെ ഭൂരിപക്ഷം ആളുകളുടെ അഭിപ്രായത്തോട് യോജിച്ചുള്ള തീരുമാനമാണ് ഉണ്ടായത്. ഐ.സി.സി എന്താണോ നിര്‍ദ്ദേശിച്ചത് അവിടെ അത് തന്നെയാണ് നടന്നിരിക്കുന്നത് - രചനയുടെ വാക്കുകൾ.