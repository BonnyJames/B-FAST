---
author: Beaumaris
categories:
- Entertainment
comment_count: 0
date: 2022-09-10 10:23:44
draft: false
image: ''
like_count: 138476
share_count: 28065
tags:
- brahmasthra movie
- liger
title: ബിഗ് ബഡ്ജറ്റ് സിനിമകളിലെ റൊമാന്റിക് സീനുകൾ നാടിന് ആപത്തോ ?
view_count: 1861500
---

**ബിഗ് ബഡ്ജറ്റ് സിനിമകളിലെ റൊമാന്റിക് സീനുകൾ നാടിന് ആപത്തോ?** **Unni Krishnan** ഇന്ത്യയിൽ ഇറങ്ങുന്ന ഭൂരിഭാഗം ബിഗ് ബഡ്ജറ്റ് സിനിമകളിലും ഏറ്റവും വെറുപ്പിക്കുന്ന ഘടകമായി മാറിയിരിക്കുന്നു റൊമാന്റിക് സീനുകൾ. വളരെ കുറച്ചു മാത്രം സിനിമകളാണ് ഇതിനൊരു അപവാദമായിട്ടുള്ളത്. അടുത്തിടെ ലൈഗർ എന്നൊരു 'പാൻ പരാഗ്' ഇന്ത്യൻ സിനിമ കണ്ടിരുന്നു. സ്ക്രീനിലെ കഥാപാത്രങ്ങളെ തൊടാനുള്ള ടെക്നോളജി ഉണ്ടായിരുന്നെങ്കിൽ, അതിലെ നായികയ്ക്ക് മിഥുനത്തിലെ ഇന്നസെന്റിനെ പോലെ 'ചെപ്പക്കുറ്റിക്കു' ഒരെണ്ണം കൊടുക്കാൻ പല തവണ കൈ തരിച്ചതാണ്.ഇന്നലെ കണ്ട ബ്രഹ്മാസ്ത്രയിൽ അത്രയൊന്നും വെറുപ്പിക്കൽ ഇല്ലെങ്കിലും, ക്ലിഷേ റൊമാൻസ് സീനുകൾ പലപ്പോഴും സിനിമയുടെ മൂഡ് കളയുന്നുണ്ട്. പല ഡയലോഗുകൾക്കും കൂവാൻ വരെ തോന്നിപ്പോയി. ഇതു കേവലം രണ്ടു ചിത്രങ്ങളുടെ മാത്രം കാര്യമല്ല. ഒരുകാലത്ത് തമിഴിലും തെലുങ്കിലും ഇതിന്റെ അൾട്ടിമേറ്റ് രൂപം കണ്ടിട്ടുണ്ട്. അതിൽ ഹൻസിക എന്നൊരു നടിയെ സ്മരിക്കുന്നു.ഇത്തരം നായികമാരെ കാണുമ്പോൾ എത്രയോ തവണ പ്രാര്ഥിച്ചിട്ടുണ്ട്, വില്ലൻ ഇവളെ ആദ്യമേ തന്നെ അടിച്ചോ, വെടിവച്ചോ കൊന്നിരുന്നെങ്കിൽ എന്ന്.ഇനിയും എത്ര എത്ര cuteness overloaded നായികമാരെ കാണാൻ ഇരിക്കുന്നു. ഇതൊക്കെ ഷൂട് ചെയ്യുന്ന സമയത്ത് ഒരുത്തനും ബോധമുണ്ടാവില്ലേ?? സെൻസർ ബോർഡ് ഇത്തരം സീനുകൾ നിരോധിക്കേണ്ട സമയം അതിക്രമിച്ചിരിക്കുന്നു.