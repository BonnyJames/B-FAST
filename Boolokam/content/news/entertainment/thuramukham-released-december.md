---
author: Beaumaris
categories:
- Entertainment
comment_count: 0
date: 2022-11-12 15:02:15
draft: false
image: ''
like_count: 117018
share_count: 15193
tags:
- joju george
- nivin pauly
- rajeev ravi
- thuramukham movie
title: അനിശ്ചിതത്വങ്ങൾക്കൊടുവിൽ തുറമുഖം റിലീസ് പ്രഖ്യാപിച്ചു
view_count: 1499120
---

രാജീവ് രവി നിവിൻ പോളിയെ നായകനാക്കി സംവിധാനം ചെയ്ത ചിത്രമാണ് തുറമുഖം. റിലീസുമായി ബന്ധപ്പെട്ടു ഏറെ അനിശ്ചിതത്വം നിലനിന്നിരുന്ന ചിത്രം ഒടുവിൽ റിലീസ് തിയതി പ്രഖ്യാപിച്ചിരിക്കുകയാണ് അണിയറപ്രവർത്തകർ. ചിത്രം ഡിസംബർ 22-ന് പ്രേക്ഷകർക്ക് മുന്നിലെത്തും. ആരാധകർ ഏറെ പ്രതീക്ഷ വയ്ക്കുന്ന ചിത്രവുംകൂടിയാണ് തുറമുഖം. ചിത്രത്തിന്റെ റിലീസുമായി ബന്ധപ്പെട്ട അനിശ്ചിതത്വം നിവിൻ പോളിയെയും അസ്വസ്ഥനാക്കിയിരുന്നു. എന്നാൽ ചില സാമ്പത്തിക ഇടപാടുകൾ പൂർത്തീകരിക്കാൻ ഉണ്ടായിരുന്നതുകൊണ്ടാണ് ചിത്രം വൈകിയതെന്നാണ് നിർമ്മാതാക്കളുടെ അഭിപ്രായം. 1962 വരെ കൊച്ചിയില്‍ നിലനിന്നിരുന്ന ചാപ്പ തൊഴില്‍ വിഭജന സമ്പ്രദായവും ഇത് അവസാനിപ്പിക്കാന്‍ തൊഴിലാളികള്‍ നടത്തിയ സമരവുമാണ് ചിത്രത്തിന്റെ പ്രധാന പ്രമേയം. ജോജു ജോർജ്, ഇന്ദ്രജിത് സുകുമാരൻ , നിമിഷ സജയൻ, പൂർണിമ ഇന്ദ്രജിത്, അർജുൻ അശോകൻ, ദർശന രാജേന്ദ്രൻ, സുദേവ് നായർ, മണികണ്ഠൻ ആചാരി, ശെന്തിൽ കൃഷ്‌ണ, സന്തോഷ് കീഴാറ്റൂർ തുടങ്ങിയവർ ചിത്രത്തിൽ വേഷമിടുന്നുണ്ട്.