---
author: Beaumaris
categories:
- Entertainment
comment_count: 0
date: 2022-10-11 10:32:18
draft: false
image: ''
like_count: 56297
share_count: 40054
tags:
- chiranjeevi
- GODFATHER
- Nayanthara
title: ഗോഡ്ഫാദറിന്റെ വിജയം, നന്ദി അറിയിച്ച് നയൻ‌താര
view_count: 1494184
---

മോഹൻലാലിനെ നായകനാക്കി പൃഥ്വിരാജ് സംവിധാനം ചെയ്‌ത ലൂസിഫറിന്റെ തെലുങ്ക് റീമേക്കായ ഗോഡ്ഫാദർ വമ്പിച്ച കളക്ഷൻ നേടി മുന്നേറുകയാണ്. ചിരഞ്ജീവിയാണ് ഗോഡ്ഫാദറിലെ നായകവേഷം അവതരിപ്പിക്കുന്നത്. മലയാളത്തിൽ മഞ്ജു വാര്യർ കൈകാര്യം ചെയ്ത വേഷം തെലുങ്കിൽ നയൻതാരയാണ് അവതരിപ്പിച്ചത്. ഇപ്പോൾ ചിത്രത്തെ പ്രേക്ഷകർ ഏറ്റെടുത്തതിൽ ഉള്ള നന്ദി അറിയിക്കുകയാണ് നയൻതാര. ഔദ്യോഗികമായി പുറത്തുവിട്ട പ്രസ്താവനയിലൂടെയാണ് ആരാധകര്‍ക്കും സിനിമയുടെ അണിയറ പ്രവര്‍ത്തകര്‍ക്കും താരം നന്ദി അറിയിക്കുന്നത്.ഗോഡ്ഫാദറിനെ ഒരു വലിയ ബ്ലോക്ക്ബസ്റ്റര്‍ ആക്കിയതിന് എല്ലാ സിനിമാ പ്രേമികള്‍ക്കും ആരാധകര്‍ക്കും നന്ദിയെന്നും നിങ്ങളുടെ പ്രിയപ്പെട്ടവര്‍ക്കൊപ്പം തിയേറ്ററില്‍ പോയി സിനിമ കാണുന്നതില്‍ സന്തോഷമുണ്ടെന്നും നയന്‍താര പറഞ്ഞു . നയൻതാരയുടെ വാക്കുകൾ ഇങ്ങനെ “മെഗാസ്റ്റാര്‍ ചിരഞ്ജീവി ഗാരുവിനോടൊപ്പം ഒരിക്കല്‍ കൂടി സ്‌ക്രീന്‍ പങ്കിടാന്‍ കഴിഞ്ഞത് ഒരു ഭാഗ്യമാണ്. അദ്ദേഹം വളരെ നല്ലൊരു മനുഷ്യനും ഒരു പവര്‍ഹൗസ് പെര്‍ഫോമറുമാണ്. അദ്ദേഹത്തോടൊപ്പമുള്ള ഓരോ നിമിഷവും സമ്പന്നമായിരുന്നു നന്ദി ചിരഞ്ജീവി ഗാരു. തുടര്‍ച്ചയായി എന്നില്‍ വിശ്വാസമര്‍പ്പിച്ചതിനും മൂന്നാമതും ഒരു സിനിമയിലേക്ക് എന്നെ വിളിച്ചതിനും സംവിധായകന്‍ മോഹന്‍രാജാ സാറിനോട് ഞാന്‍ നന്ദി രേഖപ്പെടുത്തുന്നു. സത്യപ്രിയ ഒരുപാട് ലെയറുകളുള്ള സങ്കീര്‍ണമായ കഥാപാത്രമാണ്, എന്നിലുള്ള സംവിധായകന്റെ വിശ്വാസമാണ് അത് സാധ്യമാക്കാന്‍ എന്നെ സഹായിച്ചത്,” നയന്‍താര കുറിച്ചു.നയന്‍താര കുറിപ്പിലൂടെ സല്‍മാന്‍ ഖാനോടും നന്ദി അറിയിച്ചു. ”എല്ലാവരും സല്‍മാന്‍ ഖാനെ സ്‌നേഹിക്കുന്നത് എന്തുകൊണ്ടാണെന്ന് ഈ സിനിമ കാണിക്കുന്നു. നിങ്ങളുടെ അതിശയിപ്പിക്കുന്ന പ്രകടനത്തിനും ഈ സിനിമയെ വലുതാക്കിയതിനും നന്ദി സര്‍” - നയൻ‌താര പറഞ്ഞു.