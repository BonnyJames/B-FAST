---
author: Beaumaris
categories:
- Entertainment
comment_count: 0
date: 2023-06-04 09:11:26
draft: false
image: https://cdn.boolokam.com/articles/2023/06/r2r2r-1024x555.jpg
like_count: 67430
share_count: 54119
tags:
- ARATTU SANTHOSH
- Santhosh Varkey
title: ആറാട്ട് അണ്ണനും ഓണസദ്യയും, ചില കുറിപ്പുകൾ
view_count: 1834596
---

**Shyam Prasad** **ആറാട്ട് അണ്ണനും ഓണസദ്യയും** അമ്മയെ തല്ലിയാലും രണ്ടു പക്ഷം എന്ന രീതി നിലവിലുള്ള നാടായതിനാൽ ആറാട്ട് അണ്ണൻ എന്നറിയപ്പെടുന്ന സന്തോഷ് വർക്കിയെ സിനിമാ പ്രവർത്തകർ മർദ്ദിച്ച സംഭവത്തിലുള്ള എന്റെ പോയിന്റുകൾ പറയാൻ ആഗ്രഹിക്കുന്നു. [](https://cdn.boolokam.com/articles/2023/06/ee1e.jpg)1\. സിനിമ ഒരു വ്യവസായമാണ് കോടികൾ എറിഞ്ഞുള്ള കളിയാണ് അതിനെ തകർക്കുന്ന പ്രവർത്തിയാണ് എന്ന് പറയുമ്പോൾത്തന്നെ ടിക്കറ്റ് എടുത്ത് സിനിമ കാണുന്നവന് അഭിപ്രായ സ്വാതന്ത്ര്യം ഇല്ലേ. ഇവിടെ ഉദാഹരണമായി ഒരു കേറ്ററിങ് സ്ഥാപനത്തിലെ / ഹോട്ടലിലെ ഓണസദ്യ നമുക്ക് പരിഗണിക്കാം. ഒരു വൺ ഡേ ബിസിനസ്സ് ഒരിക്കൽ ചെയ്തു കഴിഞ്ഞാൽ അതിന് പിന്നെ ഒരു കാര്യമായ മോഡിഫിക്കേഷൻ സാധ്യമല്ല എന്നത് കൊണ്ടാണ് ഈ ഉദാഹരണം എടുക്കുന്നത് . നിങ്ങൾ രാവിലെ 9.30ന് സദ്യ കഴിക്കുന്നു എന്ന് കരുതുക. സദ്യ നിങ്ങൾക്ക് ഇഷ്ടമായില്ല. നിങ്ങൾ പകുതി ചോദ്യം കറികളും മാത്രം കഴിച്ച് പുറത്തിറങ്ങുന്നു ഫുഡ് ഇഷ്ടപ്പെട്ടില്ല എന്ന നിങ്ങളുടെ അഭിപ്രായം മാനേജ്മെന്റിന് ഇഷ്ടപ്പെട്ടില്ല എന്ന് തീർച്ച. താങ്കളുടെ അഭിപ്രായം പ്രകടിപ്പിച്ചതിന് മർദ്ദനമാണ് പ്രതിഫലമെങ്കിൽ താങ്കൾ എങ്ങനെ പ്രതികരിക്കും. 2\. സിനിമ മുഴുവൻ കണ്ടു തീരുന്നതിനു മുന്നേ സന്തോഷ് വർക്കി റിവ്യൂ പറഞ്ഞു എന്നതാണ് അടുത്ത കുറ്റം. നേരത്തെ പറഞ്ഞ സദ്യയുടെ കാര്യം എടുക്കാം. നിങ്ങൾക്ക് ഇഷ്ടമല്ലാത്ത ഒരു ആഹാരം വിളമ്പി വച്ച മുഴുവൻ അളവിലും കഴിക്കണം എന്നിട്ട് മാത്രമേ അഭിപ്രായം പറയാവൂ എന്ന് പറഞ്ഞ് താങ്കളുടെ തൊള്ളയിൽ ആഹാരം കുത്തി നിറച്ചാൽ താങ്കൾ അത് സമ്മതിക്കുമോ? മിസ്റ്റർ പോഞ്ഞിക്കര പറഞ്ഞ ലോജിക് താൻ ചോറ് മുഴുവൻ തിന്നിട്ട് കുറിയും കാണിച്ചിട്ട് പോയാമതി. ഏത്? [caption id="attachment_398263" align="aligncenter" width="800"][![](https://cdn.boolokam.com/articles/2023/06/r2r2r-1024x555.jpg)](https://cdn.boolokam.com/articles/2023/06/r2r2r.jpg) Sadhya[/caption] 3\. അവാർഡ് ജേതാവ് ഇന്ദ്രൻസ് ഏട്ടൻ അഭിനയിച്ച സിനിമയാണ്. അതുകൊണ്ട് ഇത്തരം ഒരു സിനിമയെ മോശമാണെന്ന് പറയരുത്. പഴയിടം / ഷെഫ് സുരേഷ് പിള്ള / ലക്ഷ്മിമിനായർ ഉണ്ടാക്കിയ ഫുഡ് ആണ്. മോശം അഭിപ്രായം പറയാൻ നിങ്ങൾക്ക് അവകാശമില്ല. ഇന്ദ്രൻസ് നേടിയതിന്റെ 30 ഇരട്ടി പുരസ്കാകാരം നേടിയ നടന്മാരുടെ സിനിമകൾ ഇവിടെ നിരത്തി പൊട്ടുന്നുണ്ട്. 4\. ഞാൻ കടം വാങ്ങി എടുത്ത സിനിമയാണ്. എന്റെ ഭാര്യയുടെ കെട്ടുതാലി വരെ പണയം വച്ച് തുടങ്ങിയ കച്ചവടമാണ്. ഓക്കേ ബയ്.. ** **കൊണ്ട് നടന്നതും നീയേ ചാപ്പാ കൊണ്ട് പോയി കൊന്നതും നീയേ ചാപ്പാ....** **Abhijith Gopakumar S** സമ്പൂർണ പോളിയോ മുക്തം എന്നൊക്കെ പറയും പോലെ കേരളത്തെ സമ്പൂർണ സാക്ഷരത ഉള്ള നാട് ആക്കാൻ കഴിഞ്ഞ രണ്ടു പതിറ്റാണ്ട് ആയി നമ്മുടെ സർക്കാരുകൾ പ്രയത്നിച്ചതിൻ്റെ ഫലം ആയി പബ്ലിക് പരീക്ഷകളിൽ തോൽക്കുന്നവർ അബ്ബാസിൻ്റെ കയ്യിൽ നിന്ന് രക്ഷപ്പെട്ട കീടാണുവിനെ പോലെ 0.0009 ആയി. ഈ ജയിക്കുന്നവരെ ഒക്കെ പഠിപ്പിക്കാൻ സ്വാശ്രയം അടക്കം പലതും തുടങ്ങി എണ്ണമറ്റ ഡിഗ്രീക്കാരെ നമ്മൾ ഉണ്ടാക്കി വിടും. എന്നാല് അതിൽ പകുതിപേർക്കും ജോലി നൽകാൻ പോലും ഇവിടെ വകുപ്പില്ല.കുറെ പേര് psc എഴുതി സർകാർ ജോലി നെടും,കഴിവും പണവും സ്വാധീനവും ഉള്ള ചിലർ വിദേശത്ത് പോകും, കഴിവുള്ള പലരും നാട്ടിൽ തന്നെ പ്രൈവറ്റ് ജോലിക്ക് കേറി ജീവിതം തള്ളി നീക്കും. ബാക്കി ഉള്ള കീടാനുകൾ എന്ത് ചെയ്യും എന്ന് കരുതി ഇരുന്നപ്പോൾ ആണ് അംബാനി ജിയോ കൊണ്ട് വന്നത്. അതോടെ കൊട്ടകണക്കിനു നെറ്റ് സകലർക്കും കിട്ടി തുടങ്ങി.സിനിമാ ചാനൽ, പാട്ട് ചാനൽ, യാത്രാ ചാനൽ ,ഫുഡ് മേക്കിങ് വ്ലോഗിങ് തുടങ്ങി സെക്സ് പഠിപ്പിക്കാൻ വരെ ഇന്ന് യൂടൂബ് ചാനൽ ഉണ്ടു. ടിക്ടോക് വന്നതോടെ നാട് നീളെ നടീ നടന്മാർ ആയി. സോഷ്യൽ മീഡിയ സെലിബ്രിറ്റികളെ തട്ടിയിട്ട് നടക്കാൻ വയ്യാത്ത അവസ്ഥ. അതോടെ ഇവരെ ഇൻ്റർവ്യൂ ചെയ്തു പണം ഉണ്ടാക്കുന്ന ചാനലുകൾ ആയി അടുത്ത ട്രെൻഡ്. ബസ്സിൽ വച്ച് തുണി പൊക്കിയത് കണ്ട മോഡലും അത് പൊക്കിയവനും ഒരു പോലെ സ്വീകരണം കിട്ടുന്ന അവസ്ഥയിൽ നാട് വികസിച്ചിട്ടുണ്ട്... എല്ലാർക്കും മേലനങ്ങാതെ തിന്നണം, ബിഗ്ബോസിൽ കേറണം ഇതൊക്കെ ആണ് ലക്ഷ്യം.മുക്കിനും മൂലയ്ക്കും ഫോട്ടോഷൂട്ട് നടത്തുക അതിൻ്റെ പേരിൽ 10 വർഷം കഴിഞ്ഞ് മീടൂ നടത്തുക എന്നതൊക്കെ ഇപ്പൊൾ നമ്മുക്ക് പുതുമ അല്ല.സകലരെയും ചീത്ത വിളിച്ചു ട്രെൻഡ് ആയി ഒടുവിൽ പോലീസ് പിടിച്ച ഡവറ അണ്ണൻ ഇത് പോലെ സോഷ്യൽ മീഡിയ വളർത്തിയ ഒരുത്തൻ ആണ്.ഇവർക്ക് ഒക്കെ സോഷ്യൽ മീഡിയ അറ്റെൻഷൻ കിട്ടുക എന്നത് മാത്രം ആണ് വിഷയം. അത്തരത്തിൽ ഉള്ള രോഗത്തിൻ്റെ ഏറ്റവും വലിയ ഉദാഹരണം ആണ് ആറാട്ട് അണ്ണൻ. പുള്ളി ഒരു സിനിമയ്ക്ക് ആറാടുക ആണ് എന്ന് പറഞ്ഞത് ഏറ്റെടുത്തു പിന്നെ അയാളുടെ പുറകെ മൈക്ക് ആയി നടന്നത് ഈ മീഡിയ ഒക്കെ തന്നെ ആണ്.പുള്ളിയുടെ സെലിബ്രിറ്റികളോട് പെരുമാറുന്ന രീതി എനിക്ക് ഇഷ്ടമല്ല.എന്നാല് പക്ഷേ അയാളെ ഇങ്ങനെ കൂട്ടമായി ചേർന്ന് മർദ്ദിക്കുന്നത് വളരെ പ്രാകൃതം ആയി തോന്നി. ഒരു ജനാധിപത്യ രാജ്യത്ത് ഇതൊരു ശരിയായ പ്രവണത അല്ല. ആദ്യം ഇയാളെ തല്ലിയ മുഴുവൻ ആളുടെയും പേരിൽ ജാമ്യമില്ലാ വകുപ്പിൽ കേസ് എടുക്കണം പിന്നെ തിയേറ്ററിൽ റിവ്യൂവിന് വേണ്ടി കോലും കൊണ്ട് നിൽക്കുന്ന പരിപാടി നിർത്തലാക്കി ഉത്തരവിറക്കണം.. ക്യാഷ് മുടക്കിയാണ് ഇയാളും സിനിമ കാണുന്നത്. ബഹുബലിക്കും ഇമ്മാതിരി ഉള്ള ഓഞ്ഞ പടത്തിനും ഒരേ ടിക്കറ്റ് വിലയാണ്. കഴുത്തറപ്പൻ റേറ്റിൽ ടിക്കറ്റും എടുത്ത് ഒന്നു ദാഹിച്ചാൽ ഒരുകുപ്പി വെള്ളം മൂന്നിരട്ടി വില കൊടുത്ത് വാങ്ങി , അകത്തു കയറി അഞ്ചു പൈസക്ക് ഇല്ലാത്ത സിനിമയും കണ്ട് പുറത്തിറങ്ങുമ്പോ അഭിപ്രായം പറഞ്ഞാല് ഇടിയും. തമ്മിൽ തല്ലി തീർക്കാൻ ഇതെന്താ വടക്കൻ പാട്ടോ അതോ ജോൺ വിക് യൂണിവേഴ്സോ?ആറാട്ട് ശൊണ്ണൻ റിവ്യൂ പറഞ്ഞാല് പടത്തെ ബാധിക്കും എങ്കിൽ അയാളുടെ ആദ്യ റിവ്യൂ ആയ ആറാട്ട് ഹിറ്റ് ആകണ്ടെ..Short film എടുക്കാൻ ഉള്ള കഥയും കൊണ്ട് സിനിമ പിടിച്ചിട്ടു പൊട്ടിയാൽ അത് മറ്റുള്ളവൻ്റെ തലയിൽ വയ്ക്കരുത്... ടിക്കറ്റ് എടുക്കാൻ പണം കിട്ടുവാൻ നോട്ടടി ഒന്നും നമ്മുക്ക് ഇല്ല.....