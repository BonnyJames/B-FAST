---
author: Beaumaris
categories:
- Entertainment
comment_count: 0
date: 2023-06-13 13:36:53
draft: false
image: https://cdn.boolokam.com/articles/2023/06/dqddddd-1024x576.webp
like_count: 48825
share_count: 41399
tags:
- anju aravind
- serial
- sudhamani supera
title: സുധാമണി പവർഫുൾ ആണ് ,സൂപ്പർ ആണ്, സിമ്പിൾ ആണ്
view_count: 2103062
---

**സുധാമണി പവർഫുൾ ആണ് ,സൂപ്പർ ആണ്, സിമ്പിൾ ആണ്** **അബിൻ തിരുവല്ല** ഹിന്ദി അടക്കമുള്ള പല ഭാഷകളിൽ സംപ്രേഷണം ചെയ്ത പരമ്പരകളുടെ മലയാളം റീമേക്കാണ് 'സുധാമണി സൂപ്പർ' ആണ് എന്ന പേരിൽ സി കേരളം ചാനലിൽ ഇന്ന് സംപ്രേഷണം ആരംഭിച്ചത്. രതീഷ് സുകുമാരന്റെ തിരക്കഥയിൽ മനോജ് ശ്രീലകം ആണ് ഈ പരമ്പര സംവിധാനം ചെയ്യുന്നത്. നിഷ്കളങ്കയും, തനി നാടിൻ പുറത്തു കാര്യമായ ഒരു സാധു സ്ത്രീയാണ് സുധാമാണി. ഭർത്താവ് നഷ്ടപ്പെട്ട ഇവർ മക്കളെ വളരെ കഷ്ടപ്പെട്ടാണ് വളർത്തി വലുതാക്കിയത്. സ്നേഹസമ്പന്ന ആണെങ്കിലും തെറ്റ് കണ്ടാൽ മുഖം അടച്ച് ശാസിക്കാൻ ഒട്ടും മടിയുമില്ലാത്ത അമ്മ കൂടിയാണ് സുധാമണി ഇതാണ് പരമ്പരയുടെ ഇതിവൃത്തം. പേര് കേൾക്കുമ്പോൾ ഒരു കോമഡി സീരിയൽ, Sitcom വിഭാഗത്തിൽ പെടുന്നതാണ് എന്ന് തെറ്റിദ്ധരിക്കാൻ സാധ്യതയുണ്ട്. ഇത് തികച്ചും ഒരു പക്കാ സോഷ്യൽ സബ്ജറ്റ് ആണ്. [](https://cdn.boolokam.com/articles/2023/06/qqqqq-1.webp)എന്നാൽ ശുദ്ധ ഹാസ്യത്തിന്റെ മേമ്പൊടിയോടുകൂടിയാണ് ഈ പരമ്പര പ്രേക്ഷകരിലേക്ക് എത്തുന്നത്. ആദ്യം സൂചിപ്പിച്ച പോലെ ഹാസ്യത്തിൽ പൊതിഞ്ഞ ഒരു പരമ്പര ആയതുകൊണ്ട് തിരക്കഥയുടെ പ്ലോട്ടുകളിൽ കല്ലുകടി കൂടാതെയുള്ള കോമഡികൾ കൊണ്ടുവരാൻ തിരക്കഥാകൃത്ത് പ്രത്യേകം ശ്രദ്ധിച്ചു. വളരെ സ്വാഭാവികമായുള്ള സംഭാഷണങ്ങളാണ് ഇതിൽ ചിട്ടപ്പെടുത്തിയിട്ടുള്ളത്. മേക്കിങ്ങിനെ കുറിച്ച് പറയുകയാണെങ്കിൽ പ്രശസ്ത ടെലിവിഷൻ സംവിധായകനായ മനോജ് ശ്രീലകമാണ് ഇത് സംവിധാനം ചെയ്യുന്നത്. തന്റെ പരിമിതമായ സമയത്തിനുള്ളിൽ നിന്നുകൊണ്ട് മികച്ച രീതിയിലുള്ള മേക്കിങ് കാഴ്ചവച്ചു. കൂടാതെ വെറൈറ്റി ഷോട്ടുകൾ ചുരുങ്ങിയ സമയം കൊണ്ട് എടുക്കാൻ സാധിച്ചു എന്നത് വിജയകരമായ ഒരു കാര്യമാണ്. സുധാമണി എന്ന പ്രധാന കഥാപാത്രമായ എത്തുന്നത് അഞ്ചു അരവിന്ദ് ആണ് ഒരുകാലത്ത് സിനിമയിൽ നിറഞ്ഞുനിന്ന താരം ടെലിവിഷനിലും കുറെ വർഷമായി സജീവമാണ്. ഒരിടത്ത് ഒരിടത്ത് എന്ന കോമഡി സീരിയലിനു ശേഷം അഞ്ചു അരവിനെ ഇത്രയും എനർജി ഉൾക്കൊണ്ട് അഭിനയിച്ച ഒരു കഥാപാത്രമായി കണ്ടത് സുധാമണി സൂപ്പർ ആണ് എന്ന ഈ പരമ്പരയിലാണ്. സ്നേഹസമ്പന്യായ അമ്മയുടെ വാത്സല്യവും അതുപോലെ കൃത്യനിഷ്ഠകാരിയായ അമ്മയുടെ ഗൗരവും ഒത്തിണങ്ങിയ കഥാപാത്രമായി മാറാൻ അഞ്ചുവിന് സാധിച്ചു. നല്ല ഉശിരോടെ നിന്നുകൊണ്ട് ഉള്ള പെർഫോമൻസ് കാണുമ്പോൾ സുധാമണി പെട്ടെന്ന് തന്നെ മലയാളികൾക്ക് പ്രിയങ്കരി ആവോ എന്നതിൽ ഒരു സംശയവുമില്ല. അഞ്ചു പ്രത്യേക അഭിനന്ദനങ്ങൾ അർഹിക്കുന്നു. [![](https://cdn.boolokam.com/articles/2023/06/dqddddd-1024x576.webp)](https://cdn.boolokam.com/articles/2023/06/dqddddd.webp)അതുപോലെ എടുത്തു പറയേണ്ട ഒരു പ്രകടനമാണ് ദിവ്യ ബിനുവിന്റെ. നടിയും, ഡബ്ബിങ് ആർട്ടിസ്റ്റും, കൂടിയായ ദിവ്യ ഈ പരമ്പരയിൽ ഒരു വ്യത്യസ്തമായ കഥാപാത്രമായാണ് വരുന്നത്. സാധാരണ ദിവ്യയ്ക്ക് കിട്ടുന്ന കഥാപാത്രങ്ങൾ പക്കാ നെഗറ്റീവ് റോളുകളാണ്. ചക്കരഭരണി എന്ന കോമഡി പരമ്പരയിൽ പോലും നെഗറ്റീവ് സ്വഭാവമുള്ള സോണിയ എന്ന കഥാപാത്രമായാണ് ദിവ്യ അഭിനയിച്ചിട്ടുള്ളത്. എന്നാൽ ഇവിടെ തികച്ചും വ്യത്യസ്തമാണ് നെഗറ്റീവ് ഷെയ്ഡ് ഉണ്ടെങ്കിലും ഒരു പക്കാ വില്ലത്തി കഥാപാത്രമല്ല ദിവ്യ ഇതിൽ. ഹണി റോസ്, നവ്യ നായർ, അനുഷ്ക ഷെട്ടി, രമ്യാ കൃഷ്ണൻ അങ്ങനെ ഒരുപാട് ആർട്ടിസ്റ്റുകൾക്ക് ശബ്ദം നൽകി ആ കഥാപാത്രങ്ങളെ പൂർണ്ണതയിൽ എത്തിച്ച ഡബ്ബിങ് കലാകാരി കൂടിയായ ദിവ്യയുടെ അഭിനയം ഇതിൽ മികച്ചു നിൽക്കുന്നു. ഒപ്പം സ്വന്തം അഭിനയത്തിന് ഉള്ള ഡബ്ബിങ് എടുത്തു പറയേണ്ടതാണ് മറ്റുള്ളവർക്ക് ശബ്ദം കൊടുക്കുന്ന ദിവ്യ സ്വന്തമായും മികച്ച രീതിയിൽ തന്നെയാണ് ഡബ്ബ് ചെയ്തിട്ടുള്ളത്. ഇവർ അഭിനയിക്കുന്ന കഥാപാത്രം ഒരു ഹൈ ലെവൽ സ്റ്റാറ്റസിൽ നിൽക്കുന്ന ഒരു സ്ത്രീയാണ് . വളരെ മനോഹരമായാണ് ദിവ്യ ഇംഗ്ലീഷ് വാക്കുകൾ പ്രയോഗിക്കുന്നത്. ഇംഗ്ലീഷ് പ്രയോഗിക്കുന്നതിൽ നല്ല ഉച്ചാരണം എല്ലാവരെയും അമ്പരപ്പിക്കും. [![](https://cdn.boolokam.com/articles/2023/06/dqddqq-1024x576.webp)](https://cdn.boolokam.com/articles/2023/06/dqddqq.webp)വിഷ്ണുപ്രകാശ് വർഷങ്ങൾക്ക് ശേഷം അഭിനയിക്കുന്ന ഒരു പരമ്പര എന്ന പ്രത്യേകതയും ഇതിനു ഉണ്ട്. സി കേരളം ചാനലിൽ തിങ്കൾ മുതൽ ശനി വരെ രാത്രി 6.30നാണ് സുധാമണി സൂപ്പർ ആണ് എന്ന പരമ്പര ആരംഭിക്കുന്നത്. ഇന്ന് ആദ്യ എപ്പിസോഡ് ടെലികാസ്റ്റിംഗ് കഴിഞ്ഞു വളരെ മികച്ച അനുഭവമായിരുന്നു സുധാമണി സമ്മാനിച്ചത്. സ്ഥിരം ക്ലീഷകൾ പൊളിച്ചടുക്കി മികച്ച രീതിയിൽ പ്രേക്ഷകരിലേക്ക് പരമ്പര എത്തിച്ചേർന്നു ഇങ്ങനെ ഈ കോളിറ്റിയിൽ തന്നെ മുൻപോട്ട് പോയാൽ 500 ഇൽ അധികം എപ്പിസോഡുകൾ സുഖമായി സുധാമണി അതിജീവിക്കും. ഒരിക്കൽ കൂടി സുധാമണി സൂപ്പർ ആണ് എന്ന പരമ്പരയുടെ എല്ലാ അണിയറ പ്രവർത്തകർക്കും ആശംസകൾ അറിയിക്കുന്നു. ഒരു കോമഡി പരമ്പര കാണുന്ന അതെ അനുഭവത്തോടെ പ്രേക്ഷകർക്ക് കാണാൻ പറ്റുന്ന ഒരു ദൃശ്യവിരുന്നാണ് സുധാമണി സൂപ്പർ ആണ്....