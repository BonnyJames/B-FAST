---
author: Bonny
categories:
- Entertainment
comment_count: 0
date: 2023-08-14 05:59:44
draft: false
image: http://13.232.38.164/wp-content/uploads/2023/08/fffff-1-2-1024x477.jpg
like_count: 4372
share_count: 1490
tags:
- AK Lohithadas
- malayalam movies
- mammootty
- mudra movie
- sibi malayil
- vicharana movie
title: കാലിക പ്രസക്തമായ പ്രമേയമായിട്ടും സിബി-ലോഹി കൂട്ടുകെട്ടിൽ വന്ന മുദ്രയും വിചാരണയും
  വിസ്‌മൃതിയുടെ ആഴങ്ങളിലേക്ക് പോയ സിനിമകളാണ്
view_count: 58262
---

**Vani Jayate** ലോഹിതദാസ് സിബി മലയിൽ ടീമിന്റേതായി ഇന്നും പ്രേക്ഷകർ ഗൃഹാതുരതയോടെ ഓർക്കുന്ന ഒട്ടേറെ വിജയ ചിത്രങ്ങളുണ്ട്. അതെ സമയം ഒരുപിടി പരാജയപ്പെട്ട ചിത്രങ്ങളുമുണ്ട്. അവയിൽ റിലീസ് ചെയ്തപ്പോൾ പരാജയമായിരുന്നെങ്കിലും പിൽക്കാലത്ത് ചർച്ചകളിലെ സാന്നിധ്യം കൊണ്ട് ശ്രദ്ധേയമായി തുടർന്നു. ദശരഥം അത്തരത്തിൽ ഒന്നാണ്. തീയറ്ററിൽ റിലീസ് ചെയ്തപ്പോൾ പരാജയചിത്രമാണെന്ന് വിധിയെഴുതി തിരസ്കരിക്കപ്പെട്ട ചിത്രമായിരുന്നു. സറോഗസി പോലെ പുരോഗമനപരമായ ഒരു ആശയത്തെ സ്വീകരിക്കാൻ സമൂഹം അക്കാലത്ത് വേണ്ടത്ര തയ്യാറായിരുന്നില്ല. [caption id="attachment_407518" align="aligncenter" width="1024"][](http://13.232.38.164/wp-content/uploads/2023/08/dqqqq-4.jpg) **Lohithadas , Sibi Malayil**[/caption] എന്നാൽ പിൽക്കാലത്ത് ചർച്ച ചെയ്യപ്പെടാതെ വിസ്‌മൃതിയുടെ ആഴങ്ങളിലേക്ക് പോയ രണ്ടു സിനിമകളാണ് മുദ്രയും വിചാരണയും. ഇന്നും കാലിക പ്രസക്തമായ പ്രമേയങ്ങളും പശ്ചാത്തലവും ഉണ്ടായിട്ടും, ഈ സോഷ്യൽ മീഡിയ കാലഘട്ടത്തിൽ ചർച്ചകളിൽ അധികം പൊന്തി വരാത്ത സിനിമകളാണ്. രണ്ടിലേയും നായകൻ മമ്മൂട്ടിയാണ്. ആ നായക കഥാപാത്രങ്ങൾക്ക് മികച്ച രീതിയിൽ തന്നെ ജീവൻ നൽകാനും അദ്ദേഹത്തിന് കഴിഞ്ഞിട്ടുണ്ട്. മമ്മൂട്ടി താരപ്രഭയിൽ ജ്വലിച്ചു നിന്നിരുന്ന കാലത്ത് തന്നെയായിരുന്നു ഈ സിനിമകളുടെ റിലീസും. എന്നാലും വേണ്ടത്ര പ്രേക്ഷക ശ്രദ്ധയോ സാമ്പത്തിക വിജയമോ നേടാനാവാതെ പോയ ചിത്രങ്ങളാണ് രണ്ടും. [![](http://13.232.38.164/wp-content/uploads/2023/08/fffff-1-2-1024x477.jpg)](http://13.232.38.164/wp-content/uploads/2023/08/fffff-1-2.jpg)1989 ലാണ് മുദ്ര തീയറ്ററുകളിൽ എത്തിയത്. ഒരു ജുവനൈൽ ഹോമിന്റെ പശ്ചാത്തലത്തിൽ കഥ പറഞ്ഞ ആദ്യത്തെയും ഒരു പക്ഷെ ഏക മലയാള ചിത്രവും മുദ്ര ആയിരിക്കും. ലോകേഷ് കനകരാജ് മാസ്റ്റർ ചെയ്യുന്നതിന് മുമ്പ് അധികമാരും ആ പശ്ചാത്തലത്തിലെ ജീവിതങ്ങളുടെ കഥ പറഞ്ഞിട്ടില്ല. ജുവനൈൽ ഡിറ്റെൻഷൻ സെന്ററിൽ സൂപ്പർവൈസാറായി ചാർജ്ജെടുക്കാൻ എത്തുന്ന രാമഭദ്രൻ എന്ന കഥാപാത്രമാണ് മമ്മൂട്ടി. മൊത്തം കുത്തഴിഞ്ഞു കിടക്കുന്ന ആ അന്തരീക്ഷത്തിൽ സ്നേഹത്തിന്റെ സന്ദേശവുമായി, അവിടുത്തെ നിർഭാഗ്യവാന്മാരായ കുട്ടികളോട് അനുതാപത്തോടെ പെരുമാറി മാറ്റങ്ങൾ കൊണ്ടുവരാൻ ശ്രമിക്കുന്ന രാമഭദ്രനെ നേരിടുന്നത് നിരവധി വെല്ലുവിളികളാണ്. അവിടുത്തെ കുട്ടികളെ കുറ്റകൃത്യങ്ങൾക്കായി ദുരുപയോഗം ചെയ്യുന്ന അകത്തും പുറത്തുമുള്ള ദുഷ്ടശക്തികളെ നേരിടേണ്ടി വരുന്നു അദ്ദേഹത്തിന്. ബൈജു, മഹേഷ്, സുധീഷ് തുടങ്ങിയ അക്കാലത്തെ കൗമാരതാരങ്ങളും, മധു സുകുമാരൻ, കരമന തുടങ്ങിയ തഴക്കം വന്ന സീനിയർ താരങ്ങളും ആയിരുന്നു മറ്റു വേഷങ്ങളിൽ. എനിക്ക് തോന്നുന്നത് മഹേഷിന്റെ ഒക്കെ കരിയർ ബെസ്റ്റ് റോൾ ആയിരുന്നു അതെന്നാണ്. രാമഭദ്രൻ ഒരിക്കലും ഒരു സൂപ്പർ ഹീറോ ആയിരുന്നില്ല. സൗമ്യതയും, സ്നേഹവും, അനുതാപവും വഴിയുന്ന ഒരു ഉദ്യോഗസ്ഥനായിരുന്നു. സ്നേഹം കൊണ്ട് തിരുത്താൻ കഴിയും, മാറ്റങ്ങൾ ഉണ്ടാക്കാൻ കഴിയുമെന്ന് കരുതുന്ന ഒരു നായകൻ. മാസ്റ്ററിലെ വാത്തിയുടെ നേരെ വിരുദ്ധ ധ്രുവത്തിലായിരുന്നു രാമഭദ്രൻ. പാർവതി അടക്കമുള്ള സ്ത്രീ കഥാപാത്രങ്ങൾക്ക് കാര്യമായി ഒന്നും ചെയ്യാനില്ലാത്ത സിനിമയായിരുന്നു മുദ്ര. [![](http://13.232.38.164/wp-content/uploads/2023/08/iiioooopp-1024x576.jpg)](http://13.232.38.164/wp-content/uploads/2023/08/iiioooopp.jpg)അതിന് ഒരു വര്ഷം മുമ്പ് ഇറങ്ങിയിരുന്ന വിചാരണയിലെ അഡ്വക്കേറ്റ് സേതുമാധവൻ തന്റെ നീതിബോധത്തിന്റെ പാതയിൽ ദൃഢചിത്തനായി നിന്നത് കൊണ്ട് തോറ്റ് പോവുന്ന ദുരന്ത കഥാപാത്രമാണ്. ഒരു ട്രേയ്ഡ് യൂണിയൻ നേതാവായ ജോണിയുടെ കൊലപാതകത്തിൽ തന്റെ തന്നെ കുടുംബ ജീവിതത്തെ ബലി കഴിച്ചുകൊണ്ടും നേരിന്റെ ഭാഗത്ത് നിന്ന് ഒടുവിൽ ജീവൻ തന്നെ ഹോമിച്ച ഒരു കഥാപത്രമാണത്. ഒരു പക്ഷെ ലോഹിതദാസിന്റെ പല സിനിമകളിലും കണ്ടിട്ടുള്ള ദുരന്തം ഒരു നിയോഗം പോലെ പിന്തുടരുന്ന ഒരു മറ്റൊരു സേതുമാധവൻ തന്നെയാണ് ഇവിടെയും. സ്വപ്രയത്നം കൊണ്ട് ജീവിതത്തിൽ ഉയർന്നു വന്ന സേതുവിന് വഴികാട്ടിയും സുഹൃത്തുമായി ഉണ്ടായിരുന്നത് രാമേട്ടൻ മാത്രമായിരുന്നു. താൻ ജീവനെപ്പോലെ സ്നേഹിച്ച അനിതയ്ക്ക് പോലും തന്നെ മനസ്സിലാക്കാൻ കഴിഞ്ഞില്ലെന്ന് അറിഞ്ഞപ്പോൾ തകർന്ന സേതു സ്വയം ജീവനൊടുക്കുകയാണ്. അനിതയായി ശോഭനയും രാമേട്ടന്റെ വേഷത്തിൽ നെടുമുടിയും എത്തുമ്പോൾ, സീമ ആലീസ് എന്ന യൂണിയൻ നേതാവിന്റെ വിധവയായി ശ്രദ്ധേയമായ പ്രകടനമാണ് നടത്തുന്നത്. ജോണിയുടെ വേഷത്തിൽ ഏതാനും രംഗങ്ങളിൽ മാത്രം വന്നുപോവുന്ന ലാലു അലക്സിന് അക്കാലത്ത് തീയറ്ററിൽ നല്ല കയ്യടി കിട്ടിയിരുന്നത് ഓർക്കുന്നു. പ്രതാപചന്ദ്രന്റെയും ശ്രീനാഥിന്റെയും വില്ലൻ കഥാപാത്രങ്ങളേക്കാൾ അറപ്പും വെറുപ്പും തോന്നിപ്പിച്ചത് ജഗതിയുടെ കുട്ടപ്പൻ എന്ന അഞ്ചാം പത്തിയാണ്. എന്നാലും വിചാരണയും തീയറ്ററിൽ പരാജയമായിരുന്നു. https://youtu.be/hHOQbBzoyYQ രണ്ടു സിനിമയിലും മികച്ച ഓരോ പാട്ടുകളുണ്ട്. രണ്ടും പാടിയത് എംജി ശ്രീകുമാറാണ്. മോഹൻ സിത്താരയുടെ ഈണത്തിൽ മുദ്രയിലെ "പുതുമഴയായി പൊഴിയാം .. മധുമയമായ് ഞാൻ പാടാം .." എന്ന പാട്ട് ഒരു പക്ഷെ ദൂരദർശനിൽ ചിത്രഗീതത്തിൽ ആദ്യമായി പുറത്തു വന്ന റിലീസ് സിനിമയിലെ ഗാനമായിരുന്നു (അതുവരെ പുതിയ പാട്ടുകൾ ഒന്നും ദൂരദർശനിൽ വന്നിരുന്നില്ല). സുധീഷിനെ പ്രേക്ഷകർ ശ്രദ്ധിച്ചു തുടങ്ങിയത് ഈ ഒരു ഗാനരംഗത്തോടെയാണ്. വിചാരണയുടെ സംഗീതം ഔസേപ്പച്ചന്റേതാണ്. https://youtu.be/KMWtC9oGzzY "ഒരു പൂ വിരിയുന്ന സുഖമറിഞ്ഞു..." എന്നത് ഇന്നും കേൾക്കാൻ രസമുള്ള ഒരു മെലഡിയാണ്. മികച്ച ഓർക്കസ്ട്രേഷനും ആലാപനവും കൊണ്ട് ചിത്രയുടെയും എം ജിയുടെയും രണ്ടു വേർഷനുകളിൽ ഇറങ്ങിയ ആ ഗാനവും ശ്രദ്ധേയമായിരുന്നു.