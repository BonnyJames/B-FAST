---
author: Beaumaris
categories:
- Entertainment
comment_count: 0
date: 2022-08-17 16:00:22
draft: false
image: ''
like_count: 7086
share_count: 3404
tags:
- mammootty
- mass movies
- mohanlal
- Nazil Muhammed
- SURESHGOPI
title: പുതിയ കാലത്തെ മാസ്സ് സിനിമകൾ
view_count: 316453
---

**പുതിയ കാലത്തെ മാസ്സ് സിനിമകൾ** *********************************** **Nazil Muhammed** മസാല മാസ്സ് സിനിമകൾ കഴിഞ്ഞ ദശാബ്ദങ്ങളിൽ മലയാള സിനിമയുടെ ഒരു അവിഭാജ്യ ഘടകം ആയിരുന്നു. 1980 കളിൽ ആയിരിക്കും ഇപ്പോൾ കാണുന്ന പോലുള്ള മസാല മാസ്സ് സിനിമകൾ സജീവമായി തുടങ്ങിയത്. അതിന്റെ മുൻപ് അങ്ങനെ ഒരു ജോണർ ഉള്ളതായി തോന്നിയിട്ടില്ല. അല്ലെങ്കിൽ അന്നത്തെ മാസ്സ് സിനിമകൾക്ക് ഈ ഒരു ശൈലിയെ അല്ലായിരുന്നു എന്നും പറയാം. ഐ വി ശശിയും ജോഷിയും ഷാജി കൈലാസും ഒക്കെ ആയിരുന്നു ഇത്തരം സിനിമകളുടെ തല തൊട്ടപ്പന്മാർ. ഇത്തരം സിനിമകൾ പൊതുവെ രണ്ടു രീതിയിൽ ആണുള്ളത്. ഒന്ന് ഒരു മുണ്ടുടുത്ത വരേണ്യ നായകന്മാരുടെ സിനിമ, അല്ലെങ്കിൽ സിസ്റ്റത്തിനെതിരെ പോരാടുന്ന ഓഫീസർസ് നായകന്മാരാകുന്ന സിനിമ. ഇത് രണ്ടുമല്ലാതെ കുറച് വില്ലത്തരങ്ങളുള്ള ഗ്രേ ഷെയ്ഡ് നായകന്മാരുടെ സിനിമകൾ (eg : രാജാവിന്റെ മകൻ, ന്യൂ ഡൽഹി ) ആദ്യ കാലത്തു വന്നിരുന്നെങ്കിലും പിന്നീട് അത്തരം സിനിമകൾ കുറഞ്ഞു വന്നു. മുണ്ടുടുത്ത നായകന്മാരായി മോഹൻലാലും മമ്മൂട്ടിയും സുരേഷ് ഗോപിയും നിറഞ്ഞാടുകയിയിരുന്നു (ദേവാസുരം, ആറാം തമ്പുരാൻ, ധ്രുവം, ലേലം etc.). ഓഫീസർ വേഷങ്ങളിൽ സുരേഷ് ഗോപിയും മമ്മൂട്ടിയും ആയിരുന്നു മികച്ചു നിന്നത് (ഏകലവ്യൻ, ദി കിംഗ് etc.). 2000 ന്റെ പകുതി ആയതോടെ ഇത്തരം സിനിമകൾ ആവർത്തന വിരസത കൊണ്ട് ആളുകളെ മുഷിപ്പിച്ച തുടങ്ങി. പിന്നീട് മാസ്സ് സിനിമകൾ redefine ചെയ്യാൻ ഇതേ സൂപ്പർ താരങ്ങൾ വിജയിച്ചതും പരാജയപ്പെതുമായ പല ശ്രമങ്ങളും നടത്തി. ചിന്താമണി, ബിഗ് ബി ഒക്കെ വിജയിച്ച പരീക്ഷണങ്ങൾ ആയിരുന്നു. അടുത്ത ജനറേഷനിലെ താരങ്ങൾ മെല്ലെ ഉയർന്നു വരികയും stardom പദവിയിലേക്ക് എത്തുകയും ചെയ്തപ്പോൾ അവരും ഈ ഫോര്മുലയിൽ പടം എടുക്കാൻ ശ്രമിച്ചപ്പോഴാണ് ബിഗ് 3 സ്റ്റാർസിന്റെ സ്ക്രീൻ പ്രെസെൻസും സ്വാഗും ഇത്തരം കഥകൾ പുൾ ഓഫ് ചെയ്യാനുള്ള കഴിവും ഞാൻ ശെരിക്കും തിരിച്ചറിഞ്ഞത്. It is not a cakewalk. നെക്സ്റ്റ് ജനറേഷൻ സ്റ്റാറുകളിൽ ഒരാൾക്ക് പോലും ഒരു മാസ്സ് പോലീസ് ഓഫീസർ ഉള്ളതായി എനിക്ക് ഓർത്തെടുക്കാൻ പറ്റുന്നില്ല (വർഗം ആണ് കൂട്ടത്തിൽ എനിക്ക് ഭേദപ്പെട്ടത് എന്ന് തോന്നിയത്, അത് ഒരു കമ്പ്ലീറ്റ് മാസ്സ് മസാല മൂവി അല്ലെങ്കിലും). മുണ്ടുടുത്ത് മാസ്സ് കാണിക്കാനും പലരും ശ്രമിച്ചെങ്കിലും ആർക്കും ആ ഒരു ലെവലിൽ എത്താൻ പറ്റുന്നില്ല. റൺവേയിൽ ദിലീപ് ആണ് കൂട്ടത്തിൽ ആ പഴയ ജോണറിനോട് അടുത്തെങ്കിലും എത്തുന്നത്. കടുവയിൽ പൃഥ്വിരാജ് ഒക്കെ മാക്സിമം ശ്രമിച്ചിട്ടും ആ ഒരു ഫീൽ കിട്ടുന്നുണ്ടായിരുന്നില്ല. വേറെ സ്റ്റൈലിൽ മാസ്സ് കാണിക്കാനുള്ള ശ്രമങ്ങൾ ചിലതൊക്കെ വിജയിച്ചിട്ടുണ്ട് (eg : ഇയ്യോബിന്റെ പുസ്തകം). എന്ത് കൊണ്ടായിരിക്കും ഇങ്ങനെ സമഭാവിക്കുന്നത് എന്നതിന് എനിക്ക് തോന്നിയ ചില ഉത്തരങ്ങൾ : 1) ഈ ഒരു ജോണറിനെ redefine അല്ലെങ്കിൽ restyle ചെയ്യാൻ കഴിയാതെ പോയ സംവിധായകരും എഴുത്തുകാരും 2) പുതിയ താരങ്ങളുടെ ഫിസിക് : എല്ലാവരും ജിമ്മിൽ ഒക്കെ പോയി വളരെ ട്രിം ആയി ഇരിക്കുന്നതും നമ്മുടെ മനസ്സിൽ കുറച് തടിച്ച പഴയ നായകന്മാരുടെ ഓർമ്മകൾ നിലനിൽക്കുന്നതും 3) ഇത്തരം ടെമ്പ്ലേറ്റ് സിനിമകൾക്ക് പ്രേക്ഷകരില്ല എന്ന അണിയറ പ്രവർത്തകരുടെ തോന്നൽ, അല്ലെങ്കിൽ ആ ജോണറിൽ ഇനി പ്രത്യേകിച്ച് ഒന്നും പുതുതായി പരീക്ഷിക്കാനില്ല എന്ന തിരിച്ചറിവ്. നോട്ട് : 1\. പഴയത് പോലോത്ത സിനിമകൾ തന്നെ ഇനിയും വരണം എന്ന അഭിപ്രായം എനിക്കില്ല, എന്നാലും ഇടക്കൊക്കെ ഒരു ഫയർ ബ്രാൻഡ് പോലീസ് ഓഫിസറെയും മാടമ്പി നായകനെയും കാണാനുള്ള ഒരു ചെറിയ മോഹം. 2\. ലുസിഫെറിലും ഭീഷ്മയിലും ആ ഒരു സ്ക്രീൻ പ്രെസെൻസും സ്വാഗും വീണ്ടും കൊണ്ട് വരാൻ ബിഗ് M s നു കഴിഞ്ഞു, പാപ്പൻ കണ്ടിട്ടില്ല. 3\. ചിലപ്പോൾ 1980 കളിൽ സംഭവിച്ചത് പോലോത്ത ഒരു പാരഡിം ഷിഫ്റ്റ് സംഭവിക്കാനും പുതിയ തരം മാസ്സ് മസാല മൂവികൾ പിറവി കൊള്ളാനുമുള്ള സമയമായിരിക്കും ഇത്. Lets wait and see.