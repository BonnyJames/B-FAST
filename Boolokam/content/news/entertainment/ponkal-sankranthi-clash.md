---
author: Beaumaris
categories:
- Entertainment
comment_count: 0
date: 2023-01-15 12:56:12
draft: false
image: ''
like_count: 138108
share_count: 58448
tags:
- ajith kumar
- veerasimha reddy
- vijay
- waltair veerayya
title: പൊങ്കൽ-സംക്രാന്തി ക്ലാഷ്, ആര് മുന്നിൽ ?
view_count: 2027154
---

**കടപ്പാട് : Naveen J** **പൊങ്കൽ-സംക്രാന്തി 2023** തമിഴിലെ ഈ തലമുറയിലെ ഏറ്റവും വലിയ സ്റ്റാർസ്, തെലുഗിലെ ടോപ് സീനിയർസ്. ഈ ക്ലാഷുകൾ ആയിരുന്നു വർഷാദ്യത്തിൽ സൗത്ത് ഇന്ത്യൻ സിനിമ ഉറ്റ് നോക്കിക്കൊണ്ടിരുന്നത്. **▪️തുനിവ്‌** ഇന്റെറസ്റ്റിംഗ് പ്ലോട്ട് ആയിരുന്നു. അജിത് ഫുൾ ഓൺ എനെർജിയിൽ കിടന്ന് കളിച്ച ആദ്യത്തെ ഒരു മണിക്കൂർ ഒക്കെ രസമുണ്ടായിരുന്നു. പക്ഷെ പുള്ളിയുടെ പെർഫോമൻസ് അല്ലാതെ മറ്റൊന്നും അത്ര ഇമ്പ്രെസ്സീവ് അല്ലാത്ത ഒരു സിനിമയായി മാറി മൊത്തത്തിൽ. പ്രത്യേകിച്ച് അവസാന ഭാഗങ്ങൾ ഒക്കെ കയ്യീന്ന് പോയി എന്ന് പറയുന്ന ലെവൽ. സ്കോപ്പ് ഉള്ള ഒരുപാട് കാരക്റ്ററുകൾ സെറ്റ് ചെയ്തു വെച്ചിട്ടുണ്ടായിരുന്നെങ്കിലും ഒന്നും എവിടെയും എത്താതെ പോയി. ബോറടിയില്ലാതെ കണ്ട് തീർക്കാൻ പറ്റി. എങ്കിലും ചിത്രം 100 കോടി കടക്കുക മാത്രമല്ല രാജ്യാന്തര വിപണിയും കീഴടക്കുകയാണ്. വാസ്തവത്തിൽ, അജിത്തിന്റെ എക്കാലത്തെയും ഏറ്റവും കൂടുതൽ കളക്ഷൻ നേടിയ ചിത്രമാകുകയാണ് തുനിവ്. നിരൂപകരിൽ നിന്നും പ്രേക്ഷകരിൽ നിന്നും നല്ല പ്രതികരണങ്ങളാണ് തുനിവിന് ലഭിക്കുന്നത്. ചിത്രത്തിൽ അജിത്, മഞ്ജു വാര്യർ, സമുദ്രക്കനി എന്നിവരുടെ പ്രകടനത്തെ പ്രേക്ഷകർ പ്രശംസിക്കുകയാണ്. 2023-ലെ ഏറ്റവും കൂടുതൽ കളക്ഷൻ നേടിയ രണ്ടാമത്തെ ഇന്ത്യൻ ചിത്രമായി തുനിവ് . തുണിവ് നാലാം ദിവസത്തെ കളക്ഷനെ കുറിച്ച് പറയുമ്പോൾ ചിത്രം നാലാം ദിനം ഏകദേശം 25 കോടി രൂപ കളക്ഷൻ നേടിയെന്നാണ് റിപ്പോർട്ട്. എച്ച്.വിനോദ് എഴുതി സംവിധാനം ചെയ്ത് ബോണി കപൂർ നിർമ്മിച്ച ഒരു ആക്ഷൻ ഹീസ്റ്റ് ചിത്രമാണ് തുനിവ്. മഞ്ജു വാര്യർ, സമുദ്രക്കനി, പവാനി റെഡ്ഡി, ജോൺ കൊക്കൻ, മമതി ചാരി, അജയ്, വീര, ഭഗവതി പെരുമാൾ എന്നിവർ പ്രധാന വേഷത്തിൽ അജിത് കുമാർ അഭിനയിക്കുന്നു.  **▪️വാരിസ്** മാസ്സ് മസാല പാക്കേജിങ് ചെയ്ത ഫാമിലി എന്റർടൈൻമെന്റ് ഫോർമുലയിലുള്ള സെന്റി, കോമഡി, ആക്ഷൻ, പാട്ട്, ഡാൻസ് അങ്ങനെ എല്ലാ ചേരുവകളും ഉള്ള പാർഷ്യലി എൻജോയ് ചെയ്യാൻ പറ്റിയ സിനിമ. വിജയുടെ തന്നെ കഴിഞ്ഞ 10-15 വർഷത്തെ നല്ലതും മോശവുമായ സിനിമകൾ മുഴുവനെടുത്താലും ഏറ്റവും സ്ലോ പേസ് നരേഷനുള്ള സിനിമ. പക്ഷേ ഏറ്റവും വലിയ പ്രശ്നം ഇതൊന്നുമല്ല, ഇതേ ഫോർമാറ്റിൽ വൈകുണ്ഠപുരവും, ശ്രീമന്തുഡുവും അടക്കമുള്ള ഫാമിലി എന്റർടൈനറുകൾ അഞ്ചാറെണ്ണം ഇതിലും സ്മാർട്ട്‌ ആയിട്ടുള്ള രീതിയിൽ കഴിഞ്ഞ 10 വർഷത്തിൽ ഇറങ്ങിയിട്ടുണ്ട് എന്നതാണ്. വാരിസ് മികച്ച പ്രതികരണം നേടി മുന്നേറുകയാണ്. ലോകമെമ്പാടുമുള്ള മൂന്നാം ദിന കളക്ഷനിൽ വാരിസു 100 കോടി ക്ലബ്ബിൽ എത്തിയെന്നാണ് റിപ്പോർട്ടുകൾ. മൂന്ന് ദിവസം കൊണ്ട് 100 കോടി ബോക്‌സ് ഓഫീസ് കളക്ഷൻ നേടുന്ന വിജയുടെ പത്താം ചിത്രമാണ് വാരിസു. അതേസമയം, വാരിസുവിന്റെ ഡേ 4 ബോക്‌സ് ഓഫീസ് കളക്ഷൻ രണ്ട് തെലുങ്ക് സംസ്ഥാനങ്ങളിലും 10 കോടി രൂപയാണ്. വാരിസുവിന്റെ ലോകമെമ്പാടുമുള്ള കളക്ഷൻ ഇതുവരെ പ്രഖ്യാപിച്ചിട്ടില്ല. ഹരിയും ആശിഷോർ സോളമനും ചേർന്ന് എഴുതി വംശി പൈഡിപ്പള്ളി സംവിധാനം ചെയ്‌ത 2023-ലെ ചിത്രമാണ് വരിസു . ശ്രീ വെങ്കിടേശ്വര ക്രിയേഷൻസിന്റെയും പിവിപി സിനിമയുടെയും ബാനറിൽ ദിൽ രാജുവും സിരീഷും ചേർന്ന് നിർമ്മിച്ച ചിത്രത്തിൽ വിജയ്, രശ്മിക മന്ദന്ന എന്നിവർ അഭിനയിച്ചു . സംഗീതം തമൻ എസ്, ഛായാഗ്രഹണം കാർത്തിക് പളനി, എഡിറ്റിംഗ് പ്രവീൺ കെ എൽ. വിജയ് ഒരു പ്രധാന കഥാപാത്രത്തെ അവതരിപ്പിക്കുന്ന 66-ാമത്തെ ചിത്രമായതിനാൽ 2021 സെപ്റ്റംബറിൽ ദളപതി 66 എന്ന താൽക്കാലിക തലക്കെട്ടിലാണ് ചിത്രം പ്രഖ്യാപിച്ചത്. വിശാഖപട്ടണം, ബെല്ലാരി, ലഡാക്ക് എന്നിവിടങ്ങളിൽ ഇടയ്ക്കിടെയുള്ള ഷെഡ്യൂളുകളുള്ള ചിത്രത്തിന്റെ ഭൂരിഭാഗവും ചെന്നൈയിലും ഹൈദരാബാദിലുമായി ചിത്രീകരിച്ചു.  **▪️വീര സിംഹ റെഡ്ഢി** ബാലകൃഷ്ണയുടെ ഹീറോയിസം കാണിക്കുക എന്ന ഒറ്റ ഉദ്ദേശത്തിൽ ചെയ്തിരിക്കുന്ന സിനിമ. അതിൽ അവർ ഭാഗികമായി വിജയിച്ചിട്ടുമുണ്ട്. 30 വയസുകാരനായ ബാലകൃഷ്ണയും ശ്രുതി ഹസ്സനും ഉള്ള ആദ്യത്തെ അര മണിക്കൂറോളം സഹിച്ചാൽ, പിന്നെ അവിടം മുതൽ ഇന്റർവെൽ വരെ ഔട്ട്‌ ആൻഡ്‌ ഔട്ട്‌ മാസ്സ് ആണ്, വെടിക്കെട്ട് പോലത്തെ ഒരു പോർഷൻ. അത് തന്നെയാണ് ഒരേ സമയം പടത്തിന്റെ പോസിറ്റീവും നെഗറ്റീവും. കാരണം ആ ലെവൽ മെയിൻറ്റൈൻ ചെയ്യാൻ സെക്കന്റ്‌ ഹാഫിലെ വരി വരിയായി വരുന്ന ഒരു മാസ്സ് സീനുകൾക്കും കഴിയുന്നില്ല. ബാലകൃഷ്ണ കൂടാതെ ഏറ്റവും കൂടുതൽ സ്‌ക്രീൻ ടൈം ഉള്ളത് ഹണി റോസും വരലക്ഷ്മിയുമാണ്. രണ്ട് പേരും നന്നായിരുന്നു. 8 വലിയ ഫൈറ്റ് സീക്വൻസുകൾ, മൂന്നാല് ചെറിയ ഫൈറ്റ്സ്, പഞ്ച് ഡയലോഗുകൾ, പാട്ടുകൾ, ഹൈ വോൾടേജ് ബിജിഎം. എന്തായാലും ബോറടിക്കാനുള്ള പോയിട്ട് ഒന്ന് റീലാക്സ് ആവാനുള്ള സമയം പോലും പ്രേക്ഷകർക്ക് തരുന്നില്ല. ബാലകൃഷ്ണയുടെ വീരസിംഹ റെഡ്ഡി ആദ്യ ദിനത്തിൽ മികച്ച സംഖ്യയുമായി തുറന്നു, രണ്ടാം ദിനത്തിൽ നേരിയ ഇടിവുണ്ടായെങ്കിലും മൂന്നാം ദിവസം തെലുങ്ക് സംസ്ഥാനങ്ങളിൽ മികച്ച പ്രകടനം കാഴ്ചവച്ചു. ഓവർസീസ് റീജിയണിൽ മാത്രമാണ് ചിത്രം മികച്ച പ്രകടനം കാഴ്ചവെക്കുന്നത്. വീരസിംഹ റെഡ്ഡി തിയേറ്റർ റണ്ണിന്റെ 3 ദിവസത്തിനുള്ളിൽ 42 കോടിയുടെ ഷെയർ ശേഖരിക്കുകയും തിയേറ്റർ ബിസിനസിന്റെ 58% വീണ്ടെടുക്കുകയും ചെയ്തു.വീരസിംഹ റെഡ്ഡി റിലീസ് ചെയ്തതിന് ശേഷം ₹50 കോടി ബോക്‌സ് ഓഫീസ് കളക്ഷൻ നേടി. ആദ്യ ദിനം തന്നെ ചിത്രം രാജ്യത്തുടനീളം ₹33.6 കോടി നേടി. ഗോപിചന്ദ് മാലിനേനി രചനയും സംവിധാനവും നിർവ്വഹിച്ച ചിത്രം നിർമ്മിച്ചത് മൈത്രി മൂവി മേക്കേഴ്‌സ് ആണ്. ഹണി റോസ്, ശ്രുതി ഹാസൻ, വരലക്ഷ്മി ശരത്കുമാർ, ദുനിയ വിജയ് എന്നിവരോടൊപ്പം നന്ദമുരി ബാലകൃഷ്ണ ഇരട്ട വേഷത്തിൽ അഭിനയിക്കുന്നു. ചിത്രത്തിന്റെ സ്കോറും സൗണ്ട് ട്രാക്കും ഒരുക്കിയത് എസ് തമൻ ആണ്  **▪️വാൾടയർ വീരയ്യ** കൂട്ടത്തിൽ ഏറ്റവും ഫ്ലോയുള്ള പടമായിട്ട് തോന്നിയത് ഇതാണ്. കഥയുടെ ബേസിക് ലോജിക് ഇല്ലായ്മയും മോശം ക്ലൈമാക്സും, ഹീറോയിക് സീനുകൾക്ക് ഇമ്പാക്ട് ഇല്ലാത്തതും ആണ് പ്രധാന നെഗറ്റീവ്. പക്ഷേ രണ്ടേ മുക്കാൽ മണിക്കൂർ അത്യാവശ്യം എൻഗേജിങ് ആയിട്ട് കോമെഡിയും ചെറിയ ട്വിസ്റ്റും ടേണുകളും ഒക്കെ ചേർത്തൊരു കളർ പടം. തെലുഗ് ഇൻഡസ്ട്രിയിലെ ഏറ്റവും വല്യ സ്റ്റാറായ കഴിഞ്ഞ കുറച്ച് പടങ്ങളായി ദുരന്തം ലെവലിലേക്ക് കൂപ്പുകുത്തിയ ചിരഞ്ജീവി തന്റെ പഴയ എന്റർടൈനർ എന്ന ലെവലിലേക്ക് തിരിച്ചു പോയ പടമെന്നും പറയാം. രവിതേജ-ചിരഞ്ജീവി സീനുകളൊക്കെ അത്യാവശ്യം കിടു ആയിരുന്നു. മൊത്തത്തിൽ ചിരഞ്ജീവിയുടെ കാരക്ടറിന്റെ കോമെഡിയും ഒരു കൂൾ ആറ്റിട്യൂടും ഒക്കെ ആയി നല്ലൊരു വൈബ് ഉണ്ടായിരുന്നു പടത്തിന്. വാൾട്ടയർ വീരയ്യ ബാല കൃഷ്ണയുടെ വീരസിംഹ റെഡ്ഡി ബോക്‌സ് ഓഫീസ് കളക്ഷനോട് കടുത്ത മത്സരമാണ് നൽകുന്നത്. പ്രതീക്ഷിച്ചതുപോലെ, വീരസിംഹ റെഡ്ഡിയെക്കാൾ വാൾട്ടയർ വീരയ്യയ്ക്ക് കൂടുതൽ പ്രേക്ഷകർ ഉണ്ട്. പൊതു സംസാരം അനുസരിച്ച്, വീരസിംഹ റെഡ്ഡിയെക്കാൾ വാൾട്ടയർ വീരയ്യയെ പ്രേക്ഷകർ ഇഷ്ടപ്പെടുന്നു. വാൾട്ടയർ വീര രണ്ട് ദിവസം കൊണ്ട് 50 കോടി ക്ലബ്ബിൽ ചേർന്നു. വാൾട്ടയർ വീരയ്യ ആദ്യ ദിനം 29.60 കോടിയാണ് നേടിയത്. റിപ്പോർട്ടുകൾ പ്രകാരം, രണ്ട് തെലുങ്ക് സംസ്ഥാനങ്ങളിൽ നിന്നും വാൾട്ടയർ വീരയ്യയുടെ രണ്ടാം ദിവസത്തെ വരുമാനം ഏകദേശം 20 കോടി രൂപയാണ്. അപ്പോൾ വാൾട്ടയർ വീരയ്യയുടെ രണ്ട് ദിവസത്തെ മൊത്തം വരുമാനം 49 കോടി രൂപയാണ്. ബോബി കൊല്ലി സംവിധാനം ചെയ്ത് മൈത്രി മൂവി മേക്കേഴ്‌സ് നിർമ്മിച്ച ഒരു ആക്ഷൻ കോമഡി ചിത്രമാണ് വാൾട്ടയർ വീരയ്യ. രവി തേജ, ശ്രുതി ഹാസൻ, കാതറിൻ ട്രീസ എന്നിവർക്കൊപ്പം ചിരഞ്ജീവിയാണ് ചിത്രത്തിൽ പ്രധാന കഥാപാത്രത്തെ അവതരിപ്പിക്കുന്നത്. വാൾട്ടയർ വീരയ്യയ്ക്ക് പ്രേക്ഷകരിൽ നിന്ന് പോസിറ്റീവ് അവലോകനങ്ങൾ ലഭിക്കുന്നു, കൂടാതെ ചിരഞ്ജീവിയുടെ ആരാധകർ സിനിമയിലെ അദ്ദേഹത്തിന്റെ ബോസ് പ്രകടനത്തിൽ നിറഞ്ഞ സന്തോഷത്തിലാണ്  മൊത്തത്തിൽ പൊങ്കൽ-സംക്രാന്തി പടങ്ങൾ ഒന്നും തന്നെ ഒരു വൻ സാറ്റിസ്‌ഫാക്ഷൻ തന്നില്ല. എന്നെ സംബന്ധിച്ച് നാല് പടവും നല്ല ക്രൗഡിനൊപ്പം കണ്ടത് കൊണ്ട് എന്ജോയബിളായിരുന്നു.