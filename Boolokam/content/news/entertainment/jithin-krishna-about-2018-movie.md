---
author: Beaumaris
categories:
- Entertainment
comment_count: 0
date: 2023-05-09 08:18:02
draft: false
image: https://cdn.boolokam.com/articles/2023/05/fwfwffff-1024x576.jpg
like_count: 17546
share_count: 10066
tags:
- 2018 movie
- Featured
- jude anthany joseph
- kunchakko boban
- tovino thomas
title: '''ഡാം തുറന്നുവിട്ടു പ്രളയമുണ്ടായി'', അഥവാ ജൂഡിന്റെ ഒളിച്ചുകടത്തലുകൾ'
view_count: 407895
---

**Jithin Krishna** 2018 സിനിമ കണ്ടു... ഇഷ്ടായി എന്ന് മാത്രമല്ല, ജൂഡ് ആൻ്റണി ഞെട്ടിച്ച് കളഞ്ഞു, ഈ സിനിമ വിജയിച്ചു എങ്കിൽ അതിൻ്റെ ക്രെഡിറ്റ് സംവിധായകന് തന്നെയാണ്.. പല ഭാഗത്ത് നിന്ന് പല കഥകൾ ഒരുമിച്ച് ഒരേ സമയം പറഞ്ഞ് തുടങ്ങുക എന്നൊരു സാഹസം ഇതിൽ അണിയറപ്രവർത്തകർ എടുത്തിട്ടുണ്ട്.. അങ്ങനെ എടുക്കുമ്പോൾ ഉണ്ടാവുന്ന വെല്ലുവിളി ഒന്ന് പാളി പോയാൽ പ്രേക്ഷകർക്ക് ഒന്നും മനസിലാവാതെ, കണക്ട് ചെയ്യാൻ സാധിക്കാതെ, കണ്ടിന്യൂറ്റി ഇല്ലാതെ ഇരിക്കേണ്ടി വന്നേനെ.. എന്നാൽ സിനിമയുടെ തുടക്കം മുതൽ മുഷിപ്പിക്കാതെ സിനിമ പ്രേക്ഷകരെ എൻഗേജ് ചെയ്യിക്കുന്നുണ്ട്.. നീട്ടി വലിക്കാതെ തന്നെ കൃത്യമായ സ്ഥലത്ത് കട്ട് വരിക... എവിടെയും മുഴച്ച് നിൽക്കാതെ പല കഥകൾ വളരെ ഭംഗിയായി ബ്ലെൻഡ് ചെയുക എന്നൊക്കെ പറഞ്ഞാൽ ഇതാണ് ക്രാഫ്റ്റ്... !! [](https://cdn.boolokam.com/articles/2023/05/ffwffffwf-1.jpg) മറ്റൊന്ന് സിനിമയുടെ സെറ്റും, VFX ഉം , എഡിറ്റിംഗുമാണ്... ഒരേക്കർ സ്ഥലത്ത് ടാങ്ക് നിർമ്മിച്ചാണ് സെറ്റ് ഇട്ടത് എന്ന് എവിടെയോ വായിച്ചിട്ടുണ്ട്. സിനിമ കണ്ടപ്പോഴാണ് ഇതായിരുന്നോ ആ പറഞ്ഞ സെറ്റ് എന്ന് അന്താളിച്ച് നിന്നത്.. അത്രയേറെ ഭംഗിയായി അവരത് ചെയ്തിട്ടുണ്ട്... വെള്ളപൊക്കം വരുന്ന സീനിൽ വെള്ളം കണ്ടപ്പോൾ ആദ്യം VFX ആവാം എന്ന് തോന്നിയ സമയത്താണ് മുട്ടൊപ്പം വെള്ളത്തിലൂടെ ആളുകൾ നടന്നു പോവുന്നത് കാണുന്നത്.. അതൊക്കെ സെറ്റായിരുന്നു എന്ന് വിശ്വസിക്കാൻ പോലും സാധികാത്ത അത്ര പെർഫെക്ഷൻ.. കുറച്ചധികം വീടുകൾ വെള്ളത്തിൽ മുങ്ങുന്നതായി കാണിക്കുന്നുണ്ട്.. അതൊക്കെ സെറ്റ് തന്നെ ആയിരിക്കണം... വീടുകളിൽ വെള്ളം കേറുന്ന ഭീകര ദൃശ്യങ്ങളൊക്കെ ക്യാമെറ ആംഗിളും, ബിജിഎം ഒകെ ചേർന്ന് വന്നപ്പോൾ മലയാള സിനിമയ്ക്ക് ജൂഡ് സമ്മാനിച്ചത് മറ്റൊരു സിനിമ അനുഭവമാണ്... [![](https://cdn.boolokam.com/articles/2023/05/fwfwffff-1024x576.jpg)](https://cdn.boolokam.com/articles/2023/05/fwfwffff.jpg)അത് പോലെ പോത്തേട്ടൻ ബ്രില്യൻസ്, പല്ലിശേരി ബ്രില്യൻസ് എന്നൊക്കെ പറയുന്ന പോലെ നിരവധി സീനുകൾ ആദ്യം മുതൽ സിനിമയിൽ കാണാൻ സാധിക്കും... ചുറ്റും വെള്ളമാണെങ്കിലും കുടിക്കാൻ ഒരുതുള്ളി വെള്ളമില്ല എന്ന് പറയാതെ പറയുന്ന രണ്ടിൽ അധികം സീനുകൾ ഉണ്ടായിരുന്നു.. അതിലേക്ക് ഡയലോഗ് കുത്തി നിറയ്ക്കാതെ ജൂഡ് ബ്രില്യൻസ് കാണിച്ചിട്ടുണ്ട്... കാർട്ടൂൺ കണ്ടാണോ ഭക്ഷണം കഴിക്കുന്നത് എന്ന് കുഞ്ഞിനോട് ചോദിക്കുന്ന സ്ഥലത്തും പറയാതെ പറയുന്ന സന്ദേശങ്ങളുണ്ട്... സിദ്ധിഖിൻ്റെ കഥാപാത്രത്തിൻ്റെ മകനും മകളും പ്രതിനിധികരിക്കുന്നത് ഇന്നത്തെ തലമുറയെ ആണ്... അവരിലൂടെ പറയാതെ പറഞ്ഞ സന്ദേശങ്ങൾ നിരവധി... പലതും ആസിഫ് അലിയിലൂടെ പറയാതെ പറയാൻ ശ്രമിച്ചതും കണ്ടു... [![](https://cdn.boolokam.com/articles/2023/05/caa-1-1024x569.jpg)](https://cdn.boolokam.com/articles/2023/05/caa-1.jpg)അഭിനേതാക്കൾ എല്ലാവരും ഒന്നിനൊന്ന് മികച്ച് നിന്നിട്ടുണ്ട് എന്ന് തന്നെ പറയാം.. ടോവിനോയുടെ കഥാപാത്രം പ്രളയ സമയത്ത് നമ്മുടെ ഇടയിൽ ഉള്ള ആരുടെയെങ്കിലും മുഖം നമ്മുക്ക് ഓർമ്മ വരും.. വളരെ ഭംഗിയായി തന്നെ ആ കഥാപാത്രത്തിൻ്റെ നിഷ്കളങ്കത ചോരാതെ ടോവിനോ അത് ചെയ്തിട്ടുണ്ട്... ലാൽ ആയാലും നരേൻ ആയാലും കുഞ്ചാക്കോ ആയാലും എല്ലാവരും അവരുടെ ഭാഗം ഭംഗിയായി ചെയ്തു.. പോസറ്റീവ് നിറഞ്ഞു നിൽക്കുന്ന സിനിമയിൽ ചില നെഗറ്റീവ് പറയാൻ ആണേൽ അജു വർഗീസ് അവതരിപ്പിച്ച കഥാപാത്രവും പശ്ചാത്തലവും അനാവശ്യമായി തോന്നി... ടൂറിസ്റ്റുകൾ ബുദ്ധിമുട്ടുകൾ അനുഭവിച്ചിട്ടുണ്ട് എന്ന് കാണിക്കാൻ ഒന്നോ രണ്ടോ സീൻ തന്നെ ധാരാളമായിരുന്നു.. അതിന് അജു വർഗീസ് വേണമൊന്നും ഇല്ല.. അജുവിൻ്റെ ഡേറ്റ് കിട്ടിയത് കൊണ്ട് എവിടെയെങ്കിലും ഉൾപ്പെടുത്തണം എന്ന് കരുതി ചെയ്ത പോലെ തോന്നി ആ കഥാപാത്രവും പശ്ചാത്തലവും... [![](https://cdn.boolokam.com/articles/2023/05/8o8-1024x576.jpg)](https://cdn.boolokam.com/articles/2023/05/8o8.jpg)അത് പോലെ പ്രളയ സമയത്ത് ഊണും ഉറക്കവും ഇല്ലാതെ സോഷ്യൽ മീഡിയയിൽ വാർ റൂം പോലെ പ്രവർത്തിച്ചവരാണ് നമ്മളിൽ പലരും.. എത്ര സിസ്റ്റമാറ്റിക് ആയിട്ടാണ് അന്ന് നടന്നത് എന്ന് ഇന്നും അഭിമാനത്തോടെ ഓർക്കുന്ന ഒന്നാണ്... സോഷ്യൽ മീഡിയയിൽ ഒറ്റപെട്ടവരുടെ വിവരങ്ങൾ ആരൊക്കെയോ പോസ്റ്റ് ചെയുന്നു.. കിട്ടുന്ന അത്തരം വിവരങ്ങൾ ശേഖരിച്ച് ഒരു ഫയൽ ആക്കി മാറ്റാൻ ഒരു ടീം, ആ വിവരങ്ങൾ റെസ്ക്യൂ ടീമിനെ അറിയിക്കാൻ വേറെയൊരു ടീം.. പ്രാദേശികമായി അറിയുന്നവർ വിളിച്ച് ബന്ധപ്പെടാൻ മറ്റൊരു ടീം.. അങ്ങനെ സർക്കാർ സംവിധാനങ്ങൾക് മുകളിൽ ആരും പറയാതെ തന്നെ ഇറങ്ങി പ്രവർത്തിച്ചവരാണ് പലരും.. അത് ഒരൊറ്റ ഡയലോഗിൽ അവസാനം ഒതുക്കി എന്നത് മോശമായി പോയി എന്ന് തോന്നി..മറ്റൊന്ന് തമിഴൻ്റെ ഭാഗമാണ്... സിനിമയിൽ കട്ടിങ് വന്നത് കൊണ്ടാണോ അറിയില്ല.. കഥയുമായി കണക്ഷൻ കിട്ടാത്ത ഒരു കഥാപാത്രമായി ആ തമിഴൻ ഡ്രൈവർ മാറുന്നുണ്ട്.. അങ്ങനെഒന്ന് രണ്ട് നെഗറ്റീവാണ് ശ്രദ്ധയിൽ പെട്ടത്... എങ്കിലും മുഷിയാതെ ആർക്കും ഇഷ്ടമാവുന്ന രീതിയിലാണ് മേക്കിങ്.. must watch എന്ന് പറയാൻ സാധിക്കുന്ന ഒന്ന്.. [![](https://cdn.boolokam.com/articles/2023/05/fwffff-2-1024x576.jpg)](https://cdn.boolokam.com/articles/2023/05/fwffff-2.jpg)ഇനി ജൂഡ് ആൻ്റണിയുടെ ഒളിച്ചു കടത്തലുകളാണ്... അത് പറയാതെ പോയാൽ ജൂഡ് ആൻ്റണി എന്ത് വിചാരിക്കും..ന്യുന മർദ്ദവും പേമാരിയും ഉണ്ടായിരുന്നു എങ്കിലും വെള്ളപ്പൊക്കത്തിൽ നിന്നും പ്രളയം സംഭവിക്കുന്നത് കൃത്യമായ ധാരണ ഇല്ലാതെ ഡാം തുറന്നു വിട്ടത് കൊണ്ടാണ് എന്നാണ് സിനിമ പറഞ്ഞു വെക്കുന്നത്.. കുഞ്ചാക്കോയുടെ കഥാപാത്രം അത് കൃത്യമായി പറയുന്നുണ്ട്... അത് പോലെ Cinema is based on real kerala story and true events എന്നാണല്ലോ പറയുന്നത്.. അങ്ങനെ ആണേൽ സിനിമ ആകെ മൊത്തം പറഞ്ഞ് വെക്കുന്നത് എന്താണ്...? മാത്തച്ചനും വിന്റസ്റ്റണും പള്ളി മേടയിൽ പോയി വികാരിയെ കണ്ട് ഗൗരവം ധരിപ്പിക്കുകയും, വികാരി പള്ളി മണിയടിക്കുകയും പള്ളി മണി മുഴങ്ങിയത് കേട്ട് വരുന്ന മത്സ തൊഴിലാളികൾ കേരളത്തെ രക്ഷിച്ചത് എന്നല്ലേ...?മാത്തച്ചനും വിന്റസ്റ്റണും കളക്ടറെ കണ്ട് കാര്യം ധരിപ്പിച്ചാലും, അല്ലേൽ കളക്ടർക്ക് അങ്ങനെയൊരു ആശയം തോന്നി മാത്തച്ചനോട് ചോദിച്ചാലും കാര്യം നടന്നേനെ.. പക്ഷെ അതിൽ ഒരു ത്രിൽ ഇല്ല.. അത് പോലെ രക്ഷക്കായി മേരി മാത ബോട്ട് ഇറക്കുന്ന രംഗത്ത് മേരി മാതയുടെ മാസ്സ് എൻട്രി ശ്രദ്ധിച്ചോ... സിനിമയുടെ അവസാനം നാടിനെ രക്ഷിച്ച മേരി മാതയുടെ ഓർമ്മയ്ക്ക് ആയി മേരി മാത ബോർട്ട് സ്മാരകമാക്കി വെക്കുന്നതും കാണാം... ഇതൊക്കെ ചുമ്മാതങ്ങു കേറി വന്നതാണ് എന്ന് നമ്മൾ വിശ്വസിക്കാം.. അങ്ങനെ ശ്രദ്ധിച്ചാൽ കാണാൻ സാധിക്കുന്ന ജൂഡ് അണ്ണൻ്റെ ഒളിച്ചു കടത്തലുകൾ കാണാൻ സാധിക്കും...