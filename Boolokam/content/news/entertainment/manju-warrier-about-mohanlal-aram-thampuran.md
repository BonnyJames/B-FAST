---
author: Beaumaris
categories:
- Entertainment
comment_count: 0
date: 2023-09-15 14:47:07
draft: false
image: https://cdn.boolokam.com/articles/2023/09/VVBBB.jpg
like_count: 8659
share_count: 1855
tags:
- aram thampuran
- manju warrier
- mohanlal
title: ആറാംതമ്പുരാനിൽ ലാലേട്ടന് തന്നോടൊപ്പം അഭിനയിക്കാൻ ഇഷ്ടമല്ലെന്ന് തോന്നിയ സാഹചര്യത്തെ
  കുറിച്ച് മഞ്ജു വാര്യർ തുറന്നുപറയുന്നു
view_count: 234519
---

ആറാം തമ്പുരാൻ എന്ന സിനിമയിൽ അഭിനയിക്കാനെത്തിയപ്പോഴുണ്ടായ അനുഭവങ്ങൾ പങ്കുവെച്ച് നടി മഞ്ജു വാര്യർ. ആദ്യമായി സിനിമയിൽ അഭിനയിക്കുന്നതിനേക്കാൾ മോഹൻലാലിനെ നേരിട്ട് കണ്ടതാണ് തന്റെ ഏറ്റവും വലിയ സന്തോഷമെന്ന് അമൃത ടിവിയിലെ പരിപാടിയിൽ മഞ്ജു പറഞ്ഞു. എന്നാൽ സിനിമയിൽ അഭിനയിക്കുമ്പോൾ ലാലേട്ടന്റെ അഭിനയം തനിക്കു തെറ്റിദ്ധാരണയുണ്ടാക്കിയ സന്ദർഭം ഉണ്ടായെന്നു മഞ്ജു പറഞ്ഞു. ചില രംഗങ്ങളിൽ അദ്ദേഹം വളരെ അനായാസം അഭിനയിച്ചുവെന്നും ഒരു ഘട്ടത്തിൽ ലാലേട്ടന് തന്നോടൊപ്പം അഭിനയിക്കാൻ ഇഷ്ടമല്ലെന്ന് പോലും തോന്നിയെന്നും മഞ്ജു പറയുന്നു. എന്നാൽ ചിത്രീകരണം കഴിഞ്ഞ് ഡബ്ബിംഗ് തിയേറ്ററിൽ ചിത്രം കണ്ടപ്പോഴാണ് ലാൽ മാജിക് എന്താണെന്ന് മനസിലായതെന്ന് മഞ്ജു പറഞ്ഞു. ![](https://cdn.boolokam.com/articles/2023/09/VVBBB.jpg)‘ലാലേട്ടന്റെ മുന്നിൽ നിൽക്കുമ്പോഴും ഒരു സീനിൽ അഭിനയിക്കുമ്പോഴും അതേ വിറയലും ഭയവും എനിക്കുണ്ട്. മറ്റൊരു സിനിമയിൽ അഭിനയിക്കുമ്പോഴാണ് അറം തമ്പുരാനിലേക്ക് എന്നെ ക്ഷണിച്ചത്. അന്ന് എല്ലാവരും എന്നെ അഭിനന്ദിച്ചു. സംഭവിക്കാൻ പോകുന്നത് ഏറ്റവും വലിയ കാര്യമമെന്നും പലരും പറഞ്ഞു അതുവരെ ഞാൻ ലാലേട്ടനെ നേരിൽ കണ്ടിട്ടില്ല. സിനിമ ചെയ്യുന്നതിനേക്കാൾ എനിക്ക് അദ്ദേഹത്തെ നേരിൽ കാണാനുള്ള ആവേശമായിരുന്നു. സെറ്റിൽ വരുമ്പോളും ലാലേട്ടനോട് ഒരുപാട് സ്നേഹത്തോടെ സംസാരിക്കുമായിരുന്നു. അപ്പോഴും ഞാൻ ഭയത്തോടും ബഹുമാനത്തോടും ദൂരെ നിന്ന് അദ്ദേഹത്തെ നോക്കി. ![](https://cdn.boolokam.com/articles/2023/09/CC.jpg)പക്ഷേ, രംഗം ചിത്രീകരിക്കുമ്പോൾ ലാലേട്ടൻ അത് വളരെ ലാഘവത്തോടെയും അനായാസമായും ചെയ്യുന്നു. ഞാൻ പുതിയ ആളായതിനാൽ എന്നോടൊപ്പം അഭിനയിക്കാൻ ആഗ്രഹിക്കാത്തതുകൊണ്ടാണ് അദ്ദേഹം അങ്ങനെ ചെയ്യുന്നതെന്ന് ഞാൻ കരുതി. വെറുതെ തോന്നി. എന്നാൽ അതിന് ശേഷം ലാൽ മാജിക് എന്താണെന്ന് എനിക്ക് മനസ്സിലായത് അതേ രംഗം തിയേറ്ററിൽ കണ്ടപ്പോഴാണ്.ആറാം തമ്പുരാന്റെ ഷൂട്ടിങ്ങിനിടെ എന്റെ കൺമുന്നിൽ കണ്ടതിനേക്കാൾ 10,000 മടങ്ങ് നന്നായി അത് സ്‌ക്രീനിൽ പുനർനിർമ്മിക്കുന്നതിന്റെ മാസ്മരികത ഞാൻ കണ്ടു ,' മഞ്ജു പറഞ്ഞു.