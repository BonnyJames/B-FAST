---
author: Beaumaris
categories:
- Entertainment
comment_count: 0
date: 2022-10-06 10:15:04
draft: false
image: ''
like_count: 35502
share_count: 15984
tags:
- A.R RAHMAN
- Featured
- music director
title: ഏ ആർ റഹ്മാനെ കുറിച്ചുള്ള 34 അറിവുകൾ
view_count: 844754
---

### ഏ ആർ റഹ്മാനെ കുറിച്ചുള്ള 34 അറിവുകൾ

**ANJANA MJ** 1\. ARR ന്റെ പിതാവ് രാജഗോപാല കുലശേഖരൻ എന്ന RK ശേഖർ മലയാളത്തിൽ 25 ഓളം ചിത്രങ്ങൾക്ക് സംഗീതം നൽകിയിട്ടുണ്ട്. ചൊട്ട മുതൽ ചുടല വരെ, മനസ് മനസിന്റെ കാതിൽ, അച്ചൻ കോവിലിലാറ്റിലെ.. etc. ശ്രീകുമാരൻ തമ്പി - യേശുദാസ് / പി ജയചന്ദ്രൻ - RK ശേഖർ എന്നത് അന്നത്തെ ഒരു ഹിറ്റ് കോമ്പിനേഷൻ ആയിരുന്നു. 2\. സിദ്ധിക്ക് ലാൽ ആദ്യ ചിത്രമായ റാംജി റാവുവിൽ മ്യൂസിക് ചെയ്ത എസ് ബാലകൃഷ്ണന്റെ ഓർക്കസ്ട്ര ടീമിനെ നിയന്ത്രിച്ചതും കീബോർഡ് ആർട്ടിസ്റ്റുമായിരുന്നു എ.ആർ റഹ്മാൻ. കളിക്കളം എന്ന സോംഗിന്റെ SPB പാടിയത് ഒഴികെ ബാക്കി എല്ലാം AR റഹ്മാൻ കീ ബോർഡിൽ ചെയ്തതാണ്. ബീറ്റ്സ് ശിവമണിയും. 3\. ഉള്ളടക്കം എന്ന ചിത്രത്തിൽ ഇതേ പോലെ ഔസേപ്പച്ചന്റെ കൂടെ AR റഹ്മാൻ വർക്ക് ചെയ്തിരുന്നു. അന്തിവെയിൽ, മായാത്ത മാരിവില്ലാതാ സോംഗുകളിലെ കീ ബോർഡ് വർക്ക് അത്രയും അങ്ങേരുടെ ആണ്. 4\. 1989 ൽ ഇറങ്ങിയ വിജി തമ്പി ചെയ്ത ജയറാം, സുരേഷ് ഗോപി ചിത്രം കാലാൾപ്പടയിലെ മ്യൂസിക് ജേക്കബ് സി അലക്സാണ്ടർ ആണ്. ടിയാൻ മറ്റൊരു പടവും ചെയ്തിട്ടുമില്ല. ഇത് യഥാർഥത്തിൽ AR റഹ്മാൻ ആണെന്നും അന്ന് എസ്റ്റാബ്ലിഷ്ഡ് അല്ലാത്തത് കൊണ്ട് മറ്റേ ആൾ സ്വന്തം പേരിൽ ആക്കിയതാണെന്നും പറയുന്നു. 5\. എം.കെ അർജുനൻ മാസ്റ്റർ, സക്കീർ ഹുസൈൻ, എം എസ് വിശ്വനാഥൻ, കുന്നക്കുടി വൈദ്യനാഥൻ, ഇളയരാജ തുടങ്ങിയ മഹാരഥൻമാരുമായി ARR ആദ്യ നാളുകളിൽ വർക്ക് ചെയ്തിരുന്നു. അങ്കമാലിയിൽ നടന്ന റഹ്മാൻ ഷോയിൽ ആദ്യ ഗുരുവായ എം.കെ അർജുനൻ മാസ്റ്ററെ വേദിയിൽ വച്ച് അദ്ദേഹം ആദരിച്ചിരുന്നു. 6\. AR റഹ്മാൻ പുറത്തിറക്കിയ ഹിന്ദു ഭക്തിഗാന ആൽബമാണ് ചതുർഭുജം. ട്രാക്കുകൾ കേട്ടാൽ നമ്മൾ ഇത്രയും കാലം കേട്ടോണ്ടിരുന്നത് ഇയാൾടെ വർക്ക് ആയിരുന്നോ എന്ന് ഞെട്ടും. തീർച്ച. 7\. മെഗാസൗണ്ട്സ് എന്ന മ്യൂസിക് കമ്പനി ഔസേപ്പച്ചനുമായി ചെയ്ത മലയാളം ആൽബം ആയിരുന്നു വെൽക്കം 1990. അന്നത് റിക്കാർഡ് ചെയ്തത് AR റഹ്മാന്റെ സ്റ്റുഡിയോയിലും. വെസ്റ്റേൺ സോംഗ് എന്ന് യേശുദാസ് ഉൾപ്പടെ ഉള്ള ആളുകളുടെ പരിഹാസം നേരിട്ട ആൽബം സമ്പൂർണ പരാജയം ആയിരുന്നു. മെഗാസൗണ്ട്സ് ഈ ആൽബത്തിന്റെ തമിഴ് പതിപ്പ് അന്തിമാലൈ എന്ന പേരിൽ പുറത്തിറക്കിയപ്പോൾ തമിഴിൽ അന്ന് No.1 ആയി നിൽക്കുന്ന AR റഹ്മാന്റെ പേര് മ്യൂസിക്കിന് ചുവടെ കൊടുത്തു. ഔസേപ്പച്ചൻ റഹ്മാനെതിരെ കേസ് കൊടുത്തു. പക്ഷേ അത് ഒത്തുതീർപ്പായി. ഫലത്തിൽ മെഗാസൗണ്ട്സുമായി ഇനി ഒരു കരാറുമില്ലെന്ന് AR റഹ്മാൻ വ്യക്തമാക്കി. തിരുടാ തിരുടാ ആയിരുന്നു മെഗാ സൗണ്ട്സ് പുറത്തിറക്കിയ അവസാന ARR ആൽബം. 8\. 1993 ലെ മോഹൻലാൽ ചിത്രം വൈഷ്ണവർ എന്ന പേരിൽ പുറത്തിറങ്ങിയ ഗാനങ്ങൾ റഹ്മാൻ ഔസേപ്പച്ചനെ അസിസ്റ്റ് ചെയ്യുക മാത്രമാണ് ചെയ്തത്. ഇതിലെ തുമ്പപ്പൂവിൻ മാറിലൊതുങ്ങി എന്ന പാട്ടാണ് ഔസേപ്പച്ചൻ പിന്നീട് പൂക്കാലം വരവായി ൽ ഏതോ വാർമുകിലിൻ ആക്കി മാറ്റിയത്. വൈഷ്ണവർ യോദ്ധയ്ക്ക് ശേഷം കാസറ്റ് കമ്പനിക്കാർക്ക് തോന്നിയ ഒരു തന്ത്രം മാത്രമായിരുന്നു. ആധികാരികതയ്ക്ക് ഒരു മിമിക്രി ആർട്ടിസ്റ്റിനെ കൊണ്ട് ലാലേട്ടന്റെ ശബ്ദത്തിൽ വോയിസ് ഓവറും കൊടുത്തിരുന്നു. അതിൽ AR റഹ്മാൻ ആണ് സംഗീതം നൽകിയത് എന്ന് പറയുന്നുണ്ട്. 9\. ഏഷ്യാനെറ്റിന്റെ തീം സോംഗ് ശ്യാമ സുന്ദര കേര കേദാര ഭൂമിയുടെ സൃഷ്ടാവ് AR റഹ്മാൻ ആണ്. 10\. ശബ്ദപരമായ കാരണങ്ങളാൽ അർദ്ധരാത്രിയിലാണ് AR റഹ്മാൻ സോംഗ് റിക്കാർഡിംഗ് ചെയ്യുക. 11\. മുത്തു എന്ന പടത്തോടെയാണ് ARRന്റെ വർക്കിൽ രജനികാന്ത് ഇഷ്ടപ്പെടുന്നത്. മുത്തു കഴിഞ്ഞ് അരുണാചലം വന്നു. പിന്നീട് ARR രജനി കോംമ്പോയിൽ പടയപ്പ വന്നു. പക്ഷേ പാട്ടുകൾ ഇറങ്ങിയപ്പോൾ രജനി ആരാധകർക്ക് ഇഷ്ടമായില്ല. അവരിൽ ചിലർ ചെന്നൈയിലെ റഹ്മാന്റെ വീടിന് കല്ലെറിഞ്ഞു. പക്ഷേ പടം പുറത്തിറയപ്പോൾ നടന്നത് ചരിത്രം. രമ്യാ കൃഷ്ണന്റെ BGM ന് വരെ ഇന്ന് ഫാൻബേസ് ഉണ്ട്. 12\. റഹ്മാന്റെ വീടിനൊപ്പം ചേർന്ന സ്റ്റുഡിയോ ആണ് പഞ്ചതൻ റെക്കോർഡ് ഇൻ. പണ്ട് ഇത് മറ്റു മ്യൂസിക് ഡയറക്ടർമാർക്ക് ഇൻസ്ട്രുമെന്റ്സ് റെന്റിന് കൊടുക്കുന്ന സ്ഥാപനം ആയിരുന്നു. 13\. ഇന്ത്യയുടെ അമ്പതാം സ്വാതന്ത്ര്യ ദിനത്തോടനുബന്ധിച്ച് ഭരത് ബാല - ARR കൂട്ടുകെട്ടിൽ സോണി മ്യൂസിക് പുറത്തിറക്കിയ ആൽബമാണ് വന്ദേമാതരം. ഏറ്റവും കൂടുതൽ ഭാഷകളിൽ ആലപിക്കപ്പെട്ട ഗാനം എന്ന ഗിന്നസ് ബുക്ക് റെക്കോർഡ് ഇതിന് കിട്ടിയിട്ടുണ്ട്. സോണി മ്യൂസിക് ഇന്ത്യയുടെ ഏറ്റവും കൂടുതൽ വിറ്റഴിക്കപ്പെട്ട നോൺ ഫിലിം ആൽബം എന്ന റെക്കോർഡ് ഇപ്പഴും വന്ദേമാതരത്തിനാണ്. 14\. മലയാളം നടൻ റഹ്മാന്റെ ഭാര്യാ സഹോദരിയാണ് AR റഹ്മാന്റെ ഭാര്യ സൈറ ബാനു. 15\. AR റഹ്മാന്റെ പഴയ ഗാനങ്ങൾക്ക് പോലും അസാധ്യ റിക്കാർഡിംഗ് ക്വാളിറ്റി ഉള്ളതിന്റെ കാരണം മലയാളിയായ H ശ്രീധർ എന്ന റെക്കൊർഡിസ്റ്റ് കം സൗണ്ട് എൻജിനീയർ ആണ്. ഇദ്ദേഹം 2008ൽ അന്തരിച്ചു. 16\. ബോസ് ദി ഫോർഗോട്ടൻ ഹീറോ എന്ന പടത്തിലെ ആസാദി എന്ന സോംഗ് ഇൻഡ്യൻ ആർമി വരികൾ മാറ്റി പ്രൊമോഷൻ സോംഗ് ആയി ഉപയോഗിച്ചിരുന്നു. 17\. ഔസേപ്പച്ചൻ ഇന്നും AR റഹ്മാന് വേണ്ടി വയലിനിസ്റ്റ് ആയി വർക്ക് ചെയ്യുന്നുണ്ട്. 18\. എന്തിരൻ മ്യൂസിക് റിലീസ് ആയപ്പോൾ ആണ് മുഴുവൻ പിന്നണി ആർട്ടിസ്റ്റുകളുടെയും പേര് കാസറ്റ് കവറിൽ ഉൾപ്പെടുത്തുക എന്ന പതിവ് AR റഹ്മാൻ തുടങ്ങി വെക്കുന്നത്. 19\. ദീപാ മേത്തയുടെ ഫയർ ആണ് ARR ന്റെ ആദ്യ ഹോളിവുഡ് അരങ്ങേറ്റം. പിന്നീട് സ്ലംഡോഗ് വരെയുള്ള പടങ്ങളിൽ എല്ലാം ഒരു ഇന്ത്യൻ കണക്ഷൻ ഉണ്ടായിരുന്നു. കപ്പിൾസ് റിട്രീറ്റ് ആണ് ഈ ഇന്ത്യൻ ബന്ധം ഇല്ലാതെ വന്ന ARR ഹോളിവുഡ് ചിത്രം. 20\. JRR ടോക്കിൻസിന്റെ ലോർഡ് ഓഫ് ദി റിംഗ്സ് തിയ്യറ്റർ അഡാപ്ടേഷന്റെ സംഗിതം നിർവഹിച്ചത് AR റഹ്മാൻ ആണ്. 21\. എ. ആർ റഹ്മാൻ, Mick Jagger (ഇപ്പോൾ Stone and Stewart) Joss Stone, Dave Stewart, Damian Marley എന്നിവർ ഉള്ള മ്യൂസിക് ഗ്രൂപ്പ് ആണ് സൂപ്പർ ഹെവി. ഇവർ ഒരുമിച്ച് ആൽബങ്ങൾ ചെയ്തിട്ടുണ്ട്. 22\. ഓസ്കാറിന് പുറമേ ബാഫ്ത, ഗ്രാമി പുരസ്കാരങ്ങളും ആറ് ദേശീയ അവാർഡും AR റഹ്മാൻ നേടിയിട്ടുണ്ട്. 23\. കോമൺ വെൽത്ത് സോംഗ് (ഒയാരോ യെ ഇന്ത്യ) A R റഹ്മാന് ഒട്ടേറെ വിമർശനം നേടിത്തന്ന ഒന്നാണ്. ഷക്കീരയുടെ വക്കാ വക്കായുടെ വൻ പ്രചാരവും തൊട്ടുപുറകെ വന്ന കോമൺവെൽത്ത് അഴിമതിയും അതിന് ആക്കം കൂട്ടി. റഹ്മാൻ ഒടുവിൽ സോംഗിന് വാങ്ങിയ തുക തിരികെ കൊടുക്കുക പോലുമുണ്ടായി. ചാമ്പ്യൻസ് ലീഗ് T20 സോംഗ് (ഒൺലി ദി ബെസ്റ്റ്) പിന്നീട് റഹ്മാന്റേതായി വന്നു. ലോക ഹോക്കി വേൾഡ് കപ്പിന്റെ തീം സോംഗായ ജയ് ഹിന്ദ് ഹിന്ദ് ഇന്ത്യ പഴയ ക്ഷീണം മാറ്റുന്ന വർക്കായിരുന്നു. (വീഡിയോയിൽ ഷാറൂഖ് ഖാൻ, നയൻതാര എന്നിവർ പ്രത്യക്ഷപ്പെട്ടു). 24\. മ്യൂസിക്ക് റൈറ്റ്സ് സംബന്ധമായ ഒരു ഇഷ്യുവിൽ ഷാറൂഖ് ഖാനുമായി ഉടക്കിയ AR റഹ്മാൻ ജബ് തക് ഹെ ജാനിലെ തകർപ്പൻ വർക്കിലൂടെ ആണ് രമ്യതയിലാവുന്നത്. കമലുമായി തെന്നാലിയിൽ പിരിഞ്ഞ റഹ്മാൻ ഈയിടെയാണ് കമലിന്റെ തലൈവർ ഇറുക്കിറാനിൽ കരാറാകുന്നത്. 25\. സൽമാനുമായി AR റഹ്മാൻ മുട്ടൻ വഴക്കാണ്. സൽമാന്റെ ഇടപെടൽ കൊണ്ട് ദിൽ നെ ജി സെ അപ്നാ കഹാ എന്ന പടം 3 പാട്ട് മുഴുമിപ്പിച്ച് ARR സ്ഥലം വിടുകയായിരുന്നു. (ബാക്കി ഹിമേഷ് റഷാമിയ ചെയ്തു) പിന്നെ വർഷങ്ങൾക്ക് ശേഷം യുവരാജിൽ ഇവർ ഒന്നിച്ചു. അതി മനോഹരമായ ആൽബമായിരുന്നു അത്. പ്രസ് മീറ്റിനിടെ ഇനി സൽമാന്റെ കൂടെ വർക്ക് ചെയ്യുമോ എന്ന് ചോദിച്ചപ്പോൾ നല്ല സിനിമ ആണെൽ ചെയ്യാം എന്ന് AR മറുപടി പറഞ്ഞത് സൽമാനെ വീണ്ടും ചൊടിപ്പിച്ചു. ജയ് ഹോ എന്നത് AR റഹ്മാൻ പേറ്റൻറ് എടുത്ത പേരാണ്. ആ പേരിൽ സിനിമ എടുത്തതിന് ARR അടുത്ത പണി കൊടുത്തിട്ടുണ്ട്. (ജയ് ഹോ എന്ന ഗാനം യുവരാജിലേക്ക് ചിട്ടപ്പെടുത്തിയതായിരുന്നു.) 26\. മൈക്കിൾ ജാക്സന്റെ ഇൻവിൻസിബിൾ എന്ന ആൽബത്തിൽ ഉൾപ്പെട്ട സോംഗ് ആയിരുന്നു AR റഹ്മാനുമൊത്തുള്ള ഏകം സത്യം. 1999ൽ ഈ ഗാനം റെക്കോർഡ്‌ ചെയ്യപ്പെട്ടു. പക്ഷേ പുറത്തിറങ്ങിയില്ല. 27\. എ. ആർ റഹ്മാൻ തന്റെ കൺസർട്ടിൽ പാടിയ മറ്റൊരു സംഗീത സംവിധായകന്റെ ഗാനം മൈക്കിൾ ജാക്സന്റെ ബ്ലാക്ക് ഓർ വൈറ്റ് മാത്രമായിരിക്കും. 28\. AR റഹ്മാൻ ആരംഭിച്ച മ്യൂസിക് സ്കൂൾ ആണ് KM മ്യൂസിക് കൺസർവേറ്ററി. ചെന്നൈയിലാണിത്. സഹോദരി റൈഹാന ആണ് ഇത് നടത്തുന്നത്. ഇവിടെത്തെ സ്റ്റുഡൻസ് പുറത്തിറക്കിയ ആദ്യ ആൽബം ആണ് നഴ്സറി ഗാനങ്ങൾ അടങ്ങിയ റൈം സ്കൂൾ വിത്ത് കത്രീന കൈഫ്. KM ലെ സ്റ്റുഡൻസിൽ പലരും ഇന്ന് അറിയപ്പെടുന്ന സിംഗർസ് ആണ്. ജാവേദ് അലി, സന മൊയ്തൂട്ടി, etc. ലിഡിയൻ നാദസ്വരം ഇപ്പോൾ KM ൽ അസോസിയേറ്റ് ചെയ്യുന്നുണ്ട്. 29\. Qutub E Kripa : KM മ്യൂസിക് കൺസർവേറ്ററിയുടെ പ്രൊഡക്ട് ആണ്. ഓരോ വർഷത്തെയും ഏറ്റവും മികച്ച സ്റ്റുഡൻസാകും ഇതിൽ ഉണ്ടാവുക. ARRനൊപ്പം സിനിമകളിൽ BGMൽ ഇവർക്ക് ക്രെഡിറ്റോടെ പങ്ക് ഉണ്ടാവും. 24 മുതൽ ഇവരുടെ സാന്നിധ്യം ഉണ്ട്. 30\. Le Musk എന്നത് AR റഹ്മാൻ സംവിധാനം ചെയ്യുന്ന ചിത്രമാണ്. 8 Kയിൽ പൂർണമായും വിർച്ചൽ റിയാലിറ്റിയിൽ ആണ് ചിത്രം ഒരുങ്ങുന്നത്. 31\. 4Kയിൽ ഇന്ത്യയിൽ ആദ്യം ഷൂട്ട് ചെയ്ത് പുറത്തിറങ്ങിയത് AR റഹ്മാന്റെ റൗണാഖ് എന്ന ആൽബത്തിലെ ആബി ജാ എന്ന സോംഗിന്റെ വീഡിയോ ആണ്. യാമി ഗൗതം ആണ് വീഡിയോയിൽ അഭിനയിച്ചിരിക്കുന്നത്. 32\. സിനിമയ്ക്ക് പുറമെ പഴയ പരിപാടിയായ പരസ്യജിംഗിൾസുകളിലും ARR ഇന്നും സഹകരിക്കുന്നുണ്ട്. തരംഗമായ എയർടെൽ പരസ്യവും ടോണും ആരും മറക്കാനിടയില്ല. നോക്കിയ യ്ക്ക് വേണ്ടി റിംഗ് ടോണുകൾ, AD മ്യൂസിക് പോലും ചെയ്തിട്ടുണ്ട്. ടൊയോട്ട എത്തിയോസ് ലിവ പരസ്യം, റെനോൾട്ട് സോംഗ് (രേ രേ രേ രഫ്ത്താൻ) റൺബീർ അഭിനയിച്ചത് etc, ഹോർലിക്സിന്റെ പരസ്യം, ഹീറോ ഹോണ്ട ഹീറോ മോട്ടോർ കോർപ്പ് ആയപ്പോൾ വന്ന ഹം മേ ഹെ ഹീറോ എന്ന Ad തീം സോംഗ്, ഷീൻലക് വുഡ് പോളിഷ്, വേൾഡ്സ്പേസ് സാറ്റലൈറ്റ് റേഡിയോ ആഡ് etc അവയിൽ ചിലത് മാത്രം. തപ്പിയാൽ ഇനിയും ഉണ്ടാവും. 33\. ARR ഒരു സിനിമയിൽ കഥാപാത്രമായി അഭിനയിക്കുന്നത് മലയാള സിനിമയായ ആറാട്ടിൽ ആണ്. ബിഗിലിലെ സോംഗിൽ ഒരു അപ്പിയറൻസ് മാത്രമായി വരുന്നുണ്ട്. 34\. 99 സോംഗ്സ് എന്ന ബോളിവുഡ് സിനിമയുടെ കഥ, നിർമാണം, മ്യുസിക് AR റഹ്മാൻ ആണ്. 35\. മാരുതി സുസുക്കിയുടെ മ്യൂസിക് വിഭാഗം NEXA Musicന് വേണ്ടി AR റഹ്മാൻ ചെയ്ത You Got Me എന്ന സോംഗ് യു ട്യൂബിൽ 19 മില്യൺ വ്യൂസ് നേടി.