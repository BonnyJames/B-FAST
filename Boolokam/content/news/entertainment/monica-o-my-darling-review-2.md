---
author: Beaumaris
categories:
- Entertainment
comment_count: 0
date: 2022-11-20 06:44:17
draft: false
image: ''
like_count: 75538
share_count: 64023
tags:
- Monica
- Monica O My Darling
- O My Darling
title: ഡാർക്ക്‌ ഹ്യൂമർ നിറഞ്ഞ, ധാരാളം സസ്പെൻസ്, ട്വിസ്റ്റുകൾ ഉള്ള ചിത്രമാണ് മോണിക്ക
  ഓ മൈ ഡാർലിംഗ്
view_count: 2180511
---

Monica, O My Darling (Hindi, 2022) Streaming on Netflix. **Rakesh Manoharan Ramaswamy** ഡാർക്ക്‌ ഹ്യൂമർ നിറഞ്ഞ, ധാരാളം സസ്പെൻസ്, ട്വിസ്റ്റുകൾ ഉള്ള ചിത്രമാണ് Monica, O My Darling. ഹിന്ദി സിനിമകൾ ഒരു ഭാഗത്തു മാറ്റങ്ങളുമായി നിറഞ്ഞു നിൽക്കുമ്പോൾ അത്തരം സിനിമകളിൽ പലതിലും നായകനായ രാജ്‌കുമാർ റാവു ആണ്‌ ഇതിലെ നായകനായ ജയന്തിനെ അവതരിപ്പിക്കുന്നത്. രാജ്‌കുമാർ റാവു എന്ന പേര് ഒന്ന് കൊണ്ട് മാത്രം ആണ്‌ റിവ്യൂ, synopsis എന്നിവ പോലും നോക്കാതെ സിനിമ കണ്ടു തുടങ്ങിയതും. ചെറിയ ചുറ്റുപാടുകളിൽ നിന്നും കോർപ്പറേറ്റ് ലോകത്തിലേക്കു എത്തിയ, സ്വന്തം ആയി രൂപകൽപ്പന ചെയ്ത സാങ്കേതിക വിദ്യയിൽ വിശ്വാസം ഉള്ള ജയന്ത്, പെട്ടെന്ന് തന്നെ അയാൾ ജോലി ചെയ്യുന്ന കമ്പനിയിൽ ഉന്നത സ്ഥാനത്തു എത്തുന്നു. എന്നാൽ ഇതിനു ശേഷം അയാൾ ജോലി ചെയ്യുന്ന കമ്പനിയിൽ കുറെ മരണങ്ങൾ സംഭവിക്കുന്നു. അതിനു പിന്നിൽ ഉള്ള രഹസ്യവും കാരണങ്ങളും ആണ്‌ പിന്നീട് സിനിമ അവതരിപ്പിക്കുന്നത്. തുടക്കത്തിൽ കോമഡി ആയി പോയിരുന്ന സിനിമ പെട്ടെന്ന് ഡാർക്ക്‌ മൂഡ് ഉള്ള, എന്നാൽ അതിൽ ബ്ലാക് ഹ്യൂമർ നിറഞ്ഞ ഒരു സിനിമ ആയി മാറുകയാണ്. പല സന്ദർഭങ്ങളും chaos എന്ന് വിളിക്കാവുന്ന രീതിയിൽ മാറുന്നു.കുറെയേറെ കഥാപാത്രങ്ങൾ, ഓരോ സംഭവങ്ങളിലും ഉള്ളവരുടെ ഓരോരുത്തരുടെയും പങ്ക് എന്നിവയെല്ലാം കൂടി ആകുമ്പോൾ പല കഥാപാത്രങ്ങളെയും നമ്മൾ ഈ സിനിമയിൽ പല മരണങ്ങളിലും സംശയിക്കും. വ്യക്തിപരമായി നോക്കിയാൽ നന്നായി സിനിമ ഇഷ്ടപ്പെട്ടൂ. അവസാന സീൻ വരെ തന്ന സസ്പെൻസ് എലിമെൻറ് എന്റെ കാര്യത്തിൽ വർക്ക്‌ ഔട്ട്‌ ചെയ്തു. അത് കൊണ്ടാണ് സിനിമ ഇഷ്ടപ്പെട്ടതും. പ്രശസ്തമായ പാട്ടിന്റെ വരികൾ സിനിമയുടെ പേരായി വന്നപ്പോൾ പല പാട്ടുകൾക്കും പഴയ സിനിമകളുടെ ഛായ ഉണ്ടായിരുന്നു. സിനിമ ഇഷ്ടപ്പെടാതെ ഇരിക്കാൻ ഉള്ള കാരണം ഒന്നും കാണുന്നില്ല. കണ്ടു നോക്കൂ താൽപ്പര്യമുള്ളവർ.