---
author: Beaumaris
categories:
- Entertainment
comment_count: 0
date: 2022-12-02 12:26:11
draft: false
image: https://cdn.boolokam.com/articles/2022/12/xax-239x300.jpg
like_count: 16341
share_count: 10549
tags:
- Featured
- HIGUITA
- higuita malayalam movie
- NS MADHAVAN
- Rahul Humble Sanal
title: '''ലാൽ അമേരിക്കയിൽ'' എന്ന പേരിൽ മോഹൻലാൽ എതിർപ്പറിയിച്ചപ്പോൾ നിർമ്മാതാക്കൾ പറഞ്ഞത്,
  ടൈറ്റിൽ വിവാദം ഒരു തുടർക്കഥ, കുറിപ്പ് വായിക്കാം'
view_count: 490865
---

കേരളത്തിൽ കത്തിനിൽക്കുന്ന ഹിഗ്വിറ്റ വിവാദത്തിന്റെ പശ്ചാത്തലത്തിൽ Rahul Humble Sanal ഫേസ്ബുക്കിൽ തയ്യാറാക്കിയ കുറിപ്പ് വായിക്കാം. അദ്ദേഹം സമാനമായ ചില സംഭവങ്ങൾ മുമ്പും അവർത്തിച്ചതായി കുറിക്കുന്നുണ്ട്. അവയിലൊക്കെ ചിലതു വിവാദവും ചിലത് വിവാദ രഹിതവുമായി കടന്നുപോയിട്ടുണ്ട്. വിവാദങ്ങൾ സങ്കുചിതമനസ്കരുടെ സൃഷ്ടിയാണ് എന്നുതന്നെയാണ് കുറിപ്പിലൂടെ പറയുന്നതും. കുറിപ്പിന്റെ പൂർണ്ണരൂപം ഇങ്ങനെ ... **Rahul Humble Sanal** ഹിഗ്വിറ്റ എന്ന തൻ്റെ കഥയുടെ പേരിൽ വേറെ ആരെയും സിനിമ ഇറക്കാൻ അനുവദിക്കില്ല എന്ന് ഫിലിം ചേംബർ ഉറപ്പ് തന്നതായി NS മാധവൻ.കൊളംബിയൻ ഫുഡ്ബോൾ താരത്തിൻ്റെ പേരിന് NSമാധവന് അവകാശം വരുന്നത് ഏത് വകുപ്പിൽ ആണെന്ന് മനസിലാകുന്നില്ല... ഹിഗ്വിറ്റക്ക് വേണമെങ്കിൽ പരാതിപെടാം എന്നേ ഉള്ളൂ.വളരെ വിശാലഹൃദയർ എന്നു നമ്മൾ കരുതുന്ന കലാകാർ പലരും ഇടുങ്ങിയ ചിന്താഗതിക്കാരാണ് എന്നതിൻ്റെ ഉദാഹരണമാണിത്. മേ ഹൂo രജനീകാന്ത് എന്ന ചിത്രത്തിനെതിരെ രജനീകാന്ത് 2017ൽ കേസ് കൊടുത്തതും ഇത്തരം ഇടുങ്ങിയ ചിന്താഗതി കൊണ്ടാണ്... "മേം മാധുരി ദിക്ഷിത്ത് ബന്നാ ചാഹ്തി ഹൂം" എന്ന പേരിൽ സിനിമ ഇറങ്ങിയിട്ടുണ്ട്.. മാധുരി ദിക്ഷിത് ഒരു എതിർപ്പും പ്രകടിപ്പിച്ചതായി അറിവില്ല "ചിക്കാഗോവിൽ ചിന്തിയ രക്തം " എന്ന പേരിൽ തുടങ്ങിയ സിനിമ വർഷങ്ങൾക്ക് ശേഷം റിലീസ് ചെയ്തത് " ലാൽ അമേരിക്കയിൽ " എന്ന പേരിലാണ്... മോഹൻലാൽ എതിർപ്പറിയിച്ചപ്പോൾ നിർമ്മാതാക്കൾ പറഞ്ഞത് " ലാൽ എന്ന് ഉദ്ദേശിച്ചത് നിങ്ങളെയല്ല... ചുവപ്പ് നിറം എന്ന അർത്ഥത്തിൽ ആണ് " എന്ന് ![](https://cdn.boolokam.com/articles/2022/12/xax-239x300.jpg)ഒരേ പേരിൽ മലയാളത്തിൽ തന്നെ നിരവധി ചിത്രങ്ങൾ പുറത്ത് വന്നിട്ടുണ്ട്... കവിത പോലെ സിനിമക്ക് പേരിടുന്ന ഫാസിൽ പോലും മുൻപിറങ്ങിയ സിനിമയുടെ പേര് കോപ്പി അടിച്ചിട്ടുണ്ട്. "കൈ എത്തും ദൂരത്ത് " എം ടിയുടെ കഥയാണ് "വാനപ്രസ്ഥം " അത് സിനിമയാകുന്നതിന്‌ മുൻപേ ഷാജി എൻ കരുൺ ആ പേരിൽ സിനിമ ഇറക്കി പിന്നീട് ആ കഥ"തീർത്ഥാടനം" എന്ന പേരിലാണ് സിനിമ ആയത്.. പെരുമ്പടവത്തിൻ്റെ "ഒരു സങ്കീർത്തനം പോ ലെ " കോപ്പിയടിച്ച് ''സങ്കീർത്തനം പോലെ " എന്ന പേരിൽ സിനിമ ഇറങ്ങിയിട്ടുണ്ട്... ![](https://cdn.boolokam.com/articles/2022/12/dqffggg-300x156.jpg)പണ്ട് "ജിത്തു ഭായ് ഒരു ചോക്ളേറ്റ് ഭായ്" എന്ന പേരിൽ സന്തോഷ് പണ്ഡിറ്റ് സിനിമ പ്രഖ്യാപിച്ചപ്പോൾ മലയാള സിനിമയിലെ ഏതോ ഒരു ചൊറി ലോബി ആ പേര് ആദ്യമേ രജിസ്ട്രർ ചെയ്തു... പക്ഷേ സന്തോഷ് പണ്ഡിറ്റ് തിരിച്ച് മാസ് കാണിച്ചത് ആ സിനിമക്ക് "സൂപ്പർ സ്റ്റാർ സന്തോഷ് പണ്ഡിറ്റ് " എന്ന പേര് നൽകി റിലീസ് ചെയ്താണ്... പറക്കും തളിക എന്ന സിനിമയുടെ പേര് രജിസ്ട്രർ ചെയ്യാൻ പോയപ്പോഴും ഇതേ വിഷയം ഉണ്ടായി.. മറ്റൊരു പ്രോജക്റ്റ് ആ പേരിൽ രജിസ്ട്രർ ചെയ്തിരുന്നു.. "ഈ പറക്കും തളിക " എന്ന പേരിലാണ് സിനിമ ഇറങ്ങിയത്... ഭാർഗവി നിലയം എന്ന ടൈറ്റിലിൻ്റെ സൃഷ്ടാവ് വൈക്കം മുഹമ്മദ് ബഷീർ ആണ്... ആ പേരിൽ വീണ്ടും സിനിമ ഇറങ്ങാൻ പോകുന്നു എന്ന വാർത്ത വന്നപ്പോൾ ബഷീറിൻ്റെ കുടുംബം എതിർത്തു... പക്ഷേ സിനിമ ഇറങ്ങി... പേര് " ഈ ഭാർഗവീ നിലയം"