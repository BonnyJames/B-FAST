---
author: Beaumaris
categories:
- Entertainment
comment_count: 0
date: 2022-06-05 04:41:44
draft: false
image: https://cdn.boolokam.com/articles/2022/06/dbdbdb.jpg
like_count: 24354
share_count: 16050
tags:
- jomon
- mammootty
- samrajyam movie
title: സാമ്രാജ്യത്തിലെ അന്തിമരംഗം സെൻസർബോർഡ് കത്രികവയ്ക്കാൻ ശ്രമിച്ചതിനും നടക്കാതെ
  പോയതിനും കാരണമുണ്ടായിരുന്നു
view_count: 777685
---

**Bineesh K Achuthan** മെഗാ സ്റ്റാർ മമ്മൂട്ടിയുടെ സ്റ്റെലിഷ് ചിത്രമായ സാമ്രാജ്യത്തിന് 33 വയസ്. ആരിഫ പ്രൊഡക്ഷൻസിന് വേണ്ടി ഡി.അജ്മൽ ഹസൻ നിർമ്മിച്ച ; ജോമോൻ - ഷിബു ചക്രവർത്തി - മമ്മൂട്ടി കൂട്ട്കെട്ടിൽ പുറത്ത് വന്ന ഗ്യാംഗ്സ്റ്റർ മൂവിയായ സാമ്രാജ്യം റിലീസ് ചെയ്തിട്ട് 33 വർഷം പിന്നിടുന്നു.1990 - ജൂൺ 22 - നാണ് സാമ്രാജ്യം റിലീസായത്. ഐ.വി.ശശി - ജോൺ പോൾ - മമ്മൂട്ടി ത്രയങ്ങളുടെ അതിരാത്രത്തിന് ശേഷം മമ്മൂട്ടി സ്റ്റൈലിഷ് അധോലോക നായകനായി വരുന്ന ചിത്രം കൂടിയാണിത്. സംവിധായകൻ ജോമോൻ തന്റെ വരവറിയിച്ച ചിത്രം കൂടിയായിരുന്നു സാമ്രാജ്യം. അധോലോക നായകനായ അലക്സാണ്ടറായി മമ്മൂട്ടി തിളങ്ങിയ ഈ ചിത്രത്തിൽ പ്രതിനായക വേഷത്തിൽ കാപ്റ്റൻ രാജുവായിരുന്നു. ഉപേക്ഷിക്കപ്പെട്ട മകന്റെ അനാഥത്വം നൊമ്പരമായി മനസിൽ പേറുന്ന മകനായി മമ്മൂട്ടിയും മകനെ ഉപേക്ഷിക്കേണ്ടി വന്ന ദുഖഭാരത്താൽ ഉഴറുന്ന അമ്മയായി ശ്രീവിദ്യയും തങ്ങളുടെ കഥാപാത്രങ്ങളെ ഗംഭീരമാക്കുകയുണ്ടായി. തൊട്ടടുത്ത വർഷമിറങ്ങിയ (1991) മണിരത്നം - രജനീകാന്ത് - മമ്മൂട്ടി ടീമിന്റെ ക്ലാസിക് ചിത്രമായ ' ദളപതി ' പ്രമേയപരമായി സാമ്രാജ്യവുമുമായി ചില സാദൃശ്യങ്ങൾ പുലർത്തുന്നുണ്ട്. ഷിബു ചക്രവർത്തിയുടെ തൂലികയിൽ പിറന്ന ഈ ചിത്രം കേരളത്തിൽ വിജയം നേടിയതിലുപരി ഇതര ഭാഷകളിലെ ഗ്യാംഗ്സ്റ്റർ മൂവികൾക്ക് ഒരു റഫറൻസായി മാറുകയും ചെയ്തു. അമിതാഭ് ബച്ചനും ജാക്കി ഷ്‌റോഫുമടക്കം നിരവധി താരങ്ങൾ ഈ ചിത്രത്തിന്റെ റീമേക്കിനായി ശ്രമിക്കുകയുണ്ടായി. രജനീകാന്തിന്റെ എക്കാലത്തെയും വലിയ വിജയ ചിത്രങ്ങളിലൊന്നായ ബാഷക്ക് പ്രചോദനമായ അമിതാഭ് ബച്ചന്റെ ' ഹം ' എന്ന ചിത്രം സാമ്രാജ്യത്തിൽ നിന്നുമാണ് സ്വാധീനമുൾക്കൊണ്ടിട്ടുള്ളത്. അവിഭക്ത ആന്ധ്രയിൽ ചരിത്ര വിജയമാണ് സാമാജ്യത്തിന്റെ തെലുങ്ക് പതിപ്പിന് ഉണ്ടായത്. ഒപ്പമിറങ്ങിയ മെഗാ സ്റ്റാർ ചിരഞ്ജീവിയുടെ " രാജ വിക്രമാർക്കഡു " എന്ന ചിത്രത്തെ വരെ പിന്നിലാക്കിയാണ് സാമ്രാജ്യം അന്നാട്ടിൽ വെന്നിക്കൊടി പാറിച്ചത്. സാമ്രാജ്യത്തിലെ ജയാനൻ വിൻസന്റിന്റെ കാമറാ വർക്ക് എടുത്ത് പറയേണ്ട ഒന്നാണ്. തെലുങ്ക് പതിപ്പിന്റെ ഗംഭീര വിജയത്തെത്തുടർന്ന് അദ്ദേഹത്തെ തെലുങ്ക് സിനിമാ ലോകം ദത്തെടുക്കുകയുണ്ടായി. തുടർന്നദ്ദേഹം മലയാള ചിത്രങ്ങളേക്കാൾ തെലുങ്ക് ചിത്രങ്ങൾക്കാണധികം വർക്ക് ചെയ്തിട്ടുള്ളത്. &nbsp; ![](https://cdn.boolokam.com/articles/2022/06/dbdbdb.jpg) കഴിഞ്ഞ 31 വർഷമായി അദ്ദഹത്തിനവിടെ മുൻ നിരയിൽ തന്നെയാണ് സ്ഥാനം.ത്രില്ലടിപ്പിക്കുന്ന പശ്ചാത്തല സംഗീതം ഒരുക്കിക്കൊണ്ട് ഇളയരാജ തന്റെ ഭാഗം മികവുറ്റതാക്കി. നായക കഥാപാത്രത്തിന്റെ ഇൻട്രൊഡക്ഷൻ സീനിലെ BGM ഇന്നും ത്രില്ലിംഗായേ അനുഭവപ്പെടുകയുള്ളൂ. അഞ്ച് പതീറ്റാണ്ടിലേറെ നീളുന്ന ഇളയരാജയുടെ സംഗീത ജീവിതത്തിൽ ഒരൊറ്റ പാട്ട് പോലുമില്ലാത്ത ഒരു ചിത്രത്തിന്റെ റീ റിക്കാർഡിംഗ് അപൂർവ്വമായിരിക്കാം. യുവ പ്രേക്ഷകർ ആഘോഷമാക്കുകയും എന്നാൽ നിരവധി വിമർശനങ്ങൾ ക്ഷണിച്ചു വരുത്തുകയും ചെയ്ത ഒന്നാണ് ചിത്രത്തിന്റെ ക്ലൈമാക്സ് രംഗങ്ങൾ. കഥാവസാനം മധു അവതരിപ്പിക്കുന്ന രണ്ടാനച്ഛനായ പോലീസ് ഓഫീസറുടെ വെടിയേറ്റു മരിച്ച അലക്സാണ്ടറുടെ കല്ലറയിൽ പൂക്കൾ അർപ്പിച്ചതിന് ശേഷം ബാലനായ മകൻ സ്ലോ മോഷനിൽ കോൺവോയ് വാഹനങ്ങളിലേക്ക് നടന്നടുക്കുന്ന രംഗം വളരെ ത്രില്ലിംഗായണ് ചിത്രീകരിക്കുന്നത്. തന്റെ പിതാവിന്റെ പാത , മകനും പിന്തുടരുന്നതായി ദ്യോതിപ്പിക്കുന്ന പ്രസ്തുത രംഗം അക്രമത്തെ പ്രോത്സാഹിപ്പിക്കുന്നു എന്ന കാരണത്താൽ സെൻസർ ബോർഡിന്റെ കത്രികക്ക് വിധേയമാകേണ്ടതായിരുന്നു. കടുത്ത സമ്മർദ്ദത്തെ തുടർന്നാണതിൽ നിന്നും രക്ഷ നേടിയത് . **സാമ്രാജ്യത്തിന്റെ വിജയത്തെക്കുറിച്ച് നിർമ്മാതാവ് അജ്മൽ ഹസൻ ഇട്ട ഫേസ് ബുക്ക് പോസ്റ്റുകൾ** [caption id="attachment_337780" align="aligncenter" width="800"]![It was a different experience being the producer of mega hit movie samrajyam](https://cdn.boolokam.com/articles/2022/06/uuuui.jpg) **Ajmal Hassan : It was a different experience being the producer of mega hit movie samrajyam**[/caption] "ചിരഞ്ജീവി എന്ന ഏറ്റവും വലിയ സൂപ്പർസ്റ്റാറിന്റെ ഒരു ബ്രഹ്മാണ്ഡ സിനിമ ആന്ധ്രാ പ്രദേശിൽ റിലീസ് ആവുന്നു അതിന്റെ കൂടെ ഒരു സിനിമ ഇറക്കാൻ ഒരൊറ്റ തെലുങ്കനും ചങ്കുറപ്പില്ല..മലയാളത്തിൽ നിന്ന് ഒരു ഡബ്ബിങ് സിനിമ അവിടെ റിലീസ് ആക്കുന്നത് ആ സമയത്താണ് അതും വിരലിൽ എണ്ണാവുന്ന പ്രിന്റുകൾ മാത്രം...ചിരഞ്ജീവിയുടെ സിനിമ ഫുൾ ആവുമ്പോൾ over flow കിട്ടാൻ വേണ്ടിയാണ് ആന്ധ്രായിലെ ഒരു distributer ആ മലയാളം സിനിമ അപ്പോൾ റിലീസ് ആക്കിയത്...ആദ്യത്തെ രണ്ട് മൂന്ന് ദിവസം ചിരഞ്ജീവി പടം കാശ് വാരിക്കൂട്ടി അത് കഴിഞ്ഞപ്പോൾ സംഗതി ആകെ മാറി മദ്രാസിലെ ആ പാവം distributer ടെ ഓഫീസിലോട്ട് ആന്ധ്രായിലെ തിയേറ്റർ ഓണർമാർ വിളിയോട് വിളി മലയാളം ഡബ്ബിങ് പടത്തിന്റെ പ്രിന്റ് വേണം...ആകെ കുറഞ്ഞ പ്രിന്റ് മാത്രമേ അടിച്ചിരുന്നുള്ളു എന്താണ് അവിടെ സംഭവിക്കുന്നത് എന്ന് അയാൾക്ക് മനസ്സിലായില്ല...മൂന്നാം ദിവസം ചിരഞ്ജീവിയുടെ പടത്തിന് ഒറ്റ ആളില്ല മലയാള നടന്റെ തെലുങ്ക് ഡബ്ബിങ് സിനിമ കാണാൻ തെലുങ്കന്മാർ ഇടിച്ച് കേറി...ഇന്ന് അല്ലു അർജുന്റെ സിനിമ മലയാളികൾ കാണുന്നതിന്റെ പതിന്മടങ്ങ് ആളുകൾ അന്ന് ആ പടം കണ്ടു..Overflow കിട്ടാൻ വേണ്ടി ചുമ്മ ഡബ്ബ് ചെയ്ത് ഇറക്കിയ പടം അവിടുത്തെ ഏറ്റവും വലിയ സൂപ്പർസ്റ്റാറിന്റെ സിനിമയെ മലർത്തി അടിച്ചു...വന്നത് അലക്‌സാണ്ടർ ആയിരുന്നു... മലയാള സിനിമയിലെ എക്കാലത്തെയും മികച്ച Underworld Don.."