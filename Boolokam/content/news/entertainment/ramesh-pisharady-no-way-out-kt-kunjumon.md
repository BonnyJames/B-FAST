---
author: Beaumaris
categories:
- Entertainment
comment_count: 0
date: 2022-04-22 13:32:19
draft: false
image: ''
like_count: 67065
share_count: 32692
tags:
- Entertainment
- KT KUNJUMON
- NO WAY OUT'
- ramesh pisharody
title: പിഷാരടിയുടെ സിനിമയ്ക്ക് ബ്രഹ്മാണ്ഡ ചിത്രങ്ങളുടെ നിർമ്മാതാവിന്റെ പ്രശംസ
view_count: 1601564
---

രമേശ് പിഷാരടിയുടെ നോ വേ ഔട്ട് ഇന്ന് റിലീസ് ആയ സിനിമയാണ്. വളരെ നല്ല പ്രതികരണം ആണ് ചിത്രത്തിന് ലഭിക്കുന്നത്. ഒരു കോമഡി താരമെന്ന ലേബലിൽ നിന്നും മാറി വളരെ വ്യത്യസ്തമായ വേഷമാണ് പിഷാരടി ഈ ചിത്രത്തിൽ കൈകാര്യം ചെയുന്നത്. ചിത്രത്തിന്റെ പോസിറ്റിവ് റിവ്യൂകളിൽ സന്തോഷിക്കുന്ന പിഷാരടിക്ക് ഡബിൾ സന്തോഷം നൽകുന്ന കാര്യമാണ് അദ്ദേഹം പങ്കുവയ്ക്കുന്നത്. എന്തെന്നാൽ തമിഴിൽ ഒരുകാലത്തു സൂപ്പർ പ്രൊഡ്യൂസർ ആയി വിലസിയ സാക്ഷാൽ കെ.ടി കുഞ്ഞുമോൻ നോ വേ ഔട്ട് കണ്ടിട്ട് പിഷാരടിയെ പ്രശംസിച്ചിരിക്കുന്നു. K T കുഞ്ഞുമോന്റെ ചിത്രം വച്ച പോസ്റ്ററുകൾ കണ്ടു ജനം സിനിമയ്ക്ക് കയറിയ കാലം ഉണ്ടായിരുന്നു. മറ്റൊരു നിർമ്മാതാവിനും ലഭിക്കാത്ത ഭാഗ്യം. എന്തായാലും രമേശ് പിഷാരടി വളരെ ഹാപ്പിയാണ്. സിനിമയെ അറിഞ്ഞ ഒരു നിർമ്മാതാവിന്റെ വാക്കുകൾ എന്ന് സന്തോഷം നല്കാതിരിക്കും. പിഷാരടിയുടെ വാക്കുകൾ ഇങ്ങനെ "പാൻ ഇന്ത്യൻ, ബ്രഹ്മണ്ട സിനിമ, തുടങ്ങിയ വാക്കുകൾ ഞാൻ ആദ്യമായ് കേൾക്കുന്നത് K T കുഞ്ഞുമോൻ സാർ നിർമിച്ച ചിത്രങ്ങളിലൂടെയാണ്. താരങ്ങളെക്കാൾ ആരാധകർ ഉള്ള നിർമാതാവ്.വെള്ള കുപ്പായവും, കൊമ്പൻ മീശയും ഒക്കെ ആയി സ്‌ക്രീനിൽ വന്നു ;പ്രേക്ഷകരെ തൊഴുതു കാണിക്കുമ്പോൾ നിർമാതാവിനായിരുന്നു ആ ചിത്രങ്ങളിലെ ആദ്യത്തെ കയ്യടി. ഇന്ന് എറണാകുളത്തെത്തിയ അദ്ദേഹം എന്റെ കൊച്ചു ചിത്രം കണ്ട് നല്ല വാക്കുകൾ പറഞ്ഞപ്പോൾ അതിയായ സന്തോഷം." 

> &nbsp; 
> 
> View this post on Instagram
> 
> &nbsp; 
> 
> [A post shared by Ramesh Pisharody (@rameshpisharody)](https://www.instagram.com/p/Ccp3u15JUvL/?utm_source=ig_embed&utm_campaign=loading)