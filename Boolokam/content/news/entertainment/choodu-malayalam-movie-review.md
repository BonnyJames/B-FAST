---
author: Beaumaris
categories:
- Entertainment
comment_count: 0
date: 2023-02-19 16:07:09
draft: false
image: ''
like_count: 16548
share_count: 5592
tags:
- choodu malayalam movie
- choodu movie
title: പ്രേക്ഷകരുടെ ചൂട് കൂട്ടുന്ന 'ചൂട് '
view_count: 355202
---

**'ചൂട്'** **Muhammed Sageer Pandarathil** ബിജിനയൺ ഫിലിം ഹൗസിന്റെ ബാനറിൽ അരുൺ കിഷോർ രചനയും സംവിധാനവും നിർവഹിച്ച ചൂട് എന്ന ചിത്രം സൈന പ്ലേയിലൂടെ 2023 ജനുവരി ഒന്നാം തിയതി ആയിരുന്നു റിലീസ് ചെയ്തത്. പള്ളിയിലച്ചൻമാരുടെ പീഡനങ്ങളുടെ പരാതി പറഞ്ഞുകൊണ്ട് തുടങ്ങുന്ന ചിത്രം ദൃശ്യത്തിലേക്ക് വരുമ്പോൾ സദാനന്ദൻ ചേപ്പറമ്പിന്റെ കഥാപാത്രമായ പച്ചക്കറി കടക്കാരൻ വിജയൻ പിള്ള രാത്രി യമുന ചുങ്കപ്പള്ളിയുടെ കഥാപാത്രമായ ആൻസിയുമൊത്ത് ഒരു ലൈംഗികബന്ധം കഴിഞ്ഞ ശേഷം വിജിലേഷ് കാരയാടിന്റെ കഥാപാത്രമായ ഓട്ടോഡ്രൈവർ മണിയുമൊത്ത് വീട്ടിലേക്ക് പോകുന്നതാണ്. ചിത്രകാരിയായ ആൻസി ഒറ്റക്കാണ് താമസം. യുവതിയായ അവളുടെ ഭർത്താവ് പ്രമോദ് പുളിമലയിലിന്റെ കഥാപാത്രമായ മാത്യു, തന്റെ പോരായ്മ കൊണ്ട് കുട്ടികളുണ്ടാകാത്ത ദുഃഖത്താൽ ആത്മഹത്യ ചെയ്തതാണ്. അവൾക്ക് വിജയൻ പിള്ളയെ കൂടാതെ പിങ്കു പിള്ളയുടെ കഥാപാത്രമായ ബാങ്ക് മാനേജർ സിബിയുമായി ഒരു ചുറ്റികളിയുണ്ട്. ഇയാൾ ആ ഗ്രാമത്തിലെ കുറച്ച് യുവാക്കളുമൊത്ത് ഒരു വടംവലി ടീമും നടത്തുണ്ട്. അതിലെ ഒരു കളിക്കാരനാണ് മണിയും. https://youtu.be/yPtkQt8MLrw മണിക്കും ആൻസിയോട് താല്പര്യമാണ് എന്നാൽ അവൻ ഇതുവരെ അവളോട് അത് പറഞ്ഞിട്ടില്ല. അമ്മയും ആഴ്ചയിൽ ഒരിക്കൽ വീട്ടിലേക്ക് വരുന്ന, പട്ടണത്തിൽ ജോലിയുള്ള കുമാർ സേതുവിന്റെ കഥാപാത്രമായ ചേട്ടൻ മനോഹരനും അടങ്ങുന്നതാണ് മണിയുടെ കുടുംബം.വിജയൻ പിള്ളക്ക് ആൻസിയെ തൃപ്തിപെടുത്താൻ കഴിയാത്തതിനാലാണ് അവൾ സിബിയുമായി അടുത്തത്. എന്നാൽ അവളെ തൃപ്തിപെടുത്താനായി പിള്ള പല ലൈംഗിക ഉത്തേജന മരുന്നുകൾ കഴിക്കുന്നുണ്ട്. എന്നാലത് അങ്ങ് ശരിയാക്കുന്നുമില്ല.ഇതുവരെ സിബിയുമായി ലൈംഗികബന്ധം നടത്താത്ത അവൾ ഒരു ഒഴിവുദിവസം അയാൾക്ക് ഒരു ഷർട്ട് സമ്മാനമായി നൽകാൻ അയാളുടെ വീട്ടിലേക്ക് വരുന്നു. https://youtu.be/di-K_RORJEU എന്നാൽ അവിടെ കണ്ട കാഴ്ച അവളെ തകർത്തുകളഞ്ഞു. സിബിയും മനോഹരനും തമ്മിലുള്ള സ്വവര്‍ഗരതിയായിരുന്നു. ഈ കാഴ്ച അവളെ തന്റെ കൗമാര ഓർമകളിലേക്ക് കൊണ്ടുപോകുന്നു.ആൻസി കോളേജിലാണ് പഠിക്കുന്നത്. ഒരു ദിവസം രാത്രി അവൾക്ക് ദാഹിച്ചപ്പോൾ വെള്ളം കുടിക്കാൻ ഹാളിലേക്ക് വന്നപ്പോൾ കണ്ട കാഴ്ച, റിജേഷ് മാത്യുവിന്റെ കഥാപാത്രമായ അച്ഛൻ തോമസും ജെസ്ന സജിയുടെ കഥാപാത്രമായ അമ്മ എൽസിയും തമ്മിലുള്ള ലൈംഗികമായി ബന്ധപ്പെടുന്നതായിരുന്നു. ഇത് അവളിൽ ലൈംഗിക ചിന്തകൾ ഉണർത്തി. https://youtu.be/DorHkMpPWYM തുടർന്ന് അജിത് ജോയിയുടെ കഥാപാത്രമായ പാൽക്കാരൻ ഗോപികൃഷ്ണനുമായി അവൾ അടുക്കുന്നു. എന്നാൽ ഒരു ദിവസം കോളേജ് കഴിഞ്ഞു വീട്ടിലേക്ക് വന്ന അവൾ കണ്ട കാഴ്ച അവളെ ഞെട്ടിച്ചു കളഞ്ഞു. അച്ഛനും ഗോപികൃഷ്ണനും തമ്മിലുള്ള സ്വവ‍ർഗാനുരാഗമായിരുന്നത്. മകളുടെ മുന്നിൽ നാണം കെട്ട അയാൾ ആത്മഹത്യ ചെയ്യുന്നു.സിബിയും മനോഹരനും തമ്മിലുള്ള ബന്ധത്തെ പറ്റി ആൻസി, മണിയോട് പറയുന്നു. ഇതറിഞ്ഞ മനോഹരൻ നാട് വിടുന്നു. സിബിക്ക്, മണിയെ അഭിമുഖരിക്കാൻ കഴിയാതെ വരുന്നു. എന്നാൽ ചേട്ടന്റെ ഈ പ്രവൃത്തിയിൽ അവരിരുവരോടും ദേഷ്യമോ പരാതിയോ ഇല്ലെന്ന് മണി, സിബിയോട് പറയുന്നു. ഇതുവരെ വടം വലിയിൽ കപ്പടിക്കാത്ത അവർക്ക് കപ്പ് നേടാനുള്ള ഒരു അസുലഭ അവസരത്തിലായിരുന്നു ഈ സംഭവങ്ങൾ നടക്കുന്നത്. എന്നാൽ മണിയുടെ ഈ സംഭാഷണത്തോടെ കളിയിലേക്ക് അവർ തിരിച്ചു വരുന്നു. https://youtu.be/HzPVNDMaImQ ഒരു ക്രിസ്തുമസ് രാത്രി മണി തന്റെ പ്രണയം ആൻസിയോട് പറയുന്നു. കുണ്ടനും ഷണ്ഡനുമല്ലെങ്കിൽ കപ്പടിച്ചു വന്നാൽ എന്റെ വാതിൽ നിനക്കായി തുറന്നിടുമെന്ന് ആൻസി അവനോട് പറയുന്നു. ആ ഉത്തേജനത്തിൽ അവനും കൂട്ടരും ആ വടംവലി മത്സരത്തിൽ കപ്പ് നേടുന്നു. തുടർന്ന് കുളിച്ചു കുട്ടപ്പനായി പുതിയ ഷർട്ടും ഇട്ട് ആൻസിയുടെ വീട്ടിലേക്ക് വരുന്ന അവനവിടെ കാണാൻ കഴിയുന്നത് അവളുടെ മൃതദേഹമാണ്...... ശരത് വി ദേവും വിപിൻ ഷാജിയും ചേർന്നുള്ള ഛായാഗ്രഹണവും അപ്പു എൻ ഭട്ടതിരിയുടെ ചിത്രസംയോജനവും അൻവർ അലിയുടെയും സത്യൻ അന്തിക്കാടിന്റെയും വരികളും രാംഗോപാൽ ഹരികൃഷ്ണന്റെ സംഗീതവും ജയസൂര്യ എസ്.ജെയുടെ പശ്ചാത്തലസംഗീതവും ചിത്രത്തെ കൂടുതൽ മികച്ചതാക്കുന്നുണ്ട്.