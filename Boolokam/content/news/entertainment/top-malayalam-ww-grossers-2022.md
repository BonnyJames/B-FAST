---
author: Beaumaris
categories:
- Entertainment
comment_count: 0
date: 2022-08-26 04:48:35
draft: false
image: https://cdn.boolokam.com/articles/2022/08/fwfw-2.webp
like_count: 128492
share_count: 29640
tags:
- Featured
- malayalam movies
- top grossers 2022
title: ഈവർഷം ഏറ്റവും കളക്ഷൻ നേടിയ സിനിമകൾ, മമ്മൂട്ടിയും സുരേഷ്‌ഗോപിയും പൃഥ്വിരാജും
  ടൊവീനോയും കസറി !
view_count: 2189521
---

കോവിഡ് കാലത്തുനിന്നും തിയേറ്ററുകൾ കരകയറിക്കൊണ്ടിരിക്കുകയാണ്. അനവധി ചിത്രങ്ങളാണ് വമ്പൻ കളക്ഷൻ നേടിയിരിക്കുന്നത്. തിയേറ്ററുകളിൽ ആളുകൾ എത്തുന്നില്ല എന്ന പരാതിക്കിടയിൽ ആണ് ഇത്രയും ചിത്രങ്ങൾ വൻ വിജയൻ നേടിയത് എന്നത് ശ്രദ്ധേയമാണ്. മൂവി റീല് എന്ന ഫേസ്ബുക് പേജ് പങ്കുവച്ച റിപ്പോർട്ടിൽ ആണ് ഇക്കൊല്ലം ഏറ്റവുമധികം പണംവാരിയ ചിത്രങ്ങളെ കുറിച്ചുള്ള വിവരങ്ങൾ ഉൾക്കൊള്ളിച്ചത്. ഒന്നാംസ്ഥാനം ഭീഷപർവ്വത്തിനു തന്നെയാണ് . ബിഗ് ബിക്ക് ശേഷം മമ്മൂട്ടി – അമൽ നീരദ് എന്ന് കേട്ടപ്പോൾ തോന്നിയ പ്രതീക്ഷ അതേ പോലെ നില നിർത്തിയ തിയേറ്റർ അനുഭവമെന്ന് ഭീഷ്മപർവ്വത്തെ പറയാം. ഗോഡ്ഫാദറിന്റെ ആദ്യസീനിനെ ഓർമിപ്പിക്കുന്ന സീൻ തൊട്ട്, അവസാനത്തെ സീൻ വരെ വന്നവരും, പോയവരുമൊക്കെ വളരെ മികച്ച പ്രകടനങ്ങൾ കാഴ്ച്ച വെച്ചു. റിലീസ് ദിവസം മുതൽ തിയേറ്ററുകളിൽ ഹൌസ് ഫുൾ ഷോകൾ ആയിരുന്നു. ആദ്യ നാല് ദിവസം കൊണ്ട് മമ്മൂട്ടി അമല്‍ നീരദ് ടീമിന്റെ ഭീഷ്മപര്‍വ്വം റെക്കോര്‍ഡ് കളക്ഷനാണ് നേടിയത്. ഏറ്റവും മുന്നില്‍ നില്‍ക്കുന്നത് ഭീഷ്മപര്‍വ്വമാണ്. മലയാളത്തിലെ പണംവാരി പടങ്ങളുടെ പട്ടികയില്‍ മുന്‍പന്തിയിലുള്ള മോഹന്‍ലാലിന്റെ ലൂസിഫറിന്റെ നാല് ദിവസത്തെ ബോക്‌സ്ഓഫീസ് ഭീഷ്മപര്‍വ്വം മറികടന്നിരുന്നുവെന്ന് ഫിയോക് അറിയിച്ചിരുന്നു. മൂവി റീല്‍സിന്റെ റിപ്പോര്‍ട്ട് പ്രകാരം 88.10 കോടിയാണ് ഭീഷ്മപര്‍വ്വത്തിന് തിയേറ്ററുകളില്‍ നിന്ന് മാത്രം ലഭിച്ചത്. രണ്ടാം സ്ഥാനം പ്രണവ് മോഹൻലാലിനെ നായകനാക്കി വിനീത് ശ്രീനിവാസൻ സംവിധാനം ചെയ്ത ഹൃദയം എന്ന സിനിമയാണ്. ഹൃദയത്തിന് 55.25 കോടിയാണ് കളക്ഷന്‍ ലഭിച്ചത്. തിയേറ്ററുകളില്‍ മികച്ച അഭിപ്രായമായിരുന്നു ചിത്രത്തിന് ലഭിച്ചത്. പ്രേക്ഷകര്‍ ഏറെ ആവേശത്തോടെയാണ് ചിത്രത്തെ സ്വീകരിച്ചത്.. ചിത്രത്തിലെ ‘ദര്‍ശന’ എന്ന ഗാനം ഇതിനോടകം തന്നെ ഹിറ്റ് ചാര്‍ട്ടില്‍ ഇടം പിടിച്ചിരുന്നു. നിരൂപകപ്രശംസ ഏറെ പിടിച്ചുപറ്റിയ ഈ സിനിമ കാമ്പസും പ്രണയവും ജീവിതവും എല്ലാം നമുക്ക് മുന്നിൽ വയ്ക്കുന്നു . രണ്ടുകാലങ്ങളിൽ വ്യക്തികൾക്കുണ്ടാകുന്ന ജീവിതപരവും സ്വഭാവപരമായതുമായ പരിണാമങ്ങളെയും കാണിച്ചുതരുന്നു. ഹൃദയം ഹൃദ്യമാകുന്നത് അതുകൊണ്ടുതന്നെയാണ്. ![](https://cdn.boolokam.com/articles/2022/08/fwfw-2.webp)മൂന്നാമത്തെ ചിത്രം പൃഥ്വിരാജ്, സുരാജ് വെഞ്ഞാറമൂട് എന്നിവര്‍ പ്രധാന കഥാപാത്രങ്ങളായെത്തിയ ജനഗണമന എന്ന ചിത്രമാണ്. 50.8കോടിയാണ് തിയേറ്ററുകളില്‍ നിന്ന് മാത്രം ചിത്രത്തിന് ലഭിച്ചതെന്ന് പറയുന്നു. പൃഥ്വിരാജ് സുരാജ് വെഞ്ഞാറമൂട് എന്നിവരെ പ്രധാന കഥാപാത്രമാക്കി ഡിജോ ജോസ് ആൻറണി ആണ് ചിത്രം സംവിധാനം ചെയ്തത്. ഷാരിസ് മുഹമ്മദാണ് ചിത്രത്തിനായി തിരക്കഥ ഒരുക്കിയത്. കഴിഞ്ഞ കുറച്ചു വർഷങ്ങളിൽ ഇന്ത്യയിൽ നടന്ന പല സംഭവങ്ങളെയും സാഹചര്യങ്ങളെയും ആസ്പദമാക്കിയാണ് ചിത്രത്തിൻറെ തിരക്കഥ എഴുതിയിരിക്കുന്നത്.2022 ഏപ്രിൽ 28 ന് തിയേറ്ററുകളിലെത്തിയ ‘ജന ഗണ മന’ എന്ന മലയാള സിനിമ, സിനിമാമേഖലയ്ക്കും സിനിമ പ്രേമികൾക്കും പാൻ ഇന്ത്യൻ എന്ന വാക്കിന്റെ അർത്ഥം കൂടുതൽ വ്യക്തമാക്കി കൊടുക്കുകയാണ്.മലയാളികൾക്കിടയിൽ മാത്രം ഒതുങ്ങി നിൽക്കേണ്ട സിനിമയല്ലിത്.ഭാഷാ സംസ്കാര ഭേദമന്യേ ഇന്ത്യയെമ്പാടും പടരേണ്ട ശക്തമായ ഒരു ഉള്ളടക്കമുണ്ട് ‘ജന ഗണ മന’യിൽ. ![](https://cdn.boolokam.com/articles/2022/08/dqdqe1.jpeg)അടുത്ത വരുന്ന ചിത്രം പൃഥ്വിരാജ് നായകനായെത്തിയ കടുവ ആണ്. ചിത്രത്തിന് 46.5 കോടിയാണ് കളക്ഷന്‍ കിട്ടിയിരിക്കുന്നത്. ഷാജി കൈലാസിന്റെ സംവിധാനത്തില്‍ എത്തിയ ചിത്രമായിരുന്നു കടുവ. ഒട്ടേറെ വിവാദങ്ങൾക്കും നിയമപോരാട്ടങ്ങൾക്കും ശേഷമാണ് പൃഥ്വിരാജിന്റെ കടുവ പ്രദർശനത്തിന് എത്തിയത്. ചിത്രം ഇറങ്ങിയതിനു ശേഷവും അതിലെ ഒരു ഡയലോഗ് വിവാദത്തിൽ കലാശിച്ചിരുന്നു. ജൂലൈ 7നാണ് കടുവ തിയേറ്ററുകളില്‍ റിലീസ് ചെയ്തത്. ആഗോള കളക്ഷനും തമിഴ്, കന്നഡ, തെലുങ്ക് പതിപ്പുകളുടെ കളക്ഷനും കൂട്ടിയാണ് ഈ നേട്ടം . ഷാജി കൈലാസ് എട്ട് വര്‍ഷത്തിന് ശേഷം സംവിധാന രംഗത്തേയ്ക്ക് മടങ്ങിയെത്തുന്ന ചിത്രം എന്ന പ്രത്യേകതയും ‘കടുവ’യ്ക്കുണ്ട്. വിവേക് ഒബ്റോയാണ് ചിത്രത്തിലെ പ്രധാന വില്ലന്‍ കഥാപാത്രത്തെ അവതരിപ്പിച്ചത്. ![](https://cdn.boolokam.com/articles/2022/08/fwf2rr.jpg)തല്ലുമാലയാണ് അഞ്ചാം സ്ഥാനത്ത് നില്‍ക്കുന്നത്. ടൊവിനോ തോമസ്, കല്യാണി പ്രിയദര്‍ശന്‍ എന്നിവര്‍ കേന്ദ്ര കഥാപാത്രങ്ങളായെത്തുന്ന ചിത്രം ഇതുവരെ 38.43 കോടിയാണ് കളക്ട് ചെയ്തത്. അനുരാഗ കരിക്കിൻ വെള്ളം, ഉണ്ട, ലവ് എന്നീ ചിത്രങ്ങളിലൂടെ ഒന്നിനൊന്നു വ്യത്യസ്തമായ ചലച്ചിത്ര കാഴ്ചകൾ മലയാളിക്ക് സമ്മാനിച്ച ഖാലിദ് റഹ്മാൻ ഈ മൂന്നു ചിത്രങ്ങളുമായും വിദൂര സാദൃശ്യം പോലുമില്ലാത്ത “തല്ലുമാല” യുമായി എത്തിയപ്പോൾ അദ്ദേഹത്തിന്റെ കരിയറിലെ ഏറ്റവും വലിയ ബോക്സ്‌ ഓഫീസ് വിജയമായി അത് മാറി. ടൊവീനോയും കല്യാണിയും ഷൈൻ ടോമും ലുക്മാനും നിറഞ്ഞാടിയ ചിത്രം യുവജനങ്ങൾ ഏറെആവേശത്തോടെയാണ് സ്വീകരിച്ചത്. ![](https://cdn.boolokam.com/articles/2022/08/r2rtttt.jpg)മമ്മൂട്ടി നായകനായെത്തിയ സിബിഐ5 ദ ബ്രെയിന്‍ 36.5 കോടിയും സുരേഷ് ഗോപി ജോഷി കൂട്ടുകെട്ടില്‍ വന്ന പാപ്പന്‍ 30 കോടിയും തിയേറ്ററുകളിൽ നിന്നും നേടി .മോഹന്‍ലാലും ബി ഉണ്ണികൃഷ്ണനും ഒന്നിച്ച ആറാട്ട് 24 കോടിയും കുഞ്ചാക്കോ ബോബന്‍ നായകനായെത്തിയ എന്നാ താന്‍ കേസ് കൊട് 23. 85 കോടിയുമാണ് കളക്ഷന്‍ റിപ്പോര്‍ട്ടില്‍ പറയുന്നത്. ഫഹദ് ഫാസിലിന്റെ മലയന്‍കുഞ്ഞ് 16 കോടിയാണ് കളക്ട് ചെയ്തത്. **