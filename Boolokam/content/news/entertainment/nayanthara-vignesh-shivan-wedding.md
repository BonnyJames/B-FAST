---
author: Beaumaris
categories:
- Entertainment
comment_count: 0
date: 2022-05-07 06:31:16
draft: false
image: ''
like_count: 84126
share_count: 44783
tags:
- Nayanthara
- Vignesh Shivan
- wedding
title: സൂപ്പർ സ്റ്റാർ നയൻതാരയും വിഘ്നേശ് ശിവനും തമ്മിലുള്ള വിവാഹത്തിന്റെ തിയതി കുറിച്ചിരിക്കുന്നു
view_count: 1875254
---

അങ്ങനെ ആരാധകർ കാത്തിരുന്ന ശുഭമുഹൂർത്തം സമാഗതമായി. സൂപ്പർ സ്റ്റാർ നയൻതാരയും സംവിധായകൻ വിഘ്നേശ് ശിവനും തമ്മിലുള്ള വിവാഹത്തിന്റെ തിയതി കുറിച്ചിരിക്കുന്നു. ജൂൺ 9-ന് തിരുപ്പതിയിൽ വച്ചാണ് വിവാഹം. വാർത്ത തമിഴ് മാധ്യമങ്ങൾ റിപ്പോർട്ട് ചെയുന്നു. വിവാഹശേഷം സുഹൃത്തുക്കൾക്ക് പാർട്ടി നൽകുന്നത് മാലിദ്വീപിൽ വച്ചാണ്. നാനും റൗഡിതാൻ എന്ന സിനിമയുടെ സെറ്റിൽ വച്ചാണ് നയൻതാരയും വിഘ്നേഷ് ശിവനും തമ്മിൽ പ്രണയത്തിലാകുന്നത്‌. ഏഴുവർഷങ്ങൾ നീണ്ട പ്രണയത്തിനൊടുവിൽ ആണ് വിവാഹം. &nbsp; നയൻതാരയുടെ വ്യക്തിത്വവും വിനയവും തനിക്കിഷ്ടമാണെന്നു വിഘ്നേഷ് ശിവൻ പറയുന്നു. താൻ കണ്ടതിൽ ഏറ്റവും നല്ല വ്യക്തിയാണ് നയൻതാരയെന്നും , പിന്നെങ്ങനെ ഇഷ്ടപ്പെടാതിരിക്കും എന്നുമാണ് വിഘ്നേഷ് ശിവൻ പറയുന്നത്. ചിന്തകളിലും സ്വപ്നങ്ങളിലും തനിക്കൊപ്പം നടക്കുന്ന ആളാണ് വിഘ്നേഷ് ശിവനെന്നു നയൻതാരയും പറയുന്നു. എന്തായാലും താരജോഡികളുടെ വിവാഹം തെന്നിന്ത്യൻ സിനിമാമേഖലയിൽ വലിയ സംഭവമാകും എന്ന് ഉറപ്പ്.