---
title: "ഇന്ത്യൻ നവതരംഗ സിനിമയിലെ അതികായനും ലോകസിനിമാ ഭൂപടത്തിൽ ഇടം നേടിയ വിശ്രുത സംവിധായകനുമായ മൃണാൾ സെന്നിന്റെ 100-ാം ജന്മവാർഷികം"
date: 2023-05-17T13:56:29
draft: false
categories: ["Entertainment"]
tags: ['Featured', 'Indian Cinema', 'mrinal sen']
author: "Beaumaris"
---

ഇന്ത്യൻ ചലച്ചിത്ര ഇതിഹാസം മൃണാൾ സെന്നിന്റെ 100-ാം ജന്മവാർഷികം

ഇന്ത്യൻ നവതരംഗ സിനിമയിലെ അതികായനും ലോകസിനിമാ ഭൂപടത്തിൽ ഇടം നേടിയ വിശ്രുത സംവിധായകനുമാണ്. സത്യജിത് റായുടെയും ഋത്വിക് ഘട്ടക്കിന്റെയും സമകാലികനാണ്. ഒട്ടേറെ രാജ്യാന്തര പുരസ്കാരങ്ങൾ നേടിയിട്ടുണ്ട്. ഇന്ത്യൻ സിനിമയിലെ മുത്തുകൾ എന്ന് വിശേഷിപ്പിക്കപ്പെടുന്ന ഏക് ദിൻ അചാനക്, പദാതിക്, മൃഗയ തുടങ്ങിയ ചിത്രങ്ങളുടെ സംവിധായകനായിരുന്നു. 1923 മേയ് 14ന് കിഴക്കൻ ബംഗാളിലെ (ഇന്നത്തെ ബംഗ്ലദേശ്) ഫരീദ്പുരിൽ ജനനം. കൽക്കട്ട സർവകലാശാലയിൽനിന്ന് ഊർജതന്ത്രത്തിൽ ബിരുദം നേടിയിട്ടുണ്ട്. പത്രപ്രവർത്തകനായും മെഡിക്കൽ റെപ്രസന്റേറ്റീവായും കൽക്കട്ട ഫിലിം സ്റ്റുഡിയോയിൽ ഓഡിയോ ടെക്നീഷ്യനായും ജോലി ചെയ്തിരുന്നു. ഇന്ത്യൻ പീപ്പിൾസ് തിയറ്റർ അസോസിയേഷനുമായി ബന്ധപ്പെട്ടു പ്രവർത്തിച്ചിരുന്നു. 1940 കാലഘട്ടത്തിലെ ബംഗാൾ ക്ഷാമവും രവീന്ദ്രനാഥ ടാഗോറിന്റെ അന്ത്യനിമിഷങ്ങളും മൃണാൾസെന്നിനെ പിടിച്ചുലച്ചു.

<a href="https://cdn.boolokam.com/articles/2023/05/2223.jpeg"><img class="size-full wp-image-395851 aligncenter" src="https://cdn.boolokam.com/articles/2023/05/2223.jpeg" alt="" width="770" height="433" /></a>1955ൽ ആദ്യ ഫീച്ചർ സിനിമ രാത്ത് ബോറെ സംവിധാനം ചെയ്തു. നീൽ ആകാഷെർ നീചെ എന്ന രണ്ടാമത്തെ ചിത്രം പ്രാദേശികമായ അംഗീകാരവും മൂന്നാമത്തെ ചിത്രമായ ബൈഷേയ് ശ്രാവണ രാജ്യാന്തര ശ്രദ്ധയും നേടി. ബുവൻഷോം ദേശീയ – രാജ്യന്തര രംഗത്ത് നിരവധി അവാർഡുകൾ നേടുകയും ഇന്ത്യൻ സിനിമാചരിത്രത്തിൽ നാഴികകല്ലായി മാറുകയും ചെയ്തു. തന്റെ നീണ്ട സിനിമാ ജീവിതത്തിൽ 27 ഫീച്ചർ ചിത്രങ്ങൾ, 14 ലഘുചിത്രങ്ങൾ, 5 ഡോക്യുമെന്ററികൾ തുടങ്ങിയവ സംവിധാനം ചെയ്തു. മികച്ച സംവിധാനത്തിനും തിരക്കഥയ്ക്കും ദേശീയ അവാർഡുകളും കാൻ, വെനീസ്, ബർലിൻ, മോസ്കോ, കയ്റോ, ഷിക്കാഗോ, മോൺട്രിയൽ തുടങ്ങിയ രാജ്യാന്തര ചലച്ചിത്രമേളകളിൽ പുരസ്കാരങ്ങളും ലഭിച്ചു. നിരവധി വിദേശ ചലച്ചിത്രമേളകളിൽ ജൂറിയായി പ്രവർത്തിച്ചു.

1981ൽ രാജ്യം പത്മഭൂഷനും 2005ൽ ദാദാസാഹിബ് ഫാൽകെ പുരസ്കാരവും നൽകി ആദരിച്ചു. 1998 മുതൽ 2003 വരെ പാർലമെന്റിൽ നാമനിർദേശം ചെയ്യപ്പെട്ട അംഗമായിരുന്നു. ഫ്രാൻസ് കമാന്ത്യൂർ ദ് ലോദ്ര് ദ ആർ എ ലാത്ര് പുരസ്കാരവും റഷ്യ ഓർഡർ ഓഫ് ഫ്രണ്ട്ഷിപ് പുരസ്കാരവും നൽകി ആദരിച്ചിട്ടുണ്ട്. വിവിധ സർവകലാശാലകൾ ഓണററി ഡോക്ടറേറ്റ് ബിരുദവും നൽകിയിട്ടുണ്ട്. 2018 ഡിസംബർ 30-ന് അന്തരിച്ചു.

കടപ്പാട് : കലാഗ്രാമം ബുക്ക്‌ ക്ലബ്ബ്


![ഇന്ത്യൻ നവതരംഗ സിനിമയിലെ അതികായനും ലോകസിനിമാ ഭൂപടത്തിൽ ഇടം നേടിയ വിശ്രുത സംവിധായകനുമായ മൃണാൾ സെന്നിന്റെ 100-ാം ജന്മവാർഷികം](https://cdn.boolokam.com/articles/2023/05/2223.jpeg)ഇന്ത്യൻ ചലച്ചിത്ര ഇതിഹാസം മൃണാൾ സെന്നിന്റെ 100-ാം ജന്മവാർഷികം ഇന്ത്യൻ നവതരംഗ സിനിമയിലെ അതികായനും ലോകസിനിമാ ഭൂപടത്തിൽ ഇടം നേടിയ വിശ്രുത സംവിധായകനുമാണ്. സത്യജിത് റായുടെയും ഋത്വിക് ഘട്ടക്കിന്റെയും സമകാലികനാണ്. ഒട്ടേറെ രാജ്യാന്തര പുരസ്കാരങ്ങൾ നേടിയിട്ടുണ്ട്. ഇന്ത്യൻ സിനിമയിലെ മുത്തുകൾ എന്ന് വിശേഷിപ്പിക്കപ്പെടുന്ന ഏക് ദിൻ അചാനക്, പദാതിക്, മൃഗയ തുടങ്ങിയ ചിത്രങ്ങളുടെ സംവിധായകനായിരുന്നു. 1923 മേയ് 14ന് കിഴക്കൻ ബംഗാളിലെ (ഇന്നത്തെ ബംഗ്ലദേശ്) ഫരീദ്പുരിൽ ജനനം. കൽക്കട്ട സർവകലാശാലയിൽനിന്ന് ഊർജതന്ത്രത്തിൽ ബിരുദം നേടിയിട്ടുണ്ട്. പത്രപ്രവർത്തകനായും മെഡിക്കൽ റെപ്രസന്റേറ്റീവായും കൽക്കട്ട ഫിലിം സ്റ്റുഡിയോയിൽ ഓഡിയോ ടെക്നീഷ്യനായും ജോലി ചെയ്തിരുന്നു. ഇന്ത്യൻ പീപ്പിൾസ് തിയറ്റർ അസോസിയേഷനുമായി ബന്ധപ്പെട്ടു പ്രവർത്തിച്ചിരുന്നു. 1940 കാലഘട്ടത്തിലെ ബംഗാൾ ക്ഷാമവും രവീന്ദ്രനാഥ ടാഗോറിന്റെ അന്ത്യനിമിഷങ്ങളും മൃണാൾസെന്നിനെ പിടിച്ചുലച്ചു. [](https://cdn.boolokam.com/articles/2023/05/2223.jpeg)1955ൽ ആദ്യ ഫീച്ചർ സിനിമ രാത്ത് ബോറെ സംവിധാനം ചെയ്തു. നീൽ ആകാഷെർ നീചെ എന്ന രണ്ടാമത്തെ ചിത്രം പ്രാദേശികമായ അംഗീകാരവും മൂന്നാമത്തെ ചിത്രമായ ബൈഷേയ് ശ്രാവണ രാജ്യാന്തര ശ്രദ്ധയും നേടി. ബുവൻഷോം ദേശീയ – രാജ്യന്തര രംഗത്ത് നിരവധി അവാർഡുകൾ നേടുകയും ഇന്ത്യൻ സിനിമാചരിത്രത്തിൽ നാഴികകല്ലായി മാറുകയും ചെയ്തു. തന്റെ നീണ്ട സിനിമാ ജീവിതത്തിൽ 27 ഫീച്ചർ ചിത്രങ്ങൾ, 14 ലഘുചിത്രങ്ങൾ, 5 ഡോക്യുമെന്ററികൾ തുടങ്ങിയവ സംവിധാനം ചെയ്തു. മികച്ച സംവിധാനത്തിനും തിരക്കഥയ്ക്കും ദേശീയ അവാർഡുകളും കാൻ, വെനീസ്, ബർലിൻ, മോസ്കോ, കയ്റോ, ഷിക്കാഗോ, മോൺട്രിയൽ തുടങ്ങിയ രാജ്യാന്തര ചലച്ചിത്രമേളകളിൽ പുരസ്കാരങ്ങളും ലഭിച്ചു. നിരവധി വിദേശ ചലച്ചിത്രമേളകളിൽ ജൂറിയായി പ്രവർത്തിച്ചു. 1981ൽ രാജ്യം പത്മഭൂഷനും 2005ൽ ദാദാസാഹിബ് ഫാൽകെ പുരസ്കാരവും നൽകി ആദരിച്ചു. 1998 മുതൽ 2003 വരെ പാർലമെന്റിൽ നാമനിർദേശം ചെയ്യപ്പെട്ട അംഗമായിരുന്നു. ഫ്രാൻസ് കമാന്ത്യൂർ ദ് ലോദ്ര് ദ ആർ എ ലാത്ര് പുരസ്കാരവും റഷ്യ ഓർഡർ ഓഫ് ഫ്രണ്ട്ഷിപ് പുരസ്കാരവും നൽകി ആദരിച്ചിട്ടുണ്ട്. വിവിധ സർവകലാശാലകൾ ഓണററി ഡോക്ടറേറ്റ് ബിരുദവും നൽകിയിട്ടുണ്ട്. 2018 ഡിസംബർ 30-ന് അന്തരിച്ചു. കടപ്പാട് : കലാഗ്രാമം ബുക്ക്‌ ക്ലബ്ബ്
