---
author: Beaumaris
categories:
- Entertainment
comment_count: 0
date: 2022-09-18 10:49:00
draft: false
image: ''
like_count: 33794
share_count: 15702
tags:
- ACTOR
- kunchakko boban
title: 100%സമർപ്പണം 100% പരിശ്രമം അതാണിന്ന് ചാക്കോച്ചൻ
view_count: 542966
---

**Sanu Kombanad** കുറച്ചു വൈകിയാണെങ്കിലും പ്രണയ, വിരഹ നായകന്റെ കുപ്പായംഅഴിച്ചുവെച്ച് തന്നിലുള്ള നടനിലേക്കുള്ള യാത്ര തുടങ്ങിയിട്ട് കുറച്ചുനാളുകളായി.. വെറുതെപറയുന്നത് മാത്രമല്ല അത് ഓരോ സിനിമയിലൂടെയും, കഥാപാത്രങ്ങളിലൂടെയും പ്രേക്ഷകർക്ക് ഉറപ്പ് വരുത്തികൊടുക്കുന്നുമുണ്ട് ????????അതിന് ഏറ്റവും വലിയ ഉദാഹരണം ആയിരുന്നു ഈ അവസാനം ഇറങ്ങിയ രണ്ട് ചിത്രങ്ങൾ.. രണ്ട് കഥാപാത്രങ്ങളും എല്ലാ രീതിയിലും തികച്ചും ഓപ്പോസിറ്റ് കഥാപാത്രങ്ങൾ ആയിരുന്നു എന്നുള്ളതാണ്... വെറുതെ കഥാപാത്രങ്ങൾ എന്നുപറഞ്ഞു ഒഴിവാക്കി വിടേണ്ടതല്ല എന്നുള്ളതാണ് അതിന് കിട്ടുന്ന ഏറ്റവും വലിയ അഗീകാരം.. ന്നാ താൻ കേസുകൊട് മൂവിയിൽ തനി ലോക്കൽ കള്ളനായി മുഴുവൻ പ്രേക്ഷകരുടെ യും കയ്യടി നേടിയപ്പോൾ ഒറ്റിൽ ഒരു നാഷണൽ ഇന്റർനാഷണൽ ലെവലിലുള്ള ഡോണായി നിറഞ്ഞാടുന്നു. ന്നാ താൻ കേസുകൊട് മൂവിയിൽ ലോക്കൽ കുടിയനായി ചുവട് വെച്ചപ്പോൾ, ഒറ്റിൽ മറ്റൊരു ഡ്രിങ്കൻ വേഷം മനോഹരമാക്കി.ന്നാ താൻ കൊട് മൂവിയിൽ കറുത്തുകരിവാളിച്ചൊരു മധ്യവയസ്ക്കനായിരുന്നെങ്കിൽ, ഒറ്റിൽ അയാളൊരു കട്ട ഫ്രീക്കനായ കണ്ടാൽ ആരും കൊതിക്കുന്നൊരു ചുള്ളനായി മാറി പറയാൻ ആഗ്രഹിക്കുന്നത് കുഞ്ചാക്കോ ബോബൻ എന്ന നടനെക്കുറിച്ചാണ്.. അയാളിലെ മാറ്റങ്ങളെക്കുറിച്ചാണ്.. ഫിലിം ഇന്റസ്ട്രിയിൽ ജെന്റിൽമാൻ എന്നവാക്കിന് പകരംവെക്കാനില്ലാത്ത പേരാണ് കുഞ്ചാക്കോ ബോബൻ എന്നുള്ളത്.. അതുകൊണ്ടാകാം തന്റെ സിനിമയിൽപോലും ആ ഡീസൻസി ഉണ്ടായിരുന്നതും... ഒരുപക്ഷെ ഈ ഡീസൻസിതന്നെയാകും ഇതുവരെ തന്നിലെ നടനെ ഒരുപരിധിയിൽ കൂടുതൽ വളരാൻ അനുവാദിക്കാത്തിരുന്നത് എന്നാണ് പലപ്പോഴും എനിക്ക് തോന്നിയിട്ടുള്ളത്.എങ്കിലും തന്റെ പരിമിതികളെ തരണംചെയ്യാൻ കഴിഞ്ഞില്ലെങ്കിൽ ഒരു നടൻ എന്നനിലയിൽ ആരാണെങ്കിലും അത് കഴിവുകേടുതന്നെയാണ്.. ആ പരിമിതികളെ മറികടക്കുമ്പോൾ ആണ് ഒരു നടൻ അതിന്റെ പൂർണ്ണതയിൽ എത്തുന്നത്... കൊത്തിമിനുക്കി പാകപ്പെടുത്തിയെടുത്തൊരു നടനായി അയാളിന്നു മാറിയിരിക്കുന്നു..100%സമർപ്പണം 100%പരിശ്രമം അതാണിന്ന് ചാക്കോച്ചൻ.തന്നിലെ പരിമിതികളെ തിരിച്ചറിഞ്ഞു അതിന്റെ പൂർണ്ണതയിലേക്കുള്ള യാത്രയിൽ ആണ് ചാക്കോച്ചനിപ്പോൾ.. നോട്ടത്തിലും രൂപത്തിലും ഭാവത്തിലും ഒരു ചലനത്തിൽപോലും കഥാപാത്രമായി മാറാൻ കഴിവുള്ളൊരു നടൻ....തന്റെ ഡീസൻസിക്കും ജെന്റിൽമാൻ പരിവേഷത്തിനും കോട്ടംതട്ടാതെ ജനങ്ങളിലേക്ക് ഇറങ്ങിചെല്ലാൻ അയാൾക്കിന്ന് കഴിയുന്നുണ്ടെങ്കിൽ അതുതന്നെയാണ് അയാളുടെ വിജയവും.എന്റെ മനസ്സിൽ രാജീവനെ പിന്നിലാക്കി കിച്ചു എന്ന ദാവൂദ് ഇനി ടോപ്പ് വണ്ണിൽ ഉണ്ടാകും