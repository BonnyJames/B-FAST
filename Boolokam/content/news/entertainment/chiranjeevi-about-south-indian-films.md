---
author: Beaumaris
categories:
- Entertainment
comment_count: 0
date: 2022-05-04 08:00:38
draft: false
image: https://cdn.boolokam.com/articles/2022/05/vdvdvv.jpeg
like_count: 25285
share_count: 13658
tags:
- chiranjeevi
- Featured
- south indian films
title: അന്ന് തെന്നിന്ത്യൻ സിനിമാലോകം അപമാനിക്കപ്പെട്ടതായി തോന്നി, ഇനി അഭിമാനത്തിന്റെ
  കാലമെന്ന് ചിരഞ്ജീവി
view_count: 486792
---

തെന്നിന്ത്യൻ സിനിമകളുടെ വിജയത്തേരോട്ടം ആണ് ഇപ്പോൾ പ്രധാനമായും വാർത്തകളിൽ നിറയുന്നത്. ബാഹുബലി, ആർ ആർ ആർ, കെജിഎഫ് , പുഷ്പ ഇവയൊക്കെ തീർത്ത തരംഗം ഇനിയും ആവർത്തിക്കുമെന്ന് ഉറപ്പാണ്. ഇന്ത്യൻ സിനിമയെന്നാൽ ഹിന്ദി സിനിമകൾ മാത്രമല്ലെന്ന് പ്രഖ്യാപിക്കുകയാണ് ചിരഞ്ജീവി. . അദ്ദേഹം തനിക്കു നേരിട്ട അനുഭവമാണിപ്പോൾ പങ്കുവയ്ക്കുന്നത്. 1983-ൽ ദേശീയ പുരസ്കാരദാനച്ചടങ്ങിൽ പങ്കെടുക്കാനായി ഡൽഹിയിലെത്തിയപ്പോഴുണ്ടായ അനുഭവമാണ് അദ്ദേഹം പങ്കുവെച്ചത്. അന്ന് ചായസത്‌കാരം നടന്നത് ഇന്ത്യൻ സിനിമയുടെ പ്രശസ്തിയും കീർത്തിയുമെല്ലാം വിളിച്ചോതുന്ന പോസ്റ്ററുകൾകൊണ്ട് അലങ്കരിച്ച ഹാളിലായിരുന്നു . രാജ് കപൂർ, ദേവാനന്ദ്, അമിതാഭ് ബച്ചൻ, ദിലീപ് കുമാർ, രാജേഷ് ഖന്ന,പൃഥ്വിരാജ് കപൂർ, ധർമേന്ദ്ര തുടങ്ങിയവരുടെ ചിത്രങ്ങളായിരുന്നു ഹാളിൽ. എന്നാൽ ദക്ഷിണേന്ത്യയിൽനിന്ന്‌ എം.ജി.ആറും ജയലളിതയും നൃത്തംചെയ്യുന്നതിന്റെയും പ്രേംനസീറിന്റെയും ചിത്രംമാത്രം. ![](https://cdn.boolokam.com/articles/2022/05/vdvdvv.jpeg)കൂടുതൽ സിനിമകളിൽ നായകനായ നടൻ എന്ന നിലയിൽ ആയിരുന്നു പ്രേം നസീറിന്റെ ചിത്രം ഉണ്ടായിരുന്നത്. എല്ലാ നോർത്തിന്ത്യൻ താരങ്ങളുടെ ചിത്രവും ഉണ്ടായിട്ടും തെന്നിന്ത്യയിൽ നിന്നും നാമമാത്രമായ സാനിധ്യം. തെന്നിന്ത്യൻ ചലച്ചിത്രലോകം അപമാനിക്കപ്പെട്ടപോലെ തോന്നി. എന്നാലിപ്പോൾ അഭിമാനത്തിന്റെ കാലമാണെന്നും ചിരഞ്ജീവി പറയുന്നു.