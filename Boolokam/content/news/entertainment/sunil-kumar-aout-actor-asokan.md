---
author: Beaumaris
categories:
- Entertainment
comment_count: 0
date: 2022-04-25 05:52:46
draft: false
image: https://cdn.boolokam.com/articles/2022/04/ffwwfw.jpg
like_count: 4488
share_count: 3468
tags:
- actor asokan
- cinema
- Featured
- malayalam actor
- Sunil Kumar
title: ഇപ്പോഴുള്ള നടന്മാരിൽ ഒരു ബ്ലാക്ക് ആൻഡ് വൈറ്റ് ചിത്രത്തിൽ നായകനായി തുടങ്ങിയ
  അപൂർവം ചിലരിലൊരാൾ
view_count: 160627
---

**Sunil Kumar** 43 വർഷങ്ങളായിരിക്കുന്നു ഈ നടൻ നമ്മുടെ മുന്നിൽ വന്നുനിൽക്കാൻ തുടങ്ങിയിട്ട്. അശോകൻ.. ഇപ്പോഴുള്ള നടന്മാരിൽ ഒരു ബ്ലാക്ക് ആൻഡ് വൈറ്റ് ചിത്രത്തിൽ നായകനായി തുടങ്ങിയ അപൂർവം ചിലരിലൊരാൾ.. ആദ്യചിത്രത്തിലെ പ്രകടനത്തിന് ദേശീയപുരസ്‌കാരത്തിനായിപ്പോലും പരിഗണിക്കപ്പെട്ടെങ്കിലും മുതിർന്നനടനായാണോ ബാലനടനായാണോ പരിഗണിക്കേണ്ടത് എന്ന കൗതുകകരമായ സംശയം വില്ലനായതായി കേട്ടിട്ടുണ്ട്. പത്മരാജന്റെ 'പെരുവഴിയമ്പല'ത്തിലെ രാമനെന്ന കൗമാരക്കാരനിൽ നിന്ന് തുടങ്ങിയ അശോകൻ ആദ്യകാലത്ത് വലിയഭാഗ്യങ്ങൾ നിറഞ്ഞ ഒരു കരിയറിനുടമയായിരുന്നു.അടൂർ, പത്മരാജൻ, ഭരതൻ, കെജി ജോർജ്, മോഹൻ, ബാലചന്ദ്രമേനോൻ, സത്യൻ അന്തിക്കാട് തുടങ്ങി പ്രതിഭകളുടെ ഒരു വലിയ നിരയോടൊപ്പം നിരന്തരമായി പ്രവർത്തിക്കാനും മികവുറ്റ പ്രകടനങ്ങളിലൂടെ സഹൃദയശ്രദ്ധ നേടിയെടുക്കാനും ചെറുപ്രായത്തിൽത്തന്നെ അശോകന് കഴിഞ്ഞു. തൊണ്ണൂറുകളുടെ മധ്യത്തിനുശേഷം ഇദ്ദേഹത്തിന്റെ കരിയറിൽ വലിയ കയറ്റിറക്കങ്ങളാണ് കാണാൻ കഴിയുക. ഒരു സിനിമപോലുമില്ലാത്ത വർഷങ്ങൾ 90കളുടെ അവസാനത്തോടെ ഉണ്ടായി. അക്കാലത്ത് തമിഴ് സീരിയലുകളിൽ വേഷമിട്ടു. 2009ൽ ഹരിഹർനഗർ രണ്ടാംഭാഗത്തിലൂടെ വീണ്ടും തിരക്കിലേയ്ക്കും താരപദവിയിലേയ്ക്കും ഉയർന്നു. അവിടെനിന്ന് വീണ്ടും ഒരിറക്കം. ![](https://cdn.boolokam.com/articles/2022/04/ffwwfw.jpg)2022ൽ ന്യൂജനറേഷൻ സിനിമയുടെ വക്താവായ ലിജോജോസ് പെല്ലിശേരിയുടെ 'നൻപകൽ നേരത്ത് മയക്ക'ത്തിലൂടെ വീണ്ടും അശോകൻ നമ്മുടെ മുന്നിലെത്താൻപോകുന്നു.ഒന്നാന്തരം ഒരു നടനായിരുന്നു ഈ മനുഷ്യനെന്ന് സാക്ഷ്യപ്പെടുത്താനുള്ളവയെല്ലാം മുപ്പത് വയസ് തികയുംമുൻപേ തന്നെ ഇദ്ദേഹം അഭ്രപാളികളിൽ രേഖപ്പെടുത്തിയിരുന്നു. ആ മികവ് കൂടുതൽ അവസരങ്ങളിലേയ്ക്ക് പിൽക്കാലത്ത് വഴി തുറന്നില്ലയെന്നത് തികച്ചും ദൗർഭാഗ്യകരം.