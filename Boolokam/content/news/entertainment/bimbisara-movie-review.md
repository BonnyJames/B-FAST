---
author: Beaumaris
categories:
- Entertainment
comment_count: 0
date: 2023-01-15 10:19:36
draft: false
image: ''
like_count: 10908
share_count: 13106
tags:
- BIMBISARA MOVIE
- Catherine Tresa
- King Bimbisara
- Nandamuri Kalyan Ram
- samyuktha menon
- Warina Hussain
title: സിനിമയുടെ ഇമോഷണൽ കണക്ട് കിറുകൃത്യമായി ഉപയോഗിക്കാൻ സംവിധായകന് കഴിഞ്ഞതാണ് ബിംബസാര
  യുടെ വിജയം
view_count: 458836
---

**ബിംബിസാര (2022) : രസകരം, goosebumps, ഇമോഷണൽ, ആക്ഷൻ..!!** **Genre : പീരിയഡ് ഫാന്റസി** **ഭാഷ : തെലുഗ് (മലയാളം ഡബ്ബ്)** **നാരായണൻ** തെലുഗിൽ 2022ൽ പുറത്തിറങ്ങി സൂപ്പർഹിറ്റ് ആയ പീരിയഡ് ഫാന്റസി ചിത്രമാണ് നന്ദമുറി കല്യാൺ റാം നായകനായ ബിംബിസാര. അപ്പോൾ മുതൽ കാണണം എന്നാഗ്രഹിച്ച ചിത്രം ഈയിടെയാണ് കാണാനായത്. മലയാളം ഡബ്ബ് ആണ് കണ്ടത്. വളരെ നന്നായി ചിത്രം ഡബ്ബ് ചെയ്തിട്ടുണ്ട്. പ്രത്യേകിച്ചും നായക കഥാപാത്രത്തിന്റെ ഡബ്ബിങ്.വളരെ മികച്ച കൊമേഴ്‌സ്യൽ വാല്യൂ ഉള്ള നല്ല ചിത്രമാണ് ബിംബിസാര. ഒരു മുത്തശ്ശി കഥയിലെന്ന പോലെയുള്ള ചില മിത്തുകളും, മന്ത്രവാദവും, ഒക്കെയുള്ള ചിത്രം. ഫാന്റസിയും ടൈം ട്രാവലും ഒക്കെ ഇഷ്ടമുള്ളവർക്ക് ഉറപ്പായും ബിംബിസാര ഒരു ആഘോഷമായിരിക്കും. തെലുഗിൽ രാജമൗലി കൊളുത്തിവിട്ട തീ മറ്റ്‌ സംവിധായകരും ഏറ്റെടുക്കുന്നത് കണ്ടിട്ടുണ്ടെങ്കിലും മിക്കതും ഫ്ലോപ്പ് ആയ കാഴ്ചയാണ് കണ്ടിരുന്നത്. എന്നാൽ ആ ഫോർമാറ്റിൽ തന്നെ പുറത്തുവന്ന ബിംബിസാര വൻ വിജയമാണ്. സിനിമയുടെ ഇമോഷണൽ കണക്ട് കിറുകൃത്യമായി ഉപയോഗിക്കാൻ സംവിധായകന് കഴിഞ്ഞതാണ് ബിംബസാരയുടെ വിജയം. പ്രധാന നായകനായ നന്ദമുറി കല്യാൺ റാം മികച്ച പ്രകടനമാണ് കാഴ്ചവെച്ചിരിക്കുന്നത്. നല്ല സ്ക്രീൻ പ്രെസൻസ് ഉണ്ട്. മലയാളത്തിൽ നിന്നും സംയുക്ത മേനോൻ ഒരു ചെറിയ കഥാപാത്രത്തെ അവതരിപ്പിച്ചിട്ടുണ്ട്. കതെറിൻ ട്രെസക്ക് ചെറിയ വേഷമെങ്കിലും അതീവ സുന്ദരിയായി ചിത്രത്തിൽ പോർട്രൈ ചെയ്തിട്ടുണ്ട്. പ്രകാശ് രാജ്‌, വിവാൻ bhatena, വെണ്ണല കിഷോർ എന്നിവരാണ് മറ്റ്‌ താരങ്ങൾ.എം. എം. കീരവണിയുടെ കിടിലൻ ബിജിഎം സിനിമയുടെ വലിയ മുതൽക്കൂട്ടാണ്. ബാഹുബലി ബിജിഎം ആയി സാമ്യം ചെറുതായി ഉണ്ടെങ്കിൽ പോലും ബിംബിസാരയുടെ ഇൻട്രോ ബിജിഎം ഒക്കെ ശെരിക്കും രോമാഞ്ചം ആണ്. കീരവാണിക്ക് മാത്രം നൽകാൻ സാധിക്കുന്ന ഒരുതരം എലിവേഷൻ ആ bgms സിനിമക്ക് നൽകുന്നുണ്ട്. എല്ലാ ഗാനങ്ങളും നല്ല രസമുണ്ട്. വീണ്ടും വീണ്ടും കേൾക്കാൻ തോന്നുന്ന സ്റ്റൈലിൽ ആണ് ഗാനങ്ങൾ എല്ലാം.ഒരു പീരിയഡ് സിനിമക്ക് വേണ്ട, നമ്മൾ പ്രതീക്ഷിക്കുന്ന എല്ലാ തരത്തിലുള്ള materials ഉം ബിംബിസാരയിലും ഉണ്ട്.  ബിംബസാരയെ വ്യത്യസ്തമാക്കുന്നത് അതിലെ ചില എലിമെൻറ്സ് ആണ്. അത് നിങ്ങൾ സിനിമ കണ്ട് തന്നെ ആസ്വദിക്കൂ. ഏവരെയും തൃപ്തിപ്പെടുത്തുന്ന ഒരു മികച്ച entertainer ആണ് ബിംബിസാര. "ഉദ്യത്തംക്ഷം സംസെയ ഭീകര.. സമര പ്രഭല ധീര..ശൂര..വിജയമോ സ്വൈര്യ വിലയ ചടുല ഭാസുര..ഹൃദയ കഠിന പ്രളയഭരിത ബിംബസാരാ..." (ബിജിഎം കീരവാണി) ???????? ബിംബിസാര Zee 5 OTT പ്ലാറ്റഫോംമിൽ ലഭ്യമാണ്. മലയാളം ഡബ്ബ് കണ്ടോളു. നല്ല ഡബ്ബ് ആണ്.