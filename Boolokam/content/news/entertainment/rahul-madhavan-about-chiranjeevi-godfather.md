---
author: Beaumaris
categories:
- Entertainment
comment_count: 0
date: 2022-10-18 09:56:27
draft: false
image: ''
like_count: 111288
share_count: 29321
tags:
- chiranjeevi
- GODFATHER
- Rahul Madhavan
title: ഗോഡ്ഫാദർ വിജയമെന്ന് പ്രൊഡ്യൂസർ, ആവറേജിൽ കുറഞ്ഞൊന്നും ഇല്ലെന്നു ട്രേഡ് അനലിസ്റ്റുകൾ
view_count: 2120447
---

**Rahul Madhavan** റീമേക്ക് അവകാശം വാങ്ങി പിന്നെ ആ പടത്തിൽ ശരിയായി തൃപ്തി വന്നില്ല എന്നു പറയുന്ന പരിപാടി ചിരിവിനു പുത്തരിയല്ല.ലൂസിഫറിനെ പറ്റിയുള്ള അദ്ദേഹത്തിന്റെ അഭിപ്രായം നിങ്ങൾ അറിഞ്ഞുകാണുമല്ലോ. ആദ്യമായല്ല ചിരു ഇങ്ങനെ പറയുന്നത്. അദ്ദേഹത്തിന്റെ രണ്ടു പടങ്ങളാണ് ഇപ്പൊൾ അണിയറയിൽ ഒരുങ്ങിക്കൊണ്ടിരിക്കുന്നത്. ഇതിൽ ഒരെണ്ണം വേതാളത്തിന്റെ റീമേക്കായ ബോലാശങ്കറാണ്. മെഹർ രമേശാണ് സംവിധാനം. കീർത്തി സുരേഷാണ് പെങ്ങളൂട്ടിയായി അഭിനയിക്കുന്നത്, തമ്മന്ന നായികയും. പടം പകുതി ഷൂട്ടിംഗ് പൂർത്തിയായപ്പോൾ ചിരുവിന് കഥയിൽ തൃപ്തിയായില്ലെന്നും പലതും മാറ്റി എഴുതണമെന്നും പറഞ്ഞ് ഷൂട്ടിംഗ് നിർത്തിവെക്കുയാണുണ്ടായത്. ശേഷം അദ്ദേഹം തന്റെ 154 മത് പടമായ വാൾട്ടർ വീരയ്യക്ക് തുടക്കമിട്ടു. ഇരുപത്തിരണ്ടു വർഷങ്ങൾക്ക് ശേഷം ചിരഞ്ജീവിയും രവിതേജയും ഒന്നിക്കുന്നു എന്നതാണ് ഈ ചിത്രത്തിന്റെ ഏറ്റവും വലിയ പ്രത്യേകത. ശ്രുതിഹാസനാണ് നായികയും ബോബി സിംഹ വില്ലനുമായി അഭിനയിക്കുന്നു.അതേസമയം ഗോഡ്ഫാദർ വമ്പൻ വിജയമാണെന്ന് പ്രൊഡ്യൂസർ അവകാശപെടുമ്പോൾ പടം ആവറേജിൽ കൂടുതൽ ഒന്നും സംഭവിക്കില്ല എന്നാണ് ട്രേഡ് അനലിസ്റ്റുകൾ പറയുന്നത്. വിജയവും പരാജയവും സിനിമയുടെ ഭാഗമാണെന്നും ആചാര്യക്ക് വേണ്ടി തങ്ങൾക്ക് ലഭിച്ച പ്രതിഫലത്തിന്റെ നല്ലൊരു ശതമാനം താനും റാം ചരണും നിർമാതാവിന് തിരിച്ചു നൽകി എന്നും മെഗാസ്റ്റാർ ഒരു അഭിമുഖത്തിൽ പറയുകയുണ്ടായി. **