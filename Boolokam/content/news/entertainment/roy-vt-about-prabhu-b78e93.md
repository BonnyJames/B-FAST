---
title: "കമലിനും രജനിക്കും ബദലായി അടുത്ത സൂപ്പർസ്റ്റാർ എന്ന പരിവേഷത്തോടെ വന്ന പ്രഭുവിന് പിഴച്ചതെവിടെ ?"
date: 2023-04-05T05:58:32
draft: false
categories: ["Entertainment"]
tags: ['Featured', 'prabhu', 'sivaji ganesan']
author: "Beaumaris"
---

<strong>Roy VT :</strong>

<strong>ഇളയതിലകം പ്രഭു</strong>

നടികർ തിലകം ശിവാജി ഗണേശന്റെ മകൻ എന്ന നിലയിൽ മറ്റേതൊരു താരത്തിനു ലഭിച്ചതിനേക്കാൾ വലിയ വാർത്താ പ്രാധാന്യത്തോടെ ആയിരുന്നു അഭിനയ രംഗത്തേക്കുള്ള പ്രഭുവിന്റെ അരങ്ങേറ്റം. 1982 - ൽ ശിവാജി ഗണേശൻ നായകനായ ശങ്കിലി എന്ന ചിത്രത്തിൽ ശിവജിക്ക് വെല്ലുവിളി ഉയർത്തുന്ന അതിശക്തമായ ഒരു കഥാപാത്രത്തെ അവതരിപ്പിച്ചുകൊണ്ട് കടന്നുവന്ന പ്രഭുവിനെ കമലിനും രജനിക്കും ബദലായി അടുത്ത സൂപ്പർസ്റ്റാർ എന്ന പരിവേഷത്തോടെ ആയിരുന്നു അക്കാലത്തെ മാധ്യമങ്ങളും, ശിവാജിയുടെ ആരാധകരും വരവേറ്റത്.

സ്ഥിരമായി കമലിനേയും രജനിയേയും മാറിമാറി നായകന്മാരാക്കി വമ്പൻ ചിത്രങ്ങൾ നിർമ്മിക്കുന്ന A V M പ്രൊഡക്ഷൻസ് പ്രഭുവിനെ നായകനാക്കി ശൂരക്കോട്ടൈ ശിങ്കക്കുട്ടി എന്ന ബിഗ്ബഡ്ജറ്റ് ചിത്രം ഒരുക്കിയതോടെ പ്രഭുവിനെക്കുറിച്ചുള്ള പ്രേക്ഷക പ്രതീക്ഷകൾ വാനോളമുയർന്നു. ആ ചിത്രം സൂപ്പർഹിറ്റായിരുന്നു. അതേ കാലഘട്ടത്തിൽ ശിവാജിയോടൊപ്പം അഭിനയിച്ച സന്ധിപ്പ്, നീതിപതി, വെള്ളൈ റോജാ തുടങ്ങിയ ചിത്രങ്ങളും സൂപ്പർഹിറ്റായി. 80 - കളിൽ പ്രഭു നായകനായ കോഴികൂവുത്, നിനൈവു ചിഹ്നം, എൻ തങ്കച്ചി പഠിച്ചവ, ചിന്നപ്പൂവേ മെല്ലെപ്പേശ് തുടങ്ങിയ ചിത്രങ്ങളൊക്കെ സൂപ്പർഹിറ്റായി.സമകാലികനായ കാർത്തിക്കുമൊത്ത് നായകവേഷം പങ്കിട്ട അഗ്നിനക്ഷത്രം എന്ന ചിത്രം അക്കാലത്ത് ഏറെ തരംഗം സൃഷ്ടിച്ചതാണ്.

<img class="size-large wp-image-390263 aligncenter" src="https://cdn.boolokam.com/articles/2023/04/dqdf-1024x851.jpg" alt="" width="800" height="665" />പക്ഷെ ഇത്രയൊക്കെ വിജയങ്ങൾ ഉണ്ടായിട്ടും പ്രഭുവിന്റെ താരപദവിയിൽ കാര്യമായി ഉയർച്ച ഉണ്ടായില്ല. വിജയങ്ങളേക്കാൾ പതിന്മടങ്ങ് ആയിരുന്നു പരാജയങ്ങൾ എന്നതായിരുന്നു അതിന്റെ കാരണം. പ്രേക്ഷകർക്ക് ഇഷ്ടപ്പെടുന്ന ചില മികച്ച ചിത്രങ്ങൾ വിജയിക്കുന്നു എന്നതിനപ്പുറം ഏതു ചിത്രത്തിനും നൽകാവുന്ന ഒരു മിനിമം ഗ്യാരണ്ടി അക്കാലത്ത് പ്രഭുവിന് ഉണ്ടായിരുന്നില്ല. ശിവാജിയുടെ ആരാധകർ തങ്ങളുടെ നടികർ തിലകത്തിനോടുള്ള ആരാധനയുടെ ഒരംശം ഇളയ തിലകത്തിനായി മാറ്റിവച്ചു എന്നല്ലാതെ സ്വന്തമായി ഒരു ആരാധകവൃന്ദത്തെ സൃഷ്ടിക്കാൻ പ്രഭുവിന് അന്ന് കഴിഞ്ഞിരുന്നില്ല. അതുകൊണ്ടുതന്നെ മറ്റു നായകന്മാരുടെ ചിത്രങ്ങളിൽ നായകനല്ലാതെ അഭിനയിക്കാനും അക്കാലത്ത് പ്രഭു പലതവണ നിയോഗിതനായി. ശിവകുമാറിന്റെയൊപ്പം ഒരുവർ വാഴും ആലൈയം, കമലഹാസന്റെയൊപ്പം വെറ്റിവിഴാ, രജനീകാന്തിന്റെയൊപ്പം ഗുരു ശിഷ്യൻ, ധർമ്മത്തിൻ തലൈവൻ, വിജയകാന്തിന്റെയൊപ്പം കാലൈയും നീയേ മാലൈയും നീയേ, സത്യരാജിന്റെയൊപ്പം ചിന്നത്തമ്പി പെരിയതമ്പി (ഇത് ഒറ്റപ്പേരാണ്,പിരിച്ചു പറയാവുന്ന പേരുകൾ പിന്നീടാണ് ഇറങ്ങിയത്), അണ്ണാനഗർ മുതൽതെരു, പാലൈവന റോജാക്കൾ തുടങ്ങിയ ചിത്രങ്ങളൊക്കെ സൂപ്പർ ഹിറ്റായിരുന്നെങ്കിലും അതിലെ നായകന്മാർക്കാണ് അതിന്റെ നേട്ടം ലഭ്യമായത്.

തട്ടിയും മുട്ടിയും പൊയ്ക്കൊണ്ടിരുന്ന പ്രഭുവിന്റെ കരിയറിൽ അപ്രതീക്ഷിതമായുണ്ടായ രാജയോഗമായിരുന്നു ചിന്നത്തമ്പി. ആ ചിത്രം എത്രത്തോളം വലിയ തരംഗം ആയിരുന്നുവെന്ന് ആ കാലഘട്ടത്തിലെ പ്രേക്ഷകർ മറന്നിരിക്കാൻ ഇടയില്ല. ചിന്നത്തമ്പിയോളം പോന്നൊരു മഹാവിജയം ആവർത്തിക്കാൻ പിന്നീട് പ്രഭുവിന് സാധിച്ചില്ലെങ്കിലും ആ ഒരൊറ്റ ചിത്രത്തോടെ പ്രഭുവിന്റെ താരമൂല്യം കുതിച്ചുയർന്നു. കുടുംബിനികളുടെ പ്രിയപ്പെട്ട താരമായി മാറിയ പ്രഭുവിന്റെ തുടർന്നു വന്ന ഒട്ടുമിക്ക ചിത്രങ്ങൾക്കും സാമ്പത്തിക വിജയം നേടുവാൻ കഴിഞ്ഞിരുന്നു. 90 - കളുടെ അവസാനം വരെയൊക്കെ നായകനെന്ന നിലയിൽ താരമൂല്യം നിലനിർത്തുവാൻ പ്രഭുവിന് കഴിഞ്ഞിരുന്നു. 2000 - നു ശേഷം തന്റെ മാർക്കറ്റിൽ ഇടിവ് സംഭവിച്ചപ്പോൾ പുതിയ നായകന്മാർക്കു കീഴിൽ ക്യാരക്ടർ റോളുകൾ ചെയ്യാൻ ഈ നടൻ തയ്യാറായി. പ്രഭുവിന്റെ മകൻ വിക്രം പ്രഭു ഇന്ന് തമിഴകത്തെ അറിയപ്പെടുന്ന യുവനായകനാണ്.


![കമലിനും രജനിക്കും ബദലായി അടുത്ത സൂപ്പർസ്റ്റാർ എന്ന പരിവേഷത്തോടെ വന്ന പ്രഭുവിന് പിഴച്ചതെവിടെ ?](https://cdn.boolokam.com/articles/2023/04/dqdf-1024x851.jpg)**Roy VT :** **ഇളയതിലകം പ്രഭു** നടികർ തിലകം ശിവാജി ഗണേശന്റെ മകൻ എന്ന നിലയിൽ മറ്റേതൊരു താരത്തിനു ലഭിച്ചതിനേക്കാൾ വലിയ വാർത്താ പ്രാധാന്യത്തോടെ ആയിരുന്നു അഭിനയ രംഗത്തേക്കുള്ള പ്രഭുവിന്റെ അരങ്ങേറ്റം. 1982 - ൽ ശിവാജി ഗണേശൻ നായകനായ ശങ്കിലി എന്ന ചിത്രത്തിൽ ശിവജിക്ക് വെല്ലുവിളി ഉയർത്തുന്ന അതിശക്തമായ ഒരു കഥാപാത്രത്തെ അവതരിപ്പിച്ചുകൊണ്ട് കടന്നുവന്ന പ്രഭുവിനെ കമലിനും രജനിക്കും ബദലായി അടുത്ത സൂപ്പർസ്റ്റാർ എന്ന പരിവേഷത്തോടെ ആയിരുന്നു അക്കാലത്തെ മാധ്യമങ്ങളും, ശിവാജിയുടെ ആരാധകരും വരവേറ്റത്. സ്ഥിരമായി കമലിനേയും രജനിയേയും മാറിമാറി നായകന്മാരാക്കി വമ്പൻ ചിത്രങ്ങൾ നിർമ്മിക്കുന്ന A V M പ്രൊഡക്ഷൻസ് പ്രഭുവിനെ നായകനാക്കി ശൂരക്കോട്ടൈ ശിങ്കക്കുട്ടി എന്ന ബിഗ്ബഡ്ജറ്റ് ചിത്രം ഒരുക്കിയതോടെ പ്രഭുവിനെക്കുറിച്ചുള്ള പ്രേക്ഷക പ്രതീക്ഷകൾ വാനോളമുയർന്നു. ആ ചിത്രം സൂപ്പർഹിറ്റായിരുന്നു. അതേ കാലഘട്ടത്തിൽ ശിവാജിയോടൊപ്പം അഭിനയിച്ച സന്ധിപ്പ്, നീതിപതി, വെള്ളൈ റോജാ തുടങ്ങിയ ചിത്രങ്ങളും സൂപ്പർഹിറ്റായി. 80 - കളിൽ പ്രഭു നായകനായ കോഴികൂവുത്, നിനൈവു ചിഹ്നം, എൻ തങ്കച്ചി പഠിച്ചവ, ചിന്നപ്പൂവേ മെല്ലെപ്പേശ് തുടങ്ങിയ ചിത്രങ്ങളൊക്കെ സൂപ്പർഹിറ്റായി.സമകാലികനായ കാർത്തിക്കുമൊത്ത് നായകവേഷം പങ്കിട്ട അഗ്നിനക്ഷത്രം എന്ന ചിത്രം അക്കാലത്ത് ഏറെ തരംഗം സൃഷ്ടിച്ചതാണ്. പക്ഷെ ഇത്രയൊക്കെ വിജയങ്ങൾ ഉണ്ടായിട്ടും പ്രഭുവിന്റെ താരപദവിയിൽ കാര്യമായി ഉയർച്ച ഉണ്ടായില്ല. വിജയങ്ങളേക്കാൾ പതിന്മടങ്ങ് ആയിരുന്നു പരാജയങ്ങൾ എന്നതായിരുന്നു അതിന്റെ കാരണം. പ്രേക്ഷകർക്ക് ഇഷ്ടപ്പെടുന്ന ചില മികച്ച ചിത്രങ്ങൾ വിജയിക്കുന്നു എന്നതിനപ്പുറം ഏതു ചിത്രത്തിനും നൽകാവുന്ന ഒരു മിനിമം ഗ്യാരണ്ടി അക്കാലത്ത് പ്രഭുവിന് ഉണ്ടായിരുന്നില്ല. ശിവാജിയുടെ ആരാധകർ തങ്ങളുടെ നടികർ തിലകത്തിനോടുള്ള ആരാധനയുടെ ഒരംശം ഇളയ തിലകത്തിനായി മാറ്റിവച്ചു എന്നല്ലാതെ സ്വന്തമായി ഒരു ആരാധകവൃന്ദത്തെ സൃഷ്ടിക്കാൻ പ്രഭുവിന് അന്ന് കഴിഞ്ഞിരുന്നില്ല. അതുകൊണ്ടുതന്നെ മറ്റു നായകന്മാരുടെ ചിത്രങ്ങളിൽ നായകനല്ലാതെ അഭിനയിക്കാനും അക്കാലത്ത് പ്രഭു പലതവണ നിയോഗിതനായി. ശിവകുമാറിന്റെയൊപ്പം ഒരുവർ വാഴും ആലൈയം, കമലഹാസന്റെയൊപ്പം വെറ്റിവിഴാ, രജനീകാന്തിന്റെയൊപ്പം ഗുരു ശിഷ്യൻ, ധർമ്മത്തിൻ തലൈവൻ, വിജയകാന്തിന്റെയൊപ്പം കാലൈയും നീയേ മാലൈയും നീയേ, സത്യരാജിന്റെയൊപ്പം ചിന്നത്തമ്പി പെരിയതമ്പി (ഇത് ഒറ്റപ്പേരാണ്,പിരിച്ചു പറയാവുന്ന പേരുകൾ പിന്നീടാണ് ഇറങ്ങിയത്), അണ്ണാനഗർ മുതൽതെരു, പാലൈവന റോജാക്കൾ തുടങ്ങിയ ചിത്രങ്ങളൊക്കെ സൂപ്പർ ഹിറ്റായിരുന്നെങ്കിലും അതിലെ നായകന്മാർക്കാണ് അതിന്റെ നേട്ടം ലഭ്യമായത്. തട്ടിയും മുട്ടിയും പൊയ്ക്കൊണ്ടിരുന്ന പ്രഭുവിന്റെ കരിയറിൽ അപ്രതീക്ഷിതമായുണ്ടായ രാജയോഗമായിരുന്നു ചിന്നത്തമ്പി. ആ ചിത്രം എത്രത്തോളം വലിയ തരംഗം ആയിരുന്നുവെന്ന് ആ കാലഘട്ടത്തിലെ പ്രേക്ഷകർ മറന്നിരിക്കാൻ ഇടയില്ല. ചിന്നത്തമ്പിയോളം പോന്നൊരു മഹാവിജയം ആവർത്തിക്കാൻ പിന്നീട് പ്രഭുവിന് സാധിച്ചില്ലെങ്കിലും ആ ഒരൊറ്റ ചിത്രത്തോടെ പ്രഭുവിന്റെ താരമൂല്യം കുതിച്ചുയർന്നു. കുടുംബിനികളുടെ പ്രിയപ്പെട്ട താരമായി മാറിയ പ്രഭുവിന്റെ തുടർന്നു വന്ന ഒട്ടുമിക്ക ചിത്രങ്ങൾക്കും സാമ്പത്തിക വിജയം നേടുവാൻ കഴിഞ്ഞിരുന്നു. 90 - കളുടെ അവസാനം വരെയൊക്കെ നായകനെന്ന നിലയിൽ താരമൂല്യം നിലനിർത്തുവാൻ പ്രഭുവിന് കഴിഞ്ഞിരുന്നു. 2000 - നു ശേഷം തന്റെ മാർക്കറ്റിൽ ഇടിവ് സംഭവിച്ചപ്പോൾ പുതിയ നായകന്മാർക്കു കീഴിൽ ക്യാരക്ടർ റോളുകൾ ചെയ്യാൻ ഈ നടൻ തയ്യാറായി. പ്രഭുവിന്റെ മകൻ വിക്രം പ്രഭു ഇന്ന് തമിഴകത്തെ അറിയപ്പെടുന്ന യുവനായകനാണ്.
