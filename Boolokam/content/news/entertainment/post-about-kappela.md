---
author: Beaumaris
categories:
- Entertainment
comment_count: 0
date: 2023-06-27 06:20:19
draft: false
image: https://cdn.boolokam.com/articles/2023/06/eghhh.jpg
like_count: 68810
share_count: 17111
tags:
- Anna Ben
- kappela
- Roshan mathew
- SREENATH BASI
- കപ്പേള
title: '''കപ്പേള'' എന്ന സിനിമയുടെ പേര് എന്തിനെ സൂചിപ്പിക്കുന്നു ?'
view_count: 1270977
---

**കപ്പേള എന്ന സിനിമയുടെ പേര് എന്തിനെ സൂചിപ്പിക്കുന്നു ?⭐** **അറിവ് തേടുന്ന പാവം പ്രവാസി** ????ശ്രീനിവാസന്റെ ചെറുപ്പകാലമവതരിപ്പിച്ച് പാലേരി മാണിക്യം എന്ന ഒറ്റ ചിത്രത്തിലെ അഭിനയത്തിലൂടെ മലയാളികളുടെ മനസ്സില്‍ സ്ഥാനം പിടിച്ച നടനാണ് മുഹമ്മദ് മുസ്തഫ. അന്ന ബെന്‍, റോഷന്‍ മാത്യു, ശ്രീനാഥ് ഭാസി , സുധി കോപ്പ, തന്‍വി റാം, നിഷ സാരംഗ് എന്നിവരെ അണിനിരത്തി മുസ്തഫ ചെയ്ത പുതിയ സിനിമ ആണ് കപ്പേള. കപ്പേളയെന്ന പേരു കേള്‍ക്കുമ്പോള്‍ പലര്‍ക്കും ഒരു കൗതുകമാണ്. കപ്പേള കൊണ്ടുദ്ദേശിക്കുന്നത് ഒരു കുരിശടി അല്ലെങ്കില്‍ ചാപ്പല്‍ എന്നൊക്കെയാണ്. [](https://cdn.boolokam.com/articles/2023/06/dqdfffg-2-scaled.jpg)സിനിമയുമായി ബന്ധപ്പെടുത്തി പറയുകയാണെങ്കിൽ ചിത്രത്തില്‍ അന്ന ബെന്‍ അവതരിപ്പിക്കുന്ന ജെസ്സി എന്ന പെണ്‍കുട്ടിയുടെ വീടിനടുത്ത് ഒരു പൊളിഞ്ഞ കപ്പേളയുണ്ട്. ആ പൊളിഞ്ഞ കപ്പേളയാണ് ജെസ്സിയുടെ ഒരു സ്വകാര്യ ഇടം. സത്യത്തില്‍ അതാണ് കപ്പേളയെന്ന പേര് ചിത്രത്തിന് ഇടാനുള്ള കാരണം. കപ്പേള എന്ന സിനിമയിൽ പ്രധാന കഥാപാത്രം തന്നെയായിരുന്നു കപ്പേള. അതിലെ പ്രധാന കഥാപാത്രങ്ങളിൽ ഒന്നും, നായികയുടെ ജീവിതത്തോട് ഏറ്റവും അടുത്ത് നിൽക്കുന്ന തുമായാണ് സംവിധായകൻ ഇതിനെ വിഭാവനം ചെയ്തത്. ഉപേക്ഷിക്കപ്പെട്ട നിലയിൽ പൊളിഞ്ഞ എന്നാൽ മാതാവിന്റെ രൂപം മാത്രം ബാക്കിയുള്ള നായികയ്ക്ക് തനിച്ചു മാത്രം പ്രാർത്ഥിക്കാനും, ഒരു കൂട്ടുകരിയോടെന്ന പോലെ സംസാരിക്കാനും ഇരിക്കുന്ന ഇടം.നായികയുടെ നാടായ വയനാടിനെ ചിത്രീകരിക്കാൻ മുസ്തഫ തന്നെ കണ്ടുപിടിച്ച സ്ഥലമാണ് പൂവാറന്തോട്.പേര് പോലെ തന്നെ തോടുകളും, നീർചാലുകളും നിറഞ്ഞ ഒരു കുഞ്ഞു ഗ്രാമം .വളരെ കുറച്ചു മനുഷ്യർ താമസിച്ചു പോരുന്ന ഈ നാട്ടിലാണ് ഏഷ്യയിലെ തന്നെ ഏറ്റവും വലിയ ജാതി തോട്ടം ഉള്ളതെന്ന് ഇവിടുത്തുകാർ അവകാശപെടുന്നത്.. അവരുടെ പള്ളിയുടെ തന്നെ ഉടമസ്ഥതയിലുള്ള ഒരു സ്ഥലത്തെ കായ് ഫലമില്ലാത്ത കൗങ്ങുകൾ മുറിക്കാൻ അനുവദിച്ചു കൊണ്ടാണ് കപ്പേള നിർമിച്ചത്.60 അടിയോളം താഴ്ചയുള്ള ആ മലയിൽ 18 അടിയോളം നീളത്തിൽ ഉണ്ടാക്കിയ റാമ്പിലാണ് സിനിമയ്ക്ക് ആവശ്യമായ കപ്പേള ഉണ്ടാക്കിയത്. ഒരു മലയുടെ കൂർത്ത അറ്റം പോലെ വേണം എന്നതും , പുറകിൽ വലിയ ലാൻഡ് സ്കേപ്പ് വേണം എന്നതും സംവിധായകന്റെ ആവശ്യമായിരുന്നു. [![](https://cdn.boolokam.com/articles/2023/06/eghhh.jpg)](https://cdn.boolokam.com/articles/2023/06/eghhh.jpg)???? വാൽ കഷ്ണം???? ക്രിസ്ത്യൻ പള്ളിയുടെ കീഴിലുള്ള ചെറുആരാധനാലയങ്ങളാണ് കപ്പേള(Cupola) . ലത്തീൻ ഭാഷയിൽ നിന്ന് വന്ന ഇതിനെ ചില സ്ഥലങ്ങളിൽ കുരിശടിയെന്നും കുരിശുപള്ളിയെന്നും പറയാറുണ്ട്. പ്രധാനപ്പെട്ട ആരാധനകൾ നടക്കുന്നത് പള്ളികളിലാണെങ്കിലും ചുരുക്കം ചില സന്ദർഭങ്ങളിൽ ചില ആരാധനകൾ കപ്പേളകൾ കേന്ദ്രികരിച്ചും നടത്താറുണ്ട്. കപ്പേളകളിൽ ചെറിയ പ്രാർത്ഥനകളും, നൊവേനകളുമാണ് ഉണ്ടാകാറുള്ളതെങ്കിലും പ്രധാനപ്പെട്ട സമയങ്ങളിൽ, പെരുന്നാളിനോടനുബദ്ധിച്ചോ മറ്റോ, പ്രത്യേകം ക്രമീകരിച്ച അൾത്താരയിൽ കുർബ്ബാനയും ഉണ്ടാകാറുണ്ട്.പള്ളികളുടെ മുൻപിൽ തന്നെ മിക്കവാറും കപ്പേളകൾ ഉണ്ടാകാറുണ്ട്. അല്ലെങ്കിൽ കവലകൾ കേന്ദ്രീകരിച്ചും കപ്പേളകൾ പണിയുന്ന രീതി നിലവിലുണ്ട്