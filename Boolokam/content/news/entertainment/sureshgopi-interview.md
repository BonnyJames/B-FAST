---
author: Beaumaris
categories:
- Entertainment
comment_count: 0
date: 2022-08-06 14:50:06
draft: false
image: ''
like_count: 50589
share_count: 55901
tags:
- Gladwin Sharun Shaji
- Interview
- SURESHGOPI
title: സദയം മോഹൻലാലിനെ വെച്ച് സിബി ചെയ്യും, പക്ഷേ ഞാൻ വരുമ്പോൾ അടിയും ഇടിയും ഉള്ള
  'സിന്ദൂരരേഖ' യാകും
view_count: 2160836
---

**Gladwin Sharun Shaji** പാപ്പൻ സിനിമയുമായി ബന്ധപ്പെട്ടു സുരേഷേട്ടൻ കൊടുത്ത മിക്ക ഇന്റർവ്യൂസും കണ്ട് കൊണ്ടിരിക്കുകയാണ്. കണ്ടതിൽ വെച്ച് ഏറ്റവും നന്നായി തോന്നിയത് The Cue വിനു വേണ്ടി മനീഷ് നാരായണൻ എടുത്ത ഇന്റർവ്യൂ ആണ്. മിക്കവരും സ്ഥിരമായി ചോദിക്കുന്ന ചോദ്യങ്ങൾ വിട്ട് പലരും കേൾക്കാൻ ആഗ്രഹിക്കുന്ന കുറേ ചോദ്യങ്ങൾ മനീഷ് ചോദിച്ചു.ഹൈവേ സിനിമ ഉണ്ടായ വഴി,തമിഴ് തെലുഗ് മാർക്കറ്റ്,ഡയറക്ടർസിനെ അങ്ങോട്ട്‌ പോയി സമീപിക്കുന്ന രീതി ഫോളോ ചെയ്‌തൂടെ? തുടങ്ങി ഒരുപാട് നല്ല ചോദ്യങ്ങൾ മനീഷ് ചോദിച്ചു. അതിൽ ഏറ്റവും ഇഷ്ടായ ചോദ്യം ടൈപ്പ് കാസ്റ്റ് ആയി പോയതിനെ പറ്റിയുള്ളതാണ്.അതിനുള്ള സുരേഷേട്ടന്റെ ഉത്തരം ഇങ്ങനെ ആയിരുന്നു. "ഞാൻ അങ്ങനെ മമ്മൂട്ടിയെയോ മോഹൻലാലിനെയോ പോലെ ചൂസി ആയിട്ട് ഒരു വ്യതിയാനത്തിനു ശ്രമിച്ചതിൽ എന്നെ ആരും സപ്പോർട്ട് ചെയ്തിട്ടില്ല.പിന്നെയും പിന്നെയും അതിലേക്ക് വീഴുകയായിരുന്നു..( രോമാഞ്ചം കൊള്ളിക്കുന്ന നെടു നീളൻ ഡയലോഗ്,സ്ലോ മോഷൻ നടത്തം,വില്ലന്മാരെ എടുത്തിട്ട് നല്ലോണം ഇടിക്കുക തുടങ്ങി പ്രേക്ഷകരെ ആവേശം കൊള്ളിക്കുന്ന ഹീറോയിസം സീൻസ് ) ഫിലിം മേക്കേഴ്സിന് ആയാലും പ്രൊഡ്യൂസർക്കായാലും എല്ലാവർക്കും അത് തന്നെ വേണം.. അയ്യോ അതില്ലാതെ പറ്റത്തില്ല അങ്ങനെയായിപ്പോയി.അപ്പോ ഓഡിയൻസിനുള്ള ഒരു ആവർത്തനവിരസത എന്നു പറയുന്നത് ആരും ശ്രദ്ധിക്കുന്നില്ല.എനിക്കുതന്നെ ചെയ്തു ചെയ്തു ആവർത്തന വിരസത തോന്നി.രഞ്ജി പണിക്കർ എഴുതുന്നത് തന്നെ എല്ലാവരും എഴുതാൻ തുടങ്ങിയാൽ ഞാൻ എന്ത് ചെയ്യും.ലോഹിതദാസ് സാറിന്റെ സാദരം നോക്കൂ.. അതിലും രഞ്ജിയുടെ വഴിക്കാണ് ലോഹിസാർ പോയത്. ഞാൻ ലോഹി സാറിന്റെ ഒരു പടം എന്ന് പറയുമ്പോൾ മിനിമം ഒരു ആധാരം പ്രതീക്ഷിക്കത്തില്ലേ. ആധാരം മുരളി ചേട്ടന് വെച്ച് ചെയ്യും എന്നെ വെച്ച് ചെയ്യത്തില്ല എന്ന് പറയുന്ന ഒരു നിർബന്ധം ഉണ്ടല്ലോ.! സദയം മോഹൻലാലിനെ വെച്ച് സിബി ചെയ്യും. പക്ഷേ ഞാൻ വരുമ്പോൾ ആ എഴുത്തു വഴി തിരിഞ്ഞ് സിന്ദൂരരേഖ എന്ന് പറയുന്ന മ്യൂസിക്കൽ എന്റർടൈൻമെന്റ് സിനിമയിൽ പോലും ഒരു നാലിടി എന്നെക്കൊണ്ട് ഇടിപ്പിക്കും എന്ന അവസ്ഥ ആയി.." ഏകലവ്യൻ, കമ്മീഷണർ കഴിഞ്ഞു സുരേഷേട്ടന് കിട്ടിയ സൂപ്പർതാരപദവി ഒരു പോസിറ്റീവ് കാര്യം ആണെങ്കിൽ പോലും അതിനൊരു നെഗറ്റീവ് വശം കൂടി ഉണ്ട്. അത് വരെ വ്യത്യസ്ത വേഷങ്ങൾ ചെയ്ത് കൊണ്ടിരുന്ന സുരേഷ് ഗോപി എന്ന നടന് സൂപ്പർ താരം എന്നൊരു ഭാരം ലഭിച്ചപ്പോൾ പിന്നീട് വന്ന 90% സിനിമകളിലും ഒരേ പോലത്തെ കഥാപാത്രങ്ങളായി. തന്നിലെ നടനെ ചൂഷണം ചെയ്യുന്ന റോളുകൾ കിട്ടിയത് വളരെ കുറച്ചു മാത്രം. അത് കാരണം സുരേഷ് ഗോപിക്ക് ആക്ഷൻ റോളുകൾ മാത്രേ വഴങ്ങൂ വേറെ ഒന്നും പറ്റില്ല എന്ന തെറ്റായ ധാരണ കുറച്ചു പേർക്കെങ്കിലും ഉണ്ടായിട്ടുണ്ടാവാം. വ്യത്യസ്തമായ റോളുകൾ ചെയ്യണമെന്ന് സുരേഷേട്ടൻ ഒരുപാട് ആഗ്രഹിചിട്ടുണ്ടെന്ന് ഈ ഇന്റർവ്യൂ കണ്ടാൽ മനസ്സിലാകും. സ്ഥിരം സ്റ്റൈൽ ഇല്ലാതെ സുരേഷ് ഗോപിയിലെ നടനെ കളിയാട്ടത്തിലൂടെ ജയരാജ്‌ കൊണ്ട് വന്ന പോലെ വേറെ ആരെങ്കിലും ശ്രമിച്ചിരുന്നേൽ ഒരുപാട് മികച്ച കഥാപാത്രങ്ങൾ സുരേഷ് ഗോപിയിൽ നിന്നും ലഭിക്കുമായിരുന്നു..! ഇപ്പൊ വീണ്ടും സിനിമയിലേക്ക് മടങ്ങി വന്ന ഈ അവസരത്തിൽ പോലും പലർക്കും വേണ്ടത് അത് തന്നെയാണ്. പണ്ടത്തെ പോലെ ഫയർ ഉള്ള സുരേഷ് ഗോപിയെ എപ്പോ കിട്ടും എന്നുള്ള ചോദ്യത്തിന് "ഒറ്റ അടിക്കു തരാതെ പതിയെ പതിയെ തരാം." എന്ന സുരേഷേട്ടന്റെ മറുപടി ശരിക്കും ഇഷ്ട്ടപ്പെട്ടു. വീണ്ടും Type Casted ആവരുതെന്ന ബോധം മറ്റാരേക്കാളും നന്നായി സുരേഷേട്ടനുണ്ട്. വരനിലെയും പാപ്പനിലെയും കഥാപാത്രങ്ങൾ അതിനുദാഹരണങ്ങൾ. [embed]https://youtu.be/-8qMpMNMVK0[/embed]