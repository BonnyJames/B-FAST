---
author: Beaumaris
categories:
- Entertainment
comment_count: 0
date: 2023-06-03 09:07:17
draft: false
image: https://cdn.boolokam.com/articles/2023/06/wwe.jpg
like_count: 54997
share_count: 36521
tags:
- movie
- The Little Mermaid
title: ഈ സിനിമ നിങ്ങളുടെ വീട്ടിലെ കുട്ടികൾക്ക് ഉറപ്പായും കാണിച്ചു കൊടുക്കണം, അവർക്ക്
  ഒരുപാട് ഇഷ്ടമാവും
view_count: 1562008
---

**ദ ലിറ്റിൽ മെർമൈഡ്** **Sai Sudheesh** കുറുമ്പ് ഒരു പൊടിക്ക് കൂടുതലായിരുന്നെങ്കിലും കടൽ രാജാവ് ട്രൈട്ടണിന്റെ മോള് ഏരിയൽ ആ ഏരിയയിലെ തങ്കപ്പെട്ട സ്വഭാവൊള്ള മധുരപ്പതിനാറ്കാരി മെർമൈഡ് ക്ടാവ് ആർന്നു. എഴുകടലിന്റെ അഡ്മിനിസ്ട്രേഷൻ കിങ് ട്രൈട്ടൺ തന്റെ ഏഴ് പെൺപിള്ളേർക്കും ആയിട്ട് ഡെലിഗേറ്റ് ചെയ്ത വകയിൽ ഒരു കടലിന്റെ സർവീലൻസ് ആൻഡ് റക്കനൈസ്സൻസ് വകുപ്പായിരുന്നു ഏരിയലിന്. കാഴ്ചയിൽ സുന്ദരിയും, തങ്കപ്പെട്ട സ്വഭാവവും, അടങ്ങാത്ത ക്യൂരിയോസിറ്റിയുമുള്ള ഏരിയൽ മെർമെയ്ഡിന്റെ പ്രൊഫൈൽ കടൽ മാട്രിമോണിയിൽ റിലീസാവുന്നതും നോക്കിയിരുന്ന മെർമ്മാൻ യുവാക്കളുടെ ചങ്കിൽ ഇടിത്തീവാരിയിട്ട സംഭവായിരുന്നു ഒരൂസം കടൽപ്പരപ്പിൽ എന്തോ ലൈറ്റ് കണ്ട് ഏരിയൽ മുകളിലേക്ക് നീന്തി ചെന്ന് നോക്കിയപ്പോൾ ഏതോ ഷിപ്പിൽ ദീപാവലി ആഘോഷത്തിന്റെ ഭാഗമായുള്ള സാമ്പിൾ വെടിക്കെട്ട് കണ്ടതും അവിടെ വച്ച് കര രാജകുമാരൻ എറിക്കുമായി ലവ് അറ്റ് ഫസ്റ്റ് സൈറ്റിലായതും. [](https://cdn.boolokam.com/articles/2023/06/fwfwfff.png)ഇടക്ക് ഏതോ അമിട്ട് ചരിഞ്ഞു വീണത് കാരണം കപ്പൽ തീയിൽ പെടുന്നതും എറിക്കിന് ലൈഫ് ബോട്ട് മിസ്സായതും, ആളെ ഏരിയൽ രക്ഷിച്ചതും ഫസ്റ്റ് സൈറ്റിൽ ഏരിയലിന് ആളോട് തോന്നിയ സോഫ്റ്റ്‌ കോർണർ കൊണ്ടല്ലാതെ ആൾടെ ബെനവളൻസോണ്ടാവാൻ വഴീല്ല.'മനുഷ്യരായിട്ടുള്ള ആളുകളുമായി യാതൊരുവക ഏർപ്പാടും നമ്മുടെ മെർമൈഡ് തറവാട്ടിൽ ഉണ്ടായിട്ടില്ല, ഇനിണ്ടാവാൻ എന്റെ ജീവനുള്ള കാലം സമ്മതിക്കേല്ല'ന്ന കടുത്ത നിലപാട് ആൾടെ ഡാഡി എടുത്തത് ആർന്നു ഏരിയലിന്റെ ജീവിതത്തിലെ ആദ്യത്തെ പ്രതിസന്ധി. മിശ്രവിവാഹത്തിനോടുള്ള സ്വാഭാവികമായ എതിർപ്പ് മാത്രല്ല മെർമൈഡിന്റെ മമ്മിയെ പണ്ട് ഏതോ മനുഷ്യൻ പണ്ട് കുന്തമെറിഞ്ഞു കൊന്നതാണെന്നുള്ള ദുഃഖസത്യവും ആള് ഏരിയലിനോട് അപ്പോൾ ഓർമ്മിപ്പിക്കുന്നുണ്ട്. ബട്ട്‌, ആ ടൈമിൽ ഏരിയലിന് ആശ്വാസമായത് ഡാഡിയുമായി കുടുംബവഴക്ക് കാരണം കട്ട ഉടക്കിലായിരുന്ന, കുമ്പേർകുഞ്ചിയുടെയും, ഐശ്വര്യ ലക്ഷ്മി വലംപിരി ശംഖിന്റെയും അണ്ടർവാട്ടർ ഡിസ്ട്രിബ്യൂഷൻ ഉണ്ടാർന്ന, ആന്റി ഊർസുല ആർന്നു.മൂന്ന് ദിവസത്തേക്ക് മനുഷ്യ സ്ത്രീയാക്കിത്തരാമെന്നും, മൂന്നാം നാൾ ത്രിസന്ധ്യക്ക് മുൻപ് കരയിലെ രാജകുമാരൻ എറിക്കിനെക്കണ്ട് പിടിച്ച്, ഫ്രഞ്ച് നിർബന്ധല്ല്യ, തൊട്ടു തൊട്ടില്ല ലൈനിൽ ആയാലും മതി, ജസ്റ്റ് ഒരുമ്മ വാങ്ങിച്ചു വന്നാൽ സ്ഥിരായിട്ട് മനുഷ്യസ്ത്രീയായി എറിക്കിന്റെ പിള്ളേരെയും വളർത്തി ജീവിക്കാമെന്നും, അഥവാ അത് നടന്നില്ലെങ്കിൽ ജീവിതകാലം മുഴുവൻ തന്റെ അടിമയായിരിക്കണമെന്നുമുള്ള ഓരോഫറാണ് ഊർസുല അമ്മായി മുന്നോട്ട് വച്ചത്. കലാമിറ്റി ഇൻ ഡിസ്ഗയ്സ് ???? [![](https://cdn.boolokam.com/articles/2023/06/wwe.jpg)](https://cdn.boolokam.com/articles/2023/06/wwe.jpg)'റമ്മി അക്കൌണ്ടിൽ 9999 രൂപ ക്രഡിറ്റ് ആയിട്ടുണ്ട് കളിക്കുന്നോ'ന്ന എസ് എം എസ് വരുമ്പോൾ നമുക്കുണ്ടാവുന്ന പോലുള്ള ഒരു ഫീലിംഗ് ആർന്നു ഏരിയലിനെങ്കിലും, പ്രണയമല്ലേ, തീയിൽ ചാടാൻ പറഞ്ഞാ, ആരായാലും, രണ്ടു വട്ടം മിനിമം ചാടിപ്പോവും, അതിപ്പോ മനുഷ്യനായാലും മെർമൈഡായാലും. അങ്ങനെ ഏരിയൽ മുൻപിൻ നോക്കാതെ ആ ഓഫറിലേക്ക് ഒരൊറ്റച്ചാട്ടാർന്നു!ഏരിയൽ എറിക്കിനെ കാണുമോ, കണ്ടാലും ഉമ്മ നടക്കുമോ, അവര് രണ്ടാളും അവർക്കുണ്ടായ രണ്ട് പിള്ളേരുമായിട്ടുള്ള ഫോട്ടോ അവരുടെ ലിവിങ് റൂമിൽ ടീവീടെ സൈഡിൽ വയ്ക്കുമോന്നൊക്കെയാണ് കിടിലം ആനിമേഷനും രസമുള്ള പാട്ടുകളുമൊ ക്കെയായി പുരോഗമിക്കുന്ന ദി ലിറ്റിൽ മെർമൈഡെന്ന ഡിസ്നിയുടെ നൂറാം വർഷത്തെ സിനിമയിൽ അവർ രസായിട്ട് പറയുന്നത്. അണ്ടർ ടെൻ അഥവാ, ധ്വനിയുടെ പ്രായത്തിലുള്ള പിള്ളേരും, 'ഞാൻ ഈ കൊച്ചിനെ സിനിമ കാണിക്കാൻ വന്നതാ, അനിമേഷനൊക്കെ മ്മക്ക് പറ്റില്ലേ'ന്ന ഭാവവുമായി കട്ട ഗൗരവത്തിൽ ഈ സിനിമക്ക് കയറുന്ന അച്ഛൻമാർക്കും പടം ഇഷ്ട്ടാവുന്ന് മാത്രല്ല ഇടക്ക് വരുന്ന പാട്ടുകളെല്ലാം, അടുത്ത സീറ്റിൽ ഇരിക്കുന്നവർ കേൾക്കാതെ, ലൈറ്റായിട്ട് മൂളുകയും ചെയ്യും.ഊർസുല അമ്മായിക്ക് ഏരിയലിനെ വച്ച് ട്രൈട്ടനെ ബ്ലാക്ക്മെയിൽ ചെയ്ത് കടൽ ഭരണം പിടിക്കാൻ ഒരു പ്ലാൻ ഉണ്ടായിരുന്നത് കൊണ്ട് പോണ വഴിക്ക് ഏരിയലിന്റെ സംസാരശേഷി എടുത്ത് മാറ്റിയാണ് വിട്ടത്, കൂടാതെ കിസ്സിന്റെ കേസ് ഏരിയൽ മറന്ന് പോവാൻ വേണ്ടിയുള്ള എന്തോ കൂടോത്രം കൂടെ അമ്മായി ചെയ്തിരുന്നു.കഥയങ്ങനെ സസ്പെൻസിൽ നിന്നും സസ്പെൻസിലേക്ക് വഴുതുകയാണ് സുഹൃത്തുക്കളെ, ട്വിസ്റ്റിൽ നിന്നും ട്വിസ്റ്റിലേക്കും! https://youtu.be/kpGo2_d3oYE പൊടിക്ക് റൊമാന്റിക് ആയ ഒരു മോമെന്റിൽ, ബ്രസീൽ, വെനിസുലാന്നൊക്കെ വേൾഡ് മാപ്പ് എടുത്ത് വച്ചു ഓരോ ഏരിയ ചൂണ്ടി എറിക്ക് ഏരിയലിന് പറഞ്ഞു കൊടുക്കണ കൂട്ടത്തിൽ മോസ്‌ക്കിറ്റൊ ലാൻഡ്ന്ന് പറഞ്ഞ ഏരിയ മ്മടെ കൊച്ചിയാണോന്നൊരു സംശയം തോന്നിയെന്നെല്ലാണ്ട് ബാക്കി സിനിമ മുഴുവൻ എനിക്ക് ക്രിസ്റ്റൽ ക്ലിയർ ആയിട്ട് മനസിലായിരുന്നു. നമ്മുടെ വീട്ടിലെ അണ്ടർ ടെൻ കുട്ടികൾക്ക് ഉറപ്പായും കാണിച്ചു കൊടുക്കണം , അവർക്ക് ഒരുപാട് ഇഷ്ടമാവും ,സിനിമ കഴിയുമ്പോ അവർ നമ്മളെക്കെട്ടിപ്പിടിച്ചു,,'ലവ് യൂ അച്ഛാ'ന്ന് പറയേം ചെയ്യും. (4DX, PVR Kochi ????)