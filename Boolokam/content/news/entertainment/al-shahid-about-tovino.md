---
author: Beaumaris
categories:
- Entertainment
comment_count: 0
date: 2022-06-12 06:09:38
draft: false
image: https://cdn.boolokam.com/articles/2022/06/fwfwwffww.jpg
like_count: 59349
share_count: 15451
tags:
- dear friend
- maya nadi
- tovino
- tovino thomas
title: '''മായാനദി''യിലെ മാത്തനും ''ഡിയർ ഫ്രണ്ടി''ലെ വിനോദും'
view_count: 943631
---

**Al Shahid** മായാനദിയിലെ മാത്തന്റെ ചില സ്വഭാവങ്ങൾ അല്ലെങ്കിൽ സമാനതകൾ ഡിയർ ഫ്രണ്ടിലെ ടോവിനോ ചെയ്ത വിനോദിൽ കാണാം. പക്ഷെ വിനോദിന് പ്രണയം ഇല്ല. മാത്തൻ കാമുകിയോട് കാണിക്കുന്ന ആത്മാർഥത ഇവിടെ വിനോദ് തന്റെ കൂട്ടുകാരോട് കാണിക്കുന്നു. പലപ്പോഴും വിനോദ് നിസ്സഹായൻ ആവുന്നുണ്ടോ എന്ന് തോന്നിപ്പോകും വിധം ആ കഥാപാത്രത്തെ പ്ലൈസ് ചെയ്തിട്ടുണ്ട്. നല്ലതാണോ ചീത്തതായാണോ എന്ന് ഒരു വാക്കിൽ പറയാനാവാത്ത വിധമാണ് അയാളുടെ ചെയ്തികൾ. അയാളുടെ ശരികൾ നമുക്ക് തെറ്റ് ആയിരിക്കാം. അയാളുടെ തെറ്റുകൾ നമ്മുടെ ശരി ആയിരിക്കാം. ഇങ്ങനെ വളരെ ആഴമുള്ള ഒരാൾ ആണ് വിനോദ്. അത് പക്ഷെ വളരെ ഈസി ആയി അല്ലെങ്കിൽ അനായാസതയോടെ ചെയ്തു എന്നതാണ് ടോവിനോ എന്ന നടന്റെ വിജയം. ![](https://cdn.boolokam.com/articles/2022/06/fwfwwffww.jpg) ഇമേജിനെ പേടിക്കാതിരിക്കുക എന്ന വലിയ ധൈര്യം ടോവിനോയ്ക്ക് ഉണ്ട്. തന്റെ കഥാപാത്രത്തിലൂടെ പ്രേക്ഷകർ തന്നെ വെറുത്തതാലും അത് ഒരു നടൻ എന്ന നിലയിൽ തന്റെ വിജയം ആണെന്ന് കരുതുന്ന ഒരു മനസ്സ് ടോവിനോയ്ക്ക് ഉണ്ട്. ഇത് തന്നെ ആയിരിക്കാം ഒരുപാട് സിനിമകൾ ടോവിനോയ്ക്ക് ലഭിക്കുന്നതും, മികച്ച സംവിധായകർക്ക് ടോവിനോ പ്രിയപ്പെട്ട നടൻ ആകുന്നതും. ടോവിനോയുടെ നല്ല പെർർഫോമൻസുകളുടെ കൂട്ടത്തിൽ ഡിയർ ഫ്രണ്ടിലെ വിനോദും ഉണ്ടാകും എന്നതിൽ സംശയം ഇല്ല.