---
author: Beaumaris
categories:
- Entertainment
comment_count: 0
date: 2023-09-15 12:49:55
draft: false
image: ''
like_count: 112527
share_count: 30638
tags:
- kalari
- POOZHIKKADAKAN
title: എന്താണ് കളരിയിലെ സമ്പ്രദായിക രീതിയിൽ പെടാത്ത പൂഴിക്കടകൻ ?
view_count: 1409255
---

**എന്താണ് പൂഴിക്കടകൻ ?** **അറിവ് തേടുന്ന പാവം പ്രവാസി** പൂഴിക്കടകൻ എന്നത് കളരിയിലെ സമ്പ്രദായിക രീതിയിൽ പെടാത്ത ഒരു പ്രയോഗമാണ് . അങ്കത്തിനു ഏർപ്പെടുമ്പോൾ ഉറുമി കൊണ്ട് തറയിൽ അടിച്ചു ചുറ്റ് പരിസരം പൊടി പാറ്റി എതിരാളികൾക്ക് കാണാൻ പറ്റാത്ത അവസ്ഥ ഉണ്ടാക്കി ഈ അവസരം മുതലാക്കി ഉറുമി കൊണ്ട് എതിരാളികളുടെ കഴുത്തിൽ കുടിക്കി വലിച്ച് കഴുത്തു അറക്കുന്ന രീതിയാണ് ഇത്.നല്ല അഭ്യാസി ആണെങ്കിൽ കഴുത്തു ഉടലിൽ നിന്ന് അറ്റു പോരും . ഇനി ഉറുമി കൊണ്ട് പൊടി പാറ്റിയതിനു ശേഷം വാള് കൊണ്ടോ, കത്തി കൊണ്ടോ എതിരാളികളുടെ കഴുത്തു അറക്കാവുന്നതാണ്. ഇല്ലെങ്കിൽ മറ്റു രീതിയിൽ പരിക്ക് എൽപ്പിക്കാവുന്നതാണ് . വാൾപയറ്റിനിടയിൽ കാൽ പാദം കൊണ്ട് മണ്ണ് കോരി എതിരാളിയുടെ കണ്ണിലടിക്കുകയും, കണ്ണ് മൂടിപ്പോകുന്ന അവസ്ഥയിൽ എതിരാളിയെ വെട്ടി വീഴ്ത്തുകയും ചെയ്യുന്നതാണ് പൂഴിക്കടകൻ.ഇത്‌ തികച്ചും അവിചാരിതമായ പ്രയോഗമാകുമ്പോൾ ഇതിന്‌ ഇരയാകുന്ന ആൾ ഒട്ടും പ്രതീക്ഷിക്കാതെയുമാവും പൂഴിയുടെ ഏറ്‌ ഏൽക്കേണ്ടിവരുന്നത്‌. തച്ചോളി ഓതേനൻ എതിരാളിയായ കതിരൂർ ഗുരുക്കളെ പൊന്നിയൻ അങ്കത്തിൽ വധിച്ചത് പൂഴി കടകൻ ഉപയോഗിച്ചാണ്.പൂഴിക്കടകൻ എന്നത് ഒരു തുളുനാടൻ വിദ്യയാണ്. പൗരാണിക യുദ്ധ അങ്കത്തിൽ പാലിക്കേണ്ട മര്യാദയുടെ ലംഘനമാണ് അഥവാ പ്രാചീന യുദ്ധ നിയമത്തിൽ ധർമത്തിന് നിരക്കാത്ത വിദ്യകളിൽ ഒന്നാണ് പൂഴികടകൻ .ഇന്നത്തെ കാലത്ത് അതിർത്തി കടന്ന് ശത്രുവിനോട് കടും കൈ ചെയ്യുന്നതിന് പുഴിക്കടകൻ എന്ന് പറയാറുണ്ട് . കളരിയിൽ നിഷിദ്ധമായ അടവാണ് ചതി പ്രയോഗമായ പൂഴിക്കടകൻ. അത് കൊണ്ട് തന്നെ ഗുരുക്കന്മാരാരും ശിഷ്യരെ പൂഴി കടകൻ പഠിപ്പിക്കുവാൻ മുതിരാറുമില്ല. മറ്റു നിർവാഹമില്ലാത്ത അവസ്ഥയിൽ ഒരിക്കലും ദുരുപയോഗം ചെയ്യുകയോ, സ്വന്തം ജീവരക്ഷക്ക് വേണ്ടിയല്ലാതെ പ്രയോഗിക്കുകയില്ലെന്ന് സത്യം ചെയ്യിച്ചിട്ടേ ഈ അടവ് പഠിപ്പിക്കുകയുള്ളു.ഗത്യന്തരമൊന്നുമില്ലാതെ അവസാനത്തെ ആയുധം ( അടവ് ) എന്ന രീതിയിൽ പൂഴിക്കടകൻ പ്രയോഗം മലയാള ഭാഷയിലെ നിത്യ സാന്നിധ്യങ്ങളിൽ ഒന്നാണ് .കളരിയിൽ പ്രയോഗിക്കാനേ പാടില്ലെന്ന മുന്നറിയിപ്പോടെപഠിപ്പിക്കുന്ന അവസാന അടവ് എന്ന നിലയിൽ പ്രസിദ്ധിയാർജ്ജിച്ച ഈ ചതിപ്രയോഗ അടവിന്റെ പേരിൽ സ്ഥാനത്തും അസ്ഥാനത്തും ഇത് ഭാഷയിൽ പ്രയോഗിക്കാറുണ്ട്.