---
author: Beaumaris
categories:
- Entertainment
comment_count: 0
date: 2023-10-31 10:01:16
draft: false
image: https://cdn.boolokam.com/articles/2023/10/laljose-630.jpg
like_count: 22953
share_count: 28303
tags:
- cousins
- lal jose
- mohanlal
- prithviraj
title: മോഹൻലാലും പൃഥ്വിരാജും നായകൻമാരാകാനിരുന്ന കസിൻസിന് എന്തുസംഭവിച്ചു ? കഥ ഇങ്ങനെ
view_count: 1031081
---

ചലച്ചിത്രപ്രേമികള്‍ ഏറെക്കാലമായി ആഗ്രഹിച്ച കൂട്ടുകെട്ടാണ് ലാല്‍ജോസ്-മോഹന്‍ലാല്‍. പിന്നീടത് വെളിപാടിന്റെ പുസ്തകം എന്ന ചിത്രത്തിലൂടെ സാധ്യമായെങ്കിലും ചിത്രം ശ്രദ്ധിക്കപ്പെട്ടില്ല. ഡോ: ഇക്ബാല്‍ കുറ്റിപ്പുറത്തിന്റെ തിരക്കഥയില്‍ പൃഥ്വിരാജും മോഹന്‍ലാലുമൊന്നിക്കുന്ന 'കസിന്‍സ്' എന്നൊരു ചിത്രം ലാല്‍ജോസ് ആലോചിച്ചെങ്കിലും അതും നടക്കാതെപോയി. ലാല്‍ജോസിന്റെ കസിന്‍സ് എങ്ങനെ വൈശാഖിന്റെ കസിന്‍സ് ആയി എന്നാണ് ഇപ്പോള്‍ എല്ലാവരും ചോദിക്കുന്നത്. മുന്‍പ് മോഹന്‍ലാലിനെയും പൃഥ്വിരാജിനെയും നായകരാക്കി ലാല്‍ജോസ് ചെയ്യാനിരുന്ന ചിത്രമായിരുന്നു കസിന്‍സ്. ക്ലാസ്‌മേറ്റ്‌സിനു ശേഷം ലാല്‍ജോസ് പ്ലാന്‍ ചെയത് ചിത്രം. ജയിംസ് ആല്‍ബര്‍ട്ടായിരുന്നു കഥയും തിരക്കഥയും എഴുതാനിരുന്നത്. ![](https://cdn.boolokam.com/articles/2023/10/laljose-630.jpg)എന്നാല്‍ ലാലിന്റെയും പൃഥ്വിയുടെയും ഡേറ്റ് കൃത്യമായി ലഭിക്കാത്തതിനെ തുടര്‍ന്ന് ആ ചിത്രം നീണ്ടുപോയി. ലാലും ലാല്‍ജോസും ആദ്യമായി ഒന്നിക്കുന്നതിനു പുറമേ ലാലും പൃഥ്വിയും ആദ്യമായി ഒന്നിക്കുന്ന ചിത്രം കൂടിയായിരുന്നു കസിന്‍സ്. കുറേക്കാലം ലാല്‍ജോസ് ഈ പ്ലാനുമായി നടന്നിരുന്നെങ്കിലും ചിത്രം ഉപേക്ഷിക്കുകയായിരുന്നു. എങ്കിലും ആ ടൈറ്റില്‍ ലാല്‍ജോസിന്റെ കൈവശം തന്നെയായിരുന്നു. അതാണ് പിന്നീട് വൈശാഖ് വാങ്ങിയത്. ഒരു റൊമാന്റിക് കോമഡിയായി ഒരുക്കിയ ചിത്രം കസിൻസ് 2014ലാണ് പ്രദര്‍ശനത്തിന് എത്തിയത്. കുഞ്ചാക്കോ ബോബനും ഇന്ദ്രജിത്ത് സുകുമാരനുമൊപ്പം ചിത്രത്തില്‍ സുരാജ് വെഞ്ഞാറമൂടും ജോജു ജോര്‍ജും വേദികയും നിഷ അഗര്‍വാളും പ്രദീപ് റാവത്തും കലാഭവൻ ഷാജോണും ബാലചന്ദ്രൻ ചുള്ളിക്കാടും കൈലാഷും പി ബാലചന്ദ്രനും ഷിജുവും സന്തോഷും മിയയും വിജയ്‍കുമാറും മറ്റ് പ്രധാന വേഷങ്ങളിലെത്തി. മോശമല്ലാത്ത വിജയം നേടിയ ചിത്രത്തിന്റെ തിരക്കഥ സേതുവായിരുന്നു.