---
author: Beaumaris
categories:
- Entertainment
comment_count: 0
date: 2022-07-24 05:52:19
draft: false
image: ''
like_count: 31875
share_count: 15403
tags:
- Fahad Faasil
- fazil
- Fazil (director)
- Kamal Haasan
- mammootty
- mohanlal
title: മമ്മൂട്ടിയും കമലും ചെയ്ത ആ കാര്യം മോഹൻലാലും ചെയ്യണമെന്ന് ഫാസിൽ
view_count: 587339
---

**Rageeth R Balan** Behindwoods Ice നു ശ്രീ ഫാസിൽ നൽകിയ അഭിമുഖത്തിൽ അദ്ദേഹം രണ്ട് പ്രധാനപെട്ട കാര്യങ്ങൾ പറയുക ഉണ്ടായി. "ഇപ്പോൾ ഞാൻ ഫാദർ മകനെ പറ്റി പറയുക അല്ല.. ഒരു സംവിധായകൻ ആർട്ടിസ്റ്റിനെ കുറിച്ച് പറയുകയാണ്.. ബേസിക്കൽ ആയിട്ട് ഒരു നടൻ വേണ്ട ബേസിക്കൽ സംഗതികൾ ഫഹദിന് ഉണ്ട് എന്നാണ് ഞാൻ വിശ്വസിക്കുന്നത്..അത് കൊണ്ടാണ് എല്ലാ ലാംഗ്വേജുകാരും അവരെ അക്സപ്റ്റ് ചെയ്യുന്നത്.." പോയ തലമുറയിലെ രണ്ട് പേർ കാണിച്ചത് വലിയ അത്ഭുതം ആണ്. എല്ലാരും കാണിക്കണം.. കമൽ ഹസ്സൻ അഭിനയിക്കുന്ന ഒരു പടത്തിൽ ഫഹദിന് ഭയങ്കര ഇമ്പോർട്ടന്റ് റോളും വിജയ് സേതുപതിക്കു ഇമ്പോർട്ടന്റ് റോളും കൊടുക്കുക എന്നത് കമലിന്റെ ബുദ്ധി ആണ്. കമലിന് കാര്യങ്ങൾ മനസിലായി.. ഭീഷ്മ പർവ്വത്തിൽ മമ്മൂട്ടി ഷാഡോ ആയി നിൽക്കുന്നത് പോലെ അവിടെ ശ്രീനാഥ് ഭാസിയെയും സൗബിനെയും ഷൈൻ ടോമിനെയും ചെയ്യിപ്പിച്ചത് മമ്മൂട്ടിയിലെ ആക്ടിങ് ഇന്റലിജിൻസ് ആണ്. അത് എല്ലാരും വരണം.. മോഹൻലാൽ അത് കാണിച്ചിട്ടില്ല കാണിക്കും എന്നാണ് എന്റെ പ്രതീക്ഷ " വളരെ ശരി ആയിട്ടുള്ള രണ്ട് കാര്യങ്ങൾ ആണ് അദ്ദേഹം പറഞ്ഞിട്ടുള്ളത്..ഫഹദ് ഫാസിൽ എന്ന നടൻ അദ്ദേഹത്തെ മറ്റൊരു നടനുമായോ താരതമ്യ പെടുത്താൻ താല്പര്യമില്ല.അഭിനയിച്ച ആദ്യ സിനിമയിൽ തന്നെ കഴിവില്ലാത്ത നടൻ എന്ന് മുദ്ര കുത്തിയപ്പോൾ.വർഷങ്ങൾക്കു ശേഷം തിരിച്ചെത്തി വ്യത്യസ്തത നിറഞ്ഞ കഥാപാത്രങ്ങളിലൂടെ സംസ്ഥാന ദേശീയ അവാർഡുകൾ നേടി പരിഹസിച്ചവരെ കൊണ്ട് തന്നെ നല്ല നടൻ എന്ന് പറയിപ്പിച്ച നടൻ ആണ്.2009 മുതൽ 2022വരെ നീളുന്ന പതിമൂന്നു വർഷങ്ങൾക്കിടയിൽ ഫഹദ് ഫാസിൽ എന്ന നടൻ മലയാള സിനിമയെ വിസ്മയിപ്പിച്ചതെങ്ങനെ എന്ന് ചോദിച്ചാൽ പതിമൂന്നു വർഷങ്ങൾ കൊണ്ട് തന്നിലെ നടനെ അടയാളപ്പെടുത്തുക മാത്രമല്ല ഒരു താരമാകാൻ ശ്രമിക്കാതെ വീണ്ടും വീണ്ടും മികച്ചൊരു നടനാകാനാണ് അദ്ദേഹം ശ്രമിക്കുന്നത് എന്ന് അദ്ദേഹത്തിന്റെ ഓരോ സിനിമകളും സാക്ഷ്യപ്പെടുത്തുകയാണ്.അതുകൊണ്ട് തന്നെയാണ് അദ്ദേഹത്തിനെ തേടി അന്യ ഭാഷ സിനിമകൾ വരുന്നതും. വിക്രത്തിൽ കമൽ ഹസ്സൻ ചെയ്തപോലെ ഭീഷ്മപർവ്വത്തിൽ മമ്മൂട്ടി ചെയ്ത പോലെ തങ്ങളിലെ സ്റ്റാർഡം മാറ്റി നിർത്തി പുതുതലമുറക്കു പ്രാധാന്യം നൽകുന്ന രീതിയിൽ ഉള്ള വിട്ടു വീഴ്ചകൾക്ക് തയ്യാറാകുകയും അത്തരം തിരകഥകൾ തെരെഞ്ഞെടുക്കുകയും ചെയ്യുന്നത് പോലെ ലാലേട്ടനും അങ്ങനെ ചെയ്യണം എന്ന് വളരെ ആഗ്രഹം തോന്നിയിട്ടുണ്ട് ഞാൻ എന്ന മോഹൻ ലാൽ ആരാധകന്.