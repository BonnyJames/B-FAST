---
author: Beaumaris
categories:
- Entertainment
comment_count: 0
date: 2023-06-28 13:33:56
draft: false
image: ''
like_count: 122376
share_count: 67477
tags:
- Abhilash Joshiy
- abhilash joshy
- dulquar Salmaan
- dulquer salmaan
- Jakes Bejoy
- king of kotha
- Official Teaser
- teaser
title: '"ഇത് ഗാന്ധിഗ്രാമം അല്ല കൊത്തയാണ്, ഇവിടെ ഞാൻ പറയുമ്പോൾ പകൽ ഞാൻ പറയുമ്പോൾ രാത്രി",
  രാജാവ് എഴുന്നള്ളിക്കഴിഞ്ഞു, ''കിംഗ് ഓഫ് കൊത്ത'' ടീസർ'
view_count: 2271342
---

**"ഇത് ഗാന്ധിഗ്രാമം അല്ല കൊത്തയാണ്, ഇവിടെ ഞാൻ പറയുമ്പോൾ പകൽ ഞാൻ പറയുമ്പോൾ രാത്രി", രാജാവ് എഴുന്നള്ളിക്കഴിഞ്ഞു, 'കിംഗ് ഓഫ് കൊത്ത' ടീസർ** **പി ആർ ഓ പ്രതീഷ് ശേഖർ.** ദുൽഖറിന്റെ പാൻ ഇന്ത്യൻ ചിത്രം കിംഗ് ഓഫ് കൊത്തയുടെ അപ്‌ഡേറ്റുകൾ ഓരോന്നായി പ്രേക്ഷക ഹൃദയങ്ങൾ കീഴടക്കി മുന്നേറുമ്പോൾ കൊത്തയിലെ രാജാവിന്റെ വരവറിയിച്ചു കിംഗ് ഓഫ് കൊത്തയുടെ ടീസർ സോഷ്യൽ മീഡിയയിൽ ആളിക്കത്തുകയാണ് . മുഖത്ത് കർക്കശ ഭാവത്തോടെ കൊത്തയിലെ രാജാവിന്റെ ചങ്കൂറ്റവും യുദ്ധവും ടീസറിൽ കാണാം. ട്വിറ്ററിൽ ഇന്ത്യാ ട്രെൻഡിങ് ലിസ്റ്റിൽ കിംഗ് ഓഫ് കൊത്തയും ദുൽഖർ സൽമാനും ആദ്യ രണ്ടു സ്ഥാനങ്ങൾ കീഴടക്കി തരംഗമാകുകയാണ്. https://youtu.be/7tHHa20U1UI ഇന്ന് വൈകിട്ട് 6 മണിക്കാണ് കിംഗ് ഓഫ് കൊത്തയുടെ വെടിക്കെട്ട് ടീസർ പ്രേക്ഷകരിലേക്കെത്തിയത്. ആക്ഷൻ രംഗങ്ങളാൽ സമ്പന്നമായ ചിത്രത്തിന്റെ ടീസർ മലയാളത്തിൽ മമ്മൂട്ടിയും തെലുഗിൽ മഹേഷ്ബാബുവും കന്നഡയിൽ രക്ഷിത് ഷെട്ടിയും തമിഴിൽ സിലമ്പരശനും പുറത്തിറക്കി . സീ സ്റ്റുഡിയോസും ദുൽഖറിന്റെ വേഫേറെർ ഫിലിംസും ചേർന്ന് നിർമ്മിക്കുന്ന ചിത്രത്തിന്റെ സംവിധാനം അഭിലാഷ് ജോഷിയാണ്. ജേക്സ് ബിജോയ്, ഷാൻ റഹ്മാൻ എന്നിവരാണ് സം​ഗീതസംവിധാനം നിർവഹിക്കുന്നത്. ആക്ഷന് ഏറെ പ്രാധാന്യമുള്ള ചിത്രത്തിന്റെ സംഘട്ടനരം​ഗങ്ങളൊരുക്കുന്നത് രാജശേഖറാണ്. ഛായാഗ്രഹണം:നിമീഷ് രവി, സ്ക്രിപ്റ്റ് : അഭിലാഷ് എൻ ചന്ദ്രൻ, പ്രൊഡക്ഷൻ ഡിസൈനർ : നിമേഷ് താനൂർ, എഡിറ്റർ: ശ്യാം ശശിധരൻ, കൊറിയോഗ്രാഫി: ഷെറീഫ് ,മേക്കപ്പ് :റോണെക്സ് സേവിയർ, വസ്ത്രാലങ്കാരം :പ്രവീൺ വർമ്മ, സ്റ്റിൽ :ഷുഹൈബ് എസ് ബി കെ, പ്രൊഡക്ഷൻകൺട്രോളർ :ദീപക് പരമേശ്വരൻ, മ്യൂസിക് : സോണി മ്യൂസിക്, വിതരണം : വെഫേറർ ഫിലിംസ്.