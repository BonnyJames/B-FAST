---
author: Beaumaris
categories:
- Entertainment
comment_count: 0
date: 2023-06-14 09:12:41
draft: false
image: ''
like_count: 50266
share_count: 10492
tags:
- bharathan
- manoj ke jayan
- murali
- venkalam movie
title: '"അനിയന് എന്തിനാ പെണ്ണ് നോക്കുന്നത് രണ്ടാൾക്കും കൂടി ഒരെണ്ണം പോരെടി..."'
view_count: 1623369
---

**"അനിയന് എന്തിനാ പെണ്ണ് നോക്കുന്നത് രണ്ടാൾക്കും കൂടി ഒരെണ്ണം പോരെടി..."** **Shameer KN** വെറുതെ ഇരുന്ന കുഞ്ഞിപ്പെണ്ണിന്റെ മനസിലേക്ക് ഒരു തീ കോരിയിടുകയായിരുന്നു അച്ഛമ്മ തുടർന്ന് തന്റെ പാരമ്പര്യം രണ്ടു ആൺമക്കളും പിന്തുടരണം എന്നാഗ്രഹിക്കുന്ന കുഞ്ഞിപ്പെണ് അതിനായി ശ്രമിക്കുന്നു. പണ്ട് കാലത്ത് നമ്മുടെ നാട്ടിൽ ചില സമുദായങ്ങളിൽ നില നിന്നിരുന്നൊരു വൈവാഹിക സമ്പ്രദായം...പെണ്ണ് ഒരേസമയം ഒന്നിൽ കൂടുതൽ പുരുഷന്മാരുടെ ഭാര്യയായി കഴിയുക .അതിന്റെ അടിസ്ഥാനത്തിൽ ആണ് എഴുത്തുകാരൻ ലോഹിതദാസ് ഈ സിനിമയുടെ തിരക്കഥ ഒരുക്കിയിരിക്കുന്നത്.. സിനിമ ഏതാണ് എന്നല്ലേ.. **???? വെങ്കലം (1993)** **ഭരതൻ സിനിമ** [](https://cdn.boolokam.com/articles/2023/06/dqqwww.jpg)ആ സമ്പ്രദായം ഒരു കുടുംബത്തിൽ സൃഷ്ടിക്കുന്ന പ്രശ്നങ്ങൾ ആണ് സിനിമയുടെ പ്രമേയം. പഴയ രീതികളോട് താല്പര്യം കാണിക്കാത്ത ആൺ മക്കൾ.. ഓരോ കുടുംബമായി ജീവിക്കാൻ ആഗ്രഹിക്കുമ്പോൾ അവിടെ അവരറിയാതെ സ്വന്തം അമ്മയുടെ ഇടപെടൽ ഉണ്ടാവുന്നത് തുടർ സംഭവങ്ങളും ആണ് സിനിമ മൂശാരിമാരുടെ മാരുടെ ജീവിതം സിനിമയിൽ നല്ല വൃത്തിയായി പറഞ്ഞു പോകുന്നുണ്ട്.ഓട് ഉരുകി തിളച്ചു മറിയുന്ന പോലെ മൂശാരിയുടെ മനസും തിളച്ചു മറിയുന്നു സംശയം കൊണ്ട്... https://youtu.be/43dqdbeu5Os മക്കൾ ആയി മുരളിയും മനോജ്‌ കെ ജയനും മികച്ച അഭിനയം കാഴ്ചവെച്ചിരിക്കുന്നു. നായിക റോളിൽ ഉർവശി തുടങ്ങിയപ്പോൾ കെ പി എ സി ലളിത അവതരിപ്പിച്ച കുഞ്ഞിപ്പെണ് എന്ന അമ്മ വേഷം സിനിമയിലെ ഏറ്റവും പ്രാധാന്യമുള്ള കഥാപാത്രം ആയി.ഇവരെ കൂടാതെ ഫിലോമിന, കുതിരവട്ടം പപ്പു, മാള അരവിന്ദൻ, സോണിയ, നെടുമുടി, ഇന്നസെന്റ്, സീന ആന്റണി, എം എസ് തൃപ്പൂണിത്തുറ, പ്രിയങ്ക, രാഗിണി, ബിന്ദു പണിക്കർ എന്നിവരും അഭിനയിച്ചിരിക്കുന്നു.. https://youtu.be/vAOUrRCfal0 ഭരതന്റെ ദൃശ്യ ഭാഷ ഈ സിനിമയിൽ പ്രശംസനീയം. ഒപ്പം ഗാനങ്ങളും... വരികൾ ആണോ മികച്ചത് അല്ല സംഗീതം ആണോ മികച്ചത് അല്ല ആലാപനം ആണോ മികച്ചത് അല്ല ചിത്രീകരണം ആണോ മികച്ചത് എന്ന് ചോദിച്ചാൽ ഉത്തരം പറയുക പ്രയാസം.പത്തു വെളുപ്പിന് എന്ന് തുടങ്ങുന്ന ഗാനം ആണ് ഏറ്റവും ശ്രദ്ദേയം.. പിന്നെ ആറാട്ട് കടവിങ്കൽ..., ഒത്തിരി ഒത്തിരി മോഹങ്ങൾ.. ഇവയെല്ലാം ശ്രദ്ധേയമായ ഗാനങ്ങൾ ആണ്. പി ഭാസ്കരൻ മാഷിന്റെ വരികൾക്ക് രവീന്ദ്രൻ മാസ്റ്റർ ഈണം നൽകിയിരിക്കുന്നു. ബിജിഎം : ജോൺസൻ, രാമചന്ദ്രബാബു ആണ് ഛായാഗ്രഹണം