---
author: Beaumaris
categories:
- Entertainment
comment_count: 0
date: 2022-08-10 04:49:51
draft: false
image: ''
like_count: 21620
share_count: 10134
tags:
- Fazil (director)
- geethu mohandas
- LIFE IS BEAUTIFUL
- mohanlal
- samyuktha varma
title: ഫാസിൽ എന്ന വന്മരത്തിനു അടിതെറ്റിയ ലൈഫ് ഈസ്‌ ബ്യൂട്ടിഫുൾ
view_count: 595651
---

**ഫാസിൽ എന്ന വന്മരത്തിനു അടിതെറ്റിയ ലൈഫ് ഈസ്‌ ബ്യൂട്ടിഫുൾ** **Nithin Ram** മോഹൻലാലിനെ നായകനാക്കി ഫാസിൽ രചനയും സംവിധാനവും നിർമാണവും നിർവഹിച്ച ചിത്രമാണ് ലൈഫ് ഈസ്‌ ബ്യൂട്ടിഫുൾ. 2000 വിഷു റിലീസായി വന്ന ഈ ചിത്രത്തിൽ സംയുക്ത വർമയായിരുന്നു നായിക. സംയുക്ത മോഹൻലാലിൻറെ നായികയായി വന്ന ഏക സിനിമയും ഇതാണ്. ബാലതാരമായി സിനിമയിൽ തിളങ്ങിയ ഗീതു മോഹൻദാസ് നായികയായി റീ എൻട്രി നടത്തിയ സിനിമയാണ്. അമേരിക്കൻ ക്ലാസിക് സിനിമയായ 'Dead poets society' എന്ന സിനിമയുടെ പ്രചോദനം ഉൾക്കൊണ്ട്‌ ഫാസിൽ രചന നിർവഹിച്ച സിനിമ പക്ഷെ അമ്പേ പാളിപ്പോയി എന്ന് തന്നെ പറയേണ്ടി വരും . മഞ്ഞിൽ വിരിഞ്ഞ പൂക്കൾ മുതൽ ഹരികൃഷ്‌ണസ്‌ വരെയുള്ള സിനിമകളിൽ ചിലത് ഇവിടെ പരാജയമായാലും ആ കഥ അന്യഭാഷയിൽ കൊണ്ട് പോയി റീമേക്ക് ചെയ്തു സൂപ്പർ ഹിറ്റ്‌ ആക്കുന്ന സംവിധായകൻ ഫാസിലിന്റെ കരിയറിൽ വൻ തിരിച്ചടി കിട്ടിയ സിനിമയാണ് ലൈഫ് ഈസ്‌ ബ്യൂട്ടിഫുൾ. ഇതിനു ശേഷം ഫാസിൽ സംവിധാനം ചെയ്ത മറ്റു സിനിമകളും പരാജയങ്ങളാണ്. വിനയചന്ദ്രനായി മോഹൻലാലിൻറെ നല്ല പ്രകടനവും ഔസേപച്ചൻ-കൈതപ്രം ടീമിന്റെ മനോഹരമായ ഗാനങ്ങളുമാണ് സിനിമയുടെ പോസിറ്റീവ് എന്ന് പറയാൻ.