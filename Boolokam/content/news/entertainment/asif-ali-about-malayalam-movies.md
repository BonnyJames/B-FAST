---
author: Beaumaris
categories:
- Entertainment
comment_count: 0
date: 2022-07-27 04:01:40
draft: false
image: ''
like_count: 81319
share_count: 25547
tags:
- asif ali
- malayalam movies
- vikram movie
title: '"വിക്രം നിറഞ്ഞ സദസിൽ ഓടിയപ്പോൾ അപ്പുറത്തു മൂന്നു മലയാളം ചിത്രങ്ങൾ മിനിമം പ്രേക്ഷകർ
  ഇല്ലാതെ ഷോ നടത്താൻ പറ്റാത്ത അവസ്ഥയിലായിരുന്നു "'
view_count: 1416248
---

തെന്നിന്ത്യൻ ഭാഷയിൽ നിന്നിറങ്ങുന്ന സിനിമകൾ കാരണം ബോളിവുഡ് സിനിമകൾ കാണാൻ ആളില്ലെന്നു രാംഗോപാൽവർമ്മ ഉൾപ്പെടെയുള്ളവർ പറഞ്ഞുകഴിഞ്ഞു. എന്നാലിപ്പോൾ ഈ ദുര്യോഗം നേരിടുന്നത് ഹിന്ദിക്ക് മാത്രമല്ല മലയാളം പോലുള്ള ഭാഷകളിൽ നിന്നിറങ്ങുന്ന ചിത്രങ്ങൾക്കുമാണ് . അതാണ് മലയാളത്തിന്റെ പ്രിയ നടൻ ആസിഫ് അലിയും പറയുന്നത്. ഇപ്പോൾ വിക്രം എന്ന സിനിമ വിജയമായപ്പോൾ പരാജയപ്പെട്ട മലയാളം ചിത്രങ്ങളെക്കുറിച്ച് പറയുകയാണ് ആസിഫ് അലി. ആസിഫ് അലിയുടെ വാക്കുകൾ ഇങ്ങനെ . "ഞാൻ അപകടത്തിൽപ്പെട്ട് കിടന്ന് സമയത്താണ് ഞാൻ ഒരേ ദിവസം തന്നെ വിക്രവും ചാർളി 777 നും കാണുന്നത്. ഈ രണ്ട് സിനിമകളും അന്യഭാഷ സിനിമകളാണ് ഇത് രണ്ടും തീയറ്ററിൽ ബുക്കിംഗ് ആണ്.അപ്പുറത്ത് മൂന്ന് മലയാളം സിനിമകൾ ആളില്ലാതെ മിനിമം പ്രേക്ഷകർ ഇല്ലാതെ ഷോ നടത്താൻ പറ്റില്ല എന്ന അവസ്ഥയിൽ നിൽക്കുകയാണ്. ഞാൻ അപ്പോൾ ചിന്തിച്ചത് തിയറ്ററിലേക്ക് ആളുകളെ കൊണ്ടുവരാൻ പറ്റുന്ന തരത്തിലുള്ള സിനിമകൾ വരണമെന്നാണ്. " ആസിഫ് അലി പറഞ്ഞു. ഇത് തന്റെ മാത്രം കാഴ്ചപ്പാട് ആണെന്നും ഇപ്പോൾ പ്രേക്ഷകർ തീയറ്ററിൽ വന്ന് സിനിമകൾ കാണുമ്പോൾ ഇവരുടെ ജീവിതവും സിനിമയും തമ്മിൽ വ്യത്യാസം കാണുന്നില്ല. എന്നാൽ ഇപ്പോൾ പ്രേക്ഷകർക്ക് വേണ്ടത് ഒരു ആഘോഷം കഴിഞ്ഞ് തീയറ്ററിൽ നിന്നും ഇറങ്ങുന്ന ഫീൽ തരുന്ന ചിത്രങ്ങളാണ് വേണ്ടതെന്ന് തനിക്ക് തോന്നുന്നതായും ആസിഫ് അലി കൂട്ടിച്ചേർത്തു.