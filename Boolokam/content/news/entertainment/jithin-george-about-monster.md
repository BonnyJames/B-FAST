---
author: Beaumaris
categories:
- Entertainment
comment_count: 0
date: 2022-10-22 12:49:32
draft: false
image: ''
like_count: 153091
share_count: 13280
tags:
- Jithin George
- mohanlal
- monster
title: കാലമൊക്കെ മാറി, സിനിമകളും മാറി, അത് കാണുന്ന പ്രേക്ഷകരും മാറി... ഈ വിവരം മോഹൻലാൽ
  അറിഞ്ഞിട്ടില്ല
view_count: 1950010
---

**Jithin George** മുരുകന് ശേഷം മോഹൻലാൽ - വൈശാഖ് - ഉദയകൃഷ്ണ ഒരുമിച്ച മോൻസ്റ്റർ കണ്ടു..ഇതൊരു കമ്പറിസൻ ഒന്നുമല്ല എങ്കിലും ചുമ്മാ തെലുങ്കിലേക്ക് നോക്കിയാൽ മ്മ്‌ടെ ബാലയ്യ ഗാരുവിന്റെ സിനിമകൾ കാണാം..എല്ലാ പടത്തിനും ഒറ്റ ഫോർമാറ്റ് ആയിരിക്കും, നായകൻ ഇന്റർവെൽ വരെ പഞ്ചപാവം, ഇന്റർവെൽ ആവുമ്പോ ഒറ്റ ട്വിസ്റ്റ്, അതാ നമ്മുടെ ബാലയ്യ വെറുമൊരു മനുഷ്യനാരുന്നില്ല അയാൾ റോ ഏജന്റ് ആരുന്നു,..ഒരു സിനിമയിൽ റോ ആണെങ്കിൽ അടുത്തതിൽ ചെങ്ങായി അധോലോകം പിടിക്കും..ആ പ്രോസസ് ഇങ്ങനെ തുടരും.. അതിന്റെ കുഴപ്പം എന്താണെന്ന് വെച്ചാൽ നമുക്ക് ആദ്യം തന്നെ മനസിലാകും ഇയാൾ ഇന്റർവെൽ ആവുമ്പോ ഈ വെടി പൊട്ടിക്കും, പിന്നെ ക്ലൈമാക്സ് കൂട്ടപ്പൊരിച്ചിൽ..ഇതേ അവസ്ഥയിലാണ് മോഹൻലാൽ സിനിമകൾ ഇപ്പൊ പെട്ടിരിക്കുന്നത്...മോഹൻലാൽ ബാലയ്യ ഗാരുവിനെ പോലൊരു നടൻ ആണെന്ന അഭിപ്രായമില്ല..പക്ഷെ സിനിമകൾ ഇങ്ങനെ ആവർത്തന വിരസമാകുകയാണ്..കേട്ടാൽ തന്നെ ഫെയ്ക്ക് എന്നു ഉറപ്പായും മനസിലാക്കുന്ന പേരും ഇട്ട് ഈ ചെങ്ങായി വരും..അപരിചിതനായ ഇദ്ദേഹം ഒരു ഏരിയയിൽ വന്നു ദുരൂഹമായി ഇടപെടുന്നു..കൃത്യമായ ഇടവേളകളിൽ ഇങ്ങേർ പൊലീസോ അധോലോകമോ ആകും.ഇങ്ങനത്തെ സിനിമകൾ വരുമ്പോ പ്രശനം എന്താണെന്ന് വെച്ചാൽ കാണാനിരിക്കുന്നവൻ ആദ്യം തന്നെ ഊഹിക്കും.ഊഹം ഒക്കെ കഴിയുമ്പോ ബിജിഎം ഇട്ട് ട്രാൻസ്ഫോർമേഷൻ വരും. പിന്നെ ഓരോ പടത്തിലും സസ്പെന്സും കഥാപാത്രത്തിന്റെ പേരും മാത്രം മാറും..പക്ഷെ ഈ കഥാവഴി ഒന്ന് തന്നെ ആയിരിക്കും...മോൻസ്റ്ററും അങ്ങനെ തന്നെ ട്രീറ്റ് ചെയ്യുന്ന പടമാണ്..കാര്യം പറഞ്ഞാൽ വല്യ തരക്കേടില്ലാത്ത സസ്പെൻസ് ഒക്കെ ഉണ്ട്...പക്ഷെ പറഞ്ഞിട്ട് കാര്യമില്ല, ത്രില്ലിലാണ് കാര്യം..അതില്ല, അതിനുള്ള കാരണമോ മോഹൻലാലും ഉദയനും ലാസ്റ്റ് ചെയ്ത പടങ്ങൾ ഇത് തന്നെയാണ്... ചുമ്മാ ഉറക്കെ ചിരിക്കുക, വെറുതെ തുള്ളിക്കൊണ്ടു നടക്കുക, ഇത്രയുമായാൽ എനർജറ്റിക് പെർഫോമൻസ് ആയെന്നാണ് മോഹൻലാലിന്റെ ധാരണയെന്നു തോന്നുന്നു..ചുമ്മാതാണ്, ഇപ്പൊ കിട്ടാവുന്നതിൽ വെച്ചേറ്റവും നല്ല വെറുപ്പിക്കൽ ഈ മോഹൻലാലിന്റെ "കുസൃതി" ആണ്... കാലമൊക്കെ മാറി, സിനിമകളും മാറി, അത് കാണുന്ന പ്രേക്ഷകരും മാറി... ഈ വിവരം മോഹൻലാൽ അറിഞ്ഞിട്ടില്ല..പുള്ളി ഇപ്പോഴും 90കളിലെ പുള്ളിയുടെ പ്രേക്ഷകർക്ക് വേണ്ടിയാണ് സിനിമ ചെയ്യുന്നത്..പിന്നെ നമ്മുടെ ഉദയൻ, പൊന്ന് ചെങ്ങായി അങ്ങയോട് തൊഴിലെടുത്ത് ജീവിക്കരുത് എന്നു പറയാൻ ഞാൻ അർഹനല്ല, എങ്കിലും കുറച്ചു കാലം അങ്ങ് ആ പേനയ്ക്ക് റസ്റ്റ് കൊടുത്താൽ അതാവും അങ്ങ് മലയാള സിനിമക്ക് ചെയ്ത് കൊടുക്കുന്ന ഏറ്റവും വലിയ ഉപകാരം..ഈ ഒരേ ഐറ്റം തന്നെ പല പാത്രത്തിൽ വിളമ്പി മടുത്തില്ലേ മനുഷ്യാ നിങ്ങൾ.. ഗ്രെറ്റ് ഇന്ത്യൻ കിച്ചൻ പോലത്തെ പടവും എടുക്കണം ആചാര സംരക്ഷണത്തിന് വോട്ടും കുത്തണം എന്നു പറഞ്ഞാൽ നടക്കുവോ..അതുപോലാണ് ഈ ചെങ്ങായി എഴുതി പിടിപ്പിക്കുന്നത്.ഡബിൾ മീനിങ്ങും സ്ത്രീവിരുദ്ധ സംഭാഷണങ്ങളും എഴുതിയിട്ട് പുള്ളി നേരെ പോയി പുരോഗമനം പ്രസംഗിക്കുന്നു... സംഭവം മോഹൻലാൽ പറഞ്ഞത് പോലെ ഈ ഒരു ഐഡിയ ഇതിന് മുൻപ് മോഹൻലാൽ ചെയ്തിട്ടില്ല, ശരിയാണ്..പക്ഷെ അത് ഈ പടത്തിൽ ആയിരുന്നില്ല ചെയ്യേണ്ടിയിരുന്നത്..അല്ലെങ്കിൽ ഈ പടം അഞ്ച് കൊല്ലം മുമ്പ് ഇറക്കണമായിരുന്നു. ഉദയൻ ഈ ടെംപ്ളേറ്റ്‌ തുടങ്ങിയ കാലത്ത് ആയിരുന്നെങ്കിൽ ഇതിലല്പം ത്രില്ല് ഉണ്ടായേനെ..വൈശാഖ് കുറച്ച് സ്ലോ മോഷനും സ്റ്റൈലും ഭേദപ്പെട്ട ആക്ഷൻ രംഗങ്ങളും ഒക്കെയായി ഒന്ന് സ്റ്റൈല് പിടിച്ചിട്ടുണ്ട്..അതൊക്കെ വെള്ളത്തിൽ വരച്ച വരയ്ക്ക് തുല്യമാണ് എന്നേയുള്ളൂ..മോൻസ്റ്റർ എന്ന പേര് തന്നെ എന്തിനാണെന്ന് വ്യക്തമല്ല..നല്ല സിനിമകളിലേക്ക് തിരിച്ചെത്താൻ മോഹൻലാലിന് തോന്നട്ടെ എന്ന് ചുമ്മാ ആഗ്രഹിക്കുന്നു.പുള്ളിക്ക് ചെയ്ത് തീർക്കാൻ ഇനിയുമെത്രയോ മികച്ച കഥകളും കഥാപാത്രങ്ങളും ഉണ്ട്..ആ വിവരം പുള്ളി കൂടെ തിരിച്ചറിഞ്ഞാൽ മതി.