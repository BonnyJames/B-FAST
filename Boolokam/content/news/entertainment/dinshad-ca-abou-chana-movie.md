---
author: Beaumaris
categories:
- Entertainment
comment_count: 0
date: 2022-07-07 07:53:39
draft: false
image: ''
like_count: 35032
share_count: 19264
tags:
- bheeman raghu
- chana movie
- Dinshad Ca
title: ചില കാര്യങ്ങൾ അപ്രതീക്ഷിതമായി നമ്മെ അത്ഭുതപ്പെടുത്തും, എന്താണെന്നല്ലേ ?
view_count: 743782
---

**Dinshad Ca**

**ചില കാര്യങ്ങൾ അപ്രതീക്ഷിതമായി നമ്മെ അത്ഭുതപ്പെടുത്തും.**

ബാലചന്ദ്രമേനോൻ സറിന്റെ ഇൻസ്റ്റഗ്രാം പേജിൽ യാദൃശ്ചികമായി ഒരു ഫോട്ടോ കാണാനിടയായി. ശ്രീ ഭീമൻ രഘു ആദ്യമായി സംവിധാനം ചെയ്ത ചാണ എന്ന മൂവി യുടെ പോസ്റ്റർ അദ്ദേഹം ബാലചന്ദ്രമേനോന് കൈമാറുന്ന ആ ഫോട്ടോ.ഫോട്ടോ കണ്ടപ്പോൾ പ്രത്യേകിച്ച് പുതുമയോ കൗതുകമോ ഒന്നും തോന്നിയില്ല എങ്കിലും ഈ പടത്തിന്റെ പ്രൊമോഷന്റെ ഭാഗമായി ഭീമൻ രഘു കഴിഞ്ഞ ദിവസം ചാണയുമായി വീടുകളിൽ പോയി കത്തി മൂർച്ച കൂട്ടി കൊടുത്തു എന്ന ഒരു ന്യൂസ്‌ ഈ ഫോട്ടോ കണ്ടപ്പോൾ ഓർത്തു. മാത്രമല്ല പുള്ളി പറ്റാവുന്ന പോലൊക്കെ പ്രൊമോഷൻ കൊടുക്കാൻ പണിയെടുക്കുന്നുമുണ്ട്. എങ്കിൽ പിന്നെ ഈ പടത്തിന്റെ അപ്ഡേറ്റോ ട്രൈലെറോ മറ്റോ നോക്കിയേക്കാം എന്ന് കരുതി വെറുതെ യൂ ട്യൂബിൽ നോക്കിയപ്പോഴാണ് ഈ സോങ് കിട്ടിയത്.

ചാണ എന്ന പടത്തിനു വേണ്ടി കത്രീന വിജിമോൾ എഴുതി മുരളി അപ്പാടത്ത് സംഗീതം ചെയ്ത് ഭീമൻ രഘു തന്നെ പാടിയ " ഒറ്റയടി പാതയിലെ " എന്ന തമിഴ് പാട്ട് അക്ഷരർത്ഥത്തിൽ ഞെട്ടിച്ചു എന്ന് വേണമെങ്കിൽ പറയാം. അണിയറയിൽ ഉള്ളവരാരും ഒരുപാട് അറിയപ്പെടുന്നവരല്ല. ചുമ്മാ ഭീമൻ രഘു പാടിയത് കൊണ്ട് കേട്ടു നോക്കാം എന്ന് കരുതി കേട്ടതാണ്. പക്ഷേ വളരെ നന്നായിട്ടുണ്ട്. വിഷ്വൽസിലൊന്നും പുതുമ ഇല്ലെങ്കിലും പാട്ടും ആലാപനവും മികച്ചു നിന്നു. കേൾക്കാത്തവർ ഉണ്ടെങ്കിൽ കേട്ട് നോക്കാം. 

[embed]https://youtu.be/8D3zUXEfzE0[/embed] 

ഒരു വാർത്ത സമ്മേളനത്തിൽ പടത്തിന്റെ പ്രൊമോഷൻ ഒതുക്കുന്ന പല അണിയറ പ്രവർത്തകർക്കും ഭീമൻ രഘു വിനെ കണ്ടു പഠിക്കാവുന്നതാണ്. അദ്ദേഹത്തിന് വിസിബിൾ ആയ ഏത് വേദിയിലും അദ്ദേഹം പടത്തിനെ പ്രൊമോട്ട് ചെയ്യാൻ ശ്രമിക്കുന്നുണ്ട്.പടം മികച്ചതാവട്ടെ എന്ന് ആശംസിക്കുന്നു.