---
author: Beaumaris
categories:
- Entertainment
comment_count: 0
date: 2022-08-01 08:48:45
draft: false
image: ''
like_count: 31369
share_count: 15610
tags:
- Abhijith Gopakumar S
- Ponniyin Selvan Part 1
title: ഈ സിനിമ ഒരു ബാഹുബലി ആയി വെറുതെ കാണരുത്, ഇത് ഒരു സാമ്രാജ്യത്തിലെ കുടുംബത്തിലെ
  ആഭ്യന്തര കലാപവും ചിലരുടെ ഒക്കെ കുതന്ത്രങ്ങളും ആണ്
view_count: 554940
---

**Abhijith Gopakumar S** തമിഴ് സിനിമാലോകതിൻ്റെ അര നൂറ്റാണ്ടിലും മുകളിൽ ഉള്ള കാത്തിരിപ്പിന് വിരാമം ഇട്ടു കൊണ്ട് മണി രത്നം ദൃശ്യവത്കരികകുന്ന കൽകിയുടെ പൊന്നിയിൻ സെൽവൻ എന്ന സിനിമയുടെ ആദ്യ ഭാഗം റിലീസ് ആകാൻ ദിവസങ്ങൾ മാത്രം ബാക്കി. ജയറാം,വിക്രം,ഐശ്വര്യ റായ്, ഐശ്വര്യ ലക്ഷ്മി, തൃഷ, ജയം രവി,കാർത്തി,പ്രകാശ് രാജ് എന്നിങ്ങനെ വമ്പൻ താര നിര ആണ് സിനിമയിൽ അണി നിരക്കുന്നത്. എന്നാൽ എനിക്ക് ആശ്ചര്യം കാർത്തി എന്ന നടനോട് ആണ്. വിക്രം പോലെ ഉള്ള നടന്മാർ ഉള്ളപ്പോൾ സിനിമയുടെ നായകൻ ആകാൻ മണി രത്നം തിരഞ്ഞെടുത്തത് കാർത്തിയെ ആണ്. കൽകിയുടെ പൊന്നിയിന് സെൽവൻ എന്ന നോവൽ 65 ശതമാനം നയിക്കുന്നത് വന്തിയദേവൻ എന്ന കഥാപാത്രം ആണ്.... ബാക്കി ഉള്ള കഥാപാത്രങ്ങൾക്ക് പത്തു ശതമാനം ഉണ്ടാകും. അപ്പൊൾ ബാക്കി 25 എവിടെ എന്ന് ചോദിക്കണ്ട.അത് നമ്മടെ ജയറാമിൻ്റെ ആൾവാർ കടിയൻ എന്ന തിരുമല അപ്പൻ്റെ കയ്യിൽ ബദ്രം.ലോകത്തിലെ തന്നെ ഏറ്റവും കൂടുതൽ കാലം ഒരു സാമ്രാജ്യം ഭരിച്ച വംശം ആണ് ചോള സാമ്രാജ്യം.ദക്ഷിണ ഭാരതവും,കിഴക്ക് ഭാഗവും കടന്നു ശ്രീലങ്കയും , മാലിദ്വീപ്, മലേഷ്യ , ഇൻഡോനേഷ്യ എന്നിവടങ്ങളിൽ അവരുടെ പുലി കൊടി പാറി പറന്നു. ആയിരം വർഷത്തിനു മുകളിൽ ഭരിച്ചു എങ്കിലും അവരുടെ സുവർണ കാലഘട്ടം ഒമ്പതാം നൂറ്റാണ്ട് മുതൽ 12 വരെ ആണ്. ആ കാലത്തെ പ്രധാന ചക്രവർത്തി ആയിരുന്നു രാജ രാജ ചോളൻ എന്ന് ചരിത്രം പറഞ്ഞ അരുൾ മൊഴി വർമൻ. പൊന്നിയിൻ സെൽവൻ എന്ന് അദേഹം അറിയപ്പെട്ടു. കുട്ടികാലത്ത് കാവേരി നദിയിൽ മുങ്ങി പോയ അദേഹത്തെ കാവേരി നദി അഥവാ പൊന്നി തിരികെ കൊടുത്തത് കൊണ്ട് കിട്ടിയ പേര് ആണ്.പാണ്ഡ്യ വംശത്തെ തകർത്ത് ഭരണത്തിൽ വന്ന ചോളന്മാരുടെ കാലത്ത് അവർ തമ്മിൽ യുദ്ധങ്ങൾ പതിവ് ആയിരുന്നു. കഥ നടക്കുമ്പോൾ മരണം മുന്നിൽ കാണുന്ന ചക്രവർത്തി സുന്ദര ചോലൻ തഞ്ചാവൂരിൽ ശക്തർ ആയ പട്ടവരായന്മാർക് ഒപ്പം തടവിൽ ആയ അവസ്ഥയിൽ ആണ്.. യുവരാജാവ് കരികാലൻ കാഞ്ഞിയിൽ യുദ്ധത്തിൽ ആണ്. സഹോദരി കുന്ധവ പഴയാരിൽ, അനിയൻ പൊന്നിയിൻ സെൽവൻ ലങ്കയിലും.കരികാലൻ്റെ ദൂതും ആയി വന്ധവദേവൻ യാത്ര തുടങ്ങുമ്പോൾ കഥ തുടങ്ങുക ആയി. പേര് പൊന്നിയിൻ സെൽവൻ എന്ന് ആണെങ്കിൽ കൂടി നമ്മൾ വന്ധവന് ഒപ്പം ആണ് പോകുന്നത്. 1950 തുടങ്ങി 54 വരെ കൽകി എന്ന മാസികയിൽ ഖണ്ടശ ആയി വന്ന ഈ നോവൽ പിന്നീട് 5 ഭാഗങ്ങൾ ഉള്ള പുസ്തകങ്ങൾ ആയി ഇറങ്ങി..തമിഴിലെ ക്ലാസ്സിക് ഇതിഹാസ നോവൽ ആയി പരിഗണിക്കുന്ന ഈ നോവൽ അമ്പത്തുകളുടെ അവസാനം തന്നെ സിനിമ ആക്കാൻ ഉള്ള പദ്ധതി തുടങ്ങി. അതും സാക്ഷാൽ എംജിആര്. ഒടുവിൽ 6 പതിറ്റാണ്ടിനു ശേഷം നോവൽ തിരശ്ശീലയിൽ എത്തുന്നു.ഉടൻ തന്നെ ഒരു സീരീസ് വരുമെന്നതും ആവേശം ആണ്.ഇന്ത്യൻ സിനിമയുടെ തന്നെ മാഗ്നം ഓപാസ് എന്ന് കരുതുന്ന ഈ സിനിമ എന്നാല് ബാഹുബലി ആയി കണ്ട് പോകരുത്. ഇത് ഒരു സാമ്രാജ്യത്തിലെ കുടുംബത്തിലെ ആഭ്യന്തര കലാപവും,ചിലരുടെ ഒക്കെ കുതന്ത്രങ്ങളും ആണ്.