---
author: Beaumaris
categories:
- Entertainment
comment_count: 0
date: 2023-09-15 08:25:05
draft: false
image: ''
like_count: 48065
share_count: 27697
tags:
- Theju P Thankachan
- Thenmavin Kombathu
- udayananu tharam
title: മുൻഭാര്യയെയും പൂർവ്വകാമുകിയെയും ബന്ധം വേർപ്പെടുത്തിയതിന് ശേഷവും സഹൃദയ മനോഭാവത്തോടെ
  കാണാൻ ആണുങ്ങൾ ശീലിക്കുന്നത് വരെ ഈ സമൂഹം അപരിഷ്കൃതമായി തന്നെ തുടരും
view_count: 1172412
---

**Theju P Thankachan** തേന്മാവിൻ കൊമ്പത്തിൽ തന്നെ പ്രൊപ്പോസ് ചെയ്തയാളിനോട് കാർത്തുമ്പി പറയുന്നൊരു ഡയലോഗ് ഉണ്ട്.. എന്നോട് പിണങ്ങരുത്.. ചിരിക്കണം..മിണ്ടാതിരിക്കരുത് എന്ന്...ഒട്ടുമിക്ക സ്ത്രീകളും ശീലിച്ചിട്ടുണ്ടെന്ന് തോന്നുന്നു ഏറ്റം മാന്യമായി "വേണ്ട" എന്ന് പറയാൻ.തനിക്ക് താൽപര്യമില്ല എന്ന ഒറ്റ "നോ"യിൽ തീരേണ്ടുന്ന ആ വാചകം, അത് അർഹിക്കുന്നതിലും എത്രയോ മടങ്ങു അധികം മര്യാദയോടെയാണ് കാർത്തുമ്പി അവതരിപ്പിക്കുന്നത്. എന്റെ പിന്നാലെ നടക്കരുത് എന്നല്ല മറിച്ച് ഇനിയും കാണുമ്പോൾ ചിരിക്കണം എന്നാണ് ആ പെണ്കുട്ടി ആവശ്യപ്പെടുന്നത്. https://youtu.be/whW79JGagok എത്രയധികം സിവിക് സെൻസ് ഉണ്ടായിരുന്നാലാണ് ഒരാൾക്ക് അത്രയും പക്വമായി ഒരു അപരിചിതനോട് പെരുമാറാൻ കഴിയുക എന്നോർക്കണം. ഇഷ്ടം പ്രകടിപ്പിച്ച ആളിന്റെ വികാരം കണക്കിലെടുക്കേണ്ട ബാധ്യതയൊന്നും ഒരു മനുഷ്യജീവിക്കുമില്ല എന്നതോർക്കുമ്പോഴാണ് കാർത്തുമ്പിയുടെ മറുപടി എത്ര സ്വീറ്റ് ആണെന്ന് പ്രേക്ഷകൻ തിരിച്ചറിയുന്നത്. "ഇനിയും കാണുമ്പഴും ചിരിക്കണം" എന്നൊക്കെ ആവശ്യപ്പെടുന്നത് അതുകൊണ്ടാണ്. നെടുമുടിയുടെ ശ്രീകൃഷ്ണൻ പക്ഷേ റിജെക്ഷനെ അംഗീകരിക്കാൻ തയ്യാറാവാതെ ആ പെൺകുട്ടിയെ ഉപദ്രവിക്കുന്നതും സിനിമ പറയുന്നുണ്ട്;പ്രേമം നിരസിച്ച പെണ്കുട്ടിയുടെ നേർക്ക് ആസിഡ് ആക്രമണം നടത്തുന്ന കാമുകന്മാരുടെ പ്രതിനിധിയാണ് അയാൾ. https://youtu.be/TKNuz69t8Rc മെയിൽ ഈഗോയുടെ ഒരു വല്ലാത്ത കുഴപ്പമാണത്. ഒരു നിമിഷം കൊണ്ട്, ഒരു പെണ്കുട്ടിയുമായി ഇടപഴകുന്ന കുറഞ്ഞ മണിക്കൂറുകൾക്കുള്ളിൽ കെട്ടിപ്പൊക്കുന്ന മനക്കോട്ടകൾ! അതുകൊണ്ടാണ് "നോ" എന്ന വാക്കിനെ അവരുടെ തലച്ചോർ കൃത്യമായി പ്രോസസ്സ് ചെയ്യാൻ ആവശ്യത്തിൽ കൂടുതൽ സമയമെടുക്കുന്നത്. തന്നെ വേണ്ടാത്ത കാർത്തുമ്പി മറ്റൊരുത്തനെ പ്രേമിച്ചതും കൂടി അറിയുമ്പോൾ ശ്രീകൃഷ്ണൻ പ്രതികരിക്കുന്ന വിധം ശ്രദ്ധിച്ചാൽ മാനസ്സിലാവും അയാളുടെയുള്ളിലെ കുഴപ്പം. എല്ലാ പയ്യന്മാരും പക്ഷേ ഇതേപോലെ അക്രമകാരികളോ നിരസിച്ച പെണ്കുട്ടിയെ അല്ലെങ്കിൽ കാമുകിയെ ദ്രോഹിക്കണം എന്ന ചിന്തയുമായോ ജീവിക്കുന്നവരല്ല. എന്നാൽ റിജെക്ഷനോ അല്ലെങ്കിൽ കാമുകിയുമായി വേർപിരിയുന്നതോ അതേപടി അംഗീകരിക്കാൻ തയ്യാറാവാത്തവർ ആണ് നമ്മളാണുങ്ങളിൽ പലപേരും. എന്നുവെച്ചാൽ പിരിഞ്ഞുപോയ കാമുകിയെ അഭിമുഖീകരിക്കേണ്ട സാഹചര്യം വന്നാൽ അവിടുന്ന് മാറിനടക്കുക, റിജെക്റ്റ് ചെയ്തു എന്ന കാരണത്തിന് സ്ത്രീസുഹൃത്തുമായി പുലർത്തിപ്പോന്നിരുന്ന ബന്ധത്തിലെ ഊഷ്മളത കളഞ്ഞുകുളിക്കുകയൊക്കെ ചെയ്യുന്നവർ! ഇത്തരക്കാരെ ഡീൽ ചെയ്യാനും കാര്യം പറഞ്ഞു മനസ്സിലാക്കാനുമെല്ലാം പാടാണ്. അതാണ് ഉദയനാണ് താരത്തിലെ നായകന്റെ പ്രശ്നം. ഒരു ദിവസം കാലത്ത് മധുമതി ഇറങ്ങിപ്പോയത് അയാൾക്ക് ഒരു ഷോക്കായി മാറുന്നു. സഹപ്രവർത്തകയായിരുന്ന നാളുകളിലൊന്നും കാണാത്ത ഒരു മധുമതി.പ്രണയിച്ച് ജീവിതപങ്കാളിയാക്കി മാറ്റിയപ്പോഴും താൻ കാണാതിരുന്ന ഒരു മധുമതി. കാരണമില്ലാതെ ദേഷ്യപ്പെട്ടതും മദ്യപിച്ച് ബോധമില്ലാതെ സംസാരിച്ചതുമെല്ലാം അപരബഹുമാനം ഇല്ലായ്മയാണ് എന്ന് മനസിലാക്കാൻ കഴിയാത്ത ഉദയൻ! https://youtu.be/eSIgAmYqztg ഈ പുതിയ ഉദയഭാനുവാണ് മധുമതിയെ പേടിച്ച് ലൊക്കേഷൻ മാറ്റാൻ ബേവിക്കുട്ടനോട് ആവശ്യപ്പെടുന്നത്. ആ ഭാവമാറ്റം കണ്ടാണ് ബേവിക്കുട്ടൻ ഞെട്ടുന്നത്.സിനിമയ്ക്ക് വേണ്ടി വർഷങ്ങൾ സ്‌ട്രഗിൾ ചെയ്തപ്പോഴും പതറാത്ത ഉദയൻ.മോഷ്ടിച്ചുകൊണ്ടുപോയ തിരക്കഥയെ മറന്ന് പുതിയൊരെണ്ണം എഴുതിയുണ്ടാക്കിയ ജീനിയസായ ഉദയൻ.ആ ഉദയനാണ് തന്റെ മുന്നിൽ നിന്ന് വാടിക്കരിയുന്നത്. അയാൾക്ക് ബേവിക്കുട്ടൻ കൊടുക്കുന്ന ഉപദേശവും ശ്രദ്ധേയമാണ്.അവളെല്ലാം മറന്ന് അഭിനയിക്കുന്നില്ലേ..യൂ ഷുഡ്‌ റ്റെയ്ക്ക് ഇറ്റ് ആസ് എ ചലഞ്ച്.!സ്നേഹത്തിന്റെയുള്ളിലേക്ക് വാശിയുടെ അനാവശ്യ എലമെന്റ്സ് കൊണ്ടുവരികയാണ് സത്യത്തിൽ ബേവിക്കുട്ടൻ ചെയ്യുന്നത്. അയാളെയും തെറ്റ് പറയാൻ പറ്റില്ല. പുള്ളിയൊരു നിർമ്മാതാവാണ്.കോടികൾ മുടക്കിയിട്ട് ഉള്ള ഇരിപ്പാണ്. പണിയാമെന്ന് ഏറ്റവൻ സില്ലി ആയിപ്പോയി എന്ന് വെച്ച് അയാൾക്ക് സ്വന്തം ബിസിനെസ്സ് വേണ്ടെന്ന് വെയ്ക്കാൻ പറ്റില്ല. അതുകൊണ്ടയാൾ തന്റെ സംവിധായകനെ എരികേറ്റുന്നു.ഉള്ളിലെ ടോക്സിസിറ്റിയുടെ ഡോസ് ഏറ്റവും കുറഞ്ഞ ഐറ്റം ആണ് ഉദയൻ. അതുകൊണ്ടാണ് "എന്നും ജോഗിങ്ങിന് ഇതുവഴി ആണ് വരുന്നതെങ്കിൽ ഞാൻ എന്റെ റൂട്ട് മാറിയേക്കാം" എന്നയാൾ മധുവിനോട് പറയുന്നത്... മുൻഭാര്യയുടെ മുഖം കാണുന്നത് പോലും ഉദയന്റെ ഉള്ളിൽ തീരാദുഃഖം സൃഷ്ടിക്കുന്നു. സ്നേഹത്തിന്റെ ന്യായങ്ങൾ എത്ര തന്നെ നിരത്തിയാലും ഉദയനും ഞാനടക്കമുള്ള മറ്റനേകം ആണുങ്ങൾ കാണിച്ചതും കാണിക്കുന്നതും ബോറാണെന്ന് തന്നെ പറയേണ്ടി വരും. സില്ലി ആണെന്ന് സമ്മതിക്കേണ്ടി വരും.. മുൻഭാര്യയെ, പൂർവ്വകാമുകിയെ, പെൺസുഹൃത്തിനെ എനിങ്ങനെ എല്ലാവരെയും ബന്ധം വേർപ്പെടുത്തിയതിന് ശേഷവും സഹൃദയ മനോഭാവത്തോടെ കാണാൻ ആണുങ്ങൾ ശീലിക്കുന്നത് വരെ ഈ സമൂഹം അപരിഷ്കൃതമായി തന്നെ തുടരും.