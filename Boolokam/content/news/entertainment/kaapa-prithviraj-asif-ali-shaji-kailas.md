---
author: Beaumaris
categories:
- Entertainment
comment_count: 0
date: 2022-11-13 15:19:39
draft: false
image: ''
like_count: 80704
share_count: 22183
tags:
- aparna balamurali
- asif ali
- kaapa movie
- prithviraj
- shaji kailas
title: പൃഥ്വിരാജ് - ആസിഫ് അലി - അപർണ്ണ ബാലമുരളി - ഷാജി കൈലാസ് ചിത്രം 'കാപ്പ' റിലീസ്
  തീയതി പ്രഖ്യാപിച്ചു
view_count: 1558381
---

പൃഥ്വിരാജ്, ആസിഫലി , അപർണ്ണ ബാലമുരളി എന്നിവരെ കേന്ദ്രകഥാപാത്രങ്ങളാക്കി ഷാജി കൈലാസ് സംവിധാനം ചെയുന്ന 'കാപ്പ' യുടെ റിലീസ് തിയതി പുറത്തുവിട്ടു. ക്രിസ്മസ്‌ റിലീസ് ആയി ഡിസംബർ 22ന് സരിഗമയും തിയറ്റർ ഓഫ് ഡ്രീംസും ചേർന്ന് ചിത്രം തിയറ്ററുകളിൽ എത്തിക്കും. ഇന്ദുഗോപന്റെ പ്രശസ്ത നോവലായ ശങ്കുമുഖിയെ അടിസ്ഥാനപ്പെടുത്തിയാണ് ചിത്രത്തിന്റെ തിരക്കഥ ഒരുക്കിയിരിക്കുന്നത്. ഇന്ദുഗോപൻ തന്നെയാണ് ചിത്രത്തിന്റെ രചനയും .തിരുവനന്തപുരത്തെ ലോക്കൽ ഗുണ്ടകളുടെ പശ്ചാത്തലത്തിലാണ് കാപ്പയുടെ കഥ പറയുന്നത്. പൃഥ്വിരാജ് അവതരിപ്പിക്കുന്ന കഥാപാത്രത്തിന്റെ പേര് 'കൊട്ട മധു' എന്നാണു. ചിത്രത്തിൽ അന്നബെന്നും ഒരു പ്രധാന കഥാപാത്രത്തെ അവതരിപ്പിക്കുന്നു.ദിലീഷ് പോത്തൻ, ജഗദീഷ്, നന്ദു എന്നിവരും ചിത്രത്തിൽ വേഷമിടുന്നു. ജിനു വി. ഏബ്രഹാം, ഡോൾവിൻ കുര്യാക്കോസ്, ദിലീഷ് നായർ എന്നിവരുടെ പങ്കാളിത്തത്തിൽ ആരംഭിച്ച തിയ്യേറ്റർ ഓഫ് ഡ്രീംസ്, സരിഗമ ഇന്ത്യ പ്രൈവറ്റ് ലിമിറ്റഡ്, ഫെഫ്ക റൈറ്റേഴ്സ് യൂണിയന്റെ സഹകരണത്തിൽ നിർമ്മിക്കുന്ന ചിത്രമാണ് കാപ്പ.