---
author: Beaumaris
categories:
- Entertainment
comment_count: 0
date: 2023-07-30 05:13:29
draft: false
image: ''
like_count: 10972
share_count: 3895
tags:
- ACTOR
- vanakkutti ramanpillai
title: ചലച്ചിത്ര നടനായിരുന്ന ആദ്യപത്ര പ്രവർത്തകൻ വാണക്കുറ്റി രാമൻ പിള്ള
view_count: 425574
---

**Saji Abhiramam** ചലച്ചിത്ര നടനായിരുന്ന ആദ്യപത്ര പ്രവർത്തകൻ വാണക്കുറ്റി രാമൻ പിള്ളയുടെ 51-ാം ഓർമ്മദിനം മലയാള ചലച്ചിത്രനടനും പത്രപ്രവർത്തകനുമായിരുന്നു വാണക്കുറ്റി രാമൻപിള്ള എന്ന പി.കെ. രാമൻപിള്ള. ഹാസ്യ സാഹിത്യം, നാടകം, കഥ, തിരക്കഥ, സംഭാഷണം, ഗാനരചന, പാരഡി ഗാനരചന തുടങ്ങിയ മേഖലകളിലും പ്രതിഭ തെളിയിച്ചു ചലച്ചിത്ര നടനായിരുന്ന ആദ്യ പത്ര പ്രവർത്തകൻ കൂടിയാണ്. [](https://cdn.boolokam.com/articles/2023/07/99.jpg)കോട്ടയം പെരുന്തുരുത്തിയിൽ പാറയിൽ നീലകണ്ഠപ്പിള്ളയുടേയും പുല്ലാപ്പള്ളിൽ പാപ്പിയമ്മയുടേയും മകനായി 1919-ൽ മാങ്ങാനത്ത് ജനിച്ചു. മലയാളം ഹയറും വിദ്വാനും പാസ്സായ ശേഷം പൗരപ്രഭയിലും മലയാള മനോരമയിലും പ്രൂഫ് റീഡറായാണ് ഔദ്യോഗിക ജീവിതം ആരംഭിക്കുന്നത്. ഹാസ്യകഥാപ്രസംഗ–പാരഡിഗാന ശാഖകളുടെ അമരക്കാരനായിരുന്ന വാണക്കുറ്റി തന്റെ മെലിഞ്ഞ രൂപത്തെ പരിഹസിച്ച്, ആകൃതിക്കും ശരീരവടിവിനുമൊത്ത "വാണക്കുറ്റി" എന്ന തൂലികാനാമം ചെറുപ്പത്തിൽത്തന്നെ സ്വീകരിക്കുകയും വൈകാതെ അതൊന്നു പരിഷ്കരിച്ച് മഹാകവി 'വാണക്കുറ്റി'യായി. ആ കാലഘട്ടത്തിലെ ഒട്ടും പ്രതിഭയില്ലാത്ത ചിലരെ കവിയെന്നും മഹാകവിയെന്നും വിളിക്കുന്നതിൽ കളിയാക്കി പ്രതിഷേധിച്ചുമാണ് 1940 കളിൽ പരിഹാസരൂപേണ വാണക്കുറ്റി തന്റെ തൂലികാനാമം പരിഷ്കരിച്ച് 'മഹാകവി വാണക്കുറ്റി' എന്നാക്കി മാറ്റിയത്. 1950 ല്‍ ജീവിതനൗക എന്ന സിനിമയിൽ യിലെ ഹാസ്യ സംഭാഷണങ്ങളെഴുതിക്കൊണ്ടാണ് സിനിമാ രംഗത്തേക്ക് കടന്നു വന്നതെങ്കിലും എന്നാല്‍ സിനിമയുടെ ടൈറ്റില്‍ കാര്‍ഡില്‍ പേര് വന്നില്ല. തുടർന്ന് രണ്ടു വര്‍ഷങ്ങള്‍ക്കുശേഷം 1952 ൽ പ്രേമലേഖ എന്ന . സിനിമയുടെ കഥ - തിരക്കഥ - സംഭാഷണം - ഗാനരചന തുടങ്ങിയവയ്ക്ക് പുറമേ ഏഷണിക്കാരന്‍ കുഞ്ഞനാശാന്റെ റോളില്‍ അഭിനയിക്കുകയും ചെയ്തു. തുടർന്ന് അച്ഛൻ, പൂത്താലി, അനിയത്തി, വേലക്കാരൻ, മനസാക്ഷി, പാടാത്ത പൈങ്കിളി, നായര് പിടിച്ച പുലിവാല്, അദ്ധ്യാപിക, വിശപ്പിന്റെ വിളി, രണ്ടിടങ്ങഴി തുടങ്ങി അൻപതോളം സിനിമകളിലും നാടകങ്ങളിലും അഭിനയിച്ചു. 1972 ജൂലൈ 30-ന് അന്തരിച്ചു. വാണക്കുറ്റിയുടെ വിനോദ കഥകൾ, ഞായറാഴ്ച കച്ചേരി, ഇവരെ സൂക്ഷിക്കണം, അതിഥികൾ, കുഞ്ചുപിള്ളയുടെ, പദയാത്ര, മാക്രി കവി പോലീസ്, എല്ലു തിരിച്ചു കിട്ടണം തുടങ്ങിയ കൃതികളും രചിച്ചിട്ടുണ്ട്.ഹാസ്യസാഹിത്യത്തിൽ വാണക്കുറ്റി സോല്ലാസം സഞ്ചരിച്ചതും വിജയപൂര്‍വ്വം വിഹരിച്ചതും പാരഡിയുടെ മേഖലയിലാണ്. ആ പാരഡിക്കവിതകളാകട്ടെ പ്രതിയോഗിക്ക് കുറിക്ക് കൊള്ളുന്നതായിരുന്നു. 1940 - 1960 കളില്‍, അക്കാലത്തെ ശ്രദ്ധേയ സിനിമാഗാനങ്ങള്‍,നാടകഗാനങ്ങള്‍, വടക്കൻപാട്ടുകൾ കവിതകള്‍ തുടങ്ങിയവയുടെ ചുവടു പിടിച്ച് ആയിരത്തില്‍പ്പരം പാരഡിഗാനങ്ങൾ രചിച്ചിട്ടുണ്ട്. രസകരങ്ങളായ കഥകളിപ്പദങ്ങളും ധാരാളമായി എഴുതിയിട്ടുണ്ട്. ശങ്കരാചാര്യരുടെ ഭജഗോവിന്ദത്തിന്റെ പാരഡിയുടെ തുടക്കമിങ്ങനെ. അരിഗോവിന്ദം അരിഗോവിന്ദം അരിഗോവിന്ദം മൂഢമതേ ! അരിയില്ലെങ്കില്‍ ഭജഗോതമ്പം അതുമില്ലെങ്കില്‍ കപ്പ ഭജേ..... ഉത്തരാസ്വയംവരം കഥകളി കാണുവാന്‍.... ഗാനത്തിന്റെ പാരഡി പട്ടയ വിതരണം കഥകളി കാണുവാന്‍ പട്ടാമ്പി റ്റി.ബിയില്‍ പോയിരുന്നു..... അക്കാലത്ത് പരക്കെ ശ്രദ്ധ നേടിയിരുന്നു. കടപ്പാട്. വിവിധ മാധ്യമങ്ങൾ.