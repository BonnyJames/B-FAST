---
title: "അരങ്ങേറ്റം ഗായകനായിട്ട്, തുടർന്ന് അഭിനയത്തിലേക്ക് ചുവടുമാറ്റം, പിന്നീട് നിർമ്മാതാവിന്റെ റോളിൽ"
date: 2022-07-01T14:54:13
draft: false
categories: ["Entertainment"]
tags: ['ACTOR', 'prem prakash']
author: "Beaumaris"
---

<strong>Sebastian Xavier</strong>

സിനിമാ അരങ്ങേറ്റം ഗായകനായിട്ട്.. തുടർന്ന് അഭിനയത്തിലേക്ക് ചുവടുമാറ്റം.. പിന്നീട് നിർമ്മാതാവിന്റെ റോളിൽ.ഇതിൽ ആദ്യമേഖലയൊഴികെ മറ്റുള്ള രണ്ട് രംഗങ്ങളിലും മികവ് തെളിയിച്ച്, സിനിമാഭിനയത്തിൽ അര നൂറ്റാണ്ടും ചലച്ചിത്രനിർമ്മാണ രംഗത്ത് നാലു പതിറ്റാണ്ടും പിന്നിട്ടൊരു സിനിമാക്കാരൻ..
സ്കൂളിലെയും കോളേജിലെയും വേദികളിൽ മുഹമ്മദ് റഫിയുടെയും മുകേഷിന്റെയുമൊക്കെ പാട്ടുകൾ പാടിയിരുന്ന, എന്നാൽ സംഗീതം പഠിച്ചിട്ടില്ലാത്ത പ്രേം പ്രകാശ് എന്ന ചെറുപ്പക്കാരന് സിനിമയിൽ ഒരു നാലുവരിപ്പാട്ട് പാടാനുള്ള അവസരം കൈവന്നത് തന്റെ സഹോദരനും നടനുമായ ജോസ് പ്രകാശിന്റെ ശുപാർശ പ്രകാരമായിരുന്നു..

<img class="size-full wp-image-341459 aligncenter" src="https://cdn.boolokam.com/articles/2022/07/dqdqdd.jpg" alt="" width="593" height="392" />അങ്ങനെ 1968 ലെ കാർത്തിക എന്ന ചിത്രത്തിനായി യൂസഫലി കേച്ചേരി എഴുതി ബാബുരാജ് സംഗീതം നൽകിയ 'കാർത്തിക നക്ഷത്രത്തെ' എന്നു തുടങ്ങുന്ന ചെറുഗാനം ആലപിച്ചുകൊണ്ട് മലയാള സിനിമയിൽ ഹരിശ്രീ കുറിച്ച പ്രേംപ്രകാശ് തൊട്ടടുത്ത വർഷം തന്നെ അഭിനയത്തിലും അരങ്ങേറ്റം കുറിച്ചു... അതും അക്കാലത്തെ പ്രശസ്ത നടന്മാരായ സത്യനും, കൊട്ടാരക്കരയും, പ്രേം നസീറുമെല്ലാം അണിനിരന്ന ഒരു ക്ലാസ്സിക് ചിത്രത്തിലൂടെത്തന്നെ.. പാറപ്പുറത്തി'ന്റെ 'അരനാഴികനേരം' 1969 ൽ സിനിമാരൂപം കൈക്കൊണ്ടപ്പോൾ അതിൽ കൊട്ടാരക്കര ശ്രീധരൻ നായർ അവതരിപ്പിച്ച കുഞ്ഞേനാച്ചൻ എന്ന കേന്ദ്രകഥാപാത്രത്തിന്റെ കൊച്ചുമക്കളിലൊരാളായ ജോണിക്കുട്ടി എന്ന വേഷം പ്രേംപ്രകാശ് ചെയ്തു. പിന്നീടുള്ള അരനൂറ്റാണ്ടിനുള്ളിൽ ചെറുതും വലുതുമായ ഒട്ടേറെ കഥാപാത്രങ്ങൾ.. മക്കളായ ബോബിയും സഞ്ജയും ചേർന്ന് രചന നിർവ്വഹിച്ച് വി കെ പ്രകാശിന്റെ സംവിധാനത്തിൽ 2015 ൽ ഇറങ്ങിയ 'നിർണ്ണായകം' എന്ന ചിത്രത്തിൽ നായകതുല്യമായ വേഷമായിരുന്നു പ്രേംപ്രകാശിന്.

<img class="wp-image-341460 aligncenter" src="https://cdn.boolokam.com/articles/2022/07/prem-prakash.jpg" alt="" width="396" height="396" />ഇതൊക്കെയാണെങ്കിലും, മലയാള സിനിമ ഇദ്ദേഹത്തിനായി കരുതി വച്ചിരുന്ന ഏറ്റവും പ്രധാനപ്പെട്ട റോൾ ഒരു നിർമ്മാതാവിന്റെയായിരുന്നു.1979 ൽ പെരുവഴിയമ്പല'ത്തിലൂടെ പി പത്മരാജൻ സംവിധാന രംഗത്ത് അരങ്ങേറ്റം കുറിച്ചപ്പോൾ അതേ ചിത്രത്തിലൂടെ പ്രേം പ്രകാശ് നിർമ്മാതാവായി അരങ്ങേറി. തുടർന്ന് പത്മരാജന്റെ തന്നെ കൂടെവിടെ, പറന്ന് പറന്ന് പറന്ന് തുടങ്ങിയ സിനിമകളും നിർമ്മിച്ച ഇദ്ദേഹം ഒട്ടേറെ പത്മരാജൻ ചിത്രങ്ങളിൽ അഭിനേതാവായും സാന്നിധ്യമറിയിച്ചു.. പിൽക്കാലത്ത് ജെ ശശികുമാർ, കെ മധു, സിബി മലയിൽ, ജയരാജ്, ടി വി ചന്ദ്രൻ, ലാൽ ജോസ് തുടങ്ങി പല സംവിധായകരുടെ സിനിമകളിലും പ്രേം പ്രകാശ് നിർമ്മാതാവിന്റെ കുപ്പായമണിഞ്ഞു.

സീക്വൽ പ്രഖ്യാപനത്തെത്തുടർന്ന് ഹൈവേ എന്ന ചിത്രം വീണ്ടും ചർച്ചചെയ്യപ്പെടുകയും, മാൾബറോ ജിപ്സിയും, സുരേഷ് ഗോപിയുടെ സ്റ്റൈലൻ കഥാപാത്രവും, ജയരാജിന്റെ മേക്കിംഗ് മികവുമെല്ലാം നമ്മൾ വീണ്ടും ഓർത്തെടുക്കുകയും ചെയ്യുന്ന ഈ വേളയിൽ, ഇതിനൊക്കെ വേണ്ടി കാശിറക്കിയ പ്രേംപ്രകാശ് എന്ന നിർമ്മാതാവിനെക്കുറിച്ചും ഒന്ന് പരാമർശിച്ചു പോകാമെന്ന് കരുതി..


![അരങ്ങേറ്റം ഗായകനായിട്ട്, തുടർന്ന് അഭിനയത്തിലേക്ക് ചുവടുമാറ്റം, പിന്നീട് നിർമ്മാതാവിന്റെ റോളിൽ](https://cdn.boolokam.com/articles/2022/07/dqdqdd.jpg)**Sebastian Xavier** സിനിമാ അരങ്ങേറ്റം ഗായകനായിട്ട്.. തുടർന്ന് അഭിനയത്തിലേക്ക് ചുവടുമാറ്റം.. പിന്നീട് നിർമ്മാതാവിന്റെ റോളിൽ.ഇതിൽ ആദ്യമേഖലയൊഴികെ മറ്റുള്ള രണ്ട് രംഗങ്ങളിലും മികവ് തെളിയിച്ച്, സിനിമാഭിനയത്തിൽ അര നൂറ്റാണ്ടും ചലച്ചിത്രനിർമ്മാണ രംഗത്ത് നാലു പതിറ്റാണ്ടും പിന്നിട്ടൊരു സിനിമാക്കാരൻ.. സ്കൂളിലെയും കോളേജിലെയും വേദികളിൽ മുഹമ്മദ് റഫിയുടെയും മുകേഷിന്റെയുമൊക്കെ പാട്ടുകൾ പാടിയിരുന്ന, എന്നാൽ സംഗീതം പഠിച്ചിട്ടില്ലാത്ത പ്രേം പ്രകാശ് എന്ന ചെറുപ്പക്കാരന് സിനിമയിൽ ഒരു നാലുവരിപ്പാട്ട് പാടാനുള്ള അവസരം കൈവന്നത് തന്റെ സഹോദരനും നടനുമായ ജോസ് പ്രകാശിന്റെ ശുപാർശ പ്രകാരമായിരുന്നു.. അങ്ങനെ 1968 ലെ കാർത്തിക എന്ന ചിത്രത്തിനായി യൂസഫലി കേച്ചേരി എഴുതി ബാബുരാജ് സംഗീതം നൽകിയ 'കാർത്തിക നക്ഷത്രത്തെ' എന്നു തുടങ്ങുന്ന ചെറുഗാനം ആലപിച്ചുകൊണ്ട് മലയാള സിനിമയിൽ ഹരിശ്രീ കുറിച്ച പ്രേംപ്രകാശ് തൊട്ടടുത്ത വർഷം തന്നെ അഭിനയത്തിലും അരങ്ങേറ്റം കുറിച്ചു... അതും അക്കാലത്തെ പ്രശസ്ത നടന്മാരായ സത്യനും, കൊട്ടാരക്കരയും, പ്രേം നസീറുമെല്ലാം അണിനിരന്ന ഒരു ക്ലാസ്സിക് ചിത്രത്തിലൂടെത്തന്നെ.. പാറപ്പുറത്തി'ന്റെ 'അരനാഴികനേരം' 1969 ൽ സിനിമാരൂപം കൈക്കൊണ്ടപ്പോൾ അതിൽ കൊട്ടാരക്കര ശ്രീധരൻ നായർ അവതരിപ്പിച്ച കുഞ്ഞേനാച്ചൻ എന്ന കേന്ദ്രകഥാപാത്രത്തിന്റെ കൊച്ചുമക്കളിലൊരാളായ ജോണിക്കുട്ടി എന്ന വേഷം പ്രേംപ്രകാശ് ചെയ്തു. പിന്നീടുള്ള അരനൂറ്റാണ്ടിനുള്ളിൽ ചെറുതും വലുതുമായ ഒട്ടേറെ കഥാപാത്രങ്ങൾ.. മക്കളായ ബോബിയും സഞ്ജയും ചേർന്ന് രചന നിർവ്വഹിച്ച് വി കെ പ്രകാശിന്റെ സംവിധാനത്തിൽ 2015 ൽ ഇറങ്ങിയ 'നിർണ്ണായകം' എന്ന ചിത്രത്തിൽ നായകതുല്യമായ വേഷമായിരുന്നു പ്രേംപ്രകാശിന്. ![](https://cdn.boolokam.com/articles/2022/07/prem-prakash.jpg)ഇതൊക്കെയാണെങ്കിലും, മലയാള സിനിമ ഇദ്ദേഹത്തിനായി കരുതി വച്ചിരുന്ന ഏറ്റവും പ്രധാനപ്പെട്ട റോൾ ഒരു നിർമ്മാതാവിന്റെയായിരുന്നു.1979 ൽ പെരുവഴിയമ്പല'ത്തിലൂടെ പി പത്മരാജൻ സംവിധാന രംഗത്ത് അരങ്ങേറ്റം കുറിച്ചപ്പോൾ അതേ ചിത്രത്തിലൂടെ പ്രേം പ്രകാശ് നിർമ്മാതാവായി അരങ്ങേറി. തുടർന്ന് പത്മരാജന്റെ തന്നെ കൂടെവിടെ, പറന്ന് പറന്ന് പറന്ന് തുടങ്ങിയ സിനിമകളും നിർമ്മിച്ച ഇദ്ദേഹം ഒട്ടേറെ പത്മരാജൻ ചിത്രങ്ങളിൽ അഭിനേതാവായും സാന്നിധ്യമറിയിച്ചു.. പിൽക്കാലത്ത് ജെ ശശികുമാർ, കെ മധു, സിബി മലയിൽ, ജയരാജ്, ടി വി ചന്ദ്രൻ, ലാൽ ജോസ് തുടങ്ങി പല സംവിധായകരുടെ സിനിമകളിലും പ്രേം പ്രകാശ് നിർമ്മാതാവിന്റെ കുപ്പായമണിഞ്ഞു. സീക്വൽ പ്രഖ്യാപനത്തെത്തുടർന്ന് ഹൈവേ എന്ന ചിത്രം വീണ്ടും ചർച്ചചെയ്യപ്പെടുകയും, മാൾബറോ ജിപ്സിയും, സുരേഷ് ഗോപിയുടെ സ്റ്റൈലൻ കഥാപാത്രവും, ജയരാജിന്റെ മേക്കിംഗ് മികവുമെല്ലാം നമ്മൾ വീണ്ടും ഓർത്തെടുക്കുകയും ചെയ്യുന്ന ഈ വേളയിൽ, ഇതിനൊക്കെ വേണ്ടി കാശിറക്കിയ പ്രേംപ്രകാശ് എന്ന നിർമ്മാതാവിനെക്കുറിച്ചും ഒന്ന് പരാമർശിച്ചു പോകാമെന്ന് കരുതി..
