---
author: Beaumaris
categories:
- Entertainment
comment_count: 0
date: 2022-08-17 15:29:39
draft: false
image: ''
like_count: 20057
share_count: 4572
tags:
- angamaly diaries
- antony varghese
- thallumaala movie
- tovino thomas
title: തല്ലുമാലയിലെ വസീമിന് അങ്കമാലിയിലെ പെപ്പെയുടെ 'തല്ല് ' ഉപദേശം
view_count: 252878
---

തല്ലുമാല ഇറങ്ങിയപ്പോൾ പലരും അഭിപ്രായപ്പെട്ടതാണ് പെപ്പെ കൂടി ഉണ്ടായിരുന്നെങ്കിൽ എന്ന്. ലിജോ ജോസ് പല്ലിശ്ശേരി സംവിധാനം ചെയ്ത സൂപ്പർഹിറ്റ് ചിത്രമായ അങ്കമാലി ഡയറീസിലൂടെ തല്ലുകൂടി മലയാളത്തിൽ ആരാധകരെ കൂട്ടിയ നടനാണ് പെപ്പെ എന്ന ആന്റണി വർഗീസ്. അതുപോലെ തല്ലുമായി ടൊവിനോ ചിത്രം തല്ലുമാല എത്തിയപ്പോഴും പ്രേക്ഷകർ ആന്റണിയെ ഓർത്തു. ഇപ്പോഴിതാ തല്ലുമാലയെ പ്രശംസിച്ച് രംഗത്തുവന്നിരിക്കുകയാണ് ആന്റണി വർഗീസ്.‘‘തല്ലുകൂടി ഹിറ്റടിച്ച് …എതിരെ ഇടിക്കാന്‍ നിക്കുന്നവന്റെ ഉള്ളൊന്ന് അറിഞ്ഞാല്‍ തീരാവുന്ന പ്രശ്‌നം ഒളളൂട്ടോ ടൊവി ബ്രോ, അതോണ്ട് അല്ലേ ഇടിക്കാന്‍ നിന്നവന്റെ കൂടെ നിക്കുന്നവനെ ഞാന്‍ ആദ്യം ഇടിച്ചത്.’’ ആന്റണി പറയുന്നു. അങ്കമാലി ഡയറീസില്‍ പെപ്പെയുടെ ടീം ആദ്യമുണ്ടാക്കുന്ന തല്ലില്‍, ഇടിക്കാന്‍ ഉദ്ദേശിച്ചവന്റെ കൂടെ നിന്നവനെയാണ് പെപ്പെ ആദ്യം തല്ലിയത്. ഈ രംഗമാണ് ആന്റണി കുറിപ്പില്‍ പരാമര്‍ശിക്കുന്നത്..ചിത്രത്തിലെ സീനിയർ ഗുണ്ടയായ ബാബുജി ആണ് ഈ ഐഡിയ പറഞ്ഞുകൊടുക്കുന്നത്.