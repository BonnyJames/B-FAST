---
author: Beaumaris
categories:
- Entertainment
comment_count: 0
date: 2022-08-14 06:29:41
draft: false
image: https://cdn.boolokam.com/articles/2022/08/45555.jpg
like_count: 12321
share_count: 3696
tags:
- abrid shine
- Biju Kombanalil
- mahaveeryar
title: ഭൂതകാല ഇന്ത്യൻ സാഹചര്യങ്ങളെ ആധുനിക കാലത്തിലേക്ക് വലിച്ചുനീട്ടി ഇടപെടുന്ന അത്യുഗ്രൻ
  സിനിമാനുഭവം ആണ് മഹാവീര്യർ
view_count: 464434
---

### **Biju Kombanalil**

5.8 ഭാര്യമാർ... 12.6 സന്താനങ്ങൾ... ചിരി വരുന്നുണ്ടോ.. ഇല്ല എന്ന് കള്ളം പറയരുത് നിങ്ങൾക്ക് ചിരി വരുന്നുണ്ട്.. എനിക്ക് അത് കാണാനും പറ്റുന്നുണ്ട് 5.8 ഭാര്യമാർ എന്നൊക്കെ പറയുമ്പോൾ കോമഡി അല്ലേ ചേട്ടാ.. ഇത് ഒരുപാട് പണ്ട് ഉള്ള ഒരു കണക്കാണ്.. ബ്രിട്ടീഷ് ഇന്ത്യയിൽ ജീവിച്ചിരുന്ന രാജാക്കന്മാരുടെ ഭാര്യമാരുടെയും അവരുടെ മക്കളുടെയും എണ്ണം ആണ് മുകളിൽ കൊടുത്തത്... രാജാക്കന്മാർ എന്ന് പറയുന്നത് വെറും രാജാക്കന്മാർ അല്ല.. ഇന്ത്യയിൽ ജീവിച്ചിരുന്നതിൽ ഭൂരിഭാഗവും രാജപദവി കൊണ്ട് സ്വന്തമായ സ്വത്തും സമ്പത്തും ഒക്കെ ധൂർത്തടിക്കുന്നതിൽ പ്രത്യേകം താൽപര്യം കാണിച്ചിരുന്ന സ്വേച്ഛാധിപതികൾ ആയിരുന്നു. പൊന്നും പണവും പെണ്ണും ഒക്കെ ഇഷ്ടംപോലെ ഉണ്ടായിരുന്ന അവർക്ക് കുറവുണ്ടായിരുന്നത് ബുദ്ധിയും സാമാന്യബോധവും സാമൂഹികബോധവും ഒക്കെ ആയിരുന്നുവെന്ന് ചരിത്രം വായിക്കുന്ന നമുക്ക് തോന്നും.. ഈ ചരിത്രം വായിക്കുന്ന എന്നുപറയുമ്പോൾ അവിടെയുമുണ്ട് പ്രശ്നം.ഇന്ത്യ രൂപീകരിക്കപ്പെടുന്ന അതിന് മുൻപ് ഉണ്ടായിരുന്ന 565 മഹാരാജാക്കന്മാരും, നവാബ് മാരും, നാടുവാഴികളും ഒക്കെ ഉൾക്കൊണ്ടിരുന്ന രാജ്യത്തിന് ഇല്ലാതെ പോയത് കൃത്യമായ ചരിത്രരേഖകൾ ആണ്. ചരിത്രപരമായ രേഖകൾ ഏറ്റവും കുറവുള്ള ഒരു രാജ്യം ഒരുപക്ഷേ നമ്മുടെ ആയിരിക്കും അതൊന്നും രേഖപ്പെടുത്താനുള്ള സംഘടിതമായ ശ്രമങ്ങളോ, കൂട്ടായ്മകളോ, വിവേചനബുദ്ധി യോ ഒന്നുമില്ലാതിരുന്ന കുറെ രാജാക്കന്മാരുടെ ഒരു കൂട്ടം. തമ്മിൽ കണ്ടാൽ തല്ലുകൂടുന്ന കുറെ നാട്ടുരാജാക്കന്മാർ പലരാജ്യങ്ങളും 10 കിലോമീറ്റർ മാത്രം ചുറ്റളവ് ഉള്ളവയായിരുന്നു! അതായത് ഇന്നത്തെ ഓട്ടോറിക്ഷയുടെ ചാർജ് വെച്ചുനോക്കിയാൽ ഒരു 500 രൂപ ഒക്കെ കൊടുത്താൽ ഒരു രാജ്യം കണ്ടു വരാൻ പറ്റുന്ന അവസ്ഥ.. ഇത്തരത്തിലുള്ള രാജാക്കന്മാരിൽ മിക്കവാറും എല്ലാവർക്കും തന്നെ സ്വന്തം രാജ്യത്തെ പ്രജകളുടെ സന്തോഷമോ അവർക്ക് കൊടുക്കേണ്ട നീതിന്യായങ്ങളെ പറ്റിയോ വലിയ കാഴ്ചകളോ കാഴ്ചപ്പാടുകളോ ആഗ്രഹങ്ങൾ ഒന്നും തന്നെ ഉണ്ടായിരുന്നില്ല എന്ന് പറഞ്ഞാൽ അതിന്റെ അർത്ഥവ്യാപ്തി എത്രത്തോളം ഉണ്ട് എന്ന് മനസ്സിലാവുകയില്ല. അതുകൊണ്ടുതന്നെ കുറച്ച് രാജാക്കന്മാരേയും അവരുടെ ശീലങ്ങളെ പറ്റിയും, സ്വഭാവ രീതികളെയും പറ്റി ഇവിടെ എഴുതാം എന്ന് വിചാരിക്കുന്നു.പട്യാലയിലെ ഏഴാമൻ രാജാവ്, സിഖ് കാരനായ സർ ഭൂവിന്ദർസിങ് തന്റെ ലഘുഭക്ഷണമായി രണ്ടു കോഴികളെയാണ് അകത്താക്കി കൊണ്ടിരുന്നത്.പോളോ കളികളിൽ വളരെ നിപുണനായ അദ്ദേഹം ഏകദേശം അഞ്ഞൂറോളം കുതിരകളെ പരിപാലിച്ചുപോന്നിരുന്നു. നായാട്ടിലും പോളോ കളികളിലും താൽപര്യം കാണിച്ച അദ്ദേഹം അതിനെക്കാളൊക്കെ കൂടുതൽ താല്പര്യം പ്രകടിപ്പിച്ചിരുന്നത് സ്ത്രീ വിഷയങ്ങളിൽ ആണ്.തന്റെ അന്തപുരങ്ങളിൽ എത്തിച്ചേർന്ന പുതുമുഖ സ്ത്രീകളെ തിരഞ്ഞെടുക്കുന്ന പ്രക്രിയ അദ്ദേഹം സ്വയം ഏറ്റെടുത്തു.അങ്ങനെ അദ്ദേഹത്തിന്റെ അന്തപുര സ്ഥാപനം 350ഓളം സ്ത്രീകളെക്കൊണ്ട് നിറഞ്ഞിരുന്നു. പഞ്ചാബിലെ ചൂടുള്ള കാലാവസ്ഥയിൽ സ്ത്രീകൾ അന്തപുരം വിട്ട് രാജാവിന്റെ നീന്തൽ കുളങ്ങളിൽ രാജാവിനോടൊപ്പം നഗ്നരായി നീന്തി രസിക്കും. രാജാവ് മത്സ്യകന്യകയുടെ ഇടയിൽ മത്സ്യകുമാരനെ പോലെ നീന്തുകയും സാറ്റ് കളിക്കുകയും ചെയ്തു. അദ്ദേഹത്തിന്റെ അന്തപുരങ്ങളിലും കിടപ്പറയും തട്ടുകളും ഒക്കെ തന്റെ താൽപര്യ വിഷയങ്ങളിലുള്ള ശില്പങ്ങൾ കൊണ്ട് തന്റെ താല്പര്യ വിഷയങ്ങളിൽ പരിശീലനം നടത്തുന്നതിന് വേണ്ടി അയാൾ നിർമ്മിച്ചെടുത്തു .തന്റെ വെപ്പാട്ടികളുടെ വസ്ത്രത്തിനും സൗന്ദര്യത്തിനും ആരോഗ്യത്തിനും തന്റെ ഇഷ്ടത്തിന് ഉള്ള രീതിയിൽ മാറ്റം വരുത്തുന്നതിനു വേണ്ടി രാജ്യത്തിന്റെ അകത്തും പുറത്തും നിന്നുമുള്ള സുഗന്ധ ദ്രവ്യ വിൽപ്പനക്കാർ രത്ന വ്യാപാരികൾ കേശാലങ്കാര വിദഗ്ധർ മേക്കപ്പ് വസ്ത്രനിർമാതാക്കൾ മുതലായ അവരോടൊപ്പം ബ്രിട്ടനിൽ നിന്നും ഫ്രാൻസിൽ നിന്നും കിട്ടാവുന്ന വിദഗ്ധ പ്ലാസ്റ്റിക് സർജൻമാരെ അയാൾ നിയോഗിച്ചു. അവസാനം ഇത്തരം വിഷയങ്ങളിലുള്ള അധിക താല്പര്യം മൂലമുണ്ടാകുന്ന മുഷിവ് എന്ന അസുഖം ബാധിച്ച് മറ്റ് പല രാജാക്കന്മാരെ പോലെ ഇദ്ദേഹവും മരണപ്പെട്ടു. ഇദ്ദേഹം മരണപ്പെടുന്ന സമയത്ത് വരെ വാജീകരണ ഔഷധങ്ങൾ ഉണ്ടാക്കുന്നതിനു വേണ്ടി മാത്രമായി രാജ്യത്തിന് അകത്തു നിന്നും പുറത്തു നിന്നും പ്രത്യേകിച്ച് ഫ്രാൻസ് പോലുള്ള രാജ്യങ്ങളിൽ നിന്നുള്ള വിദഗ്ധന്മാർ കൊട്ടാരത്തിൽ രാപ്പകലില്ലാതെ രാജാവിന് വേണ്ടി പണിയെടുത്തു!! സാധാരണ ആളുകളെ കൊണ്ട് പണിയെടുപ്പിച്ചും, ഭീഷണിപ്പെടുത്തിയ ഒക്കെ ഉണ്ടാക്കിയ പണം ഒരു മഹാരാജാവ് എങ്ങനെ ധൂർത്തടിച്ച് മരണം വരിച്ചു. ![](https://cdn.boolokam.com/articles/2022/08/45555.jpg)പിന്നീട് അധികാരത്തിൽ വന്ന രാജാവ് ആദ്യം ചെയ്തത് തന്റെ രാജ്യത്തിന്റെ ഏറ്റവും വലിയ കളങ്കം ആയ സർ ഗോവിന്ദ് സിംഗ് ആഭാസ പുര യായ അനന്തപുരം അടച്ചുപൂട്ടുക എന്നുള്ളതാണ്, എങ്കിലും മറ്റുള്ള നാട്ട് രാജ്യങ്ങളിൽ പലയിടത്തും ഇത്തരത്തിലുള്ള അന്തപുരങ്ങൾ അവശേഷിച്ചു.. രാജാവ് ഹിന്ദുവായാലും മുസ്ലിമായാലും അന്തപുരം നർത്തകികളെ കൊണ്ടും വെപ്പാട്ടികളെ കൊണ്ടും നിറഞ്ഞു നിറഞ്ഞുകവിഞ്ഞ ഒരു സ്വകാര്യ സങ്കേതമായിരുന്നു.. ഭരത്പൂർ മഹാരാജാവിന്റെ വെള്ളി പൂശിയ റോൾസ് റോയ്സ് കാർ അക്കാലത്ത് അദ്ദേഹം ഉപയോഗിച്ചിരുന്ന കുപ്രസിദ്ധി നേടിയ മറ്റൊരു അന്തപുരം ആയിരുന്നു!! ഇന്ത്യയിൽ അത്യാവശ്യം നല്ല രീതിയിൽ ഭരണം നടത്തിയിരുന്ന ഗ്വാളിയാർ രാജാവ് വൈദ്യുത തീവണ്ടി കമ്പക്കാരനായിരുന്നു. അദ്ദേഹത്തിന്റെ തീൻമേശയിലേക്ക് സാധനങ്ങൾ എത്തിക്കുവാൻ പ്രത്യേക തീവണ്ടികൾ ഉണ്ടായിരുന്നു. ഇതുകൂടാതെ അദ്ദേഹത്തിന് ഇഷ്ടപ്പെട്ട മറ്റൊന്നായിരുന്നു പട്ടികൾ.. പട്ടികൾക്ക് അവരുടെ ജീവിത കാലഘട്ടത്തിലും മരണത്തിനുശേഷവും വലിയ പദവികളും സ്ഥാനവും ബഹുമാനവും കിട്ടിയിരുന്നു. അദ്ദേഹത്തിന്റെ പ്രിയങ്കരിയായ രോഷാന എന്ന പെൺകുട്ടിയുടെ വിവാഹം ബോബി എന്ന ആൺ പട്ടിയുമായി നടത്തിയത് ആറായിരത്തോളം പവൻ സ്വർണം ചിലവാക്കിയാണ്, അപ്പോഴും 620000 ത്തോളം ദരിദ്രനായ പ്രജകൾ അദ്ദേഹത്തിന്റെ രാജ്യത്തിൽ അവശേഷിച്ചിരുന്നു!! ഇന്ത്യയിൽ ജീവിച്ചിരുന്ന നേതാക്കന്മാരുടെ വർഗ്ഗം മറ്റൊരു ലോകത്തും നിലവിലില്ലാതിരുന്ന വളരെ അസാധാരണമായ ഒരു ജീവികളുടെ കൂട്ടമായിരുന്നു.ഭരത്പൂർ മഹാരാജാവിന് ദന്ത നിർമ്മിത വസ്തുക്കളിലായിരുന്നു കമ്പം.പട്യാലയിലെ സിഖ് മഹാ രാജാവിന്റെ പവിഴമാല 10 ലക്ഷം ഡോളറിനാണ് അന്ന് ഇൻഷുറൻസ് ചെയ്തിരുന്നത്. അതിന്റെ ഉപരിതലത്തിൽ മാത്രം 1001 വജ്ര കല്ലുകൾ മനോഹരമായി പതിപ്പിച്ചു വെച്ചിരുന്നു. ഈ ആഭരണവും ധരിച്ച് പരിപൂർണ്ണ നഗ്നനായി തന്റെ പ്രജകളുടെ മുന്നിൽ പ്രത്യക്ഷപ്പെടാനും അങ്ങനെ തന്നെ പ്രത്യേക ശേഷിയെ നാട്ടുകാരുടെ മുമ്പിൽ പ്രദർശിപ്പിച്ചുകൊണ്ട് നാട്ടിൽ എത്തിച്ചേരാൻ സാധ്യതയുള്ള ദുർദേവതകളെ ആട്ടിപ്പായിക്കാൻ ഉള്ള കഴിവ് തന്നിൽ ഇപ്പോഴും ഉണ്ട് എന്ന് തെളിയിക്കുന്ന അതിനുവേണ്ടി ആയിരുന്നുവത്രേ ഈ പ്രകടനം നടത്തിയിരുന്നത്!! അദ്ദേഹത്തിന്റെ ഈ പ്രകടനത്തിൽ സന്തുഷ്ട ആയിട്ടുള്ള പ്രജകൾ ആഹ്ലാദപൂർവം എല്ലാവർഷവും കരഘോഷം മുഴക്കി അദ്ദേഹത്തെ സ്വാഗതം ചെയ്യുമായിരുന്നു!! ബറോഡ മഹാരാജാവ് പൊതുസമൂഹത്തിൽ എഴുന്നള്ളിയിരുന്നത് നൂറു വയസ്സുള്ള ഭീമാകാരനായ ഒരു ആനയുടെ പുറത്തായിരുന്നു. കട്ടിയുള്ള അവന്റെ ഓരോ ചെവിയിലും 25000 പവൻ വിലയുള്ള 10 സ്വർണ്ണ ചങ്ങലകൾ കുണുക്കുകൾ പോലെ തൂങ്ങിക്കിടന്നിരുന്നു.ഗോളിയാർ മഹാരാജാവിന് കടുവകളെ വെടിവെച്ചു കൊല്ലുന്നതായിരുന്നു പ്രധാന രസം. ആയിരത്തി നാനൂറോളം കടുവകളെ ആണ് ഈ ഒറ്റ രാജാവ് കൊന്ന് തള്ളിയത്.സത്യത്തിലേക്കുള്ള വിഷ്ണുവിന്റെ ആരോപണത്തിന് 9 പടികളെ പ്രതിനിധാനംചെയ്യുന്ന 9 സ്വർണ പടികൾ ഉൾക്കൊണ്ടുകൊണ്ട് .ഒരു ടൺ സ്വർണ്ണക്കട്ടി കൊണ്ട് നിർമ്മിച്ചതായിരുന്നു മൈസൂരിലെ സിംഹാസനം!! റാംപൂർ നവാബിനെ സിംഹാസനം നിർമ്മിച്ചിരുന്നത് ആകട്ടെ വലിയ ഭദ്രാസന പള്ളിയുടെ വലുപ്പത്തിലുള്ള ഒരു ഹാളിലാണ്.. സിഹാസനം ഇരിക്കുന്ന മുറിയുടെ ചുറ്റുമുള്ള വെണ്ണക്കല്ലു കളിൽ സ്ത്രീകളുടെ നഗ്ന രൂപങ്ങൾ കൊത്തി വച്ചിരുന്നു.മൈസൂർ രാജാക്കന്മാർ ചന്ദ്രനിൽ ആണ് അവരുടെ വംശി ഉല്പത്തി കണ്ടെത്തിയിരുന്നതെങ്കിൽ ഉദയപൂർ മഹാരാജാക്കന്മാർ കുറെക്കൂടി ബ്രഹത്തായ ജ്യോതിർ ഗോളങ്ങളെ നിന്നാണ് തങ്ങളുടെ വംശപരമ്പര ഉണ്ടായത് എന്ന് അവകാശപ്പെട്ടു. പ്രത്യേകിച്ച് സൂര്യനിൽനിന്ന്. ഇതിൽ മൈസൂർ വംശ രാജാക്കന്മാർ വർഷത്തിലൊരിക്കൽ സർക്കാർ സംക്രമദിനത്തിൽ ഹിമാലയസാനുക്കളിൽ തപസ്സിരിക്കുന്ന താമസ മുനിമാരെ പോലെ കൊട്ടാരത്തിലെ ഇരുളടഞ്ഞ മുറിയിൽ ഒൻപത് ദിവസം കുളിക്കുകയോ താടിരോമങ്ങൾ മാറ്റുകയോ ചെയ്യാതെ കഴിഞ്ഞുകൂടും.. ഇങ്ങനെ 9 ദിവസം ഇത്തരത്തിലുള്ള ഉറക്കങ്ങൾ പൂർത്തിയാക്കുന്ന രാജാവ് ചന്ദ്ര പുത്രനായി മടങ്ങിവരും എന്നതാണ് വിശ്വാസം. വിശുദ്ധ നഗരമായ വാരണാസിയിലെ നാടുവാഴികൾക്ക് പദവിയും പ്രതാപവും ഒക്കെ കുറച്ചു ![](https://cdn.boolokam.com/articles/2022/08/u5u5-1.jpg)കുറവായിരുന്നുവെങ്കിലും വളരെ ഭക്തിസാന്ദ്രമായ ജീവിതമാണ് അവർ നയിച്ചു പോന്നത്. വിശുദ്ധയുടെ പ്രതീകമായ പശുവിനെ ഓരോ പ്രഭാതത്തിലും കണ്ടുകൊണ്ടാണ് രാജാക്കന്മാർ ഉണർന്ന് എഴുന്നേൽക്കുക.. രാജകൊട്ടാരത്തിൽ ഉറക്ക യുടെ ജനാലക്കടുത്തു കൊണ്ടുവന്ന് നിർത്തുന്ന പശുവിന്റെ വാരിയെല്ലുകൾ ക്കിടയിലൂടെ കുത്തി പരിക്കേൽപ്പിക്കുകയും അപ്പോൾ അത് ഉറക്കെ കരയും... അങ്ങനെ ആ കരച്ചിൽ കേട്ട് ഭക്തനായ മഹാരാജാവ് ഉണരും.ഇങ്ങനെയുള്ള ഒരായിരം രാജാക്കന്മാരുടെ സജീവമായ പിന്തുണയോടെ കൂടിയായിരുന്നു ബ്രിട്ടീഷുകാരുടെ ഇവിടുത്തെ ഭരണം.. അല്ലാതെ ബ്രിട്ടീഷുകാർ ഒന്നടങ്കം ബ്രിട്ടണിൽ നിന്ന് വന്ന് ഇവിടെ രാജ്യഭരണം ഏറ്റെടുക്കുകയായിരുന്നില്ല. അതായത് ഈ രാജ്യത്ത് നിലനിന്നിരുന്ന ഭൂരിഭാഗം രാജാക്കൻമാരും ബ്രിട്ടീഷുകാരുടെ അധീശത്വത്തെ അംഗീകരിച്ചുകൊണ്ട് ബ്രിട്ടീഷുകാർ നൽകുന്ന ആചാരവെടി സ്വീകരിച്ച് മിണ്ടാതിരിക്കുന്ന രാജാക്കന്മാരായിരുന്നു. ബ്രിട്ടീഷുകാരോടുള്ള ആദരവും ആരാധനയും മേൽക്കോയ്മ യോടുള്ള കീഴടങ്ങലിനെയും, വിധേയത്വത്തെയും അടിസ്ഥാനമാക്കി ബ്രിട്ടീഷുകാർ ഓരോ രാജ്യക്കാർക്കും രാജാവിനും ആചാരവെടി സമ്പ്രദായങ്ങൾ അനുവദിച്ചു.. രാജാവ് ബ്രിട്ടീഷുകാർക്ക് ചെയ്തുകൊടുക്കുന്ന സേവനങ്ങളും സഹായങ്ങളും ആയിരുന്നു പ്രധാന ഏകകം.. അതിൻപ്രകാരം ചില രാജ്യങ്ങൾക്ക് 21 പ്രാവശ്യം ആചാരവെടി വെക്കാൻ ഉള്ള അവകാശം ഉണ്ടായിരുന്നു.. ചിലർക്ക് വെടിവെക്കാൻ പോലുമില്ലാത്ത അവകാശവും ഇതിനിടയിലും ബറോഡ പോലുള്ള നാട്ടുരാജ്യങ്ങളിൽ ചില വെളിച്ചങ്ങൾ ഒക്കെ ഉണ്ടായിരുന്നു എന്നുള്ളത് ഡോക്ടർ ബീമ റാവു അംബേദ്കർ പോലുള്ള വ്യക്തിക്ക് രാജകുടുംബം ചെയ്തുകൊടുത്ത സഹായങ്ങളിലൂടെയും രാജ്യത്ത് നടപ്പാക്കപ്പെട്ട മികച്ച പദ്ധതികളിലൂടെയും ഒക്കെ തിരിച്ചറിയാമായിരുന്നു എങ്കിലും ഭൂരിഭാഗം രാജാക്കന്മാരുടെയും അവസ്ഥ ഇതൊക്കെ തന്നെയായിരുന്നു. സത്യത്തിൽ ബ്രിട്ടീഷുകാർ ഇന്ത്യയിൽ ഭരണം നടത്തിയിരുന്നത് രണ്ടുവിധത്തിലാണ്. ഒന്ന് ബ്രിട്ടീഷുകാർ നേരിട്ടും, രണ്ട് ബ്രിട്ടീഷുകാർക്ക് മുന്നിൽ അടിയറവ് പറഞ്ഞ് ഒരുപാട് നാട്ടുരാജ്യങ്ങൾ ഭരിക്കുന്ന നാട്ടുരാജാക്കന്മാർ വഴിയും... അതായത് ബ്രിട്ടീഷ് ഭരണകാലം ഇന്ത്യയിൽ ഏറ്റവും ഫലപ്രദമായി നടപ്പാക്കാൻ അവരെ സഹായിച്ചത് ഇവിടെ നാട്ടുരാജാക്കന്മാരും രാജാക്കന്മാരും തന്നെയാണ്. ഈ നാട്ടിലുള്ള ജനങ്ങളെ കൃത്യമായി ചൂഷണം ചെയ്യുന്നതിനും ചൂഷണം മുതലുകളുടെ ഒരു ഭാഗം ബ്രിട്ടീഷുകാർക്ക് നൽകിയും അവരെ സന്തോഷിക്കുന്നതും പരിപാലിക്കുന്നതിനും ഇവിടുത്തെ നാട്ടുരാജ്യങ്ങളും രാജ്യങ്ങളും മത്സരിച്ചു എന്നുവേണം മനസ്സിലാക്കാൻ. ![](https://cdn.boolokam.com/articles/2022/08/355.jpg)ഇന്ന് സ്വാതന്ത്ര്യത്തിന് 75 ആമത്തെ വാർഷികം ആഘോഷിക്കുമ്പോൾ നമ്മൾ ഓർത്തു വയ്ക്കേണ്ട പ്രധാനപ്പെട്ട കാര്യം എന്താണെന്ന് വെച്ചാൽ നമ്മൾ സ്വാതന്ത്ര്യം പ്രാപിച്ചത് ബ്രിട്ടീഷുകാരിൽ നിന്ന് മാത്രമല്ല ഇവിടെ നിലനിന്നിരുന്ന അറുന്നൂറോളം നാട്ടുരാജ്യങ്ങളിൽ നിന്ന് കൂടിയായിരുന്നു.ബ്രിട്ടീഷുകാരിൽ തന്നെ പലർക്കും ബ്രിട്ടീഷുകാർ ഈ നാട്ടിൽ നിന്ന് തിരിച്ചു പോകുമ്പോൾ ഈ നാട്ടുരാജ്യങ്ങളെ ഭരണം തിരിച്ച് ഏൽപ്പിച്ചു പോകണമെന്ന് അഭിപ്രായമുണ്ടായിരുന്ന സാഹചര്യത്തിൽ നിന്ന് ഇന്ത്യയും പാകിസ്ഥാനും ഉണ്ടായത് വളരെ ശ്രമകരമായ ഫലങ്ങളുടെ അനന്തരഫലം ആയിട്ടാണ്. നെഹ്റുവും സർദാർ വല്ലഭായ് പട്ടേലും ഒക്കെ അതിനുവേണ്ടി ഒരുപാട് പ്രവർത്തിക്കുകയും ഇന്ന് കാണുന്ന ഇന്ത്യ സാധ്യമാവുകയും ചെയ്തു. മിക്കവാറും എല്ലാ നാട്ടുരാജ്യങ്ങളും തന്നെ ഒരു പ്രതിരോധവും ഇല്ലാതെ ഇന്ത്യൻ യൂണിയനിൽ ചേർന്നു.ചുരുക്കിപ്പറഞ്ഞാൽ കുതികാൽവെട്ടും കള്ളത്തരവും ചൂഷണവും വഞ്ചനയും കൊടിയ ധൂർത്തും ഒക്കെ സ്വന്തം അവകാശങ്ങൾ ആയി കാണുകയും അവരുടെ രാജ്യത്ത് ജീവിക്കുന്ന മനുഷ്യരെ മനുഷ്യരായി പോലും കാണാതിരിക്കുകയും ചെയ്തിരുന്ന രാജാക്കന്മാരിൽ നിന്ന് കൂടിയാണ് നമ്മൾ സ്വാതന്ത്ര്യം പ്രാപിച്ചത് എന്ന് നമുക്ക് ഓർമ്മവേണം. മഹാവീര്യർ എന്ന സിനിമ ഈ അടുത്ത കാലത്ത് ഇന്ത്യൻ സിനിമയിൽ അവതരിപ്പിക്കപ്പെട്ട വ്യത്യസ്തമായ ഒരു സമീപന രീതിയാണ്... പണ്ട് നിലനിന്നിരുന്ന ഇന്ത്യൻ സാഹചര്യങ്ങളുമായി ഒത്തുപോകുന്ന കഥാസന്ദർഭം ആധുനിക കാലത്തിലേക്ക് വലിച്ചുനീട്ടി ഇടപെടുമ്പോൾ രാജാവും രാജ ചിഹ്നങ്ങളും വിധേയത്വവും എല്ലാം ഇന്നും ഒരു സമൂഹത്തിൽ എങ്ങനെ നിലനിൽക്കുന്നു എന്നുള്ളത് ആധുനിക ജനാധിപത്യ വ്യവസ്ഥയിലെ നീതിന്യായ വ്യവസ്ഥയുടെ കളിത്തൊട്ടിലായ കോടതിയിൽ നടക്കുന്ന ചെറിയ ചലനങ്ങളിൽ നിന്ന് പോലും നമുക്ക് മനസ്സിലാകുന്നു.മനോഹരമായ ഈ ചിത്രം എല്ലാവരും കാണാൻ ശ്രമിക്കുമെന്ന് പ്രതീക്ഷിക്കുന്നു. എല്ലാവർക്കും 75 ആമത്തെ ഇന്ത്യൻ സ്വാതന്ത്ര ദിന ആശംസകൾ... ഓരോ വീടും ജനാധിപത്യത്തിന്റെ, സഹിഷ്ണുതയുടെ, ശാസ്ത്രീയമായ ചിന്തകളുടെ, ജീവിതരീതികളുടെ കളി തൊട്ടിലുകൾ ആകട്ടെ നബി ബാഹുബലി പോലുള്ള ചിത്രങ്ങൾ തിയേറ്ററിൽ കാണാൻ കൊള്ളാവുന്ന മികച്ച ചിത്രങ്ങൾ മാത്രമാണ് എന്ന് പഴയ കാലത്തെ കുറിച്ച്ചുള്ള വായനകൾ ഓർമ്മപ്പെടുത്തുന്നു