---
author: Beaumaris
categories:
- Entertainment
comment_count: 0
date: 2023-12-29 03:34:45
draft: false
image: ''
like_count: 66696
share_count: 23067
tags:
- A Haunting In Venice (2023)
- review
title: പ്രേതം, ആത്മാവ് , കുറ്റാന്വേഷണം എന്ന ഒരുകൂട്ടം ആകാംക്ഷയോടൊപ്പം തന്നെ നല്ല കൺഫ്യൂഷനും
  സിനിമ നൽകുന്നുണ്ട്
view_count: 939277
---

**Jaseem Jazi** **A Haunting In Venice (2023)** കുറ്റാന്വേഷണങ്ങളിൽ നിന്ന് കുറച്ച് കാലമായി വിട്ടുനിൽക്കുകയാണ് ഡിക്ടറ്റീവ് ഹെർക്യൂൾ പൊയ്റോട്ട്. ഒരു ദിവസം അങ്ങേരെ കാണാനായി പ്രശസ്തയായൊരു മിസ്റ്ററി നോവലിസ്റ്റ്എത്തുന്നു. ആത്മാക്കളുമായി സംസാരിക്കാൻ കഴിയുമെന്ന് വാദിക്കുന്ന ഒരു സ്ത്രീയുടെ തട്ടിപ്പ് പുറത്തുകൊണ്ടുവരാൻ തന്നെ സഹായിക്കണമെന്ന് അഭ്യർത്ഥനയുമായാണ് അവരെത്തിയത്. പ്രേതബാധയുണ്ടെന്ന് വിശ്വസിക്കപ്പെടുന്ന ഒരു വീട്, ഹലോവീൻ രാത്രിയിൽ അവിടെ വെച്ച് നടത്തപ്പെടുന്ന, ആത്മാക്കളോട് സംസാരിക്കുന്ന ചടങ്ങിൽ വച്ച്, ഇവരുടെ തട്ടിപ്പ് പുറത്തുകൊണ്ടുവരാം എന്നൊരു ധാരണയുടെ പുറത്ത്.. പൊയ്റോട്ട് അവരോട് കൂടെ ആ വീട്ടിലേക്ക് തിരിക്കുന്നു. പക്ഷേ അവരെ അവിടെ കാത്തിരുന്നത് അവിശ്വസനീയമായ ചിലതായിരുന്നു! തന്റെ യുക്തിയെ പോലും വെല്ലുവിളിക്കുന്ന സംഭവങ്ങൾ അവിടെ പൊയ്റോട്ടിന് നേരിടേണ്ടി വരുന്നു. ഒന്നിനു പുറകെ ഒന്നായി ദുരന്തങ്ങൾ സംഭവിക്കുന്നു! തനിക്ക് ചുറ്റും അരങ്ങേറുന്ന വിചിത്രമായ സംഭവങ്ങളുടെയും കൊലപാതകങ്ങളുടെയും ചുരുളഴിക്കാൻ ആ ഡീറ്റെക്റ്റീവ് നിർബന്ധിതനാവുന്നു! അഗതാ ക്രിസ്റ്റിയുടെ 'Hallowe'en Party' എന്ന നോവലിനെ ബേസ് ചെയ്ത് നിർമിച്ച സിനിമയാണ് 'A Haunting in Venice' പുസ്തകം വായിച്ചിട്ടില്ലാത്തത് കൊണ്ട്, പുസ്തകത്തോട് നീതിപുലർത്തിയോ ഇല്ലയോ എന്നൊന്നും എനിക്കറിയില്ല. As a Investigation Movie, ഇതെനിക്ക് ഇഷ്ടപ്പെട്ടു. ഒരു ഹൊറർ മിസ്റ്ററി മൂഡിൽ സെറ്റ് ചെയ്തിരിക്കുന്ന കുറ്റാന്വേഷണ കഥ. തുടക്കത്തിലെ കുറച്ചു ഭാഗങ്ങൾ കഴിഞ്ഞാൽ പൂർണ്ണമായും ഒരു ലിമിറ്റഡ് സ്പേസിലേക്ക് കഥ ചുരുക്കപ്പെടുകയും, പരിമിതമായ കഥാപാത്രങ്ങളെ മാത്രം വെച്ച്, ഒരു whodunnit മിസ്റ്ററി ഡെവലപ്പ് ചെയ്യുകയും ചെയ്യുന്ന പക്കാ 'അഗതാ ക്രിസ്റ്റി' സ്റ്റൈൽ സിനിമയാണിത്. https://youtu.be/yEddsSwweyE തുടക്കം മുതൽക്കേ എൻഗേജിംഗ് ആണ് സിനിമ. പ്രേതം / ആത്മാവ് എന്നൊരു ഘടകം കൂടെ കഥയിൽ വരുന്നത് കൊണ്ട് ആരായിരിക്കും കുറ്റവാളി എന്ന ആകാംക്ഷയോടൊപ്പം തന്നെ, നല്ല കൺഫ്യൂഷനും സിനിമ നൽകുന്നുണ്ട്. ക്ലൈമാക്സ്‌ ഒക്കെ ആവുമ്പോഴേക്കും ഒത്തിരി ട്വിസ്റ്റുകൾ വരുന്നുണ്ട്. തുടക്കത്തിൽ കാണിക്കുന്ന ചെറിയ കാര്യങ്ങൾ പോലും അവസാനത്തേക്ക് കണക്ട് ചെയ്ത്, വളരെ കൺവിൻസിങ്ങായ രീതിയിൽ ഒരു എൻഡിങ്ങും സിനിമയ്ക്കുണ്ട്. കുറ്റാന്വേഷണ സിനിമകൾ ഇഷ്ടമുള്ളവർക്ക് കണ്ട് നോക്കാം ❤