---
author: Beaumaris
categories:
- Entertainment
comment_count: 0
date: 2022-10-31 07:33:18
draft: false
image: ''
like_count: 163604
share_count: 26445
tags:
- komaram puli
- pawan kalyan
- Rahul Madhavan
title: തന്റെ ഡ്രീംപ്രൊജക്റ്റ്‌ തന്നെ അയാളുടെ കരിയറിലെ ഏറ്റവും മോശം പടമായാലുള്ള അവസ്ഥ
  ആലോചിച്ചു നോക്കിയിട്ടുണ്ടോ
view_count: 2286857
---

**Rahul Madhavan** തന്റെ ഡ്രീംപ്രൊജക്റ്റ്‌ തന്നെ അയാളുടെ കരിയറിലെ ഏറ്റവും മോശം പടമായാലുള്ള അവസ്ഥ ആലോചിച്ചു നോക്കിയിട്ടുണ്ടോ.. സംവിധായകനും ശേഷം നടനുമായ എസ് ജെ സൂര്യക്കാണ് അങ്ങനെ ഒരു ട്രാജഡി നടന്നത്.2010 ൽ പവർസ്റ്റാർ പവൻ കല്യാണിനെ നായകനാക്കി അദ്ദേഹം ഒരുക്കിയ കൊമരം പുലി എന്ന പുലി അട്ടർ ഫ്ലോപ്പാവുകയായിരുന്നു. സംവിധാനം തുടങ്ങിയ കാലം തൊട്ട് സൂര്യ മനസ്സിൽ കൊണ്ടു നടന്ന കഥയായിരുന്നു പുലിയുടേത്. അക്ഷയ്കുമാറിനെ വച്ച് ഹിന്ദിയിൽ പടമെടുക്കാനായിരുന്നു പുള്ളിയുടെ ആദ്യത്തെ പ്ലാൻ, പിന്നെ അത് വിജയെ വച്ച് തമിഴിലൊരുക്കാൻ നോക്കി അതും നടന്നില്ല,ശേഷം നമ്മുടെ സുരേഷ്ഗോപിയെ ഹീറോയാക്കി മലയാളപടമായി ചെയ്യാനും ശ്രമിച്ചു.ഇതൊന്നും സാധ്യമാകാത്തതിനാൽ തന്റെ തന്നെ ഖുഷിയുടെ റീമേക്കിൽ നായകനായ പവനെ അദ്ദേഹം ചിത്രത്തിൽ നായകനാക്കി പ്രൊജക്റ്റ്‌ ആരംഭിച്ചു. സംഗതി പോലീസ് സ്റ്റോറിയാണ്. അമ്മയുടെ ഗർഭപാത്രത്തിൽ കിടക്കുമ്പോൾ തന്നെ അച്ഛന്റെ ഘാതകരെ കൊല്ലാൻ പ്രതിജ്ഞയെടുക്കുന്ന മകൻ. ഇങ്ങനെയൊക്കെയാണ് പടം തുടങ്ങുന്നത്. സ്റ്റോറി അടിപൊളി അല്ലെ...പോരാത്തതിന് തിരക്കഥയിലൊക്കെ പവന്റെ ഇടപെടലുകളും നടന്നു.40 കോടി റെക്കോർഡ് ബജറ്റിൽ പൂർത്തിയാക്കിയ ഈ പടത്തിൽ പവന്റെ സാലറി 10 കോടിയായിരുന്നു.എന്തായാലും തെലുങ്കൻമാർ പോലും ഓട്രാ എന്നും പറഞ്ഞോടിച്ച പുലി പവന്റെ കരിയറിലെ ഏറ്റവും വലിയ ഡിസാസ്ടറായി മാറി. പടത്തിന്റെ ആകെപറയാനുള്ള പോസിറ്റീവ് എ ആർ റഹ്മാന്റെ സംഗീതമാണ്. പാട്ടുകളൊക്ക വമ്പൻ ഹിറ്റായിരുന്നു.അദ്യത്തെ രണ്ടു ദിവസം കൊണ്ടു 3 ലക്ഷം സിഡികളാണ് വിറ്റുപോയത്. അത് അന്നത്തെ റെക്കോർഡ് ആയിരുന്നു. ഇതിൽ ശ്വേതമോഹൻ പാടിയ ഒരു ഫാസ്റ്റ് നമ്പർ സോങ്ങുണ്ട്. അതിന്റെ വരികൾ മൂന്നു മാസം കൊണ്ടാണ് എഴുതി തീർന്നത്. വേറെ ലെവൽ ലൈൻസും സൂപ്പർ കമ്പോസ്സിങ്ങുമാണ് ആ പാട്ടിന്റേത്. റഹ്മാനും ഗായകർക്കും പല അവാർഡ് നോമിനേഷനുകൾ പുലിക്ക് വേണ്ടി ലഭിച്ചു പക്ഷേ ആ വർഷം അവാർഡ് നേടിയതെല്ലാം റഹ്മാൻ തന്നെ സംഗീതം നൽകിയ യെ മായ ചെസാവേ (വിണ്ണതാണ്ടി വരുവായയുടെ റീമേക്ക് )നായിരുന്നു. റഹ്മാന്റെ അമ്മ മുഖ്യാതിഥിയായി പങ്കെടുത്ത ഏക ഓഡിയോ ലോഞ്ചും പുലിയുടെതാണ്‌. കൊമരം പുലി എന്നായിരുന്നു പടത്തിന്റെ പേരെങ്കിലും ഒറിജിനൽ കൊമരം ഭീമിന്റെ പേരമകൻ കേസ് കൊടുത്തതിനാൽ പടം ഇറങ്ങി രണ്ടാംദിനം ടൈറ്റിൽ പുലി എന്നാക്കി മാറ്റി. മൊത്തത്തിൽ പവന്റെ ഫാൻസ് പോലും ഓർക്കാൻ മടിക്കുന്ന ചിത്രമൊന്നുണ്ടെങ്കിൽ അത് പുലിയായിരിക്കും.