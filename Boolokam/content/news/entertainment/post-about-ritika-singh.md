---
author: Beaumaris
categories:
- Entertainment
comment_count: 0
date: 2023-09-12 08:51:17
draft: false
image: https://cdn.boolokam.com/articles/2023/09/DDFFF.gif
like_count: 2774
share_count: 354
tags:
- actress
- king of kotha movie
- Ritika Singh
title: '''റി തിക്കാ'' എന്ന് വിളിക്കുന്നതിനോട് ഗുഡ് ബൈ; പരിഹസിച്ചവർക്കു മറുപടിയുമായി  ‘കലാപക്കാരാ’
  എന്ന പാട്ടിലെ ഐറ്റം ഡാൻസിലൂടെ വിസ്മയിപ്പിച്ച റിതിക സിങ്'
view_count: 42107
---

ദുൽഖർ സൽമാൻ നായകനായ കിങ് ഓഫ് കൊത്തയിൽ ‘കലാപക്കാരാ’ എന്ന പാട്ടിലെ ഐറ്റം ഡാൻസിലൂടെ മലയാളികളെയും വിസ്മയിപ്പിച്ച താരം റിതിക സിംഗ് ഒരു അഭിനേത്രിയും ആയോധന കലാകാരിയുമാണ് . ഹിന്ദി , തെലുങ്ക് എന്നീ ഭാഷകളിലായും തമിഴ് ചിത്രങ്ങളിലും പ്രധാന വേഷങ്ങളിൽ അഭിനയിച്ചിട്ടുണ്ട്. 2002 ൽ ടാർസാൻ കി ബേട്ടിയിലെ ബാലകലാകാരിയായി അഭിനയിച്ചുകൊണ്ടാണ് ചലച്ചിത്ര രംഗത്തേക്ക് കടന്നുവന്നത്. 2009 ഏഷ്യൻ ഇൻഡോർ ഗെയിംസിൽ ഇന്ത്യയ്ക്കായി മത്സരിച്ച ശേഷം സൂപ്പർ ഫൈറ്റ് ലീഗിൽ പങ്കെടുത്തു. സുധ കൊങ്കാര പ്രസാദ് സംവിധാനം ചെയ്ത ഇരുതി സുട്രു എന്ന ചിത്രത്തിൽ ആർ. മാധവനോടൊപ്പം കേന്ദ്ര കഥാപാത്രത്തെ അവതരിപ്പിച്ചു. സലാ ഖാഡോസ് എന്ന പേരിൽ ഹിന്ദിയിലും ഈ ചിത്രം നിർമ്മിക്കപ്പെട്ടു . 63-ാമത് ദേശീയ ചലച്ചിത്ര അവാർഡുകളിൽ ഈ ചലച്ചിത്രത്തിലെ റിതികയുടെ അഭിനയത്തിന് പ്രത്യേക പരാമർശം ലഭിച്ചു. പിന്നീട് തെലുങ്ക് ചിത്രമായ ഗുരു എന്ന ചിത്രത്തിലും തമിഴ് ചിത്രമായ ശിവലിംഗയിലും അഭിനയിച്ചു . കൂടാതെ ഹിന്ദി, തമിഴ്, തെലുഗു എന്നീ മൂന്ന് ഭാഷകളിലെ ചലച്ചിത്രങ്ങളിലെ അഭിനയത്തിനും റിതികയ്ക്ക് ഫിലിംഫെയർ പുരസ്കാരം ലഭിക്കുകയുണ്ടായി. റിതിക, തന്റെ പിതാവിന്റെ മാർഗ്ഗനിർദ്ദേശത്തിൽ കുട്ടിക്കാലം മുതൽ ഒരു ആയോധനകല പരിശീലിച്ചിരുന്നു. അദ്ദേഹം ഒരു കിക്ക് ബോക്സറായി പരിശീലനം നേടിയിട്ടുണ്ട്. 2009ൽ ഏഷ്യൻ ഇൻഡോർ ഗെയിമുകളിൽ കിക്ക്ബോക്സറായി കിലോ വിഭാഗത്തിൽ ദേശീയ മത്സരത്തിൽ അരങ്ങേറ്റം കുറിച്ചു. . പിന്നീട് അവർ സൂപ്പർ ഫൈറ്റ് ലീയുടെ ഉദ്ഘാടന സീസണിൽ പ്രത്യക്ഷപ്പെടുകയും മിക്സഡ് ആയോധന കലാകാരിയായി മത്സരിക്കുകയും ചെയ്തു. ![](https://cdn.boolokam.com/articles/2023/09/DDFFF.gif)2013 ൽ സൂപ്പർ ഫൈറ്റ് ലീഗിന് വേണ്ടിയുള്ള പരസ്യത്തിൽ റിതിക അഭിനയിച്ചിരുന്നു. ഈ പരസ്യം കണ്ടുകൊണ്ട് സുധ കൊങ്കരയാണ് റിതികയെ ഇരുതി സുട്രിലേക്ക് അഭിനയിക്കാൻ ക്ഷണിച്ചത്. പരസ്യത്തിന്റെ പരിപാടിയുടെ ചെയർമാനായ രാജ് കുന്ദ്ര വഴിയായിരുന്നു അന്ന് സുധ കൊങ്കര, റിതികയുമായി ബന്ധപ്പെട്ടത്. പിന്നീട് തന്റെ ദ്വിഭാഷാ ചിത്രമായ സാലാ ഖഡൂസിൽ (2016) ഒരു പ്രധാന വേഷത്തിൽ അഭിനയിച്ചു. ചെന്നൈയിലെ ചേരികളിൽ വളരുന്ന ഒരു മാർവാരി എന്ന പെൺകുട്ടിയെയാണ് മധി എന്ന കഥാപാത്രത്തെയാണ് റിതിക അവതരിപ്പിച്ചത്. ഒരു ബോക്സറായി മറ്റൊരാളെ അഭിനയിപ്പിക്കുന്നതിനേക്കാൾ ബോക്സറായ ഒരാളെ അഭിനയിപ്പിക്കുവാൻ നിർമ്മാതാക്കൾ ആഗ്രഹം പ്രകടിപ്പിച്ചിരുന്നു. തമിഴിൽ ഇരുതി സുട്രു എന്ന ചലച്ചിത്രത്തിന്റെ ചിത്രീകരണ സമയത്ത് തമിഴിലുള്ള സംഭാഷണങ്ങൾ ഹിന്ദിയിൽ എഴുതിക്കൊണ്ടാണ് റിതിക അഭിനയിച്ചത്. ചിത്രത്തിലെ പ്രധാന വേഷം ചെയ്തത് ആർ. മാധവൻ , രാജ്കുമാർ ഹിരാണി എന്നിവരാണ് . ![](https://cdn.boolokam.com/articles/2023/09/DFFFF-1.jpg)ഈ ചിത്രം ജനുവരി 2016 ൽ റിലീസ് ചെയ്യപ്പെട്ടു. "അവർ ഒരു അത്ഭുത കണ്ടുപിടിത്തമാണ്", "അവരുടെ ചുണ്ടുകളുടെ ചലനവും സംഭാഷണങ്ങളും തമ്മിലുള്ള ഐക്യം, ശരീരഭാഷ എന്നിവ ഒരു പ്രധാന പ്രത്യേകയാണ്" എന്നാണ് Sify.com എന്ന വെബ്സൈറ്റ് ഈ ചിത്രത്തിലെ റിതികയുടെ പ്രകടനത്തെക്കുറിച്ച് അഭിപ്രായപ്പെട്ടത്. ഇരുതി സുട്രിലെ പ്രകടനത്തിന് 63-ാമത് ദേശീയ ചലച്ചിത്ര പുരസ്കാരത്തിൽ പ്രത്യേക ജൂറി പരാമർശം ലഭിക്കുകയുണ്ടായി. ഇതോടെ സ്വന്തം കഥാപാത്രത്തിനുവേണ്ടി ഡബ്ബ് ചെയ്യാത്ത, ദേശീയ പുരസ്കാരം ലഭിച്ച ആദ്യത്തെ നടിയായി റിതിക മാറി.റിതിക സിംഗ് പിന്നീട് 2016 സെപ്റ്റംബറിൽ പുറത്തിറങ്ങിയ മണികണ്ഠൻ സംവിധാനം ചെയ്ത ആണ്ടവൻ കട്ടളൈ എന്ന ചലച്ചിത്രത്തിലും അഭിനയിച്ചു. 2016 സെപ്തംബർ വരെ പി. വാസുവിന്റെ ശിവലിംഗയിലും ഇരുതി സുട്രു ചിത്രത്തിന്റെ തെലുങ്ക് റീമേക്കിലും അഭിനയിച്ചിരുന്നു 

> View this post on Instagram
> 
> [A post shared by Ritika Singh (@ritika_offl)](https://www.instagram.com/reel/CRbQEqqDzvB/?utm_source=ig_embed&utm_campaign=loading)

തന്റെ ശരീരം ഒരേസമയം ആരോഗ്യകരവും സുന്ദരവും ഫിറ്റുമായി നിലനിർത്തുന്നതിൽ ശ്രദ്ധിച്ചിരുന്ന റിതിക അടുത്തിടെ കുറച്ച് വണ്ണം വച്ചതിനെത്തുടർന്ന് വിമർശനങ്ങൾ നേരിട്ടിരുന്നു. ഇപ്പോൾ കഠിനമായ വ്യായാമമുറകളിലൂടെയും ഭക്ഷണക്രമത്തിലൂടെയും വീണ്ടും തടി കുറച്ച് സുന്ദരിയായിരിക്കുകയാണ് താരം. അടുത്തിടെ ഇൻസ്റ്റാഗ്രാമിൽ വ്യായാമം ചെയ്യുന്ന ചില ഫോട്ടോകളും റിതിക പോസ്റ്റ് ചെയ്തിരുന്നു. വണ്ണം കുറഞ്ഞ് കൂടുതൽ മനോഹരിയായ റിതികയെ പ്രശംസിച്ച് നിരവധിപ്പേരാണ് എത്തുന്നത്. 

> View this post on Instagram
> 
> [A post shared by Ritika Singh (@ritika_offl)](https://www.instagram.com/reel/CxDmH_iv0h0/?utm_source=ig_embed&utm_campaign=loading)

തടി കുറച്ച് കൂടുതൽ സുന്ദരിയായി നടി റിതിക സിങ്. തടിയുള്ള അവസ്ഥയോട് വിട, നിങ്ങൾ എന്നെ ‘റി തിക്കാ’ എന്ന് വിളിക്കുന്നതിനോട് ഗുഡ് ബൈ പറയുന്നു.അങ്ങനെ വിളിക്കുന്നത് ബുദ്ധിമുട്ടായതുകൊണ്ട് ഞാൻ തടികുറച്ച് വീണ്ടും മെലിഞ്ഞിരിക്കുന്നുവെന്ന് റിതിക ഇൻസ്റ്റാഗ്രാമിൽ കുറിച്ചു. ‘‘തടിയുള്ള അവസ്ഥയോട് വിട. നിങ്ങൾ എന്നെ ‘റി തിക്കാ’ എന്ന് വിളിക്കുന്നതിനോട് ഗുഡ് ബൈ പറയുന്നു. നിങ്ങൾ എന്നെ അങ്ങനെ വിളിക്കുന്നത് ബുദ്ധിമുട്ടായതുകൊണ്ട് ഞാൻ തടികുറച്ച് വീണ്ടും മെലിഞ്ഞിരിക്കുന്നു.’’–ചിത്രങ്ങൾ പങ്കുവച്ച് റിതിക പറയുന്നു. 

> View this post on Instagram
> 
> [A post shared by Ritika Singh (@ritika_offl)](https://www.instagram.com/p/CxA44OxNbIj/?utm_source=ig_embed&utm_campaign=loading)