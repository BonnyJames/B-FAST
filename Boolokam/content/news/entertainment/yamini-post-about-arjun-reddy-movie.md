---
author: Beaumaris
categories:
- Entertainment
comment_count: 0
date: 2022-08-01 03:35:01
draft: false
image: https://cdn.boolokam.com/articles/2022/08/wfwfff.jpg
like_count: 9789
share_count: 11428
tags:
- arjun reddy
- vijay devarakonda
title: വിജയ് ദേവരകൊണ്ട ലെവൽ ഓഫ് ഡിഫൻസ്
view_count: 486062
---

**വിജയ് ദേവരകൊണ്ട ലെവൽ ഓഫ് ഡിഫൻസ്** **Yamini** ഇത്തവണ കോഫി വിത്ത് കരണിൽ ആണ് ആ ചോദ്യം വീണ്ടും വന്നത്. അതായത് Arjun Reddy എന്ന സിനിമ സ്ത്രീവിരുദ്ധവും ആന്റി ഫെമിനിസ്റ്റിക്കും അല്ലെ ? എന്നായിരുന്നു കരൺ ജോഹറിൻ്റെ ചോദ്യം. അത് സ്ത്രീ വിരുദ്ധം ആണെന്ന് തോന്നുന്നില്ല എന്നാണ് ടിയാൻ്റെ ഉത്തരം. ഒരു സ്ത്രീയെ ഇങ്ങനെ കയ്യ് ഓങ്ങി അടിക്കാമോ എന്ന അടുത്ത ചോദ്യത്തിന് 'ഞാൻ ആരും അല്ല അത് തെറ്റാണോ ശരിയാണോ എന്ന് പറയാൻ എന്നാണ് വിജയ് ദേവരകൊണ്ടയുടെ മറുപടി. അതിൽ അടിച്ചു, പിന്നെ അവർക്ക് ഒരു സന്തോഷത്തോടെയുള്ള ജീവിതം ഉണ്ടായി, മക്കളും. പക്ഷേ ആർക്കും അതേ കുറിച്ച് പ്രശ്നം ഉണ്ടാകരുത് എന്ന് ഞാൻ പറയുന്നില്ല. പ്രശ്നം ഉണ്ടാകണം. ഉദാഹരണത്തിന് നിങ്ങൾ ഒരു അവിഹിത ബന്ധത്തിൽ ആയിരുന്നു എങ്കിൽ ഇത് കാണുമ്പോൾ അത് വേദനിപ്പിക്കുന്നത് ആണ്. സ്ത്രീ എന്ന നിലയിൽ അത് നിങ്ങൾക്ക് പേടി സ്വപ്നം നൽകുന്നത് ആണ്. ഉറപ്പായും നിങ്ങൾക്ക് വെറുപ്പ് തോന്നും. എനിക്ക് മനസ്സിലാകും നിങ്ങൾക്ക് അത് ഇഷ്ടം ആയില്ല എന്ന്.കുറച്ച് സമയത്തിന് ശേഷം മറ്റൊരു ചോദ്യത്തിന് ഉത്തരമായി : ഞാൻ അർജുൻ റെഡ്ഡി ചെയ്തു എങ്കിൽ അത് ഞാൻ അർജുൻ റെഡ്ഡി എന്ന കഥാപാത്രവും ആയി സഹാനുഭൂതിയോടെ ചെയ്തത് കൊണ്ട് ആണ്. അയാള് എന്ത് കൊണ്ടാണ് അങ്ങനെ പെരുമാറിയത് എന്ന് എനിക്ക് മനസ്സിലായി. അയാള് അങ്ങനെ പെരുമാറിയത് വ്യക്തിപരം ആയി എഗ്രീ ചെയ്തില്ലെങ്കിൽ അങ്ങനെ എനിക്ക് അഭിനയിക്കാൻ സാധിക്കില്ല. അർജുൻ റെഡി കണ്ട് കുറെ സ്ത്രീകൾ അത്തരം ഒരു സംരക്ഷകൻ ആയ ആൾ ഞങ്ങൾക്കും വേണം എന്ന് തന്നോട് പറഞ്ഞു എന്നും അദ്ദേഹം അവകാശപ്പെടുന്നു. അർജുൻ റെഡ്ഡിയെ കുറിച്ച് എപ്പോൾ ചോദ്യം വന്നാലും സ്ഥിരം കാണുന്ന ഒരു ന്യായീകരണം ആണ്, സിനിമ ഇഷ്ടപ്പെടാത്ത വർക്ക് എല്ലാം ഒരു ആഘാതം പണ്ട് ഉണ്ടായിരുന്നു എന്നത്. Happily ever after ആണല്ലോ അവരുടെ ജീവിതം, അവിഹിത ബന്ധം ഉണ്ടായിരുന്നെങ്കിൽ ഈ സിനിമ നിങ്ങൾക്ക് ഇഷ്ടപ്പെടില്ല, അതും അല്ലെങ്കിൽ എന്നോട് സ്ത്രീകൾ പറഞ്ഞിട്ടുണ്ട് ഇതേ പോലെ ഒരു "സംരക്ഷകൻ" ഞങ്ങൾക്ക് വേണം.. എന്ന് തുടങ്ങിയ അഭിപ്രായങ്ങൾ എല്ലാം തന്നെ വൈരുധ്യവും സ്വയംസംശയം ഉളവാക്കുന്നതും ആണ്. സംരക്ഷണം ആവശ്യമുണ്ട് എന്നത് ഒരു വലിയ കാര്യമാണ് എന്ന മട്ടിലാണ് അദ്ദേഹം അവതരിപ്പിക്കുന്നതും. തീർച്ചയായും അതിൽ ഒരു തരത്തിലും എമ്പതി ഇല്ല. ഒരു വിക്ടിം എങ്ങനെ പെരുമാറണം എന്ന് പറയുന്നതിൽ നിന്ന് പ്രത്യേകിച്ച് യാതൊരു വ്യത്യാസവും മേൽ പറഞ്ഞതിന് ഇല്ല എന്നാണ് മനസ്സിലാകുന്നത്. മേൽ പറഞ്ഞ എല്ലാ ന്യായങ്ങളും ഗ്യാസ് ലൈറ്റിങ് അഥവാ മാനിപുലേഷൻ നിറഞ്ഞ മറുപടി ആണ്. അത് അനുഭവിച്ചവരുടെ അനുഭവത്തെ വില കുറച്ചും സ്വന്തം തെറ്റാണെന്നും തോന്നിപ്പിക്കുന്ന മറുപടി. അനുഭവിച്ചവർക്ക് സംഭവിച്ച ഒരു തെറ്റ് പോലെ ആക്കുന്ന മറുപടി. ഇതൊക്കെ കേട്ട് കൊണ്ടിരുന്ന അനന്യ പാണ്ഡെ അങ്ങനെ ഒരു സംരക്ഷണം ആവശ്യം ഇല്ല എന്ന മട്ടിൽ ആണ് മറുപടി പറഞ്ഞത്.സിനിമയിൽ അഭിനയിച്ചവരുടെ പെർഫോർമൻസും പാട്ടും ഒക്കെ ഇഷ്ടപ്പെട്ടു. പക്ഷേ അങ്ങനെ ഒരു റിലേഷൻഷിപ്പിൽ ഞാൻ ഒകെ ആകും എന്ന് എനിക്ക് തോന്നുന്നില്ല. അങ്ങനെ ഒരു റിലേഷൻഷിപ് പേടിപ്പെടുത്തുന്നത് ആണ്. സിനിമ ഒരു ഇമ്പ്രഷണബിൽ മീഡിയം ആണ്. സിനിമയുടെ ഒരു പ്രധാന സംഗതി ഇതാണ്. സിനിമയിൽ കാണുന്നത് ഇമിറ്റേറ് ചെയ്യാൻ ആളുകൾക്ക് ഒരു ടെന്റന്സി ഉണ്ടാകും. അത് ഒകെ ആണെന്നും കരുതും. നാലോ അഞ്ചോ വർഷം മുൻപ് ചെയ്ത ഒരു കഥാപാത്രം കോൺഫ്ലിക്റ്റിംഗ് തിയറികൾ കൊണ്ട് കൂടുതൽ വഷളാക്കുന്നതിന് പകരം അന്ന് ഇങ്ങനെ ഒരു സിനിമ ചെയ്തു, അത് വേണ്ടിയിരുന്നില്ല എന്ന് സിംപിൾ ആയി പറയുക മാത്രേ വേണ്ടൂ. അത് കൊണ്ട് വിജയ് ദേവരകൊണ്ടെക്ക് തന്നെ ആണ് ഗുണവും. അല്ലാതെ ഒരു ആവശ്യവും ഇല്ലാത്ത സെൽഫ് ഡിഫൻസ് തിയറികൾ അസഹനീയം ആണ്. ![](https://cdn.boolokam.com/articles/2022/08/wfwfff.jpg)** **മറുവാക്യം** അർജുൻറെഡ്‌ഡിയിൽ നായിക നായകനെ പല വട്ടം മുഖത്തു അടിക്കുന്നുണ്ടല്ലോ അതെന്താ ചർച്ച ആവാത്തത്? അതുകൊണ്ട് ആണ് അയാൾ ആ സ്ക്രിപ്റ്റിനെ യൂണീക് റിലേഷന്ഷിപ് എന്ന് പറഞ്ഞത്. ആ സിനിമയിൽ തന്നെ താൻ ജീവിച്ച വഴി തെറ്റായിരുന്നു എന്നും തിരുത്തും എന്നും പറയുന്ന സീനും ഉണ്ട്. പിന്നെ അർജുൻ റെഡ്‌ഡി അയാളുടെ കരിയറിൽ ബ്രെക് ആയ ഫിലിം ആണ്. ആ ഫിലിം ഇല്ലെങ്കിൽ അയാൾ ഇന്ന് അറിയപ്പെടുന്ന നടൻ ആവുമായിരുന്നില്ല. അതുകൊണ്ട് തന്നെ അയാൾക്ക് അതിനെ തള്ളി പറയാൻ പറ്റില്ല. പിന്നെ സിനിമയിൽ കാണുന്നത് അനുസരിച്ചു ആണ് ആളുകൾ ജീവിക്കുന്നത് എന്ന് തോന്നുന്നുണ്ടെങ്കിൽ അവർക്ക് ചികിത്സ ആവശ്യം ആണ്. ആ സിനിമയിൽ ആരും പെർഫെക്ട് ആയിട്ടൊന്നുമല്ല കാണിക്കുന്നത്. അതിൽ കുറവുകൾ ഒക്കെയുള്ള കഥാപാത്രത്തിന്റെ ലൈഫും ബന്ധങ്ങളും എല്ലാം തന്നെയാണ് കാണിക്കുന്നത്. പിന്നീട് അതിൽ പലർക്കും ടെൻഷൻ , കുറ്റബോധം, തിരിച്ചറിവ് എല്ലാം വരുന്നതായും കാണിക്കുന്നുണ്ട്. ആദ്യത്തെ ജീവിതം അനുകരിക്കാൻ ശ്രമിക്കുന്നവർ അതിന്റെ പ്രത്യാഘാതങ്ങൾ കൂടി അനുഭവിക്കാൻ തയ്യാറാകണം എന്ന് തന്നെയല്ലേ? ഇതെല്ലാം പലവട്ടം പലരും പറഞ്ഞിട്ടുള്ളതും ആണ്. എങ്കിൽ പോലും ഇവിടെ കീറിമുറിക്കൽ ചർച്ചകൾ വന്നിട്ടുള്ളത് കൊണ്ടാണ് ഈ പടത്തിനൊക്കെ ഇത്രയും വിമർശനങ്ങൾ നേരിടേണ്ടി വന്നിട്ടുള്ളത്. എല്ലാത്തിനും മറുപടിയുണ്ട്. പക്ഷേ അതൊന്നും മറുപടിയല്ല എന്ന വാശിയും കാണാതെ പോവുന്നതും ആണ് പ്രശ്നം.