---
author: Beaumaris
categories:
- Entertainment
comment_count: 0
date: 2022-09-10 06:09:37
draft: false
image: ''
like_count: 78566
share_count: 9929
tags:
- aravnd swami
- fellini director
- kunchakko boban
- ottu movie
- Sarath Kannan
title: ഇനിയും ചുരുളരിയാത്ത ഒരുപിടി ചോദ്യങ്ങളുമായി ഒറ്റിലെ ഒറ്റിനായി കാത്തിരിക്കുന്നു
view_count: 1018663
---

**Sarath Kannan** വ്യത്യസ്തമായ കഥാപാത്രങ്ങളുടെ തിരഞ്ഞെടുക്കലിലൂടെ വീണ്ടും മലയാള സിനിമയുടെ മുൻനിര താരനിരയിലേക്ക് കടന്നുവരുകയാണ് കുഞ്ചാക്കോ ബോബൻ എന്ന നടൻ. എന്നാ താൻ കേസ് കൊട് എന്ന ചിത്രത്തിന് ശേഷം വീണ്ടുമൊരു കുഞ്ചാക്കോ ചിത്രം റിലീസിനൊരുങ്ങുമ്പോൾ അരവിന്ദ് സ്വാമിയുടെ മലയാളത്തിലേക്കുള്ള വരവും ഒറ്റ് എന്ന ചിത്രത്തെ കൂടുതൽ ആകാംക്ഷയോടെ കാണാൻ കാരണമാക്കിരിക്കുന്നു. മലയാളികൾക്ക് സുപരിചിതമില്ലാത്ത പുതിയ പ്ലോട്ടിലൂടെയാണ് ഒറ്റ് എന്ന സിനിമയുടെ സഞ്ചാരം. ഓർമ്മ ശരിയാണെങ്കിൽ മലയാളത്തിൽ തന്നേ ആദ്യമായിട്ടാവും ഒരു സിനിമയുടെ രണ്ടാം ഭാഗം ആദ്യമായി റിലീസിന് എത്തുന്നത്. പതിഞ്ഞ താളത്തിലൂടെ അരവിന്ദ് സ്വാമിയുടെ കഥാപാത്ര വികസനത്തിലൂടെ തുടങ്ങുന്ന ചിത്രം ഇടവേളയ്ക്കു ശേഷം മാത്രമാണ് യഥാർത്ഥ ട്രെയ്‌ലർ ട്രാക്കിലേക്ക് കടക്കുന്നത്. എന്നിരുന്നാലും കാഴ്ചകാരിൽ മടുപ്പ് ഉളവാക്കാതെ ആ സമയവും പ്രേക്ഷകരെ കൂടെ കൂട്ടാൻ സാധിക്കുന്നുണ്ട് എന്നത് മേൻമ തന്നെയാണ്. മികവ് പുലർത്തുന്ന വിഷ്യൽസും അതിൽ തന്നെ ഡ്രോൺ ഷോട്ട് വഹിക്കുന്ന മനോഹാരിതയും എടുത്തു പറയേണ്ട ഒന്നു തന്നെയാണ്. മറ്റൊന്ന് ഏറ്റകുറച്ചിലോടുകളോട് ഇഴക്കിച്ചേരുന്ന ബാക്ഗ്രൗണ്ട് മ്യൂസിക്കിന്റെ പ്രാധ്യാനത്തെ കുറിച്ചാണ് കഥാപാത്രങ്ങളുടെ കാരക്ടർ ചേഞ്ചിൽ ആ പവർ കാണാൻ സാധിക്കുണ്ട്. ഒട്ടുമിക്ക സിനിമകളിലും ക്ലൈമാക്സിൽ ഗംഭീര ട്രിസ്റ്റുകളോടെ ചിത്രം അവസാനിപ്പിക്കുമ്പോൾ അതുവരെ കാത്തിരിക്കാതെ നേരത്തെ തന്നെ കൈനിറയെ ട്രിസ്റ്റുകൾ വാരിവിതറുന്നുണ്ട് ഇവിടെ. അവയെല്ലാം ചെറിയൊരു ഇടവേളയിൽ കടന്നുവന്നതു കൊണ്ട് മാത്രം വേണ്ടത്ര പ്രതികരണം ഉണ്ടാക്കാൻ സാധിച്ചില്ല എന്ന് തോന്നുന്നുണ്ട് . മേൽസൂചിപ്പിച്ചവയെല്ലാം ഈ ചിത്രത്തിന് അനുകൂലമായ ഘടകങ്ങളായി തുടരുമ്പോഴും വ്യക്തത ഒരു പോരായ്മയായി നിഴലിക്കുന്നുണ്ട്. ഒരു പക്ഷേ Chapter 1, chapter 3 റിലീസ് ചെയ്തിനു ശേഷമായിക്കും ഈ ചിത്രം കൂടുതൽ മനസ്സിലാവുന്നതും വിവരിക്കുന്നതും. ഒരു സാദാ പ്രേക്ഷകനെ സംബന്ധിച്ചിടത്തോളം ഇനിയും ചുരുളരിയാത്ത ഒരുപിടി ചോദ്യങ്ങളുമായി ഒറ്റിലെ ഒറ്റിനായി കാത്തിരിക്കുന്നു.