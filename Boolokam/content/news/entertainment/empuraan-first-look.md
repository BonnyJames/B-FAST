---
author: Beaumaris
categories:
- Entertainment
comment_count: 0
date: 2023-11-11 12:38:47
draft: false
image: ''
like_count: 63154
share_count: 32487
tags:
- empuraan
- mohanlal
- Prithviraj Sukumaran
title: ബ്രഹ്മാണ്ഡ ചിത്രം എമ്പുരാന്റെ ഫസ്റ്റ് ലുക്ക് പുറത്തെത്തി, കൈയില്‍ യന്ത്രത്തോക്കുമായി
  മോഹന്‍ലാല്‍, ലാൻഡ് ചെയ്യാനൊരുങ്ങന്ന വാർ ഹെലികോപ്റ്റർ
view_count: 1808040
---

മോഹന്‍ലാല്‍-പൃഥ്വിരാജ് കൂട്ടുകെട്ടില്‍ പുറത്തിറങ്ങിയ സൂപ്പര്‍ഹിറ്റ് ചിത്രം ലൂസിഫറിന്റെ രണ്ടാംഭാഗമാണ് എമ്പുരാന്‍. ബ്രഹ്മാണ്ഡ ചിത്രം എമ്പുരാന്റെ വമ്പൻ അപ്ഡേറ്റ് എത്തി. ചിത്രത്തിന്റെ ഫസ്റ്റ് ലുക്ക് പുറത്തെത്തി . കൈയില്‍ ഒരു മെഷീന്‍ ഗണ്ണുമായി ലാന്‍ഡ് ചെയ്യാന്‍ ഒരുങ്ങുന്ന ഒരു വാര്‍ ഹെലികോപ്റ്ററെ നോക്കി നില്‍ക്കുന്ന ഖുറേഷി അബ്രാമിനെയാണ് ഫസ്റ്റ് ലുക്ക് പോസ്റ്ററില്‍ കാണാനാകുന്നത്. ഒരു ഗംഭീര സംഘട്ടനത്തിന് ശേഷമുള്ള നായകന്‍റെ നില്‍പ്പാണ് പോസ്റ്ററില്‍ ചിത്രീകരിച്ചിരിക്കുന്നത്.  ലൂസിഫറിൽ ഇന്ദ്രജിത്ത് അവതരിപ്പിച്ച കഥാപാത്രമാണ് ഗോവർദ്ധൻ. ആശീർവാദ് സിനിമാസുമായി തമിഴിലെ പ്രമുഖ നിര്‍മ്മാതാക്കളായ ലൈക്ക പ്രൊഡക്ഷൻസും കൈകോർക്കുന്നു .മലയാളത്തിന് പുറമെ തമിഴ്, തെലുങ്ക്, കന്നട, ഹിന്ദി ഭാഷകളിലും ചിത്രം പുറത്തിറങ്ങും സിനിമയുടെ ചിത്രീകരണം ഒക്ടോബർ 5 ന് ആരംഭിച്ചു . എല്ലാ സിനിമാ പ്രേമികളും കാത്തിരിക്കുന്ന ചിത്രമാണ് എമ്പുരാൻ. വൻ ബജറ്റിലാണ് ലൂസിഫറിന്റെ രണ്ടാം ഭാഗം ഒരുങ്ങുന്നത്. ചിത്രം ലൂസിഫറിന്റെ പ്രീക്വൽ ആണോ അതോ തുടർക്കഥയാണോ എന്ന ചർച്ചകൾ സോഷ്യൽ മീഡിയയിൽ സജീവമാണ്. നോർത്ത് ഇന്ത്യ, തമിഴ്നാട്, വിദേശ രാജ്യങ്ങൾ എന്നിവയായിരിക്കും ചിത്രത്തിന്റെ പ്രധാന ലൊക്കേഷനുകൾ. കേരളത്തിൽ ചിത്രീകരണം ഉണ്ടാകുമോ എന്ന് വ്യക്തമല്ല. മുരളി ഗോപിയുടെ കഥയും തിരക്കഥയും. ആശിർവാദ് സിനിമാസിന് വേണ്ടി ആന്റണി പെരുമ്പാവൂരാണ് നിർമ്മാണം. സുരേഷ് ബാലാജിയുടെയും ജോർജ് പയസ് തറയുടെയും വൈഡ് ആംഗിൾ ക്രിയേഷൻസാണ് ലൈൻ പ്രൊഡക്ഷൻ. ബജറ്റോ റിലീസ് തീയതിയോ തീരുമാനിക്കാതെയാണ് ചിത്രീകരണം ആരംഭിക്കുന്നത്. മലയാള സിനിമ എന്ന നിലയിൽ മാത്രമല്ല ‘എമ്പുരൻ’ പ്ലാൻ ചെയ്തിരിക്കുന്നത്. തിയേറ്ററുകളിലും ഒടിടിയിലും വമ്പൻ ബിസിനസ് നേടിയ ലൂസിഫറിന്റെ രണ്ടാം ഭാഗമെന്ന നിലയിൽ ഹോളിവുഡ് ചിത്രത്തിന് സമാനമായി ലൊക്കേഷനും ചിത്രീകരണവും ആസൂത്രണം ചെയ്തിട്ടുണ്ട്.