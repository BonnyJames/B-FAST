---
author: Beaumaris
categories:
- Entertainment
comment_count: 0
date: 2023-11-16 09:02:16
draft: false
image: https://cdn.boolokam.com/articles/2023/11/95114125.webp
like_count: 20556
share_count: 9905
tags:
- Bandra
- pulimurugan
- Uday Krishna
title: ഉദയകൃഷ്ണ പ്രണവ് മോഹൻലാൽന്റെ കൂടെ ബസിൽ കയറിയും നടന്നുമൊക്ക ഹിമാലയം വരെ ഒന്ന്
  പോയി വന്നാൽ നന്നായിരിക്കും
view_count: 477508
---

**വെട്ടുക്കിളി** അൽപ്പം ആശങ്കയോടെ തന്നെയാണ് ബാന്ദ്രയുടെ ഫസ്റ്റ് ലുക്ക് മുതൽ കാത്തിരുന്നത്. കാരണം ദിലീപിന്റെ വേഷത്തിന് കൊടുത്ത്കണ്ട മാസ്സ് ലുക്ക് തന്നെ. സാധാരണക്കാരന്റെ ഇമേജ് ആണ് കരിയറിന്റെ തുടക്കം മുതൽ ദിലീപിനുള്ളത്. ആ ഇമേജ് മാറ്റി എഴുതണം എന്ന് ദിലീപിനോ കൂടെയുള്ളവർക്കോ എന്തെങ്കിലും ആഗ്രഹമുണ്ടെങ്കിൽ തന്നെ അതിനുള്ള സമയമാണ് ഇത് എന്ന് തോന്നുന്നുമില്ല. അല്ലെങ്കിലും പണക്കാരനായും പരിഷ്കാരിയായും അഭിനയിച്ച് ദിലീപ് ഇന്ന് വരെ ഒരു സിനിമയും വിജയിപ്പിച്ചിട്ടില്ല എന്നതല്ലേ സത്യം? ഇതിലെ പ്രണയലോലുപനായ ഡോൺ ദിലീപിനെ നമുക്ക് ഒരു രീതിയിലും കണക്ട് ചെയ്യാനാകില്ല. മുൻപും പിൻപും ഇല്ലാതെ എഴുതി ദിലീപിന്റെ ക്യാരക്ടർ കൃത്യമായി ഡീഫൈൻ ചെയ്യുന്നതിൽ ഉദയകൃഷ്ണ അമ്പേ പരാജയപ്പെട്ടു. പ്രേമത്തിൽ വീണ ഡോൺ എന്തിന് വേണ്ടിയാണ് കൊലപാതകങ്ങൾ ഉൾപ്പെടെ പലതും ചെയ്യുന്നത് എന്ന് പോലും നമുക്ക് മനസ്സിലാകില്ല. തട്ടിക്കൂട്ട് കഥ എന്ന് ഒറ്റ നോട്ടത്തിൽ മനസ്സിലാകും. നിർമ്മാതാവിന്റെ കോടികൾ പോക്കറ്റിൽ ആക്കുമ്പോൾ അതിനനുസരിച്ചു പണികൂടി എടുക്കാമായിരുന്നു. ഇത്തരം മാസ്സ് ടൈപ്പ് സിനിമയിൽ നായകനെ ചുറ്റിപ്പറ്റിയായിരിക്കണം കഥ എന്ന ബേസിക് പ്രിൻസിപ്പിൽ പോലും മറന്നാണ് ഉദയ് കഥ എഴുതിയത് . തമന്നയ്ക്ക് കൊടുത്ത പണം മുതലാക്കണം എന്ന തോന്നൽ കൊണ്ടാണോ എന്തോ അമ്മാതിരി സ്ക്രീൻ സ്‌പേസാണ് അവർക്ക് കൊടുത്തിരിക്കുന്നത്. ഫ്ലാഷ് ബാക്ക് ആയും സെന്റിമെന്റ്സ് ആയും തമന്ന അങ്ങ് നിറഞ്ഞ് നിൽക്കുകയാണ്. പിന്നെ ശരത് കുമാറിന്റെ ഫ്ലാഷ് ബാക്ക് വേറൊരു വശത്ത്. ദിലീപിന് മാത്രം ഫ്ലാഷ് ബാക്കിന് പകരം ഫാസ്റ്റ് ഫോർവേഡ് ആയിപോയി. ഭാവി കാലത്ത് അങ്ങ് അഫ്ഗാനിസ്ഥാനിലോ മറ്റോ ഇന്ത്യനിൽ കമലഹാസൻ വന്നത് പോലെ ഒരു വരവുണ്ട്. ഏതൊക്ക തള്ളമാർ സഹിച്ചാലും ദിലീപിനെ പെറ്റ തള്ള ആ ടെയിൽ എൻഡ് കണ്ടാൽ സഹിക്കില്ല. ![](https://cdn.boolokam.com/articles/2023/11/95114125.webp)ദിലീപ് ലുക്കിലും ഡാൻസ് പെർഫോർമൻസിലുമൊക്ക തമന്നക്കൊപ്പം നിന്നു. ബോഡിയൊക്കെ നല്ല ഫിറ്റ് ആയിട്ടുണ്ട് എന്ന് തോന്നുന്നു. പക്ഷെ കറി വെറും താൾ ആയിപോയല്ലോ? പുലിമുരുഗൻ ഇറങ്ങിയിട്ട് ഇത്രയും കാലമായ സ്ഥിതിക്ക് ഇനി ഉദയകൃഷ്ണ പ്രണവ് മോഹൻലാൽന്റെ കൂടെ ബസിൽ കയറിയും നടന്നുമൊക്ക ഹിമാലയം വരെ ഒന്ന് പോയി വന്നാൽ നന്നായിരിക്കും. അദ്ദേഹത്തിന് കഥകൾ എഴുതാൻ പ്രചോദനം മാത്രമല്ല, മലയാളികൾക്ക് ഒരു വിശ്രമവും കിട്ടിയേനെ