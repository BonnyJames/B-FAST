---
author: Beaumaris
categories:
- Entertainment
comment_count: 0
date: 2023-08-18 16:12:18
draft: false
image: ''
like_count: 25186
share_count: 29547
tags:
- bahubali
- drishyam
- industry hit
- jailer
- KGF
- mohanlal
- ponniyin selvan
- rajanikanth
- RRR
title: ഒരു സിനിമ ഇൻഡസ്ട്രി ഹിറ്റ് അടിക്കണമെങ്കിൽ ആ വർഷം ഏറ്റവും കൂടുതൽ പണം നേടിയാൽ
  പോരാ...
view_count: 988458
---

**Biju Kuttan** ചിത്രത്തിന്റെ കളക്ഷൻ സംബന്ധിച്ച് പല ആളുകളും പല കണക്കുകൾ ആണ് തരാറുള്ളത്. അപൂർവമായി, പടം തീയേറ്ററിൽ കളിക്കുമ്പോൾ തന്നെ നിർമ്മാതാവ് കളക്ഷൻ തുക പുറത്തു വിടാറും ഉണ്ട്. ഉദാഹരണത്തിന് ജയിലർ തന്നെ പ്രമുഖ ട്രാക്കർമാർ 400+ കോടി അപ്ഡേറ്റ് നൽകിയപ്പോൾ സൺ പിക്ചർസ് 375+ എന്ന പോസ്റ്റർ ഇറക്കി 7 ആം ദിവസം. RRR 721 കോടി, 1000 കോടി കടന്നപ്പോൾ ഒക്കെ DVV എന്റർടൈൻമെന്റ്സ് പോസ്റ്റർ ഇറക്കിയിരുന്നു. ഒരു സിനിമ IH ( Industry hit )ആവുന്നത് ആ വർഷം ഏറ്റവും കൂടുതൽ പണം നേടിയാൽ പോരാ, പകരം ആ ഇൻഡസ്ടറിയിൽ നിലവിൽ ഏറ്റവും കൂടുതൽ കളക്ഷൻ നേടിയ ചിത്രത്തിന്റെ കളക്ഷൻ ഭേദിക്കുക കൂടി ചെയ്യണം. മലയാളത്തിലെ കാര്യം പരിശോധിച്ചാൽ 1984 -ൽ മൈ ഡിയർ കുട്ടിച്ചാത്തൻ ഇട്ട റെക്കോർഡ് തകർത്ത് 3 വർഷം കഴിഞ്ഞു മമ്മൂക്കയുടെ ന്യൂ ഡൽഹി ആണ് ഇൻഡസ്ടറി ഹിറ്റ്‌ അടിച്ചത്. പിന്നീട് ഇരുപതാം നൂറ്റാണ്ടും, ചിത്രം, കിലുക്കം, ആകാശദൂത്, മണിച്ചിത്രത്താഴ്, ദി കിങ്, ഹിറ്റ്ലർ, അനിയത്തിപ്രാവ്, ചന്ദ്രലേഖ, ആറാം തമ്പുരാൻ, നരസിംഹം വരെ രണ്ടോ മൂന്നോ വർഷങ്ങൾ കൂടുമ്പോൾ ഇൻഡസ്ടറി ഹിറ്റുകൾ ഉണ്ടായി. ഇതിന്റെ ഇടയിൽ റിലീസ് ആയ പല ചിത്രങ്ങളും ഹിറ്റുകളും ബ്ലോക്ക്‌ ബസ്റ്ററുകളും ആയെങ്കിലും ഇൻഡസ്ടറി ഹിറ്റ്‌ ആവാൻ അപ്പോൾ നിലവിൽ ഏതാണോ ഇൻഡസ്ടറി ഹിറ്റ് അതിന്റെ കളക്ഷൻ ഭേദിക്കണം എന്ന നിബന്ധന ഉണ്ട്. അതിൽ തന്നെ മറ്റു ഭാഷകളിലെ കളക്ഷൻ കൂട്ടാൻ പാടില്ല. (ഉദാഹരണം 2.0 എന്ന ചിത്രമാണ് ഏറ്റവും കൂടുതൽ കളക്ഷൻ നേടിയ തമിഴ് ചിത്രം. എന്നാൽ തമിഴ്നാട്ടിലെ ഇൻഡസ്ട്രി ഹിറ്റ് പൊന്നിയിൻ സെൽവൻ ആണ്. കാരണം ഹിന്ദി ഡബ് കളക്ഷൻ ഇൻഡസ്ട്രി ഹിറ്റിനു കൂട്ടാൻ പറ്റില്ല). മലയാളത്തിൽ ഏറ്റവും കൂടുതൽ കാലം ഇൻഡസ്ട്രി ഹിറ്റായി നിലനിന്നത് പുലിമുരുഗൻ ആണ്. 2016 മുതൽ 2023 വരെ 7 വർഷം സാക്ഷാൽ ബാഹുബലിക്ക് മുമ്പിൽ പോലും വീഴാതെ നിന്ന സിനിമ. 2023 ഇൽ '2018' എന്ന സിനിമ പുതിയ ഇൻഡസ്ടറി ഹിറ്റായി. നരസിംഹം, 20-20 എന്നീ ചിത്രങ്ങൾ 5 വർഷം ഇൻഡസ്ടറി ഹിറ്റായി ഇരുന്നിട്ടുണ്ട്. എന്നതിന് അർത്ഥം ആ 5 വർഷങ്ങളിൽ ഇറങ്ങിയ സിനിമകൾക്ക് ഒന്നിനും അവരുടെ കളക്ഷൻ ഭേദിക്കാൻ കഴിഞ്ഞില്ല. എന്നാൽ പല സിനിമകളും വമ്പൻ ഹിറ്റുകൾ ആവുകയും ചെയ്തു. നരസിംഹത്തിനെ വെട്ടിച്ചു IH ആയത് രാജമാണിക്യം. 20-20 യെ വീഴ്ത്തിയത് ദൃശ്യം. ഇപ്പോൾ മോളിവുഡ് IH '2023' ആണ്. ബഹുബലിയെ കുറിച്ച് പറയുകയാണെങ്കിൽ ഇന്ത്യൻ ഇൻഡസ്ടറി ഹിറ്റ് എന്ന് തന്നെ പറയേണ്ടി വരും. കാരണം മലയാളം ഒഴികെ ബാക്കി എല്ലാ ഇൻഡസ്ട്രികളിലും IH അടിച്ച മുതലാണ്. ഹിന്ദിയിൽ ഇപ്പോഴും ബാഹുബലി 2 ആണ് ഇൻഡസ്ടറി ഹിറ്റ്. 500 കോടി ഹിന്ദി ബെൽറ്റിൽ മാത്രം കടന്ന ഏക സിനിമ ഒരു തെലുഗ് ഡബ് ചിത്രമാണെന്ന് പറഞ്ഞാൽ പല ഖാൻ ത്രയം ഫാൻസും സമ്മതിക്കാറില്ല. മലയാളത്തിൽ 86 കോടി നേടിയ പുലിമുരുഗനു തൊട്ടുപിന്നിൽ 75 കോടിയുമായാണ് ബാഹുബലി നിറഞ്ഞുനിന്നത്. പിന്നീട് 2018 ഇറങ്ങുന്ന വരെ മറ്റൊരു സിനിമയ്ക്കും ബാഹുബലിയെ കേരളത്തിൽ തൊടാൻ പോലും കഴിഞ്ഞില്ല (KGF 2- 68 കോടി, വിക്രം- 42 കോടി, ലൂസിഫർ-55 കോടി, RRR-23 കോടി, ജയിലർ -38 കോടി* ഇതുവരെ ). തമിഴ്‌നാട്ടിൽ 150 കോടി എന്ന ബെഞ്ച്മാർക്ക് വെച്ചതും 5 വർഷം അത് തുടർന്നതും ബാഹുബലി വിസ്മയം ആണ്. പിന്നീട് കമലഹാസൻ വിക്രം സിനിമയിലൂടെയും മണിരത്നം പൊന്നിയിൻ സ്സെൽവനിലൂടെയും IH അടിച്ചു. ഒരേ വർഷം തമിഴിൽ 2 ഇൻഡസ്ടറി ഹിറ്റുകൾ എന്ന അപൂർവ്വ സംഭവവും ഉണ്ടായി. വിജയുടെ അവസാന IH ഗില്ലി ആണെന്ന് പറഞ്ഞാൽ ഇവിടെ എനിക്ക് കല്ലേറ് കിട്ടും. ഇൻഡസ്ടറി ഹിറ്റുകളുടെ ലിസ്റ്റിൽ അജിത്തിന്റെ ഒരു സിനിമ പോലും ഇല്ല. എന്നാൽ അതിനർത്ഥം ഇവരുടെ സിനിമകൾക്ക് കളക്ഷൻ ഇല്ല എന്നല്ല. ഇറങ്ങുന്ന വർഷത്തെ ഏറ്റവും കൂടുതൽ കളക്ഷൻ മെർസലും മറ്റും നേടിയിരിക്കാം. എന്നാൽ ആ സമയത്തു ബാഹുബലി ആണ് തമിഴിലെ IH. അപ്പോൾ ഉള്ള ഇൻഡസ്ടറി ഹിറ്റിന്റെ കളക്ഷൻ മറികടക്കാൻ സാധിച്ചില്ല എങ്കിൽ പടം ബ്ലോക്ക്‌ ബസ്റ്റർ ആയാലും IH ആവില്ല. ഇനി ഒരു സിനിമ ഇൻഡസ്ടറി ഹിറ്റ് ആവുകയും അതുവരെ ഉണ്ടായിരുന്ന IH നെ ഇരട്ടി കളക്ഷൻ റെക്കോർഡിൽ വെട്ടിക്കുകയും ചെയ്താൽ അത് ATBB (All Time Blockbuster ) എന്ന ഗണത്തിൽ വരും. ഇന്ത്യയിൽ നിന്ന് ആകെ 2 സിനിമകളെ ATBB പട്ടത്തിൽ എത്തിയിട്ടുള്ളൂ- ഷോലെ, പിന്നെ ബാഹുബലി 2. ഒരു സിനിമ അതിന്റെ മാതൃഭാഷയിൽ അല്ലാതെ ഡബ് ചെയ്ത 6 ഇൽ 5 ഭാഷകളിലും IH അടിക്കുക എന്ന അത്യപൂർവ്വ റെക്കോർഡ് ആണ് ബാഹുബലിക്ക് ഉള്ളത്. മലയാളത്തിൽ കൂടി IH ആയിരുന്നെങ്കിൽ 6/6 ഉം IH ആയേനെ. (മറ്റു ഭാഷകൾ- തമിഴ് (150), ഹിന്ദി(500), കന്നഡ, ബംഗാളി, തെലുഗ്). **ഇപ്പോൾ നിലവിൽ ഇൻഡസ്ടറി ഹിറ്റുകൾ:** മലയാളം: '2018' (2023)- അതിന് മുൻപ് പുലിമുരുഗൻ (2016) തമിഴ്- പൊന്നിയിൻ സെൽവൻ 1(2022)- മുൻപ്- ബാഹുബലി 2(2017) തെലുഗ് - RRR (2023)- അതിനു മുൻപ്- ബാഹുബലി 2 (2017) കന്നഡ- KGF 2(2022)- അതിനു മുൻപ്-ബാഹുബലി 2(2017) ഹിന്ദി-ബാഹുബലി 2(2017)- അതിനു മുൻപ്- ദംഗൽ (2016) ഏറ്റവും കൂടുതൽ ഇൻഡസ്ടറി ഹിറ്റുകൾ സ്വന്തം പേരിൽ ഉള്ള നടൻ രജനികാന്തും മോഹൻലാലും ആയിരിക്കും. സംവിധായകൻ ശങ്കറും.ജയിലർ ഇനി 500 കോടി കടന്നാലും IH ആകണമെങ്കിൽ PS1 ന്റെ 200 കോടി കടക്കണം (തമിഴ്‌നാട്ടിൽ). അല്ലാതെ ps1 നെ കളക്ഷനിൽ വെട്ടിച്ചു എന്നത് കൊണ്ട് IH ആവില്ല. ജയിലെർ റെക്കോർഡുകൾ തകർത്തു മുന്നേറുമ്പോൾ സിനിമയിലെ ചില രസകരമായ കണക്കുകൾ കാണാൻ ഇടയായി. ഇത് ഫാൻ ഫൈറ്റ് ഉദ്ദേശിച്ചിട്ടല്ല.