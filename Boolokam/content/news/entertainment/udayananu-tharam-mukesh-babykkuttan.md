---
author: Beaumaris
categories:
- Entertainment
comment_count: 0
date: 2023-02-26 05:19:27
draft: false
image: ''
like_count: 148670
share_count: 49331
tags:
- mohanlal
- mukesh
- udayanaanu tharam
title: സിനിമ പ്രൊഡ്യൂസർ കഥാപാത്രങ്ങളെ തിരുത്തിയെഴുതിയ കഥാപാത്രമായിരുന്നു ബേബികുട്ടൻ
view_count: 2064265
---

**രോഹിത് മോഹൻ** കൈയിൽ എപ്പോഴും ഉള്ള പണപ്പെട്ടി,സിനിമയെ കുറിച്ചു വലിയ ധാരണ ഇല്ലാതെ വെറുതെ പൊങ്ങച്ചം പറഞ്ഞു വെറുപ്പിക്കുന്ന ആഡംബര പ്രൗഡിയിൽ ജീവിക്കുന്ന ടിപ്പിക്കൽ കോടീശ്വരൻ,ഡേറ്റിന്റെ കാര്യങ്ങൾ പറഞ്ഞു വെറുതെ ഡയറക്റേ ചൊറിയുന്ന മുരടൻ,...അങ്ങനെ അങ്ങനെ പല തവണ കാഴ്ചയിൽ സിനിമ പ്രൊഡ്യൂസർ കഥാപാത്രങ്ങൾ എപ്പോഴും രൂപം കൊള്ളുന്നത് ഈവിധമാണ്.ആ ടിപ്പിക്കൽ രീതിയിൽ അവതരണത്തിൽ നിന്നു മാറി മനോഹരമായി സിനിമയോട് ചേർന്നു നിൽക്കുന്ന,ഒരു നല്ല മനുഷ്യസ്നേഹിയും സുഹൃത്തുമായ ഒരു മനോഹരമായ കഥാപാത്രമായിരുന്നു ബേബികുട്ടൻ. സിനിമയിൽ ആദ്യമായ് ഇവർ കണ്ടു മുട്ടുന്ന സമയത്ത് തന്നെ സുഹൃത്തിനോട് ചെയ്ത് തെറ്റ് തിരുത്താൻ ആണ് വന്നിരിക്കുന്നത് എന്ന് പറഞ്ഞാണ്, അവിടെ കാണിക്കുന്നുണ്ട് പ്രൊഡ്യൂസർ കുപ്പായം അല്ലാതെ മാനുഷിക പരമായ അംശം ഉള്ള ഒരാളായി, പിന്നീട് തന്റെ സുഹൃത്തിന്റെ അതേ തിരക്കഥ മോഷ്ടിക്കപ്പെട്ടിരിക്കുന്നു എന്ന് പറഞ്ഞു വെപ്രാളത്തോടെ വരുമ്പോൾ തിരക്കഥ രചയിതാവിന്റെ അതേ വിഷമവും ഞെട്ടലും ഉള്ള ഒരാളായി ബേബികുട്ടനും ഉണ്ട്.അത് കഴിഞ്ഞു പിന്നീടങ്ങോട്ട് നിർമാതാവ് എന്നൊരു നില തുടരുകയും എന്നാൽ അത് സുഹൃത്തിനെ ഒട്ടും വിഷമിപ്പിക്കരുത് എന്ന അനുപാതം നില നിറുത്തി കൊണ്ടുള്ള ഒരു റിയാലിറ്റി വേർഷൻ ആയിരുന്നു ബേബികുട്ടന്. അതിനായ് ഉദയന്റെ പുതിയ തിരക്കഥയെ കുറിച്ചു പറയുമ്പോൾ നിർമാതാവ് എന്നുള്ള സന്തോഷം പുറത്തു കാണിച്ചില്ലെങ്കിലും ഉദയനെ ഒരുപാട് കംഫർട്ട് ആക്കി കൊണ്ടാണ് കാര്യങ്ങൾ പറയുന്നത്.സിനിമ മാർക്കറ്റിന് അനുസരിച്ചു ഉള്ള കാര്യങ്ങൾ പറയുമ്പോൾ സുഹൃത്തിന് ഉണ്ടാകുന്ന ദേഷ്യത്തിനെ തിരിച്ചു രോഷാകുലനാകാതെ അദ്ദേഹം ഇരിക്കുന്നുമുണ്ട്.ഏറ്റവും അവസാനം അഡ്വാൻസ് തുക തിരിച്ചു നൽകുമ്പോൾ എന്ത് പറയണം എന്നറിയാത്ത ഒരാൾ ആകുന്നു അദ്ദേഹം.ഇത് കഴിഞ്ഞു സുഹൃത്ത് എന്ന നിലയിൽ തനിക്ക്‌ എടുക്കാനുള്ള ചില സ്വാതന്ത്ര്യം ഉണ്ട് എന്ന നിലയ്ക്കാണ് മദ്യപാന അടിമത്തിലേക്ക് പോകുന്ന സുഹൃത്തിനെ തിരിച്ചു ജീവിതത്തിലേയ്ക്ക് കൊണ്ടു വരുന്നതും ബേബികുട്ടനാണ്. ഒട്ടും സുഖകരമല്ലാത്ത അവസ്ഥയിൽ ഒരിക്കലും കണ്ടു മുട്ടേണ്ടി വരില്ല എന്ന വിചാരിക്കുന്ന ആളുകളെ വീണ്ടും കാണുക അവരോടൊപ്പം വർക്ക് ചെയ്യേണ്ടി വരിക എന്നത് ഏറെ കലുഷിതമായ ഒന്നാണ്, ആ സമയത്തു ഉദയൻ കടന്നു പോകുമ്പോൾ ഒപ്പം ചേർത്തു നിർത്തി ഉപദേശിക്കുന്നതും വഴക്കുകൾ ഒഴിവാക്കാനായി കൂടെ നിക്കുന്നതും എത്ര മനോഹരമായിട്ടാണ് ബേബികുട്ടൻ ഇവിടെ ചെയ്യുന്നത്. മധുമതിയെ കണ്ടു വിഷമിച്ചു മനസ്സ് കലങ്ങിയിരിക്കുമ്പോഴും സരോജുമായി വഴക്കിലേയ്ക്ക് പോകേണ്ട അവസ്ഥ വരുമ്പോഴും ഇടനിലയിൽ ഒഴുകുന്ന ഒരു അരുവി പോലെ അയാൾ ഉണ്ട്. https://youtu.be/_RGWYFLOdz4 ജോലി ചെയ്യുന്ന സ്ഥലത്തെ വെച്ചു സുഹൃത്ത് അനുഭവിച്ച നാണക്കേടും ടോർച്ചറിങ്ങും കണ്ട് ഇനിയെങ്കിലും സുഹൃത്തിനെ വെറുതെ വിടാൻ മധുമതിയേടെ അടുത്തു പോയി അഭ്യർത്ഥിക്കുന്ന അയാളുടെ ഒരു സഹോദരൻ ആയിട്ടാണ് പിന്നീട് ബേബികുട്ടനെ കാണുന്നത്.സെറ്റിൽ വെച്ചു വഴക്കിട്ടു പോയ സരോജിന്റെ കാൽ പിടിച്ചു ആണെങ്കിലും കൊണ്ടു വരാൻ തയാറായി നിൽകുന്ന ഉദയനെ ഒരിക്കലും അയാളുടെ അഭിമാനത്തിന് ക്ഷതം ഏൽപ്പിക്കുന്ന ഒന്നും ചെയ്യരുത് എന്നു ശ്വാസിക്കുന്ന ഒരാളെയും നമുക്ക് ബേബികുട്ടനെ കാണാം.ഏറ്റവും ഒടുവിൽ ഏറെ സാഹാസപ്പെട്ടും ബുദ്ധിമുട്ടിയും ഷൂട്ട് തീർത്തും ഏറ്റവും ഒടുവിൽ ആദ്യ സിനിമ റിലീസ് ചെയുന്ന ടെൻഷനിൽ ഇരിക്കുന്ന സുഹൃത്തിനെ ആശ്വസിപ്പിച്ചു തിയേറ്ററിൽ കൊണ്ടു വന്നു ഒടുവിൽ സ്ക്രീനിൽ ഉദയഭാനുവിന്റെ പേര് കണ്ട നിമിഷം മുതൽ അയാളുടെ ആ നിമിഷങ്ങളുടെ എല്ലാ വികാരങ്ങളിലും എന്തെന്നില്ലാത്ത വിധം ബേബികുട്ടനും ആനന്ദിക്കുന്നു. ഏറ്റവും ഒടുവിൽ സ്വകാര്യ ജീവിതത്തിൽ അയാൾക്കു നഷ്ടപ്പെട്ടു പോയ മധുമതിയെ അയാൾക്ക് തിരിച്ചു കൊടുക്കാനായി കാറിൽ കയറ്റി വിട്ടതിനു ശേഷം ഇനി തന്റെ സുഹൃത്ത് ഏറെ സന്തോഷത്തോടെ ജീവിക്കട്ടെ എന്നു ആശംസിച്ചു അയാൾ തിരികെ നടക്കുന്നു. https://youtu.be/0EWxLmohO8w ഏറെ പ്രിയപ്പെട്ട കൂട്ടുകാരനുമൊത്തു അയാളുടെ ജീവിതത്തിൽ താങ്ങും തണലുമായി നിൽക്കുന്ന ഒരു രീതിയിലുള്ള മേധാവിത്വ സ്വരം ഇല്ലാത്ത ഏറെ സോഫ്റ്റ് ആയ കഥാപാത്രം എത്ര തന്മയത്വത്തോടെയാണ് മുകേഷ് ഈ ചിത്രത്തിൽ ചെയ്തിരിക്കുന്നത്.കോമഡിയും ഉഡായിപ്പും അല്ലാതെ ഏറെ സ്നേഹ സമ്പന്നനായ ഒരു കഥാപാത്രം.ശരിക്കും പറഞ്ഞാൽ, മോഹൻലാൽ മുകേഷ്‌ കോമ്പിനേഷനിലെ ഏറെ വ്യത്യസ്തയും അത്‌ പോലെ ഹൃദയബന്ധവും ഉള്ള രണ്ടു കഥാപാത്രങ്ങൾ ആണ് ഉദയനാണ് താരം എന്ന ചിത്രത്തിൽ.ശ്യാമും അനിലും ഉണ്ണിക്കൃഷ്ണനും കളീക്കയും ശിവരാമനും ഗോവിന്ദൻ കുട്ടിയും മാധവനും അബ്ദുവും അങ്ങനെയങ്ങനെ ഏറെ പ്രിയപ്പെട്ട ഈ കോമ്പിനേഷനിലെ ഏറെ മനോഹരമായ ഒരു ഭാഗമാണ് ഉദയഭാനുവും ബേബികുട്ടനും.