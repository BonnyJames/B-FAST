---
author: Beaumaris
categories:
- Entertainment
comment_count: 0
date: 2022-11-15 15:37:03
draft: false
image: ''
like_count: 131788
share_count: 12912
tags:
- Aamir Khan
- bollywood
title: '"35 വര്‍ഷം ജോലിയില്‍ മാത്രം ശ്രദ്ധിച്ചു, കുടുംബത്തിന് വേണ്ടി സമയം നല്‍കാന്‍
  ആയില്ല", സിനിമയിൽ നിന്നും ഇടവേള എടുത്ത് ആമിർഖാൻ'
view_count: 2062783
---

ബോളിവുഡിലെ ഏറ്റവും മികച്ച നടന്മാരിൽ ഒരാളാണ് ആമിർഖാൻ. ഒടുവിലിറങ്ങിയ ലാൽ സിങ് ചദ്ദ വേണ്ടത്ര ശ്രദ്ധിക്കപ്പെട്ടില്ലെങ്കിലും അനവധി മികച്ച ചിത്രങ്ങൾ നൽകിയ നടൻ ആണ് അദ്ദേഹം. ഇപ്പോൾ താൻ സിനിമാജീവിതത്തിൽ നിന്നും അവധി എടുക്കുന്നു എന്ന് തന്റെ ആരാധകരെ അറിയിക്കുകയാണ് അദ്ദേഹം. 35 വര്‍ഷം ജോലിയില്‍ മാത്രമാണ് താന്‍ ശ്രദ്ധിച്ചതെന്നും കുടുംബത്തിന് ആവശ്യത്തിന് സമയം നല്‍കാന്‍ ആയില്ലെന്നും ആമിര്‍ പറയുന്നു. ലാൽ സിങ് ചദ്ദയുടെ റിലീസിന് ശേഷമുള്ള ആദ്യ പൊതുചടങ്ങിൽ വച്ചാണ് തന്റെ തീരുമാനം അദ്ദേഹം ആരാധകരെ അറിയിച്ചത്.നിര്‍ത്തി. ദില്ലിയില്‍ നടന്ന പരിപാടിയില്‍ നരച്ച താടിയും മുടിയുമായാണ് ആമിര്‍ എത്തിയത്.ആമിറിന്റെ ഈ വീഡിയോ സോഷ്യല്‍ മീഡിയയില്‍ വൈറലാകുകയാണ് . അദ്ദേഹത്തിന്റെ വാക്കുകളിലേക്ക് . "കഴിഞ്ഞ 35 വര്‍ഷങ്ങളായി സിനിമയില്‍ മാത്രമായിരുന്നു എന്‍റെ ശ്രദ്ധ. കുടുംബത്തോടൊപ്പം സമയം ചെലവഴിക്കാന്‍ ഒരു ഇടവേള ഇപ്പോള്‍ എടുക്കണമെനന് മനസ് പറയുന്നു. എന്‍റെ അമ്മയ്ക്കും മക്കള്‍ക്കുമൊപ്പം സമയം ചിലവിടണം. ഒരു സിനിമയില്‍ അഭിനയിച്ചുകൊണ്ടിരിക്കുന്ന സമയത്ത് ജീവിതത്തില്‍ മറ്റൊന്നും തന്നെ സംഭവിക്കുന്നില്ല എന്ന തരത്തില്‍ ജോലിയിലേക്ക് പൂര്‍ണ്ണമായും മുഴുകാറുണ്ട് ഞാന്‍. അടുത്ത ഒന്നര വര്‍ഷത്തേക്ക് ഒരു അഭിനേതാവ് എന്ന നിലയില്‍ എന്നെ കണാനാവില്ല. അതസമയം ചലച്ചിത്ര നിര്‍മ്മാണത്തില്‍ ആ കാലയളവിലും സജീവമായിരിക്കും. ചാമ്പ്യന്‍സ് എന്ന ചിത്രം ഞനാണ് നിര്‍മ്മിക്കുന്നത്", ആമിര്‍ പറഞ്ഞു 

> [#AamirKhan](https://twitter.com/hashtag/AamirKhan?src=hash&ref_src=twsrc%5Etfw) will produce [#Champions](https://twitter.com/hashtag/Champions?src=hash&ref_src=twsrc%5Etfw). Aamir shared “It's a wonderful script, it's a beautiful story, and it’s a very heartwarming and lovely film but I feel I want to take a break. I want to be with my family, I want to be with my mom and my kids." [pic.twitter.com/GMFU78Jmtj](https://t.co/GMFU78Jmtj)
> 
> — Ashwani kumar (@BorntobeAshwani) [November 14, 2022](https://twitter.com/BorntobeAshwani/status/1592135199055572993?ref_src=twsrc%5Etfw)