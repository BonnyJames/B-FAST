---
author: Bonny
categories:
- Entertainment
comment_count: 0
date: 2023-08-03 11:36:37
draft: false
image: ''
like_count: 29397
share_count: 22454
tags:
- pathonpatham noottandu
- Ranjith
- vinayan
- Vinayan Tg
title: അവാർഡ് വിവാദം വിനയന്റെ പരാതിയിന്മേൽ രഞ്ജിത്തിനെതിരെ അന്വേഷണത്തിന് ഉത്തരവിട്ട്
  മുഖ്യമന്ത്രി
view_count: 1254571
---

സംസ്ഥാന ചലച്ചിത്ര അവാർഡ് വിവാദം പുകയുന്ന സാഹചര്യത്തിൽ , അവാര്‍ഡ് നിര്‍ണയത്തില്‍ ചലച്ചിത്ര അക്കാദമി ചെയര്‍മാന്‍ രഞ്ജിത്ത് ഇടപെട്ടെന്ന പരാതിയില്‍ അന്വേഷണം നടത്തി റിപ്പോര്‍ട്ട് സമര്‍പ്പിക്കാന്‍ സാംസ്‌കാരികവകുപ്പിന് മുഖ്യമന്ത്രി പിണറായി വിജയൻ നിര്‍ദേശം നല്‍കി. സംവിധായകന്‍ വിനയന്‍ നേരിട്ട് മുഖ്യമന്ത്രിക്ക് നല്‍കിയ പരാതിയിലാണ് നടപടി. [](http://13.232.38.164/wp-content/uploads/2023/08/eggggg.jpg)പത്തൊൻപതാം നൂറ്റാണ്ടിലെ നവോഥാന പോരാളി ആറാട്ടുപുഴ വേലായുധ പണിക്കരുടെ കഥപറഞ്ഞ സിനിമയാണ് പത്തൊന്പതാം നൂറ്റാണ്ട്. വളരെ നല്ല മേക്കിങ് ആണ് ചിത്രത്തിന്റെ പ്രധാന മേന്മ. വിനയൻ സംവിധാനം ചെയ്ത ഈ ചിത്രത്തെ ഐഎഫ്എഫ്കെയിൽ നിന്നും ഒഴിവാക്കിയത് രഞ്ജിത്തിന്റെ പിടിവാശി കാരണമെന്നു ചിത്രത്തിന്റെ സംവിധായകൻ വിനയൻ കഴിഞ്ഞദിവസം ആരോപിച്ചിരുന്നു.. ഒരു അടിസ്ഥാനവുമില്ലാത്ത കാരണം പറഞ്ഞു കൊണ്ടാണ് തന്റെ സിനിമയെ ഒഴിവാക്കിയത് എന്ന് വിനയൻ ആരോപിച്ചു.. പത്തൊമ്പതാം നൂറ്റാണ്ടിനെ ഒഴിവാക്കാൻ ചലച്ചിത്ര അക്കാഡമി ചെയർമാൻ രഞ്ജിത്ത് ഇടപെട്ടെന്ന സംവിധായകൻ വിനയന്റെ ആരോപണം ജൂറി അംഗം നേമം പുഷ്പരാജ് ശരിവച്ചിരുന്നു . ഇത് സംബന്ധിച്ച നേമം പുഷ്പരാജിന്റെ ശബ്ദരേഖ വിനയൻ ഫേസ്ബുക്കിലൂടെ കഴിഞ്ഞദിവസം പുറത്തുവിട്ടു. അതോടൊപ്പം മറ്റൊരു ജൂറിമെമ്പറായിരുന്ന ഗായിക ജെൻസി ഗ്രിഗറിയുടെ ശബ്ദ രേഖയും വിനയൻ പുറത്തുവിട്ടു. സിപിഐയുടെ യുവജനസംഘടനയായ എ.ഐ.വൈ.എഫും ഈ വിഷയത്തിൽ സംവിധായകൻ വിനയന് പിന്തുണ പ്രഖ്യാപിച്ചു. ചലച്ചിത്ര അക്കാദമി ചെയർമാൻ സ്ഥാനത്തിരിക്കാൻ രഞ്ജിത്ത് യോഗ്യനല്ലെന്ന് മൂവ്‌മെന്റ് ഫോർ ഇൻഡിപെൻഡന്റ് സിനിമ (മൈക്ക്) അഭിപ്രായപ്പെട്ടിരുന്നു.അതെ സമയം രഞ്ജിത്തിനെ മാന്യനായ ഇതിഹാസം എന്നാണു സാംസ്‌കാരിക വകുപ്പ് മന്ത്രി സജിചെറിയാൻ വിശേഷിപ്പിച്ചത്.