---
author: Beaumaris
categories:
- Entertainment
comment_count: 0
date: 2022-04-26 05:16:37
draft: false
image: https://cdn.boolokam.com/articles/2022/04/eev.jpg
like_count: 54413
share_count: 31433
tags:
- home movie
- kadha parayumbol
- kpac lalitha
- malayala cinema
- malayalam cinema
- mammootty
title: ചില കടന്നു വരവുകൾ എത്ര മനോഹരങ്ങളാണ് അല്ലേ, നമ്മുടെ ഉള്ള് നനയ്ക്കുന്ന രണ്ടു
  കടന്നു വരവുകൾ
view_count: 1866445
---

**Biju Kombanalil** ചില കടന്നു വരവുകൾ എത്ര മനോഹരങ്ങളാണ് അല്ലേ. നമ്മുടെ ഉള്ള് നനയ്ക്കുന്ന കടന്നു വരവുകൾ. ഈ രണ്ടു ഷോട്ടുകളും നമ്മുടെ ഉള്ളിൽ നിന്ന് തുടങ്ങുന്നത് ആ വീടിന്റെ വാതിൽപടികളിൽ നിന്നാണ് കഥ പറയുമ്പോൾ എന്ന സിനിമയുടെ അവസാന ഭാഗത്ത് ബാലൻ എന്ന തന്റെ കൂട്ടുകാരന്റെ വീട്ടിലേക്ക് കടന്നുവരുന്ന അശോക് എന്ന താരചക്രവർത്തി. ഹോം എന്ന സിനിമയിൽ അവസാനഭാഗത്ത് ഒലിവർ ട്വിസ്‌റ്റിന്റെ വീട്ടിലേക്ക് കടന്നുവരുന്ന ജോസഫ് ലോപസിന്റെ അമ്മച്ചിയായി വരുന്ന അന്നാമ്മച്ചി. ഈ രണ്ടു രംഗങ്ങളും മനുഷ്യമനസ്സുകളിൽ ഉണ്ടാക്കുന്ന ഹൃദയത്തിന്റെ നിറവുകൾ എത്രമാത്രം മനോഹരമാണ്.വെറും ഒരു സിനിമാക്കഥ എന്നു പറഞ്ഞ് തള്ളിക്കളയാൻ പറയാതെ വരുന്ന രംഗങ്ങളാണ് ഇവയൊക്കെ.അതിനു തൊട്ടു മുമ്പുള്ള ഈ രണ്ടു സിനിമയിലെയും രംഗങ്ങളും അതുപോലെ തന്നെയാണ്.. ബാലൻ എന്ന കൂട്ടുകാരനെ കാത്തിരിക്കുന്ന അശോക് കുമാർ തന്റെ ഒരു കാത്തിരിപ്പിന്റെ കഥ മൈക്കിലൂടെ പറയുമ്പോൾ നമ്മുടെ ഉള്ളിൽ എങ്ങനെയൊക്കെയാണ് സ്നേഹവും സന്തോഷവും കണ്ണുനീരും ഒക്കെ വന്ന് നിറയുന്നതുപോലെതന്നെ ഉള്ള അനുഭവം അന്നമ്മച്ചി തന്റെ ജീവിതകഥയിലെ മറക്കാൻ കഴിയാത്ത ഒരേടിനെ കുറിച്ചും തന്റെ കാത്തിരിപ്പിനെ പറ്റിയും മകന്റെ പുസ്തകപ്രകാശനവുമായി ബന്ധപ്പെട്ട് നടക്കുന്ന ചടങ്ങിൽ പറയുമ്പോൾ നമ്മളിൽ വന്ന് നിറയും.എത്രപ്രാവശ്യം കണ്ടാലും മതിവരാത്ത രംഗങ്ങളാണ് അവ... ![](https://cdn.boolokam.com/articles/2022/04/eev.jpg)സിനിമയെ മറ്റൊരു തലത്തിലേക്ക് കൊണ്ടുപോയി നമ്മുടെ ജീവിതത്തെ കൈപിടിച്ച് ഉയർത്തിയ ചില ആളുകളെ തേടാൻ നമ്മെ പ്രേരിപ്പിക്കുന്ന രംഗങ്ങൾ.ചില സാഹചര്യങ്ങളിൽ നമ്മൾ ചെയ്തു കൊടുത്തതോ പറഞ്ഞതോ ആയ നല്ല വാക്കുകൾ ചിലപ്പോൾ നമ്മൾ ഓർത്തിരിക്കണം എന്നില്ല.പക്ഷേ അത് ഏറ്റുവാങ്ങിയവർ ചിലപ്പോളൊക്കെ നമ്മൾ മറന്നു പോയ ആ കാര്യങ്ങൾ നമ്മുടെ മുന്നിൽ വന്നിങ്ങനെ പറയുമ്പോൾ കിട്ടുന്ന ഒരു നിറവുണ്ടല്ലോ സുഹൃത്തുക്കളെ അത്‌ വല്ലാത്ത ഒരു നിറവാണ് സന്തോഷമാണ്.. ൻബി ആളുകളുടെ പ്രശംസയും പുകഴ്ത്തലും കേൾക്കാൻ വേണ്ടി ഒന്നും തന്നെ ചെയ്യാറില്ല എങ്കിലും ചില സമയങ്ങളിൽ ഇങ്ങനെ ഉള്ള തുറന്ന് പറയലുകൾ കേൾക്കുന്നത് ചില സമയങ്ങളിൽ നമുക്ക് നമ്മളെ തന്നെ കണ്ടെത്തുന്നതിന്, നമ്മൾ പണ്ട് എങ്ങനെ ആയിരുന്നു എന്നത് തിരിച്ചറിയുന്നതിന്, ചില വിഷയങ്ങളോട് നമ്മൾ എങ്ങനെയാണ് പ്രതികരിച്ചിരുന്നത് എന്ന്, നമ്മളെ മറ്റുള്ളവർ എങ്ങനെയാണ് കാണുന്നത് എന്നൊക്കെ തിരിച്ചറിയാൻ നമ്മളെ ഏറെ സഹായിക്കും എന്നതിൽ ഒരു തർക്കവുമില്ല.