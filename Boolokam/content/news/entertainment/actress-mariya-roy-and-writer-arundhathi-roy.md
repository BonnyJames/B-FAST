---
author: Beaumaris
categories:
- Entertainment
comment_count: 0
date: 2022-10-18 05:27:01
draft: false
image: https://cdn.boolokam.com/articles/2022/10/ffggh.jpg
like_count: 14869
share_count: 3714
tags:
- arundhathi roy
- Arundhati Roy
- maria roy
- mariya roy
title: എഴുത്തുകാരി അരുന്ധതി റോയിയ്ക്കും നോട്ട് ബുക്ക് സിനിമയിലും മരിയയ്ക്കും തമ്മിലുള്ള
  ബന്ധം
view_count: 476926
---

റോഷൻ ആൻഡ്രുസ് സംവിധാനം ചെയ്ത, സ്‌കൂൾ വിദ്യാർത്ഥികളുടെ കഥപറഞ്ഞ നോട്ട്ബുക്ക് എന്ന ചിത്രം ഒരുകാലത്ത് കൗമാര സിനിമ പ്രേമികൾ നെഞ്ചിലേറ്റിയ ചിത്രമായിരുന്നു . പൂജ, ശ്രീദേവി, സാറ തുടങ്ങി മൂന്ന് പെൺകുട്ടികളുടെ സൗഹൃദത്തിന്റെ കഥ പറഞ്ഞ ചിത്രമായിരുന്നു നോട്ട്ബുക്ക്. മൂന്ന് പേരും നേരിടുന്ന പ്രശ്നവും പിന്നീട് ഇവരുടെ സൗഹൃദത്തിന് സംഭവിക്കുന്ന വിള്ളലും അപകടവും അതിൽ നിന്നും അതിജീവിക്കുന്നതും ഒക്കെയായിരുന്നു സിനിമയുടെ കഥ. പൂജയായി പാർവതി തിരുവോത്തും സാറയായി റോമയും വേഷമിട്ടപ്പോൾ ശ്രീദേവി ഈ കഥാപാത്രത്തെ അവതരിപ്പിച്ചത് മരിയ റോയ് ആയിരുന്നു. എന്നാൽ ഈ ഒരൊറ്റ സിനിമയിലൂടെ പാർവതി തിരുവോത്തും റോമയും സിനിമയുടെ പടവുകൾ കയറിപോയപ്പോൾ മരിയ മാത്രം സിനിമയിൽ നിന്നും വിട്ടുനിന്നു. അത് പഠനത്തിന്റെ തിരക്കുകൾ കാരണമാണ് എന്ന് താരം പറയുന്നു. നോട്ട് ബുക്കിനു ശേഷം 'ഹോട്ടൽ കാലിഫോർണിയ'യിലും 'മുംബൈ പോലീസി'ലും താരം അഭിനയിച്ചിരുന്നു. ![](https://cdn.boolokam.com/articles/2022/10/ffggh.jpg)മറ്റൊരു കാര്യം മരിയ റോയ് ഒരു കലാ-സാഹിത്യ കുടുംബത്തിൽ നിന്നുള്ള അംഗം ആയിരുന്നു എന്നത് അധികം ആർക്കും അറിയില്ല എന്നതാണ് സത്യം. സാമൂഹിക പ്രവർത്തകയും എഴുത്തുകാരിയുമായ മേരി റോയിയുടെ കൊച്ചുമകൾ കൂടിയാണ് മരിയ റോയ്. മരിയയുടെ അച്ഛൻ റോയിയുടെ സഹോദരിയാണ് പ്രശസ്ത എഴുത്തുകാരിയും ബുക്കർ പുരസ്കാര ജേതാവുമായ അരുന്ധതി റോയ് എന്ന സത്യം പലർക്കും അറിയില്ല. 2015ലാണ് സ്മിത്തുമായി മരിയയുടെ വിവാഹം നടന്നത്. വിവാഹശേഷം അഭിനയ ജീവിതത്തിൽ നിന്നും പൂർണമായും മാറി കുടുംബജീവിതത്തിലേക്ക് കടന്നു. സോഷ്യൽ മീഡിയയിൽ പോലും മരിയ സജീവമല്ല. &nbsp;