---
title: "സിദ്ദിഖ് ഇല്ലാത്ത ലോകത്ത്‌ ഇനി ലാൽ തനിയെ..."
date: 2023-08-09T13:49:40
draft: false
categories: ["Entertainment"]
tags: ['lal', 'siddique', 'siddique lal', 'siddiquelal']
author: "Bonny"
---

<strong>സിദ്ദിഖ് ഇല്ലാത്ത ലോകത്ത്‌ ഇനി ലാൽ തനിയെ...</strong>

<strong>Danish John Menacherry</strong>

മുഖ്യധാര സിനിമയുടെ വിജയ ഫോർമ്മുലകൾ തിരുത്തിയെഴുതി ചരിത്രം സ്യഷ്ടിച്ചപ്പോൾ മലയാളിക്ക്‌ കിട്ടിയത്‌ എന്നും ഓർത്തിരിക്കാൻ പാകത്തിനുള്ള മണിമുത്തുകൾ. ഹരിഹർ നഗറിലെ നാൽവർ സംഘവും മാന്നാർ മത്തായിയും , വിയറ്റ്നാം കോളനി വിറപ്പിച്ച പറവൂർ റാവൂത്തരും, അഞ്ഞുറാനും അച്ചമ്മയും അവരുടെ മക്കളും എല്ലാം ഓർമ്മയിൽ നിറഞ്ഞു നിൽക്കുന്നു. അന്ന് വരെ കണ്ട്‌ പഴകിയ നർമ്മങ്ങളിൽ നിന്നും വഴിമാറി പുത്തൻ ഉണർവ്വ്‌ നൽകിയവയായിരുന്നു ഇവയെല്ലാം. സിദ്ധിക്ക്‌ - ലാൽ ചിത്രങ്ങൾ ഒരേപോലെ നർമ്മങ്ങൾക്ക്‌ പ്രാധാന്യം നൽകുന്നതോടൊപ്പം മനസ്സിനെ പിടിച്ചുലയ്ക്കുന്ന വൈകാരികമായ രംഗങ്ങൾ കൊണ്ടും സമ്പന്നമയിരുന്നു.

<a href="http://13.232.38.164/wp-content/uploads/2023/08/dqqqqwww-1.jpg"><img class="size-large wp-image-406843 aligncenter" src="http://13.232.38.164/wp-content/uploads/2023/08/dqqqqwww-1.jpg" alt="" width="600" height="450" /></a>ആ വൈകാരികമായ രംഗങ്ങളിൽ ഒന്നും തന്നെ ഏച്ചുക്കെട്ടലുകളോ രൂപപ്പെടുത്തലുകളോ ഒന്നും തന്നെയില്ല. അവയെല്ലാം തന്നെ നമ്മിലെ സാധാരണക്കാരനുമായി വളരെ ഒട്ടിചേർന്ന് നിൽക്കുന്നവയാണു.
വ്യക്തിപരമായി ഇവരുടെ ആദ്യകാല ചിത്രങ്ങളെല്ലാം എനിക്ക്‌ അത്രമേൽ പ്രിയപ്പെട്ടതാണെങ്കിലും അവയിൽ തന്നെ എന്നെ വൈകാരികമായി നൊമ്പരപ്പെടുത്തിയ ഒരു അമ്മയും മകനുമുണ്ട്‌. വിയറ്റ്നാം കോളനിയുടെ ഉടമയായ സുഹറാ ബായിയും അവരുടെ മകൻ മൂസ സേട്ടുവും. ഒരൊറ്റ സീൻ കൊണ്ട്‌ സിനിമയുടെ ആത്മാവിനെ മുഴുവൻ തങ്ങളിലേക്ക്‌ വലിച്ചിഴച്ച കഥാപാത്രങ്ങൾ. പടച്ചവന്റെ കിതാബിലെ കോമരങ്ങൾ. കഥാപാത്രങ്ങൾ എന്നതിലുപരി ആ രണ്ട്‌ പേരും നമ്മളുമായി എവിടെയൊക്കെയോ കണക്റ്റടാണ് .

കേസു നടത്തി കേസു നടത്തി പാപ്പരായ , സ്വന്തം പേരിനു പോലും ഉടമസ്ഥനല്ലാത്ത മൂസ സേട്ടു ഒരു വശത്ത്‌. സ്വന്തം അധികാരസീമയിലുള്ള കെട്ടിടങ്ങളിലെ ഒരു മുറിയിൽ പോലും അന്തിയുറങ്ങാൻ കഴിയാത്ത സുഹറാ ബായി മറ്റൊരു വശത്ത്‌.കോളനി നിവാസികളുടെ വാക്കുകളിൽ നിന്നും നമ്മുടെ മനസ്സിൽ പതിഞ്ഞ പെറ്റ തള്ളയെ അനാഥയാക്കി ഇറക്കി വിട്ട ക്രൂരനായ ജന്മിയുടെ രേഖാചിത്രത്തിൽ നിന്നും കാൽ കാശിനു വിലയില്ലാതെ കുട്ടികൾ കൂക്ക് വിളിച്ചും കല്ലെറിഞ്ഞും കൊണ്ട്‌ നടക്കുന്ന കോട്ട്‌ മുക്രിയാണു മൂസസേട്ട്‌ എന്ന് അറിഞ്ഞ നിമിഷം മനസ്സിൽ വന്നൊരു പിടച്ചിലുണ്ട്‌.

മറുപക്ഷത്ത്‌ മകൻ എവിടെയോ രാജാവായി വാഴുന്നുണ്ട്‌ എന്ന ധാരണയിൽ കഴിയുന്ന ഉമ്മ. എല്ലാം കൈയിൽ ഉണ്ടായിട്ടും ഒരു ഭിക്ഷാംദേഹിയേപോലെ ഒരു അഭയാർത്ഥിയേപോലെ ലോകത്തിന്റെ രണ്ട്‌ ദിശയിൽ കഴിയുന്ന അമ്മയും മകനും.തന്റെ ഉപ്പ കൊടുത്ത അവസാനത്തെ തരി മണ്ണും കൈവിട്ട്‌ പോയിട്ടും അതു മനസ്സിനാൽ അംഗീകരിക്കാനാവാതെ, ആ കോളനിയുടെ വരാന്തകളിൽ അന്തിയുറങ്ങിയും വഴി പൈപ്പിൽ നിന്നും വെള്ളം കുടിച്ച്‌ കഴിയുമ്പോഴും മുഖത്ത്‌ താൻ ഇതിന്റെ ഒക്കെ ഉടമയാണെന്ന ഭാവം വിട്ട്‌ കളയാതെ തൂവെള്ള വസ്ത്രത്തിൽ അവിടെ വിഹരിക്കുമ്പോഴും അവർക്ക്‌ ഉള്ളിന്റെ ഉള്ളിൽ അറിയാം ഒരു ഭ്രാന്തിക്കും ഭിക്ഷക്കാരിക്കും ഉള്ള വിലപോലും തന്നിക്ക്‌ ഇല്ല എന്ന്. അവഹേളനവും അവഗണനയും മാത്രമായിരുന്നു ജീവിതത്തിൽ ആ അമ്മയ്ക്ക്‌ കിട്ടിയത്‌.

<a href="http://13.232.38.164/wp-content/uploads/2023/08/egeerrr.jpg"><img class="size-large wp-image-406844 aligncenter" src="http://13.232.38.164/wp-content/uploads/2023/08/egeerrr-1024x613.jpg" alt="" width="1024" height="613" /></a>അകം വേദന കൊണ്ട്‌ വിങ്ങിപ്പൊട്ടുമ്പോഴും പുറമേകാണിക്കുന്ന ശൗര്യം ക്യഷ്ണമൂർത്തി സാമിയുടെ സ്നേഹത്തിനു മുന്നിൽ ലാവ പോലെ അലിയുന്ന നിമിഷങ്ങൾ. ആദ്യമായി കിട്ടിയ വാടക നിധിപോലെ സൂക്ഷിക്കുന്ന സുഹറാ ബായിയോട്‌ ഒരമ്മയോട്‌ തോന്നുന്ന സ്നേഹം കാണുന്ന പ്രേക്ഷകനും തോന്നാതിരിക്കില്ല. നിറകണ്ണുകളോടെ അവർ ക്യഷ്ണമൂർത്തി സാമിയുടെ മുന്നിൽ നിൽക്കുമ്പോൾ ഒരു നിമിഷത്തേങ്കെങ്കിലും നമ്മുടെ മനസ്സിലും കുറ്റബോധത്തിന്റെ അലയടികളുയരുന്നു. അത്രമേൽ ഹ്യദയത്തെ ആ രണ്ട്‌ കഥാപാത്രങ്ങൾ നൊമ്പരപ്പെടുത്തിയാണു കടന്ന് പോയത്‌. സുഹറബായിയുടെയും മൂസാ സേട്ടുവിന്റെയും അടുത്തേ അവരുടെ സ്യ്ഷ്‌ടാവും ഇതാ യാത്രയായി. വിങ്ങുന്ന നൊമ്പരമായി.


![സിദ്ദിഖ് ഇല്ലാത്ത ലോകത്ത്‌ ഇനി ലാൽ തനിയെ...](http://13.232.38.164/wp-content/uploads/2023/08/dqqqqwww-1.jpg)**സിദ്ദിഖ് ഇല്ലാത്ത ലോകത്ത്‌ ഇനി ലാൽ തനിയെ...** **Danish John Menacherry** മുഖ്യധാര സിനിമയുടെ വിജയ ഫോർമ്മുലകൾ തിരുത്തിയെഴുതി ചരിത്രം സ്യഷ്ടിച്ചപ്പോൾ മലയാളിക്ക്‌ കിട്ടിയത്‌ എന്നും ഓർത്തിരിക്കാൻ പാകത്തിനുള്ള മണിമുത്തുകൾ. ഹരിഹർ നഗറിലെ നാൽവർ സംഘവും മാന്നാർ മത്തായിയും , വിയറ്റ്നാം കോളനി വിറപ്പിച്ച പറവൂർ റാവൂത്തരും, അഞ്ഞുറാനും അച്ചമ്മയും അവരുടെ മക്കളും എല്ലാം ഓർമ്മയിൽ നിറഞ്ഞു നിൽക്കുന്നു. അന്ന് വരെ കണ്ട്‌ പഴകിയ നർമ്മങ്ങളിൽ നിന്നും വഴിമാറി പുത്തൻ ഉണർവ്വ്‌ നൽകിയവയായിരുന്നു ഇവയെല്ലാം. സിദ്ധിക്ക്‌ - ലാൽ ചിത്രങ്ങൾ ഒരേപോലെ നർമ്മങ്ങൾക്ക്‌ പ്രാധാന്യം നൽകുന്നതോടൊപ്പം മനസ്സിനെ പിടിച്ചുലയ്ക്കുന്ന വൈകാരികമായ രംഗങ്ങൾ കൊണ്ടും സമ്പന്നമയിരുന്നു. [](http://13.232.38.164/wp-content/uploads/2023/08/dqqqqwww-1.jpg)ആ വൈകാരികമായ രംഗങ്ങളിൽ ഒന്നും തന്നെ ഏച്ചുക്കെട്ടലുകളോ രൂപപ്പെടുത്തലുകളോ ഒന്നും തന്നെയില്ല. അവയെല്ലാം തന്നെ നമ്മിലെ സാധാരണക്കാരനുമായി വളരെ ഒട്ടിചേർന്ന് നിൽക്കുന്നവയാണു. വ്യക്തിപരമായി ഇവരുടെ ആദ്യകാല ചിത്രങ്ങളെല്ലാം എനിക്ക്‌ അത്രമേൽ പ്രിയപ്പെട്ടതാണെങ്കിലും അവയിൽ തന്നെ എന്നെ വൈകാരികമായി നൊമ്പരപ്പെടുത്തിയ ഒരു അമ്മയും മകനുമുണ്ട്‌. വിയറ്റ്നാം കോളനിയുടെ ഉടമയായ സുഹറാ ബായിയും അവരുടെ മകൻ മൂസ സേട്ടുവും. ഒരൊറ്റ സീൻ കൊണ്ട്‌ സിനിമയുടെ ആത്മാവിനെ മുഴുവൻ തങ്ങളിലേക്ക്‌ വലിച്ചിഴച്ച കഥാപാത്രങ്ങൾ. പടച്ചവന്റെ കിതാബിലെ കോമരങ്ങൾ. കഥാപാത്രങ്ങൾ എന്നതിലുപരി ആ രണ്ട്‌ പേരും നമ്മളുമായി എവിടെയൊക്കെയോ കണക്റ്റടാണ് . കേസു നടത്തി കേസു നടത്തി പാപ്പരായ , സ്വന്തം പേരിനു പോലും ഉടമസ്ഥനല്ലാത്ത മൂസ സേട്ടു ഒരു വശത്ത്‌. സ്വന്തം അധികാരസീമയിലുള്ള കെട്ടിടങ്ങളിലെ ഒരു മുറിയിൽ പോലും അന്തിയുറങ്ങാൻ കഴിയാത്ത സുഹറാ ബായി മറ്റൊരു വശത്ത്‌.കോളനി നിവാസികളുടെ വാക്കുകളിൽ നിന്നും നമ്മുടെ മനസ്സിൽ പതിഞ്ഞ പെറ്റ തള്ളയെ അനാഥയാക്കി ഇറക്കി വിട്ട ക്രൂരനായ ജന്മിയുടെ രേഖാചിത്രത്തിൽ നിന്നും കാൽ കാശിനു വിലയില്ലാതെ കുട്ടികൾ കൂക്ക് വിളിച്ചും കല്ലെറിഞ്ഞും കൊണ്ട്‌ നടക്കുന്ന കോട്ട്‌ മുക്രിയാണു മൂസസേട്ട്‌ എന്ന് അറിഞ്ഞ നിമിഷം മനസ്സിൽ വന്നൊരു പിടച്ചിലുണ്ട്‌. മറുപക്ഷത്ത്‌ മകൻ എവിടെയോ രാജാവായി വാഴുന്നുണ്ട്‌ എന്ന ധാരണയിൽ കഴിയുന്ന ഉമ്മ. എല്ലാം കൈയിൽ ഉണ്ടായിട്ടും ഒരു ഭിക്ഷാംദേഹിയേപോലെ ഒരു അഭയാർത്ഥിയേപോലെ ലോകത്തിന്റെ രണ്ട്‌ ദിശയിൽ കഴിയുന്ന അമ്മയും മകനും.തന്റെ ഉപ്പ കൊടുത്ത അവസാനത്തെ തരി മണ്ണും കൈവിട്ട്‌ പോയിട്ടും അതു മനസ്സിനാൽ അംഗീകരിക്കാനാവാതെ, ആ കോളനിയുടെ വരാന്തകളിൽ അന്തിയുറങ്ങിയും വഴി പൈപ്പിൽ നിന്നും വെള്ളം കുടിച്ച്‌ കഴിയുമ്പോഴും മുഖത്ത്‌ താൻ ഇതിന്റെ ഒക്കെ ഉടമയാണെന്ന ഭാവം വിട്ട്‌ കളയാതെ തൂവെള്ള വസ്ത്രത്തിൽ അവിടെ വിഹരിക്കുമ്പോഴും അവർക്ക്‌ ഉള്ളിന്റെ ഉള്ളിൽ അറിയാം ഒരു ഭ്രാന്തിക്കും ഭിക്ഷക്കാരിക്കും ഉള്ള വിലപോലും തന്നിക്ക്‌ ഇല്ല എന്ന്. അവഹേളനവും അവഗണനയും മാത്രമായിരുന്നു ജീവിതത്തിൽ ആ അമ്മയ്ക്ക്‌ കിട്ടിയത്‌. [![](http://13.232.38.164/wp-content/uploads/2023/08/egeerrr-1024x613.jpg)](http://13.232.38.164/wp-content/uploads/2023/08/egeerrr.jpg)അകം വേദന കൊണ്ട്‌ വിങ്ങിപ്പൊട്ടുമ്പോഴും പുറമേകാണിക്കുന്ന ശൗര്യം ക്യഷ്ണമൂർത്തി സാമിയുടെ സ്നേഹത്തിനു മുന്നിൽ ലാവ പോലെ അലിയുന്ന നിമിഷങ്ങൾ. ആദ്യമായി കിട്ടിയ വാടക നിധിപോലെ സൂക്ഷിക്കുന്ന സുഹറാ ബായിയോട്‌ ഒരമ്മയോട്‌ തോന്നുന്ന സ്നേഹം കാണുന്ന പ്രേക്ഷകനും തോന്നാതിരിക്കില്ല. നിറകണ്ണുകളോടെ അവർ ക്യഷ്ണമൂർത്തി സാമിയുടെ മുന്നിൽ നിൽക്കുമ്പോൾ ഒരു നിമിഷത്തേങ്കെങ്കിലും നമ്മുടെ മനസ്സിലും കുറ്റബോധത്തിന്റെ അലയടികളുയരുന്നു. അത്രമേൽ ഹ്യദയത്തെ ആ രണ്ട്‌ കഥാപാത്രങ്ങൾ നൊമ്പരപ്പെടുത്തിയാണു കടന്ന് പോയത്‌. സുഹറബായിയുടെയും മൂസാ സേട്ടുവിന്റെയും അടുത്തേ അവരുടെ സ്യ്ഷ്‌ടാവും ഇതാ യാത്രയായി. വിങ്ങുന്ന നൊമ്പരമായി.
