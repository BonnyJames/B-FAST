---
author: Beaumaris
categories:
- Entertainment
comment_count: 0
date: 2022-07-14 15:57:22
draft: false
image: ''
like_count: 30050
share_count: 10353
tags:
- Aimanom Sajan
- Athul Narukara
- kaduva song
- Pala Palli Thiruppalli Promo Song
- Prithviraj Sukumaran
title: '"പാലാ പള്ളി തിരുപ്പള്ളി.."; കടുവയിൽ നിന്നൊരു കിടുക്കാച്ചി പാട്ട്; പാടി ഹിറ്റാക്കിയത്
  മഞ്ചേരിയിലെ സംഘം..!'
view_count: 644496
---

**"പാലാ പള്ളി തിരുപ്പള്ളി.."; കടുവയിൽ നിന്നൊരു കിടുക്കാച്ചി പാട്ട്; പാടി ഹിറ്റാക്കിയത് മഞ്ചേരിയിലെ സംഘം..!** **അയ്മനം സാജൻ** പൃഥിരാജിന്റെ കടുവ എന്ന സിനിമയിലെ തരംഗമായി മാറിയ ‘പാലാ പള്ളി തിരുപ്പള്ളി’ എന്നു തുടങ്ങുന്ന പാട്ടാണ് ഇപ്പോൾ നവമാധ്യമങ്ങളിലെ അടിപൊളി ഹിറ്റ്. "അതുല്‍ നറുകര"യുടെ നേതൃത്വത്തിലുള്ള മഞ്ചേരി നറുകരയിലെ സോള്‍ ഓഫ് ഫോക്ക് സംഘമാണ് കേട്ടാല്‍ ആരും തുള്ളിപ്പോകുന്ന ഈ പാട്ട് പാടി അഭിനയിച്ചത്. താളാത്മകമായ ആലാപനവും സംഗീതവുമാണ് പാട്ടിനെ ജനകീയമാക്കിയത്. സന്തോഷ് വര്‍മയും ശ്രീഹരി തറയിലും ചേര്‍ന്നാണ് വരികള്‍ എഴുതിയത്. ജേക്സ് ബിജോയ് ആണ് സംഗീത സംവിധാനം. സിനിമയുടെ ഗതിനിര്‍ണയിക്കുന്ന പാട്ടാണിത്. സോഷ്യൽ മീഡിയയിൽ സ്റ്റാറ്റസിലും റീല്‍സിലുമെല്ലാം പാട്ട് നിറഞ്ഞതോടെ നിരവധിപേരാണ് സംഘത്തെ തേടി മഞ്ചേരിയിലെത്തുന്നത്. പ്രജിന്‍ തിരുവാലി, നിലീഷ്, സുഭാഷ് നറുകര, പി കെ അഭിനവ്, ജിബിന്‍ രാജ്, സി ബിനൂപ്, ശ്രീഹരി മങ്ങാട്ട്, എം നീരജ്, ഷിജിന്‍ കാളികാവ്, സഞ്ജയ്, ടി കെ നിരഞ്ജന്‍, സായൂജ് എസ് ബാബു എന്നിവരാണ് ശബ്ദവും താളവുമായത്. മമ്മൂട്ടി നായകനായ പുഴുവിലാണ് അതുല്‍ ആദ്യം പാടിയത്. 'കൊമ്പെടുത്തൊരു വമ്പ് കാണിച്ച് രാജനവിടം…' ടൈറ്റില്‍ സോങ്ങും ഹിറ്റായിരുന്നു. നാടൻ പാട്ട് മേഖലയിൽ നിരവധി ഹിറ്റുകൾ സോള്‍ ഓഫ് ഫോക്ക് സംഘത്തിന്റെതായിട്ടുണ്ട്. [embed]https://youtu.be/ZLtrPJgEHp4[/embed] &nbsp;