---
author: Beaumaris
categories:
- Entertainment
comment_count: 0
date: 2023-12-24 11:48:58
draft: false
image: ''
like_count: 8199
share_count: 2015
tags:
- review
- The Thirteenth Floor (1999)
title: അക്ഷരാർത്ഥത്തിൽ ഒരു 'കിളി പറക്കൽ' അനുഭവമാവും നിങ്ങൾക്ക് ഈ സിനിമയിൽ നിന്നും
  ലഭിക്കുക
view_count: 124201
---

**The Thirteenth Floor (1999)** 1999 ൽ പുറത്തിറങ്ങിയ സിനിമയാണ്. വളരെ വിലകുറച്ചു കാണപ്പെട്ടത് കാരണം, നമുക്കിടയിൽ ഇനിയും ഈ സിനിമയെക്കുറിച്ച് കേൾക്കാത്തവരായും കാണാത്തവരായും ഒരുപാട് പേരുണ്ട്. അതൊരു കണക്കിന് ഭാഗ്യമാണ് ! ഈ സിനിമയുടെ കഥയെക്കുറിച്ചോ, ഇതിൽ സംഭവിക്കുന്ന റീവീലിങ്ങ്സിനെക്കുറിച്ചോ, ട്വിസ്റ്റിനെക്കുറിച്ചോ ഒന്നുമറിയാതെ കാണാൻ സാധിച്ചാൽ.. അക്ഷരാർത്ഥത്തിൽ ഒരു 'കിളി പറക്കൽ' അനുഭവമാവും നിങ്ങൾക്ക് ലഭിക്കുക. ഒരു കൊലപാതകം സംഭവിക്കുന്നതാണ് സിനിമയുടെ തുടക്കം. ഒരു വൃദ്ധനായ സയന്റിസ്റ്റ് കുത്തേറ്റു കൊല്ലപ്പെടുന്നു. അയാളുടെ അസിസ്റ്റന്റായ ഒരു ചെറുപ്പക്കാരനെ പോലീസ് സംശയിക്കുന്നു. തെളിവുകളെല്ലാം അയാൾക്കെതിര്. എന്നാൽ കൊലപാതകം സംഭവിച്ച രാത്രി, നടന്ന കാര്യങ്ങൾ ഒന്നും ആ ചെറുപ്പക്കാരന് ഓർമ്മയില്ല! കൊല്ലപ്പെടുന്നതിന് തൊട്ടുമുമ്പ് തനിക്ക് നൽകാനായി ഒരു കത്ത് വൃദ്ധൻ മറ്റൊരാളെ ഏൽപ്പിച്ചിരുന്നു എന്ന് ചെറുപ്പക്കാരൻ മനസ്സിലാക്കുന്നു. തുടർന്ന് ആ കത്ത് കണ്ടെത്താനും, അതിലടങ്ങിയ ഉള്ളടക്കം മനസ്സിലാക്കാനുമുള്ള അയാളുടെ ശ്രമങ്ങളിലൂടെയാണ് സിനിമ വികസിക്കുന്നത്. https://youtu.be/1eI6YLsOmUA സിമുലേഷൻ തിയറിയാണ് സിനിമയുടെ ബേസ്. 'The Matrix' ന് കൂടെ ഇറങ്ങിയത് കാരണം വേണ്ടത്ര പരിഗണന ലഭിക്കാതെ പോയി. മാട്രിക്സ് കൂടുതൽ ആക്ഷൻ പാർട്ടിൽ ഫോക്കസ് ചെയ്തപ്പോൾ ഈ സിനിമ ആ തിയറിയെ ഗഹനമായി എക്‌സ്‌പ്ലോർ ചെയ്യുന്നുണ്ട്. ബ്രില്യൻറ്റ് റൈറ്റിങ് ആണീ സിനിമയുടെ നട്ടെല്ല്. തുടക്കത്തിൽ അല്പം കോംപ്ലിക്കേഷൻ തോന്നുമെങ്കിലും, കഥ പുരോഗമിക്കുന്നതിനനുസരിച്ച് ഓരോ കാര്യങ്ങളും നമുക്ക് വ്യക്തമായി വരും. കഥയുടെ ഒരു ഘട്ടം കഴിഞ്ഞാൽ, പ്രധാന മിസ്റ്ററി റീവീൽ ആയിക്കഴിഞ്ഞാൽ പിന്നെ തുടരെ ട്വിസ്റ്റുകളാണ് നിങ്ങളെ കാത്തിരിക്കുന്നത്. ഈ സമയത്ത് ആ ട്വിസ്റ്റുകളെല്ലാം എത്രത്തോളം എഫക്ടീവാകും എന്നറിയില്ല, എങ്കിലും ഇതിലെ പ്രധാന മിസ്റ്ററി നിങ്ങളെയൊന്ന് ഞെട്ടിക്കുമെന്ന് ഉറപ്പാണ്!