---
author: Beaumaris
categories:
- Entertainment
comment_count: 0
date: 2023-02-04 13:38:50
draft: false
image: https://cdn.boolokam.com/articles/2023/02/WWWWWW.webp
like_count: 89714
share_count: 44547
tags:
- bibin george
- vedikkettu movie
- Vishnu Unnikrishnan
title: വിഷ്ണു-ബിബിൻ കൂട്ടുകെട്ടിന്റെ 'വെടിക്കെട്ട് ' ഐറ്റം
view_count: 1574823
---

**Aardraa Nambiar** അഭിനേതാക്കൾ.., എഴുത്തുകാർ.., എന്നീ നിലകളിൽ പ്രേക്ഷകന് മുന്നിൽ എത്തപ്പെട്ട വിഷ്ണു-ബിബിൻ കൂട്ടുകെട്ട് സംവിധായകർ എന്ന നിലയിൽ എന്ത് അത്ഭുതമാണ് കാട്ടാൻ പോവുന്നത് എന്നൊരു മുൻവിധിയുമായാണ് "വെടിക്കെട്ട്" കാണാൻ കേറിയത്..!! എന്ത് പറയുവാൻ..?? ******* വർഷം 2015 ചിത്രം : അമർ അക്ബർ അന്തോണി പദ്മ തിയേറ്റർ എറണാകുളം കണ്ട് മറന്നു പോവേണ്ടിയിരുന്ന അമർ അക്ബർ അന്തോണി മാരുടെ കഥയുമായി വിഷ്ണുവും ബിബിനും ആൾക്കാരെ തിയേറ്ററിൽ നിറച്ചു..!! അന്നത്തെ ബ്ലോക് ബസ്റ്റർ ആയിരുന്നിട്ടും എന്തോ ആ ചിത്രം എനിക്കിഷ്ടപ്പെട്ടില്ല..!! ഇതിലെന്താ ഇത്ര ആഘോഷിക്കാൻ എന്നൊരു ഭാവത്തിലായിരുന്നു അന്ന് തിയേറ്റർ വിട്ടത്..!! "എന്നാലും ഈ പടം എങ്ങനെ ഹിറ്റ് ആയി" എന്ന് എന്നോട് തന്നെ പലതവണ ചോദിച്ചുകൊണ്ടേയിരുന്നു..!! പിന്നെ, "Not every one's cup of tea" എന്ന് സ്വയം ആശ്വസിച്ചു..!! ![](https://cdn.boolokam.com/articles/2023/02/WWWWWW.webp) ******* വർഷം 2016 ചിത്രം : കട്ടപ്പനയിലെ ഹൃതിക് റോഷൻ സെൻട്രൽ തിയേറ്റർ തൃപ്പൂണിത്തുറ.. ആർത്ത് കയ്യടിച്ചു ചിരിക്കുന്ന പിള്ളേരെ കണ്ടപ്പോ എന്റെ ആസ്വാദന നിലവാരത്തെ തീർത്തും പുച്ഛിച്ച്.., കണ്ടു മുഴുമിപ്പിക്കാൻ പറ്റാതെ തീയേറ്ററിൽ നിന്നും ഇറങ്ങി പുറത്തു വന്നിരുന്ന സിനിമ., കട്ടപ്പനയിലെ ഹൃതിക് റോഷൻ.., പിന്നീട് TV യിൽ വന്നപ്പോ പലതവണയായി കണ്ടു തീർത്തു..!! ![](https://cdn.boolokam.com/articles/2023/02/ACCCCC.jpg) ********* വർഷം 2019 ചിത്രം : ഒരു യമണ്ടൻ പ്രേമകഥ സ്ഥലം സ്വന്തം വീട് മുമ്പത്തെ രണ്ട് ചിത്രങ്ങളും സമ്മാനിച്ച മ്ലാനത ഓർമയിൽ ഉള്ളത് കൊണ്ട് തന്നെ ചിത്രം ഒരു മണ്ടൻ പ്രേമകഥയാവും എന്നു സ്വയം തീരുമാനിച്ചു തിയേറ്ററിൽ പോവാതെ വീട്ടിലിരുന്നു..!! അത് കൊണ്ട് തന്നെ ഇന്നും ആ ചിത്രം മുഴുവനും കണ്ടിട്ടില്ല..!! എന്നാൽ "കണ്ടോ നിലാ കായൽ..!!" എന്നു തുടങ്ങുന്ന പാട്ട് ഇഷ്ടമാണ് താനും..!! **** എന്തൊക്കെയോ ആയിത്തീരും ന്ന് കരുതിയിടത്ത് നിന്നും ഒന്നും ആവാൻ പോവുന്നില്ല എന്ന തിരിച്ചറിവിലേക്ക് കാലചക്രം പിന്നെയും തിരിഞ്ഞുകൊണ്ടേയിരുന്നു..!! ![](https://cdn.boolokam.com/articles/2023/02/DDQQ.jpg) ********* വർഷം 2023 ചിത്രം : വെടിക്കെട്ട് സ്ഥലം : ഷേണായീസ് തിയേറ്റർ എറണാകുളം എന്തൊക്കെയോ ആയിത്തീരും എന്ന് തീരുമാനിച്ചിട്ടുണ്ടെങ്കിൽ.., അതിന് തുനിഞ്ഞിറങ്ങിയിട്ടുണ്ടെങ്കിൽ.., നിങ്ങൾ അതായിത്തീരും എന്ന തിരിച്ചറിവോടെ തിയേറ്റർ വിട്ടിറങ്ങി..!! വിഷ്ണു.., ബിബിൻ..നിങ്ങളെ എനിക്ക് നേരിട്ട് പരിചയമില്ല..!! എന്നാൽ ഇപ്പൊ.., ഈ നിമിഷം തൊട്ട് നിങ്ങൾ ഒരു ഇൻസ്പിറേഷൻ ആണ്..!! നന്ദി..!! ![](https://cdn.boolokam.com/articles/2023/02/FQQ-1024x768.webp)ഒത്തിരി പുതുമുഖങ്ങളിലൂടെയും തീർത്തും സ്വാഭാവികമായ അവരുടെ പ്രകടനങ്ങളിലൂടെയും നിങ്ങൾ അവതരിപ്പിച്ച കറുപ്പിന്റെയും വെളുപ്പിന്റെയും രാഷ്ട്രീയത്തെ.., അതിനും മുകളിലായി നിലനിൽക്കുന്ന മനുഷ്യത്വം എന്ന സ്വത്വത്തെ.., കടിച്ചാൽ പൊട്ടാത്ത പദപ്രയോഗങ്ങളില്ലാതെ ഇതിലും ലളിതമായി അവതരിപ്പിക്കാൻ പറ്റില്ല എന്നു കാട്ടിത്തന്നതിന്.ലഹരിപദാർത്ഥങ്ങളുടെ ഉപയോഗത്തിനെതിരെയുള്ള മുന്നറിയിപ്പ് മുതൽ tail end ഇൽ കാണിച്ച ന്യൂസ് അപ്‌ഡേറ്റ്‌സ് വരെ പിടിച്ചിരുത്തിയത്തിന്. ഒപ്പമിരുന്നു ചിത്രത്തിൽ മുഴുകിയ സാധാരണക്കാരായ പ്രേക്ഷകരെ ചിരിപ്പിച്ചതിന്.., ചിന്തിപ്പിച്ചതിന്.., ഇടയ്ക്ക് കണ്ണുകൾ നനയിപ്പിച്ചതിന്..!! "ദൈവത്തിന്റെ നിറം എന്താണ്..??" നിങ്ങളുടെ ആ ചോദ്യം ഇന്നാട്ടിലെ പല കുഞ്ഞുങ്ങളുടെയും മനസ്സിൽ ഉള്ളത് തന്നെ ആവണം..!! അതിന് അവര് കണ്ടെത്തേണ്ടുന്ന ഉത്തരം അവർക്ക് കാട്ടിക്കൊടുക്കുന്നത് അവര് കാണുന്ന ലോകമാണ്..!! മഞ്ഞപ്ര - കരിങ്കോട്ട പ്രദേശങ്ങളിലെ കുഞ്ഞുങ്ങളുടെ ദൈവത്തിന് ഇനി നിറം ഒന്നേയുള്ളൂ.., നിങ്ങൾ കാട്ടിക്കൊടുത്ത "വെടിക്കെട്ട്" എന്ന ലോകം..!! വലിയൊരു തീ പോലെ പടർന്ന്.., നിങ്ങളുണ്ടാക്കിയ ലോകവും നൽകുവാനുദ്ദേശിച്ച വെടിക്കെട്ട് സന്ദേശവും മലയാള ഭാഷയും കടന്ന് പോവട്ടെ എന്നാശംസിക്കുന്നു..!! ******** ![](https://cdn.boolokam.com/articles/2023/02/4Y.jpg)"കടുക് മണി വ്യത്യാസത്തിൽ സ്റ്റിയറിങ്ങൊന്ന് അങ്ങോട്ടോ ഇങ്ങോട്ടോ മാറിയാൽ മതി ഇഞ്ചിനും ഞമ്മളും തവിട് പൊടി..!!" എന്നറിയാവുന്ന നിങ്ങൾ തന്നെ ആവണം "വെടിക്കെട്ട്" UFO ലോഡ് ചെയ്ത് പ്രിന്റ് കാണുന്ന വരേയ്ക്കും "പടച്ചോനേ.., ഇങ്ങള് കാത്തോളീ...." ന്ന് ആവർത്തിച്ചോർത്തതും..!! പടച്ചോൻ ഇങ്ങളെ കാക്കും.., for sure..!! . ഛായാഗ്രഹണം.., ഗ്രേഡിങ്.., പശ്ചാത്തല സംഗീതം.., സംയോജനം.., പാട്ടുകൾ.., composition എന്നീ മേഖലകൾ കൈകാര്യം ചെയ്തവർ തമ്മിൽ മത്സരമായിരുന്നുവോ ആവോ..!! ഇഷ്ടം തോന്നുന്ന മികച്ച team effort..!!And yes.., this is my cup of COFFEE.., Dark.., Raw.., Balanced and Delicate..!! ***** https://youtu.be/tA-s32AWhCQ ചിത്രത്തിലെ പ്രധാന രംഗങ്ങൾ ചിത്രീകരിക്കുന്നതിനിടയിൽ സംവിധായകൻ വിഷ്ണുവിന് പറ്റിയ പൊള്ളൽ ഒരു ആക്സിഡന്റ് ആയിരുന്നുവെങ്കിലും ചിത്രവുമായി ചേർന്നു നിൽക്കുന്നൊരു യാഥാർഥ്യവും കൂടിയാണത് എന്ന് മനസ്സിലാക്കുന്നു..!! ഒന്ന് ചോദിച്ചോട്ടെ..?? ജീവിതം പോലൊരു സിനിമയാണോ വെടിക്കെട്ട്..?? അതോ സിനിമ പോലൊരു ജീവിതമോ..?? കണ്ട് തീരുമാനിക്കാം..!!