---
title: "\"സൈജു കുറുപ്പ് ഈ വേഷത്തിന് യോജിച്ചതല്ല എന്നാണ് ആദ്യം തോന്നിയത്\""
date: 2022-04-27T04:11:01
draft: false
categories: ["Entertainment"]
tags: ['anthakshari movie', 'saiju kurup', 'Sanuj Suseelan']
author: "Beaumaris"
---

<strong> CAUTION : Spoilers ahead</strong>

<strong>എഴുതിയത് : Sanuj Suseelan</strong>

വേറെയേതോ പടം കാണാൻ സോണി ലിവ് തുറന്നു നോക്കിയപ്പോൾ യാദൃശ്ചികമായാണ് ജിത്തു ജോസഫ് അവതരിപ്പിക്കുന്നു എന്ന തലവാചകത്തോടെ വന്ന ഇതിന്റെ ട്രെയ്‌ലർ ആദ്യമായി കാണുന്നത്. കൗതുകമുണർത്തുന്ന ട്രെയ്‌ലർ ആയിരുന്നതുകൊണ്ട് സ്വാഭാവികമായും വളരെ പ്രതീക്ഷയോടെയാണ് ഈ സിനിമ കാണാനിരുന്നത്. എന്നാൽ നിരാശയായിരുന്നു ഫലം. മോശം സിനിമയാണോ എന്ന് ചോദിച്ചാൽ തീർത്തും മോശമല്ല, എന്നാൽ നല്ല സിനിമയാണോ എന്ന് ചോദിച്ചാൽ അതുമല്ല എന്നാണ് കണ്ടുതീർന്നപ്പോൾ

തോന്നിയത്. മനോഹരമായ, പുതുമയുള്ള ഒരു ത്രെഡ് ഇതിലുണ്ടായിരുന്നു. അതിന്റെ മേൽ ആശയക്കുഴപ്പമുണ്ടാക്കാൻ വേണ്ടി മാത്രം സൃഷ്ടിച്ച വാലും തുമ്പുമില്ലാത്ത കഥാപാത്രങ്ങളും യുക്തിയ്ക്ക് നിരക്കാത്ത കഥാസന്ദർഭങ്ങളും മേമ്പൊടിക്ക് അല്പം പൊളിറ്റിക്കൽ കറക്ട്നെസ്സും പൊളിറ്റിക്‌സും ഒക്കെ കുത്തിത്തിരുകിയതാണ് വളരെ മികച്ചൊരു സിനിമ എന്ന് വിളിക്കാൻ യോഗ്യതയുണ്ടായിരുന്ന ഈ ചിത്രം ഒരു ശരാശരി സിനിമയായി ഒതുങ്ങിയതിന് കാരണം. വെബ് സീരിസ് ആയാണ് ഈ കഥ പ്ലാൻ ചെയ്‌തിരുന്നതെന്നും പിന്നീട് അത് സിനിമയാക്കുകയായിരുന്നു എന്നും കേട്ടിരുന്നു. ഇടയ്ക്ക് റിലേ പോകുന്നത് പോലുള്ള കഥപറച്ചിൽ കാണുമ്പോൾ അത് വാസ്തവമാണെന്നു തോന്നുന്നുണ്ട്.

<img class="size-full wp-image-331280 aligncenter" src="https://cdn.boolokam.com/articles/2022/04/ffwfww.jpg" alt="" width="856" height="535" />ഈ സിനിമയിൽ കുറ്റാന്വേഷകനായ ദാസിന് ക്ലൂസ് കിട്ടുന്നതൊക്കെ അവിശ്വസനീയമായ രീതിയിലാണ്. അന്വേഷിച്ചുകൊണ്ടിരിക്കുന്ന കേസിലെ അതേ എം. ഓ. ( Modus operandi ) ഉപയോഗിച്ചിട്ടുള്ള പഴയ കേസുകളുടെ വിവരം വേണമെന്ന് ആവശ്യപ്പെടേണ്ട താമസം, കുപ്പിയിൽ നിന്ന് വന്ന ഭൂതത്തെപ്പോലെ സുധി കോപ്പ അവതരിപ്പിക്കുന്ന ഇൻസ്പെക്റ്റർ ആയിരത്തിത്തൊള്ളായിരത്തി എൺപതുകൾ മുതലുള്ള നാലഞ്ച് കേസുകൾ എടുത്തു നിരത്തുകയാണ്. അതും ഫോൺ നമ്പർ സഹിതം. ഇത്ര പെട്ടെന്ന് ഒരു ക്ലിക്കിലൂടെ അതെല്ലാം കണ്ടുപിടിക്കാൻ കേരളാ പൊലീസിന് അത്ര വലിയ ക്രൈം ഡാറ്റാബേസ് ഒക്കെ ഉണ്ടോ എന്നറിയില്ല. ചിലപ്പോ കാണുമായിരിക്കും. പല ട്വിസ്റ്റുകളിലൂടെ കറങ്ങിത്തിരിഞ്ഞ് ഒടുവിൽ അന്വേഷണം ബുള്ളറ്റിലെത്തുന്നതും വിശ്വസനീയമായ ട്രാക്കുകളിലൂടെയല്ല. വില്ലനെ സംബന്ധിച്ചിടത്തോളം ബാല്യത്തിൽ അയാളുടെ മോഹമായിരുന്ന, എന്നാൽ പിന്നീട് അവന്റെ ജീവിതത്തിലെ ഏറ്റവും വലിയ ദുരന്തത്തിന്റെ സാക്ഷിയുമാവുന്നതാണ് ആ മോട്ടോർ സൈക്കിൾ.

ആ വാഹനം സ്വന്തമാക്കുന്ന എല്ലാവരെയും അയാൾ കൊല്ലുന്നുണ്ട്. സ്വാഭാവികമായും ആ വാഹനം നശിക്കുമ്പോൾ അയാൾക്ക് സന്തോഷമുണ്ടാവേണ്ടതാണ്. എന്നാൽ ക്ലൈമാക്സിൽ സൈജു കുറുപ്പ് ആ വണ്ടി പെട്രോളൊഴിച്ചു കത്തിക്കുമ്പോൾ അയാൾ വാവിട്ടു കരയുന്നത് എന്തിനാണെന്ന് എനിക്ക് മനസ്സിലായില്ല. അതുപോലെയാണ് നയനയുടെ എപ്പിസോഡും . എസ്സ് എൻ സ്വാമിയുടെ പണ്ടത്തെ പടങ്ങളിൽ പ്രേക്ഷകനെ വെറുതെ പറ്റിക്കാൻ വേണ്ടി അവിടുന്നും ഇവിടുന്നും തുറിച്ചു നോക്കുകയും ഏറു കണ്ണിട്ടു നോക്കുകയും ഒക്കെ ചെയ്യുന്ന കുറെ കഥാപാത്രങ്ങൾ ഉണ്ടാവാറുണ്ട്. അതുപോലെയെന്തോ സംഭവമാണ് ആ പെൺകുട്ടിയും പയ്യനും ബോബൻ സാമുവലും പുകപ്പുരയിൽ തൂങ്ങി കിടക്കുന്ന കോഴികളുമൊക്കെ എന്ന് തോന്നുന്നു. പലയിടത്തും സ്പൂൺ ഫീഡിങ് ഒഴിവാക്കാൻ സംവിധായകൻ ബോധപൂർവം ശ്രമിച്ചിട്ടുണ്ട് എന്നാണ് സിനിമ കണ്ടപ്പോൾ തോന്നിയത്. അത് നല്ലതാണ്. പക്ഷെ അറിഞ്ഞും കണ്ടും വേണം അതിന്റെ പ്രയോഗമെന്നു മാത്രം.

<img class="wp-image-331281 aligncenter" src="https://cdn.boolokam.com/articles/2022/04/90995430.webp" alt="" width="969" height="727" />മുകളിൽ സൂചിപ്പിച്ച മാലിന്യങ്ങളൊക്കെ എടുത്തു മാറ്റി ബേസിക് ത്രെഡ് മാത്രം നന്നായി വികസിപ്പിച്ചിരുന്നെങ്കിൽ ശരിക്കും പേടിപ്പിക്കുന്ന, വ്യത്യസ്തമായ ഒരു ത്രില്ലറാക്കി ഈ സിനിമ മാറുമായിരുന്നു. കിഷോറിന്റെ കഥയും കുറ്റാന്വേഷണവും സമാന്തരമായി കൊണ്ട് പോയാൽ മാത്രം മതിയായിരുന്നു. നിർഭാഗ്യവശാൽ ഈ സിനിമയിൽ ആവശ്യമുള്ളതിനേക്കാൾ കൂടുതൽ ആവശ്യമില്ലാത്ത ചേരുവകളാണുള്ളത്. കിഷോറിന്റെ ഭൂതകാലം കാണിക്കുന്നിടത്ത് അയാൾ അനുഭവിച്ചിരുന്ന സാമൂഹികവും ജാതീയവുമായ വിവേചനങ്ങൾ പരാമർശിക്കുന്നതിൽ തെറ്റില്ല. കാലം മാറിയിട്ടും അതൊന്നും മാറിയിട്ടില്ല എന്ന് കാണിക്കാനാവണം പിന്നീട് ആ പോലീസുകാരുടെ കഥയിലും അത് ചേർത്തിരിക്കുന്നത്. എന്തായാലും ഒട്ടും ചേരാത്ത അതൊക്കെ നല്ലതു പോലെ കഥയിൽ മുഴച്ചു നിൽപ്പുണ്ട്. ഇപ്പോളത്തെ ട്രെൻഡ് അനുസരിച്ച് അല്പം തെറി വിളി , രാഷ്ട്രീയം, സ്ത്രീ വിമോചനം എന്നിവയൊക്കെ ചേർന്നാലാണ് മോഡേൺ സിനിമയാവുക എന്നൊരു തെറ്റിദ്ധാരണ സംവിധായകനുണ്ടായിരുന്നോ എന്ന് സംശയമുണ്ട്.

അല്ലാതെ ആ പോലീസുകാരനെക്കൊണ്ട് തെറി വിളിപ്പിച്ചിട്ട് ഈ സിനിമയിൽ പുതുതായി ഒന്നും കാണിക്കാനില്ല. പടം കാണുന്ന ബുദ്ധിജീവികളെ സുഖിപ്പിക്കാൻ വേണ്ടി ഇടതു പക്ഷം ഹൃദയ പക്ഷം ലൈനിൽ ഇൻസ്പെക്ടറേട്ടന്റെ പേര് അയാളുടെ അച്ഛൻ പണ്ടത്തെ മഹത്തായ ഒരു പുസ്തകത്തിന്റെ പേരിൽ നിന്ന് പ്രചോദനം കൊണ്ടിട്ടതാണെന്നുള്ള ഡയലോഗൊക്കെ ഒന്നാംതരം കൊസ്രാക്കൊള്ളി ആണെന്നേ പറയാനുള്ളൂ ( ജെർമനിൽ Das എന്നത് ദസ് എന്നാണ് ഉച്ചരിക്കുന്നത് എന്നാണ് എന്റെ പരിമിതമായ അറിവ് ). അതേസമയം തന്നെ ദാസിന്റെ മകളുടെ നേരെ നടക്കുന്ന ആക്രമണം, പൗൾട്രി ഫാമിലെ രംഗങ്ങൾ, ക്ലൈമാക്സിലെ നീളമുള്ള ആ സീക്വെൻസ് എന്നിവയൊക്കെ ചിത്രീകരിച്ചിരിക്കുന്നതിലെ കയ്യടക്കം സംവിധായകനിൽ നല്ല പ്രതീക്ഷയും നൽകുന്നുണ്ട്. ഈയടുത്ത കാലത്ത് വന്ന ഏറ്റവും നല്ല ഹൊറർ സിനിമയായ ഭൂതകാലത്തെ കവച്ചു വയ്ക്കാനുള്ള കഥയും കഥ സന്ദർഭങ്ങളും ഉണ്ടായിട്ടും, അതൊക്കെ നന്നായി ചിത്രീകരിച്ചിട്ടും സിനിമ പാളിപ്പോയത് ഇത്തരം അഭ്യാസങ്ങൾ കൊണ്ടാണ്.

<img class="wp-image-331282 aligncenter" src="https://cdn.boolokam.com/articles/2022/04/ngngn.webp" alt="" width="945" height="496" />അഭിനേതാക്കളെല്ലാം കൊള്ളാം. സൈജു കുറുപ്പ് ഈ വേഷത്തിന് യോജിച്ചതായില്ല എന്നാണ് ആദ്യം തോന്നിയത്. എന്നാൽ അന്താക്ഷരി കളിക്കുന്ന, സംഗീത പ്രിയനായ, തമാശ പറയുന്ന, കുടുംബസ്ഥനായ ഒരാളാണ് ആ കഥാപാത്രമെന്നത് കണക്കിലെടുക്കുമ്പോൾ സൈജുവിന്റെ കാസ്റ്റിംഗിൽ കുഴപ്പം തോന്നുന്നില്ല. മാത്രമല്ല അയാൾ വെറും ദുർബലനായ ഒരു മനുഷ്യനല്ല എന്ന് ക്ലൈമാക്സിൽ കാണിക്കുന്നത് സൈജു നന്നായി അവതരിപ്പിച്ചിട്ടുമുണ്ട്. നയനയെ അവതരിപ്പിച്ച ഇഷിതാ സിങ്, കോട്ടയം രമേഷ്, സുധി കോപ്പ, ബിനു പപ്പു എന്നിവരും കൊള്ളാം.

കിഷോറിന്റെ ബാല്യകാലം അവതരിപ്പിച്ച മൃദുൽ മുകേഷാണ് ഈ സിനിമയിലെ അതിശയം. ഒതളങ്ങ തുരുത്തിലെ വേഷത്തിലൂടെ ശ്രദ്ധേയനായ കിഷോറിനെ ഏതു വേഷവും വിശ്വസിച്ചേൽപ്പിക്കാം എന്ന് ഈ സിനിമയിലെ അവന്റെ അഭിനയം തെളിയിക്കുന്നുണ്ട്. മൃദുലിന് എല്ലാ ആശംസകളും. ഒരിടവേളയ്ക്ക് ശേഷം പ്രിയങ്കയ്ക്ക് ലഭിച്ച പ്രധാനപ്പെട്ട വേഷം അവർ ഭംഗിയായി ചെയ്തിട്ടുണ്ട്. മുതിർന്നതിന് ശേഷമുള്ള കിഷോറിന്റെ വേഷം ചെയ്തതാരാണെന്ന് പലയിടത്തും തപ്പി നോക്കിയിട്ടും കിട്ടിയില്ല. അദ്ദേഹത്തിന്റെ അഭിനയവും നന്നായിട്ടുണ്ട്.

<img class="wp-image-331283 aligncenter" src="https://cdn.boolokam.com/articles/2022/04/ffffff-1.webp" alt="" width="830" height="467" />ജിത്തു ജോസഫ് അവതരിപ്പിക്കുന്നു എന്ന് പരസ്യം ചെയ്തത് ഒരു കച്ചവടതന്ത്രം മാത്രമായിരിക്കാനാണ് സാദ്ധ്യത. അല്ലാതെ ഈ സിനിമയിൽ അദ്ദേഹത്തിന്റെ റോൾ എന്താണെന്നറിയില്ല. ചിലപ്പോ അതായിരിക്കും ഇതിൽ ഇനിയും പുറത്തുവിടാത്ത ഒരു സസ്പെൻസ്. ഹി ഹി . എന്തായാലും അതിന്റെയൊന്നും ആവശ്യമില്ലായിരുന്നു. മുകളിലത്തെ പാളിച്ചകളൊക്കെ കണ്ടില്ലെന്നു നടിച്ചാൽ ഒരു തവണ ആസ്വദിച്ച് കാണാവുന്ന സിനിമയാണ് അന്താക്ഷരി. സോണിയിലാണ് ഇത് സ്ട്രീം ചെയ്യുന്നത്. പറ്റുമെങ്കിൽ കണ്ടു നോക്കൂ.

[embed]https://youtu.be/8rqXRaYlvcQ[/embed]


!["സൈജു കുറുപ്പ് ഈ വേഷത്തിന് യോജിച്ചതല്ല എന്നാണ് ആദ്യം തോന്നിയത്"](https://cdn.boolokam.com/articles/2022/04/ffwfww.jpg)**CAUTION : Spoilers ahead** **എഴുതിയത് : Sanuj Suseelan** വേറെയേതോ പടം കാണാൻ സോണി ലിവ് തുറന്നു നോക്കിയപ്പോൾ യാദൃശ്ചികമായാണ് ജിത്തു ജോസഫ് അവതരിപ്പിക്കുന്നു എന്ന തലവാചകത്തോടെ വന്ന ഇതിന്റെ ട്രെയ്‌ലർ ആദ്യമായി കാണുന്നത്. കൗതുകമുണർത്തുന്ന ട്രെയ്‌ലർ ആയിരുന്നതുകൊണ്ട് സ്വാഭാവികമായും വളരെ പ്രതീക്ഷയോടെയാണ് ഈ സിനിമ കാണാനിരുന്നത്. എന്നാൽ നിരാശയായിരുന്നു ഫലം. മോശം സിനിമയാണോ എന്ന് ചോദിച്ചാൽ തീർത്തും മോശമല്ല, എന്നാൽ നല്ല സിനിമയാണോ എന്ന് ചോദിച്ചാൽ അതുമല്ല എന്നാണ് കണ്ടുതീർന്നപ്പോൾ തോന്നിയത്. മനോഹരമായ, പുതുമയുള്ള ഒരു ത്രെഡ് ഇതിലുണ്ടായിരുന്നു. അതിന്റെ മേൽ ആശയക്കുഴപ്പമുണ്ടാക്കാൻ വേണ്ടി മാത്രം സൃഷ്ടിച്ച വാലും തുമ്പുമില്ലാത്ത കഥാപാത്രങ്ങളും യുക്തിയ്ക്ക് നിരക്കാത്ത കഥാസന്ദർഭങ്ങളും മേമ്പൊടിക്ക് അല്പം പൊളിറ്റിക്കൽ കറക്ട്നെസ്സും പൊളിറ്റിക്‌സും ഒക്കെ കുത്തിത്തിരുകിയതാണ് വളരെ മികച്ചൊരു സിനിമ എന്ന് വിളിക്കാൻ യോഗ്യതയുണ്ടായിരുന്ന ഈ ചിത്രം ഒരു ശരാശരി സിനിമയായി ഒതുങ്ങിയതിന് കാരണം. വെബ് സീരിസ് ആയാണ് ഈ കഥ പ്ലാൻ ചെയ്‌തിരുന്നതെന്നും പിന്നീട് അത് സിനിമയാക്കുകയായിരുന്നു എന്നും കേട്ടിരുന്നു. ഇടയ്ക്ക് റിലേ പോകുന്നത് പോലുള്ള കഥപറച്ചിൽ കാണുമ്പോൾ അത് വാസ്തവമാണെന്നു തോന്നുന്നുണ്ട്. ഈ സിനിമയിൽ കുറ്റാന്വേഷകനായ ദാസിന് ക്ലൂസ് കിട്ടുന്നതൊക്കെ അവിശ്വസനീയമായ രീതിയിലാണ്. അന്വേഷിച്ചുകൊണ്ടിരിക്കുന്ന കേസിലെ അതേ എം. ഓ. ( Modus operandi ) ഉപയോഗിച്ചിട്ടുള്ള പഴയ കേസുകളുടെ വിവരം വേണമെന്ന് ആവശ്യപ്പെടേണ്ട താമസം, കുപ്പിയിൽ നിന്ന് വന്ന ഭൂതത്തെപ്പോലെ സുധി കോപ്പ അവതരിപ്പിക്കുന്ന ഇൻസ്പെക്റ്റർ ആയിരത്തിത്തൊള്ളായിരത്തി എൺപതുകൾ മുതലുള്ള നാലഞ്ച് കേസുകൾ എടുത്തു നിരത്തുകയാണ്. അതും ഫോൺ നമ്പർ സഹിതം. ഇത്ര പെട്ടെന്ന് ഒരു ക്ലിക്കിലൂടെ അതെല്ലാം കണ്ടുപിടിക്കാൻ കേരളാ പൊലീസിന് അത്ര വലിയ ക്രൈം ഡാറ്റാബേസ് ഒക്കെ ഉണ്ടോ എന്നറിയില്ല. ചിലപ്പോ കാണുമായിരിക്കും. പല ട്വിസ്റ്റുകളിലൂടെ കറങ്ങിത്തിരിഞ്ഞ് ഒടുവിൽ അന്വേഷണം ബുള്ളറ്റിലെത്തുന്നതും വിശ്വസനീയമായ ട്രാക്കുകളിലൂടെയല്ല. വില്ലനെ സംബന്ധിച്ചിടത്തോളം ബാല്യത്തിൽ അയാളുടെ മോഹമായിരുന്ന, എന്നാൽ പിന്നീട് അവന്റെ ജീവിതത്തിലെ ഏറ്റവും വലിയ ദുരന്തത്തിന്റെ സാക്ഷിയുമാവുന്നതാണ് ആ മോട്ടോർ സൈക്കിൾ. ആ വാഹനം സ്വന്തമാക്കുന്ന എല്ലാവരെയും അയാൾ കൊല്ലുന്നുണ്ട്. സ്വാഭാവികമായും ആ വാഹനം നശിക്കുമ്പോൾ അയാൾക്ക് സന്തോഷമുണ്ടാവേണ്ടതാണ്. എന്നാൽ ക്ലൈമാക്സിൽ സൈജു കുറുപ്പ് ആ വണ്ടി പെട്രോളൊഴിച്ചു കത്തിക്കുമ്പോൾ അയാൾ വാവിട്ടു കരയുന്നത് എന്തിനാണെന്ന് എനിക്ക് മനസ്സിലായില്ല. അതുപോലെയാണ് നയനയുടെ എപ്പിസോഡും . എസ്സ് എൻ സ്വാമിയുടെ പണ്ടത്തെ പടങ്ങളിൽ പ്രേക്ഷകനെ വെറുതെ പറ്റിക്കാൻ വേണ്ടി അവിടുന്നും ഇവിടുന്നും തുറിച്ചു നോക്കുകയും ഏറു കണ്ണിട്ടു നോക്കുകയും ഒക്കെ ചെയ്യുന്ന കുറെ കഥാപാത്രങ്ങൾ ഉണ്ടാവാറുണ്ട്. അതുപോലെയെന്തോ സംഭവമാണ് ആ പെൺകുട്ടിയും പയ്യനും ബോബൻ സാമുവലും പുകപ്പുരയിൽ തൂങ്ങി കിടക്കുന്ന കോഴികളുമൊക്കെ എന്ന് തോന്നുന്നു. പലയിടത്തും സ്പൂൺ ഫീഡിങ് ഒഴിവാക്കാൻ സംവിധായകൻ ബോധപൂർവം ശ്രമിച്ചിട്ടുണ്ട് എന്നാണ് സിനിമ കണ്ടപ്പോൾ തോന്നിയത്. അത് നല്ലതാണ്. പക്ഷെ അറിഞ്ഞും കണ്ടും വേണം അതിന്റെ പ്രയോഗമെന്നു മാത്രം. ![](https://cdn.boolokam.com/articles/2022/04/90995430.webp)മുകളിൽ സൂചിപ്പിച്ച മാലിന്യങ്ങളൊക്കെ എടുത്തു മാറ്റി ബേസിക് ത്രെഡ് മാത്രം നന്നായി വികസിപ്പിച്ചിരുന്നെങ്കിൽ ശരിക്കും പേടിപ്പിക്കുന്ന, വ്യത്യസ്തമായ ഒരു ത്രില്ലറാക്കി ഈ സിനിമ മാറുമായിരുന്നു. കിഷോറിന്റെ കഥയും കുറ്റാന്വേഷണവും സമാന്തരമായി കൊണ്ട് പോയാൽ മാത്രം മതിയായിരുന്നു. നിർഭാഗ്യവശാൽ ഈ സിനിമയിൽ ആവശ്യമുള്ളതിനേക്കാൾ കൂടുതൽ ആവശ്യമില്ലാത്ത ചേരുവകളാണുള്ളത്. കിഷോറിന്റെ ഭൂതകാലം കാണിക്കുന്നിടത്ത് അയാൾ അനുഭവിച്ചിരുന്ന സാമൂഹികവും ജാതീയവുമായ വിവേചനങ്ങൾ പരാമർശിക്കുന്നതിൽ തെറ്റില്ല. കാലം മാറിയിട്ടും അതൊന്നും മാറിയിട്ടില്ല എന്ന് കാണിക്കാനാവണം പിന്നീട് ആ പോലീസുകാരുടെ കഥയിലും അത് ചേർത്തിരിക്കുന്നത്. എന്തായാലും ഒട്ടും ചേരാത്ത അതൊക്കെ നല്ലതു പോലെ കഥയിൽ മുഴച്ചു നിൽപ്പുണ്ട്. ഇപ്പോളത്തെ ട്രെൻഡ് അനുസരിച്ച് അല്പം തെറി വിളി , രാഷ്ട്രീയം, സ്ത്രീ വിമോചനം എന്നിവയൊക്കെ ചേർന്നാലാണ് മോഡേൺ സിനിമയാവുക എന്നൊരു തെറ്റിദ്ധാരണ സംവിധായകനുണ്ടായിരുന്നോ എന്ന് സംശയമുണ്ട്. അല്ലാതെ ആ പോലീസുകാരനെക്കൊണ്ട് തെറി വിളിപ്പിച്ചിട്ട് ഈ സിനിമയിൽ പുതുതായി ഒന്നും കാണിക്കാനില്ല. പടം കാണുന്ന ബുദ്ധിജീവികളെ സുഖിപ്പിക്കാൻ വേണ്ടി ഇടതു പക്ഷം ഹൃദയ പക്ഷം ലൈനിൽ ഇൻസ്പെക്ടറേട്ടന്റെ പേര് അയാളുടെ അച്ഛൻ പണ്ടത്തെ മഹത്തായ ഒരു പുസ്തകത്തിന്റെ പേരിൽ നിന്ന് പ്രചോദനം കൊണ്ടിട്ടതാണെന്നുള്ള ഡയലോഗൊക്കെ ഒന്നാംതരം കൊസ്രാക്കൊള്ളി ആണെന്നേ പറയാനുള്ളൂ ( ജെർമനിൽ Das എന്നത് ദസ് എന്നാണ് ഉച്ചരിക്കുന്നത് എന്നാണ് എന്റെ പരിമിതമായ അറിവ് ). അതേസമയം തന്നെ ദാസിന്റെ മകളുടെ നേരെ നടക്കുന്ന ആക്രമണം, പൗൾട്രി ഫാമിലെ രംഗങ്ങൾ, ക്ലൈമാക്സിലെ നീളമുള്ള ആ സീക്വെൻസ് എന്നിവയൊക്കെ ചിത്രീകരിച്ചിരിക്കുന്നതിലെ കയ്യടക്കം സംവിധായകനിൽ നല്ല പ്രതീക്ഷയും നൽകുന്നുണ്ട്. ഈയടുത്ത കാലത്ത് വന്ന ഏറ്റവും നല്ല ഹൊറർ സിനിമയായ ഭൂതകാലത്തെ കവച്ചു വയ്ക്കാനുള്ള കഥയും കഥ സന്ദർഭങ്ങളും ഉണ്ടായിട്ടും, അതൊക്കെ നന്നായി ചിത്രീകരിച്ചിട്ടും സിനിമ പാളിപ്പോയത് ഇത്തരം അഭ്യാസങ്ങൾ കൊണ്ടാണ്. ![](https://cdn.boolokam.com/articles/2022/04/ngngn.webp)അഭിനേതാക്കളെല്ലാം കൊള്ളാം. സൈജു കുറുപ്പ് ഈ വേഷത്തിന് യോജിച്ചതായില്ല എന്നാണ് ആദ്യം തോന്നിയത്. എന്നാൽ അന്താക്ഷരി കളിക്കുന്ന, സംഗീത പ്രിയനായ, തമാശ പറയുന്ന, കുടുംബസ്ഥനായ ഒരാളാണ് ആ കഥാപാത്രമെന്നത് കണക്കിലെടുക്കുമ്പോൾ സൈജുവിന്റെ കാസ്റ്റിംഗിൽ കുഴപ്പം തോന്നുന്നില്ല. മാത്രമല്ല അയാൾ വെറും ദുർബലനായ ഒരു മനുഷ്യനല്ല എന്ന് ക്ലൈമാക്സിൽ കാണിക്കുന്നത് സൈജു നന്നായി അവതരിപ്പിച്ചിട്ടുമുണ്ട്. നയനയെ അവതരിപ്പിച്ച ഇഷിതാ സിങ്, കോട്ടയം രമേഷ്, സുധി കോപ്പ, ബിനു പപ്പു എന്നിവരും കൊള്ളാം. കിഷോറിന്റെ ബാല്യകാലം അവതരിപ്പിച്ച മൃദുൽ മുകേഷാണ് ഈ സിനിമയിലെ അതിശയം. ഒതളങ്ങ തുരുത്തിലെ വേഷത്തിലൂടെ ശ്രദ്ധേയനായ കിഷോറിനെ ഏതു വേഷവും വിശ്വസിച്ചേൽപ്പിക്കാം എന്ന് ഈ സിനിമയിലെ അവന്റെ അഭിനയം തെളിയിക്കുന്നുണ്ട്. മൃദുലിന് എല്ലാ ആശംസകളും. ഒരിടവേളയ്ക്ക് ശേഷം പ്രിയങ്കയ്ക്ക് ലഭിച്ച പ്രധാനപ്പെട്ട വേഷം അവർ ഭംഗിയായി ചെയ്തിട്ടുണ്ട്. മുതിർന്നതിന് ശേഷമുള്ള കിഷോറിന്റെ വേഷം ചെയ്തതാരാണെന്ന് പലയിടത്തും തപ്പി നോക്കിയിട്ടും കിട്ടിയില്ല. അദ്ദേഹത്തിന്റെ അഭിനയവും നന്നായിട്ടുണ്ട്. ![](https://cdn.boolokam.com/articles/2022/04/ffffff-1.webp)ജിത്തു ജോസഫ് അവതരിപ്പിക്കുന്നു എന്ന് പരസ്യം ചെയ്തത് ഒരു കച്ചവടതന്ത്രം മാത്രമായിരിക്കാനാണ് സാദ്ധ്യത. അല്ലാതെ ഈ സിനിമയിൽ അദ്ദേഹത്തിന്റെ റോൾ എന്താണെന്നറിയില്ല. ചിലപ്പോ അതായിരിക്കും ഇതിൽ ഇനിയും പുറത്തുവിടാത്ത ഒരു സസ്പെൻസ്. ഹി ഹി . എന്തായാലും അതിന്റെയൊന്നും ആവശ്യമില്ലായിരുന്നു. മുകളിലത്തെ പാളിച്ചകളൊക്കെ കണ്ടില്ലെന്നു നടിച്ചാൽ ഒരു തവണ ആസ്വദിച്ച് കാണാവുന്ന സിനിമയാണ് അന്താക്ഷരി. സോണിയിലാണ് ഇത് സ്ട്രീം ചെയ്യുന്നത്. പറ്റുമെങ്കിൽ കണ്ടു നോക്കൂ. [embed]https://youtu.be/8rqXRaYlvcQ[/embed]
