---
author: safwan
categories:
- Entertainment
comment_count: 0
date: 2022-05-18 10:48:50
draft: false
image: https://cdn.boolokam.com/articles/2022/05/images-26-2.jpeg
like_count: 76918
share_count: 19018
tags:
- Featured
- navya nair
title: ഒരു ലക്ഷം രൂപയിലധികം വിലവരുന്ന കളിപ്പാട്ടം ആവശ്യപ്പെട്ട മകൻ.വൈറലായി നവ്യയുടെ
  വാക്കുകൾ.
view_count: 1156803
---

രഞ്ജിത്ത് സംവിധാനം ചെയ്ത നന്ദനം എന്ന സിനിമയിലൂടെ മലയാളികളുടെ മനസ്സിൽ ഇടംനേടിയ താരമാണ് നവ്യാനായർ. ചെയ്ത കഥാപാത്രങ്ങളെല്ലാം തൻറെ ആരാധകർക്ക് എല്ലാകാലത്തും ആലോചിക്കാനും ഓർമ്മയിൽ വെക്കാനും പറ്റിയ രീതിയിലുള്ളതാണ് താരം ചെയ്തിട്ടുള്ളത്.

ഒട്ടനവധി നിരവധി മികച്ച ചിത്രങ്ങളുടെ ഭാഗമായ താരം വിവാഹത്തിന് ശേഷം സിനിമയിൽ നിന്നും വിട്ടു നിൽക്കുകയായിരുന്നു. ഈ അടുത്ത് റിലീസ് ആയ വികെ പ്രകാശ് ചിത്രം ഒരുത്തി എന്ന സിനിമയിലൂടെയാണ് താരം മലയാള സിനിമാരംഗത്തേക്ക് തിരിച്ചെത്തിയത്. വളരെ മികച്ച പ്രതികരണമാണ് സിനിമയ്ക്ക് ലഭിച്ചത്. ഇപ്പോഴിതാ താരത്തിൻ്റെ വാക്കുകളാണ് സോഷ്യൽ മീഡിയയിൽ വൈറലാകുന്നത്. ഇപ്പോഴത്തെ കാലത്ത് കുട്ടികൾക്ക് ലഭിക്കുന്ന പ്രിവിലേജ്നെക്കുറിച്ച് ആയിരുന്നു താരം ഒരു വേദിയിൽ സംസാരിച്ചത്.

  
"ഒരു ഇലക്ട്രോണിക്സ് ഷോപ്പിൽ പോയപ്പോൾ മകൻ അവിടെ ഉണ്ടായിരുന്ന ഒരു ലക്ഷം രൂപയിലധികം വിലവരുന്ന ഒരു ഉപകരണം ചൂണ്ടിക്കാണിച്ച് അത് തനിക്ക് വേണമെന്ന് ആവശ്യപ്പെട്ടു. അത് എന്തിനാണെന്ന് ചോദിച്ചപ്പോൾ അതുണ്ടെങ്കിൽ തനിക്ക് ഒരുപാട് ഗെയിമുകൾ ഡൗൺലോഡ് ചെയ്യാൻ സാധിക്കും എന്നായിരുന്നു അവർ നൽകിയ മറുപടി. ഇന്നത്തെ കാലത്തെ കുട്ടികൾക്ക് പൈസയുടെ വിലയെക്കുറിച്ച് യാതൊരുവിധ അറിവുമില്ല. അത് കിട്ടുന്ന അവസരങ്ങളെ കുറിച്ച് യാതൊരുവിധ ബോധവുമില്ല.

![](https://cdn.boolokam.com/articles/2022/05/images-26-2.jpeg)

ഞാൻ അവനോട് നിൻറെ കയ്യിലുള്ള ഗെയിമുകൾ ഡിലീറ്റ് ചെയ്ത ശേഷം പുതിയത് ഡൗൺലോഡ് ചെയ്യാൻ സാധിക്കില്ലെ എന്ന് ചോദിച്ചു. സാധിക്കും എന്ന് അവൻ പറഞ്ഞു. ചിന്തിക്കാനുള്ള ഒരു അവസരം നമ്മുടെ മക്കൾക്ക് കിട്ടുന്നില്ല, കാരണം ഒരുപാട് അവസരങ്ങളാണ് അവർക്ക് മുന്നിൽ ഇപ്പോഴുള്ളത്. പലപ്പോഴും അവനോടു ഗാന്ധിഭവൻ പോലുള്ള സ്ഥലങ്ങൾ സന്ദർശിക്കണമെന്ന് ഞാൻ പറയാറുണ്ട്. സമൂഹത്തെക്കുറിച്ചും മനുഷ്യരെക്കുറിച്ചും ഇപ്പോൾ ലഭിക്കുന്ന അവസരങ്ങളെ കുറിച്ചും പൂർണമായ ബോധത്തോടുകൂടി മാത്രമേ വളരാൻ പാടുള്ളൂ എന്ന ഉപദേശവും നൽകാറുണ്ട്."-നവ്യ പറഞ്ഞു.