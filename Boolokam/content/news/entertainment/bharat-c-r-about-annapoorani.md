---
author: Beaumaris
categories:
- Entertainment
comment_count: 0
date: 2024-01-14 16:48:53
draft: false
image: https://cdn.boolokam.com/articles/2024/01/qqdqdqdqd.webp
like_count: 115242
share_count: 22446
tags:
- Annapoorani
- Nayanthara
title: '"ഒന്നുകിൽ എല്ലാ ആചാരവും, വിശ്വാസങ്ങളേം തള്ളി പറഞ്ഞു പുരോഗമനം കാണിക്കുക അല്ലെങ്കിൽ
  ഒന്നിനേം അപമാനിക്കാതെ ഇരിക്കുക", കുറിപ്പ്'
view_count: 2006734
---

**Bharat C R** ലേഡി സൂപ്പർസ്റ്റാർ നയൻ‌താരയുടെ 75മത് ചിത്രം. സ്ത്രീയുടെ പവർ കാണിച്ചു കയ്യടി നേടിയ, നായകന്റെ പിന്തുണ ഇല്ലാതെ തന്നെ, തന്റെ കഴിവ്, ഇമേജ് കൊണ്ട് സിനിമ വിജയിപ്പിക്കാൻ കഴിയുന്ന ലേഡി സൂപ്പർ സ്റ്റാർ എന്ന പദവിയിൽ എത്തിയ താരം നയൻ‌താര.പക്ഷെ ഈ സിനിമയിൽ എന്താണ് പറയാൻ ശ്രമിച്ചത്, എന്ത് സ്ത്രീയുടെ പവർ ആണ് കാണിക്കാൻ ശ്രമിച്ചത് എന്ന് ഒട്ടും മനസിലാകുന്നില്ല. ഒരു വശത്തു അയ്യങ്കാർ കുടുംബത്തിൽ പിറന്ന നായിക. തന്റെ പിതാവ് ക്ഷേത്രത്തിൽ ഭഗവാന് നിവേദ്ധ്യം ഉണ്ടാക്കുന്നത് കണ്ടു വളർന്ന, വലിയൊരു ഷെഫ് ആകാൻ ആഗ്രഹിക്കുന്ന അതിന് വേണ്ടി സ്വന്തം ആചാരങ്ങൾ എല്ലാം ഉപേക്ഷിച്ചു, ജീവന് തുല്യം സ്നേഹിക്കുന്ന അച്ഛന്റെ വാക്കുകൾ ധിക്കരിച്ചു, അദ്ദേഹത്തെ അപമാനിക്കാവുന്നതിന്റെ പരമാവധി അപമാനിച്ചു അദ്ദേഹത്തിന്റെ ജോലിയും കളയിച്ചു സ്വന്തം ഇഷ്ടം മാത്രം നോക്കി അതിന് വേണ്ടി ഏത് അറ്റം വരേയും പോയി എന്തും ചെയുന്നു നായിക. അതിന് സപ്പോർട്ട് ചെയ്യാൻ കൂട്ട് നിൽക്കുന്ന മുത്തശ്ശി. ![](https://cdn.boolokam.com/articles/2024/01/qqdqdqdqd.webp)മറു ഭാഗത്തു നന്മമരമായ മുസ്ലിം നായകൻ. നായികയെ സപ്പോർട്ട് ചെയ്തു അവളുടെ ലക്ഷ്യത്തിലേക്ക് എത്താൻ സഹായിക്കുന്ന നന്മമരം ആയ മുസ്ലിം നായകൻ. ഒരു തെറ്റും ചെയ്യാത്ത കല്യാണം കഴിക്കാൻ അച്ഛൻ കണ്ടെത്തിയ ബ്രാഹ്മണ കഥാപാത്രം, അവനെ കല്യാണ മണ്ഡപത്തിൽ നാണം കെടുത്തി നായിക അവളുടെ ഇഷ്ടം നോക്കി പോയെങ്കിലും പിന്നെയും അവളുടെ പിറകെ അവളെ സഹായിക്കാൻ വരുന്ന ഒടുവിൽ നായിക ആട്ടി വിട്ടു അപമാനിക്കുന്ന ബ്രാഹ്മണ കഥാപാത്രം.തീർന്നില്ല.. ![](https://cdn.boolokam.com/articles/2024/01/fwfwfw.jpg)സ്വന്തം മതത്തിലെ ആചാര അനുഷ്ടാനങ്ങൾ തൻ്റെ ലക്ഷ്യത്തിന് വേണ്ടി ഉപേക്ഷിച്ച , സ്വന്തം അച്ഛനെ വരെ അതിനു അപമാനിച്ച നായിക, പാചക മത്സരത്തിൽ ബിരിയാണി ഉണ്ടാകുന്നതിനു മുൻപ് നിസ്കരിക്കുന്നു , എന്നിട്ട് ബിരിയാണി ഉണ്ടാക്കുന്നു .കാരണം പറഞ്ഞത് അവളെ ബിരിയാണി ഉണ്ടാക്കാൻ പഠിപ്പിച്ച സ്ത്രീ ബിരിയാണിയുടെ രുചിയുടെ കാരണം പറഞ്ഞത് ഈ നിസ്കാരം കൊണ്ടാണെന്നു എനിക്ക് ഒട്ടും മനസിലാകുന്നില്ല എന്തുവാ ഇത്? ![](https://cdn.boolokam.com/articles/2024/01/dqdddd-2.jpg)ഒരു മതത്തിലെ ആചാരങ്ങൾ എല്ലാം ഇല്ലാതായാൽ , അതിനെ മറികടന്നാൽ ഒന്നുമുണ്ടാകില്ല എന്ന് പറയുക എന്നാൽ മറു മതത്തിലെ ആചാരങ്ങൾ പൊക്കി പറയുക അതുപോലെ പാലിക്കുക. എന്ത് പുരോഗമനമാണ് എന്ത് സ്ത്രീ മുന്നേറ്റമാണ് ഇത്? എന്താണ് ഇവിടെ പറയാൻ ശ്രമിക്കുന്നത് എന്ന് ഒട്ടും മനസിലാകുന്നില്ല. ഒന്നുകിൽ എല്ലാ ആചാരവും, വിശ്വാസങ്ങളേം തള്ളി പറഞ്ഞു പുരോഗമനം കാണിക്കുക അല്ലെങ്കിൽ ഒന്നിനേം അപമാനിക്കാതെ ഇരിക്കുക. ![](https://cdn.boolokam.com/articles/2024/01/ddqdqq-scaled.webp)ഇത് മാത്രമല്ല ക്രിഞ്ചിന്റെ അയ്യര്കളിയാണ് പടം മുഴുവൻ. സെന്റിമെന്റൽ സീനുകൾ ഒക്കെ കാണിക്കാൻ വേണ്ടി കാട്ടിക്കൂട്ടിയത് കണ്ടാൽ ഒന്നും പറയാൻ ഇല്ല.ആകെ പോസിറ്റീവ് ആയി തോന്നിയത് തമ്മന്റെ ബിജിഎം, കാർത്തിക്ക് കുമാറിന്റെ പ്രകടനം , അച്ഛൻ വേഷം ചെയ്ത അച്യുത് കുമാറിന്റെ അഭിനയം മാത്രം. പുരോഗമനം കാണിക്കാൻ, സ്വന്തം ആഗ്രഹം നടക്കാൻ.സ്വന്തം മാതാപിതാക്കളെ അപമാനിച്ചു, സ്വന്തം വിശ്വാസങ്ങളേം ആക്ഷേപിച്ചു മറ്റ് വിശ്വാസങ്ങളെ, സ്വന്തം വിശ്വാസങ്ങളേക്കാൾ ഭക്തിയോടെ കണ്ടു പൂജ ചെയ്തു കാണിക്കുന്നത് ആണ് മാർഗ്ഗം എങ്കിൽ അതിനെ പുരോഗമനം എന്ന് പറയരുത്.