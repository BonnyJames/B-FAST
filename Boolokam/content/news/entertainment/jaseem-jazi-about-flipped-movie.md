---
author: Beaumaris
categories:
- Entertainment
comment_count: 0
date: 2023-05-17 07:19:14
draft: false
image: ''
like_count: 2544
share_count: 869
tags:
- ＦＬＩＰＰＥＤ
- FLIPPED MOVIE
- Jaseem Jazi
title: എജ്ജാതി ഫീലാണ്... ആദ്യ കാഴ്ചയിലെ പ്രണയം, അങ്ങനെയൊരു സംഗതിയില്ലേ... അതായിരിക്കണം
  ജൂലിയക്ക് ബ്രൈസിനോട് തോന്നിയത്
view_count: 53997
---

**Jaseem Jazi** എജ്ജാതി ഫീലാണ്... ആദ്യ കാഴ്ചയിലെ പ്രണയം, അങ്ങനെയൊരു സംഗതിയില്ലേ, അതായിരിക്കണം ജൂലിയക്ക് ബ്രൈസിനോട് തോന്നിയത്. എന്തായാലും നമ്മൾ കാണുമ്പോൾ മുതൽ ജൂലിയ അവന്റ പിന്നാലെയാണ്. ബാല്യത്തിൽ തുടങ്ങിയ പ്രണയം. എന്നാൽ ബ്രെയ്‌സ്‌ അന്നേ ആളൊരു ജന്റിൽമാൻ ആണ്. അവളുടെ ആ പിന്നാലെയുള്ള നടത്തത്തിലൊന്നും അവന് താല്പര്യമില്ല. അവന് ഇഷ്ട്ടവുമല്ല. കഴിവതും അവളിൽ നിന്ന് ഒഴിഞ്ഞു മാറാനാണ് അവൻ ശ്രമിക്കാറ്. എന്നാൽ അതിനനുസരിച്ചു അവനോട് കൂടുതൽ അടുക്കാനായി അവളും. മനസ്സില് ഇഷ്ട്ടമുള്ളൊരാളെ കാണുമ്പോ അടിവയറ്റില് മഞ്ഞു പെയ്യണ പോലൊരു സുഖം കിട്ടുമെന്ന് പറയാറില്ലേ ..ആ സുഖം അവൾക്ക് കിട്ടുന്നുണ്ടാവാം. അല്ലെങ്കിൽ പിന്നെ ബ്രൈസിനെ കാണുമ്പോഴെല്ലാമുള്ള അവളുടെ കണ്ണുകളിലെ തിളക്കം മറ്റെന്തിനെയാണ് സൂചിപ്പിക്കുന്നത്.? [](https://cdn.boolokam.com/articles/2023/05/WFR2R.jpg)ബാല്യവും കൗമാരവും പിന്നിട്ടു യൗവനത്തിൽ എത്തി നിൽക്കുന്ന അവരുടെ പ്രണയവും സൗഹൃദവും ഇണക്കവും പിണക്കവും എല്ലാമാണ് ഈ മൂവി.അത് മാത്രമാണോ...അല്ല..നിങ്ങളുടെ ഫീല്, ഗുഡ്ഡ് ആക്കാൻ പോന്ന മറ്റു പല സംഗതികളും ഈ കൊച്ചു ചിത്രത്തിലുണ്ട്. ഹൃദയത്തിൽ സ്പർശിക്കുന്ന മനോഹരമായ ഒരു സിനിമയാണ് flipped. മഡ്ലൈൻ കരോൾ, കെല്ലൻ മെക്ഓൾഫി എന്നിവർ പ്രധാന വേഷങ്ങൾ ചെയ്ത് 2010 ൽ പുറത്ത് വന്ന ചിത്രം. ഒരു ചുംബന രംഗം പോലുമില്ലാതെ പ്രണയവും അതിന്റെ സൗന്ദര്യവും കാഴ്ചക്കാരന് ഒരനുഭൂതിയാക്കുന്ന കിടിലനൊരു ഫീൽ ഗുഡ് മൂവി. വ്യത്യസ്തയുള്ള കഥ പറച്ചിൽ രീതിയിലാണ് ചിത്രം അവതരിപ്പിച്ചിരിക്കുന്നത്. ഒരേ സന്ദർഭങ്ങൾ തന്നെ പ്രധാന കഥാപാത്രങ്ങളായ ജൂലിയയുടെയും ബ്രൈസിന്റെയും പേഴ്സ്പെക്ടിവ് വ്യൂവിലൂടെ പ്രേക്ഷകന് മുന്നിൽ അവതരിപ്പിക്കുകയാണ് സംവിധായകൻ ചെയ്തിരിക്കുന്നത്. വ്യത്യസ്തയുള്ള ഈ അവതരണം തന്നെയാണ് നമ്മളെ കഥയിൽ പിടിച്ചിരുത്തുന്നതും. വെറുമൊരു ലൗ സ്റ്റോറി മാത്രമായി ഒതുങ്ങുന്ന ഒന്നല്ല, മറിച്ചു കഥയിൽ വരുന്ന ഓരോ കഥാപാത്രങ്ങൾക്കും അവരുടെ ഓരോ സംഭാഷണങ്ങൾക്കും തുല്യമായ പരിഗണന നൽകുന്നുണ്ട് ഈ ചിത്രം. നമ്മുടെ മനസ്സിൽ തട്ടുന്ന സംഭാഷങ്ങളാണ് എല്ലാം. സത്യം പറഞ്ഞാൽ, തീർന്നു പോവരുതേ എന്നാഗ്രഹിച്ച ചുരുക്കം ചില സിനിമകളിൽ ഒന്നാണ് ഇതും. വെറുതെ എഴുത്തിനൊരു ഭംഗി കിട്ടാൻ വേണ്ടി പറയുന്നതല്ല. സത്യമായിട്ടും പറഞ്ഞതാണ്. വല്ലാത്തൊരു ഫീലാണ് ഈ സിനിമയും അതിലെ കഥാപാത്രങ്ങളും ബാക്കിയാക്കുന്നത്. ഒറ്റവാക്കിൽ പറഞ്ഞാൽ അതിമനോഹരം .അധിക പേരും കണ്ടിട്ടുണ്ടായിരിക്കാം. കാണാത്തവരോട് ഒന്നേ പറയാനുള്ളു. എത്രയും വേഗം കാണാൻ ശ്രമിക്കുക. കണ്ടു കഴിഞ്ഞാൽ, നിങ്ങളുടെ ഫേവ് ലിസ്റ്റിൽ ഈ ചിത്രത്തിനും ഒരു സ്ഥാനമുണ്ടായിരിക്കുമെന്ന് ഉറപ്പാണ്. " How could she sit there, and laugh, and look so ...Beautiful " ＦＬＩＰＰＥＤ 2010 English Romance/Feelgood