---
title: "'കൃത്യസമയത്ത് പലിശ നൽകാത്തവരെ പാലക്കാട് വിക്ടോറിയ കോളേജ്‌ മുതൽ കോട്ടമൈതാനം വരെ ഓടിച്ചിട്ട്‌ തല്ലും' - ട്രോൾ റിവ്യൂ"
date: 2023-02-21T13:21:41
draft: false
categories: ["Entertainment"]
tags: ['Sarkaru Vaari Paata']
author: "Beaumaris"
---

<strong>Movie : Sarkaru Vaari Paata</strong>
<strong>എഴുതിയത് : Na Vas </strong>

ബാങ്കിലെ തിരിച്ചടവ് മുടങ്ങി ജപ്തിഭീഷണി നേരിട്ട സമയത്ത് സമ്പാദ്യത്തിൽ മിച്ചമുണ്ടായിരുന്ന വൺറുപ്പീ കോയിൻ എടുത്ത്‌ 'ഇതുകൊണ്ട് നീ രക്ഷപ്പെടണം മഹേഷേ, മറ്റൊന്നും ഈ പ്രത്യേക സാഹചര്യത്തിൽ നിന്നോട് പറയാനില്ല' എന്നെഴുതിയ കത്തിന് മുകളിൽ വെച്ച് പഞ്ചായത്ത് കിണറ്റിലെ കപ്പിയിൽ നിന്നെടുത്ത കയറിൽ അവന്റെ മാതാപിതാക്കൾ തൂങ്ങുകയാണ്. ഞായറാഴ്ച രാവിലെ എണീറ്റപ്പോൾ കണ്ട സങ്കടക്കാഴ്ചയിൽ മഹേഷ്‌ ഒന്ന് തേങ്ങിയത്‌ പോലുമില്ല. കാരണം ഈ മഹേഷിന് തേങ്ങൽ/വിങ്ങൽ പോലുള്ള ഭാവങ്ങൾ മുഖത്ത് വരുത്താൻ ജന്മനാ സാധിക്കില്ല.

<img class=" wp-image-384583 aligncenter" src="https://cdn.boolokam.com/articles/2023/02/fwfwwww.jpg" alt="" width="395" height="296" />തൂങ്ങിയ കയറിൽ നിന്നും ബോഡീസ് ഏറ്റുവാങ്ങിയ ദിവസം മഹേഷിന്റെ ഏഴാമത്തെ പിറന്നാളായിരുന്നു. അവരുടെ കുഴിമാടത്തിൽ മൂന്നാല് പിടി മണ്ണും വാരിയിട്ട് സ്വന്തം വീടുപേക്ഷിച്ചു ഇറങ്ങുമ്പോൾ മഹേഷ്‌ ആ വൺറുപ്പീ കോയിനിൽ മുറുകെ പിടിച്ചിട്ടുണ്ടായിരുന്നു. ശേഷം വഴിയരികിൽ കണ്ട ഒരു അമ്മച്ചിയുടെ അടുത്ത് പോയി വൺറുപ്പീടെ ടാറ്റൂ തന്റെ കഴുത്തിൽ തന്നെ അവൻ ചെയ്യിപ്പിച്ചു. അപ്പോഴാണ് എവിടെനിന്നോ വന്ന ഏതോ ഒരുത്തൻ മഹേഷിനെ ഒരു കോൺവെന്റിൽ ചേർക്കുന്നത്. മനുഷ്യത്വം, വെറും മനുഷ്യത്വം..!!

വർഷങ്ങൾ ഒരുപാട് കഴിഞ്ഞു. ഇന്നയാൾ വെറും മഹേഷല്ല; ഹാൻഡ് ലോൺ മഹേഷാണ്. മിയാമിയിൽ സായിപ്പിനും മദാമ്മക്കും പണം പലിശക്ക് കൊടുക്കലാണ് അദ്ദേഹത്തിന്റെ ഏർപ്പാട്. ആഡംബരങ്ങൾക്ക് 20%, ആരോഗ്യം-വിദ്യാഭ്യാസം എന്നിവക്ക് വെറും 5%-വുമാണ് പലിശനിരക്ക്. മനസ്സിൽ നെന്മയുള്ള നെന്മാറക്കാരന് ഇങ്ങനെയല്ലേ പറ്റൂ. പക്ഷെ കൃത്യസമയത്ത് പലിശ നൽകാത്തവരെ പാലക്കാട് വിക്ടോറിയ കോളേജ്‌ മുതൽ കോട്ടമൈതാനം വരെ ഓടിച്ചിട്ട്‌ തല്ലും. അതാണ് മഹേഷിന്റെ ഒരു പോളിസി.

<img class="size-large wp-image-384584 aligncenter" src="https://cdn.boolokam.com/articles/2023/02/dddddd-1-1024x682.jpg" alt="" width="800" height="533" />അടിയില്ലാത്ത ഒരു ചൊവ്വാഴ്ച. കലാവതിയെന്ന് പേരുള്ള പെൺകുട്ടി മഹേഷിനെ കാണാനെത്തി. എക്സാം ഫീസ് അടക്കാനുള്ള കാലാവധി കഴിഞ്ഞെന്നും അതിനുവേണ്ടി 10000 US ഡോളേർസ് തരണമെന്നും കലാവതി അപേക്ഷിക്കുന്നു. ഈടു നൽകാൻ അവളുടെ കൈവശം ഒന്നുമില്ലാഞ്ഞിട്ടും കലാവതിയോട് പ്രണയം തോന്നിയതിന്റെ പേരിൽ മാത്രം മഹേഷ്‌ അവളെ സഹായിക്കുന്നു. എന്നാൽ കലാവതി ഒരു കളിക്കാരി ആയിരുന്നു. ബെറ്റ് വെച്ച് ലുഡോ കളിച്ചും കള്ളുകുടിച്ച്‌ തുള്ളിച്ചാടിയും പണം ദുരുപയോഗം ചെയ്തിരുന്ന അവളുടെ തനിനിറം മഹേഷ്‌ തിരിച്ചറിയുന്നു. പ്രണയത്തിന് സ്റ്റോപ്പിട്ട അവൻ പണം തിരികെ ആവിശ്യപ്പെട്ടു.

അതുവരെ തുളസിക്കതിർ ആയിരുന്ന കലാവതി ഉടൻ കൊലവിളി തുടങ്ങി. ഇന്ത്യയിലുള്ള അവളുടെ അച്ഛൻ രാജേന്ദ്രനെ വിളിച്ചു കാര്യം പറയുന്നു. കടം നൽകിയവർ പണം തിരിച്ചു ചോദിച്ചാൽ തന്നെ അവരുടെ തല കൊയ്യുന്നവനാണീ രാജേന്ദ്രൻ. സ്വന്തം മകളോട് പണം തിരികെ ആവിശ്യപ്പെട്ട മഹേഷിനോട് അയാൾക്ക് കടുത്ത വെറുപ്പ് തോന്നി. രാജേന്ദ്രൻ വൈറ്റ് ഹൗസിൽ വിളിച്ചു സമ്മർദ്ദം ചെലുത്തിയതിന്റെ ഫലമായി വെറും അഞ്ചു മിനിറ്റിനുള്ളിൽ തന്നെ അമേരിക്കൻ പോലീസ് ഹെലികോപ്റ്ററിൽ എത്തി മഹേഷിന് നേർക്ക്‌ തോക്ക് ചൂണ്ടി. വെടികൊണ്ട് ചാകാൻ അല്പം താല്പര്യക്കുറവുണ്ടായിരുന്ന മഹേഷ്‌ തൽകാലം ഓടി രക്ഷപ്പെട്ടു. ഓഫീസിൽ ഇരുന്നും വീട്ടിൽ കിടന്നും മഹേഷ്‌ ആലോചിച്ചു. ഒടുവിൽ 10000 US ഡോളർ തിരിച്ചു പിടിക്കാൻ മഹേഷ്‌ ഇന്ത്യയിലേക്കുള്ള വിമാനം കയറി.

<img class="size-large wp-image-384585 aligncenter" src="https://cdn.boolokam.com/articles/2023/02/r2r-1-1024x768.jpg" alt="" width="800" height="600" />പക്ഷെ രാജേന്ദ്രൻ നയാപൈസ നൽകാൻ തയ്യാറല്ലായിരുന്നു. പണം തിരിച്ചു ചോദിച്ചത് തന്റെ നെഞ്ചിൽ വല്ലാത്ത പുകച്ചിൽ ഉണ്ടാക്കിയെന്നും അതിന് മാപ്പ് പറയാനും രാജേന്ദ്രൻ മഹേഷിനോട് പറഞ്ഞു. പൈസ മേടിച്ചിട്ടേ പോകൂന്ന് മഹേഷ്‌; തരാൻ മനസ്സില്ലെന്ന് രാജേന്ദ്രൻ. മുട്ടൻ വഴക്കായി. അങ്ങനെ അടിയും തൊഴിയുമായി നടക്കുന്നതിന്റെ ഇടയിൽ വിവിധ ബാങ്കുകളിൽ നിന്നും ലോൺ എടുത്തിട്ടുള്ള ഇന്ത്യയിലെ ജനങ്ങൾ അത്‌ തിരിച്ചടക്കാൻ കഷ്ടപ്പെടുന്ന കാര്യവും മഹേഷിന്റെ ശ്രദ്ധയിൽപ്പെട്ടു. പിന്നെ അങ്ങോട്ട് അവരെ രക്ഷിക്കാനുള്ള മഹേഷ്‌ അണ്ണന്റെ തീപാറും കളികളാണ്. കൂട്ടത്തിൽ സർക്കാരിനെ വാരിപ്പൊത്തുന്ന ജനമുന്നേറ്റത്തിന് തിരിയും കൊളുത്തുന്നു.


!['കൃത്യസമയത്ത് പലിശ നൽകാത്തവരെ പാലക്കാട് വിക്ടോറിയ കോളേജ്‌ മുതൽ കോട്ടമൈതാനം വരെ ഓടിച്ചിട്ട്‌ തല്ലും' - ട്രോൾ റിവ്യൂ](https://cdn.boolokam.com/articles/2023/02/fwfwwww.jpg)**Movie : Sarkaru Vaari Paata** **എഴുതിയത് : Na Vas** ബാങ്കിലെ തിരിച്ചടവ് മുടങ്ങി ജപ്തിഭീഷണി നേരിട്ട സമയത്ത് സമ്പാദ്യത്തിൽ മിച്ചമുണ്ടായിരുന്ന വൺറുപ്പീ കോയിൻ എടുത്ത്‌ 'ഇതുകൊണ്ട് നീ രക്ഷപ്പെടണം മഹേഷേ, മറ്റൊന്നും ഈ പ്രത്യേക സാഹചര്യത്തിൽ നിന്നോട് പറയാനില്ല' എന്നെഴുതിയ കത്തിന് മുകളിൽ വെച്ച് പഞ്ചായത്ത് കിണറ്റിലെ കപ്പിയിൽ നിന്നെടുത്ത കയറിൽ അവന്റെ മാതാപിതാക്കൾ തൂങ്ങുകയാണ്. ഞായറാഴ്ച രാവിലെ എണീറ്റപ്പോൾ കണ്ട സങ്കടക്കാഴ്ചയിൽ മഹേഷ്‌ ഒന്ന് തേങ്ങിയത്‌ പോലുമില്ല. കാരണം ഈ മഹേഷിന് തേങ്ങൽ/വിങ്ങൽ പോലുള്ള ഭാവങ്ങൾ മുഖത്ത് വരുത്താൻ ജന്മനാ സാധിക്കില്ല. തൂങ്ങിയ കയറിൽ നിന്നും ബോഡീസ് ഏറ്റുവാങ്ങിയ ദിവസം മഹേഷിന്റെ ഏഴാമത്തെ പിറന്നാളായിരുന്നു. അവരുടെ കുഴിമാടത്തിൽ മൂന്നാല് പിടി മണ്ണും വാരിയിട്ട് സ്വന്തം വീടുപേക്ഷിച്ചു ഇറങ്ങുമ്പോൾ മഹേഷ്‌ ആ വൺറുപ്പീ കോയിനിൽ മുറുകെ പിടിച്ചിട്ടുണ്ടായിരുന്നു. ശേഷം വഴിയരികിൽ കണ്ട ഒരു അമ്മച്ചിയുടെ അടുത്ത് പോയി വൺറുപ്പീടെ ടാറ്റൂ തന്റെ കഴുത്തിൽ തന്നെ അവൻ ചെയ്യിപ്പിച്ചു. അപ്പോഴാണ് എവിടെനിന്നോ വന്ന ഏതോ ഒരുത്തൻ മഹേഷിനെ ഒരു കോൺവെന്റിൽ ചേർക്കുന്നത്. മനുഷ്യത്വം, വെറും മനുഷ്യത്വം..!! വർഷങ്ങൾ ഒരുപാട് കഴിഞ്ഞു. ഇന്നയാൾ വെറും മഹേഷല്ല; ഹാൻഡ് ലോൺ മഹേഷാണ്. മിയാമിയിൽ സായിപ്പിനും മദാമ്മക്കും പണം പലിശക്ക് കൊടുക്കലാണ് അദ്ദേഹത്തിന്റെ ഏർപ്പാട്. ആഡംബരങ്ങൾക്ക് 20%, ആരോഗ്യം-വിദ്യാഭ്യാസം എന്നിവക്ക് വെറും 5%-വുമാണ് പലിശനിരക്ക്. മനസ്സിൽ നെന്മയുള്ള നെന്മാറക്കാരന് ഇങ്ങനെയല്ലേ പറ്റൂ. പക്ഷെ കൃത്യസമയത്ത് പലിശ നൽകാത്തവരെ പാലക്കാട് വിക്ടോറിയ കോളേജ്‌ മുതൽ കോട്ടമൈതാനം വരെ ഓടിച്ചിട്ട്‌ തല്ലും. അതാണ് മഹേഷിന്റെ ഒരു പോളിസി. ![](https://cdn.boolokam.com/articles/2023/02/dddddd-1-1024x682.jpg)അടിയില്ലാത്ത ഒരു ചൊവ്വാഴ്ച. കലാവതിയെന്ന് പേരുള്ള പെൺകുട്ടി മഹേഷിനെ കാണാനെത്തി. എക്സാം ഫീസ് അടക്കാനുള്ള കാലാവധി കഴിഞ്ഞെന്നും അതിനുവേണ്ടി 10000 US ഡോളേർസ് തരണമെന്നും കലാവതി അപേക്ഷിക്കുന്നു. ഈടു നൽകാൻ അവളുടെ കൈവശം ഒന്നുമില്ലാഞ്ഞിട്ടും കലാവതിയോട് പ്രണയം തോന്നിയതിന്റെ പേരിൽ മാത്രം മഹേഷ്‌ അവളെ സഹായിക്കുന്നു. എന്നാൽ കലാവതി ഒരു കളിക്കാരി ആയിരുന്നു. ബെറ്റ് വെച്ച് ലുഡോ കളിച്ചും കള്ളുകുടിച്ച്‌ തുള്ളിച്ചാടിയും പണം ദുരുപയോഗം ചെയ്തിരുന്ന അവളുടെ തനിനിറം മഹേഷ്‌ തിരിച്ചറിയുന്നു. പ്രണയത്തിന് സ്റ്റോപ്പിട്ട അവൻ പണം തിരികെ ആവിശ്യപ്പെട്ടു. അതുവരെ തുളസിക്കതിർ ആയിരുന്ന കലാവതി ഉടൻ കൊലവിളി തുടങ്ങി. ഇന്ത്യയിലുള്ള അവളുടെ അച്ഛൻ രാജേന്ദ്രനെ വിളിച്ചു കാര്യം പറയുന്നു. കടം നൽകിയവർ പണം തിരിച്ചു ചോദിച്ചാൽ തന്നെ അവരുടെ തല കൊയ്യുന്നവനാണീ രാജേന്ദ്രൻ. സ്വന്തം മകളോട് പണം തിരികെ ആവിശ്യപ്പെട്ട മഹേഷിനോട് അയാൾക്ക് കടുത്ത വെറുപ്പ് തോന്നി. രാജേന്ദ്രൻ വൈറ്റ് ഹൗസിൽ വിളിച്ചു സമ്മർദ്ദം ചെലുത്തിയതിന്റെ ഫലമായി വെറും അഞ്ചു മിനിറ്റിനുള്ളിൽ തന്നെ അമേരിക്കൻ പോലീസ് ഹെലികോപ്റ്ററിൽ എത്തി മഹേഷിന് നേർക്ക്‌ തോക്ക് ചൂണ്ടി. വെടികൊണ്ട് ചാകാൻ അല്പം താല്പര്യക്കുറവുണ്ടായിരുന്ന മഹേഷ്‌ തൽകാലം ഓടി രക്ഷപ്പെട്ടു. ഓഫീസിൽ ഇരുന്നും വീട്ടിൽ കിടന്നും മഹേഷ്‌ ആലോചിച്ചു. ഒടുവിൽ 10000 US ഡോളർ തിരിച്ചു പിടിക്കാൻ മഹേഷ്‌ ഇന്ത്യയിലേക്കുള്ള വിമാനം കയറി. ![](https://cdn.boolokam.com/articles/2023/02/r2r-1-1024x768.jpg)പക്ഷെ രാജേന്ദ്രൻ നയാപൈസ നൽകാൻ തയ്യാറല്ലായിരുന്നു. പണം തിരിച്ചു ചോദിച്ചത് തന്റെ നെഞ്ചിൽ വല്ലാത്ത പുകച്ചിൽ ഉണ്ടാക്കിയെന്നും അതിന് മാപ്പ് പറയാനും രാജേന്ദ്രൻ മഹേഷിനോട് പറഞ്ഞു. പൈസ മേടിച്ചിട്ടേ പോകൂന്ന് മഹേഷ്‌; തരാൻ മനസ്സില്ലെന്ന് രാജേന്ദ്രൻ. മുട്ടൻ വഴക്കായി. അങ്ങനെ അടിയും തൊഴിയുമായി നടക്കുന്നതിന്റെ ഇടയിൽ വിവിധ ബാങ്കുകളിൽ നിന്നും ലോൺ എടുത്തിട്ടുള്ള ഇന്ത്യയിലെ ജനങ്ങൾ അത്‌ തിരിച്ചടക്കാൻ കഷ്ടപ്പെടുന്ന കാര്യവും മഹേഷിന്റെ ശ്രദ്ധയിൽപ്പെട്ടു. പിന്നെ അങ്ങോട്ട് അവരെ രക്ഷിക്കാനുള്ള മഹേഷ്‌ അണ്ണന്റെ തീപാറും കളികളാണ്. കൂട്ടത്തിൽ സർക്കാരിനെ വാരിപ്പൊത്തുന്ന ജനമുന്നേറ്റത്തിന് തിരിയും കൊളുത്തുന്നു.
