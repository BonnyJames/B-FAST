---
title: "അങ്ങനെ വെറുതെപോയി കോബ്രയുടെ കടി വാങ്ങിച്ചു"
date: 2022-08-31T16:00:08
draft: false
categories: ["Entertainment"]
tags: ['cobra movie', 'Sanuj Suseelan']
author: "Beaumaris"
---

<strong>Sanuj Suseelan</strong>

അങ്ങനെ കോബ്രയുടെ കടി വാങ്ങിച്ചു. ഫിസിക്സ്, മാത്തമാറ്റിക്സ്, കമ്പ്യൂട്ടർ സയൻസ്,ബയോളജി തുടങ്ങി ഒരുവിധമുള്ള എല്ലാ ശാസ്ത്രങ്ങളെയും കണ്ടം തുണ്ടം കശാപ്പു ചെയ്യുന്ന ഒരു പടമാണ് കോബ്രാ. ഇതിൽ കണക്കിലും കംപ്യൂട്ടറിലും കേമനായ ഒരാൾ നടത്തുന്ന ഓപ്പറേഷനുകളുടെ പുറകിലെ ശാസ്ത്രം പറയുന്നത് കേട്ടാൽ സാക്ഷാൽ കേശവൻ മാമൻ പോലും തൂങ്ങി ചാവേണ്ടി വരും. കഥയും കണക്കാണ്. തെലുങ്കിലും തമിഴിലുമുള്ള തട്ടുപൊളിപ്പൻ സിനിമകളിൽ പല തവണ വന്നുപോയിട്ടുള്ള പുരാവസ്തുക്കളിൽ ചിലത് ചുരണ്ടിയെടുത്ത് കളറടിച്ചു വച്ചിരിക്കുകയാണ്.

<img class="wp-image-349220 aligncenter" src="https://cdn.boolokam.com/articles/2022/08/df.jpg" alt="" width="864" height="492" />അതും പോരാഞ്ഞിട്ട് ടൺ കണക്കിന് ഇമോഷൻസും പത്തു പൈസയ്ക്ക് കൊള്ളാത്ത ആക്ഷൻ രംഗങ്ങളും ഒക്കെ ചേർത്തിളക്കിയിട്ടുമുണ്ട്. എന്നാൽ പിന്നെ ഇതിൽ അഭിനയിച്ചിരിക്കുന്നവരെയെങ്കിലും കണ്ടിരിക്കാമെന്നു വച്ചാൽ നായകനായ വിക്രം, ശ്രീനിധി ഷെട്ടി തുടങ്ങി ഹിന്ദിയിലും മലയാളത്തിലും മനോഹരമായി അഭിനയിക്കുന്ന റോഷൻ മാത്യു വരെ ഏതോ പിരി പോയ മട്ടിലാണ് ഈ പടത്തിൽ അഭിനയിച്ചിരിക്കുന്നത്.

മൂന്നു മണിക്കൂറിൽ കൂടുതൽ നീളുന്ന ഈ പീഢനത്തിൽ ആകെ ഒരു ആശ്വാസം ആദ്യ പകുതിയിലെ ഒന്നോ രണ്ടോ ആക്ഷൻ സീനുകളും അതിൽ വിക്രമിന് നൽകിയിരിക്കുന്ന മേക്ക്ഓവറുമാണ്. എല്ലാ സിനിമയിലെത്തും പോലെ വിക്രം ഇതിലും മരിച്ചു പണിയെടുത്തിട്ടുണ്ട്. എന്നാൽ ആ കഥാപാത്രത്തിന് നൽകിയിരിക്കുന്ന ഭാവഹാവാദികളും അതിന്റെ ഫോമും എല്ലാം ചേർന്ന് അദ്ദേഹത്തിന്റെ അദ്ധ്വാനം വേസ്റ്റ് ആക്കി മാറ്റിയിരിക്കുന്നു. ധൂമിലെ ആമിർ ഖാനും വിക്രം തന്നെ ചെയ്ത അംബിയും അന്യനും തുടങ്ങി ഒട്ടേറെപ്പേർ ഇതിലൂടെ കയറിയിറങ്ങി പോവുന്നുണ്ട്.

<img class="wp-image-349221 aligncenter" src="https://cdn.boolokam.com/articles/2022/08/rhrh-3.jpg" alt="" width="894" height="550" />അതേ സമയം പഴയ പ്രശസ്ത ക്രിക്കറ്റ് കളിക്കാരൻ ഇർഫാൻ പത്താൻ ഒരുവിധം മെനയായി ഇതിൽ അഭിനയിച്ചിട്ടുമുണ്ട്. ഡെമോന്റെ കോളനി, ഇമായ്ക്കാ നൊടികൾ എന്നീ സിനിമകൾ ചെയ്ത അജയ് ജ്ഞാനമുത്തുവിൽ നിന്ന് ഇങ്ങനൊരു പടം സത്യം പറഞ്ഞാൽ ഞാൻ പ്രതീക്ഷിച്ചില്ല. പുള്ളിയോട് ഒരു അപേക്ഷയുണ്ട്. ദയവ് ചെയ്ത് ഇതിലെ ആ മലയാളം പാട്ട് എടുത്തു കളയണം. ഒരു പാപവും ചെയ്തിട്ടില്ലാത്ത മാമുക്കോയയെപ്പോലുള്ളവർ ഈ പടത്തിനു കിട്ടുന്ന തെറിയുടെ പങ്കൊന്നും അർഹിക്കുന്നില്ല.


![അങ്ങനെ വെറുതെപോയി കോബ്രയുടെ കടി വാങ്ങിച്ചു](https://cdn.boolokam.com/articles/2022/08/df.jpg)**Sanuj Suseelan** അങ്ങനെ കോബ്രയുടെ കടി വാങ്ങിച്ചു. ഫിസിക്സ്, മാത്തമാറ്റിക്സ്, കമ്പ്യൂട്ടർ സയൻസ്,ബയോളജി തുടങ്ങി ഒരുവിധമുള്ള എല്ലാ ശാസ്ത്രങ്ങളെയും കണ്ടം തുണ്ടം കശാപ്പു ചെയ്യുന്ന ഒരു പടമാണ് കോബ്രാ. ഇതിൽ കണക്കിലും കംപ്യൂട്ടറിലും കേമനായ ഒരാൾ നടത്തുന്ന ഓപ്പറേഷനുകളുടെ പുറകിലെ ശാസ്ത്രം പറയുന്നത് കേട്ടാൽ സാക്ഷാൽ കേശവൻ മാമൻ പോലും തൂങ്ങി ചാവേണ്ടി വരും. കഥയും കണക്കാണ്. തെലുങ്കിലും തമിഴിലുമുള്ള തട്ടുപൊളിപ്പൻ സിനിമകളിൽ പല തവണ വന്നുപോയിട്ടുള്ള പുരാവസ്തുക്കളിൽ ചിലത് ചുരണ്ടിയെടുത്ത് കളറടിച്ചു വച്ചിരിക്കുകയാണ്. അതും പോരാഞ്ഞിട്ട് ടൺ കണക്കിന് ഇമോഷൻസും പത്തു പൈസയ്ക്ക് കൊള്ളാത്ത ആക്ഷൻ രംഗങ്ങളും ഒക്കെ ചേർത്തിളക്കിയിട്ടുമുണ്ട്. എന്നാൽ പിന്നെ ഇതിൽ അഭിനയിച്ചിരിക്കുന്നവരെയെങ്കിലും കണ്ടിരിക്കാമെന്നു വച്ചാൽ നായകനായ വിക്രം, ശ്രീനിധി ഷെട്ടി തുടങ്ങി ഹിന്ദിയിലും മലയാളത്തിലും മനോഹരമായി അഭിനയിക്കുന്ന റോഷൻ മാത്യു വരെ ഏതോ പിരി പോയ മട്ടിലാണ് ഈ പടത്തിൽ അഭിനയിച്ചിരിക്കുന്നത്. മൂന്നു മണിക്കൂറിൽ കൂടുതൽ നീളുന്ന ഈ പീഢനത്തിൽ ആകെ ഒരു ആശ്വാസം ആദ്യ പകുതിയിലെ ഒന്നോ രണ്ടോ ആക്ഷൻ സീനുകളും അതിൽ വിക്രമിന് നൽകിയിരിക്കുന്ന മേക്ക്ഓവറുമാണ്. എല്ലാ സിനിമയിലെത്തും പോലെ വിക്രം ഇതിലും മരിച്ചു പണിയെടുത്തിട്ടുണ്ട്. എന്നാൽ ആ കഥാപാത്രത്തിന് നൽകിയിരിക്കുന്ന ഭാവഹാവാദികളും അതിന്റെ ഫോമും എല്ലാം ചേർന്ന് അദ്ദേഹത്തിന്റെ അദ്ധ്വാനം വേസ്റ്റ് ആക്കി മാറ്റിയിരിക്കുന്നു. ധൂമിലെ ആമിർ ഖാനും വിക്രം തന്നെ ചെയ്ത അംബിയും അന്യനും തുടങ്ങി ഒട്ടേറെപ്പേർ ഇതിലൂടെ കയറിയിറങ്ങി പോവുന്നുണ്ട്. ![](https://cdn.boolokam.com/articles/2022/08/rhrh-3.jpg)അതേ സമയം പഴയ പ്രശസ്ത ക്രിക്കറ്റ് കളിക്കാരൻ ഇർഫാൻ പത്താൻ ഒരുവിധം മെനയായി ഇതിൽ അഭിനയിച്ചിട്ടുമുണ്ട്. ഡെമോന്റെ കോളനി, ഇമായ്ക്കാ നൊടികൾ എന്നീ സിനിമകൾ ചെയ്ത അജയ് ജ്ഞാനമുത്തുവിൽ നിന്ന് ഇങ്ങനൊരു പടം സത്യം പറഞ്ഞാൽ ഞാൻ പ്രതീക്ഷിച്ചില്ല. പുള്ളിയോട് ഒരു അപേക്ഷയുണ്ട്. ദയവ് ചെയ്ത് ഇതിലെ ആ മലയാളം പാട്ട് എടുത്തു കളയണം. ഒരു പാപവും ചെയ്തിട്ടില്ലാത്ത മാമുക്കോയയെപ്പോലുള്ളവർ ഈ പടത്തിനു കിട്ടുന്ന തെറിയുടെ പങ്കൊന്നും അർഹിക്കുന്നില്ല.
