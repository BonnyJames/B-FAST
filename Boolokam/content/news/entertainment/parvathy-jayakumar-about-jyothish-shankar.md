---
author: Beaumaris
categories:
- Entertainment
comment_count: 0
date: 2022-09-02 13:09:47
draft: false
image: ''
like_count: 3208
share_count: 2509
tags:
- jyothish shankar
- Parvathy Jayakumar
title: കുമ്പളങ്ങി പഞ്ചായത്തിലെ തന്നെ ഏറ്റവും മോശം വീട് നിർമിച്ചതിന് സംസ്ഥാനപുരസ്കാരവും
  കരസ്ഥമാക്കിയിട്ടുണ്ട്
view_count: 148126
---

**Parvathy Jayakumar** ഉരുൾപൊട്ടലിനെ തുടർന്ന് സർവ്വം നഷ്ടമായി മണ്ണിനടിയിൽ പെട്ട ജീവൻ പോയവരുടെയും അവരുടെ കുടുംബത്തെയും കാണുമ്പോൾ തന്നെ നെഞ്ചിൽ ഒരു പിടച്ചിൽ ആണ് മണ്ണൊലിപ്പിന്റെ പിറ്റേന്ന് പത്രത്തിൽ അതിന്റെ അവശേഷിപ്പുകൾ സൂചിപ്പിക്കുന്ന ഫോട്ടോയും വാർത്തയും കാണുമ്പോൾ മനസ്സ് എന്തെന്നില്ലാതെ പിടയാറുണ്ട്.. അത്തരമൊരു ഉരുൾപൊട്ടലും മണ്ണിടിച്ചിലും അതിനടിയിൽ പെട്ടുപോയി ജീവനു വേണ്ടി യാചിക്കുന്ന അനിക്കുട്ടൻ എന്ന യുവാവിന്റെ കഥ പറയുന്ന സിനിമയാണ് മലയൻകുഞ്ഞ്, മണ്ണിടിച്ചിലും അതിന്റെ ഭീകരതയും അവശിഷ്ടങ്ങളും ദുരന്തമുഖത്ത് നിന്ന് നോക്കിക്കാണാൻ ആ സിനിമയേ സഹായിച്ചിരിക്കുന്നത് ജ്യോതിഷ് ശങ്കർ എന്ന കലാസംവിധായകൻ ആണ്,അദ്ദേഹത്തിന്റെ കീഴിൽ നൂറോളം പേര് ഒത്തു ശ്രമിച്ചപ്പോൾ ആ സെറ്റിന്റെ നിർമ്മാണം പൂർത്തിയാക്കാൻ ഒന്നര മാസമെടുത്തു, സെറ്റിൽ നാല് ഭാഗങ്ങൾ ഉണ്ടായിരുന്നു. 40 അടി ആഴമുള്ള മൂന്ന് ടാങ്കുകൾ ഉണ്ടാക്കി ഈ ടാങ്കുകൾക്കുള്ളിൽ ഗുഹകളുള്ള കിണർ, ഭൂഗർഭ ജല പൈപ്പുകൾ, നവജാതശിശു കുടുങ്ങിക്കിടക്കുന്ന ഭാഗം, പാറകൾ,സസ്യങ്ങളുടെ വേരുകൾ,മൃഗങ്ങളുടെയും പക്ഷികളുടെയും ജഡം, കൂടാതെ ഉരുൾപൊട്ടലിൽ തകർന്നുവീണ ഉപരിതലത്തിലെ വിവിധ വസ്തുക്കളും,തകർന്ന ഒരു ജീപ്പ് വരെ സജ്ജീകരിച്ചിരിക്കുന്നത് കൊച്ചിയിലെ ഒരു സ്റ്റുഡിയോ ഫ്ലോറിലാണ്,24 ദിവസം കൊണ്ടാണ് ചിത്രീകരണം പൂർത്തിയാക്കിയിരിക്കുന്നത്.. വളരെ സൂക്ഷ്മമായ കാര്യങ്ങൾ പോലും നിരീക്ഷിച്ചു,ഒരുപോലെ ക്യാമറ കണ്ണിനെയും പ്രേക്ഷകരെയും സിനിമ തീരും വരെ വിശ്വസിപ്പിക്കാൻ ജ്യോതിഷ് ശങ്കറിനും അദ്ദേഹത്തിന്റെ ടീമിനും സാധിക്കാറുണ്ട് എന്നതാണ് വാസ്തവം,അത്രയും റിയലിസ്റ്റിക് ആയി കൃത്രിമത്വം തോന്നിക്കാത്ത വിധം ആണ് ചിത്രങ്ങൾ ചെയ്തു വെച്ചിരിക്കുന്നത്,ഒരിക്കൽ കുമ്പളങ്ങി പഞ്ചായത്തിലെ തന്നെ ഏറ്റവും മോശം വീട് നിർമിച്ചതിന് സംസ്ഥാനപുരസ്കാരവും കരസ്ഥമാക്കിയിട്ടുണ്ട്.. ഈയടുത്ത് റിലീസായ ന്നാ താൻ കേസ് സിനിമയിലെ നാം കണ്ട കെട്ടിടങ്ങളും കോടതി പരിസരവും ഒക്കെ ഇദ്ദേഹത്തിന്റെ സൃഷ്ടിയാണ്, അതുപോലെതന്നെ 'തൊണ്ടിമുതലും ദൃക്സാക്ഷിയും', 'കാർബൺ', 'ജോസഫ്', 'ലോർഡ് ലിവിങ്സ്റ്റൺ 7000 കണ്ടി', 'ആർക്കറിയാം' എന്ന സിനിമയിലൊക്കെ ഈ കലാകാരന്റെ കഴിവ്തിരിച്ചറിഞ്ഞതാണ്,ജ്യോതിഷ് ശങ്കർ എന്ന കലാകാരനും അദ്ദേഹത്തിന് ടീമിനും ഇരിക്കട്ടെ നൂറായിരം കയ്യടികൾ...