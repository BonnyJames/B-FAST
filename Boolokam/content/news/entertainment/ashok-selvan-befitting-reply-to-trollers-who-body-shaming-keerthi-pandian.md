---
author: Beaumaris
categories:
- Entertainment
comment_count: 0
date: 2023-09-18 07:18:55
draft: false
image: https://cdn.boolokam.com/articles/2023/09/QDQDQ.jpg
like_count: 92378
share_count: 26173
tags:
- ashok selvan
- keerthi pandian
- tamil movies
title: ഭാര്യയെ പരിഹസിക്കുന്നവർക്കു ഉചിതമായ മറുപടി നൽകി അശോക് സെൽവൻ
view_count: 1398031
---

തമിഴ് സിനിമയിലെ പ്രശസ്ത നടനാണ് അശോക് സെൽവൻ . C. V. കുമാറിന്റെ പ്രൊഡക്ഷൻസ് ആയ പിസ്സ 2 : ദി വില്ല (2013), തെകിടി (2014) എന്നീ ചിത്രങ്ങളിലെ പ്രകടനത്തിന് നിരൂപക പ്രശംസ നേടുന്നതിന് മുമ്പ് അദ്ദേഹം സൂദു കവ്വും (2013) എന്ന ചിത്രത്തിലെ പ്രധാന കഥാപാത്രങ്ങളിൽ ഒന്നായി അഭിനയിച്ചു. അദ്ദേഹത്തിന്റെ സമീപകാല ബ്ലോക്ക്ബസ്റ്റർ ഓ മൈ കടവുളേ (2020) ആണ്. മരക്കാർ അറബിക്കടലിന്റെ സിംഹം എന്ന ചിത്രത്തിലൂടെ അദ്ദേഹം മലയാളത്തിലും അരങ്ങേറി. അച്ചുതൻ മങ്ങാട്ടച്ചൻ എന്ന വേഷത്തിലാണ് താരം മരയ്ക്കാറിൽ അഭിനയിച്ചത്. ബ്ലൂ സ്റ്റാർ ആണ് അദ്ദേഹത്തിന്റെ അടുത്ത വരാനിരിക്കുന്ന ചിത്രം. പ.രഞ്ജിത്ത് നിർമ്മിക്കുന്ന ഈ ചിത്രം അശോക് സെൽവന്റെ ജീവിതത്തിലെ മറക്കാനാവാത്ത ചിത്രമായി മാറി. കാരണം ഈ സിനിമയിൽ അഭിനയിച്ചപ്പോഴാണ് താരം പ്രണയത്തിലായത്. ബ്ലൂ സ്റ്റാറിലെ സഹനടിയായ കീർത്തി പാണ്ഡ്യനുമായി അശോക് സെൽവൻ പ്രണയത്തിലാകുകയും ദിവസങ്ങൾക്ക് മുമ്പ് വീട്ടുകാരുടെ സാന്നിധ്യത്തിൽ ലളിതമായി ഇരുവരുടെയും വിവാഹം നടക്കുകയും ചെയ്തു . ![](https://cdn.boolokam.com/articles/2023/09/QDQDQ.jpg)തിരുനെൽവേലിയിലെ ഇട്ടേരി ഗ്രാമത്തിൽ കീർത്തി പാണ്ഡ്യന്റെ പിതാവും നടനുമായ അരുൺ പാണ്ഡ്യന്റെ ഉടമസ്ഥതയിലുള്ള ഫാം ഹൗസിലാണ് അശോക് സെൽവനും കീർത്തി പാണ്ഡ്യനും വിവാഹിതരായത്. വിവാഹത്തിന് ശേഷം അശോക് സെൽവൻ - കീർത്തി പാണ്ഡ്യൻ തങ്ങളുടെ വിവാഹ ഫോട്ടോകൾ ഇൻസ്റ്റാഗ്രാമിൽ പോസ്റ്റ് ചെയ്തു. ഫോട്ടോ കണ്ട് ദമ്പതികൾക്കു ആശംസകളുമായി അനവധിപേർ എത്തിയപ്പോൾ മറുവശത്ത് നിരവധി പേർ കീർത്തി പാണ്ഡ്യനെ കളിയാക്കി. ![](https://cdn.boolokam.com/articles/2023/09/FWWFW.jpg)പണത്തോടുള്ള മോഹം കൊണ്ടാണ് അശോക് സെൽവൻ കീർത്തി പാണ്ഡ്യനെ വിവാഹം കഴിച്ചതെന്ന് ചിലർ പറഞ്ഞു, ലോകത്ത് മറ്റൊരു പെൺകുട്ടിയും ഇല്ലെന്ന മട്ടിൽ വിവാഹം കഴിക്കാൻ അദ്ദേഹം ഇത്രയും ദൂരം പോയെന്നും ചിലർ പറഞ്ഞു. ഇതിൽ ഞെട്ടിക്കുന്ന കാര്യം കീർത്തി പാണ്ഡ്യനെ കളിയാക്കിയവരിൽ ഭൂരിഭാഗവും സ്ത്രീകളായിരുന്നു എന്നതാണ്. ![](https://cdn.boolokam.com/articles/2023/09/DD-5-4.jpg)ഭാര്യയെ ഇങ്ങനെ പരിഹസിക്കാൻ അനുവദിക്കരുതെന്ന് തീരുമാനിച്ച അശോക് സെൽവൻ തനിക്കൊപ്പമുള്ള ഫോട്ടോഷൂട്ടിന്റെ ഫോട്ടോകൾ പോസ്റ്റ് ചെയ്ത് 'ഞാൻ ലോകത്തിലെ ഏറ്റവും സുന്ദരിയായ സ്ത്രീക്കൊപ്പം' എന്ന അടിക്കുറിപ്പും നൽകി. കീർത്തി പാണ്ഡ്യനെ കളിയാക്കിയവർക്ക് തിരിച്ച് മറുപടി കൊടുക്കാനാണ് അശോക് സെൽവന്റെ ഈ പോസ്റ്റ്. ![](https://cdn.boolokam.com/articles/2023/09/333-1.jpg) ![](https://cdn.boolokam.com/articles/2023/09/FFFFF-5.jpg) **