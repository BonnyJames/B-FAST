---
title: "ഹൊറർ സിനിമകളുടെ ആരാധകർക്ക്, തീർച്ചയായും കാണാം"
date: 2023-05-14T09:38:58
draft: false
categories: ["Entertainment"]
tags: ['vichithram movie']
author: "Beaumaris"
---

<strong>വിചിത്രം </strong>
<strong>(Malayalam | India | 2022)</strong>

<strong>Felix Joseph</strong>

പേര് കേട്ടൊരു ഫുട്ബോൾ പ്ളേയർ ആയിരുന്ന പോളേട്ടന്റെ കുടുംബം പുള്ളിയുടെ മരണത്തോടെ വാടക വീടുകളിൽ മാറി താമസിക്കുന്ന നിലയിലായി. അഞ്ചാൺമക്കൾ ഉണ്ടായിട്ടൊരു ഗുണവും ജാസ്മിന് (ജോളി ചിറയത് ) ഇത് വരെയില്ല. പോളേട്ടന്റെ കൂടെ ഇറങ്ങിപ്പോയ അന്ന് പുത്തൻകൂർ എന്ന പ്രമാണി തറവാട്ടുകാരുമായുള്ള ബന്ധം ജാസ്മിനു ഉപേക്ഷിക്കേണ്ടി വന്നിരുന്നു: ഇപ്പോഴും ആങ്ങള അലക്സാണ്ടർ (ലാൽ ) ആ വലിയ ബംഗ്ലാവിൽ താമസിക്കുന്നുണ്ട് എന്നതൊഴിച്ചാൽ, ജാസ്മിന് മാത്രമല്ല നാട്ടുകാർക്ക് പോലും ആ ബംഗ്ലാവിനെ കുറിച്ച് കാര്യമായി ഒന്നുമറിയില്ല എന്ന് വേണം പറയാൻ. ആകെ അവിടെ പണിക്ക് കയറുന്ന ചാണ്ടി പറഞ്ഞു കേൾക്കുന്ന കഥകളിൽ, ആത്മഹത്യ ചെയ്ത അലക്സാണ്ടറിന്റെ മകൾ മാർത്ത (കനി കുസൃതി ) ഇന്നും അവിടെ അലഞ്ഞു തിരിയുന്നുണ്ട് എന്ന് മാത്രം നാട്ടിൽ സംസാരം ഉണ്ട്.

ഇരട്ടകളും പിന്നെ മൂത്ത ഒരുത്തനെയും ഒഴിച്ചാൽ, ജാക്സൺ (ഷൈൻ ടോം ) അപ്പുറത്തെ പറമ്പിൽ കിടക്കുന്ന അടയ്ക്ക മുതൽ, നാസയുടെ ഇറിഡിയം വരെ വിൽപ്പനയ്ക്ക് വെക്കാൻ നോക്കി നടക്കുമ്പോ, ജോയ്ണർ (ബാലു ) ആകട്ടെ കുറച്ചു കോഴിത്തരവും ഡാൻസും ട്രൂപ്പുമായി ഊരു ചുറ്റുന്നു. അമ്മയുടെ ബർത്ത് ഡേ ആഘോഷിച്ചത് അല്പം കൈവിട്ടു പോയതിന്റെ ഭാഗമായി ഇപ്പോൾ താമസിക്കുന്ന വാടകവീട്ടിൽ നിന്ന് ഇവർക്ക് ഇറങ്ങിക്കൊടുക്കേണ്ട ഒരു സാഹചര്യം ഉണ്ടാകുന്നു. ഏതാണ്ട് അതേ സമയത്ത് അലക്സാണ്ടർ മരണപ്പെട്ട നിലയിൽ കാണപ്പെടുന്നു. വീട് അനാഥമായി കിടക്കണ്ടാ എന്നോർത്ത് കുഞ്ഞാങ്ങളമാരായിരുന്ന പോളിയും ഫിലിപ്പും കൂടി ചേച്ചിയായ ജാസ്മിനെയും കുടുംബത്തെയും അവിടേക്ക് മാറ്റി താമസിപ്പിക്കുന്നു. അനാഥമായ ഒരു ബെൻസും, ക്രൗര്യം നിറഞ്ഞ ഒരു പട്ടിയും, ഓമനത്തമുള്ള രണ്ടു മുയലുകളും കൂടി പിന്നെ അങ്ങോട്ട് കാണിച്ചുകൂട്ടുന്ന പ്രേത സാന്നിധ്യം എന്ന് തോന്നിപ്പിക്കുന്ന പ്രവർത്തികളാണ് ഈ പടം.

<a href="https://cdn.boolokam.com/articles/2023/05/egw4yy.webp"><img class="size-large wp-image-395448 aligncenter" src="https://cdn.boolokam.com/articles/2023/05/egw4yy-1024x768.webp" alt="" width="800" height="600" /></a>അച്ചു വിജയൻ എന്ന സംവിധായകൻ, സ്വന്തം കാശ് മുടക്കി എടുത്ത പടം, അയാൾ തന്നെ എഡിറ്റ്‌ ചെയ്തിരിക്കുന്നു . നിഖിൽ രവീന്ദ്രന്റെ സ്ക്രിപ്റ്റിലുള്ള അയാളുടെ കോൺഫിഡൻസ് തീർച്ചയായും സമ്മതിക്കണം. അർജുൻ എന്ന അധികം കേട്ടിട്ടില്ലാത്ത DOP, പക്ഷെ ക്യാമറാ വർക്ക് മനോഹരം. സൗണ്ട് എൻജിനീയറിങ് രണ്ടുപേരും പൊളിച്ചു. അങ്ങനെ പറയുകയാണെങ്കിൽ പല മേഖലകളിലും മനോഹരമായ സിനിമ. തീർച്ചയായിട്ടും ഒന്ന് കണ്ടിരിക്കാനുള്ളത് ഉണ്ട്. ഹൊറർ സിനിമകളുടെ ആരാധകർക്ക്, തീർച്ചയായും കാണാം. പടം അവസാനിക്കുന്ന 10 മിനിറ്റിൽ, പറഞ്ഞു വെക്കുന്ന കഥ ഇതുവരെ കൊണ്ടുവന്ന സസ്പെൻസിനെ വീക്ക്‌ ആക്കി കളയുന്നു എന്നാണ് എനിക്ക് തോന്നിയത്. സാമൂഹിക പ്രാധാന്യമുള്ള വിഷയമാണ് അവതരിപ്പിക്കാൻ ശ്രമിച്ചതെങ്കിലും,ആര് ആരുടെ പ്രേതത്തെ എവിടെ കാണുന്ന കാര്യമാണ് പറയുന്നത് എന്ന് കണ്ടുകൊണ്ടിരിക്കുന്നവൻ സ്വയം ചോദിച്ചു പോകുന്ന അവസ്ഥ. പക്ഷേ കഥ മനോഹരമായിരുന്നു - ഒരല്പം കൂടി സമയം എടുത്തോ, വേറൊരാളെക്കൊണ്ട് സ്ക്രീൻ പ്ലെ എഴുതിപ്പിച്ചോ, അല്ലെങ്കിൽ ഒരുപക്ഷേ വേറൊരാൾ എഡിറ്റ് ചെയ്തിരുന്നെങ്കിലും ഇതിലും നല്ല ഔട്ട് കണ്ടേക്കാം എന്ന് തോന്നുന്നു.

ഭൂതകാലം, ആവാസവ്യൂഹം, ഇരുൾ ഇങ്ങനെ ഉള്ള ജോണറിൽ ആവണം പ്ലെസ് ചെയ്യാൻ ശ്രമിച്ചത്. അതിനുള്ള കാമ്പ് ഉണ്ടായിരുന്നു, പക്ഷെ, എവിടെയോ എന്തോ ഒരു കുറവ് വന്നു ???? Felix Josephപടം തീയറ്ററിൽ വിജയിച്ചോ? അറിയില്ല.


![ഹൊറർ സിനിമകളുടെ ആരാധകർക്ക്, തീർച്ചയായും കാണാം](https://cdn.boolokam.com/articles/2023/05/egw4yy-1024x768.webp)**വിചിത്രം** **(Malayalam | India | 2022)** **Felix Joseph** പേര് കേട്ടൊരു ഫുട്ബോൾ പ്ളേയർ ആയിരുന്ന പോളേട്ടന്റെ കുടുംബം പുള്ളിയുടെ മരണത്തോടെ വാടക വീടുകളിൽ മാറി താമസിക്കുന്ന നിലയിലായി. അഞ്ചാൺമക്കൾ ഉണ്ടായിട്ടൊരു ഗുണവും ജാസ്മിന് (ജോളി ചിറയത് ) ഇത് വരെയില്ല. പോളേട്ടന്റെ കൂടെ ഇറങ്ങിപ്പോയ അന്ന് പുത്തൻകൂർ എന്ന പ്രമാണി തറവാട്ടുകാരുമായുള്ള ബന്ധം ജാസ്മിനു ഉപേക്ഷിക്കേണ്ടി വന്നിരുന്നു: ഇപ്പോഴും ആങ്ങള അലക്സാണ്ടർ (ലാൽ ) ആ വലിയ ബംഗ്ലാവിൽ താമസിക്കുന്നുണ്ട് എന്നതൊഴിച്ചാൽ, ജാസ്മിന് മാത്രമല്ല നാട്ടുകാർക്ക് പോലും ആ ബംഗ്ലാവിനെ കുറിച്ച് കാര്യമായി ഒന്നുമറിയില്ല എന്ന് വേണം പറയാൻ. ആകെ അവിടെ പണിക്ക് കയറുന്ന ചാണ്ടി പറഞ്ഞു കേൾക്കുന്ന കഥകളിൽ, ആത്മഹത്യ ചെയ്ത അലക്സാണ്ടറിന്റെ മകൾ മാർത്ത (കനി കുസൃതി ) ഇന്നും അവിടെ അലഞ്ഞു തിരിയുന്നുണ്ട് എന്ന് മാത്രം നാട്ടിൽ സംസാരം ഉണ്ട്. ഇരട്ടകളും പിന്നെ മൂത്ത ഒരുത്തനെയും ഒഴിച്ചാൽ, ജാക്സൺ (ഷൈൻ ടോം ) അപ്പുറത്തെ പറമ്പിൽ കിടക്കുന്ന അടയ്ക്ക മുതൽ, നാസയുടെ ഇറിഡിയം വരെ വിൽപ്പനയ്ക്ക് വെക്കാൻ നോക്കി നടക്കുമ്പോ, ജോയ്ണർ (ബാലു ) ആകട്ടെ കുറച്ചു കോഴിത്തരവും ഡാൻസും ട്രൂപ്പുമായി ഊരു ചുറ്റുന്നു. അമ്മയുടെ ബർത്ത് ഡേ ആഘോഷിച്ചത് അല്പം കൈവിട്ടു പോയതിന്റെ ഭാഗമായി ഇപ്പോൾ താമസിക്കുന്ന വാടകവീട്ടിൽ നിന്ന് ഇവർക്ക് ഇറങ്ങിക്കൊടുക്കേണ്ട ഒരു സാഹചര്യം ഉണ്ടാകുന്നു. ഏതാണ്ട് അതേ സമയത്ത് അലക്സാണ്ടർ മരണപ്പെട്ട നിലയിൽ കാണപ്പെടുന്നു. വീട് അനാഥമായി കിടക്കണ്ടാ എന്നോർത്ത് കുഞ്ഞാങ്ങളമാരായിരുന്ന പോളിയും ഫിലിപ്പും കൂടി ചേച്ചിയായ ജാസ്മിനെയും കുടുംബത്തെയും അവിടേക്ക് മാറ്റി താമസിപ്പിക്കുന്നു. അനാഥമായ ഒരു ബെൻസും, ക്രൗര്യം നിറഞ്ഞ ഒരു പട്ടിയും, ഓമനത്തമുള്ള രണ്ടു മുയലുകളും കൂടി പിന്നെ അങ്ങോട്ട് കാണിച്ചുകൂട്ടുന്ന പ്രേത സാന്നിധ്യം എന്ന് തോന്നിപ്പിക്കുന്ന പ്രവർത്തികളാണ് ഈ പടം. [](https://cdn.boolokam.com/articles/2023/05/egw4yy.webp)അച്ചു വിജയൻ എന്ന സംവിധായകൻ, സ്വന്തം കാശ് മുടക്കി എടുത്ത പടം, അയാൾ തന്നെ എഡിറ്റ്‌ ചെയ്തിരിക്കുന്നു . നിഖിൽ രവീന്ദ്രന്റെ സ്ക്രിപ്റ്റിലുള്ള അയാളുടെ കോൺഫിഡൻസ് തീർച്ചയായും സമ്മതിക്കണം. അർജുൻ എന്ന അധികം കേട്ടിട്ടില്ലാത്ത DOP, പക്ഷെ ക്യാമറാ വർക്ക് മനോഹരം. സൗണ്ട് എൻജിനീയറിങ് രണ്ടുപേരും പൊളിച്ചു. അങ്ങനെ പറയുകയാണെങ്കിൽ പല മേഖലകളിലും മനോഹരമായ സിനിമ. തീർച്ചയായിട്ടും ഒന്ന് കണ്ടിരിക്കാനുള്ളത് ഉണ്ട്. ഹൊറർ സിനിമകളുടെ ആരാധകർക്ക്, തീർച്ചയായും കാണാം. പടം അവസാനിക്കുന്ന 10 മിനിറ്റിൽ, പറഞ്ഞു വെക്കുന്ന കഥ ഇതുവരെ കൊണ്ടുവന്ന സസ്പെൻസിനെ വീക്ക്‌ ആക്കി കളയുന്നു എന്നാണ് എനിക്ക് തോന്നിയത്. സാമൂഹിക പ്രാധാന്യമുള്ള വിഷയമാണ് അവതരിപ്പിക്കാൻ ശ്രമിച്ചതെങ്കിലും,ആര് ആരുടെ പ്രേതത്തെ എവിടെ കാണുന്ന കാര്യമാണ് പറയുന്നത് എന്ന് കണ്ടുകൊണ്ടിരിക്കുന്നവൻ സ്വയം ചോദിച്ചു പോകുന്ന അവസ്ഥ. പക്ഷേ കഥ മനോഹരമായിരുന്നു - ഒരല്പം കൂടി സമയം എടുത്തോ, വേറൊരാളെക്കൊണ്ട് സ്ക്രീൻ പ്ലെ എഴുതിപ്പിച്ചോ, അല്ലെങ്കിൽ ഒരുപക്ഷേ വേറൊരാൾ എഡിറ്റ് ചെയ്തിരുന്നെങ്കിലും ഇതിലും നല്ല ഔട്ട് കണ്ടേക്കാം എന്ന് തോന്നുന്നു. ഭൂതകാലം, ആവാസവ്യൂഹം, ഇരുൾ ഇങ്ങനെ ഉള്ള ജോണറിൽ ആവണം പ്ലെസ് ചെയ്യാൻ ശ്രമിച്ചത്. അതിനുള്ള കാമ്പ് ഉണ്ടായിരുന്നു, പക്ഷെ, എവിടെയോ എന്തോ ഒരു കുറവ് വന്നു ???? Felix Josephപടം തീയറ്ററിൽ വിജയിച്ചോ? അറിയില്ല.
