---
author: Beaumaris
categories:
- Entertainment
comment_count: 0
date: 2022-08-13 07:50:39
draft: false
image: ''
like_count: 67451
share_count: 13704
tags:
- Dual personality
- mannarathodi jayakrishnan
- mohanlal
- padmarajan
title: നാഗവല്ലിയുടെ ദ്വന്ദ്വവ്യക്തിത്വം ഒരു രോഗമാണെങ്കിൽ ജയകൃഷ്ണന്റേത് ഒരു സ്വഭാവമാണ്
view_count: 1720736
---

**Sandeep Sadasivan Mannarathodi** ഒളിഞ്ഞും തെളിഞ്ഞുമുള്ള ഒരു മറ എല്ലാ മലയാളി പുരുഷന്മാരിലുമുണ്ട്. ആ മലയാളി പുരുഷന്മാരുടെ എല്ലാം തല തൊട്ടപ്പനാണ് മണ്ണാറത്തോടി ജയകൃഷ്ണൻ എന്ന മലയാളി യുവാവ്. മണിച്ചിത്രത്താഴ് സിനിമയിൽ നകുലനോട് ഡോക്ടർ സണ്ണി പറയുന്ന ആ ദ്വന്ദ്വ വ്യക്തിത്വം (Dual personality ) ഒരു രോഗമാണെങ്കിൽ ഇവിടെ അതൊരു രോഗമല്ലാതെ ബോധമനസ്സിൽ തന്നെ പൂർണ്ണ ബോധപൂർവ്വം ചെയ്യുന്ന പ്രക്രിയയാണ്. അയാളുടെ ദ്വയ വ്യക്തിത്യം. ആ ദ്വന്ദ്വ വ്യക്തിത്വം ഇവിടെ എല്ലാ പുരുഷന്മാരിലും കാണാം. വീട്ടിൽ ഒരു സ്വഭാവം, എന്നാൽ യാതൊരു ബന്ധനങ്ങളുമില്ലാത്ത സുഹൃത്ബന്ധങ്ങൾകിടയിലേക്ക് വരുമ്പോൾ മറ്റൊരാളായി തീരുന്ന മണ്ണാറത്തോടി ജയകൃഷ്ണൻ. ഇതൊരു സാങ്കൽപിക കഥാപാത്രമല്ല, മറിച്ച് ഒരു റിയൽ ലൈഫ് ക്യാരക്ടർ ആണെന്ന ഉള്ള സത്യം അറിയുന്നിടത്താണ് കൗതുകം ഏറി വരുന്നതും.പുതിയേടത്ത് ഉണ്ണിമേനോൻ എന്ന തൃശൂർകാരൻ മനുഷ്യൻ 60കളുടെ മധ്യത്തിൽ തൃശ്ശൂർ പട്ടണത്തിൽ കിടന്നു കാട്ടി കൂട്ടിയ വിക്രിയകൾ ചില്ലറയല്ല. സിനിമയിൽ പറയുന്ന പോലെ "മൂപ്പർക്കെല്ലാം ഒരു കളിയാ... നഗരത്തിലെ മുന്തിയ ഹോട്ടലുകൾ, ബാറുകൾ, ടാക്സികള് എല്ലാം മൂപ്പർക്കെപ്പോഴും ഫ്രീയാ... അങ്ങ് ചെന്നാൽ മാത്രം മതി..." അങ്ങനെയൊരു ജീവിതമായിരുന്നു അയാളുടേത്. അത്രയും വലിയ സൗഹൃദവലയം ആയിരുന്നു അയാൾക്ക്. ആ ലിസ്റ്റിൽ എം ടിയും രാമു കാര്യാട്ടും തിക്കുറിശ്ശിയും പത്മരാജനും തുടങ്ങി കേരളത്തിലെ രാഷ്ട്രീയ സിനിമാ സാംസ്കാരിക മേഖലകളിലെ മിക്കവരും പെടും. ക്ലാര എന്നത് തികച്ചും സാങ്കൽപ്പിക കഥാപാത്രമാവാം. ചിലപ്പോൾ തൃശ്ശൂർ പട്ടണത്തിൽ ഏതെങ്കിലും ഒരു തങ്ങളിനൊപ്പം പത്മരാജൻ കണ്ട പെണ്ണുങ്ങളിൽ ഒന്നുമാവാം അവൾ. എന്തായാലും ആ കഥാപാത്രത്തിന് ഉണ്ണി മേനോനും ആയി ഒരു ബന്ധവുമില്ല എന്ന് അദ്ദേഹം തന്നെ പലയാവർത്തി പറഞ്ഞു കഴിഞ്ഞു. അയാൾ ഇന്ന് ഭാര്യ ഉഷയുമായി തങ്ങളുടെ ജീവിതത്തിലെ വാർധക്യം നിറഞ്ഞ ജീവിതം ജീവിക്കുകയാണ്. ആ പഴയ യൗവ്വനം ഒട്ടും കുറയാത്ത മനസ്സുമായി.