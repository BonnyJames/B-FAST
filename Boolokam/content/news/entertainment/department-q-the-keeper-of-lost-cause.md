---
author: Beaumaris
categories:
- Entertainment
comment_count: 0
date: 2022-10-02 10:16:30
draft: false
image: ''
like_count: 30270
share_count: 11403
tags:
- Department Q
- The Keeper of lost cause
title: മികച്ചൊരു കുറ്റാന്വേഷണ സിനിമ
view_count: 444232
---

**Department Q - ഡാനിഷ് ഫിലിം സീരീസ്.** ഒരു പോലീസ് ആക്ഷനിടെ പരിക്കേറ്റ് ജോലിയിൽ നിന്നും വിട്ടുനിൽക്കേണ്ടി വന്ന ഡിക്റ്റക്റ്റീവ് കാൾ ജോലിയിൽ തിരികെ കയറുന്നതോടെയാണ് സീരീസിലെ ആദ്യ സിനിമയായ The Keeper of lost cause ആരംഭിക്കുന്നത്. ചൂടനും തന്നിഷ്ടക്കാരനുമായ കാളിന്റെ കൂടെ ജോലിചെയ്യാൻ മറ്റ് ഓഫീസർമാർക്ക് താത്പര്യമില്ലാത്തതിനാൽ കാളിനെ അദ്ദേഹത്തിന്റെ എതിർപ്പ് അവഗണിച്ചൂകൊണ്ട് കൊലപാതകാന്വേഷണ വിഭാഗത്തിൽ നിന്നും ഡിപ്പാർട്ട്മെന്റ് ക്യൂ വിഭാഗത്തിലേക്ക് മാറ്റുന്നു. പത്തും ഇരുപതും വർഷം പഴക്കമുള്ള ഫയലുകൾ പരിശോധിച്ച് അവയിൽ തെളിയിക്കപ്പെടാത്ത കേസുകൾ ഉണ്ടെങ്കിൽ അവ തരംതിരിച്ചു വെക്കുക എന്നതാണ് Q ഡിപ്പാർട്ട്മെന്റിലെ ജോലി. കാളിന് സഹായത്തിനായി അസദ് എന്ന അറബ് വംശജനായ ഓഫീസറുമുണ്ട്. മടുപ്പിക്കുന്ന ജോലിയുമായി ആ ഓഫീസിൽ ഫയലും നോക്കി ഇരിക്കാൻ കാളിനെ പോലുള്ള മിടുക്കനായ ഒരു ഓഫീസർക്ക് കഴിയില്ലായിരുന്നു. [embed]https://youtu.be/wTY-LLRQGco[/embed] ഫയലുകൾക്കിടയിൽ നിന്ന് അഞ്ച് വർഷം മുമ്പ് ഫെറിയിൽ നിന്നും കടലിൽ വീണ് കാണാതായ പെൺകുട്ടിയുടെ കേസ് എടുത്ത് കാൾ അന്വേഷണം തുടങ്ങുന്നു.. ഫയലുകൾ തരംതിരിച്ചുവെക്കാൻ മാത്രം അധികാരമുള്ള ക്യൂ ഡിപ്പാർട്ട്മെന്റ് അന്വേഷണം നടത്തുന്നതിനെതിരെ പോലീസിൽ നിന്നുണ്ടായ ശക്തമായ എതിർപ്പുകളെ നേരിട്ടുകൊണ്ടാണ് കാളും അസദും അന്വേഷണം നടത്തുന്നത്. മേലധികാരികളുടെ ഉത്തരവ് ലംഘിച്ചതിന് രണ്ടു പേരും സസ്പെൻഷനിലാകുന്നു. എന്നിട്ടും കേസന്വേഷണവുമായി മുന്നോട്ട് പോകുന്ന അവർ കേസ് തെളിയിക്കുന്നതോടെയാണ് സിനിമ അവസാനിക്കുന്നത്. രണ്ടു പേരുടേയും സസ്പെൻഷൻ പിൻവലിക്കുകയും കാളിനെ പഴയ ഡിപ്പാർട്ട്മെന്റിലെക്ക് തന്നെ മാറ്റാൻ സീനിയർ ഓഫീസർ ശ്രമിക്കുകയും ചെയ്യുന്നുണ്ട്. പക്ഷേ കാൾ തെയ്യാറാകൂന്നില്ല. ഡിപ്പാർട്ട്മെന്റ് ക്യുവിൽ തന്നെ തുടർന്ന് ഇതുപോലുള്ള തെളിയാത്തകേസുകൾ തെളിയിച്ചുകൊടുക്കാനാണ് അദ്ദേഹത്തിന്റെ തീരുമാനം. മികച്ചൊരു കുറ്റാന്വേഷണ സിനിമയാണ് ഡിപ്പാർട്ട്മെന്റ് ക്യവിലെ ആദ്യ കഥയായ ദി കീപ്പർ ഓഫ് ലോസ്റ്റ് കേസ്. The Absent One, A Conspiracy of Faith, The Purity of Vengeance, The Marco Effect എന്നിവയാണ് Department Q. സീരീസിലെ മറ്റു സിനിമകൾ.