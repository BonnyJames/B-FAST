---
title: "മെയിൻ വില്ലനല്ലതെ ഫൈറ്റിനു മാത്രം വരുന്ന ശിങ്കിടി വില്ലൻ ആയിട്ടും പൊന്നമ്പലം പ്രത്യക്ഷപ്പെടുമ്പോൾ തിയേറ്ററുകളിൽ വൻ കരഘോഷമായിരുന്നു"
date: 2023-01-17T04:43:05
draft: false
categories: ["Entertainment"]
tags: ['ponnambalam actor', 'Roy VT']
author: "Beaumaris"
---

<strong>Roy VT :</strong>

90 - കളിലെ തെന്നിന്ത്യൻ സിനിമയിൽ ഏറ്റവുമധികം താരമൂല്യമുണ്ടായിരുന്ന ഫൈറ്റ് ആർട്ടിസ്റ്റ് ..നായകൻ വെള്ളിത്തിരയിൽ പ്രത്യക്ഷപ്പെടുമ്പോൾ ആരാധകർ ആവേശഭരിതരായി ഇളകിമറിഞ്ഞ് കൈയടിച്ച് വരവേൽക്കുന്നത് സ്വാഭാവികമാണ്.പക്ഷെ വില്ലൻ വരുമ്പോഴോ..? അതും പ്രധാന വില്ലൻ പോലുമല്ല, ഫൈറ്റിനു മാത്രമായി വരുന്ന ശിങ്കിടി വില്ലൻ. എന്നിട്ടു പോലും ഒരു കാലത്ത് പൊന്നമ്പലം പ്രത്യക്ഷപ്പെടുമ്പോൾ തിയേറ്ററുകളിൽ വൻ കരഘോഷമാണ് ഉയർന്നിരുന്നത്. ഈ നടനുണ്ടെങ്കിൽ അത്യുഗ്രൻ ഫൈറ്റ് കാണാം എന്ന പ്രതീക്ഷയോടൊപ്പം രൂപഭാവങ്ങളിലും കായികക്ഷമതയിലും തനതായ വ്യത്യസ്ഥത പുലർത്തിയ പ്രകടനത്തിനുള്ള അംഗീകാരം കൂടിയായിരുന്നു ആ ഹർഷാരവം.

<img class=" wp-image-379592 aligncenter" src="https://cdn.boolokam.com/articles/2023/01/gg-2-1024x674.jpg" alt="" width="688" height="453" />നായകന്റെ സൂപ്പർ ഹീറോയിസം പ്രകടമാക്കുന്നതിന്റെ മാനദണ്ഡം പോലും പൊന്നമ്പലത്തെ അടിച്ചൊതുക്കുക എന്നതായി അന്ന് പൊതുവേ കരുതപ്പെട്ടിരുന്നു. വായുവിൽ ഉയർന്നുപൊങ്ങി പുറംകാല് ചുഴറ്റിയുള്ള പൊന്നമ്പലത്തിന്റെ അഭ്യാസ പാടവത്തിനു മുന്നിൽ അക്കാലത്തെ ഒട്ടുമിക്ക നായകന്മാരും പതറിപ്പോയിരുന്നു എന്നതൊരു യാഥാർത്ഥ്യമാണ്. ഒരു തുള്ളി വിയർപ്പു പോലും ചിന്താതെ വില്ലനെ പുഷ്പം പോലെ അടിച്ചു പറത്തിയിട്ട് ധൃതിപ്പെട്ട് ഡ്യൂയറ്റ് പാടാൻ പോകുന്ന നായകന്മാരിൽ നിന്നും വ്യത്യസ്ഥമായി
വില്ലനെ കീഴ്പ്പെടുത്തണമെങ്കിൽ മെയ്യനങ്ങി പണിയെടുക്കണം, വേണ്ടി വന്നാൽ വിയർപ്പിനു പകരം രക്തം തന്നെ ചിന്തണം എന്ന അവസ്ഥയിലായിരുന്നു പലപ്പോഴും പൊന്നമ്പലത്തിന്റെ എതിരാളിയായി വരുന്ന നായകൻമാർ.

<img class=" wp-image-379593 aligncenter" src="https://cdn.boolokam.com/articles/2023/01/ponnambalam-actor.jpg" alt="" width="625" height="626" />അതിന് തയാറല്ലാത്ത നായകന്മാർ തങ്ങളുടെ ചിത്രത്തിൽ പൊന്നമ്പലം ഉൾപ്പെടുന്നതിനെ തടയുകയും ചെയ്തിരുന്നു. ചെറിയ ഫൈറ്റർ വേഷങ്ങളിലൂടെ ശ്രദ്ധേയനായ ഈ നടൻ പിന്നീട് മുഴുനീള കഥാപാത്രങ്ങളിലേക്കും, അവിടെനിന്നും പ്രധാന വില്ലനിലേക്കും വളർന്നു. അപൂർവമായെങ്കിലും ചില പോസിറ്റീവ് /കോമഡി/ക്യാരക്ടർ റോളുകളും ഈ നടൻ ചെയ്തിട്ടുണ്ട്. കിഡ്നി സംബന്ധമായ ആരോഗ്യ പ്രശ്നങ്ങൾ മൂലം കഴിഞ്ഞ കുറച്ചു കാലമായി ഇദ്ദേഹം ചലച്ചിത്ര രംഗത്തു നിന്നും വിട്ടു നിൽക്കുകയാണ്.


![മെയിൻ വില്ലനല്ലതെ ഫൈറ്റിനു മാത്രം വരുന്ന ശിങ്കിടി വില്ലൻ ആയിട്ടും പൊന്നമ്പലം പ്രത്യക്ഷപ്പെടുമ്പോൾ തിയേറ്ററുകളിൽ വൻ കരഘോഷമായിരുന്നു](https://cdn.boolokam.com/articles/2023/01/gg-2-1024x674.jpg)**Roy VT :** 90 - കളിലെ തെന്നിന്ത്യൻ സിനിമയിൽ ഏറ്റവുമധികം താരമൂല്യമുണ്ടായിരുന്ന ഫൈറ്റ് ആർട്ടിസ്റ്റ് ..നായകൻ വെള്ളിത്തിരയിൽ പ്രത്യക്ഷപ്പെടുമ്പോൾ ആരാധകർ ആവേശഭരിതരായി ഇളകിമറിഞ്ഞ് കൈയടിച്ച് വരവേൽക്കുന്നത് സ്വാഭാവികമാണ്.പക്ഷെ വില്ലൻ വരുമ്പോഴോ..? അതും പ്രധാന വില്ലൻ പോലുമല്ല, ഫൈറ്റിനു മാത്രമായി വരുന്ന ശിങ്കിടി വില്ലൻ. എന്നിട്ടു പോലും ഒരു കാലത്ത് പൊന്നമ്പലം പ്രത്യക്ഷപ്പെടുമ്പോൾ തിയേറ്ററുകളിൽ വൻ കരഘോഷമാണ് ഉയർന്നിരുന്നത്. ഈ നടനുണ്ടെങ്കിൽ അത്യുഗ്രൻ ഫൈറ്റ് കാണാം എന്ന പ്രതീക്ഷയോടൊപ്പം രൂപഭാവങ്ങളിലും കായികക്ഷമതയിലും തനതായ വ്യത്യസ്ഥത പുലർത്തിയ പ്രകടനത്തിനുള്ള അംഗീകാരം കൂടിയായിരുന്നു ആ ഹർഷാരവം. നായകന്റെ സൂപ്പർ ഹീറോയിസം പ്രകടമാക്കുന്നതിന്റെ മാനദണ്ഡം പോലും പൊന്നമ്പലത്തെ അടിച്ചൊതുക്കുക എന്നതായി അന്ന് പൊതുവേ കരുതപ്പെട്ടിരുന്നു. വായുവിൽ ഉയർന്നുപൊങ്ങി പുറംകാല് ചുഴറ്റിയുള്ള പൊന്നമ്പലത്തിന്റെ അഭ്യാസ പാടവത്തിനു മുന്നിൽ അക്കാലത്തെ ഒട്ടുമിക്ക നായകന്മാരും പതറിപ്പോയിരുന്നു എന്നതൊരു യാഥാർത്ഥ്യമാണ്. ഒരു തുള്ളി വിയർപ്പു പോലും ചിന്താതെ വില്ലനെ പുഷ്പം പോലെ അടിച്ചു പറത്തിയിട്ട് ധൃതിപ്പെട്ട് ഡ്യൂയറ്റ് പാടാൻ പോകുന്ന നായകന്മാരിൽ നിന്നും വ്യത്യസ്ഥമായി വില്ലനെ കീഴ്പ്പെടുത്തണമെങ്കിൽ മെയ്യനങ്ങി പണിയെടുക്കണം, വേണ്ടി വന്നാൽ വിയർപ്പിനു പകരം രക്തം തന്നെ ചിന്തണം എന്ന അവസ്ഥയിലായിരുന്നു പലപ്പോഴും പൊന്നമ്പലത്തിന്റെ എതിരാളിയായി വരുന്ന നായകൻമാർ. ![](https://cdn.boolokam.com/articles/2023/01/ponnambalam-actor.jpg)അതിന് തയാറല്ലാത്ത നായകന്മാർ തങ്ങളുടെ ചിത്രത്തിൽ പൊന്നമ്പലം ഉൾപ്പെടുന്നതിനെ തടയുകയും ചെയ്തിരുന്നു. ചെറിയ ഫൈറ്റർ വേഷങ്ങളിലൂടെ ശ്രദ്ധേയനായ ഈ നടൻ പിന്നീട് മുഴുനീള കഥാപാത്രങ്ങളിലേക്കും, അവിടെനിന്നും പ്രധാന വില്ലനിലേക്കും വളർന്നു. അപൂർവമായെങ്കിലും ചില പോസിറ്റീവ് /കോമഡി/ക്യാരക്ടർ റോളുകളും ഈ നടൻ ചെയ്തിട്ടുണ്ട്. കിഡ്നി സംബന്ധമായ ആരോഗ്യ പ്രശ്നങ്ങൾ മൂലം കഴിഞ്ഞ കുറച്ചു കാലമായി ഇദ്ദേഹം ചലച്ചിത്ര രംഗത്തു നിന്നും വിട്ടു നിൽക്കുകയാണ്.
