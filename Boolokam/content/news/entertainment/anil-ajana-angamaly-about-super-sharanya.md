---
author: Beaumaris
categories:
- Entertainment
comment_count: 0
date: 2022-04-23 06:15:47
draft: false
image: https://cdn.boolokam.com/articles/2022/04/yyyyk.webp
like_count: 115627
share_count: 42875
tags:
- AD GIREESH
- Anaswara Rajan
- super sharanya
title: പെൺകുട്ടികൾ അങ്ങനെ ഇരുന്ന് കൂടാ.. ഇങ്ങനെ ചെയ്തു കൂടാ.. എന്ന സമൂഹത്തിൻ്റെ മിഥ്യാധാരണയെ
  പൊളിച്ചടക്കിയ സൂപ്പർ ശരണ്യ
view_count: 1563284
---

എ.ഡി ഗിരീഷ് തണ്ണീര്‍മത്തന്‍ ദിനങ്ങള്‍' എന്ന ചിത്രത്തിന് ശേഷം രചനയും സംവിധാനവും നിര്‍വ്വഹിച്ച ചിത്രമാണ് 'സൂപ്പര്‍ ശരണ്യ'. അനശ്വര രാജന്‍, മമിത ബൈജു, അര്‍ജ്ജുന്‍ അശോകന്‍, നസ്ലിന്‍ എന്നിവരാണ് ചിത്രത്തിലെ പ്രധാന താരങ്ങള്‍. തണ്ണീര്‍മത്തന്‍ ദിനങ്ങളിൽ പ്ലസ് ടു കാലഘട്ടത്തിലെ അനുഭവങ്ങളാണ് പ്രമേയമാക്കിയതെങ്കിൽ സൂപ്പർ ശരണ്യയിൽ കഥ കോളേജിലാണ് നടക്കുന്നത്. പ്രണയവും സൗഹൃദവും തന്നെയാണ് അടിസ്ഥാന പ്രമേയം . തണ്ണീർമത്തൻ ദിനങ്ങളിൽ ആണ്‍കുട്ടിയുടെ കാഴ്ചപ്പാടിലാണ് കഥ പറഞ്ഞതെങ്കിൽ പെണ്‍കുട്ടിയുടെ കാഴ്ചപ്പാടില്‍ പറയുന്ന കഥയാണ് സൂപ്പര്‍ ശരണ്യ, അത് തന്നെയാണ് ഈ ചിത്രത്തിന്‍റെ പ്രധാന ആകര്‍ഷണവും. അനിൽ അജന അങ്കമാലിയുടെ കുറിപ്പ് വായിക്കാം **Anil Ajana Angamaly** മൂന്ന് പെൺകുട്ടികൾ ടെറസിൽ ഇരുന്ന് സംസാരിക്കുമ്പോൾ.അവർ ഇരിക്കുന്ന ശരീരഭാഷ, ശരണ്യ വീട്ടിൽ അമ്മയോട് സംസാരിച്ച് കൊണ്ട് വാതിൽ പടിയിൽ ഇരിക്കുന്ന കാഴ്ച.. പെൺകുട്ടികൾ അങ്ങനെ ഇരുന്ന് കൂടാ.. ഇങ്ങനെ ചെയ്തു കൂടാ.. എന്ന് പറയുന്ന സമൂഹത്തിൻ്റെ പൊള്ളയായ മിഥ്യാധാരണയെ പൊളിച്ചടക്കുകയാണ് സൂപ്പർ ശരണ്യയിലൂടെ അനശ്വര രാജൻ..തൻ്റെ സ്വതസിദ്ധമായ അഭിനയ ശൈലിയാൽ വിസ്മയിപ്പിക്കുകയാണ് ഈ പെൺകുട്ടി.. ഗിരീഷ് A. D എന്ന പുതുമുഖ സംവിധായകനിൽ നിന്ന് ( തണ്ണീർമത്തൻ ദിനങ്ങൾ ) വളരെയേറെ മലയാള സിനിമയ്ക്ക് പ്രതീക്ഷിക്കാം.. അർജുൻ അശോകൻ നായകനായ നല്ല ഒരു സിനിമ, ചാക്യാർകൂത്ത് എന്ന കലാവേദിയിൽ നിന്ന് സിനിമാലോകത്തേയ്ക്ക് ചുവട് മാറ്റുന്ന എളവൂരിൻ്റെ അഭിമാനം, അജിത്ത് മേനോൻ എന്ന കഥാപാത്രത്തിൻ്റെ മാനറിസങ്ങൾക്ക് നിറം പകർന്ന വിനീത് ചാക്യാർ... അഥിതി താരമായ് കളം നിറഞ്ഞ ആൻറണി വർഗ്ഗീസ്.... ![](https://cdn.boolokam.com/articles/2022/04/yyyyk.webp)സിനിമയുടെ കഥ പറഞ്ഞു പോകുന്ന സ്പാർക്ക്... ഒരു മറൈൻ ഫിഷ്.. അതിനെ ഇഷ്ട്ടപെടുന്ന നായകൻ്റെ മനസ്സ് വായിച്ച് നായകൻ്റെ പ്രണയ സ്വപ്നങ്ങൾക്ക് നിറം പകരുന്ന നായിക.. നിഷ്കളങ്ക പ്രണയകഥ.. പുതുമുഖ താരങ്ങൾ ആണെന്നുള്ള പ്രതീതി ഉയർത്താതെ ഒന്നിനൊന്ന് മികച്ച അഭിനയങ്ങൾ പുറത്തെടുത്ത.. പലരുടെയും പേരറിയില്ല. നാളത്തെ വാഗ്ദാനങ്ങൾ, നസ്ളീൻ,വരുൺ എന്ന കഥാപാത്രം.. അധ്യാപകനെ അവതരിപ്പ വ്യക്തി. നായകൻ്റെ അളിയൻ. ശരണ്യയെ സൂപ്പർ ശരണ്യയാക്കുന്ന മതതയടക്കമുള്ള കൂട്ടുകാരികൾ, ഗാനങ്ങൾ.. പ്രത്യേകിച്ച് ആ ഹിന്ദിവരിയിലുള്ള ഗാനത്തിൻ്റെ മിക്സിങ്ങ് & വീഡിയോ,എല്ലാം സിനിമയയെ മറ്റൊരു തലത്തിലേക്ക് ഉയർത്തുന്നു.. ചെറിയ ബഡ്ജറ്റിലൊരുങ്ങിയ.. ഒരു കൊച്ച് നല്ല.. സിനിമ &nbsp;