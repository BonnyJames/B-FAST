---
author: Beaumaris
categories:
- Entertainment
comment_count: 0
date: 2023-01-07 10:10:12
draft: false
image: ''
like_count: 7716
share_count: 1230
tags:
- gr indugopan
- prithviraj
- VILAYATH BUDHA
- വിലായത് ബുദ്ധ
title: ഡബിൾ മോഹനായി പൃഥ്വിരാജ്, 'വിലായത് ബുദ്ധ'യുടെ മേക്കിങ് വീഡിയോ പുറത്തുവിട്ടു
view_count: 165805
---

ജിആര്‍ ഇന്ദുഗോപന്റെ വിലായത്ത് ബുദ്ധ എന്ന നോവലിനെ ആസ്പദമാക്കിയാണ് വിലായത് ബുദ്ധ എന്ന സിനിമ ഒരുങ്ങുന്നത്. ജയൻ നമ്പ്യാർ ആണ് ചിത്രം സംവിധാനം ചെയുന്നത്.. ചിത്രത്തിൽ ഡബിൾ മോഹനൻ എന്ന കഥാപാത്രമായാണ് പൃഥ്വിരാജ് എത്തുന്നത്. ജി ആര്‍ ഇന്ദുഗോപനും രാജേഷ് പിന്നാടനും ചേര്‍ന്നാണ് ചിത്രത്തിന്റെ തിരക്കഥ നിർവഹിക്കുന്നത്. കോട്ടയം രമേഷ് , പ്രിയംവദ, അനു മോഹൻ, രാജശ്രീ നായർ, ടി ജെ അരുണാചലം എന്നിവർ പ്രധാന കഥാപാത്രങ്ങളെ അവതരിപ്പിക്കുന്നു. ഇപ്പോൾ ചിത്രത്തിന്‍റെ ഒരു മേക്കിം​ഗ് വീഡിയോ അണിയറക്കാര്‍ പുറത്തുവിട്ടിട്ടുണ്ട്. മറയൂരിലെ ചന്ദനക്കാടുകളുടെ പശ്ചാത്തലത്തില്‍ കഥ പറയുന്ന ത്രില്ലര്‍ ചിത്രത്തില്‍ വ്യത്യസ്ത ​ഗെറ്റപ്പിലാണ് പൃഥ്വിരാജ് എത്തുന്നത്. ഒരു മിനിറ്റ് ദൈര്‍ഘ്യമുള്ള വീഡിയോയാണ് അണിയറക്കാര്‍ പുറത്തുവിട്ടിരിക്കുന്നത്. ഉര്‍വശി തിയേറ്റേഴ്‌സിന്റെ ബാനറില്‍ സന്ദീപ് സേനന്‍, അനീഷ് എം തോമസ് എന്നിവര്‍ ചേര്‍ന്നു നിര്‍മ്മിക്കുന്ന വിലായത്ത് ബുദ്ധയുടെ ക്യാമറ നിർവഹിക്കുന്നത് അരവിന്ദ് കശ്യപ് ആണ് .