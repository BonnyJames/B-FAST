---
author: Beaumaris
categories:
- Entertainment
comment_count: 0
date: 2023-01-23 14:51:21
draft: false
image: https://cdn.boolokam.com/articles/2023/01/fwfwwwww-1024x576.webp
like_count: 13810
share_count: 10867
tags:
- kareena kapoor
- PATHAN MOVIE
- shahrukh kan
title: ബോളിവുഡിലെ ബോയ്‌കോട്ട് ട്രെൻഡിനെതിരെ ശക്തമായ ഭാഷയിൽ കരീന കപൂർ
view_count: 588116
---

ഈയിടെയായി ബോളിവുഡ് ഒട്ടും ശരിയല്ല . ഒരു സിനിമ ചെയ്താലും അത് ഫ്ലോപ്പ് ലിസ്റ്റിൽ വരും. അതിനുപുറമെ, ബോയ്ക്കോട്ട് ട്രെൻഡ് കുറച്ചുകാലമായി ബോളിവുഡിനെ പിടിച്ചുകുലുക്കുന്നുണ്ട്. ബോളിവുഡിൽ നിന്നുള്ള എല്ലാ സിനിമകളും ബഹിഷ്‌കരിക്കണമെന്ന് സോഷ്യൽ മീഡിയയിൽ വലിയ പ്രചാരണമാണ് നടക്കുന്നത്. ഇതിന് മറുപടിയുമായി മുതിർന്ന നായിക കരീന കപൂർ. കൊൽക്കത്തയിൽ നടന്ന ഒരു പരിപാടിയിൽ, സിനിമകൾ ബഹിഷ്‌കരിക്കലും ക്യാൻസൽ സംസ്‌കാരവും താൻ അംഗീകരിക്കുന്നില്ലെന്ന് കരീന പറഞ്ഞു. ഈ പ്രഹരം ബോളിവുഡ് സിനിമകളെ സാരമായി ബാധിക്കുന്നുണ്ട്. ഈ ട്രെൻഡ് കാരണം വലിയ സിനിമകൾ പോലും ബോക്‌സ് ഓഫീസിൽ വീഴുകയാണ്. ഇറങ്ങിയ ചെറുതും വലുതുമായ സിനിമകളെല്ലാം കിതക്കുകയാണ്. ഈ ഇഫക്ട് കാരണം പല സിനിമകളും ഇതിനോടകം ഫ്ലോപ്പുകളായി. കരീന കപൂർ ഇക്കാര്യത്തിൽ തന്റെ അഭിപ്രായം വെളിപ്പെടുത്തി. ഇക്കാര്യത്തിൽ ബോയ്ക്കോട്ട് ട്രെൻഡ് സിനിമാ വ്യവസായത്തിന് നല്ലതല്ലെന്ന് അവർ പ്രതികരിച്ചു. ഇതിനോട് ഒട്ടും യോജിക്കുന്നില്ലെന്നും താരം പറഞ്ഞു. ബോയ്ക്കോട്ട് ട്രെൻഡ് ഇങ്ങനെ തുടർന്നാൽ പ്രേക്ഷകർക്ക് ഒരുപാട് നല്ല എന്റർടൈൻമെന്റ് നഷ്ടപ്പെടുമെന്നും കരീന കപൂർ പറയുന്നു.ഇങ്ങനെ ചെയ്താൽ അവർക്കെങ്ങനെ ആസ്വദിക്കാൻ സാധിക്കും ? അത്രയേ ഉള്ളൂ.. സിനിമകൾ ഇല്ലെങ്കിൽ എവിടെ നിന്ന് വിനോദം കിട്ടുമെന്ന് കരീന കപൂർ നേരിട്ട് ചോദിച്ചു. "പിന്നെ ഞങ്ങൾ ആളുകളെ എങ്ങനെ രസിപ്പിക്കും. ഇന്നത്തെ കാലത്ത് എല്ലാവർക്കും ആവശ്യമുള്ള സ്നേഹവും സന്തോഷവും നാം എങ്ങനെ ആളുകളുടെ ജീവിതത്തിൽ കൊണ്ടുവരും. സിനിമകൾ ഇല്ലെങ്കിൽ പിന്നെ എങ്ങനെ വിനോദം ഉണ്ടാകും?" കരീന കപൂർ ചോദിച്ചു ![](https://cdn.boolokam.com/articles/2023/01/fwfwwwww-1024x576.webp)ഷാരൂഖ് ഖാന്റെ അടുത്ത ചിത്രമായ പത്താൻ സോഷ്യൽ മീഡിയയിൽ കടുത്ത എതിർപ്പിനെ നേരിടുന്നതിനിടെയാണ് കരീനയുടെ ഈ പ്രസ്താവന. ഈ ചിത്രത്തിലെ ഒരു ബേഷാരം രംഗ് എന്ന ഗാനത്തിൽ ദീപിക പദുക്കോൺ കാവി നിറത്തിലുള്ള ബിക്കിനി ധരിച്ച് വളരെ ബോൾഡ് ഡാൻസ് ചെയ്തിട്ടുണ്ട്, ഇത് ഒരുപാട് കോലാഹലങ്ങൾക്ക് കാരണമാകുന്നു. കാവി നിറത്തെ അവഹേളിക്കുന്ന ഗാനമായതിനാൽ ഈ ഗാനം ഹിന്ദുമതത്തിന്റെ വികാരത്തെ വ്രണപ്പെടുത്തുന്നതായി എതിരാളികൾ വിശ്വസിക്കുന്നു. നേരത്തെ, കരീനയും ആമിർ ഖാനും ഒന്നിച്ച ലാൽ സിംഗ് ഛദ്ദ എന്ന ചിത്രത്തിനും കടുത്ത എതിർപ്പുണ്ടായതിനാൽ ചിത്രം കാണരുതെന്ന് സോഷ്യൽ മീഡിയയിൽ കാമ്പയിനിങ് ഉണ്ടായി. വാസ്തവത്തിൽ, 2015 ൽ ആമിർ നടത്തിയ പ്രസ്താവനയാണ് ബഹിഷ്‌ക്കരണത്തിന് കാരണം, ഈ രാജ്യത്ത് തനിക്ക് ഭയമാണെന്നും ഇന്ത്യക്ക് പുറത്ത് എവിടെയെങ്കിലും സ്ഥിരതാമസമാക്കണമെന്ന് തനിക്ക് തോന്നുന്നുവെന്നും ഭാര്യ കിരൺ റാവു പറഞ്ഞതായി അദ്ദേഹം പറഞ്ഞു.