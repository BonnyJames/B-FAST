---
title: "ഗൗരവകരമായ ഒരു പ്ലോട്ടിനെ കൃത്യമായ ഒരു തയ്യാറെടുപ്പും തിരക്കഥയുമില്ലാതെ നശിപ്പിച്ചിരിക്കുന്ന കാഴ്‌ച"
date: 2022-08-23T15:13:34
draft: false
categories: ["Entertainment"]
tags: ['dhyan sreenivasan', 'gokul suresh', 'Jijeesh Renjan', 'sayahnavarthakal movie']
author: "Beaumaris"
---

<strong>Jijeesh Renjan </strong>

വളരെ ഗൗരവകരമായ ഒരു പ്ലോട്ടിനെ കൃത്യമായ ഒരു തയ്യാറെടുപ്പും തിരക്കഥയുമില്ലാതെ നശിപ്പിച്ചിരിക്കുന്ന കാഴ്‌ചയാണ് 'സായാഹ്ന വാർത്തകളി'ലൂടെ കണ്ടത്. മമ്മൂട്ടിയോ മോഹൻലാലോ പോലെയുള്ള സീനിയർ താരങ്ങളെ ഉപയോഗിച്ച് സമൂഹത്തിലേക്ക് കൊണ്ട് വരേണ്ട ഒന്നായിരുന്നു സിനിമയുടെ ഇതിവൃത്തം.ധ്യാനിനെയും ഗോകുലിനെയും അജുവിനെയുമൊക്കെ കൊണ്ട് വന്ന് അവരെ എന്ത് ചെയ്യണം എന്നറിയാതെ അവർക്കും എന്ത് ചെയ്യണമെന്ന് അറിയാതെ അലസമായി പോയ ഒരു സിനിമ.ഇടയ്ക്ക് എവിടെയോ ശക്തമായ ഒരു വിഷയം പറഞ്ഞു എങ്കിലും ഒട്ടും ഫലവത്തായില്ല.എഡ്യുക്കേഷണൽ സൊസൈറ്റിയുടെ മറവിൽ രാഷ്ട്രീയ- ഉദ്യോഗസ്ഥ ലോബികളുടെ സഹായത്തോടെ രാജ്യമെമ്പാടും നടക്കുന്ന ഫണ്ട് തട്ടിപ്പിനെക്കുറിച്ചാണ് സിനിമ സംസാരിക്കാൻ ശ്രമിക്കുന്നത്.എന്നാൽ നായകനായ ഗോകുൽ സുരേഷിന്റെ താത്പര്യമില്ലാത്ത അഭിനയവും ഗൗരവകമായ വിഷയം കോമഡിയിലൂടെ പറയാൻ ശ്രമിച്ചതുമൊക്കെ വൻ പരാജയമായി.ഇനിയും ഈ വിഷയം മറ്റൊരു രീതിയിൽ എടുക്കാൻ കഴിയും.

രാജ്യത്ത് മുഴുവൻ പല രീതിയിലുള്ള അഴിമതിയും തട്ടിപ്പുകളും നടക്കുന്നുണ്ട്.അടിസ്ഥാന വർഗ്ഗ വികസനത്തിനും യുവജന ക്ഷേമത്തിനും കൃഷിക്കും വ്യവസായത്തിനും വികസനത്തിനും എല്ലാം ധാരാളമായി സർക്കാർ പൊതു പണം ചെലവഴിക്കുന്നുണ്ട്.എന്നാൽ പലപ്പോഴും ഇത് കൃത്യമായി വിനിയോഗിക്കപ്പെടുന്നില്ല.പല സഹായങ്ങളും അര്ഹരായവരിൽ എത്താതെ ഇട നിലക്കാർ തട്ടിയെടുക്കുന്നു.ഇതിനെ പറ്റി ഒക്കെ അന്വേഷിക്കുന്ന ഉദ്യോഗസ്ഥർക്കും മാധ്യമ പ്രവർത്തകർക്കും സാമൂഹ്യ പ്രവർത്തകർക്കുമെല്ലാം അപായം സംഭവിക്കുന്നു.ജനങ്ങൾ പലപ്പോഴും ഇത് അറിയുന്നില്ല.ഇത്തരം കാര്യങ്ങളിലേക്ക് ജന ശ്രദ്ധ കൊണ്ട് വരാൻ സിനിമ എന്ന മാധ്യമത്തിന് കഴിയും.പല സിനിമകളും ഇത്തരത്തിൽ അഴിമതിക്കെതിരെ തുറന്ന പോരാട്ടം നടത്തിയിട്ടുമുണ്ട്.

<img class="wp-image-348081 aligncenter" src="https://cdn.boolokam.com/articles/2022/08/gokul-dhyan.webp" alt="" width="987" height="596" />വിദ്യാഭ്യാസ രംഗത്ത് നടന്നിട്ടുള്ളതിൽ ഏറ്റവും ഭീകരമായ അഴിമതിയായായിരുന്നു മധ്യപ്രദേശിലെ വ്യാപം അഴിമതിക്കേസ്.സായാഹ്ന വാർത്തകൾക്കും ഈ സംഭവം പ്രചോദനമായിട്ടുണ്ടാകണം. മധ്യപ്രദേശ് സംസ്ഥാനത്ത് വ്യാപം ബോർഡ് നടത്തിയ പ്രവേശന-ഉദ്യോഗസ്ഥ പരീക്ഷകളിൽ നിരവധി രാഷ്ട്രീയക്കാരും ഉന്നത ഉദ്യോഗസ്ഥരും ഇടനിലക്കാരും ആൾമാറാട്ടം നടത്തിയ പരീക്ഷാർത്ഥികളും ചേർന്ന് പരീക്ഷാ ക്രമക്കേടുകളും അഴിമതിയുമാണ് വ്യാപം അഴിമതി.യാതൊരു കഴിവും യോഗ്യതയും ഇല്ലാത്തവർ പണവും അധികാരവും ഉപയോഗിച്ച് ഡോക്ടർമാരായി മാറിയിരുന്നു.വ്യാപം കുംഭകോണം പുറത്തുകൊണ്ടുവന്ന നാലു ആൾക്കാരിൽ ഒരാളാണ് ആശിഷ് ചതുർവേദി എന്ന 26കാരൻ . 2009ലാണ് രോഗം വന്ന് അമ്മയെ ആശുപത്രിയിലാക്കിയപ്പോൾ പരിശോധിക്കാൻ വന്ന ഡോക്ടർക്ക് അടിസ്ഥാനവിവരമോ പരിശീലനമോ ഇല്ലെന്നു മനസ്സിലായതിനെ തുടർന്ന് അന്വേഷണം തുടങ്ങി.

തുടർന്ന് 2013ൽ നടത്തിയ ഒളികാമറ ഓപറേഷനിൽ വ്യാപം പരീക്ഷാ നടത്തിപ്പിലെ പണമിടപാട് വന്നു.പിന്നീട് വലിയ അന്വേഷണം നടക്കുകയും ഉന്നത രാഷ്ട്രീയ നേതാക്കളും ഉദ്യോഗസ്ഥരും ഉൾപ്പടെയുള്ളവർ അറസ്റ്റിലാവുകയും ചെയ്തു.എന്നാൽ ഈ കേസിലെ പ്രധാന കണ്ണികളും അന്വേഷിച്ച ഉദ്യോഗസ്ഥരും മാധ്യമ പ്രവർത്തകരും ഉൾപ്പടെ 48 ദുരൂഹ മരണങ്ങൾ സംഭവിച്ചു എന്ന് കണ്ടെത്തിയത് വലിയ കോളിളക്കം ഉണ്ടാക്കിയിരുന്നു.ഇത് പോലെ എത്രയെല്ലാം സംഭവങ്ങൾ ഇന്ത്യ മഹാ രാജ്യത്ത് നടക്കുന്നു.അത് കൊണ്ട് തന്നെ ഇത്രയും ഗൗരവകരമായ വിഷയം ഈ രീതിയിലായിരുന്നോ കൈകാര്യം ചെയ്യേണ്ടിയിരുന്നത് എന്ന് സായാഹ്‌ന വാർത്തകളുടെ സംവിധായകൻ അരുൺ ചന്ദു ആത്മ വിമർശനം നടത്തിയാൽ നല്ലതാണ്.


![ഗൗരവകരമായ ഒരു പ്ലോട്ടിനെ കൃത്യമായ ഒരു തയ്യാറെടുപ്പും തിരക്കഥയുമില്ലാതെ നശിപ്പിച്ചിരിക്കുന്ന കാഴ്‌ച](https://cdn.boolokam.com/articles/2022/08/gokul-dhyan.webp)**Jijeesh Renjan** വളരെ ഗൗരവകരമായ ഒരു പ്ലോട്ടിനെ കൃത്യമായ ഒരു തയ്യാറെടുപ്പും തിരക്കഥയുമില്ലാതെ നശിപ്പിച്ചിരിക്കുന്ന കാഴ്‌ചയാണ് 'സായാഹ്ന വാർത്തകളി'ലൂടെ കണ്ടത്. മമ്മൂട്ടിയോ മോഹൻലാലോ പോലെയുള്ള സീനിയർ താരങ്ങളെ ഉപയോഗിച്ച് സമൂഹത്തിലേക്ക് കൊണ്ട് വരേണ്ട ഒന്നായിരുന്നു സിനിമയുടെ ഇതിവൃത്തം.ധ്യാനിനെയും ഗോകുലിനെയും അജുവിനെയുമൊക്കെ കൊണ്ട് വന്ന് അവരെ എന്ത് ചെയ്യണം എന്നറിയാതെ അവർക്കും എന്ത് ചെയ്യണമെന്ന് അറിയാതെ അലസമായി പോയ ഒരു സിനിമ.ഇടയ്ക്ക് എവിടെയോ ശക്തമായ ഒരു വിഷയം പറഞ്ഞു എങ്കിലും ഒട്ടും ഫലവത്തായില്ല.എഡ്യുക്കേഷണൽ സൊസൈറ്റിയുടെ മറവിൽ രാഷ്ട്രീയ- ഉദ്യോഗസ്ഥ ലോബികളുടെ സഹായത്തോടെ രാജ്യമെമ്പാടും നടക്കുന്ന ഫണ്ട് തട്ടിപ്പിനെക്കുറിച്ചാണ് സിനിമ സംസാരിക്കാൻ ശ്രമിക്കുന്നത്.എന്നാൽ നായകനായ ഗോകുൽ സുരേഷിന്റെ താത്പര്യമില്ലാത്ത അഭിനയവും ഗൗരവകമായ വിഷയം കോമഡിയിലൂടെ പറയാൻ ശ്രമിച്ചതുമൊക്കെ വൻ പരാജയമായി.ഇനിയും ഈ വിഷയം മറ്റൊരു രീതിയിൽ എടുക്കാൻ കഴിയും. രാജ്യത്ത് മുഴുവൻ പല രീതിയിലുള്ള അഴിമതിയും തട്ടിപ്പുകളും നടക്കുന്നുണ്ട്.അടിസ്ഥാന വർഗ്ഗ വികസനത്തിനും യുവജന ക്ഷേമത്തിനും കൃഷിക്കും വ്യവസായത്തിനും വികസനത്തിനും എല്ലാം ധാരാളമായി സർക്കാർ പൊതു പണം ചെലവഴിക്കുന്നുണ്ട്.എന്നാൽ പലപ്പോഴും ഇത് കൃത്യമായി വിനിയോഗിക്കപ്പെടുന്നില്ല.പല സഹായങ്ങളും അര്ഹരായവരിൽ എത്താതെ ഇട നിലക്കാർ തട്ടിയെടുക്കുന്നു.ഇതിനെ പറ്റി ഒക്കെ അന്വേഷിക്കുന്ന ഉദ്യോഗസ്ഥർക്കും മാധ്യമ പ്രവർത്തകർക്കും സാമൂഹ്യ പ്രവർത്തകർക്കുമെല്ലാം അപായം സംഭവിക്കുന്നു.ജനങ്ങൾ പലപ്പോഴും ഇത് അറിയുന്നില്ല.ഇത്തരം കാര്യങ്ങളിലേക്ക് ജന ശ്രദ്ധ കൊണ്ട് വരാൻ സിനിമ എന്ന മാധ്യമത്തിന് കഴിയും.പല സിനിമകളും ഇത്തരത്തിൽ അഴിമതിക്കെതിരെ തുറന്ന പോരാട്ടം നടത്തിയിട്ടുമുണ്ട്. വിദ്യാഭ്യാസ രംഗത്ത് നടന്നിട്ടുള്ളതിൽ ഏറ്റവും ഭീകരമായ അഴിമതിയായായിരുന്നു മധ്യപ്രദേശിലെ വ്യാപം അഴിമതിക്കേസ്.സായാഹ്ന വാർത്തകൾക്കും ഈ സംഭവം പ്രചോദനമായിട്ടുണ്ടാകണം. മധ്യപ്രദേശ് സംസ്ഥാനത്ത് വ്യാപം ബോർഡ് നടത്തിയ പ്രവേശന-ഉദ്യോഗസ്ഥ പരീക്ഷകളിൽ നിരവധി രാഷ്ട്രീയക്കാരും ഉന്നത ഉദ്യോഗസ്ഥരും ഇടനിലക്കാരും ആൾമാറാട്ടം നടത്തിയ പരീക്ഷാർത്ഥികളും ചേർന്ന് പരീക്ഷാ ക്രമക്കേടുകളും അഴിമതിയുമാണ് വ്യാപം അഴിമതി.യാതൊരു കഴിവും യോഗ്യതയും ഇല്ലാത്തവർ പണവും അധികാരവും ഉപയോഗിച്ച് ഡോക്ടർമാരായി മാറിയിരുന്നു.വ്യാപം കുംഭകോണം പുറത്തുകൊണ്ടുവന്ന നാലു ആൾക്കാരിൽ ഒരാളാണ് ആശിഷ് ചതുർവേദി എന്ന 26കാരൻ . 2009ലാണ് രോഗം വന്ന് അമ്മയെ ആശുപത്രിയിലാക്കിയപ്പോൾ പരിശോധിക്കാൻ വന്ന ഡോക്ടർക്ക് അടിസ്ഥാനവിവരമോ പരിശീലനമോ ഇല്ലെന്നു മനസ്സിലായതിനെ തുടർന്ന് അന്വേഷണം തുടങ്ങി. തുടർന്ന് 2013ൽ നടത്തിയ ഒളികാമറ ഓപറേഷനിൽ വ്യാപം പരീക്ഷാ നടത്തിപ്പിലെ പണമിടപാട് വന്നു.പിന്നീട് വലിയ അന്വേഷണം നടക്കുകയും ഉന്നത രാഷ്ട്രീയ നേതാക്കളും ഉദ്യോഗസ്ഥരും ഉൾപ്പടെയുള്ളവർ അറസ്റ്റിലാവുകയും ചെയ്തു.എന്നാൽ ഈ കേസിലെ പ്രധാന കണ്ണികളും അന്വേഷിച്ച ഉദ്യോഗസ്ഥരും മാധ്യമ പ്രവർത്തകരും ഉൾപ്പടെ 48 ദുരൂഹ മരണങ്ങൾ സംഭവിച്ചു എന്ന് കണ്ടെത്തിയത് വലിയ കോളിളക്കം ഉണ്ടാക്കിയിരുന്നു.ഇത് പോലെ എത്രയെല്ലാം സംഭവങ്ങൾ ഇന്ത്യ മഹാ രാജ്യത്ത് നടക്കുന്നു.അത് കൊണ്ട് തന്നെ ഇത്രയും ഗൗരവകരമായ വിഷയം ഈ രീതിയിലായിരുന്നോ കൈകാര്യം ചെയ്യേണ്ടിയിരുന്നത് എന്ന് സായാഹ്‌ന വാർത്തകളുടെ സംവിധായകൻ അരുൺ ചന്ദു ആത്മ വിമർശനം നടത്തിയാൽ നല്ലതാണ്.
