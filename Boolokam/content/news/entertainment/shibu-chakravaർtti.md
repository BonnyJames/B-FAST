---
author: Beaumaris
categories:
- Entertainment
comment_count: 0
date: 2023-01-07 08:08:57
draft: false
image: ''
like_count: 35442
share_count: 15723
tags:
- lyricist
- malayalam cinema
- shibu chakravarthiy
- ഷിബു ചക്രവർത്തി
title: ഷിബു ചക്രവർത്തി-കൈവെച്ചതിലെല്ലാം സൂര്യശോഭയോടെ തിളങ്ങിയിട്ടും അപ്രശസ്തനായി നില്ക്കാൻ
  ശാപം ലഭിച്ച  ഒരു മനുഷ്യനെ കുറിച്ചാണ് ഈ കുറിപ്പ്
view_count: 884189
---

**Sanalkumar Padmanabhan.** ന്യൂ ഡൽഹി എന്ന സിനിമയിൽ ജി കെ യെ തേടി അയാളുടെ ഓഫീസിൽ ചെല്ലുന്ന മരിയ ഫെർണാണ്ടസിന്റെ ചിത്രം ജി കെ വരയ്ക്കുന്ന ഒരു രംഗമുണ്ട് , ആ രംഗം കണ്ട ആരേലും ചിന്തിച്ചിരിക്കുമോ ജി കെ ക്കു വേണ്ടി ആ ചിത്രം വെള്ള പേപ്പറിൽ വരച്ചത് ഷിബു എന്ന ഷിബു ചക്രവർത്തി ആണെന്ന് ? ഇല്ല ! , അത് തന്നെയാണ് അയാളുടെ ദുർവിധിയും ! ഗാനരചയിതാവ് , തിരക്കഥാകൃത്ത് , ലേഔട്ട് ആര്ടിസ്റ് , പരസ്യചിത്രങ്ങൾക്കു ജിംഗിളുകൾ എഴുതുക, വ്യത്യസ്ത വിഷയങ്ങളിൽ ഡോക്യുമെന്ററി ചെയ്യുക തുടങ്ങി കൈവെക്കാത്ത മേഖലകൾ ഇല്ലെങ്കിലും, കൈ വെച്ചതിൽ എല്ലാത്തിലും സൂര്യശോഭയോടെ തിളങ്ങിയിട്ടും അപ്രശസ്തനായി നില്ക്കാൻ ശാപം ലഭിച്ച ഒരു മനുഷ്യനെ കുറിച്ചാണ് ഈ കുറിപ്പ്. ഭാര്യക്ക് രണ്ടാമതും "വിശേഷം " ഉണ്ടെന്നറിയുമ്പോൾ ഉള്ള രംഗത്തിനു പറ്റിയ വരികൾ എഴുതുവാൻ ആവശ്യപ്പെട്ടപ്പോൾ " കണ്ണാടി പുഴയുടെ കടവത്ത് നിൽക്കണ കണിക്കൊന്ന മലരണിഞ്ഞു പിന്നെയും " ( ഭാര്യ ) എന്നെഴുതി കൊടുത്ത....കാമാക്ഷിപുരത്തെ രാജാവായ നരസിംഹമന്നാഡിയാർ , ദരിദ്ര കുടുമ്പത്തിലെ മൈഥിലിയെ വിവാഹം കഴിച്ചതറിഞ്ഞു അമ്പരന്നു നിൽക്കുന്ന നാട്ടുകാർ ! ആ സാഹചര്യത്തിന് അനുകൂലമായ വരികൾ എഴുതുവാൻ ആവശ്യപ്പെട്ടപ്പോൾ " https://youtu.be/8UDvU1IEn-s "നടവഴിയിടകളിൽ , നടുമുറ്റങ്ങളിൽ ഒരു കഥ നിറയുകയായി ഒരു പിടി അവലിൻ കഥ പോലിവളുടെ പരിണയ കഥ പറഞ്ഞു പറയാതറിഞ്ഞവർ പരിഭവം പറഞ്ഞു "( ധ്രുവം ) എന്നെഴുതി നൽകിയ...." പ്രാണനായി സ്നേഹിച്ച പെണ്ണ് വേറൊരുത്തന്റെ കൂടെ കല്യാണപ്പന്തലിലേക്കു പോകുന്നതറിഞ്ഞു പഴയ ഓർമകളിൽ ഹൃദയം വിങ്ങുന്ന നായകൻ എന്ന പശ്ചാത്തലത്തിന് യോജിച്ച വരികൾ വേണ്ടി വന്നപ്പോൾ " ഓർമ്മകൾ ഓടി കളിക്കുവാൻ എത്തുന്നു മുറ്റത്തെ ചക്കര മാവിൻ ചുവട്ടിൽ " ( മുകുന്ദേട്ടാ സുമിത്ര വിളിക്കുന്നു ) എന്ന്‌ കുറിച്ചു നൽകിയ...... എയർഫോർസിന്റെ കാമ്പസിനകത്തു സ്വാതന്ത്രങ്ങൾ എല്ലാം വിലക്കപ്പെട്ടു കഴിയുന്ന ചെറുപ്പക്കാരുടെ മോഹങ്ങളേ കുറിച്ചുള്ള വരികൾ വേണമെന്നുള്ളപ്പോൾ " ബാഗി ജീൻസും ഷൂസും അണിഞ്ഞു ടൗണിൽ ചുറ്റി നടക്കാം 100 സിസി ബൈക്കും അതിലൊരു പൂജ ബട്ടും വേണം " എന്ന്‌ എഴുതിയ അതെ ലാഘവത്തോടെ ഭീകരവാദികളുമായുള്ള ആക്രമണം കഴിഞ്ഞു ഇന്ത്യൻ സൈന്യം ജയിച്ചു വരുന്ന പശ്ചാത്തലത്തിന് പറ്റുന്ന വരികൾ തിരഞ്ഞപ്പോൾ " നെഞ്ചിൽ ഇടനെഞ്ചിൽ തുടി കൊള്ളുന്നൊരു ശബ്ദം ജയ് ഹിന്ദുസ്ഥാൻ " ( സൈന്യം ) എന്നും എഴുതികൊടുത്തിരുന്ന ആ പ്രതിഭയെ കുറിച്ചു....... https://youtu.be/IoteCSukN4E "വിണ്ണിലെ ഗന്ധർവ വീണകൾ പാടും..." "പൂങ്കാറ്റേ പോയി ചൊല്ലാമോ.." "ചെമ്പരത്തി പൂവേ ചൊല്ല് ദേവനെ നീ കണ്ടോ" "പിച്ചകപ്പൂ കാവുകൾക്കുമപ്പുറം" "രാവിൻ പൂന്തേൻ തേടും പൂങ്കാറ്റേ " "ദൂരെ കിഴക്കുദിക്കും മാണിക്യച്ചെമ്പഴുക്ക" "ഈറൻ മേഘം പൂവും കൊണ്ട്‌ " "പാടം പൂത്ത കാലം പാടാൻ വന്നു നീയും" "ഒരു നാല് നാളായി എന്‍റെ ഉള്ളിൽ " "പുഞ്ചവേയില് കൊയ്യാൻ പോണവളെ " തുടങ്ങി സാഹചര്യങ്ങളും ടൂണുകളും അനുസരിച്ചു , ലളിതമായ വാക്കുകൾ കോർത്തിണക്കി നിമിഷ നേരം കൊണ്ട്‌ അയാൾ രൂപപ്പെടുത്തിയ എത്രയെത്ര അനശ്വര ഗാനങ്ങൾ !! കോളേജ് കാലത്തു ഒരു ഗാനരചയിതാവ് എന്ന ലേബലിൽ അറിയപെടാതിരിക്കാൻ ആയി ആഗ്രഹിച്ചു തന്റെ പേരിന്റെ കൂടെ ആളറിയാതിരിക്കാൻ ആയി " ചക്രവർത്തി " എന്നൊരു പേര്‌ കൂടി ചാർത്തി, ആ ഇരട്ട പേരിൽ എഴുതി തുടങ്ങുമ്പോൾ അയാൾ അറിഞ്ഞു കാണത്തില്ല നാളെകളിൽ അയാളുടെ സൃഷ്ടികൾ ആളുകൾക്ക് പരിചിതമാണെങ്കിലും സൃഷ്ടികർത്താവ് അപരിചിതനായി തുടരുമെന്ന് !! കണ്ണൂർ രാജൻ , ശ്യാം , രഘു കുമാർ , അർജുനൻ മാഷ് , ജോൺസൻ , രവീന്ദ്രൻ , ഔസേപ്പച്ചൻ , ജെറി അമൽദേവ് തുടങ്ങിയവരോടൊപ്പം സാഹചര്യത്തിനും ഈണത്തിനും ചേരുന്ന വരികൾ വെള്ളപേപ്പറിൽ നിമിഷ നേരം കൊണ്ട്‌ എഴുതി കൊടുക്കുന്നതിനോടൊപ്പം , കഥയും കഥാപാത്രങ്ങളെയും സൃഷ്ടിച്ചു തിരക്കഥയിലാക്കുന്ന " തിരക്കഥാകൃത്ത് " ന്‍റെ പണി കൂടി ജോഷി, ( നായര്സാബ് ) ജോമോൻ ( സാമ്രാജ്യം ) ഡെന്നീസ് ജോസേഫ് (അഥർവം , മനു അങ്കിൾ ) പി ജി വിശ്വംഭരൻ ( പാർവതി പരിണയം ) കമൽ ( ഓർക്കാപ്പുറത്ത് ) , ഭരതൻ ( ചുരം ) എന്നിവരോടൊപ്പം ചേർന്നു ചെയ്തു ബോക്സ് ഓഫീസിന്‍റെ ഹിറ്റുകളുടെ ചരിത്രത്തിൽ തന്റെ പേരും പതിപ്പിക്കുന്ന അയാൾ ഒരു സിനിമ മോഹിയുടെ മനോഹരമായ കാഴ്ചയാണ്...... സിനിമകളുടെ പിന്നാമ്പുറങ്ങളിൽ ഒരു രാജാവിനെ പോലെ വിരാജിക്കുമ്പോൾ തന്നെ അതിൽ നിന്നും മനഃപൂർവം പിൻവാങ്ങി , "ആനകളുടെ ജീവിതവും മാറുന്ന ആവാസ വ്യവസ്ഥയും" എന്നതിനെ കുറിച്ചും " അറബി ഐക്യനാടുകളുടെ ചരിത്രവും സംസ്കാരവും " എന്നിവയെ കുറിച്ചും കൊച്ചി നഗരത്തെ കുറിച്ചും എല്ലാം അതി പ്രശസ്തമായ ഡോക്യൂമെന്ററികൾ ചെയ്യുവാൻ സമയം കണ്ടെത്തുന്ന അയാൾ !! തങ്ങളുടെ പ്രൊഡക്ടിന്റെ പരസ്യത്തിന് വേണ്ടി വരികൾ എഴുതി നൽകുമോ എന്ന്‌ ചോദിച്ചു അയാളെ തേടി ചെന്ന ആലുക്കാസിന് വേണ്ടിയും , ആലപ്പാട്ടിനും , കരിക്കിനേത്തിനും , അൽ ബയാൻ വാട്ടർ നും , ഫെഡറൽ ബാങ്കിനും , അപ്പാച്ചി ബൈക്കിനും , ഹാൻഡിക്സിന് വേണ്ടിയും ആരെയും ആകർഷിക്കുന്ന വരികൾ എഴുതി കൊടുക്കുന്ന അയാൾ ! മമ്മൂട്ടിയുടെ ക്ഷണം സ്വീകരിച്ചു കൈരളി ടി വി യുടെ അമരത്തേക്കു കടന്നു വന്നു " വീ " പ്യൂപ്പിൾ " എന്നീ പുതിയ ചാനലുകൾ പ്രേക്ഷകർക്കായി തുറന്നു കൊടുത്ത മനുഷ്യൻ ! കഥാപ്രസംഗം എന്ന മണ്മറഞ്ഞു കൊണ്ടിരുന്ന കലാരൂപത്തെ തിരിച്ചു കൊണ്ട്‌ വരുവാൻ ആയി കഥാപ്രസംഗത്തിനു വേണ്ടി റിയാലിറ്റി ഷോ സൃഷ്‌ടിച്ച അയാളുടെ ചിന്തകൾ !!! https://youtu.be/1TuEjIaQFZc ഷിബു ചക്രവർത്തി.... ആറോളം വർഷങ്ങൾ ആകുന്നു അയാൾ പാട്ടുകളുടെ ലോകത്തു നിന്നും അകലം പാലിച്ചു , വെള്ള പേപ്പറിൽ അക്ഷരങ്ങൾ ആയി ഒഴുകുവാൻ ആഗ്രഹിച്ച ആ മഷി നിറച്ച പേനയെ ബലമായി ക്യാപ്പ് ഇട്ടു അടച്ചു പോക്കെറ്റിൽ തിരുകിയിട്ട്....... ഗാനരചയിതാവ്.. തിരക്കഥാകൃത്.. ഡോക്യുമെന്ററി സംവിധായകൻ... ലേഔട്ട് ആര്ടിസ്റ്..... പരസ്യ ചിത്രങ്ങളുടെ വരികൾ എഴുത്ത്... പ്രമുഖ ചാനലുകളുടെ പ്രോഗ്രാമുകളുടെ അമരക്കാരൻ..... തുടങ്ങി കൈ വെച്ച എല്ലാ മേഖലയിലും ഇതേ പോലെ വെട്ടിത്തിളങ്ങിയിട്ടും അർഹിക്കുന്ന അംഗീകാരവും പ്രശസ്തിയും ലഭിക്കാത്ത വേറെ ഒരാൾ ഉണ്ടോ ? സംശയം ആണു.....ആ പഴയ ഔസേപ്പച്ചൻ - ഷിബു ചക്രവർത്തി കൂട്ടുകെട്ട് ഇനിയുണ്ടാകുമോ ?