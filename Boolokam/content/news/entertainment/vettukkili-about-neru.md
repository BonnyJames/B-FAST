---
author: Beaumaris
categories:
- Entertainment
comment_count: 0
date: 2023-12-30 06:50:32
draft: false
image: https://cdn.boolokam.com/articles/2023/12/d11.jpg
like_count: 16120
share_count: 3507
tags:
- Jeethu Joseph
- mohanlal
- neru movie
title: '"യാദൃശ്ചികമാണോ അതോ മോഷണമാണോ ? ഒന്നുകിൽ ജീത്തു അല്ലെങ്കിൽ വക്കീലമ്മ രണ്ടിൽ
  ഒരാൾ ചതിച്ചു'''', കുറിപ്പ്'
view_count: 227645
---

**വെട്ടുക്കിളി** 50 കോടിയിൽ നിന്ന് 100 കോടിയിലേക്ക് കുതിച്ചുകൊണ്ടിരിക്കുന്ന "നേര് " സിനിമയെ മോശമായി ചിത്രീകരിക്കുകയല്ല വെട്ടുക്കിളിയുടെ ഉദ്ദേശം. ഇതിന്റെ ഒറിജിനൽ എന്ന് കേൾക്കുന്ന സിനിമ കണ്ട് ഇവ തമ്മിൽ സാമ്യങ്ങൾ ഉണ്ടോ, ഉണ്ടെങ്കിൽ അവ യാദൃശ്ചികമാണോ എന്നുള്ള ഒരു പരിശോധന മാത്രം. 1995 ൽ TV ക്ക് വേണ്ടി നിർമ്മിച്ച സ്കെച് ആര്ടിസ്റ് 2 ന്റെ കഥ ഒറ്റ വരിയിൽ പറയാം. അന്ധയായ പെൺകുട്ടി ഒരു റേപ്പ് ചെയ്യപ്പെടുന്നു. അയാളെ നിയമത്തിന്റെ മുൻപിൽ കുടുക്കാൻ പരിമിതി ആയി മാറിയ കാഴ്ചകുറവിനെ അവൾ മറികടന്ന് അയാൾക്ക് ശിക്ഷ വാങ്ങി കൊടുക്കുന്നു.ഇനി രണ്ട് സിനിമകളുമായുള്ള ചില സീരിയസ് ആയ സാമ്യങ്ങൾ പറയാം. ![](https://cdn.boolokam.com/articles/2023/12/d11.jpg)റേപ്പിസ്റ് കോണ്ടം ഇട്ടാണ് റേപ്പ് ചെയ്യുന്നത്. അതിന്റെ കെമിക്കൽ വജൈനയിൽ നിന്നും കിട്ടുന്നുണ്ട്. കൊലപാതകഭീഷണി മുഴക്കിയുള്ള റേപ്പിനിടയിൽ അവൾ അയാളുടെ മുഖമാകെ പരതി നോക്കും. അവളുടെ മനസ്സിലുള്ള ചിത്രം കടലാസിൽ പകർത്തുന്നു. (നായകനായ പോലീസ് സ്കെച് ആര്ടിസ്റ്റ് ആണ് അവൾ പറയുന്ന വിവരണങ്ങൾ വെച്ച് ഇത് ചെയ്യുന്നത്)ചിത്രത്തിലെ സാമ്യം പണിയാകും എന്ന് മനസ്സിലായ വില്ലൻ പിന്നെയും ഇരയെ പോയി കണ്ട് ഭീഷണിപ്പെടുത്തും. പക്ഷേ അതും തെളിയിക്കാൻ ആകുന്നില്ല. കോടതിയിൽ വില്ലന് വേണ്ടി നാട്ടിലെ ഏറ്റവും വലിയ വക്കീൽ വരുന്നു.നേരിൽ കാണാത്ത ആളുടെ ചിത്രം എങ്ങിനെ വരയ്ക്കാനാകും എന്ന് എതിർ ഭാഗം വക്കീൽ ചലൻജ് ചെയ്യുന്നു. ![](https://cdn.boolokam.com/articles/2023/12/dffff-2.jpg)റേപ്പ് ചെയ്യുന്നതിനിടയിൽ എങ്ങിനെ റേപ്പിസ്റ്റിനെ തലോടും എന്ന് ചോദിക്കുന്നു.ഒടുവിൽ കോടതിയിൽ വെച്ച് തന്നെ ഇത് വരെ കണ്ടിട്ടില്ലാത്ത ഒരാളുടെ മുഖത്ത് തലോടി ആ ചിത്രം വരയ്പ്പിക്കുന്നു.ജഡ്ജിയുടെ കയ്യിൽ കൊടുക്കുന്ന ചിത്രം നോക്കി ജഡ്ജി അന്തം വിടുന്നു. ഇങ്ങോട്ട് തിരിച്ചു പിടിക്കുമ്പോൾ നമ്മളും അന്തം വിടുന്നു.കേസ് ജയിച്ചു പുറത്തേക്കിറങ്ങുമ്പോൾ നായിക താങ്ക്യു പറയുന്നതിനൊപ്പം നായകന്റെ മുഖമാകെ തലോടുന്നു. ഇത്രേം മാത്രേ സാമ്യമുള്ളൂ.ഇനി നിങ്ങൾ പറ ഇത് യാദൃശ്ചികമാണോ അതോ മോഷണമാണോ എന്ന്.ഒന്നുകിൽ ജീത്തു അല്ലെങ്കിൽ വക്കീലമ്മ രണ്ടിൽ ഒരാൾ ചതിച്ചു. ജീത്തു അല്ല എന്ന് വിശ്വസിക്കാനാണ് എനിക്കിഷ്ടം. കാരണം ദൃശ്യത്തിന്റെ ഒറിജിനൽ കഥയുടെ പേരിൽ കാലങ്ങളോളം പഴി കേട്ടയാളാണ് ജീത്തു. ഇനി ഒരിക്കൽ കൂടി അത് കേട്ട് ചിരിച്ചു കൊണ്ടിരിക്കാൻ അങ്ങേര് പ്രിയദർശനൊന്നുമല്ലല്ലോ