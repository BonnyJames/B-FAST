---
title: "'ഫഹദ് ഹീറോൺഡ്രാ ഹീറോ', പിറന്നാളാശംസകൾ ബ്രോ"
date: 2022-08-08T06:03:35
draft: false
categories: ["Entertainment"]
tags: ['Anil Zain', 'birthday', 'Fahad Faasil', 'Featured']
author: "Beaumaris"
---

<strong>ഫഹദ് ഹീറോൺഡ്രാ ഹീറോ</strong>

<strong>Anil Zain</strong>

കൈയെത്തും ദൂരത്തു നിന്നും പറന്നു വന്ന നടനാണ് ഫഹദ് അഥവാ ഫഹദ് ഫാസിൽ.പ്രശസ്തനായ പിതാവിന്റെ നിഴൽ തന്നെയാകാം ഫഹദിന്റെ സിനിമയിലേക്കുള്ള രംഗപ്രവേശത്തിന്റെ ഹേതുവും.പ്രേക്ഷകപ്രബുദ്ധത കൊണ്ടു തന്നെയാണ് ആ ചിത്രത്തേയും ഫഹദിനെയും മനസിൽ അടുപ്പിക്കാതെ കൈയെത്താ ദൂരത്തേക്ക് പറഞ്ഞയച്ചതും.പ്രേക്ഷകർ ആ ചിത്രത്തെ മറന്നു, ഫഹദിനെയും. പിന്നീടേതാണ്ട് ഏഴു വർഷത്തിനിപ്പുറം ഒരു 2009 കാലഘട്ടത്തിലാണ് കൊച്ചു ചിത്രങ്ങളുടെ കൂട്ടമായ കേരള കഫെ എന്ന ചിത്രത്തിലെയൊന്നിൽ ഫഹദ് ഭാഗഭാക്കാകുന്നത്.മുൻ പ്രേക്ഷകർ ഫഹദിനെ ഒന്നു തിരിഞ്ഞു നോക്കുവാനും പുതു തലമുറയുടെ ശ്രദ്ധ തന്നിലേക്കാകർഷിക്കുവാനും ആ ചെറു റോളിലൂടെ ഫഹദിനായി.പക്ഷെ മുന്നനുഭവമാകാം വീണ്ടും ഫഹദ് അപ്രത്യക്ഷനായി.

അടുത്ത രണ്ടു വർഷം കൂടി.പുത്തൻ പ്രേക്ഷകന്റെ മനസ്സിൽ കൊള്ളിയാൻ മിന്നിച്ചു കൊണ്ട് ദാ വരുന്നു ഒരു മാസ് റീ എന്ററി,അർജ്ജുൻ എന്ന കഥാപാത്രമായി..ചാപ്പാ കുരിശിലൂടെ.അതൊരു ഒന്നൊന്നര വരവു തന്നെയായിരുന്നു.ആ ചിത്രം മികച്ച സിനിമാ പ്രേക്ഷകരുടെ സംസാരവിഷയങ്ങളിലൊന്നായി..
ഫഹദും..അതൊരു തുടർച്ചയായിരുന്നു..ഫഹദ് എന്ന നടന്റെ സിനിമാ തുടർച്ച.പ്രതീക്ഷ വളർത്തി ദാ മറ്റൊന്ന് കൂടി.മലയാളത്തിലെ പഴകി തേഞ്ഞ സാമ്പ്രദായിക രീതിയിൽ നിന്നും വേറിട്ട മറ്റൊരു കിടിലൻ ചിത്രത്തിലും പുത്തൻ പ്രതിബിംബമായി ഫഹദ് നിറഞ്ഞാടി. അതായിരുന്നു 22 ഫീമെയിൽ കോട്ടയം.

<img class="size-full wp-image-345766 aligncenter" src="https://cdn.boolokam.com/articles/2022/08/tjtjj.jpg" alt="" width="1000" height="667" />അന്നയും റസൂലും-കൊച്ചിയെ സാകൂതം അറിഞ്ഞവർക്കിന്നും മനസ്സിൽ നിന്നും അടർത്തിമാറ്റാൻ കഴിയുന്ന ഒന്നല്ല, ബോട്ടിന്റെ പ്രോപ്പല്ലർ കറക്കത്തിൽ കരയിലേക്ക് ശക്തിയായി അടിക്കുന്ന അലകളോടൊപ്പം, ഉപ്പു രസമുള്ള കാറ്റിനോടൊപ്പം അലിഞ്ഞു ചേർന്ന അന്ന യോടുള്ള പ്രണയം. ഷഹബാസ് അമാനോടൊപ്പം ചേർന്നു പാടുമ്പോൾ ആ അസ്തമന സന്ധ്യയിൽ ഞാനുമൊരു റസൂലാകുന്നു. ഒന്നിൽ നിന്നു മറ്റൊന്നിലേക്കെങ്ങിനെ രൂപാന്തരം പ്രാപിക്കാം എന്നുള്ള ചോദ്യത്തിന് പ്രേക്ഷകനുള്ള ഉത്തരമായിരുന്നു നോർത്ത് 24 കാതം പോലുള്ള മനോഹരമായ ക്യാൻവാസ്.ഹരികൃഷ്ണന്റെയായൊരൊറ്റയോട്ടം മതിയാ പ്രതിഭയെ തിരിച്ചറിയാൻ.

ഇങ്ങനെയുള്ള ചില രൂപപരിണാമങ്ങൾ എന്നെ കൊണ്ടെത്തിക്കുന്നത് ഫ്രാൻസ് കാഫ്ക യുടെ മെറ്റാമോർഫിസിസ് എന്ന നോവലിലേക്കും ഒരു സുപ്രഭാതത്തിൽ താൻ താനല്ലാതിയി മാറുകയും ചെയ്ത ഗ്രിഗർ സംസ എന്ന കഥാപാത്രത്തിലേക്കുമാണ്.സോളമൻ സാക്സോഫോണിൽ പ്രണയഗീതങ്ങളുമായി മനസ്സു കീഴ്പ്പെടുത്തുന്നത് ശോശന്നയുടെ മാത്രമല്ല, നല്ലിളം പ്രേക്ഷകരെ കൂടിയാണ്.സോളമന്റെ മനസ്സിലെ ഉത്തമഗീതങ്ങൾ കൂടി വായിച്ചെടുക്കാൻ പ്രേക്ഷക മനസ്സുകൾക്കാകുന്നിടത്താണ് ഫഹദിന്റെ വിജയം. ഫഹദിന്റെ അലോഷി ഇല്ലാത്ത ഒരു ഇയ്യോബിന്റെ പുസ്തകം മനസ്സിലെങ്കിലും നെയ്യാനാകുമോ? ചിന്തകൾക്കൊപ്പം വളർന്ന കഥാപാത്രമായിരുന്നു അലോഷി.

<img class="wp-image-345765 aligncenter" src="https://cdn.boolokam.com/articles/2022/08/rhhh-1.jpg" alt="" width="862" height="479" />ഒരു ചിത്രത്തെ കുറിച്ചു ഓർക്കുമ്പോൾ തന്നെ തന്റെ ഹൃദയതാളം മുറുകുന്നുവെങ്കിൽ അതു ടേക്ക് ഓഫ് തന്നെ. മനോജ് എബ്രഹാം എന്ന കഥാപാത്രം പ്രേക്ഷക ഹൃദയ താളങ്ങളുമായിനടത്തുന്ന യാത്രയിൽ നമ്മളോടൊപ്പം ഫഹദും സേഫ് സോണിലാണ്.ഈ കാലഘട്ടത്തിൽ പലപ്പോഴും ഒരു സിനിമ മുഴുക്കെ കാണുക എന്നത് തന്നെ ശ്രമകരമാകുമ്പോൾ കണ്ട സിനിമ പലകുറി കാണുമ്പോഴും വിരസതയൊന്നില്ല എന്നുറപ്പിക്കുന്ന സിനിമയാണ് മഹേഷിന്റെ പ്രതികാരം.മഹേഷ് എന്ന ചെറുപ്പക്കാരൻ എത്ര അനായസമായും നിഷ്‌കളങ്കവുമായാണ് നമുക്കിടയിലൂടെ നടന്നുപോകുന്നത്.മുന്നേയും പിന്നെയും നമ്മെ മുഷിപ്പിച്ച നൂറായിരം സിനിമകളോടുള്ള പ്രതികാരമല്ലേ മഹേഷിന്റെ പ്രതികാരം?

സിനിമയേത് ജീവിതമേത് എന്നു പോലും സംശയം ജനിപ്പിക്കുന്ന, ഏതൊരാർട്ടിസ്റ്റിനും അസൂയ ജനിപ്പിക്കുന്ന മിഴി മികവിലേക്കാണ് ദൃക്‌സാക്ഷിയും തൊണ്ടിമുതലും നമ്മെ കൊണ്ടു ചെന്നെത്തിക്കുന്നത് .ഒരു കള്ളന്റെ സകല മാനറിസങ്ങളും ഒരുമിച്ചു ചാർത്തപ്പെട്ട കഥാപാത്രമായിരുന്നു പ്രസാദ്. മഹേഷോ പ്രസാദോ മികച്ചതെന്ന ചോദ്യത്തിന് ഒറ്റ ഉത്തരമേയുള്ളൂ, മാന്ത്രികത വരനിരിക്കുന്നേയുള്ളൂ..

പാസ്റ്റർ ജോഷ്വാ കാൾട്ടനും, ജോജിയും, അഹമ്മദ് അലി സുലൈമാനുമൊക്കെയായി ഫഹദ് നിറഞാടുമ്പോഴും ഒന്നു പറയാതിരിക്കാൻ വയ്യ,ഷമ്മി,ഷമ്മി ഹീറോൺഡ്രാ ഹീറോ ഫഹദ്, ഇന്ത്യ കണ്ട ഏറ്റവും മികച്ച നടനിലേക്കുള്ള ഫഹദിന്റെ ദൂരം വിദൂരത്തല്ല,മറിച്ചു കൈയെത്തും ദൂരത്തു തന്നെയാണ്. ഇന്ന് ഫഹദിന്റെ ജന്മദിനമാണ് . പിറന്നാളാശംസകൾ ബ്രോ.


!['ഫഹദ് ഹീറോൺഡ്രാ ഹീറോ', പിറന്നാളാശംസകൾ ബ്രോ](https://cdn.boolokam.com/articles/2022/08/tjtjj.jpg)**ഫഹദ് ഹീറോൺഡ്രാ ഹീറോ** **Anil Zain** കൈയെത്തും ദൂരത്തു നിന്നും പറന്നു വന്ന നടനാണ് ഫഹദ് അഥവാ ഫഹദ് ഫാസിൽ.പ്രശസ്തനായ പിതാവിന്റെ നിഴൽ തന്നെയാകാം ഫഹദിന്റെ സിനിമയിലേക്കുള്ള രംഗപ്രവേശത്തിന്റെ ഹേതുവും.പ്രേക്ഷകപ്രബുദ്ധത കൊണ്ടു തന്നെയാണ് ആ ചിത്രത്തേയും ഫഹദിനെയും മനസിൽ അടുപ്പിക്കാതെ കൈയെത്താ ദൂരത്തേക്ക് പറഞ്ഞയച്ചതും.പ്രേക്ഷകർ ആ ചിത്രത്തെ മറന്നു, ഫഹദിനെയും. പിന്നീടേതാണ്ട് ഏഴു വർഷത്തിനിപ്പുറം ഒരു 2009 കാലഘട്ടത്തിലാണ് കൊച്ചു ചിത്രങ്ങളുടെ കൂട്ടമായ കേരള കഫെ എന്ന ചിത്രത്തിലെയൊന്നിൽ ഫഹദ് ഭാഗഭാക്കാകുന്നത്.മുൻ പ്രേക്ഷകർ ഫഹദിനെ ഒന്നു തിരിഞ്ഞു നോക്കുവാനും പുതു തലമുറയുടെ ശ്രദ്ധ തന്നിലേക്കാകർഷിക്കുവാനും ആ ചെറു റോളിലൂടെ ഫഹദിനായി.പക്ഷെ മുന്നനുഭവമാകാം വീണ്ടും ഫഹദ് അപ്രത്യക്ഷനായി. അടുത്ത രണ്ടു വർഷം കൂടി.പുത്തൻ പ്രേക്ഷകന്റെ മനസ്സിൽ കൊള്ളിയാൻ മിന്നിച്ചു കൊണ്ട് ദാ വരുന്നു ഒരു മാസ് റീ എന്ററി,അർജ്ജുൻ എന്ന കഥാപാത്രമായി..ചാപ്പാ കുരിശിലൂടെ.അതൊരു ഒന്നൊന്നര വരവു തന്നെയായിരുന്നു.ആ ചിത്രം മികച്ച സിനിമാ പ്രേക്ഷകരുടെ സംസാരവിഷയങ്ങളിലൊന്നായി.. ഫഹദും..അതൊരു തുടർച്ചയായിരുന്നു..ഫഹദ് എന്ന നടന്റെ സിനിമാ തുടർച്ച.പ്രതീക്ഷ വളർത്തി ദാ മറ്റൊന്ന് കൂടി.മലയാളത്തിലെ പഴകി തേഞ്ഞ സാമ്പ്രദായിക രീതിയിൽ നിന്നും വേറിട്ട മറ്റൊരു കിടിലൻ ചിത്രത്തിലും പുത്തൻ പ്രതിബിംബമായി ഫഹദ് നിറഞ്ഞാടി. അതായിരുന്നു 22 ഫീമെയിൽ കോട്ടയം. അന്നയും റസൂലും-കൊച്ചിയെ സാകൂതം അറിഞ്ഞവർക്കിന്നും മനസ്സിൽ നിന്നും അടർത്തിമാറ്റാൻ കഴിയുന്ന ഒന്നല്ല, ബോട്ടിന്റെ പ്രോപ്പല്ലർ കറക്കത്തിൽ കരയിലേക്ക് ശക്തിയായി അടിക്കുന്ന അലകളോടൊപ്പം, ഉപ്പു രസമുള്ള കാറ്റിനോടൊപ്പം അലിഞ്ഞു ചേർന്ന അന്ന യോടുള്ള പ്രണയം. ഷഹബാസ് അമാനോടൊപ്പം ചേർന്നു പാടുമ്പോൾ ആ അസ്തമന സന്ധ്യയിൽ ഞാനുമൊരു റസൂലാകുന്നു. ഒന്നിൽ നിന്നു മറ്റൊന്നിലേക്കെങ്ങിനെ രൂപാന്തരം പ്രാപിക്കാം എന്നുള്ള ചോദ്യത്തിന് പ്രേക്ഷകനുള്ള ഉത്തരമായിരുന്നു നോർത്ത് 24 കാതം പോലുള്ള മനോഹരമായ ക്യാൻവാസ്.ഹരികൃഷ്ണന്റെയായൊരൊറ്റയോട്ടം മതിയാ പ്രതിഭയെ തിരിച്ചറിയാൻ. ഇങ്ങനെയുള്ള ചില രൂപപരിണാമങ്ങൾ എന്നെ കൊണ്ടെത്തിക്കുന്നത് ഫ്രാൻസ് കാഫ്ക യുടെ മെറ്റാമോർഫിസിസ് എന്ന നോവലിലേക്കും ഒരു സുപ്രഭാതത്തിൽ താൻ താനല്ലാതിയി മാറുകയും ചെയ്ത ഗ്രിഗർ സംസ എന്ന കഥാപാത്രത്തിലേക്കുമാണ്.സോളമൻ സാക്സോഫോണിൽ പ്രണയഗീതങ്ങളുമായി മനസ്സു കീഴ്പ്പെടുത്തുന്നത് ശോശന്നയുടെ മാത്രമല്ല, നല്ലിളം പ്രേക്ഷകരെ കൂടിയാണ്.സോളമന്റെ മനസ്സിലെ ഉത്തമഗീതങ്ങൾ കൂടി വായിച്ചെടുക്കാൻ പ്രേക്ഷക മനസ്സുകൾക്കാകുന്നിടത്താണ് ഫഹദിന്റെ വിജയം. ഫഹദിന്റെ അലോഷി ഇല്ലാത്ത ഒരു ഇയ്യോബിന്റെ പുസ്തകം മനസ്സിലെങ്കിലും നെയ്യാനാകുമോ? ചിന്തകൾക്കൊപ്പം വളർന്ന കഥാപാത്രമായിരുന്നു അലോഷി. ![](https://cdn.boolokam.com/articles/2022/08/rhhh-1.jpg)ഒരു ചിത്രത്തെ കുറിച്ചു ഓർക്കുമ്പോൾ തന്നെ തന്റെ ഹൃദയതാളം മുറുകുന്നുവെങ്കിൽ അതു ടേക്ക് ഓഫ് തന്നെ. മനോജ് എബ്രഹാം എന്ന കഥാപാത്രം പ്രേക്ഷക ഹൃദയ താളങ്ങളുമായിനടത്തുന്ന യാത്രയിൽ നമ്മളോടൊപ്പം ഫഹദും സേഫ് സോണിലാണ്.ഈ കാലഘട്ടത്തിൽ പലപ്പോഴും ഒരു സിനിമ മുഴുക്കെ കാണുക എന്നത് തന്നെ ശ്രമകരമാകുമ്പോൾ കണ്ട സിനിമ പലകുറി കാണുമ്പോഴും വിരസതയൊന്നില്ല എന്നുറപ്പിക്കുന്ന സിനിമയാണ് മഹേഷിന്റെ പ്രതികാരം.മഹേഷ് എന്ന ചെറുപ്പക്കാരൻ എത്ര അനായസമായും നിഷ്‌കളങ്കവുമായാണ് നമുക്കിടയിലൂടെ നടന്നുപോകുന്നത്.മുന്നേയും പിന്നെയും നമ്മെ മുഷിപ്പിച്ച നൂറായിരം സിനിമകളോടുള്ള പ്രതികാരമല്ലേ മഹേഷിന്റെ പ്രതികാരം? സിനിമയേത് ജീവിതമേത് എന്നു പോലും സംശയം ജനിപ്പിക്കുന്ന, ഏതൊരാർട്ടിസ്റ്റിനും അസൂയ ജനിപ്പിക്കുന്ന മിഴി മികവിലേക്കാണ് ദൃക്‌സാക്ഷിയും തൊണ്ടിമുതലും നമ്മെ കൊണ്ടു ചെന്നെത്തിക്കുന്നത് .ഒരു കള്ളന്റെ സകല മാനറിസങ്ങളും ഒരുമിച്ചു ചാർത്തപ്പെട്ട കഥാപാത്രമായിരുന്നു പ്രസാദ്. മഹേഷോ പ്രസാദോ മികച്ചതെന്ന ചോദ്യത്തിന് ഒറ്റ ഉത്തരമേയുള്ളൂ, മാന്ത്രികത വരനിരിക്കുന്നേയുള്ളൂ.. പാസ്റ്റർ ജോഷ്വാ കാൾട്ടനും, ജോജിയും, അഹമ്മദ് അലി സുലൈമാനുമൊക്കെയായി ഫഹദ് നിറഞാടുമ്പോഴും ഒന്നു പറയാതിരിക്കാൻ വയ്യ,ഷമ്മി,ഷമ്മി ഹീറോൺഡ്രാ ഹീറോ ഫഹദ്, ഇന്ത്യ കണ്ട ഏറ്റവും മികച്ച നടനിലേക്കുള്ള ഫഹദിന്റെ ദൂരം വിദൂരത്തല്ല,മറിച്ചു കൈയെത്തും ദൂരത്തു തന്നെയാണ്. ഇന്ന് ഫഹദിന്റെ ജന്മദിനമാണ് . പിറന്നാളാശംസകൾ ബ്രോ.
