---
title: "\"തൈക്കുടം ബാൻഡിന്റെ നവരസയുമായി ഇതിലെ വരാഹരൂപം പാട്ടിന് യാതൊരു സാദൃശ്യവും എനിയ്ക്ക് തോന്നിയില്ല\" - സംവിധായികയുടെ കുറിപ്പ്"
date: 2022-10-28T06:31:36
draft: false
categories: ["Entertainment"]
tags: ['kanthara movie', 'priya shine']
author: "Beaumaris"
---

<strong>Priya Shine</strong>

കാന്താര കണ്ടു. ഒരു പ്രേക്ഷക എന്ന നിലയിൽ ആദ്യം തന്നെ പറയട്ടെ തൈക്കുടം ബാൻഡിന്റെ നവരസയുമായി ഇതിലെ വരാഹരൂപം പാട്ടിന് യാതൊരു സാദൃശ്യവും എനിയ്ക്ക് തോന്നിയില്ല. (അങ്ങനെ ആർക്കെങ്കിലും സാദൃശ്യം തോന്നിയെങ്കിൽ അത് വെറും മിഥ്യാ ധാരണയാണ് എന്ന് ഞാൻ ഊന്നിപ്പറയുകയാണ് ) സിനിമ കാണുന്നതിന് തൊട്ടുമുൻപ് ഞാൻ ഒരിയ്ക്കൽ കൂടി നവരസ കണ്ടിട്ടാണ് തീയേറ്ററിലേയ്ക്ക് കയറിയത്.

വടക്കൻ കേരളത്തിന്റെ തെയ്യവും ദക്ഷിണ കർണ്ണാടകയുടെ ദൈവക്കോലുമായി ഇടകലർന്ന ആചാരാനുഷ്ഠാനങ്ങളേയും, കൂട്ടിയിണക്കി ഉഡുപ്പിയുടെ നാട്ടിൻ പുറത്ത് ഋഷഭ് ഷെട്ടി അണിയിച്ചൊരുക്കിയ മിത്തും , മണ്ണും, മനുഷ്യനും കൂടിച്ചേർന്ന് സമന്വയിച്ച് ഒരു അദ്വിതീയമായ അനുഭവമാണ് എനിയ്ക്ക് അഭ്രപാളികളിൽ അനുഭവവേദ്യമായത്.മൂന്നു കാലഘട്ടങ്ങളിലൂടെയുള്ള കാന്താരയുടെ കഥാതന്തുവിന്റെ തുടക്കം ഒരു മുത്തശ്ശിക്കഥയിലൂടെയാണ്.

<img class="size-full wp-image-356502 aligncenter" src="https://cdn.boolokam.com/articles/2022/10/egegg-2.jpg" alt="" width="768" height="1024" />കുന്താപുര എന്ന സ്ഥലത്താണ് കഥയുടെ തുടക്കം. സമ്പത്തും ഐശ്വര്യവും വേണ്ടുവോളമുണ്ടെങ്കിലും മന:സമാധാനം തെല്ലുമില്ലാതെ നിദ്രാവിഹീനമായ രാവും കർമ്മോത്സുകമല്ലാത്ത പകലും തന്റെ ജീവിതത്തെ നിശ്ചലമാക്കുന്ന അവസ്ഥയിൽ തന്റെ സ്വപ്നത്തിൽ ദൃഷ്ടിഗോചരമായ ദൈവത്തെ അന്വേഷിച്ച് കാട് കയറുന്നു. അപ്രതീക്ഷിതമായി കാടിനു നടുവിൽ കണ്ട വരാഹരൂപം പൂണ്ട കല്ലിൽ പഞ്ചുരുളി എന്ന ദൈവത്തെ അദ്ദേഹം തന്റെ രാജ്യത്തേയ്ക്ക് കൊണ്ടുവരുവാൻ ശ്രമിയ്ക്കുന്നു. ( കാടുമായി ബന്ധപ്പെട്ട് ജീവിയ്ക്കുന്ന ഒരു ജനതയുടെ വിശ്വാസങ്ങളും, ആചാരങ്ങളും ആ ആചാരങ്ങളുമായി ബന്ധപ്പെട്ട മിത്തുകളും ആ മിത്തുകളിലധിഷ്ഠിതമായ ദൈവികപ്രമാണങ്ങളും ഒക്കെ ബ്ലെൻഡ് ചെയ്തെടുത്തിരിയ്ക്കുന്നത് ഏറെ ചേതോഹരം തന്നെ).

രാജാവിന്റെ കൂടെ രാജ്യത്തേയ്ക്ക് വരാമെന്ന് ദൈവക്കോലത്തിലൂടെ സമ്മതിച്ച ദൈവം പകരം രാജാവിനോട് ഞാൻ കൂടെ വന്നാൽ ഞാൻ സമ്പത്തും , ഐശ്വര്യവും രാജാവിന്റെ നഷ്ടമായ മന:സമാധാനവും അനുഗ്രഹമായി നല്കാം പക്ഷേ പകരം എന്നെ ഇത്രയും നാളും ആരാധിച്ച് കഴിഞ്ഞ് കൂടിയ കാട്ടിലെ തന്റെ ഭക്തരായ ജനതയ്ക്ക് നാട്ടിൽ ഭൂമിനല്കി അവരെ അവിടെ അധിവസിപ്പിയ്ക്കണമെന്ന ദൈവത്തിന്റെ ആവശ്യം സാധിച്ച് കൊടുത്ത് കാട്ടിലെ തന്റെ ഭക്തരായ ജനതയ്ക്കൊപ്പം കാടുവിട്ട് രാജാവിന്റെ കൊട്ടാരത്തിൽ കുടിയിരുന്നു. കാടിറങ്ങിയ കാട്ടുവാസികൾ നാട്ടിലെത്തി ജീവിതം തുടർന്നു
കാലങ്ങളും ഋതുക്കളും മാറി രാജാവ് മാറി നാട്ടുരാജാവായി നാട്ടുരാജാവ് മാറി തമ്പുരാനായി പിന്നീട് നാട്ടുപ്രമാണിയായി ജന്മിയിലേയ്ക് രൂപാന്തരം സംഭവിയ്ക്കുകയും അനന്തരം തലമുറകൾ മാറിയപ്പോൾ പണ്ട് പൂർവ്വികർ ഇഷ്ടദാനം നല്കിയ ഭൂമി തിരിച്ചെടുക്കാനായി പുതിയ തലമുറക്കാർ നടത്തുന്ന ശ്രമങ്ങൾ അവിടത്തെ ജനതയ്ക്കും ജന്മിയ്ക്കുമിടയിൽ ഉണ്ടാക്കുന്ന സംഘർഷങ്ങളും പഞ്ചുരുളി എന്ന ദൈവം കന്താരയുടെ ലോകത്തേയ്ക്ക് പാലായനം ചെയ്യുന്നതുമാണ് സംഗ്രഹം.

ക്ലൈമാക്സ് സീൻ വളരെ തീവ്രതയേറിയ ഒരു വല്ലാത്ത ഫീലായിരുന്നു. രൗദ്രവും , ശാന്തവും ഇഴ ചേർത്ത പരകായപ്രവേശം ഒരു വല്ലാത്ത ദൈവിക പ്രഭാവത്താലുള്ള മ്യൂസിക്ക് കംപോസിഷനിൽ എന്റെ പഞ്ചേന്ദ്രിയങ്ങളിൽ ഒരിന്ദ്രിയാനന്ദം പ്രദാനം ചെയ്തു. സംഗീത സംവിധായകൻ അജനീഷ് ലോക് നാഥ് ഒരു അമാനുഷികത നിറഞ്ഞ ഒരു പ്രോജ്വല കലുകാരൻ തന്നെ എന്നത് ഏറെ ശ്ലാഖനീയമാണ്.

വളരെ വ്യത്യസ്തമായ പ്രമേയം ഋഷഭ് ഷെട്ടി തിരക്കഥയൊരുക്കി, സംവിധാനം നിർവ്വഹിച്ച് അഭ്രപാളികളിൽ പകർന്നാട്ടം നടത്തി പ്രേക്ഷകരെ വിസ്മയം കൊള്ളിച്ചപ്പോൾ തെലുങ്കിൽ നിന്നും മലയാളത്തിലേയ്ക്ക് മൊഴിമാറ്റം നടത്തി മലയാളികൾക്ക് ഒരു ദൈവിക പ്രഭാവം നല്കി മനസിനെ മറ്റൊരു തലത്തിലേയ്ക്ക് കൊണ്ടുപോയി എന്നത് ഒരു വലിയ കാര്യം തന്നെയാണ്. കാന്താര സിനിമയുടെ അണിയറ പ്രവർത്തകർക്ക് മലയാളിയായ ഈ കലാകാരിയുടെ ആത്മപ്രണാമം - പ്രിയാ ഷൈൻ


!["തൈക്കുടം ബാൻഡിന്റെ നവരസയുമായി ഇതിലെ വരാഹരൂപം പാട്ടിന് യാതൊരു സാദൃശ്യവും എനിയ്ക്ക് തോന്നിയില്ല" - സംവിധായികയുടെ കുറിപ്പ്](https://cdn.boolokam.com/articles/2022/10/egegg-2.jpg)**Priya Shine** കാന്താര കണ്ടു. ഒരു പ്രേക്ഷക എന്ന നിലയിൽ ആദ്യം തന്നെ പറയട്ടെ തൈക്കുടം ബാൻഡിന്റെ നവരസയുമായി ഇതിലെ വരാഹരൂപം പാട്ടിന് യാതൊരു സാദൃശ്യവും എനിയ്ക്ക് തോന്നിയില്ല. (അങ്ങനെ ആർക്കെങ്കിലും സാദൃശ്യം തോന്നിയെങ്കിൽ അത് വെറും മിഥ്യാ ധാരണയാണ് എന്ന് ഞാൻ ഊന്നിപ്പറയുകയാണ് ) സിനിമ കാണുന്നതിന് തൊട്ടുമുൻപ് ഞാൻ ഒരിയ്ക്കൽ കൂടി നവരസ കണ്ടിട്ടാണ് തീയേറ്ററിലേയ്ക്ക് കയറിയത്. വടക്കൻ കേരളത്തിന്റെ തെയ്യവും ദക്ഷിണ കർണ്ണാടകയുടെ ദൈവക്കോലുമായി ഇടകലർന്ന ആചാരാനുഷ്ഠാനങ്ങളേയും, കൂട്ടിയിണക്കി ഉഡുപ്പിയുടെ നാട്ടിൻ പുറത്ത് ഋഷഭ് ഷെട്ടി അണിയിച്ചൊരുക്കിയ മിത്തും , മണ്ണും, മനുഷ്യനും കൂടിച്ചേർന്ന് സമന്വയിച്ച് ഒരു അദ്വിതീയമായ അനുഭവമാണ് എനിയ്ക്ക് അഭ്രപാളികളിൽ അനുഭവവേദ്യമായത്.മൂന്നു കാലഘട്ടങ്ങളിലൂടെയുള്ള കാന്താരയുടെ കഥാതന്തുവിന്റെ തുടക്കം ഒരു മുത്തശ്ശിക്കഥയിലൂടെയാണ്. കുന്താപുര എന്ന സ്ഥലത്താണ് കഥയുടെ തുടക്കം. സമ്പത്തും ഐശ്വര്യവും വേണ്ടുവോളമുണ്ടെങ്കിലും മന:സമാധാനം തെല്ലുമില്ലാതെ നിദ്രാവിഹീനമായ രാവും കർമ്മോത്സുകമല്ലാത്ത പകലും തന്റെ ജീവിതത്തെ നിശ്ചലമാക്കുന്ന അവസ്ഥയിൽ തന്റെ സ്വപ്നത്തിൽ ദൃഷ്ടിഗോചരമായ ദൈവത്തെ അന്വേഷിച്ച് കാട് കയറുന്നു. അപ്രതീക്ഷിതമായി കാടിനു നടുവിൽ കണ്ട വരാഹരൂപം പൂണ്ട കല്ലിൽ പഞ്ചുരുളി എന്ന ദൈവത്തെ അദ്ദേഹം തന്റെ രാജ്യത്തേയ്ക്ക് കൊണ്ടുവരുവാൻ ശ്രമിയ്ക്കുന്നു. ( കാടുമായി ബന്ധപ്പെട്ട് ജീവിയ്ക്കുന്ന ഒരു ജനതയുടെ വിശ്വാസങ്ങളും, ആചാരങ്ങളും ആ ആചാരങ്ങളുമായി ബന്ധപ്പെട്ട മിത്തുകളും ആ മിത്തുകളിലധിഷ്ഠിതമായ ദൈവികപ്രമാണങ്ങളും ഒക്കെ ബ്ലെൻഡ് ചെയ്തെടുത്തിരിയ്ക്കുന്നത് ഏറെ ചേതോഹരം തന്നെ). രാജാവിന്റെ കൂടെ രാജ്യത്തേയ്ക്ക് വരാമെന്ന് ദൈവക്കോലത്തിലൂടെ സമ്മതിച്ച ദൈവം പകരം രാജാവിനോട് ഞാൻ കൂടെ വന്നാൽ ഞാൻ സമ്പത്തും , ഐശ്വര്യവും രാജാവിന്റെ നഷ്ടമായ മന:സമാധാനവും അനുഗ്രഹമായി നല്കാം പക്ഷേ പകരം എന്നെ ഇത്രയും നാളും ആരാധിച്ച് കഴിഞ്ഞ് കൂടിയ കാട്ടിലെ തന്റെ ഭക്തരായ ജനതയ്ക്ക് നാട്ടിൽ ഭൂമിനല്കി അവരെ അവിടെ അധിവസിപ്പിയ്ക്കണമെന്ന ദൈവത്തിന്റെ ആവശ്യം സാധിച്ച് കൊടുത്ത് കാട്ടിലെ തന്റെ ഭക്തരായ ജനതയ്ക്കൊപ്പം കാടുവിട്ട് രാജാവിന്റെ കൊട്ടാരത്തിൽ കുടിയിരുന്നു. കാടിറങ്ങിയ കാട്ടുവാസികൾ നാട്ടിലെത്തി ജീവിതം തുടർന്നു കാലങ്ങളും ഋതുക്കളും മാറി രാജാവ് മാറി നാട്ടുരാജാവായി നാട്ടുരാജാവ് മാറി തമ്പുരാനായി പിന്നീട് നാട്ടുപ്രമാണിയായി ജന്മിയിലേയ്ക് രൂപാന്തരം സംഭവിയ്ക്കുകയും അനന്തരം തലമുറകൾ മാറിയപ്പോൾ പണ്ട് പൂർവ്വികർ ഇഷ്ടദാനം നല്കിയ ഭൂമി തിരിച്ചെടുക്കാനായി പുതിയ തലമുറക്കാർ നടത്തുന്ന ശ്രമങ്ങൾ അവിടത്തെ ജനതയ്ക്കും ജന്മിയ്ക്കുമിടയിൽ ഉണ്ടാക്കുന്ന സംഘർഷങ്ങളും പഞ്ചുരുളി എന്ന ദൈവം കന്താരയുടെ ലോകത്തേയ്ക്ക് പാലായനം ചെയ്യുന്നതുമാണ് സംഗ്രഹം. ക്ലൈമാക്സ് സീൻ വളരെ തീവ്രതയേറിയ ഒരു വല്ലാത്ത ഫീലായിരുന്നു. രൗദ്രവും , ശാന്തവും ഇഴ ചേർത്ത പരകായപ്രവേശം ഒരു വല്ലാത്ത ദൈവിക പ്രഭാവത്താലുള്ള മ്യൂസിക്ക് കംപോസിഷനിൽ എന്റെ പഞ്ചേന്ദ്രിയങ്ങളിൽ ഒരിന്ദ്രിയാനന്ദം പ്രദാനം ചെയ്തു. സംഗീത സംവിധായകൻ അജനീഷ് ലോക് നാഥ് ഒരു അമാനുഷികത നിറഞ്ഞ ഒരു പ്രോജ്വല കലുകാരൻ തന്നെ എന്നത് ഏറെ ശ്ലാഖനീയമാണ്. വളരെ വ്യത്യസ്തമായ പ്രമേയം ഋഷഭ് ഷെട്ടി തിരക്കഥയൊരുക്കി, സംവിധാനം നിർവ്വഹിച്ച് അഭ്രപാളികളിൽ പകർന്നാട്ടം നടത്തി പ്രേക്ഷകരെ വിസ്മയം കൊള്ളിച്ചപ്പോൾ തെലുങ്കിൽ നിന്നും മലയാളത്തിലേയ്ക്ക് മൊഴിമാറ്റം നടത്തി മലയാളികൾക്ക് ഒരു ദൈവിക പ്രഭാവം നല്കി മനസിനെ മറ്റൊരു തലത്തിലേയ്ക്ക് കൊണ്ടുപോയി എന്നത് ഒരു വലിയ കാര്യം തന്നെയാണ്. കാന്താര സിനിമയുടെ അണിയറ പ്രവർത്തകർക്ക് മലയാളിയായ ഈ കലാകാരിയുടെ ആത്മപ്രണാമം - പ്രിയാ ഷൈൻ
