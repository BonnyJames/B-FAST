---
author: Beaumaris
categories:
- Entertainment
comment_count: 0
date: 2022-09-13 11:31:39
draft: false
image: ''
like_count: 64702
share_count: 44627
tags:
- ormakalil
- shankar movie
title: മലയാളത്തിന്റെ എവർഗ്രീൻ ഹീറോ ശങ്കർ മടങ്ങിവരുന്നു
view_count: 1910141
---

ഒരുകാലത്തു മലയാളത്തിൽ ശക്തമായ സാന്നിധ്യം അറിയിച്ചിരുന്ന നടനായിരുന്നു ശങ്കർ. മോഹൻലാലിൻറെ ആദ്യ സിനിമയിൽ ശങ്കർ ആയിരുന്നു നായകൻ എന്ന് പറയുമ്പോൾ തന്നെ ശങ്കർ അക്കാലത്തു എത്രമാത്രം സിനിമയിൽ വളർന്നിരുന്നു എന്ന് മനസിലാക്കാം. എന്നാൽ കുറെയേറെ സിനിമകളിൽ നായകവേഷങ്ങൾ ചെയ്ത താരം പിന്നീട് സജീവമല്ലാതായി. പിന്നീട് വല്ലപ്പോഴും ചില സാന്നിധ്യങ്ങൾ അറിയിച്ചു എങ്കിലും ശങ്കറിനെ ക്രമേണ എല്ലാരും മറന്നു. എന്നാലിപ്പോൾ ശങ്കർ ശക്തമായ തിരിച്ചുവരവിനു ഒരുങ്ങുകയാണ്. ഫാമിലി സസ്പെൻസ് സെന്റിമെന്റൽ ത്രില്ലർ ചിത്രം "ഓർമ്മകളിൽ" സെപ്റ്റംബർ 23 - ന് തീയേറ്ററുകളിലെത്തുന്നു. ചിത്രത്തിന്റെ ട്രെയിലർ പുറത്തിറങ്ങി. ഈ ചിത്രത്തിലെ യഥാർത്ഥ ഹീറോ കഥയാണന്ന് ശങ്കർ അഭിപ്രായപ്പെട്ടു. ജീവിതസാഹചര്യങ്ങൾ ജീവിതത്തെ അതിജീവിക്കുന്ന പ്രമേയവുമായെത്തുന്ന ചിത്രം കണ്ടിറങ്ങുന്ന പ്രേക്ഷകന്റെ ഹൃദയത്തിൽ ചിത്രം മായാതെ തങ്ങി നില്ക്കുമെന്ന് സംവിധായകൻ എം. വിശ്വപ്രതാപ് പറഞ്ഞു. ഷാജു ശ്രീധർ, നാസർ ലത്തീഫ്, ദീപാ കർത്താ, പൂജിത മേനോൻ, വിജയകുമാരി, അജയ്, ആര്യൻ കതൂരിയ, റോഷൻ അബ്ദുൾ, മാസ്റ്റർ ദൈവിക്, സതീഷ് തൃപ്പരപ്പ്, ശ്രീരാം ശർമ്മ, സുരേഷ്കുമാർ . പി, സുരേഷ് കൃഷ്ണ എന്നിവരും ചിത്രത്തിൽ അഭിനയിക്കുന്നു. [embed]https://youtu.be/ZbQpRwk0muw[/embed]