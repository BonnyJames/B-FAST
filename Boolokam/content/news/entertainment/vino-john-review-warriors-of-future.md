---
author: Beaumaris
categories:
- Entertainment
comment_count: 0
date: 2022-12-10 05:14:43
draft: false
image: https://cdn.boolokam.com/articles/2022/12/fqfg-1024x576.jpg
like_count: 38632
share_count: 15535
tags:
- Featured
- Vino John
- Warriors of Future
title: വളരെ വേഗം വളർന്നു പന്തലിക്കുന്ന ആ സസ്യം മനുഷ്യവംശത്തിന്ന് ഒരു ഭീഷണി ആകുമ്പോൾ...
view_count: 747839
---

**Warriors of Future** **2022/Cantonese** **Vino John** ഹോങ്കോങ്ങിൽ നിന്നും നെറ്റ്ഫ്ലിക്സിൽ വന്ന ഒരു മൾട്ടി സ്റ്റാർ സൈ ഫൈ ആക്ഷൻ ചിത്രം പരിചയപ്പെടാം. വർഷം 2055, യുദ്ധവും വിവിധതരം മലിനീകരണവും പ്രകൃതിക്ഷോഭങ്ങളും മൂലം ലോകം നാമാവശേഷമായിരിക്കുന്നു.ഭൂമിയിലെ മനുഷ്യൻ വാസം നിലനിറുത്താൻ സ്കൈനേറ്റ് എന്ന ഒരാവരണം പ്രധാന നഗരങ്ങളുടെ മുകളിൽ നിർമ്മിക്കപെടുമ്പോൾ ദാ,. ഭൂമിയിലേക്ക് ഒരു ഉൽക്ക വന്നു വീഴുന്നു,അതിലൂടെ ഒരു അന്യഗ്രഹസസ്യവും ചില ഭീകരജീവികളും ഭൂമിയിൽ വന്നു ചേരുന്നു. വളരെ വേഗം വളർന്നു പന്തലിക്കുന്ന ആ സസ്യം മനുഷ്യവംശത്തിന്ന് ഒരു ഭീഷണി ആകുമ്പോൾ അതിന്റെ ജീനുകളിൽ ഒരു മാറ്റം വരുത്തി ലോകം രക്ഷിക്കാനുള്ള ദൗത്യം ഏറ്റെടുത്ത് ഒരു സൈനിക സംഘം ഇറങ്ങിത്തിരിക്കുന്നു. അത്യന്തം ഡെഡ്ലി മിഷൻ എന്ന് പറയാവുന്ന ആ ലക്ഷ്യത്തിന്ന് എതിരെ ചില അപ്രതീഷിതമായ നീക്കങ്ങൾ ഉണ്ടാകുന്നതെ തുടർന്ന് സംഘർഷങ്ങളാണ് ഈ ചിത്രം പറയുന്നത്. ![](https://cdn.boolokam.com/articles/2022/12/fqfg-1024x576.jpg)Louis koo, sean lau,Philip keung തുടങ്ങിയ ഒരു പിടി മുൻനിര ഹോങ് കൊങ് സ്റ്റാർസ് അണിനിരക്കുന്ന ഈ ചിത്രം അവിടുത്തെ ആദ്യത്തെ പോസ്റ്റ്‌ അപോക്കലിപ്റ്റിക് പടമാണ് എന്നാണ് അറിവ്. ഇത്തരം സബ്ജെക്ട് ഹോളിവുഡ്ൽ ഏറെക്കുറെ മുന്നേ നമ്മൾ കണ്ടിട്ടുള്ളതാണെങ്കിലും അതിൽ ഒരു ട്വിസ്റ്റ് ഒക്കെ വച്ചു അത്യാവശ്യം കണ്ടിരിക്കാവുന്ന സെറ്റപ്പിൽ പറയുന്ന ഈ ചിത്രം കുറച്ചു കാലം പെട്ടിയിൽ ഇരുന്ന ശേഷമാണ് ഇപ്പോൾ റിലീസ് ആയിരിക്കുന്നത്. https://youtu.be/sGXmNjUxXyc പടത്തിലെ പോസറ്റീവ് എന്നത് ആക്ഷൻ സെക്യുൻസ് തന്നെയാണന്ന് പറയാം, മൂന്നേ മൂന്ന് ആക്ഷൻ സാഹസിക രംഗങ്ങളെ ചിത്രത്തിൽ ഉള്ളു, അത് മൂന്നും നല്ല ഭംഗിയായി ചെയ്തു വച്ചിട്ടുണ്ട് അണിയറയ്ക്കർ, അതിൽ പാതിക്ക് ശേഷം ഒരു ട്രക്കിൽ ഉള്ള ആക്ഷൻ രംഗം ഉഗ്രൻ ആണ്. അധികം ഡ്രാമ മെലോ പരിപാടികൾക്ക് നിക്കാതെ ഒന്നെമുക്കാൽ മണിക്കൂറിൽ പറഞ്ഞു കഥ അവസാനിപ്പിക്കുന്നു എന്നത് കൊണ്ട് ലാഗ് ഒന്നും തോന്നില്ല. ![](https://cdn.boolokam.com/articles/2022/12/rhrhjjjjj.jpg)ഈ ടൈപ്പ് പടങ്ങൾക്ക് vfx വലിയ ഒരു സംഗതിയാണല്ലോ അത് ഇവിടെ കുറേയിടത്തു നല്ലതും ചിലയിടത്തു മോശവുമാണ്,എന്നാൽ പോലും കണ്ടിരിക്കാം.വലിയ സംഭവവുമല്ല എന്നാൽ മോശവും അല്ലത്തയൊരു പടം. ആക്ഷൻ ചിത്രങ്ങൾ താല്പര്യം ഉള്ളവർക്ക് ഒന്ന് കണ്ടു മറക്കാനുള്ള വകുപ്പ് ഒക്കെ ഉണ്ട് , മൊബൈലിൽ കാണാൻ നിൽക്കരുത്, വലിയ സ്ക്രീൻ + ക്വാളിറ്റി സൗണ്ട് സിസ്റ്റത്തിൽ തന്നെ കാണുക. Available in Netflix