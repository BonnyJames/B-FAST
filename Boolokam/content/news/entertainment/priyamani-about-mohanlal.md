---
author: Beaumaris
categories:
- Entertainment
comment_count: 0
date: 2023-12-29 12:24:51
draft: false
image: https://cdn.boolokam.com/articles/2023/12/qdqddqdqdq.jpg
like_count: 70267
share_count: 38555
tags:
- mohanlal
- priyamani
title: മോഹൻലാൽ തിരിച്ചുവന്നതായി തോന്നുന്നില്ലെന്ന് പ്രിയാമണി
view_count: 1587455
---

ജീത്തു ജോസഫ് മോഹൻലാലിനെ നായകനാക്കി സംവിധാനം ചെയ്ത ചിത്രമാണ് നേര് . ഗ്രാൻഡ്മാസ്റ്ററിന് ശേഷം മോഹൻലാലിനൊപ്പം പ്രിയാമണി ഒന്നിച്ചഭിനയിച്ച ചിത്രമാണ്. ഡിസംബർ 21ന് തിയേറ്ററുകളിലെത്തിയ ചിത്രം മികച്ച പ്രതികരണവുമായി ബ്ലോക്ബസ്റ്റർ ആകുകയാണ്. നേര് എന്ന ചിത്രം ഇതുവരെ കാണാന് സാധിച്ചിട്ടില്ലെന്നും എന്നാല് ചിത്രത്തിന് മികച്ച പ്രതികരണമാണ് കേള്ക്കുന്നതെന്നും പ്രിയാമണി പറഞ്ഞു. ചിത്രത്തിൽ മോഹൻലാലിന്റെയും അനശ്വരയുടെയും അഭിനയത്തിന് മികച്ച പ്രതികരണം ലഭിക്കുന്നുണ്ടെന്നും പ്രിയാമണി കൂട്ടിച്ചേർത്തു. ചിത്രം കാണാൻ ആകാംക്ഷയുണ്ടെന്നും ദുബായിൽ പോയാൽ തീർച്ചയായും കാണുമെന്നും ബിഹൈൻഡ്‌വുഡ്‌സിന് നൽകിയ അഭിമുഖത്തിൽ പ്രിയാമണി പറഞ്ഞു. https://youtu.be/IpUofUov7mw നേരിൽ മോഹൻലാൽ സാറിനൊപ്പം അഭിനയിക്കാൻ കഴിഞ്ഞതിൽ അതിയായ സന്തോഷമുണ്ട്. ഗ്രാൻഡ്മാസ്റ്ററിലെ കഥാപാത്രം എനിക്ക് വളരെ ഇഷ്ടപ്പെട്ടു. അത്ര ഗംഭീരവും സ്വാഭാവികവുമായ രീതിയിൽ അദ്ദേഹം അഭിനയം കൊണ്ടുവന്നിട്ടുണ്ടെന്ന് സിനിമ കണ്ടപ്പോൾ എനിക്ക് തോന്നി.ഞാൻ ഇതുവരെ കണ്ടിട്ടില്ല. എന്നാൽ ചിത്രത്തെ കുറിച്ച് നല്ല പ്രതികരണമാണ് കേൾക്കുന്നത്. മോഹൻലാൽ സാറിന്റെ അഭിനയത്തിന് പ്രത്യേകിച്ച് അനശ്വരയുടെ അഭിനയത്തിന് മികച്ച പ്രതികരണമാണ് ലഭിക്കുന്നത്. അവളുടെ അഭിനയം അടിപൊളിയാണ്. അവളാണ് ഈ സിനിമയുടെ കാതൽ. [caption id="attachment_435995" align="aligncenter" width="1000"]![Grandmaster \(2012\)](https://cdn.boolokam.com/articles/2023/12/qdqddqdqdq.jpg) **Grandmaster (2012)**[/caption] നേരിലൂടെ മോഹൻലാൽ തിരിച്ചുവന്നു എന്ന് പറയുന്നത് താൻ വിശ്വസിക്കുന്നില്ലെന്നും പ്രിയാമണി പറഞ്ഞു. ഇതിനു മുൻപുള്ള മോഹൻലാൽ ചിത്രങ്ങൾ പ്രേക്ഷകരുടെ മനസിലേക്ക് എത്തിയിട്ടില്ല എന്നതുകൊണ്ടാകാം അങ്ങനെ പറയുന്നതെന്ന് പ്രിയാമണി പറഞ്ഞു. താനൊരു മോഹൻലാൽ ഫാൻ ആയതുകൊണ്ട് അങ്ങനെ തോന്നിയിട്ടില്ല എന്നും പ്രിയാമണി പറഞ്ഞു. ഒരുപാട് തനിക്കു മെസേജ് അയച്ചെന്നും ഡയലോഗ് ഒക്കെ നന്നായിരുന്നെന്നും ലാലിൻറെ തിരിച്ചുവരവാണ് ചിത്രമെന്നും പറഞ്ഞതായും പ്രിയാമണി അഭിമുഖത്തിൽ വെളിപ്പെടുത്തി .