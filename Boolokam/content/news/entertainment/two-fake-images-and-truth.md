---
author: Beaumaris
categories:
- Entertainment
comment_count: 0
date: 2023-07-29 06:30:04
draft: false
image: https://cdn.boolokam.com/articles/2023/07/fwggggggg.jpg
like_count: 134641
share_count: 49714
tags:
- fake images
- gandhiji
- Syria
- truth
title: ലോകത്തെ നന്നായി പറ്റിച്ച രണ്ടു വ്യാജചിത്രങ്ങൾ
view_count: 1773998
---

**ലോകത്തെ നന്നായി പറ്റിച്ച രണ്ടു വ്യാജചിത്രങ്ങൾ** **അറിവ് തേടുന്ന പാവം പ്രവാസി** സിറിയയില്‍ ആഭ്യന്തര സംഘര്‍ഷത്തെ തുടര്‍ന്ന് അനാഥനായ ബാലന്‍ മാതാപിതാക്കളുടെ ശവക്കല്ലറയ്ക്ക് നടുവില്‍ വിശ്രമിക്കുന്നു, എന്ന പേരില്‍ ലോകം മുഴുവന്‍ പ്രചരിച്ച ഒരു ചിത്രം വെറുമൊരു ആര്‍ട്ട് ഫോട്ടോഗ്രഫി മാത്രമായിരുന്നെന്ന് ലോകം അറിഞ്ഞത് ഏറെ വൈകിയാണ്. മുഖപുസ്തകത്തിലെയും, ഇതര സോഷ്യല്‍ മീഡിയയിലെയും വികാരജീവികള്‍ ചിത്രം ദിവസങ്ങല്‍ക്കുള്ളില്‍ വൈറല്‍ ആക്കിയിരുന്നു. [](https://cdn.boolokam.com/articles/2023/07/cccvv-1.jpg)Abdel Aziz AlAtibi എന്ന സൗദി അറേബ്യന്‍ ഫോട്ടോ ഗ്രാഫര്‍ തന്റെ പ്രൊജക്റ്റിന്റെ ഭാഗമായി സഹോദരീ പുത്രനായ ഇബ്രാഹിമിനെ ശവക്കല്ലറയ്ക്കു നടുവില്‍ പോസ് ചെയ്യിപ്പിക്കുകയായിരുന്നു. അതിനു ശേഷം ഇന്‍സ്റ്റര്‍ഗ്രാമിലൂടെ പ്രചരിച്ച ചിത്രം സിറിയന്‍ ആഭ്യന്തര കലാപത്തിന്റെ സമയത്ത് വൈറല്‍ ആകുകയായിരുന്നു. തന്റെ ചിത്രം തെറ്റിദ്ധരിപ്പിക്കപ്പെട്ടു എന്ന് മനസ്സിലാക്കിയ ഫോട്ടോഗ്രാഫര്‍ കൂടുതല്‍ ചിത്രങ്ങള്‍ പ്രചരിപ്പിച്ചതോടെയാണ് ചിത്രം ഹോക്‌സ് ആയിരുന്നു എന്ന് ലോകം തിരിച്ചറിഞ്ഞത്. [![](https://cdn.boolokam.com/articles/2023/07/fwggggggg.jpg)](https://cdn.boolokam.com/articles/2023/07/fwggggggg.jpg)മഹാത്മാ ഗാന്ധി ഒരു വിദേശ വനിതയുമായി നൃത്തം ചെയ്യുന്ന ഈ ചിത്രം വലിയ രീതിയില്‍ സോഷ്യല്‍ മീഡിയ വഴി പ്രചരിപ്പിച്ച ഒന്നാണ്. എന്നാല്‍ ഈ ചിത്രവും ഹോക്‌സ് ആയിരുന്നു. വയറല്‍ കാറ്റഗറിയില്‍ പെട്ട ചിത്രം യഥാര്‍ത്ഥത്തില്‍ ഓസ്‌ട്രേലിയന്‍ ചലച്ചിത്ര നടി തന്റെ സുഹൃത്തായ നടനോടൊപ്പം സിഡ്‌നിയിലെ ഒരു ക്ലബ്ബില്‍ വിരുന്നിനിടെ നൃത്തം ചെയ്യുന്ന ചിത്രമായിരുന്നു ഇത്. മഹാത്മാഗാന്ധിയുടെ ശരീരം എത്രത്തോളം മെലിഞ്ഞതായിരുന്നു എന്ന് നമുക്കറിയാം, ചിത്രത്തില്‍ കൈകാലുകളിലെ മസിലുകളുടെ രീതി നോക്കിയാല്‍ മാത്രം ചിത്രം ഫൈക്കായിരുന്നു എന്ന് മനസ്സിലാക്കാന്‍ സാധിക്കും.