---
author: Beaumaris
categories:
- Entertainment
comment_count: 0
date: 2023-06-10 13:34:28
draft: false
image: https://cdn.boolokam.com/articles/2023/06/DDDDDDFF.jpg
like_count: 25430
share_count: 14280
tags:
- abbas
- abbas actor
title: '"പെട്രോള്‍ പമ്പിലും, ബാത്ത്റൂം കഴുകിയും, മെക്കാനിക്കായും ജോലി ചെയ്തു", ഒരിക്കൽ
  ഐശ്വര്യാറായിയുടെ വരെ നായകനായി വളർന്ന അബ്ബാസിന് സംഭവിച്ചതെന്ത് ?'
view_count: 911046
---

**"പെട്രോള്‍ പമ്പിലും, ബാത്ത്റൂം കഴുകിയും, മെക്കാനിക്കായും ജോലി ചെയ്തു"** ഐശ്വര്യ റായിയുടെ വരെ നായകനായ അബ്ബാസിന്റെ കരിയറിലും ജീവിതത്തിലും സംഭവിച്ചത് എന്താണ്.? സിനിമ ഇൻഡസ്ട്രിയില്‍ എന്തും നടക്കുന്നത് ബോക്‌സോഫീസ് വിജയത്തിന്റെ അടിസ്ഥാനത്തിലാണ്. ഒരു സിനിമ ബോക്‌സോഫീസില്‍ ഹിറ്റാവുന്നത് അനുസരിച്ചാണ് നടന്റെയും സംവിധായകന്റെയും എല്ലാം ഭാവി. പരാജയമാണെങ്കില്‍ എത്ര കഴിവുണ്ടെങ്കിലും ഇൻഡസ്ട്രിയില്‍ നില്‍ക്കാന്‍ സാധിക്കില്ല. അങ്ങനെ പുറത്താകേണ്ടി വന്ന നടീ-നടന്മാര്‍ ഒരുപാടുണ്ട്. അക്കൂട്ടത്തിലൊരാളാണ് മിര്‍സ അബ്ബാസ് അലി എന്ന അബ്ബാസ്. [](https://cdn.boolokam.com/articles/2023/06/DDDDDD-1.jpg) കരിയറിന്റെ പീക്കില്‍ നില്‍ക്കുമ്പോഴാണ് അബ്ബാസിന് കാലിടറിയത്. അതിന് ശേഷം അബ്ബാസിന്റെ ജീവിതത്തില്‍ സംഭവിച്ചത് പലതും അപ്രതീക്ഷിതമായ കാര്യങ്ങളാണ്. ജീവിക്കുന്നതിന് വേണ്ടി അബ്ബാസ് പെട്രോള്‍ പമ്പില്‍ ജോലി ചെയ്തിട്ടുണ്ട്, ബാത്ത്റൂം കഴുകാന്‍ പോയി, മെക്കാനിക്ക് ആയി ജോലി ചെയ്തു എന്നൊക്കെയാണ് പ്രമുഖ ബോളിവുഡ് മാധ്യമങ്ങളില്‍ വരുന്ന വാര്‍ത്ത. 1975 മെയ് 21-ന് വെസ്റ്റ് ബംഗാളിന്റെ തലസ്ഥാനമായ കൽക്കത്തയ്ക്ക് അടുത്തുളള ഹൗറ എന്ന സ്ഥലത്താണ് മിര്‍സ അബ്ബാസ് അലി ജനിച്ചത്. ചെറുപ്പത്തിലെ ഗ്ലാമര്‍ ലോകം മോഹിച്ച അബ്ബാസ് കോളേജ് പഠന കാലത്ത് മോഡലിങിലേക്ക് വന്നു. അതിലൂടെ അഭിനയത്തിലേക്കും. 1996-ല്‍ പുറത്തിറങ്ങിയ കാതല്‍ ദേശം എന്ന തമിഴ് ചിത്രത്തിലൂടെയാണ് തുടക്കം. തബു ആയിരുന്നു ചിത്രത്തിലെ നായിക. വിനീത് മറ്റൊരു പ്രധാന കഥാപാത്രമായി എത്തി. സിനിമ മികച്ച വിജയം നേടുകയും അബ്ബാസിന് വലിയൊരു കരിയര്‍ പ്രവചിക്കപ്പെടുകയും ചെയ്തു. അബ്ബാസിന്റെ സിനിമകൾ ബോക്‌സോഫീസില്‍ നല്ല ഹിറ്റ് ആവുകയും താരത്തിന്റെ സ്റ്റാര്‍ വാല്യു കൂടുകയും ചെയ്തു. ഐശ്വര്യ റായിക്കൊപ്പം പോലും ജോഡി ചേര്‍ന്ന് അഭിനയിച്ച അബ്ബാസിന് എല്ലാം നല്ല രീതിയില്‍ പോവുമ്പോഴാണ് പരാജയങ്ങള്‍ നേരിടേണ്ടി വന്നത്. സിനിമകള്‍ തുടരെ പരാജയപ്പെടാന്‍ തുടങ്ങിയപ്പോള്‍ പല സിനിമകളും കൈവിട്ടുപോയി. അവസാനം ഇൻഡസ്ട്രി വിടുകയല്ലാതെ മറ്റ് വഴിയില്ല എന്ന രീതിയിലേക്ക് അബ്ബാസിന്റെ കരിയര്‍ വന്ന് നിന്നു. [![](https://cdn.boolokam.com/articles/2023/06/DDDDDDFF.jpg)](https://cdn.boolokam.com/articles/2023/06/DDDDDDFF.jpg)ഇൻഡസ്ട്രി വിട്ടതിന് ശേഷം 'ദ ഫെഡറലി'ന് നല്‍കിയ അഭിമുഖത്തിലാണ് പുതിയ ജീവിതത്തെ കുറിച്ച് അബ്ബാസ് സംസാരിച്ചത്. "ഞാന്‍ ഇപ്പോള്‍ ന്യൂസീലാന്റിലെ ഓക്ക്‌ലാൻഡിൽ ആണ് ഉള്ളത്. കുടുംബത്തിനൊപ്പം പുതിയ ഒരു ജീവിതത്തിന് വേണ്ടി ശ്രമിച്ചു കൊണ്ടിരിക്കുന്നു. ഇവിടെ ഒരു പെട്രോള്‍ പമ്പില്‍ ജോലി ചെയ്തു, അവിടെ ബാത്ത്റൂം കഴുകേണ്ട സാഹചര്യം ഉണ്ടായിട്ടുണ്ട്. അതിന് ശേഷം ഞാന്‍ വീടുകളില്‍ ഇന്‍സുലേഷന്‍ ജോലികള്‍ ചെയ്തു. പിന്നീട് കുറേ കാലം മെക്കാനിക് ആയി ജോലി നോക്കി. ജീവിതത്തില്‍ പലതും പഠിച്ചു. കോള്‍ സെന്ററിലും മറ്റ് വിവിധ സ്ഥാപനങ്ങളിലും വര്‍ക്ക് ചെയ്ത ശേഷം ഇപ്പോള്‍ ഞാന്‍ ഒരു അനലിസ്റ്റായി ജോലി നോക്കുന്നു" എന്നാണ് അന്ന് അബ്ബാസ് പറഞ്ഞത്. അഭിനയത്തിലേക്ക് മടങ്ങി വരില്ലേ എന്ന് അബ്ബാസിനോട് ചോദിച്ചപ്പോള്‍, ഇതുവരെ എനിക്ക് അങ്ങിനെ ഒരു കോള്‍ വന്നിട്ടില്ല. പക്ഷെ അത് ഇനി വരുന്നുണ്ടെങ്കില്‍ ഞാൻ അത് സ്വീകരിക്കുന്നത് ഒരിക്കലും വെറും പണത്തിന് വേണ്ടി ആയിരിക്കില്ല എന്നും അബ്ബാസ് പറഞ്ഞിരുന്നു. കരിയറിന്റെ പീക്കില്‍ മമ്മൂട്ടി, ഐശ്വര്യ റായി, തബു, മഞ്ജു വാര്യര്‍ തുടങ്ങിയവര്‍ക്കൊപ്പം എല്ലാം അബ്ബാസ് അഭിനയിച്ചിട്ടുണ്ട്. 2015-ല്‍ പുറത്തിറങ്ങിയ "പച്ചക്കള്ളം" എന്ന മലയാള സിനിമയാണ് അബ്ബാസിന്റേതായി ഏറ്റവും ഒടുവില്‍ പുറത്തിറങ്ങിയത്‌. ഈ താരത്തിന്റെ തിരിച്ചു വരവിനായി ആരാധകർ കാത്തിരിക്കുന്നു