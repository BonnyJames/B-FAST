---
author: Beaumaris
categories:
- Entertainment
comment_count: 0
date: 2023-07-25 11:22:25
draft: false
image: https://cdn.boolokam.com/articles/2023/07/3t3tt-1.jpg
like_count: 124181
share_count: 46002
tags:
- ACTOR AJITH
- actor suriya
- suriya
- tamil actor
- vijay
title: അജിത്തിനും വിജയ്ക്കും ഒപ്പമോ മുകളിലോ ഒരുകാലത്തും പ്രേക്ഷകർ സൂര്യയെ പരിഗണിച്ചിരുന്നില്ല,
  കാരണങ്ങൾ ഇവയാണ്
view_count: 1644675
---

**Hamal Munnah** 2007 - 2009 കാലഘട്ടങ്ങളിൽ സൂര്യ തുടർച്ചയായ ഹിറ്റ്‌ സിനിമകൾ തന്ന് ജനശ്രദ്ധ നേടി. ക്വാളിറ്റി സിനിമകൾ പ്രോമിസ് ചെയ്യുന്ന ആക്ടർ എന്ന ഇമേജും പുള്ളിക്ക് ഉണ്ടായിരുന്നു.ആ സമയം ആകട്ടെ തമിഴ് സൂപ്പർസ്റ്റാർസ് ആയിരുന്ന വിജയും അജിത്തും അവരുടെ കരിയറിലെ ഏറ്റവും മോശം ഘട്ടത്തിലൂടെ കടന്ന് പോകുന്ന കാലവും.ഇന്നത്തെ സൂര്യ ഫാൻസിലെ പലരുടെയും ഉത്ഭവം ആ കാലഘട്ടം ആയിരുന്നു.പിന്നീട് മാസ്സ് കോമേഴ്‌ഷ്യൽ സിനിമകൾ ചെയ്ത് സ്റ്റാർ വാല്യൂ വർധിപ്പിക്കാനുള്ള ശ്രമത്തിന്റെ ഭാഗമായി സൂര്യക്ക് പിന്നീട് സംഭവിച്ചത് എന്താണെന്ന് എല്ലാവർക്കും അറിയാം.പക്ഷെ സൂര്യയുടെ പീക്ക് എന്ന് പറയപ്പെടുന്ന ആ കാലഘട്ടത്തിൽ പോലും അന്ന് ഏറ്റവും മോശം പീരിയഡിലൂടെ പൊയ്ക്കൊണ്ടിരുന്ന അജിത്തിനും വിജയ്ക്കും ശേഷമാണ് സൂര്യ പരിഗണിക്കപ്പെട്ടിരുന്നത്. ജനപ്രീതിയിലും പ്രേക്ഷക പിന്തുണയും ഒരുകാലത്തും അജിത്തിനും വിജയ്ക്കും ഒപ്പമോ മുകളിലോ പ്രേക്ഷകരാൽ പരിഗണിക്കപ്പെട്ടിരുന്നില്ല. അതിന്റെ കാരണം ഇവയാണ്. [](https://cdn.boolokam.com/articles/2023/07/fwfggggg-4.jpg) വിജയിക്കും അജിത്തിനും അവരുടെ കരിയറിലെ ഏറ്റവും മോശം കാലഘട്ടം ഉണ്ടാകുന്നതിനുമുമ്പ് തന്നെ അവർ യങ് സൂപ്പർസ്റ്റാർ ടാഗും വമ്പൻ ആരാധക പിന്തുണയും,എല്ലാ തരം പ്രേക്ഷകരുടെ സ്വീകരണവും നേടിയെടുത്തിരുന്നു.അതിന് ശേഷമാണ് ഡൌൺ സംഭവിച്ചത്.അതായത് സൂര്യ ഇന്നേവരെ കണ്ടിട്ടില്ലാത്ത പ്രേക്ഷക പിന്തുണ വിജയും അജിത്തും അവരുടെ വിന്ടേജ് കാലഘട്ടത്തിൽ തന്നെ നേടി എടുത്തിരുന്നു.അതുകൊണ്ട് ഒരു പോസിറ്റീവ് റിവ്യൂ വരുന്ന സിനിമ തന്നെ ധാരാളമായിരുന്നു അവർക്ക് ഇടക്കാലത്ത് ഉണ്ടായ സകല റെക്കോർഡുകളും തകർത്തു,എല്ലാം തിരിച്ച് പിടിച്ച് പഴയപ്രതാപത്തിൽ എത്താൻ. വിജയ്ക്ക് തുപ്പാക്കി, അജിത്തിന് ബില്ല മങ്കാത്ത ഒക്കെ അതിന് ഉദാഹരണമാണ്.എന്നാൽ സൂര്യയുടെ കാര്യത്തിൽ ആദ്യമായി ഒന്ന് കത്തിവന്നപ്പോഴേക്കും കെട്ട് പോയപോലെയാണ് അവസ്ഥ. [](https://cdn.boolokam.com/articles/2023/07/3t3tt.jpg)[![](https://cdn.boolokam.com/articles/2023/07/3t3tt-1.jpg)](https://cdn.boolokam.com/articles/2023/07/3t3tt-1.jpg) വിജയിക്കും അജിത്തിലും ആരാധകരെ ഉണ്ടാക്കിയെടുക്കാൻ സൂപ്പർഹിറ്റ് സിനിമകൾ തന്നെ വേണമെന്നില്ല.ഫ്ലോപ്പ് സിനിമകളിലൂടെ തന്നെ ആരാധകരെ ഉണ്ടാക്കിയെടുക്കാൻ ഇവർക്കാകും. പടം കാണുന്ന പ്രേക്ഷകരെ തന്നിലേക്ക് ആകർഷിക്കുന്ന ഫാക്ടർസ് ഇവരിൽ കൂടുതലാണ്. പ്രത്യേകിച്ച് വിജയ്ക്ക്.അയാളുടെ മാനറിസത്തിന് വല്ലാത്തൊരു ആകർഷണമുണ്ട്,പടം കാണുന്ന ഏതൊരു പ്രായക്കാരനെ കൊണ്ടും ഇവൻ നമ്മുടെ ആളാണെടാ എന്നു തോന്നിപ്പിക്കും പെർഫോം ചെയ്യാൻ അയാൾക്കറിയാം.വിജയ്യെ ഒരാൾ മിമിക്ക് ചെയ്യുകയാണെങ്കിൽ പെട്ടെന്ന് കാണുന്നവന് തിരിച്ചറിയാൻ പറ്റും. അത് അയാൾക്ക് യൂണിക്ക് ആയ സ്റ്റൈൽ ഉള്ളതുകൊണ്ടാണ്. എന്നാൽ സൂര്യയ്ക്ക് വിജയിക്കുള്ളത് പോലെ പ്രത്യേകം എടുത്തു കാണിക്കുന്ന പോലെ ഒരു യൂണിക് മാനറിസമോഒരു പ്രത്യേക ഡയലോഗ് ഡെലിവറി സ്റ്റൈലോ ഇല്ല എന്നത് ശ്രദ്ധേയമാണ്. [![](https://cdn.boolokam.com/articles/2023/07/wdfff-1-1024x538.jpg)](https://cdn.boolokam.com/articles/2023/07/wdfff-1.jpg) ഒരു സാധാരണക്കാരൻ അയാളുടെ ജീവിതത്തിൽ ചെയ്യുന്നതുപോലെ തമാശ പറഞ്ഞ് കൂട്ടുകാർക്കിടയിൽ ഇരുന്ന് കൗണ്ടർ അടിച്ചു എളിമയോടെ സംസാരിച്ചു, ആർക്കും റിലേറ്റ് ആവുന്ന രീതിയിൽ പെർഫോം ചെയ്യുന്നതിൽ വിജയിക്ക് പ്രത്യേക കഴിവുണ്ട്.സൂര്യയുടെ അനിയൻ കാർത്തി പോലും ഇക്കാര്യത്തിൽ കേമനാണ്.എന്നാൽ സൂര്യ മിക്കപ്പോഴും വളരെ സ്ട്രെസ്സ് ഫുള്ളായി ഡയലോഗ് പറയുകയും പെർഫോം ചെയ്യുകയുമാണ് സിനിമകളിൽ കണ്ടിട്ടുള്ളത്.നേരത്തെ പറഞ്ഞ പോലെ സിമ്പിൾ ആയി എല്ലാവർക്കും റിലേറ്റ് ആവുന്ന പോലുള്ള പെർഫോമൻസ് പുള്ളിയിൽ തീരെ കുറവാണ്.സൂര്യയുടെ ചിരി പോലും വളരെ ആർട്ടിഫിഷ്യൽ ആയിട്ടാണ് പേഴ്സണലി പലപ്പോഴും തോന്നിയിട്ടുള്ളത്. [![](https://cdn.boolokam.com/articles/2023/07/bn.jpg)](https://cdn.boolokam.com/articles/2023/07/bn.jpg)വ്യത്യസ്ത വേഷങ്ങൾ കെട്ടുന്നതിനേക്കാളും, അഭിനയ പ്രാധാന്യത്തിനെകാളും ഒക്കെ പ്രേക്ഷകർക്കിടയിൽ എന്നും സ്ഥാനവും സ്വീകരണവും കിട്ടുന്നത് മികച്ച എന്റർടൈനർ കാരക്ടർ ചെയ്യുന്ന താരങ്ങൾക്കാണ്.ലോക സിനിമയിൽ തന്നെ അത് അങ്ങനെയാണ്.ജോണിഡെപ്പിനേക്കാളും ക്രിസ്ത്യൻ ബേലിനെകാളും പോപ്പുലാരിറ്റിയും ആരാധക പിന്തുണയും ഒരേ തരം വേഷങ്ങളും എന്റർടൈനിംഗ് സിനിമകളും ചെയ്ത ജാക്കിചാന് കിട്ടിയതും അതുകൊണ്ടാണ്.ഇക്കാര്യം സൂര്യ ഫാൻസിനെക്കാളും നന്നായി സൂര്യയ്ക്ക് അറിയാം.അതുകൊണ്ടാണ് കഴിഞ്ഞ കുറെ കൊല്ലമായി കൊമേഷ്യൽ സിനിമകളിൽ കൂടുതൽ ശ്രദ്ധ കേന്ദ്രീകരിച്ചത്. അവാർഡും നിരൂപക പ്രശംസയും ആയിരുന്നു പുള്ളിയുടെ ഏക ലക്ഷ്യം എങ്കിൽ ഓഫ് ബീറ്റ് ആർട്ട് സിനിമകൾ തന്നെ ധാരാളം ആയിരുന്നു. [![](https://cdn.boolokam.com/articles/2023/07/wweeee.jpg)](https://cdn.boolokam.com/articles/2023/07/wweeee.jpg)ഈ പറഞ്ഞ പ്രേക്ഷകനെ ആകർഷിക്കുന്ന എലമെന്റ്സ് പുള്ളിയിൽ ഇല്ലാതിരിക്കുന്നിടത്തോളം കാലം എത്ര തന്നെ ശ്രമിച്ചാലും വമ്പൻ ജനപ്രീതി നേടി എല്ലാതരം പ്രേക്ഷകരുടെയും ഇഷ്ടതാരമായി മാറി ഒരു സ്റ്റാറായി തിളങ്ങാൻ സൂര്യയ്ക്ക് എന്നല്ല ഒരു നടന്മാർക്കും ആവില്ല.അതിനി വരുംകാലങ്ങളിലെ സിനിമകൾ എല്ലാം വലിയ ഹിറ്റ് ആയാലും ശരി.അത്രതന്നെ പ്രയാസമില്ലാതെ, വല്ലപ്പോഴും ഹിറ്റ് സിനിമകൾ തന്ന്, വിജയ് അജിത്ത് പോലെയുള്ള നടന്മാർക്ക് പ്രേക്ഷക പിന്തുണയിൽ മുകൾത്തട്ടിൽ തന്നെ തുടരാൻ കഴിയും.