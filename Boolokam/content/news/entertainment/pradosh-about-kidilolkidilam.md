---
author: Beaumaris
categories:
- Entertainment
comment_count: 0
date: 2022-09-22 15:53:39
draft: false
image: ''
like_count: 25320
share_count: 22329
tags:
- kidilolkidilam movie
- narendraprasad
- rajan p dev
title: ഒരു സാധാരണ കോമഡി പടം എന്ന രീതിയിൽ സമീപിച്ചു കിടിലൻ സസ്പെൻസ് ത്രില്ലെർ കിട്ടിയ
  അനുഭവം ഉണ്ടായിട്ടുണ്ടോ
view_count: 916086
---

**പ്രദോഷ് പദ്മനാഭൻ** ഒരു സാധാരണ കോമഡി പടം എന്ന രീതിയിൽ സമീപിച്ചു കിടിലൻ സസ്പെൻസ് ത്രില്ലെർ കിട്ടിയ അനുഭവം ഉണ്ടായിട്ടുണ്ടോ.. എനിക്ക് കിട്ടിയിട്ടുണ്ട്.. 1995 ഓണം റിലീസ് കഴിഞ്ഞു യാതൊരു ചലനവും ഇല്ലാതെ വന്നു യാതൊരു ചലനവും ഇല്ലാതെ തിയേറ്റർ വിട്ടൊരു ചിത്രം.. അതാണ് കിടിലോൽക്കിടിലം.. മിമിക്രി താരങ്ങൾക്ക്‌ കൂടുതൽ അവസരം കൊടുത്ത് ലോ ബഡ്ജറ്റിൽ സാധാരണക്കാരന് ആസ്വദിക്കാൻ പറ്റുന്ന ഒരു പാട് ചിത്രങ്ങൾ നിർമിച്ച പ്രഭ സിനി ആർട്ട്സ് നിർമിച്ച പോൾസൺ സംവിധാനം ചെയ്ത ഈ ചിത്രം ആക്കാലത്തെ ഒരു തട്ടുപൊളിപ്പൻ കോമഡി പടം മാത്രമാണെന്നാണ് കരുതിയത്. പക്ഷെ first half ശേഷം സ്ഥിതി അങ്ങ് മാറും.. അബിയെ പോലുള്ള ആക്കാലത്തെ ചെറിയ കോമഡി താരങ്ങൾ ചേർന്ന് ഒരു സ്ത്രീയെ പിന്തുടർന്ന ശേഷം പാടുന്നൊരു പാട്ട് അന്ന് ചിത്രഗീതത്തിൽ ഉണ്ടായിരുന്നു.. കുറച്ചു വർഷങ്ങൾക്ക് ശേഷം ദൂരദർശനിൽ ആണ് ചിത്രം കണ്ടത് നടി രേഖ ആയിരുന്നു പ്രധാന കഥാപാത്രം. പരസ്പരം ട്രോളുന്ന അന്വേഷണ ഉദ്യോഗസ്ഥരെ നരേന്ദ്രപ്രസാദും, രാജൻ പി ദേവും അവതരിപ്പിച്ചു ആ വർഷം ഇറങ്ങിയ അനിയൻ ബാവ ചേട്ടൻ ബാവക് ശേഷം ഇരുവരും ഒരുമിച്ച ചിത്രം കൂടിയായിരുന്നു കിടിലോൽക്കിടിലം.. മുൻകാലങ്ങളിൽ ഇറങ്ങിയ പല ഇൻവെസ്റ്റിഗെഷൻ ചിത്രങ്ങളുമായി എവിടെയൊക്കെയോ സാമ്യം തോന്നുമെങ്കിലും ഇതുപോലൊരു കോമഡി പടത്തിൽ നല്ലൊരു സസ്പെൻസ് കൂടി കലർത്തിയതിൽ സംവിധായകൻ പോൾസൺ വിജയിച്ചു എങ്കിലും തിയേറ്ററിൽ എത്ര കണ്ടു വിജയം നേടി എന്നതിൽ സംശയമാണ്..