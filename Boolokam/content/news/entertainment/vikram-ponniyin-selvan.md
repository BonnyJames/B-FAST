---
author: Beaumaris
categories:
- Entertainment
comment_count: 0
date: 2022-09-30 02:11:13
draft: false
image: https://cdn.boolokam.com/articles/2022/09/94199846-1-1.webp
like_count: 56168
share_count: 43282
tags:
- manirathnam
- ponniyin selvan
- VIKRAM
title: വർഷങ്ങൾക്കു ശേഷം ഉള്ള വിക്രമിന്റെ തീയേറ്റർ തിരിച്ചുവരവാകട്ടെ പൊന്നിയൻ സെൽവൻ
view_count: 1979085
---

**Sajil Santhosh** അഭിനയിക്കാൻ ഉള്ള കഴിവ് വെച്ചുനോക്കിയാൽ തമിഴ് നടന്മാരിൽ മുൻ നിരയിലും എന്നാൽ മോശം തിരകഥ തിരഞ്ഞെടുക്കുന്നതിൽ മിടുക്കൻ ആയതുകൊണ്ട് പിൻനിരയിലേക്കു തള്ളപ്പെട്ട താരം. കരിയറിന്റെ തുടക്കകാലത്തു ഒരുപാട് സ്ട്രഗിൾ ചെയ്‌തെങ്കിലും 2000-2005 വിക്രമിന്റെ സുവർണ്ണ കാലഘട്ടം ആയിരുന്നു. ധൂൾ, ജെമിനി, സാമി, പിതാമഹൻ തുടങ്ങി ഒരുപിടി ഹിറ്റ് ചിത്രങ്ങൾ. 2005 ലെ അന്യൻ റിലീസോടുകൂടി തമിഴിലെ ഒരു വൻ താരം ആയി വളർന്നു. പിന്നീട് കരിയർ പ്ലാനിങ്ങിൽ വന്ന വലിയ പാളിച്ചകളും ഫാൻസി ഡ്രസ് മൾട്ടിപ്പിൾ ഗെറ്റപ്പ് തിരകഥകളോടുള്ള ഭ്രമവും വിക്രമിനെ പിന്നിലേക്കു തള്ളി. 2005നു ശേഷം വിക്രമിന്റെ വളരെ ചുരുക്കം സിനിമകളെ പ്രേക്ഷകരെ രസിപ്പിച്ചിട്ടുള്ളൂ. ഒരു ആരാധകൻ എന്ന നിലയിൽ 2005നു ശേഷം നല്ല സംതൃപ്തി തോന്നിയ ചിത്രങ്ങൾ രാവണനും ദൈവതിരുമകളും മാത്രമാണ്. ![](https://cdn.boolokam.com/articles/2022/09/94199846-1-1.webp)വിക്രമിനെ ഒരു നടൻ എന്ന രീതിയിൽ നന്നായി ഉപയോഗപ്പെടുത്തിയ സംവിധായകനാണ് മണിരത്നം. തമിഴ് രാവണിലെ വിക്രം - ഐശ്വര്യ ജോഡിയുടെ Chemistry ഭാര്യ ഭർത്താക്കന്മാർ ആയിട്ട് കൂടി അഭിഷേക് - ഐശ്വര്യ യേക്കാൾ മികച്ചതായിരുന്നു.ഇത് തന്നെയാണ് പോന്നിയൻ സെൽവനിൽ പ്രതീക്ഷ ഏറുന്നതും. ആദിത്യ കരികാലൻ എന്ന കഥാപാത്രത്തിന് സ്ക്രീൻ സ്‌പേസ് കുറവാകും എങ്കിലും പെർഫോമൻസ് കൊണ്ട് പ്രേക്ഷകരെ കയ്യിലെടുക്കാനുള്ള സാധ്യത ഏറെയാണ്.വർഷങ്ങൾക്കു ശേഷം ഉള്ള വിക്രമിന്റെ തീയേറ്റർ തിരിച്ചുവരവാകട്ടെ പൊന്നിയൻ സെൽവൻ.