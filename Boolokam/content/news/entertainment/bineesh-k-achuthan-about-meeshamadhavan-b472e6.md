---
title: "ചേക്കിലെ കള്ളൻ മീശപിരിച്ചു മോഷ്ടിക്കാനിറങ്ങിയിട്ട് 20 വർഷമാകുന്നു"
date: 2022-07-04T07:48:21
draft: false
categories: ["Entertainment"]
tags: ['Bineesh K Achuthan', 'dileep', 'Featured', 'kavya madhavan', 'laljose']
author: "Beaumaris"
---

<strong>മീശ മാധവന്റെ 20 വർഷങ്ങൾ.</strong>

<strong>Bineesh K Achuthan </strong>

ലാൽ ജോസിന്റെയും ദിലീപിന്റെയും അന്ന് വരെയുള്ള കരിയറിലെ ഏറ്റവും വലിയ വിജയമായിരുന്നു മീശ മാധവൻ. ചേക്കിലെ കള്ളൻ ആബാലവൃദ്ധം ജനങ്ങളെയും ആകർഷിച്ചു കൊണ്ട് കേരളത്തിന്റെ ആസ്ഥാന കള്ളനായി മാറി. ദിലീപിന്റെ കള്ളൻ മാധവനോടൊപ്പം ജഗതിയുടെ പഞ്ചായത്ത് പ്രസിഡന്റ് ഭഗീരഥൻ പിള്ള, മാളയുടെ ചേക്കിലെ സീനിയർ കള്ളൻ മുള്ളാണി പപ്പൻ, ഇന്ദ്രജിത്തിന്റെ ഇൻസ്പെക്ടർ ഈപ്പൻ പാപ്പച്ചി, ഹരിശ്രീ അശോകന്റെ സുഗുണൻ, സലിം കുമാറിന്റെ അഡ്വക്കേറ്റ് മുകുന്ദനുണ്ണി, ജയിംസിന്റെ പട്ടാളം പുരുഷു തുടങ്ങി ഓരോ കഥാപാത്രങ്ങളും ഒരു കാരിക്കേച്ചർ പോലെ പ്രേക്ഷക ഹൃദയങ്ങളിൽ പതിഞ്ഞിടത്താണ് മീശ മാധവൻ ഒരു ചരിത്ര വിജയമായി മാറിയത്.

പ്രശസ്ത സംവിധായകൻ കമലിന്റെ അസിസ്റ്റന്റുമാരായിട്ടായിരുന്നു ലാൽ ജോസിന്റെയും ദിലിപിന്റെയും തുടക്കം. മിമിക്രി വേദിയിൽ നിന്നും സിനിമയിൽ പ്രവേശിച്ച ദിലീപ് ദീർഘകാലം കമലിന്റെ സംവിധാന സഹായിയായി പ്രവർത്തിച്ചു. ഒപ്പം ലാൽ ജോസും.1994 - ൽ റിലിസായ മാനത്തെ കൊട്ടാരത്തിലൂടെയാണ് ദിലീപ് ശ്രദ്ധേയനാവുന്നത്. 1996 - ലെ സമ്മർ റിലീസായ സല്ലാപത്തിന്റെ അപ്രതീക്ഷിത വിജയം ദിലീപിന്റെ കരിയർ ബ്രേക്കായി. അതേ വർഷത്തെ ക്രിസ്മസ് റിലീസായ ഈ പുഴയും കടന്ന് എന്ന ചിത്രം കൂടി വൻ വിജയം കൈവരിച്ചതോടെ ദിലീപിന്റെ നില കൂടുതൽ ഭദ്രമായി. തുടർ വർഷങ്ങളിലെ ശരാശരി പ്രകടനങ്ങൾക്ക് ശേഷം 1998 - ൽ പഞ്ചാബി ഹൗസ് എന്ന പടുകൂറ്റൻ ഹിറ്റിലൂടെ ദിലീപ് തിരിച്ചു വന്നു.

<img class="wp-image-341720 aligncenter" src="https://cdn.boolokam.com/articles/2022/07/EE222E.jpg" alt="" width="798" height="532" />പിന്നെയും ശരാശരി വിജയങ്ങളിലൂടെ മുന്നോട്ട് നീങ്ങിയ ദിലീപ് 2000 - മുതൽ മിനിമം ഗാരന്റിയുള്ള താരമായി മാറി. ഡാർലിംഗ് ഡാർലിംഗ്, മി. ബട്ലർ, ജോക്കർ, ദോസ്ത്, വർണ്ണക്കാഴ്ച്ചകൾ എന്നിവയെല്ലാം ശരാശരിക്ക് മുകളിൽ വിജയം നേടി. 2000 - ലെ ക്രിസ്മസ് റിലീസായ തെങ്കാശിപ്പട്ടണത്തിന്റെ വൻ വിജയം ദിലീപിന്റെ താരപദവിയെ അരക്കിട്ടുറപ്പിച്ചു. സുരേഷ് ഗോപിയുടെ നായക വേഷത്തേക്കാൾ ദിലിപിന്റെയും സലിം കുമാറിന്റെയും കോമഡിയാണ് ആ ചിത്രത്തെ ഒരു ഇൻസ്ട്രി ഹിറ്റാക്കി മാറ്റിയത്.തെങ്കാശി പട്ടണത്തിന് ശേഷം വന്ന ഈ പറക്കും തളിക, ഇഷ്ടം, കുബേരൻ, മഴത്തുള്ളിക്കിലുക്കം എന്നിവയെല്ലാം തുടർ വിജയം നേടി ദിലീപിന്റെ കരിയർ ഉയരങ്ങളിലേക്ക് കുതിക്കുകയായിരുന്നു. ആ സമയത്താണ് ഉദയപുരം സുൽത്താൻ എന്ന വിജയ ചിത്രത്തിൽ അഭിനയിച്ചതിന്റെ പ്രതിഫല തുകയുടെ ബാക്കി ലഭിച്ചില്ല എന്ന കാരണത്താൽ ദിലീപ് അതിന്റെ നിർമ്മാതാവിനെതിരെ കേസ് ഫയൽ ചെയ്യുന്നത്.

<img class="wp-image-341721 aligncenter" src="https://cdn.boolokam.com/articles/2022/07/R2R22R.jpg" alt="" width="855" height="445" />

ഇതിനെതിരെ നിർമ്മാതാക്കളുടെ സംഘടനയും രംഗത്ത് വന്നു. ദിലീപിന് വിലക്ക് വരും എന്ന പ്രചരണം അന്തരീക്ഷത്തിൽ തങ്ങി നിൽക്കുന്ന വേളയിലായിരുന്നു മീശ മാധവന്റെ റിലീസ് പ്രഖ്യാപനം. ശ്രീനിവാസന്റെ രചനയിൽ മമ്മൂട്ടി നായകനായ ഒരു മറവത്തൂർ കനവ് എന്ന സൂപ്പർ ഹിറ്റ് ചിത്രത്തിലൂടെ സ്വതന്ത്ര സംവിധായകനായി തുടക്കം കുറിച്ചയാളാണ് ലാൽ ജോസ്. തന്റെ രണ്ടാമത്തെ ചിത്രമായ ചന്ദ്രനുദിക്കുന്ന ദിക്കിൽ ദിലീപായിരുന്നു നായകൻ. കാവ്യ മാധവൻ നായികയായി അരങ്ങേറ്റം കുറിക്കുന്നതും ഈ ചിത്രത്തിലൂടെയായിരുന്നു. മികച്ച ചിത്രമെന്ന പേര് നേടാനായെങ്കിലും പ്രേക്ഷകർ തീരെ പ്രതിക്ഷിക്കാത്ത ക്ലൈമാക്സ് കാരണം വിജയം അകന്ന് നിന്നു. രഞ്ജൻ പ്രമോദിന്റെ രചനയിൽ സുരേഷ് ഗോപി നായകനായ രണ്ടാം ഭാവമായിരുന്നു ലാൽ ജോസിന്റെ മൂന്നാമത്തെ ചിത്രം. പിൽക്കാലത്ത് കൾട്ട് സ്റ്റാറ്റസ് നേടിയെങ്കിലും ദയനീയ പരാജയമായിരുന്നു രണ്ടാം ഭാവം. മികച്ച അഭിപ്രായം നേടിയിട്ടും തുടർച്ചയായി രണ്ട് ചിത്രങ്ങളും വിജയിക്കാനാവാത്തത് ലാൽ ജോസിനെ പ്രതിസന്ധിയിലാഴ്ത്തി.

ആത്മവിശ്വാസം സംഭരിച്ചു കൊണ്ട് ലാൽ ജോസ് രഞ്ജൻ പ്രമോദിന്റെ രചനയിൽ തന്നെ മീശ മാധവൻ അനൗൺസ് ചെയ്തു. ദിലീപ് - കാവ്യ ജോടികളെ ഈ ചിത്രത്തിലും ലാൽ ജോസ് ആവർത്തിച്ചു. ഒപ്പം മികച്ച ഒരു താരനിരയും. തുടർ പരാജയത്താൽ ഉഴറുന്ന സംവിധായകനും വിലക്ക് ഭീക്ഷണിയുടെ നിഴലിൽ നിൽക്കുന്ന നായകനും. അതായിരുന്നു റിലീസ് വേളയിലെ മിശ മാധവന്റെ അവസ്ഥ.ഫെസ്റ്റിവൽ സീസണല്ലാത്ത ജൂലൈ മാസം 4-ാം തിയതിയായിരുന്നു മീശ മാധവന്റെ റിലീസ്. പ്രവചനങ്ങളെ കാറ്റിൽ പറത്തി കൊണ്ട് അദ്ഭുതകരമായ വിജയമാണ് മാധവൻ നേടിയെടുത്തത്. കോരിച്ചൊരിയുന്ന മഴയത്തും കുട്ടികളും മുതിർന്നവരും മീശ മാധവനെ കാണാൻ തീയേറ്ററുകളിൽ തിക്കി തിരക്കി. ശങ്കർ മഹാദേവനും റിമി ടോമിയും ചേർന്ന് ആലപിച്ച " ചിങ്ങ മാസം വന്ന് ചേർന്നാൽ നിന്നെ ഞാനെൻ സ്വന്തമാക്കും ' എന്ന് തുടങ്ങുന്ന ഗാനം കേരളം ഏറ്റു പാടി.

<img class="wp-image-341722 aligncenter" src="https://cdn.boolokam.com/articles/2022/07/5UU5U.jpg" alt="" width="734" height="413" />മീശ മാധവന്റെ വൻ വിജയത്തിൽ സംഗീത സംവിധായകൻ വിദ്യാസാഗറിന്റെ പങ്ക് നിസ്തുലമാണ്. ലാൽ ജോസ് അസിസ്റ്റന്റായി വർക്ക് ചെയ്ത കമലിന്റെ അഴകിയ രാവണൻ എന്ന മമ്മൂട്ടി ചിത്രത്തിലൂടെയായിരുന്നു വിദ്യാസാഗറിന്റെ മലയാള ചലച്ചിത്ര രംശത്തേക്കുള്ള കടന്ന് വരവ്. അത് വരെ ഏതാനും ഹമ്മിംഗിലും എം ജി ശ്രീകുമാറിനോടൊപ്പമുള്ള ന്യുയറ്റുകളിലും മാത്രം ഒതുങ്ങി നിന്ന സുജാതയെ ചിത്രക്കൊപ്പം മുൻ നിരയിൽ എത്തിച്ചത് വിദ്യാജിയാണ്. തന്റെ ആദ്യ ചിത്രമായ ഒരു മറവത്തൂർ കനവ് മുതൽ എല്ലാ ചിത്രങ്ങളിലും വിദ്യാസാഗറിന്റെ സംഗീതം ലാൽ ജോസിന് ഒഴിച്ചു കൂടാനാവാത്ത ഒന്നായിരുന്നു. മീശ മാധവനിലൂടെ മലയാള ചലചിത്രഗാന മേഖലയിൽ പുതിയ ഒരു സംസ്ക്കാരത്തിന് വിദ്യാജി തുടക്കമിട്ടു. 90 - കളിൽ എ.ആർ.റഹ്മാൻ തമിഴിൽ പരീക്ഷിച്ചു വിജയിപ്പിച്ച ഒരു ഫോർമുലയായിരുന്നു അത്. ഒരു ചിത്രത്തിലെ ഓരോ ഗാനത്തിനും ഉടമ ഓരോ വ്യത്യസ്ത ശബ്ദങ്ങളാവുക എന്നതായിരുന്നു അത്. മലയാള ചലച്ചിത്ര ഗാന രംഗത്തെ വൈവിധ്യത്തിന്റെയും ബഹുസ്വരതയുടെയും വാതായനങ്ങൾ മലർക്കെ തുറന്നു കൊണ്ട് പുതു ശബ്ദങ്ങളെ പരീക്ഷിക്കാൻ മറ്റുള്ളവർക്ക് കൂടി ധൈര്യം പകർന്നു നൽകിയ ഒരു സാഹസികതയായിരുന്നു അത്. മീശ മാധവനിലെ അഞ്ച് വ്യത്യസ്ത ഗായകർ ആലപിച്ച അഞ്ച് ഗാനങ്ങളും ഹിറ്റായി മാറി. അന്നത്തെ നവഗായകരായ വിധു പ്രതാപിനും പ്രതാപ് ചന്ദ്രനും കരിയർ ബ്രേക്കായി മീശ മാധവനിലെ ഗാനങ്ങൾ. മികച്ച ഗാനങ്ങൾക്കൊപ്പം തന്നെ ഗാന ചിത്രികരണങ്ങളാലും സമ്പന്നമായിരുന്നു മീശ മാധവൻ.

<img class="size-full wp-image-341723 aligncenter" src="https://cdn.boolokam.com/articles/2022/07/GGGGGG.jpg" alt="" width="800" height="600" />ഗാനരംഗങ്ങൾ ചിത്രികരിക്കുന്നതിൽ ലാൽ ജോസിനെ പ്രിയദർശന്റെ പിൻഗാമിയായി മാധ്യമങ്ങൾ വാഴ്ത്തി തുടങ്ങുന്നത് ഇവിടം മുതലാണ്. കഥയും കഥാപാത്രങ്ങളും അവക്കിണങ്ങിയ നടീ നടൻമാരും അണിയറക്കാരുമെല്ലാം ഒത്തു ചേർന്ന ഒരു കോക്ടെയിലായിരുന്നു മീശ മാധവൻ. ദിലീപിന്റെ കരിയർ പീക്കായിരുന്നു മീശ മാധവൻ. ചക്കയിട്ട് വീണ മുയലല്ല ഈ വിജയമെന്ന് തുടർന്ന് വന്ന കല്യാണ രാമന്റെയും കുഞ്ഞിക്കൂനന്റെയും വൻ വിജയം കാണിച്ചു തന്നു. A സെന്ററുകളിൽ എന്ന പോലെ തന്നെ B, C സെന്ററുകളിലും തകർത്തോടിയ മീശ മാധവൻ തെങ്കാശി പട്ടണത്തിന്റെ കളക്ഷൻ റെക്കോർഡ് മറികടന്നു ഇൻഡസ്ട്രി ഹിറ്റായി മാറി.


![ചേക്കിലെ കള്ളൻ മീശപിരിച്ചു മോഷ്ടിക്കാനിറങ്ങിയിട്ട് 20 വർഷമാകുന്നു](https://cdn.boolokam.com/articles/2022/07/EE222E.jpg)**മീശ മാധവന്റെ 20 വർഷങ്ങൾ.** **Bineesh K Achuthan** ലാൽ ജോസിന്റെയും ദിലീപിന്റെയും അന്ന് വരെയുള്ള കരിയറിലെ ഏറ്റവും വലിയ വിജയമായിരുന്നു മീശ മാധവൻ. ചേക്കിലെ കള്ളൻ ആബാലവൃദ്ധം ജനങ്ങളെയും ആകർഷിച്ചു കൊണ്ട് കേരളത്തിന്റെ ആസ്ഥാന കള്ളനായി മാറി. ദിലീപിന്റെ കള്ളൻ മാധവനോടൊപ്പം ജഗതിയുടെ പഞ്ചായത്ത് പ്രസിഡന്റ് ഭഗീരഥൻ പിള്ള, മാളയുടെ ചേക്കിലെ സീനിയർ കള്ളൻ മുള്ളാണി പപ്പൻ, ഇന്ദ്രജിത്തിന്റെ ഇൻസ്പെക്ടർ ഈപ്പൻ പാപ്പച്ചി, ഹരിശ്രീ അശോകന്റെ സുഗുണൻ, സലിം കുമാറിന്റെ അഡ്വക്കേറ്റ് മുകുന്ദനുണ്ണി, ജയിംസിന്റെ പട്ടാളം പുരുഷു തുടങ്ങി ഓരോ കഥാപാത്രങ്ങളും ഒരു കാരിക്കേച്ചർ പോലെ പ്രേക്ഷക ഹൃദയങ്ങളിൽ പതിഞ്ഞിടത്താണ് മീശ മാധവൻ ഒരു ചരിത്ര വിജയമായി മാറിയത്. പ്രശസ്ത സംവിധായകൻ കമലിന്റെ അസിസ്റ്റന്റുമാരായിട്ടായിരുന്നു ലാൽ ജോസിന്റെയും ദിലിപിന്റെയും തുടക്കം. മിമിക്രി വേദിയിൽ നിന്നും സിനിമയിൽ പ്രവേശിച്ച ദിലീപ് ദീർഘകാലം കമലിന്റെ സംവിധാന സഹായിയായി പ്രവർത്തിച്ചു. ഒപ്പം ലാൽ ജോസും.1994 - ൽ റിലിസായ മാനത്തെ കൊട്ടാരത്തിലൂടെയാണ് ദിലീപ് ശ്രദ്ധേയനാവുന്നത്. 1996 - ലെ സമ്മർ റിലീസായ സല്ലാപത്തിന്റെ അപ്രതീക്ഷിത വിജയം ദിലീപിന്റെ കരിയർ ബ്രേക്കായി. അതേ വർഷത്തെ ക്രിസ്മസ് റിലീസായ ഈ പുഴയും കടന്ന് എന്ന ചിത്രം കൂടി വൻ വിജയം കൈവരിച്ചതോടെ ദിലീപിന്റെ നില കൂടുതൽ ഭദ്രമായി. തുടർ വർഷങ്ങളിലെ ശരാശരി പ്രകടനങ്ങൾക്ക് ശേഷം 1998 - ൽ പഞ്ചാബി ഹൗസ് എന്ന പടുകൂറ്റൻ ഹിറ്റിലൂടെ ദിലീപ് തിരിച്ചു വന്നു. പിന്നെയും ശരാശരി വിജയങ്ങളിലൂടെ മുന്നോട്ട് നീങ്ങിയ ദിലീപ് 2000 - മുതൽ മിനിമം ഗാരന്റിയുള്ള താരമായി മാറി. ഡാർലിംഗ് ഡാർലിംഗ്, മി. ബട്ലർ, ജോക്കർ, ദോസ്ത്, വർണ്ണക്കാഴ്ച്ചകൾ എന്നിവയെല്ലാം ശരാശരിക്ക് മുകളിൽ വിജയം നേടി. 2000 - ലെ ക്രിസ്മസ് റിലീസായ തെങ്കാശിപ്പട്ടണത്തിന്റെ വൻ വിജയം ദിലീപിന്റെ താരപദവിയെ അരക്കിട്ടുറപ്പിച്ചു. സുരേഷ് ഗോപിയുടെ നായക വേഷത്തേക്കാൾ ദിലിപിന്റെയും സലിം കുമാറിന്റെയും കോമഡിയാണ് ആ ചിത്രത്തെ ഒരു ഇൻസ്ട്രി ഹിറ്റാക്കി മാറ്റിയത്.തെങ്കാശി പട്ടണത്തിന് ശേഷം വന്ന ഈ പറക്കും തളിക, ഇഷ്ടം, കുബേരൻ, മഴത്തുള്ളിക്കിലുക്കം എന്നിവയെല്ലാം തുടർ വിജയം നേടി ദിലീപിന്റെ കരിയർ ഉയരങ്ങളിലേക്ക് കുതിക്കുകയായിരുന്നു. ആ സമയത്താണ് ഉദയപുരം സുൽത്താൻ എന്ന വിജയ ചിത്രത്തിൽ അഭിനയിച്ചതിന്റെ പ്രതിഫല തുകയുടെ ബാക്കി ലഭിച്ചില്ല എന്ന കാരണത്താൽ ദിലീപ് അതിന്റെ നിർമ്മാതാവിനെതിരെ കേസ് ഫയൽ ചെയ്യുന്നത്. ![](https://cdn.boolokam.com/articles/2022/07/R2R22R.jpg) ഇതിനെതിരെ നിർമ്മാതാക്കളുടെ സംഘടനയും രംഗത്ത് വന്നു. ദിലീപിന് വിലക്ക് വരും എന്ന പ്രചരണം അന്തരീക്ഷത്തിൽ തങ്ങി നിൽക്കുന്ന വേളയിലായിരുന്നു മീശ മാധവന്റെ റിലീസ് പ്രഖ്യാപനം. ശ്രീനിവാസന്റെ രചനയിൽ മമ്മൂട്ടി നായകനായ ഒരു മറവത്തൂർ കനവ് എന്ന സൂപ്പർ ഹിറ്റ് ചിത്രത്തിലൂടെ സ്വതന്ത്ര സംവിധായകനായി തുടക്കം കുറിച്ചയാളാണ് ലാൽ ജോസ്. തന്റെ രണ്ടാമത്തെ ചിത്രമായ ചന്ദ്രനുദിക്കുന്ന ദിക്കിൽ ദിലീപായിരുന്നു നായകൻ. കാവ്യ മാധവൻ നായികയായി അരങ്ങേറ്റം കുറിക്കുന്നതും ഈ ചിത്രത്തിലൂടെയായിരുന്നു. മികച്ച ചിത്രമെന്ന പേര് നേടാനായെങ്കിലും പ്രേക്ഷകർ തീരെ പ്രതിക്ഷിക്കാത്ത ക്ലൈമാക്സ് കാരണം വിജയം അകന്ന് നിന്നു. രഞ്ജൻ പ്രമോദിന്റെ രചനയിൽ സുരേഷ് ഗോപി നായകനായ രണ്ടാം ഭാവമായിരുന്നു ലാൽ ജോസിന്റെ മൂന്നാമത്തെ ചിത്രം. പിൽക്കാലത്ത് കൾട്ട് സ്റ്റാറ്റസ് നേടിയെങ്കിലും ദയനീയ പരാജയമായിരുന്നു രണ്ടാം ഭാവം. മികച്ച അഭിപ്രായം നേടിയിട്ടും തുടർച്ചയായി രണ്ട് ചിത്രങ്ങളും വിജയിക്കാനാവാത്തത് ലാൽ ജോസിനെ പ്രതിസന്ധിയിലാഴ്ത്തി. ആത്മവിശ്വാസം സംഭരിച്ചു കൊണ്ട് ലാൽ ജോസ് രഞ്ജൻ പ്രമോദിന്റെ രചനയിൽ തന്നെ മീശ മാധവൻ അനൗൺസ് ചെയ്തു. ദിലീപ് - കാവ്യ ജോടികളെ ഈ ചിത്രത്തിലും ലാൽ ജോസ് ആവർത്തിച്ചു. ഒപ്പം മികച്ച ഒരു താരനിരയും. തുടർ പരാജയത്താൽ ഉഴറുന്ന സംവിധായകനും വിലക്ക് ഭീക്ഷണിയുടെ നിഴലിൽ നിൽക്കുന്ന നായകനും. അതായിരുന്നു റിലീസ് വേളയിലെ മിശ മാധവന്റെ അവസ്ഥ.ഫെസ്റ്റിവൽ സീസണല്ലാത്ത ജൂലൈ മാസം 4-ാം തിയതിയായിരുന്നു മീശ മാധവന്റെ റിലീസ്. പ്രവചനങ്ങളെ കാറ്റിൽ പറത്തി കൊണ്ട് അദ്ഭുതകരമായ വിജയമാണ് മാധവൻ നേടിയെടുത്തത്. കോരിച്ചൊരിയുന്ന മഴയത്തും കുട്ടികളും മുതിർന്നവരും മീശ മാധവനെ കാണാൻ തീയേറ്ററുകളിൽ തിക്കി തിരക്കി. ശങ്കർ മഹാദേവനും റിമി ടോമിയും ചേർന്ന് ആലപിച്ച " ചിങ്ങ മാസം വന്ന് ചേർന്നാൽ നിന്നെ ഞാനെൻ സ്വന്തമാക്കും ' എന്ന് തുടങ്ങുന്ന ഗാനം കേരളം ഏറ്റു പാടി. ![](https://cdn.boolokam.com/articles/2022/07/5UU5U.jpg)മീശ മാധവന്റെ വൻ വിജയത്തിൽ സംഗീത സംവിധായകൻ വിദ്യാസാഗറിന്റെ പങ്ക് നിസ്തുലമാണ്. ലാൽ ജോസ് അസിസ്റ്റന്റായി വർക്ക് ചെയ്ത കമലിന്റെ അഴകിയ രാവണൻ എന്ന മമ്മൂട്ടി ചിത്രത്തിലൂടെയായിരുന്നു വിദ്യാസാഗറിന്റെ മലയാള ചലച്ചിത്ര രംശത്തേക്കുള്ള കടന്ന് വരവ്. അത് വരെ ഏതാനും ഹമ്മിംഗിലും എം ജി ശ്രീകുമാറിനോടൊപ്പമുള്ള ന്യുയറ്റുകളിലും മാത്രം ഒതുങ്ങി നിന്ന സുജാതയെ ചിത്രക്കൊപ്പം മുൻ നിരയിൽ എത്തിച്ചത് വിദ്യാജിയാണ്. തന്റെ ആദ്യ ചിത്രമായ ഒരു മറവത്തൂർ കനവ് മുതൽ എല്ലാ ചിത്രങ്ങളിലും വിദ്യാസാഗറിന്റെ സംഗീതം ലാൽ ജോസിന് ഒഴിച്ചു കൂടാനാവാത്ത ഒന്നായിരുന്നു. മീശ മാധവനിലൂടെ മലയാള ചലചിത്രഗാന മേഖലയിൽ പുതിയ ഒരു സംസ്ക്കാരത്തിന് വിദ്യാജി തുടക്കമിട്ടു. 90 - കളിൽ എ.ആർ.റഹ്മാൻ തമിഴിൽ പരീക്ഷിച്ചു വിജയിപ്പിച്ച ഒരു ഫോർമുലയായിരുന്നു അത്. ഒരു ചിത്രത്തിലെ ഓരോ ഗാനത്തിനും ഉടമ ഓരോ വ്യത്യസ്ത ശബ്ദങ്ങളാവുക എന്നതായിരുന്നു അത്. മലയാള ചലച്ചിത്ര ഗാന രംഗത്തെ വൈവിധ്യത്തിന്റെയും ബഹുസ്വരതയുടെയും വാതായനങ്ങൾ മലർക്കെ തുറന്നു കൊണ്ട് പുതു ശബ്ദങ്ങളെ പരീക്ഷിക്കാൻ മറ്റുള്ളവർക്ക് കൂടി ധൈര്യം പകർന്നു നൽകിയ ഒരു സാഹസികതയായിരുന്നു അത്. മീശ മാധവനിലെ അഞ്ച് വ്യത്യസ്ത ഗായകർ ആലപിച്ച അഞ്ച് ഗാനങ്ങളും ഹിറ്റായി മാറി. അന്നത്തെ നവഗായകരായ വിധു പ്രതാപിനും പ്രതാപ് ചന്ദ്രനും കരിയർ ബ്രേക്കായി മീശ മാധവനിലെ ഗാനങ്ങൾ. മികച്ച ഗാനങ്ങൾക്കൊപ്പം തന്നെ ഗാന ചിത്രികരണങ്ങളാലും സമ്പന്നമായിരുന്നു മീശ മാധവൻ. ![](https://cdn.boolokam.com/articles/2022/07/GGGGGG.jpg)ഗാനരംഗങ്ങൾ ചിത്രികരിക്കുന്നതിൽ ലാൽ ജോസിനെ പ്രിയദർശന്റെ പിൻഗാമിയായി മാധ്യമങ്ങൾ വാഴ്ത്തി തുടങ്ങുന്നത് ഇവിടം മുതലാണ്. കഥയും കഥാപാത്രങ്ങളും അവക്കിണങ്ങിയ നടീ നടൻമാരും അണിയറക്കാരുമെല്ലാം ഒത്തു ചേർന്ന ഒരു കോക്ടെയിലായിരുന്നു മീശ മാധവൻ. ദിലീപിന്റെ കരിയർ പീക്കായിരുന്നു മീശ മാധവൻ. ചക്കയിട്ട് വീണ മുയലല്ല ഈ വിജയമെന്ന് തുടർന്ന് വന്ന കല്യാണ രാമന്റെയും കുഞ്ഞിക്കൂനന്റെയും വൻ വിജയം കാണിച്ചു തന്നു. A സെന്ററുകളിൽ എന്ന പോലെ തന്നെ B, C സെന്ററുകളിലും തകർത്തോടിയ മീശ മാധവൻ തെങ്കാശി പട്ടണത്തിന്റെ കളക്ഷൻ റെക്കോർഡ് മറികടന്നു ഇൻഡസ്ട്രി ഹിറ്റായി മാറി.
