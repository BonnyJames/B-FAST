---
author: Beaumaris
categories:
- Entertainment
comment_count: 0
date: 2022-09-18 15:40:04
draft: false
image: https://cdn.boolokam.com/articles/2022/09/FWFWGGGGGGG-1-1-2-2.jpg
like_count: 47858
share_count: 12623
tags:
- COMEDY MOVIES
- Juwan M S
- MALAYALAM COMEDY MOVIES
title: നല്ലൊരു മുഴുനീള കോമഡി ചിത്രം ചെയ്യാൻ പറ്റിയ കൂട്ട്കെട്ട് ഇല്ലാത്തതാണ് മലയാളസിനിമ
  ഇപ്പോൾ നേരിടുന്ന ഒരു വിടവ്
view_count: 818607
---

**നല്ലൊരു മുഴുനീള കോമഡി ചിത്രം ചെയ്യാൻ പറ്റിയ കൂട്ട്കെട്ട് ഇല്ലാത്തതാണ് മലയാളസിനിമ ഇപ്പോൾ നേരിടുന്ന ഒരു വിടവ്**. **juwan ms** എല്ലാ നടന്മാരും ജനപ്രിയർ ആവുന്നത് ലോജിക് ആലോചിക്കാതെ ചിരിക്കാൻ പറ്റിയ അത്തരം ചിത്രങ്ങളിൽ കൂടിയാണ്.പഴയ കാല മോഹൻലാൽ സത്യൻഅന്തിക്കാട് ശ്രീനിവാസൻ കോമ്പോയും പ്രയദർശനുമായി ചന്ദ്രലേഖ വരെ ഉള്ള വർക്കും ഇന്നും മോഹൻലാൽ എന്ന നടന്റെ ജനപ്രിയത നിലനിർത്തുന്നതിൽ ഒരു പ്രധാന പങ്ക് വഹിച്ചിട്ടുണ്ട്. പിന്നീട് സത്യൻ ശ്രീനി ജയറാം കൂട്ട്കെട്ടും വർക്ക് ആയതാണ്. സന്ദേശവും മഴവിൽക്കാവടിയും യാത്രക്കാരുടെ ശ്രദ്ധക്ക് വരെ അതും തരക്കേടില്ലാതെ പോയി. അതിനിടക്ക് ജയറാം രാജസേനൻ ടീം കുറെ പടങ്ങളിൽ രസകരമായി ചെയ്തു. പിന്നീട് ആ സ്ഥാനത്തെക്ക് ജനപ്രിയൻ എന്ന ലേബലിൽ ദിലീപ് കയറി വന്നു സല്ലാപം മുതൽ കോമഡി ട്രാക്ക് പിടിച്ച ദിലീപ്, ഹരിശ്രീ അശോകൻ സലീം കുമാർ ടീമിനെ ഒക്കെ കൂട്ട് പിടിച്ചു സ്‌ലാപ്റ്റിക് കോമഡി രീതിയിൽ ഒരു പാട് ചിത്രങ്ങൾ കൊണ്ടു ഒരു കോമഡി ട്രാക്ക് ഉണ്ടാക്കി. മൈ ബോസ്സ് ഒക്കെ എത്തുമ്പോളേക്കും അതിന്റെ വെടിയും തീർന്നു. ജയസൂര്യ ഒക്കെ പുലിവാൽ കല്യാണം പോലെ ഷാഫി റാഫി ടീമിന്റെ ഒന്നിച്ചു കുറച്ചു കാലം നിന്നെങ്കിലും പിന്നെ സാരോപദേശ കഥകളിലേക്ക് മാത്രം ആയി ഒതുങ്ങി പോയി. ![](https://cdn.boolokam.com/articles/2022/09/FWFWGGGGGGG-1-1-2-2.jpg)പുതിയ തലമുറയിൽ ഒരു ടീം വർക്ക് ആയി നിന്ന് ദിലീഷ് പോത്തൻ പടങ്ങളിലൊ ബേസിൽ ജോസഫിന്റെ കൂടെയോ സിറ്റുവേഷൻ കോമഡികൾ ഉണ്ടാക്കുന്നു എന്നല്ലാതെ ഒരു കോമഡി ജോണറിൽ പടം വരുന്നതേ ഇല്ല. പഴയ പുലികളുടെ നമ്പറുകൾ ഒന്നും ഇപ്പോൾ ഏൽക്കുന്നതുമില്ല... കോമഡി സിനിമകളുടെ തല തൊട്ടപ്പന്മാർ ആയിരുന്ന പ്രിയനും സിദ്ധിക്ക് ലാൽ മാരും റാഫി മേക്കർട്ടിൻ മാരും എല്ലാം അമ്പൊഴിഞ്ഞ ആവനാഴിയുമായി മേല്പോട്ട് നോക്കിയിരുപ്പാണ്. ![](https://cdn.boolokam.com/articles/2022/09/DWDWF-1GGG-1-1.jpg)നിങ്ങൾക്കും ആഗ്രഹം ഇല്ലേ എല്ലാ ലോജിക്കും മാറ്റിവെച്ചു തല അറഞ്ഞു ചിരിക്കാൻ ഒരു വന്ദനമോ കിലുക്കമോ മേലെപ്പറമ്പിൽ ആൺവീടോ റാംജി റാവുവോ പറക്കും തളികയോ പഞ്ചാബിഹൗസൊ സി ഐ ഡി മൂസയോ പുലിവാൽകല്യാണമോ പോലെ ഒരു സിനിമ വന്നു കാണണമെന്ന ആഗ്രഹം..?എന്തായിരിക്കും ഇന്ന് അത്തരം ചിത്രങ്ങൾ വരാത്തത്തിന് കാരണം... ? &nbsp; &nbsp;