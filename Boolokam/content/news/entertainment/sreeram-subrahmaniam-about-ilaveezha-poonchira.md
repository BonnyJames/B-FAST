---
author: Beaumaris
categories:
- Entertainment
comment_count: 0
date: 2022-07-15 10:43:51
draft: false
image: https://cdn.boolokam.com/articles/2022/07/r2rr2.jpg
like_count: 89985
share_count: 54563
tags:
- ilaveezha poonchira
- shahi kabir
- soubin shahir
- Sreeram Subrahmaniam ·
title: നാലഞ്ച് ചിത്രങ്ങളിലൂടെ സൗബിൻ ഉണ്ടാക്കിയ ചീത്തപ്പേര് ഈ ഒറ്റ ചിത്രത്തിലൂടെ മാറ്റിയെടുത്തു
view_count: 2088507
---

**ഇല വീഴാ പൂഞ്ചിറ- പ്രേക്ഷകാഭിപ്രായങ്ങൾ** **Sreeram Subrahmaniam ·** നായാട്ട്, ജോസഫ് എന്നീ രണ്ടു വ്യത്യസ്ത പോലീസ് കഥകൾ പറഞ്ഞ ഷാഹി കബീർ തന്റെ പ്രഥമ സംവിധാന സംരംഭത്തിനായി തിരഞ്ഞെടുത്തിരിക്കുന്നതും ഒരു പോലീസ് കഥ തന്നെ ആണ്. സമുദ്ര നിരപ്പിൽ നിന്നും മൂവായിരം അടി മുകളിൽ ഉള്ള ഇല വീഴാ പൂഞ്ചിറ എന്ന സ്ഥലത്തെ പോലീസ് വയർ ലെസ്സ് സ്റ്റേഷനിലെ പോലീസ് കാരുടെ കഥ.ചിത്രത്തിന്റെ ടൈൽറ്റിൽ കാണിക്കുന്ന 10-15 മിനുറ്റിൽ ആ പോലീസ് കാരൻ എങ്ങനെ ഒക്കെ ആണ് ആ സ്റ്റേഷനിലേക്ക് എത്തിച്ചേരുന്നത് എന്ന് മാത്രം കാണിക്കാൻ മാറ്റി വായിക്കുന്നുണ്ട്.. പോകുന്ന വഴിക്കു പുള്ളി കടയിൽ കയറി അവിടെ നിൽകുമ്പോൾ ഉപയോഗിക്കാൻ ഉള്ള പലചരക്കു സാധനങ്ങൾ വാങ്ങുന്നത് വരെ വളരെ ഡീറ്റൈൽഡ് ആയി കാണിക്കുന്നുണ്ട്. ഈ ഡീറ്റൈലിംഗ് ഉള്ളതു കൊണ്ടു തന്നെ കുറച്ചു സ്ലോ പേസ് ആയി തോന്നിപ്പിക്കുന്ന സ്ക്രിപ്റ്റ് ആണ് ചിത്രത്തിന്റേത്. പോലീസുകാരുടെ അവിടുത്തെ കഷ്ടപ്പാടിൽ തുടങ്ങി ചെറിയൊരു മർഡർ മിസ്റ്ററിയിൽ എത്തി, അവിടുന്ന് മറ്റൊരു കഥ തലത്തിലേക്കു പോകുന്നു ചിത്രം ഈ പേസിങ് ഇഷ്യൂ വിലും പ്രേക്ഷകനെ എൻകേജ് ചെയ്യിക്കുന്നതിൽ വിജയിക്കുന്നുണ്ട്.ചിത്രത്തിന്റെ പ്രധാന കഥാ സന്ദർഭം ഇതുമ്പോഴാണ് അതുവരെ നാം കണ്ട കാഴ്ചകളുടെ പ്രസക്തി മനസിലാവുന്നത്. ആ പ്രധാന സംഗതി കുറച്ചു ഡിസ്റ്റർബ്റിംഗ് ആയത് കൊണ്ടും, ചിത്രത്തിന്റെ പേസിങ് കൊണ്ടും എല്ലാ വർക്കും ഇഷ്ടപ്പെടാൻ സാധ്യത കുറവുള്ള ഒരു ചിത്രമാണ് ഇല വീഴാ പൂഞ്ചിറ.എന്നാൽ ആ ഡീറ്റൈലിംഗ് ആസ്വദിക്കാൻ കഴിയുന്നവർക്ക് ഇത്‌ ഒരു ഗംഭീര ചിത്രമായി തന്നെ തോന്നും. കഥ പറയുന്ന പശ്ചാത്തലം, അവിടുത്തെ പ്രകൃതി, കാലാവസ്ഥ തുടങ്ങി എല്ലാമൊരു നവ്യമായ ദൃശ്യ/ശ്രവ്യ അനുഭവം നൽകുന്നു. അത് കൊണ്ട് തന്നെ ചിത്രത്തിന്റെ, സിനിമട്ടോഗ്രാഫി, സൗണ്ട് ഡിസൈൻ തുടങ്ങിയ മേഖലകൾ പ്രേത്യേക പ്രശംസക്ക് അർഹമാകുന്നുണ്ട്. വിരലിൽ എണ്ണാവുന്ന കഥാപാത്രങ്ങൾ മാത്രമുള്ള ചിത്രത്തിൽ എല്ലാവരും നന്നായി പെർഫോം ചെയ്തിട്ടുണ്ട്. കഴിഞ്ഞ നാലഞ്ച് ചിത്രങ്ങളിലൂടെ സൗബിൻ ഉണ്ടാക്കിയ ചീത്തപ്പേര് ഈ ഒറ്റ ചിത്രത്തിലൂടെ മാറ്റിയെടുക്കും. സൗബിനു ഒപ്പമോ അതിനു മുകളിലോ നിൽക്കുന്ന പ്രകടനം ആണ് സുധി കോപ്പയും കാഴ്ച വയ്ക്കുന്നത്. ജോസഫ്, നായാട്ട് എന്നീ ചിത്രങ്ങളുടെ റൈറ്റർ ഷാഹി കബീറിന്റെ സംവിധാനത്തിൽ വന്ന ഇല വീഴാ പൂഞ്ചിറ എന്നിലെ പ്രേകഷകന് പൂർണ സംതൃപ്തി നൽകിയ ഒരു തിയേറ്റർ അനുഭവം സമ്മാനിച്ചു. പക്ഷേ അത് തന്നെ ആവണം ഇല്ല എല്ലാവരുടെയും അനുഭവം.. കാണാൻ ഉദ്ദേശിക്കുന്നവർ തിയേറ്ററിൽ തന്നെ കാണാൻ ശ്രമിക്കുക *** **Firaz Abdul Samad** ജോസഫ്, നായാട്ട് എന്നീ അതിഗംഭീര ചിത്രങ്ങളുടെ തിരക്കഥാകൃത്തായ ഷാഹി കബീർ ആദ്യമായി സംവിധാനം ചെയ്യുന്ന ചിത്രം എന്നത് മാത്രം മതിയായിരുന്നു എനിക്ക് ഇലവീഴാപൂഞ്ചിറ എന്ന ചിത്രത്തിന് വേണ്ടി കാത്തിരിക്കാനും, ആദ്യ ഷോയ്ക്ക് തന്നെ ചിത്രത്തിന്റെ ടിക്കറ്റ് എടുക്കാനും. സൗബിൻ ഷാഹിർ, സുധി കോപ്പ, ജൂഡ് ആന്തണി എന്നിവർ പ്രധാന കഥാപാത്രങ്ങളാകുന്ന ചിത്രം ഒരു മർഡർ മിസ്റ്ററി ഡ്രാമയാണ്. കോട്ടയം ഇടുക്കി ജില്ലകളിലെ പോലീസിന്റെ വയർലസ് ട്രാൻസ്മിഷൻ സെന്റർ ആയ ഇലവീഴാപൂഞ്ചിറ എന്ന മലയിൽ ജോലി ചെയ്യുന്ന പൊലീസുകാരിലൂടെയാണ് ചിത്രം കഥ പറഞ്ഞു പോകുന്നത്. ഷാഹി കബീർ എന്ന തിരക്കഥാകൃത്തിൽ ഉണ്ടായിരുന്ന പ്രതീക്ഷ, അണുവിട തെറ്റിക്കാതെ, ഞാൻ പ്രതീക്ഷിച്ചതിനപ്പുറമുള്ള ഒരു സിനിമാ കാഴ്ചയാകുന്നു ഇലവീഴാപൂഞ്ചിറ. അതിനോടൊപ്പം തന്നെ എടുത്തു പറയേണ്ടത് നിധീഷും ഷാജിയും കൈകാര്യം ചെയ്ത കഥയും തിരക്കഥയുമാണ്. വളരെ പതിഞ്ഞ താളത്തിൽ തുടങ്ങി, കണ്ടിരിക്കുന്ന പ്രേക്ഷകനെ മുന്നോട്ട് പോകുംതോറും അമ്പരപ്പിച്ച്, ഒടുവിൽ ഒരു ഗംഭീര ക്ലൈമാക്സിലേക്കും ട്വിസ്റ്റിലേക്കും ചിത്രം വന്ന് നിൽക്കുമ്പോൾ, ഒരു രീതിയിൽ ഭയവും, മരവിപ്പും, ത്രില്ലും നിറഞ്ഞ സിനിമാനുഭവമാവുന്നു പൂഞ്ചിറ. ![](https://cdn.boolokam.com/articles/2022/07/r2rr2.jpg)മനേഷ് മാധവന്റെ അസാധ്യ ഫ്രേയ്മുകൾ ചിത്രത്തിന് കൊടുക്കുന്ന ഇമ്പാക്ട് ചെറുതല്ല. ഒപ്പം അനിൽ ജോണ്സന്റെ ഈറി മൂഡിൽ ഉള്ള പശ്ചാത്തല സംഗീതവും, പൂഞ്ചിറയിലേക്ക് എത്തുന്ന ജീപ്പിന്റെ ഒച്ച മുതൽ, പൂഞ്ചിറയിലെ ഇടിയുടെയും, മഴയുടെയും, കാറ്റിന്റെയുമൊക്കെ ശബ്ദം വരെ ഒപ്പി എടുത്ത അജയൻ ആടത്തിന്റെ സൗണ്ട് ഡിസൈനും ചിത്രത്തെ ഒരു ഗംഭീര തിയേറ്റർ എക്സ്പീരിയൻസ് ആക്കി മാറ്റുന്നു. കഴിഞ്ഞ കുറച്ചു സിനിമകൾ വെച്ച് സൗബിൻ എന്ന നടനെ ജഡ്ജ് ചെയ്യാൻ വരട്ടെ എന്ന് സൗബിൻ തന്നെ പറയുകയാണ് ചിത്രത്തിലൂടെ. അസാധ്യ പ്രകടനം. കൂടെ സുധി കോപ്പ എന്ന നടന്റെ എപ്പോളത്തെയും പോലെ ഞെട്ടിക്കുന്ന പ്രകടനവും. ചിത്രത്തിന്റെ പ്രധാന പോസിറ്റിവുകളിൽ ഒന്ന് ഇതിന്റെ കാസ്റ്റിംഗ് തന്നെയാണ്, വരുന്നവരും പോകുന്നവരും വരെ മികച്ച പ്രകടനം. കുറ്റങ്ങൾ ഒന്നും കണ്ട് പിടിക്കാൻ കഴിയാത്ത, ട്രെയ്‌ലറിലും ടീസറിലും കണ്ടതിന് ഒരുപടി മുകളിൽ നിൽക്കുന്ന, എന്നിലെ പ്രേക്ഷകനെ പൂർണ്ണമായും തൃപ്തിപ്പെടുത്തിയ ഒരു അസാമാന്യ ചിത്രമായാണ് ഇലവീഴാപൂഞ്ചിറ അനുഭവപ്പെട്ടത്. OTT ൽ കാണാൻ കാത്തിരിക്കുന്നവർ ഒരു ഗംഭീര തിയേറ്റർ എക്സ്പീരിയൻസ് ആണ് മിസ് ചെയ്യാൻ പോകുന്നത്, അടിക്കും, ഇടിക്കും, മാസ്സിനുമപ്പുറമുള്ള ഒരു തിയേറ്റർ എക്സ്പീരിയൻസ്. മൂവി മാക് ഇലവീഴാപൂഞ്ചിറക്ക് നൽകുന്ന റേറ്റിംഗ്- 9/10.