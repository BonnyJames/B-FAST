---
author: Beaumaris
categories:
- Entertainment
comment_count: 0
date: 2023-03-26 12:18:51
draft: false
image: ''
like_count: 63816
share_count: 26138
tags:
- Dare Pictures
- Supreme Prime Radiance
title: മലയാള സിനിമയുടെ മുഖം മാറുന്നു, ആദ്യ റേഡിയൻസ് ലെൻസുകൾ കൊച്ചിയിലെത്തി 
view_count: 1340986
---

**മലയാള സിനിമയുടെ മുഖം മാറുന്നു , ആദ്യ റേഡിയൻസ് ലെൻസുകൾ കൊച്ചിയിലെത്തി** കാൾ സീസിന്റെ നൂതന ലെൻസ്‌ ശ്രേണിയിലെ പുതിയ താരോദയം സുപ്രീം റേഡിയൻസ് ( Supreme Prime Radiance ) ലെൻസുകൾ കേരളത്തിലെത്തി. ഓഗസ്റ്റ് സിനിമയുടെ പതിമൂന്നാമത്തെ പേരിടാത്ത സിനിമയുടെ സെറ്റിൽ വച്ച് പ്രൊഡ്യൂസർ ശ്രീ ഷാജി നടേശനും, മലയാളികളുടെ പ്രിയങ്കരനായ നടൻ ശ്രീ കുഞ്ചാക്കോ ബോബനും ചേർന്നാണ് ഈ ലെൻസ്‌ പുറത്തിറക്കിയത്. എന്നും വിപണിയിലെത്തുന്ന ഏറ്റവും പുതിയ സിനിമ സാങ്കേതിക ഉപകരണങ്ങളെ ആദ്യമായി മലയാളികൾക്ക് പരിചയപ്പെടുത്തിയിട്ടുള്ള ഒപ്റ്റിക്കൽ ഇമേജിങ് സ്പെഷ്യലിസ്റ് ധീരജ് പള്ളിയിലിന്റെ ഉടമസ്ഥതയിലുള്ള Dare Pictures തന്നെയാണ് ഈ നൂതന ലാർജ് ഫോർമാറ്റ് ലെൻസും മലയാളികൾക്കായി അവതരിപ്പിച്ചത്. ലൈൻ പ്രൊഡ്യൂസർ മിഥുൻ ഏബ്രഹാം , ഡയറക്ടർ ജെകെ , സിനിമാട്ടോഗ്രാഫർ ജയേഷ് നായർ എന്നിവവരുടെ സാന്നിധ്യത്തിലാണ് ലെൻസ് പുറത്തുറക്കിയത്. ജർമ്മനി ആസ്ഥാനമായി പ്രവർത്തിക്കുന്നു zeiss കമ്പനിയുടെ 175ആം വാർഷികത്തിൽ നിർമിച്ച സ്പെഷ്യൽ എഡിഷൻ പ്രീമിയം സിനിമ ലെൻസുകളാണ് റേഡിയൻസ് സീരീസ് . ഏറ്റവും ഉയർന്ന ബിൽഡ് ക്വാളിറ്റിയിൽ നിർമിക്കപ്പെട്ടിട്ടുള്ള ഈ ലെൻസുകൾ എല്ലാ കാലാവസ്ഥയിലും മികച്ച ദൃശ്യാനുഭവം നൽകുന്നു. ആധുനിക ഡിജിറ്റൽ സിനിമ സങ്കൽപങ്ങളിൽ ഫിലിം കാലഘട്ടത്തിലെ വിൻറ്റെജ് ലെൻസ് ലുക്കുകളെ അനുസ്‌മരിപ്പിക്കുന്ന കൺട്രോൾഡ് സ്‌പെഷ്യൽ flares ആണ് ഈ ലെൻസുകളുടെ ഹൈലൈറ്റ്‌ . T * Blue എന്ന ഒരു സവിശേഷ കോട്ടിങ്ങിലൂടെയാണ് ഇത് സാധ്യമാകുന്നത്. ഫുൾഫ്രെയിം കവറേജുള്ള ഈ ലെൻസുകൾ അത്യാധുനിക ഹൈ റെസൊല്യൂഷൻ സിനിമാ ക്യാമറകൾക്ക് ഉചിതമാണ്‌ . T1.5 apeture ഓപ്പണിങ് കൂടുതൽ മിഴിവാർന്ന ദൃശ്യങ്ങൾക്കൊപ്പം മനോഹരമായ bokeh കളും നൽകുന്നു . Peaky blinders, Fargo പോലുള്ള സീരിയസുകളിൽ തുടങ്ങി ഹോളിവുഡിന് പ്രിയങ്കരമായ ഈ ലെൻസുകൾ കൊച്ചിയിൽ എത്തിയത് മലയാള സിനിമാ സങ്കൽപ്പങ്ങൾക്ക് കൂടുതൽ നിറം പകരുന്നു .