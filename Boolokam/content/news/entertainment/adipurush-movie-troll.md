---
author: Beaumaris
categories:
- Entertainment
comment_count: 0
date: 2022-10-05 07:53:18
draft: false
image: ''
like_count: 83922
share_count: 28048
tags:
- adipurush movie
- om raut
- prabhas
title: 500കോടി ബഡ്ജറ്റ് എന്ന് പറഞ്ഞാലും താരങ്ങളുടെ പ്രതിഫലം കഴിഞ്ഞുള്ള 200-250 കോടി
  കൊണ്ട് മലമറിക്കാം എന്ന് കരുതരുത്
view_count: 1277665
---

**ആദിപുരുഷ്:ഓവർകോൺഫിഡൻസ് വരുത്തിവച്ച വിന ?** 500കോടി ബജറ്റിൽ ഇന്ത്യയിലെ ഏറ്റവും വലിയ സിനിമ വരുന്നു. അതും ഇതിഹാസകാവ്യത്തെ അടിസ്ഥാനമാക്കി. പ്രതീക്ഷകൾ ഒരുപാട് ആയിരുന്നു. ടീസർ വരുന്നത് വരെ! എവിടെയാണ് ടീം ആദിപുരുഷിനു പാളിയത് എന്ന് ചോദിച്ചാൽ അവരുടെ അമിതആത്മവിശ്വാസം എന്ന് തന്നെ പറയേണ്ടി വരും. കാരണം ഈ സിനിമ ഷൂട്ട്‌ ചെയ്തത് മുഴുവൻ ഒരു സ്റ്റുഡിയോക്ക് ഉള്ളിൽ സെറ്റോ കാര്യങ്ങളൊ ഒന്നുമില്ലാതെ ബ്ലൂ മാറ്റ് ഉപയോഗിച്ചുള്ള ഷൂട്ട്‌. അതായത് ബാക്ക്ഗ്രൗണ്ട് അടക്കം എല്ലാം vfx ലൂടെ ഉണ്ടാക്കിഎടുക്കണം.മറിച്ചു സെറ്റ് ഒക്കെ ഇട്ടു എടുക്കുകയായിരുന്നുവെങ്കിൽ മൃഗങ്ങൾക്കും മറ്റും മാത്രം vfx ഉപയോഗിച്ചാൽ മതിയാരുന്നു. പക്ഷെ ഇവർ മറന്നുപോയൊരു കാര്യം അവതാർ ഒക്കെ 240+മില്യൺ ഡോളർ മുടക്കി എടുത്ത സിനിമയാണ്. ഈ സിനിമയുടെ ബജറ്റ് അത്തരം സിനിമകളുമായി താരതമ്യം ചെയ്യുമ്പോൾ ഒന്നുമല്ല എന്ന് മാത്രം അല്ല ഈ 500കോടിയിൽ 250കോടിയിൽ അധികം താരങ്ങളുടെയും മറ്റും പ്രതിഫലം ആയിട്ടും പോവും. അതായത് ബാക്കി 200-250കോടി ആണ് സിനിമയിൽ മുടക്കാൻ കിട്ടുന്നത്. അത് കൊണ്ട് മലമറിച്ചിടാം എന്ന് ഇവർ വിചാരിച്ചിരിക്കാൻ ആണ് സാധ്യത.സ്റ്റാർ പ്ലസ്സിൽ 2013ൽ ഇറങ്ങിയ മഹാഭാരതം സീരിയൽ ഇവർക്ക് മാതൃകയാക്കാമായിരുന്നു അതിൻറെ മൊത്തം ബജറ്റ് 100കോടി ആയിരുന്നു. അതിലെ costumes, സെറ്റ്, vfx(അധികം ഒന്നുമില്ല പക്ഷെ അരോചകം ആവാതെ ചെയ്തിട്ടുണ്ട്). അതിന് പകരം കൊക്കിൽ ഒതുങ്ങാത്തത് കൊത്താൻ നോക്കിയാൽ ഇങ്ങനെ ഇരിക്കും അതെ പോലെ തന്നെ ഇത് ഇന്ത്യൻ സിനിമയുടെ അവസ്ഥ കൂടെയാണ് കാണിക്കുന്നത്. അവതാർ ലെവലിൽ നിൽക്കുന്ന സിനിമകൾ ഒക്കെ ഇവിടെ വരണം എങ്കിൽ ഐഡിയയും മികച്ച സംവിധായകനും മാത്രം പോരാ അതിന് അനുസരിച്ച ഭീമമായ ബജറ്റും വേണം നിർഭാഗ്യവശാൽ അത്രയും വലിയ തുക മുടക്കിയാൽ ലാഭം തിരിച്ചു പിടിക്കാൻ പറ്റുന്ന ലെവലിലേക്ക് ഇപ്പോഴും ഇന്ത്യൻ സിനിമയും അതിന്റെ മാർക്കറ്റും വളർന്നിട്ടില്ല. അങ്ങനെ വളരുന്നത് വരെ ഇങ്ങനെ പാതിവെന്ത മാസ്റ്റർപീസുകൾ കാണേണ്ടി വരും.