---
author: Beaumaris
categories:
- Entertainment
comment_count: 0
date: 2022-09-18 14:38:18
draft: false
image: ''
like_count: 24747
share_count: 15251
tags:
- KABZA MOVIE
- kannada movie
- teaser
title: കെ ജി എഫിന് ശേഷം മറ്റൊരു പാൻ ഇന്ത്യൻ കന്നട ചിത്രം “കബ്സ”
view_count: 537247
---

“കബ്സ” എന്ന കന്നട ചിത്രത്തിന്റെ ടീസറാണ് ഇപ്പോൾ പ്രേക്ഷകരെ ഞെട്ടിക്കുന്നത്. കെ ജി എഫ് സീരീസിന് ശേഷം വീണ്ടുമൊരു കന്നട ചിത്രം കൂടി പാൻ ഇന്ത്യൻ റിലീസായി പ്രേക്ഷകർക്ക് സിനിമാ വിസ്മയം തീർക്കാൻ ഒരുങ്ങുകയാണ്. റിയൽ സൂപ്പർസ്റ്റാർ ഉപേന്ദ്രയും, അഭിനയ ബാദ്ഷ കിച്ചാ സുദീപും ആണ് പ്രധാനവേഷങ്ങളിൽ എത്തുന്നത്. പ്രശസ്ത സംവിധായകനായ ആർ ചന്ദ്രുവാണ് ചിത്രം സംവിധാനം ചെയുന്നത്. കെ ജി എഫിലെ സൂപ്പർ ഹിറ്റ് ഗാനങ്ങളൊരുക്കിയ സംഗീത സംവിധായകൻ രവിബസ്രൂറാണ് ഈ ചിത്രത്തിനും സംഗീത സംവിധാനം നിർവഹിച്ചിരിക്കുന്നത്. ശ്രേയ സരൺ, കോട്ട ശ്രീനിവാസറാവു, കബിർദ്ദുഹൻ സിംങ് , മുരളി ശർമ്മ, പോശാനി കൃഷ്ണ മുരളി, ജോൺ കൊക്കൻ, സുധ, ദേവ്ഗിൽ, കാമരാജൻ എന്നിവരും ചിത്രത്തിൽ വേഷമിടുന്നു. 1947-84 കാലഘട്ടത്തിലെ അധോലോകത്തിന്റെ പശ്ചാത്തലത്തിൽ കഥ പറയുന്ന ചിത്രമാണ് കബ്സ. പീറ്റർ ഹൈയ്ൻ, രവിവർമ്മ, റാം ലക്ഷ്മൺ, വിജയ്, വിക്രം മോർ എന്നിവരാണ് ചിത്രത്തിന് വേണ്ടി സംഘട്ടനം ഒരുക്കിയിരിക്കുന്നത്. കന്നഡ, മലയാളം, ഹിന്ദി, തെലുങ്ക്, തമിഴ് , മറാത്തി, ഒറിയ തുടങ്ങി ഏഴ് ഭാഷകളിൽ റിലീസ് ചെയ്യും. https://youtu.be/gQRqe1nIZEM