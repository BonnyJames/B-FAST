---
author: Beaumaris
categories:
- Entertainment
comment_count: 0
date: 2022-10-29 07:16:15
draft: false
image: https://cdn.boolokam.com/articles/2022/11/1_gn555uu.jpg
like_count: 21263
share_count: 6360
tags:
- Jyothish Mg
- kanthara
- rishabh shetty
title: പ്രകടനകല അബോധത്തിന്റെ ആഴങ്ങളെ തട്ടുമ്പോൾ ...
view_count: 336004
---

**Jyothish Mg** **പ്രകടനകല അബോധത്തിന്റെ ആഴങ്ങളെ തട്ടുമ്പോൾ ...** എന്താണ് സ്വാഭാവികം [ Natural ] എന്ന് നമ്മൾ തീരുമാനിക്കുമ്പോൾ "എന്തെക്കയോ .... അസ്വാഭാവികമായി ഉണ്ട് " എന്ന് കൂടി നമ്മൾ നിശ്ചയിക്കുന്നുണ്ട്.ഈ സ്വാഭാവികത എന്നത് തീർത്തും വൈവ്യക്തികമായ അനുഭവമാണെന്നിരിക്കെ എന്തൊക്കെയാണ് "സ്വാഭാവികം" എന്തൊക്കെയാണ് "അസ്വാഭാവികം" എന്നിതിന്റെ മാനദണ്ഡങ്ങൾ എങ്ങനെയാണ് തീരുമാനിക്കപ്പെടുന്നത്. അഭിനയ കലയുമായി ബന്ധപ്പെട്ടു പറയുകയാണെങ്കിൽ പ്രത്യേകിച്ചും സിനിമ അഭിനയം ഈ "സ്വാഭാവികതയെ " അടിസ്ഥാനപെടുത്തിയാണ് പൊതുവിൽ വിലയിരുത്തലുകൾ നടത്തപെടുന്നത്.കാന്താര എന്ന സിനിമയിലെ റിഷഭ് ഷെട്ടി എന്ന നടന്റെ സിനിമയിലെ അവസാന പതിനഞ്ച് മിനിട്ടിലെ പെർഫോമൻസ്സ് നിലവിലുള്ള അഭിനയ സമ്പ്രദായങ്ങളെ ഒന്ന് പിടിച്ചുലക്കുന്നുണ്ട്.അത് ബോധോ ,ഉപബോധങ്ങൾ കടന്ന് അബോധത്തിന്റെ ആഴങ്ങളെ സ്പർശിച്ച് കടന്ന് വരുന്നുണ്ട് ...ഇന്ത്യൻ സിനിമയ്ക്ക് അജ്ഞാതമായ പ്രകടന കലാ പാരമ്പര്യങ്ങളുടെ ആഴവും, പരപ്പും, അനുഭവതലവും അത് തൊട്ട് പോകുന്നുണ്ട്. ![](https://cdn.boolokam.com/articles/2022/11/1_gn555uu.jpg)സ്വാഭാവികാഭിനയം എന്നത് മധ്യവർഗ സദാചാര പെരുമാറ്റ ചട്ടങ്ങളിലെ മാന്യവും "പരിഷ്കൃതവു മായ "മംഗ്ലീഷിയൻ ഭാഷയിലേക്കും " മംഗ്ലീഷ്യൻ ..... പെരുമാറ്റരീതികളിലേക്കും സ്വാഭാവികതയെ നിർവ്വചിച്ച് നിലനിർത്തുമ്പോൾ, എന്താണ് ഇന്ത്യൻ റിയലിസം എന്നത് വലിയ ചോദ്യമാണ്. അത്എന്തു തരം സെൻസിബിലിറ്റിയെയാണ് "സ്വാഭാവികത " എന്ന പേരിൽ മുന്നോട്ടുവെക്കുന്നത് ..അഭിനയ കലയുടെ കാര്യത്തിലും ഇത് വളരെ പ്രശ്നാധിഷ്ഠിതമായ ഒരു ചോദ്യമാണ്.... ![](https://cdn.boolokam.com/articles/2022/11/1_wfwfw2r.jpg)കാന്താര ഒരു സാധാരണ കച്ചവട സിനിമ ആയിരിക്കെ തന്നെ സൗന്ദര്യശാസ്ത്രപരമായി ഇന്ത്യയിലെ ശക്തമായ ഒരു കൂട്ടം ദൃശ്യ കലാ പാരമ്പര്യത്തിന്റെ ശക്തിയാവഹിക്കുന്നുണ്ട്.ഇത് കാന്താര എന്ന സിനിമയിലെ റിഷഭ് ഷെട്ടി എന്ന നടന്റെ അവസാനത്തെ 15 മിനിറ്റ് പ്രകടനത്തിൽ അതിശക്തമായി അനുഭവപ്പെടുത്താൻ അദ്ദേഹത്തിന് കഴിഞ്ഞിട്ടുമുണ്ട്. ഇന്ത്യയിൽ മുഖ്യധാര സിനിമകളിൽ കെട്ടുകാഴ്ചകളായി മാത്രം ഉപയോഗിക്കപെടുന്ന ദൃശ്യ കലാ പാരമ്പര്യത്തിന്റെ യഥാർത്ഥത്തിലുള്ള കരുത്തും , ആഴവും, അനുഭവവും ... പകരാൻ ഈ നടന് കഴിഞ്ഞിട്ടുണ്ട്.അഭിനയകല ബോധമനസിനെ മാത്രമല്ല അബോധത്തിന്റെ ആഴങ്ങളെ സ്പർശിച്ച് ആഴത്തിൽ പിടിച്ചുലയ്ക്കാനും അതീന്ദ്രിയമായ അനുഭവങ്ങളിലൂടെ മനുഷ്യമനസ്സുകളെ ആഴത്തിൽ സ്പർശിക്കാനും ,കടത്തിവിടാനും കഴിവുള്ള ഒന്നാണ്. Antonin Artaud പറയുന്നു The theatre will never find itself again except by furnishing the spectator with the truthful precipitates of dreams, in which his taste for crime, his erotic obsessions, his savagery, his chimeras, his utopian sense of life and matter, even his cannibalism, pour out on a level not counterfeit and illusory, but interior. If theatre wants to find itself needed once more, it must present everything in love, crime, war and madness. Antonin Artaud: Theatre and it's Double. മാടനും , മറുതയും,ഒടിയനും അന്ധവിശ്വാസവും ..ബ്രഹ്മാവും, വിഷ്ണുവും, മഹേശ്വരനും "വിശ്വാസവുമായി" മാറുന്ന കാലത്ത് കാന്താര ഒരു രാഷ്ട്രീയ പ്രസക്തമായ സിനിമയായി കൂടി മാറുന്നത് കൊല ചെയ്യപെട്ട ഭൂതക്കോലത്തിന്റെ വീണ്ടെടുക്കലിലൂടെ യാണ് .ഓാാാാ ....????????????????