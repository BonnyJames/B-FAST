---
author: Beaumaris
categories:
- Entertainment
comment_count: 0
date: 2023-12-29 16:33:57
draft: false
image: https://cdn.boolokam.com/articles/2023/12/cccccvv.webp
like_count: 167824
share_count: 51458
tags:
- Curry and Cyanide
- koodathai murder case
title: ജോളി ഇത്രയെല്ലാം ചെയ്തത്, പൊന്നാമറ്റം തറവാട്ടിൽ അധികാരി ആവാനും സ്വത്തുക്കൾ
  സ്വന്തമാക്കാനും വേണ്ടിയാണ്... എന്നിട്ട് ഇപ്പോൾ ആ സ്വത്തുക്കൾ ആരാണ് അനുഭവിക്കുന്നത്
  ?
view_count: 2159298
---

**Lawrence Mathew** ഇന്ത്യ ടുഡേ മീഡിയ ഏജൻസി നെറ്ഫ്ലിക്സ് വഴി പുറത്തു വിട്ട ഡോക്യൂമെന്ററി ആണ് '**Curry and Cyanide** '. നമ്മുടെ നാട്ടിലെ കൂടത്തായി സംഭവം ആസ്‌പദമാക്കി എടുത്ത ഡോക്യൂമെന്ററി ആണിത്... ഒന്നാമതായി, കേസ് കോടതിയിൽ വിചാരണയ്ക്ക് ഇരിക്കുമ്പോൾ, ഇതുപോലെ ഒരു ഡോക്യൂമെന്ററി തീർച്ചയായും ജുഡീഷ്യറിയെ ഇൻഫ്ലുവൻസ് ചെയ്യും... അത് ഏത് രീതിയിൽ ആണ് എന്നതിലേക്ക് എത്തുന്നതാണ് എന്റെ ബാക്കി പോസ്റ്റ്‌... ഇന്ന് ഉച്ചക്ക് ഈ ഡോക്യൂമെന്ററി കാണുന്ന വരെ, ഈ കേസിൽ 100% കുറ്റക്കാരി ജോളി ആണെന്നും അവൾ ശിക്ഷിക്കപ്പെടണം എന്നും ഞാൻ ആഗ്രഹിച്ചു... ഈ ഡോക്യൂമെന്ററിയിൽ പോലും, ആളൂർ ഒഴികെ വന്ന എല്ലാരും ജോളി കുറ്റക്കാരി എന്ന രീതിയിൽ തന്നെയാണ് സംസാരിച്ചത്... പ്രത്യേകിച്ച്, ജോളിയുടെ ആദ്യ ഭർത്താവ് റോയ്യുടെ സഹോദരി രഞ്ജിയും സഹോദരൻ റോജോയും... അവർ ജോളിയെ പ്രതിയാക്കാൻ മനപ്പൂർവം ശ്രമിക്കുന്നതായി എനിക്ക് അവരുടെ വാക്കുകളിൽ നിന്നും തന്നെ തോന്നി.. അവരുടെ മൊഴിയിൽ, ജോളി ഇത്രയെല്ലാം ചെയ്തത്, പൊന്നാമറ്റം തറവാട്ടിൽ അധികാരി ആവാനും സ്വത്തുക്കൾ സ്വന്തമാക്കാനും വേണ്ടിയാണ്... എന്നിട്ട് ഇപ്പോൾ ആ സ്വത്തുക്കൾ ആരാണ് അനുഭവിക്കുന്നത് എന്ന് ആലോചിച്ചാൽ പലതിനും ഉത്തരം കിട്ടും..അതുപോലെ ആദ്യത്തെ രണ്ടു മരണങ്ങൾ നടക്കുമ്പോൾ, ആർക്കും ഒരു സംശയം ഇല്ല... ജോളിയുടെ ഭർത്താവ് റോയ് , സ്വത്തുക്കൾ മുഴുവൻ തങ്ങളുടെ പേരിൽ ആണ് അപ്പച്ചൻ എഴുതി വെച്ചത് എന്ന് പറയുമ്പോൾ മുതലാണ്, ഇവർക്ക് ജോളിയെ സംശയം... സ്വത്ത്‌ പോകുമെന്ന് പേടി വന്നപ്പോൾ... ![](https://cdn.boolokam.com/articles/2023/12/cccccvv.webp)ഒരുപക്ഷെ, സ്വത്തുക്കൾ കിട്ടാൻ, റോയ് എന്ന മകൻ അപ്പനെയും അമ്മയെയും കൊന്നതായിക്കൂടെ? അതിനു സാധ്യത ഉണ്ടല്ലോ... ചിലപ്പോൾ ജോളി ഭർത്താവിന് കൂട്ട് നിന്നു കാണും... അല്ലെങ്കിൽ, ഇവരുടെ മരണം ഒരു അവസരമായി കണ്ടിട്ട്, ജോളിയും ഭർത്താവും സ്വത്തുക്കൾ അടിച്ചുമാറ്റാൻ നോക്കി കാണും... റോയ് ആത്മഹത്യ ചെയ്തതാണോ? അതോ കൊന്നതാണോ? ആർക്കും അറിയില്ല... സയനൈഡ് ഉള്ളിൽ ചെന്നാണ് മരണം എന്ന് മാത്രമാണ് പോസ്റ്റ്‌ മോർട്ടം റിപ്പോർട്ട്‌... അപ്പനെയും അമ്മയെയും സ്വത്ത് തട്ടാൻ വേണ്ടി തട്ടിയിട്ട്, അത് കിട്ടുന്നില്ല എന്ന അവസ്ഥ വന്നപ്പോൾ, മനം നൊന്തോ, പിടിക്കപ്പെടുമോ എന്ന ഭയത്തിലോ അയാൾ ആത്മഹത്യാ ചെയ്തു കാണും.... ബാക്കി 5 മരണങ്ങളിൽ ഒന്ന് പോലും പോസ്റ്റ്‌ മോർട്ടം ചെയ്തിട്ടില്ല... ഒരു തെളിവും ഇല്ല... രഞ്ജി വന്നു പറയുന്ന സെന്റി ക്രൈം ത്രില്ലെർ കഥ എന്നല്ലാതെ ഒരു തെളിവും ഇല്ല... മീഡിയക്കാർ ജോളിയെ ഇപ്പോഴേ തൂക്കി കൊന്നു... ഈ 6 കൊലപാതങ്ങളിൽ ഏറ്റവും ക്രൂരമെന്ന് പറയുന്നത്, 2 വയസുള്ള ആ കുഞ്ഞിന്റെ മരണമാണ്... ആ മരണത്തിനു ജോളി കൊടുക്കുന്ന ന്യായം വിശ്വാസയോഗ്യമാണ്... ഞാൻ എന്തിനാ ആ കുഞ്ഞിനെ കൊല്ലുന്നേ.. എന്ത് നേട്ടമാണ് എനിക്ക് ഉള്ളത്? ഷൈജുവിനെ സ്വന്തമാക്കാൻ ആണേൽ സിലിയെ കൊന്നാൽ പോയെ... അമ്മ മരിച്ചുപോയ ഒരു കുഞ്ഞിന്, ഒരു അമ്മയുടെ സ്ഥാനത്തു നിൽക്കാൻ ഒരാൾ വേണം.. ആ ഒറ്റ ന്യായത്തിൽ എനിക്ക് ആ വീട്ടിൽ കയറി കൂടാം... ഇത് വളരെ വാലിഡ് പോയിന്റ് ആണ്...അങ്ങനെയിരിക്കെ, ആ കുഞ്ഞു ഇല്ലാതെ ആയാൽ, ഞാൻ എന്റെ മുന്നിലുള്ള വാതിൽ തന്നെയാണ് കൊട്ടി അടയ്ക്കുന്നത്... ![](https://cdn.boolokam.com/articles/2023/12/caaa.webp)അങ്ങനെ നോക്കുമ്പോൾ സിലിയെയും കുഞ്ഞിനേയും കൊന്നത് ഷൈജു ആവാനും സാധ്യത ഉണ്ട്... ജോളിയെ കിട്ടാൻ വേണ്ടി അയാൾ അവരെ കൊന്നു... അപ്പോഴും കുഞ്ഞിന്റെ മരണം ദുരൂഹതയാണ്... അയാൾക്കും ജോളിയെ കിട്ടാൻ ഭാര്യയെ മാത്രം കൊന്നാൽ മതിയല്ലോ... അവിടെയാണ് മറ്റൊരു ട്വിസ്റ്റ്‌ ഉള്ളത്... ജോളിയൊ ഷൈജുവോ അല്ലെങ്കിൽ പിക്ചറിൽ ഇല്ലാത്ത മൂന്നാമതൊരാൾ, മറ്റൊരാളെ കൊല്ലാൻ നോക്കിയപ്പോൾ, അബദ്ധത്തിൽ ആ കുഞ്ഞു മരണപെട്ടതാണ്... ഇതിനാണ് സാധ്യത കൂടുതൽ... കുഞ്ഞിന്റെയും പോസ്റ്റ്‌ മോർട്ടം ചെയ്തിട്ടില്ല...6 പേരുടെ അവശിഷ്ടങ്ങൾ പുറത്ത് എടുത്തു കെമിക്കൽ പരിശോധന നടത്തിയപ്പോൾ, അവരിൽ ഒന്നിലും സയനൈഡിന്റെ അംശം കണ്ടെത്തിയിട്ടില്ല...അപ്പോഴും തെളിവില്ല...എന്റെ ഒരു അഭിപ്രായത്തിൽ ഈ 6 മരണങ്ങളിൽ, ചിലത് സ്വാഭാവികം ആയിരുന്നു... ചിലത് അബദ്ധം പറ്റിയതാണ്.. ചിലത് കൊലപാതകം ആണ്... പക്ഷെ പ്രതി ജോളി ആണൊ, ഷൈജു ആണൊ, മരിച്ചുപോയ റോയ് ആണൊ, അതോ ജോളിയെ ഫ്രെയിം ചെയ്യാൻ മുന്നിൽ നിന്ന റോജോയോ രഞ്ജിയോ ആണൊ? അതോ ഇതൊന്നും അല്ലാത്ത മറ്റൊരാൾ ആണൊ... ![](https://cdn.boolokam.com/articles/2023/12/cacac-1.jpg)മനപ്പൂർവം ജോളിയെ തച്ചുടക്കാൻ എടുത്ത ഒരു ഡോക്യൂമെന്ററിയിലൂടെ, ജോളിയോട് ചിലരുടെ എങ്കിലും മനസ്സിൽ സിംപതി ഉണ്ടാക്കി എടുക്കാൻ, ഇതിന്റെ മേക്കഴ്സിന് ആയിട്ടുണ്ട്.. ജോളി വീട്ടിലും നാട്ടിലും അൽപ്പം വില കിട്ടാൻ കുറെ ഡ്യൂപ്ലിക്കേറ്റ് സർട്ടിഫിക്കറ്റ് ഉണ്ടാക്കിയിട്ടുണ്ട്... Mcom വരെ പഠിച്ചെന്ന് പറഞ്ഞിട്ടുണ്ട്... NIT യിൽ ജോലി ഉണ്ടെന്ന് പറഞ്ഞിട്ടുണ്ട്... ഇത്രയും കള്ളങ്ങൾ നിലനിൽപ്പിനു വേണ്ടി ചെയ്തതാണ്.. ഇതിനുള്ള ശിക്ഷ അവർക്ക് കിട്ടും... ഇപ്പോഴും ഡോക്യൂമെന്ററിയിലും പോലീസിന്റെ കേസ് ഫയലിലും, NIT യിൽ പഠിപ്പിക്കാൻ പോകുന്നു എന്ന പേരിൽ , ജോളി അത്രയും വർഷം എന്നും ഒരുങ്ങി എങ്ങോട്ടാണ് പോയത് എന്ന് തെളിയിക്കാൻ പോലീസിന് കഴിയണം...തുടക്കത്തിൽ ഒരു ഹിന്റ് പോലെ, ജോളി ഏതോ വലിയ സെക്സ് റാക്കറ്റിലെ അംഗം ആണെന്ന് റൂമർ അടിച്ചു വിടുന്നുണ്ട്.. NIT യിലോട്ട് ആണെന്ന് പറഞ്ഞു ജോളി പോയത് ഇതിനാണ് എന്നും വരുത്തി തീർക്കാൻ ശ്രമിക്കുന്നുണ്ട്...അങ്ങനെ ഒരു സെറ്റ് അപ്പിൽ ഉള്ള ഒരാൾക്ക് കാശ് ഉണ്ടാകാൻ 6 പേര് കൊല്ലേണ്ട കാര്യമില്ല... അതിനേക്കാൾ കാശ് 6 പെണ്ണുങ്ങളെ പുറത്തോട്ട് കടത്തിയാൽ കിട്ടും..പൊന്നാമറ്റം വീട്ടിലെ കൊച്ചമ്മ ആയി, എല്ലാ അധികാരങ്ങളുമായി സ്വത്തുകളുമായി ജീവിക്കുന്ന രഞ്ജിയുടെ പോരാട്ടങ്ങൾ ഏറെ പ്രശംസ അർഹിക്കുന്നു...