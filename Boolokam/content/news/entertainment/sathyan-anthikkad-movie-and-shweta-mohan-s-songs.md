---
author: Beaumaris
categories:
- Entertainment
comment_count: 0
date: 2023-04-06 14:36:13
draft: false
image: ''
like_count: 26622
share_count: 23404
tags:
- sathyan anthikkad
- Shweta Mohan
title: സത്യൻ അന്തിക്കാടിന്റെ സംവിധാനവും, ശ്വേത മോഹൻ ന്റെ പാട്ടുകളും
view_count: 1115534
---

**സത്യൻ അന്തിക്കാടിന്റെ സംവിധാനവും, ശ്വേത മോഹന്റെ പാട്ടുകളും** . **Faizal Jithuu Jithuu** സത്യൻ അന്തിക്കാടിന്റെ ഏതാനും കുറച്ച് സിനിമയിലെ ശ്വേത മോഹൻ പാടിയിട്ടുള്ളു. പാടിയ പാട്ടുകൾ എല്ലാം മികച്ചതായിരിന്നു. പാടാൻ കിട്ടിയ പാട്ടുകൾ കൂടുതൽ മെലഡി ആയിരിന്നു. വയലാർ ശരത്ചന്ദ്രവർമ്മയുടെ വരികൾക്ക് 2007 ൽ സത്യൻ അന്തിക്കാടിന്റെ സംവിധാനത്തിൽ വിനോദ യാത്ര എന്ന ചിത്രത്തിൽ പാടി തുടങ്ങി." മന്ദാരപ്പൂ മൂളി തൈമാസം വന്നല്ലോ" എന്ന ഗാനം ശ്വേതയുടെ കൂടെ മധു ബാലകൃഷ്ണനും ചേർന്ന് ആലപിച്ചിരിക്കുന്നു. https://youtu.be/h8fJ4mbvyqg പിന്നീട് തൊട്ടടുത്ത വർഷം ഇറങ്ങിയ' ഇന്നത്തെ ചിന്ത വിഷയം' എന്ന ചിത്രത്തിലെ " മനസ്സിലൊരു പൂമാല കൊരുത്ത് വെച്ചത് ആരാണ്" എന്ന ഗാനത്തിൽ ഒരിക്കൽ കൂടി മധു ബാലകൃഷ്ണനുമായി ആലപിച്ചു. https://youtu.be/F8iBlR4z9LY ജയറാം കനിഹ ജോഡിയുടെ ഭാഗ്യദേവത എന്ന ചിത്രത്തിലും ശ്വേതയുടെ ഒരു മനോഹരമായ ഡ്യുയറ്റ് ഉണ്ട്." അല്ലിപ്പൂവേ മല്ലിപ്പൂവേ എന്നു തുടങ്ങുന്ന ഗാനം സൂപ്പർ ഹിറ്റായിരിന്നു. ഭാഗ്യ ദേവത എന്ന ചിത്രത്തിന് ശേഷം ജയറാമുമായി ഒന്നിച്ച ചിത്രമായിരിന്നു കഥ തുടരുന്നു. വീണ്ടും ഇളയരാജയുടെ സംഗീതത്തിൽ വിജയ് യേശുദാസുമായി ഒന്നിച്ചു." മണിമേഘ ചേലിൻ പൂരം എന്ന ഗാനത്തിന്റെ ഫ്രയിമിൽ ഒരു പാട് താരങ്ങൾ ഒന്നിച്ചു. പിന്നീട് കടലിന്റെ പശ്ചത്തലത്തിൽ ഒരുങ്ങിയ പുതിയ തീരങ്ങൾ എന്ന ചിത്രത്തിലും ഒരു മികച്ച ഗാനം തന്നെയായിരിന്നു ശ്വേതയെ കാത്തിരിന്നത്. https://youtu.be/oMn9LVTP2zU കൈതപ്രത്തിന്റെ വരികൾക്ക് വീണ്ടും ഇളയരാജയുടെ സംഗീതം." രാജഗോപുരം കടന്നു " എന്ന ഗാനത്തിൽ പ്രത്യക്ഷപെടുന്നത് നിവിൻ പോളിയും, നമിത പ്രമോദുമാണ്. സത്യൻ അന്തിക്കാടും, മോഹൻലാലും വീണ്ടും ഒന്നിച്ച ചിത്രമായിരിന്നു സ്നേഹ വീട്." ചന്ദ്രബിംബത്തിൽ എന്നു തുടങ്ങുന്ന ഗാനത്തിൽ ശ്വേത മോഹന്റെ കൂടെ രാഹുൽ നമ്പ്യാർ എന്ന ഗായകൻ കൂടി ഒന്നിച്ചു. https://youtu.be/Dk1CCXUwiMA പാടിയ ഗാനങ്ങൾ കുറവാണെങ്കിലും മലയാളികൾക്ക് മറക്കാനാവാത്ത ഗാനങ്ങളാണ് സത്യൻ അന്തിക്കാട് - ശ്വേത മോഹൻ - ഇളയരാജ ടീം ഒരുക്കിയത്. തുടർന്നും സത്യൻ അന്തിക്കാടിന്റെ ചിത്രങ്ങളിൽ ശ്വേതയുടെ മികച്ച മെലഡികൾ പ്രേക്ഷകർ പ്രതീക്ഷിച്ചു കൊണ്ടെയിരിക്കുന്നു.