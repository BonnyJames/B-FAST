---
author: Beaumaris
categories:
- Entertainment
comment_count: 0
date: 2023-07-29 10:24:53
draft: false
image: https://cdn.boolokam.com/articles/2023/07/cvxxxxxx-1024x576.jpg
like_count: 2706
share_count: 435
tags:
- dileep
- dilip
- director shafi
- joju george
- voice of sathyanathan
title: സത്യനാഥന്റെ നാവ് അയാളെ കൊണ്ടെത്തിക്കുന്ന അക്കിടികൾ
view_count: 71887
---

**വോയിസ്‌ ഓഫ് സത്യനാഥൻ, ആസ്വാദനക്കുറിപ്പ്** **Sayooj Sukumaran** 44 മാസങ്ങളുടെ ഇടവേളയിൽ തിയേറ്ററിലെത്തിയ ദിലീപ് ചിത്രം. സംവിധാനം ചെയുന്നത്, ദിലീപിന്റെ കരിയറിൽ ഏറ്റവും അധികം കളക്ഷൻ നേടിയ 2 കൺട്രീസ് ഡയറക്ടർ റാഫി. 2 കൺട്രീസിനു ശേഷം ഈ കോമ്പോ ഒരുമിച്ചപ്പോൾ ഒരുപാട് പ്രതീക്ഷകൾ ഉണ്ടായിരുന്നു, അത് മീറ്റ് ചെയ്യാൻ പടത്തിന് സാധിക്കുന്നുണ്ട്. [](https://cdn.boolokam.com/articles/2023/07/cv-3.jpg)സത്യനാഥന് എന്നും തിരിച്ചടിയാകുന്നത് നാവാണ്. താന്‍ മനസില്‍ ഉദ്ദേശിച്ച് പറയുന്നത് എന്താണെങ്കിലും ആ പറയുന്നത് കേള്‍ക്കുന്നവര്‍ എടുക്കുന്നത് മറ്റൊരു രീതിയിലാണ്. സത്യനാഥന് തിരിച്ചടിയാകുന്ന അവസ്ഥയാണ് ഇത് ഉണ്ടാക്കുക. [![](https://cdn.boolokam.com/articles/2023/07/cvxxxxxx-1024x576.jpg)](https://cdn.boolokam.com/articles/2023/07/cvxxxxxx.jpg)ഇത്തരം ഒരു അവസ്ഥ സത്യനാഥനെ കൊണ്ടെത്തിക്കുന്ന അക്കിടികളില്‍ നിന്ന് ഒരു ചിരിപ്പടത്തിന്‍റെ ലാഘവത്തിലും മൂഡിലുമാണ് വോയിസ് ഓഫ് സത്യനാഥന്‍ ടേക്ക് ഓഫ് ചെയ്യുന്നത്. എന്നാല്‍ പിന്നീട് കഥയില്‍ ആസാധാരണമായ സംഭവങ്ങള്‍ ഉണ്ടാകുന്നു. താന്‍ പോലും അറിയാതെ വലിയ ദൗത്യങ്ങളിലേക്ക് സത്യനാഥന്‍ എത്തിപ്പെടുന്നതും. അത് വിജയകരമാകുമോ എന്നതുമാണ് ചിത്രത്തിന്‍റെ കാതല്‍ [![](https://cdn.boolokam.com/articles/2023/07/wwwer-1024x576.jpg)](https://cdn.boolokam.com/articles/2023/07/wwwer.jpg)സത്യനാഥൻ എന്ന ടൈറ്റിൽ കഥാപാത്രമായ ദിലീപ് ആ നർമ്മ ഭാഗങ്ങളിൽ മികച്ചു നിന്നു. കോമഡി പുറത്തെടുക്കുന്നതിൽ അദ്ദേഹം നഷ്ടപ്പെട്ട താളം കണ്ടെത്തുന്നത് ഈ പടത്തിൽ കാണാമായിരുന്നു. സിദ്ദിഖ് എപ്പോഴത്തെയും പോലെ ഇതിലും അഭിനയിച്ചു വിസ്മയിപ്പിച്ചിട്ടുണ്ട്, ഏത് കഥാപാത്രം കൊടുത്താലും ഓവർ ആകാതെ ചെയ്യാൻ പറ്റുന്ന നടന്മാരിൽ ഒരാളായ ഇദ്ദേഹം, പ്രേക്ഷകരെ ചിരിപ്പിക്കുന്നതിൽ വിജയിച്ചിട്ടുണ്ട്. [![](https://cdn.boolokam.com/articles/2023/07/weeee-1024x576.webp)](https://cdn.boolokam.com/articles/2023/07/weeee.webp)ഈ ചിത്രം കുടുംബ പ്രേക്ഷകരെ ആകര്‍ഷിക്കും. ലോജിക് ഒന്നും നോക്കാതെ എന്റർടൈനറായ പടം,പഞ്ചാബി ഹൗസ്, പാണ്ടിപ്പട, തെങ്കാശിപ്പട്ടണം, റിംഗ് മാസ്റ്റര്‍, ടൂ കണ്‍ട്രീസ് തുടങ്ങിയ ദിലീപ്- റാഫി ഹിറ്റ് ചിത്രങ്ങള്‍ മനസ്സില്‍വെച്ച് കാണാനെത്തുന്നവരെ വോയ്‌സ് ഓഫ് സത്യനാഥനും നിരാശപ്പെടുത്തില്ല. https://youtu.be/pT_5VPFEWzQ