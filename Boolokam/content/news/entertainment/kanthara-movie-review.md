---
author: Beaumaris
categories:
- Entertainment
comment_count: 0
date: 2022-10-10 16:35:43
draft: false
image: ''
like_count: 11606
share_count: 3208
tags:
- kanthara movie
- rakshith shetty
title: സൗത്ത് കർണാടക ഭാഗത്തുനിന്നുള്ള കുറച്ചു ആളുകൾ കന്നഡ സിനമയുടെ മുഖച്ഛായ തന്നെ
  മാറ്റുന്നുണ്ട്
view_count: 362452
---

**Sreeram Subrahmaniam** __കേരളവുമായി ബോർഡർ പങ്കിടുന്ന സൗത്ത് കർണാടക ഭാഗത്തുനിന്നുള്ള കുറച്ചു ആളുകൾ കന്നഡ സിനമയുടെ മുഖച്ഛായ തന്നെ മാറ്റുന്നുണ്ട്. രക്ഷിത് ഷെട്ടി, രാജ്.ബി ഷെട്ടി , ഋഷഭ് ഷെട്ടി തുടങ്ങിയവർ എഴുത്തിലൂടെയും, സംവിധാനത്തിലൂടെയും, അഭിനയത്തിലൂടെയും നല്ല ക്വാളിറ്റി ചിത്രങ്ങൾ കന്നഡയിൽ നിന്നും തരുന്നു. വടക്കൻ കേരളത്തിന്റെ സംസ്കാരത്തിനോട് അടുത്ത് സാമ്യമുള്ള ഒരു സൗത്ത് കർണ്ണാടകൻ സംസ്കാരം ഇവരുടെ ചിത്രങ്ങളിൽ കാണാം. ഋഷഭ് ഷെട്ടി എഴുതി സംവിധനം ചെയ്തു അഭിനയിച്ച കാന്താര എന്ന ചിത്രം ഒരു പരിചിതമായ കഥ പറയുന്ന ആക്ഷൻ ത്രില്ലെർ ആണെങ്കിൽ കൂടിയും അതിന്റെ പശ്ചാത്തലം ഒരുക്കുന്ന നാടും, നമ്മുടെ തെയ്യവുമായി സമയമുള്ള അവിടുത്തെ സംസ്കാരത്തിന്റെ ഭാഗമായ ഭൂത കോല എന്ന നാടൻ ക്ഷേത്രകലയും , പഞ്ചുരുളി, ഗുളിക തുടങ്ങി ആ പ്രദേശത്തെ ചില ദൈവ സങ്കൽപ്പനകളുടെ റെഫെറെൻസുകളും , കുറച്ചു പുരാണവും, ചരിത്രവും ( ഫിക്ഷനൾ ആണെന്ന് തോന്നുന്നു) ഒക്കെയായി ഒരു പുതിയ അനുഭവം പ്രേക്ഷകർക്ക് സമ്മാനിക്കുന്നുണ്ട്. കുറച്ചു മിസ്റ്ററിയും, ചെറിയ കൊമേഡിയും ആക്ഷനും ഒക്കെ ആയി എൻകെയ്‌ജിങ്‌ ആയി പോകുന്ന ചിത്രത്തിന്റെ അവസാന മുപ്പതു മിനിറ്റ് തകർപ്പൻ ആക്ഷൻ രംഗങ്ങൾ കൊണ്ട് ഗംഭീരമാകുന്നുണ്ട്. ഋഷഭ് ഷെട്ടിയുടെ തകർപ്പൻ പെർഫോമൻസ് , തകർപ്പൻ ബിജിഎം , ഛായാഗ്രഹണം തുടങ്ങി എല്ലാം അതിനെ മികച്ചതാക്കുന്നു. ഇടയ്ക്കു വരുന്ന റൊമാന്റിക് പോർഷൻ ചെറുതായി പേസിങ്ങിൽ അഫക്ട് ആകുന്നു എങ്കിലും രണ്ടാം പകുതിയിൽ അത് മറി കിടക്കുന്നുണ്ട്. ഋഷഭ് ഷെട്ടിയെ കൂടാതെ കിഷോർ, അച്യുത എന്നിവരുടെ പെർഫോമൻസും നന്നായി തോന്നി. കഥ നടക്കുന്ന പശ്ചാത്തലം ഒരു വനഗ്രാമം , വലിയ നിറക്കൂട്ടുകൾ കൊണ്ട് സമ്പന്നമായ ഭൂതകോല എന്ന ആചാരം, അതിന്റെ അറ്റ്മോസ്ഫിയർ ഒക്കെ കൊണ്ട് നല്ലൊരു വിഷ്വൽ ട്രീറ്റ് ചിത്രം നൽകുന്നുണ്ട് , ഒപ്പം വരുന്ന നടൻ സംഗീതവും, ത്രസിപ്പിക്കുന്ന പശ്ചാലത്തല സംഗീതവുമായി ഒരു മികച്ച തിയേറ്റർ എക്സ്പീരിൻസ് ചിത്രം നൽകുന്നു. കന്നഡ വേർഷൻ കാണാൻ മടിയുള്ളവർ കുറച്ചു വെയിറ്റ് ചെയ്താൽ മലയാളം ഡബ്ഡ് വേർഷൻ തീയേറ്ററിൽ ആസ്വദിക്കാം.