---
author: safwan
categories:
- Entertainment
comment_count: 0
date: 2022-05-04 09:18:32
draft: false
image: https://cdn.boolokam.com/articles/2022/05/images-20-1.jpeg
like_count: 19557
share_count: 13039
tags:
- Actor Jayaram
- Featured
title: തന്നെ ഇഷ്ടപ്പെടുന്ന കുറച്ചുപേരെങ്കിലും തന്നിൽ നിന്ന് അകന്നു പോവുകയാണെന്ന് ജയറാം.
  സിനിമയിൽ നിന്നും മാറി നിൽക്കാനുള്ള കാരണം വെളിപ്പെടുത്തി ജയറാം.
view_count: 754434
---

ഒരുകാലത്ത് മലയാള സിനിമയിലെ ഏറ്റവും മികച്ച നടന്മാരിൽ ഒരാളായിരുന്നു ജയറാം. മിമിക്രിയിലൂടെ സിനിമയിൽ അരങ്ങേറി ഒട്ടനവധി നിരവധി മികച്ച കഥാപാത്രങ്ങൾ ചെയ്ത് ആരാധകരെ സ്വന്തമാക്കിയ താരമാണ് ജയറാം.

അഭിനയത്തിന് പുറമെ ഒരു ചെണ്ട വിദ്വാൻ കൂടിയാണ് താരം. 1988ൽ പത്മരാജൻ സംവിധാനം ചെയ്ത അപരൻ എന്ന ചിത്രത്തിലൂടെയാണ് താരം മലയാള സിനിമയിൽ അരങ്ങേറിയത്.

ഇപ്പോഴിതാ നീണ്ട ഇടവേളയ്ക്കു ശേഷം സത്യൻ അന്തിക്കാട് ചിത്രമായ മകളിലൂടെ മലയാള സിനിമയിലേയ്ക്ക് തിരിച്ചെത്തിയിരിക്കുകയാണ് താരം. എന്തുകൊണ്ടാണ് താരം മലയാള ചിത്രത്തിൽ നിന്നും വിട്ടുനിന്നത് എന്നത് വെളിപ്പെടുത്തിയിരിക്കുകയാണ് ജയറാം ഇപ്പോൾ.

![](https://cdn.boolokam.com/articles/2022/05/images-20-1.jpeg)

  
"മനപ്പൂർവ്വം മാറിനിന്നത് തന്നെയാണ്. ഒരുപാട് പരാജയങ്ങൾ വന്നു. അപ്പോഴെല്ലാം എനിക്ക് തോന്നിയിട്ടുണ്ട് എന്നെ ഇഷ്ടപ്പെടുന്ന കുറച്ചുപേരെങ്കിലും എന്നിൽ നിന്ന് അകന്നു പോകുന്നുണ്ട് എന്ന്. എന്നെ ഇഷ്ടപ്പെടുന്ന കുറച്ച് അമ്മമാരും സഹോദരി സഹോദരന്മാരും എന്നിൽ നിന്ന് അകന്നു പോകുന്നതായി തോന്നി. അപ്പോഴെല്ലാം പരാജയങ്ങളും കൂടെ വന്നു. അങ്ങനെയാണ് കുറച്ചുകാലം സിനിമ ചെയ്യുന്നില്ല എന്നു തീരുമാനിച്ചത്."-ജയറാം പറഞ്ഞു