---
author: Beaumaris
categories:
- Entertainment
comment_count: 0
date: 2023-07-14 09:08:14
draft: false
image: https://cdn.boolokam.com/articles/2023/07/dqqqqqqww.jpg
like_count: 75369
share_count: 43615
tags:
- aparan
- Jayaram
- padmarajan
title: മലയാള സിനിമ കണ്ട ഏറ്റവും കിടിലൻ അരങ്ങേറ്റം ആർക്കെന്നു ചോദിച്ചാൽ കണ്ണുംപൂട്ടി
  ഉത്തരം നൽകാൻ കഴിയും
view_count: 1784990
---

**Sardhar Krishna Kurupp** മലയാള സിനിമ കണ്ട ഏറ്റവും ബെസ്റ്റ് അരങ്ങേറ്റം ഏത് നായക നടൻ ആണ് ലഭിച്ചത് എന്ന് ചോദിച്ചാൽ കണ്ണും പൂട്ടി ഉത്തരം നൽകാൻ കഴിയും അത് ജയറാമിനാണ്...പദ്മരാജന്റെ അപരനിൽ. അരങ്ങേറ്റം പോട്ടെ, ഇതുപോലെ സ്വപ്ന തുല്യമായ ഒരു വേഷം പലരുടേം കരിയറിൽ പോലും കിട്ടിയിട്ടുണ്ടാകില്ല . വ്യക്തിപരമായി....എനിക്കേറ്റവും ആരാധനയുള്ള ഇന്ത്യൻ സിനിമയിലെ എഴുത്തുകാരൻ പദ്മരാജൻ ആണ്.പുള്ളി ആണ് ഏറ്റവും മികച്ചത്, അല്ലെങ്കിൽ പുള്ളി എഴുതിയ എല്ലാ വർക്കും ഏറ്റവും ബെസ്റ്റ് ആണ് എന്ന് തർക്കിക്കാനോ മറ്റു പല മഹാരഥന്മാർക്ക് ഒപ്പം റാങ്ക് ലിസ്റ്റ് ഇട്ട് ടോപ്പ് പൊസിഷനിൽ വെക്കാനോ ഒന്നും ശ്രമിക്കില്ല.അങ്ങനത്തെ ലെവൽ അഭിപ്രായങ്ങളും ഇല്ല.പക്ഷെ എന്നെ ഇത്രയും അധികം ആരാധന തോന്നിപ്പിച്ച ഭ്രമിപ്പിച്ച സിനിമകൾ ഒരാളും ഇന്ത്യൻ സിനിമയിൽ തന്നിട്ടില്ല. എന്റെർടൈൻ ചെയ്യാനും ആവേശം കൊള്ളിക്കാനും ഒക്കെ പലർക്കും കഴിഞ്ഞിട്ടുണ്ട് ഇതിനേക്കാൾ ഒരുപാട്..പക്ഷെ ഇങ്ങനെ കാലങ്ങളോളം അഡിക്ഷൻ ആയി നിർത്തുന്ന പടങ്ങൾ ഇത്രയും അധികം വളരെ ചുരുക്കം ആളുകളിൽ നിന്നെ കിട്ടിയിട്ടുള്ളൂ. ഒരുവിധപെട്ട ഏത് പദ്മരാജൻ സിനിമ കണ്ടാലും അതിലെ ഏതേലും കഥാപാത്രം ആകാൻ ചിലപ്പോ ഒന്നിൽ അധികം കഥാപാത്രങ്ങൾ ആയി അഭിനയിക്കാനും പലപ്പോഴും തോന്നും..ചില പടങ്ങൾ കണ്ടാൽ അതുപോലെ ഒരു ലൈഫ് സ്റ്റൈലിൽ ജീവിക്കാനും തോന്നും. [](https://cdn.boolokam.com/articles/2023/07/ggegeg.webp)രതിനിർവേദത്തിലെ പപ്പുവിന്റെ പോലെ ഒരു ലൈഫ് ആഗ്രഹിക്കാത്ത ടീനേജ് പയ്യന്മാർക്ക് കണക്കുണ്ടാവില്ല!! അതുപോലെ സീസണിലെ കോവളം ജീവൻ എനിക്ക് ശരിക്കും അതുപോലെ ഒരു ലൈഫ് സ്റ്റൈൽ അതുപോലെ ഒരു കാലഘട്ടത്തിൽ ജീവിക്കാൻ ഒരുപാട് മോഹിപ്പിച്ചിട്ടുണ്ട്..കരിയിലക്കാറ്റ് പോലെയിലെ മോഹൻലാലിന്റെ ഇൻസ്‌പെക്ടർ വേഷം, ഞാൻ ഗന്ധർവനിലെ നിതീഷ് ഭരദ്വാജിന്റെ വേഷം, തൂവാനത്തുമ്പികളിലെ അശോകന്റെ വേഷം, നവംബറിന്റെ നഷ്ടം സിനിമയിലെ രാമചന്ദ്രന്റെ വേഷം(മാധവിയുടെ ചേട്ടൻ), കാണാമറയത്തിൽ മമ്മൂട്ടിയുടേം റഹ്മാൻറേം വേഷങ്ങൾ, മൂന്നാം പക്കത്തിലെ പോലെ ഏതേലും വിചിത്രമായ ഒരു സ്ഥലത്ത് ഒരു 2-3 മാസത്തെ ലോങ് വെക്കേഷൻ ഒക്കെ അതുപോലെ എനിക്ക് ശരിക്കും ജീവിക്കാൻ കഴിഞ്ഞെങ്കിൽ എന്ന് മോഹിപ്പിച്ച ലെവൽ വേഷങ്ങളും ജീവിതങ്ങളും ആണ് ..അങ്ങനത്തെ ഒരു ലെവൽ ലഹരി ആണ് പുള്ളിടെ പടങ്ങൾ. https://youtu.be/uiJmRMDUanA അപരൻ കണ്ടപ്പോഴും അതിലെ വിശ്വനാഥനും വിശ്വനാഥന്റെ അച്ഛന്റെ വേഷവും എനിക്ക് ഭയങ്കര ആരാധന തോന്നിയ കഥാപാത്രങ്ങൾ ആണ്.അപരൻ കാണുമ്പോ പലപ്പോഴും അതേ സിനിമയിൽ എനിക്ക് ഹീറോ ആയി അഭിനയിക്കാൻ മോഹിച്ചിട്ടുണ്ട്.അതുപോലെ പഴയ ആ എറണാകുളം സിറ്റിയുടെ ഒരു ക്ലാസി ഫീലും വല്ലാതെ മോഹിപ്പിച്ചിട്ടുണ്ട്.അപരൻ എന്റെ അഭിപ്രായത്തിൽ മലയാള സിനിമ കണ്ട എക്കാലത്തെയും ലെജെന്ററി റൈറ്റിങ് കണ്ട വർക്കുകളിൽ ടോപ്പ് ലീഗിൽ പെടുന്ന ഒരു പടം ആയിരിക്കും എന്നാണ് അന്നും ഇന്നും തോന്നിയിട്ടുള്ളത്...അത്രയും അധികം അസാധ്യ ലെവൽ detailing, multiple interpretations ,depth ,realism, beauty ഒക്കെ കൊണ്ട് വന്ന വർക് ആണ് ... ലോകത്ത് ഏത് ഭാഷയിൽ ഈ സ്ക്രിപ്റ്റ് എടുത്ത് അതാത് സംസ്കാരത്തിന് അനുസരിച് ചെറിയ ചെറിയ മാറ്റങ്ങളോടെ നന്നായി എടുത്താൽ അവിടെ എല്ലാം ഇത് ക്ലാസിക് ആയി തന്നെ തുടരും എന്നാണ് എനിക്ക് തോന്നുന്നത്..ഹോളിവുഡിൽ ആയാലും കൊറിയൻ ആയാലും ഫ്രഞ്ച് ആയാലും..ഏത് കാലഘട്ടത്തിൽ ആയാലും....ഇന്നാണെങ്കിൽ പോലും രക്ത ബന്ധം അല്ലാത്ത ഒരേ രൂപ സാദൃശ്യം ഉള്ള വ്യക്തികൾ എന്ന പ്രതിഭാസം അഥവാ Doppelganger എന്ന ആശയത്തെ പിൻപറ്റി അനേകം സിനിമകൾ വന്നിട്ടുണ്ട്... കോമഡിയായും സീരിയസ് ആയും കാലാകാലങ്ങളിൽ...നസീർ, എംജിആർ ഒക്കെ ഈ ജോണർ ഒരു സ്ഥിരം കച്ചവട ഫോർമുല ആയി കൊണ്ട് നടന്ന പഴയ സൂപ്പർ താരങ്ങൾ ആണ്...ചിലതിൽ ചെറുപ്പത്തിൽ തന്നെ പിരിഞ്ഞ ഇരട്ടകൾ എന്ന ബാക്സ്റ്റോറി കൂടെ കയറ്റും...ഇന്ത്യയിൽ അന്നും ഇന്നും ഏറ്റവും കച്ചവട സാധ്യത ഉള്ള ഫോർമുല [![](https://cdn.boolokam.com/articles/2023/07/dqqqqqqww.jpg)](https://cdn.boolokam.com/articles/2023/07/dqqqqqqww.jpg)അത്തരമൊരു റഗുലർ ഫോർമുല എടുത്തിട്ട് ഇത്രയും ദീപ് ലെവൽ ഒരു തിരക്കഥ ഒരുക്കി...ഒരൊറ്റ ഇടത്ത് പോലും അതിശയോക്തിയുടെ ഒരു കണിക പോലും വെക്കാതെ ഇത്രയും വിശ്വസനീയമായി ആയി ഇത്രയും അതുല്യമായി ഇങ്ങനെ ഒരു വർക് ഡെവലപ് ചെയ്തെടുത്തതിനെ മാസ്റ്റർപീസ് എന്നല്ലാതെ അതിൽ കുറഞ്ഞത് ഒന്നും തന്നെ വിളിക്കാൻ കഴിയില്ല. സിനിമ ഒറ്റ കാഴ്ചയിൽ കാണുമ്പോ കിട്ടുന്ന ഒരു സ്ട്രക്ച്ചർ തന്നെ ഇതിലെ പല സീനിലും ഡയലോഗിലും നിലനിർത്തുന്ന മിസ്റ്ററി സ്വഭാവം കാരണം ഓരോ സീനുകളും പല രീതിയിൽ കൂട്ടി വായിച് പല രീതിയിൽ വ്യാഖ്യാനം നടത്തി ശരിക്കും കയ്യും കണക്കും ഇല്ലാത്ത ലെവലിൽ പല പുതിയ ഉപകഥകൾ, ട്വിസ്റ്റുകൾ, അർത്ഥങ്ങൾ ..ആണ് ഈ സിനിമയിൽ നിന്ന് ലഭിച്ചത്... ആദ്യാവസാനം doppelganger ആശയം തന്നെ പിൻപറ്റുന്ന സ്ക്രിപ്റ് ആണെങ്കിലും ഇതിലെ നായകൻ വിശ്വനാഥനും വിശ്വനാഥന് തലവേദന ആയി മാറിയ ഉത്തമനും ഇരട്ടകൾ അല്ല എന്ന തിയറി കൂടെ ഉറപ്പിച്ച് പറയാൻ കഴിയാത്ത ലെവലിൽ ഉള്ള സീനുകൾ തന്നെ ഉദ്ദാഹരണം..മധുവിന്റെയോ സുകുമാരിയുടെയോ വല്ല ജാര സന്തതി ആണോ അല്ലെ ..എന്ന് ചെറിയ ഒരു ക്ലൂ ഇട്ട് തന്ന് പറയാതെ പറഞ്ഞ് പോകുന്നുണ്ട്...അച്ഛനെ കള്ള് കുടിപ്പിച്ച് ജയറാം സത്യങ്ങൾ അറിയാൻ ശ്രമിക്കുന്ന സീൻ ഒക്കെ...മധു സംസാരത്തിൽ ഒരു പരുങ്ങിയ രഹസ്യ സ്വഭാവം നിലനിർത്തിയ ഒന്നും അങ്ങോട്ട് വിട്ടുപറയാത്ത ലെവലിൽ ആണ് ആ സീൻ കാണിക്കുന്നത്..അതിന്റെ ക്ലൈമാക്സിൽ കൊണ്ട് വന്ന ദുരൂഹ സ്വഭാവം വെച് ആ സീൻ വെറുതെ ആണെന്ന് തോന്നുന്നില്ല...ബോധപൂർവ്വമായി തന്നെ അവിടെയും ഒരു നിഗൂഢമായ വശം നിലനിർത്തിയാണ് പോകുന്നത്. മധു ആദ്യം മുതലേ ഒരു ഫ്ലർട്ട് മനോഭാവം ആണെന്ന് കാണിക്കുന്നുമുണ്ട്. അതുപോലെ ഉത്തമൻ എന്ന വില്ലന്റെ ഹിസ്റ്ററി തേടിപോയത് കണ്ടപ്പോൾ പലയിടത്തും അച്ഛനോട് പ്രതികാരം ചെയ്യാൻ അയാൾക് സ്വന്തം രൂപത്തിൽ തന്നെ കിട്ടിയ മറ്റൊരു മകന്റെ ജീവിതം തകർക്കാൻ അറിഞ്ഞോണ്ട് നടത്തിയ കളികൾ ആണ് പല ശ്രമവും എന്നൊരു ആംഗിൾ പോലും തോന്നിയിട്ടുണ്ട്...എന്നാൽ പോലും ഇത്രയും കൂട്ടി വായന മുഴുവൻ നടത്തിയപ്പോ ..ഓൺലൈൻ ചർച്ചകളിൽ ഈ സിനിമക്ക് കിട്ടുന്ന പല ലെവൽ ഡിസ്കഷൻ കാണുമ്പോ പുള്ളിക്ക് വാസ്തവത്തിൽ അതിനും മേലെ അന്യായം ആക്കാമായിരുന്നു ഈ സിനിമ എന്ന ലെവലിൽ ആണ് തീർത്തത് തന്നെ എന്നും തോന്നിയിട്ടുണ്ട്..ഒരുപക്ഷേ കാലഘട്ടങ്ങൾക്ക് ഒരുപാട് മുൻപേ സഞ്ചരിച്ച ഒരു വർക് ആയത് കൊണ്ടാകാം...പുള്ളി ഉണ്ടാക്കി വെച്ചേക്കുന്ന ഈ അന്യായ സ്ക്രിപ്റ്റിൽ ഇനിയും കുറേക്കൂടിവ്യാഖ്യാനങ്ങൾക്ക് വഴിയൊരുക്കാൻ കഴിയുമായിരുന്നു എന്നും തോന്നി ഇന്ന് ഡിസ്കസ് ചെയ്യപ്പെടുന്ന പോലെ തന്നെ ...വേണമെങ്കിൽ മരിച്ചത് ആര് എന്ന് പ്രേക്ഷകനെ കൺഫ്യൂസ് ചെയ്യുന്ന ആംഗിളിൽ കൂടെയും തീർക്കാമായിരുന്നു എന്നുതോന്നി ക്ലൈമാക്സിലെ ജയറാമിന്റെ ചിരിക്ക് കിട്ടുന്ന പലതരം ഡിസ്കഷൻ കണ്ടപ്പോൾ....ഇന്നും പലരും അത് ഉത്തമൻ ആയിരുന്നോ വിശ്വനാഥൻ ആയിരുന്നോ മരിച്ചത് എന്ന ഓപ്പൺ എൻഡിങ്ങിൽ ആണ് സിനിമ അവസാനിച്ചിരിക്കുന്നത് എന്ന് പറയുന്നത് കാണാറുണ്ട്....അങ്ങനെ ഒരു ആംഗിൾ ആദ്യം കണ്ടപ്പോ എനിക്ക് തോന്നിയില്ല...എന്റെ മനസ്സിലെ വ്യാഖ്യാനം അനുസരിച്...സമാധനപൂർണമായ വിരസമായ ജീവിതം നയിച് പോയ നായകൻ മോശമായ അനുഭവങ്ങളിലൂടെ ആണേലും തനിക്ക് ബുദ്ധിമുട്ട് ഉണ്ടാക്കിയ അപരന്റെ ചരിത്രവും തിരക്കി പോയപ്പോൾ അയാൾക്ക് ലഭിക്കുന്ന സ്വാതന്ത്ര്യവും സമ്പാദ്യവും ലഹരി നിറഞ്ഞ ജീവിതവും കണ്ടപ്പോൾ ആ ഒരു ലൈഫിനോട് പുറമെ വെറുപ്പോടെ ആണേലും ഉള്ളിൽ ചെറിയ ഒരു ആരാധനയോടെ ഭ്രമത്തോടെ നോക്കി കണ്ട അപരന്റെ ജീവിതം ഇനി ബോറൻ മധ്യവർഗ കുടുംബജീവിതത്തിന്റെ ഓരോ പ്രവർത്തിക്കും 100 ഉത്തരം പലർക്കും കൊടുക്കണ്ടാത്ത വേലിക്കെട്ടുകൾ പൊട്ടിച് പൂർണ സ്വാതന്ത്ര്യം ലഭിച്ച പുതിയ ഒരു ജന്മം ലഭിച്ച ഒരുവന്റെ ആവേശവും വിശ്വനാഥൻ എന്ന ജന്മം പൊതു സമൂഹത്തിന് മുൻപിൽ അവസാനിച്ചതായി വിശ്വസിപ്പിക്കാൻ കഴിഞ്ഞതിലൂടെ അത്രയും കാലം വളർത്തിയ കുടുംബത്തിന് ഇനി ഒരുവിധത്തിൽ ഉള്ള ഉപദ്രവും ഉണ്ടാകാതെ അനിയത്തിയുടെ കല്യാണത്തിന് പണവും നൽകി മിനിമം ഉത്തരവാദിത്തം എങ്കിലും മനുഷ്യൻ എന്ന നിലയിൽ നിറവേറ്റി എന്ന സമാധാനത്തോടെ എന്നെന്നേക്കുമായി തന്നെ മടുപ്പിച്ചിരുന്ന വിരസമായ ജീവിതം മറന്ന് താൻ കൊതിച്ച ആ വന്യമൃഗത്തിന് സമാനമായ ജീവിതം ലഭിച്ച സന്തോഷവും (ജെല്ലികെട്ടിൽ പറയാൻ ശ്രമിച്ച അതേ ശരാശരി മനുഷ്യന്റെ മാനസികാവസ്ഥ) അത്രയും കാലം ഒരുകാര്യമില്ലാതെ തനിക്ക് സർവ വിധ മാനസികവും ശാരീരികവുമായ ഉപദ്രവങ്ങൾ ഏല്പിച്ചുകൊണ്ടിരുന്ന അപരനായ ശത്രുവിനെ തനിക്ക് ഒരുക്കിയ കുഴിമാടത്തിൽ തന്നെ എത്തിചതിന്റെ അർമാദിക്കലും മാത്രം ആയിരുന്നു ആ ചിരിയിൽ കണ്ടത്.. https://youtu.be/PdTMDqmS8r0 ആ ഒരു സഹജവാസന പുള്ളിടെ ഉള്ളിൽ നേരത്തെ തന്നെ ഉണ്ടായിരുന്നു എന്നതിന് തെളിവാണ് അപരൻ സമ്പാദിച്ച പണം തട്ടി എടുത്ത് അത് വെച് ജീവിക്കാൻ മോഹിക്കുന്ന സീനുകളിൽ ഒക്കെ എടുത്ത് കാണിച്ചതും... യഥാർത്ഥ അപരന്റെ മുഖം കാണിക്കുന്നത് സിനിമയിൽ ആദ്യമായി ശവത്തിന്റെ രൂപത്തിൽ ആയിരുന്നു....അതും കഥയിലെ നായകന്റെ സ്ഥാനത്ത് നായകന്റെ സ്വന്തം വീട്ടുമുറ്റത്ത് ...യഥാർഥ നായകൻ വെറുമൊരു അപരനെപോലെ ആ കാഴ്ച്ച നോക്കി നിക്കേണ്ടി വരുന്നു ഒന്നും ചെയ്യാൻ കഴിയാതെ ...പക്ഷെ വേണമെങ്കിൽ അത് ഉത്തമൻ ആയിരുന്നോ വിശ്വനാഥൻ ആയിരുന്നോ എന്ന രീതിയിലും തീർക്കാമായിരുന്നു ...ക്ലൈമാക്സിന് മുൻപ് 2 ജയറാമുകളും ആദ്യമായി മുഖാമുഖം ഏറ്റ് മുട്ടുന്ന സീനിൽ ഒരുവട്ടം എങ്കിലും മറ്റേ ജയറാമിനെ കൂടെ കൊണ്ട് വന്നിരുന്നുവെങ്കിൽ ..2 പേരും ധരിച്ചത് ഒരേ വേഷമായി ആ സീനിൽ കാട്ടിയിരുന്നെങ്കിൽ അമിതമായി ആ സീനിൽ വിശ്വനാഥനെ മാത്രം ഫോക്കസ് ചെയ്യാതെ കുറച്ചൂടെ കൺഫ്യൂസിങ് ആയി തന്നെ ചിത്രീകരിചെങ്കിൽ ... എങ്കിൽ ഒരുപക്ഷേ ഈ സ്ക്രിപ്റ് കൊണ്ട് വരുന്ന വ്യാഖ്യാനത്തിന്റെ ലെവൽ പിടിവിട്ട ലെവലുകളിൽ പോയേനെ എന്നും.....അത്രയും അധികം കണ്ണികളും ഡെപ്തും ആണ് ഓരോ പോയിന്റിലും ഒരുക്കി വെച്ചേക്കുന്നത്....ഇന്നത്തെകാലത്ത് മൻകാത്ത ,ഡോൺ സ്റ്റൈൽ വില്ലന്മാർ ജയിക്കുന്ന ട്രെൻഡ് കത്തി നിക്കുന്ന ഒരു കാലത്താണ് ഇത്തരം ഒരു സ്റ്റോറിയുമായി ഒരാൾ വരുന്നതെങ്കിൽ ആ സാധ്യതയും വെറുതെ വിടുമായിരുന്നില്ല എന്ന് എന്റെ ഒരു സുഹൃത് ഈ സിനിമയെ പറ്റി ചർച്ച നടത്തിയപ്പോൾ എന്നോട് പറയുകയും ചെയ്തു.. വേറൊരു സുഹൃത് 'അതല്ല ഈ രീതിയിൽ തീർത്തത് തന്നെയാണ് പെർഫെക്ട്..സിനിമ സംസാരിക്കാൻ ശ്രമിക്കുന്ന ഒരു deep സെക്കളോജിക്കൽ സൈഡ് ഉണ്ട്..നേരത്തെ പറഞ്ഞ മൃഗം ആകാൻ കൊതിച് നടന്ന സാധു മനുഷ്യന്റെ ആംഗിൾ..നിഴലായി പടത്തിൽ സിംബോളിക് ആയി കാണിച്ചേക്കുന്ന പോലെ ഒട്ടുമിക്ക ആൾക്കാരുടെ ഉള്ളിലും അതുണ്ട്.. അല്ലെങ്കിൽ ജീവിതത്തിന്റെ ഏതേലും ഒരു പോയിന്റിൽ എങ്കിലും ആ ഭ്രമം അസ്വദിക്കാത്ത ഒരു ശരാശരി മനുഷ്യജീവിയും ഉണ്ടാകാൻ വഴിയും ഇല്ല...ആ ഒരു സൈഡ് ഏറ്റവും perfect ആയി കൊണ്ട് വന്നത് തന്നെയാണ് സിനിമയുടെ ഏറ്റവും വലിയ വിജയം....മറ്റ് ധാരാളം സാങ്കേതികമായി സമ്പന്നമായ വ്യാഖ്യാനങ്ങളുടെ സാധ്യതകൾ ഒക്കെ ഈ ഒരു ആംഗിളിനും താഴെയാണ് സ്ഥാനം' എന്നും പറഞ്ഞു...അതാണ് സത്യം 32 വർഷം മുൻപ് ഇതുപോലെ ഒരു ഭയങ്കര ലെവൽ തിരക്കഥ അസാധ്യമായി സ്‌ക്രീനിൽ ഒരു പുതുമുഖ നടനെ വെച് അവതരിപ്പിച് തിയേറ്ററിലും ഹിറ്റാക്കി എടുത്ത് ആ നടനെ ഒറ്റ സിനിമ കൊണ്ട് ഒരു താരമാക്കി എടുക്കാനും കഴിഞ്ഞെടുത്താണ് പദ്മരാജൻ ശരിക്കും വിജയിച്ചത്....കാലങ്ങൾ കഴിഞ്ഞും ഇത്രയും ഗാഢമായ ഒരു പഠനവിഷയമായി സിനിമ പ്രേമികൾക്ക് ഇടയിൽ ഈ സിനിമ നിലനിർത്തിയത് ആ വല്യ കേക്കിന് മേളിലെ ഐസിങ് മാത്രം .ഇത്രയും അധികം പ്രേക്ഷകനിലെ യുക്തിബോധം പരമാവധി exploit ചെയ്യാൻ പ്രേരിപ്പിക്കുന്ന ലെവൽ ബ്രില്യണ്ട് ആയ ആ ഒരു എഴുത്ത് തന്നെയാണ് പദ്മരാജന്റെ ഹൈലൈറ്റ്. പോത്തേട്ടൻ ബ്രില്യൻസ് പോലെ ..തിസ് ഇസ് പപ്പേട്ടൻ ബ്രില്യൻസ് !!അക്ഷരാർത്ഥത്തിൽ സിനിമയെ കുറിച് പഠിക്കാൻ നടക്കുന്നവർക്ക് ഒരു ടെക്സ്റ്റ് ബുക് ആണ് അപരൻ ..പ്രത്യേകിച് എഴുത്തുകാരൻ ആകാൻ മോഹിക്കുന്നവർക്ക് മലയാള സിനിമയിലെ ഏറ്റവും മികച്ച അരങ്ങേറ്റം മാത്രം അല്ല...ഒരുപക്ഷേ ജയറാം എന്ന നായക നടന്റെ കരിയറിലെ ഏറ്റവും മികച്ച സിനിമയും പുള്ളിടെ ഈ ആദ്യത്തെ സിനിമ തന്നെ ആയിരിക്കും