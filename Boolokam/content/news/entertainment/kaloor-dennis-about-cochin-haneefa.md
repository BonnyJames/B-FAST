---
author: Beaumaris
categories:
- Entertainment
comment_count: 0
date: 2022-05-23 09:00:10
draft: false
image: https://cdn.boolokam.com/articles/2022/05/rrhrhrrrr.jpg
like_count: 30374
share_count: 39391
tags:
- Cochin Haneefa
- Featured
- kaloor dennis
title: കൂടിയാൽ ഒരാഴ്ച, അതുകഴിഞ്ഞാൽ ഡിസ്ചാർജ് ചെയ്യാമെന്നായിരുന്നു ഹനീഫ കരുതിയിരുന്നത്,
  പക്ഷേ....
view_count: 1389257
---

കൊച്ചിൻ ഹനീഫയുടെ അടുത്ത സുഹൃത്തായിരുന്നു തിളക്കഥാകൃത്ത് കലൂർ ഡെന്നിസ്. ഹനീഫയുടെ മരണത്തെക്കുറിച്ചുള്ള ചില ഓർമ്മകൾ ആണ് അദ്ദേഹം പങ്കുവയ്ക്കുന്നത്. മനോരമയയ്ക്കു വേണ്ടി അദ്ദേഹം എഴുതുന്ന പരമ്പരയിൽ ആണ് കൊച്ചിൻ ഹനീഫയുടെ കാര്യം പരാമർശിക്കുന്നത്. കലൂർ ഡെന്നിസിന്റെ വാക്കുകളിലേക്ക് &nbsp; "ഹനീഫയുടെ വിവാഹമൊക്കെ കഴിഞ്ഞു ഇരട്ടക്കുട്ടികളും ഉണ്ടായി. അങ്ങനെ ജീവിതം സന്തോഷത്തിലും സംതൃപ്തിയിലും മുന്നോട്ടു പോകുമ്പോഴാണ് ഹനീഫ പെട്ടെന്ന് രോഗബാധിതനാകുന്നതും മദ്രാസിലെ ഹോസ്പിറ്റലിൽ അഡ്മിറ്റാകുന്നതും . ആശുപത്രി വാസം ആദ്യമൊക്കെ ആരെയും അറിയിക്കാതെ നോക്കിയെങ്കിലും രോഗാവസ്ഥ മൂർച്ഛിച്ചപ്പോഴാണ് സിനിമാലോകം അറി‍ഞ്ഞത്." "കൂടിയാൽ ഒരാഴ്ച, അതുകഴിഞ്ഞാൽ ഡിസ്ചാർജ് ചെയ്യാമെന്നായിരുന്നു ഹനീഫ കരുതിയിരുന്നത്. പക്ഷേ ദിവസങ്ങൾ ചിലതു കഴിഞ്ഞപ്പോൾ കേട്ടത് മാരകമായ ഒരു അസുഖത്തിന്റെ ആരംഭലക്ഷണങ്ങളായിരുന്നു. ഞാനിതറിഞ്ഞ ഉടനെ ഹനീഫയെ ഫോണിൽ വിളിച്ചു. ഫോണെടുത്തത് ഭാര്യയായിരുന്നു. ഞാനാണെന്നറിഞ്ഞപ്പോൾ ഹനീഫ ഫോൺ വാങ്ങി ദീനസ്വരത്തിൽ പറഞ്ഞു: ‘‘എടാ ഡെന്നീ, എനിക്കൊന്നുമില്ലെടാ മാധ്യമ പ്രവർത്തകരെല്ലാവരും കൂടി ഉണ്ടാക്കിയ ഒരസുഖമാണ് എന്റേത്. നീ ഇങ്ങോട്ടൊന്നും വരണ്ട. അടുത്തയാഴ്ച ഞാൻ എറണാകുളത്തു വരും അപ്പോൾ നീ വന്നാൽ മതി.’’അതുകേട്ട് ഞാൻ ഫോണ്‍ വച്ചു." &nbsp; ![](https://cdn.boolokam.com/articles/2022/05/rrhrhrrrr.jpg) "ഒരാഴ്ച കഴിഞ്ഞിട്ടും ഹനീഫ ഡിസ്ചാർജായില്ല. പിന്നെ നാലഞ്ചു ദിവസങ്ങൾ കഴിഞ്ഞപ്പോൾ ആ ദുഃഖവാർത്തയാണ് ഞാൻ കേട്ടത്. ഹനീഫ പോയി. വാത്സല്യത്തിെല രാഘവൻ നായരെപ്പോലെ കുടുംബത്തിനും സഹോദരങ്ങൾക്കും വേണ്ടി ജീവിച്ച ഹനീഫ അകലങ്ങളിലെ ഏകാന്തതയിൽ ലയിച്ചു എന്നറിഞ്ഞപ്പോൾ ഞാൻ അൽപനേരം മരവിച്ചിരുന്നു പോയി". - കലൂർ ഡെന്നിസ് പറഞ്ഞു