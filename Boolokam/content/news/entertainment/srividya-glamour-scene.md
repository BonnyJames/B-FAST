---
author: Beaumaris
categories:
- Entertainment
comment_count: 0
date: 2023-07-19 11:38:07
draft: false
image: ''
like_count: 52969
share_count: 32564
tags:
- actress
- srividya
title: സ്ക്രിപ്റ്റിന് ആവശ്യമായ ഘട്ടത്തിൽ അൽപ്പസ്വൽപ്പം ഗ്ലാമറസായി അഭിനയിക്കാനും ശ്രീവിദ്യ
  തയ്യാറായിട്ടുണ്ട്
view_count: 1112511
---

**Moidu Pilakkandy** മലയാള സിനിമയിലെ എക്കാലത്തേയും വലിയ സൗന്ദര്യധാമങ്ങളിലൊരാളും ഒരുകാലത്തെ ടോപ്പ് ഹീറോയിനുമായ ശ്രീവിദ്യാമ്മ സ്ക്രിപ്റ്റിന് ആവശ്യമായ ഘട്ടത്തിൽ വരുന്ന ചിലസീനുകളിൽ ഒരു അഭിനേത്രി എന്നനിലയിൽ അൽപ്പസ്വൽപ്പം ഗ്ലാമറസായി അഭിനയിക്കാനും തയ്യാറായിട്ടുണ്ട്. അത്തരത്തിൽ ഒരു സീനാണ് 1979 ൽ ശ്രീ കുമാരൻ തമ്പി സാർ സംവിധാനം ചെയ്ത് മധു, ജയൻ, ശ്രീവിദ്യ, റോജാ രമണി (ചെമ്പരത്തി ശോഭന) എന്നിവർ അഭിനയിച്ച "വേനലിൽ ഒരു മഴ" എന്ന മെയ്ൻസ്ട്രീം ചിത്രത്തിലേത്. ഈ സിനിമയിൽ എല്ലാവരും തകർത്തഭിനയിച്ചു. വിദ്യാമ്മ ഭാവാഭിനയം കൊണ്ടും സൂക്ഷ്മാഭിനയം കൊണ്ടും ഈസിയായി ഫ്ലക്സിബിൾ ആയി അഭിനയിച്ച് പ്രേക്ഷകശ്രദ്ധ പിടിച്ചുപറ്റിയ പെർഫോർമൻസ് ആണിതിൽ നടത്തിയത്. [](https://cdn.boolokam.com/articles/2023/07/ffff-4.jpg)ദൂരെ നിന്ന് അണക്കെട്ടിൽ ജോലി തേടി വിദ്യാമ്മയും അമ്മയായ ആറൻമുള പൊന്നമ്മയും , മധുസാറും അനിയത്തിയായ റോജാരമണിയും താമസിക്കുന്ന സ്ഥലത്ത് എത്തുന്നു. വിശന്നുവലഞ്ഞ് വന്ന അമ്മയേയും മകളേയും റോജാരമണി തൻ്റെ വീട്ടിലേക്ക് കൂട്ടികൊണ്ടുവന്ന് ആഹാരം നൽകുന്നു. ക്ഷീണത്തിൽ അവർ വീട്ടുവരാന്തയിൽ തളർന്നുറക്കമായി. ആ സമയത്താണ് ആഅണക്കെട്ടിൽ വിഞ്ച് ഓപ്പറേറ്റർ ആയ മധുസാർ വീട്ടിൽ വരുന്നത്. തൻ്റെ വീട്ടിൽ വരാന്തയിൽ കിടന്നുറങ്ങുന്ന അമ്മയേയും മകളേയും കാര്യം പിടികിട്ടാതെ മധുസാർ അമ്പരപ്പോടെ നോക്കുന്നു. ഇതിനിടെ വിദ്യാമ്മ എഴുന്നേൽക്കുകയും മധുസാർ അമ്പരപ്പോടെ നോക്കുന്നത് കാണുകയും ചെയ്യുന്നു. അതിനിടയിൽ ഈ ഗ്ലാമർ സീൻ സംഭവിക്കുന്നു. ശേഷം വിദ്യാമ്മ : "ഉം.. എന്താ ? പെണ്ണുങ്ങളെ ഇതിന് മുൻപ് കണ്ടിട്ടേ ഇല്ല അല്ലേ?" എന്ന് മധുസാറിനോട് ചോദിക്കുന്നു. ചൂളിപ്പോയ മധുസാർ വീട്ടിനുള്ളിൽ കയറി പോകുന്നു. https://youtu.be/WKHHf3PaxzA അതിനിടെ റോജാരമണി ഇതാണ് തൻ്റെ ചേട്ടൻ എന്ന് വിദ്യാമ്മയോട് പറയുന്നു. അബദ്ധം മനസിലാക്കിയ വിദ്യാമ്മ ചമ്മുന്ന ചില കോമഡി എക്സ്പ്രഷൻസ് ഇടുന്നുണ്ട്. ആ എന്തെങ്കിലും ആവട്ടെ എന്നുള്ള രീതിയിലും ഒന്ന്. കുസൃതി നിറഞ്ഞ നോട്ടങ്ങളും കോമഡി ഭാവാഭിനയവും സൂക്ഷ്മതലത്തിൽ പ്രതിഫലിപ്പിച്ച വിദ്യാമ്മയുടെ ഈ സീനിലെ അഭിനയം നല്ല രസമാണിത് കണ്ടിരിക്കാൻ. വീട്ടിനുള്ളിൽ കയറി മധുസാർ അനിയത്തിയോട് ചോദിക്കുന്നു. മധുസാർ: "ഏതാ ആ പെണ്ണ്?" റോജരാമണി: "അത് കമലാക്ഷി എന്നാണ് പേര്. അമ്മയും മകളും അണക്കെട്ടിൽ ജോലി തേടി വന്നതാ" മധുസാർ: "നീയെന്തിനാ ഇവരെയൊക്കെ വിളിച്ച് നമ്മുടെ വീട്ടിൽ കേറ്റുന്നത്? ആ പെണ്ണൽപം പിശകാണെന്ന് തോന്നുന്നു" റോജാരമണി: "അയ്യോ അവർ പാവങ്ങളാ ചേട്ടാ. വിശന്നിട്ട് വയ്യ എന്നു പറഞ്ഞപ്പോൾ ഞാൻ വിളിച്ച് ചോറ് കൊടുത്തതാ. യാത്രചെയ്ത് വന്നതിൻ്റെ ക്ഷീണത്തിൽ അവർ ഉറങ്ങിപ്പോയതാണ്" മധുസാർ: " എന്നിട്ട് ആ പെണ്ണിൻ്റെ ഭാവം കണ്ടാൽ അവൾ വീട്ടുകാരിയും ഞാൻ അതിഥിയുമാണെന്ന് തോന്നുമല്ലോ" മധുസാറിൻ്റെ ഈ ഡയലോഗ് കേട്ട വിദ്ധ്യാമ്മ പൊട്ടിച്ചിരിക്കുകയും ചിരിയടക്കാനാവാതെ വാപൊത്തിപിടിക്കുകയും ചെയ്യുന്നു. രണ്ടുപേർക്കും തമ്മിൽ അവിടെ പ്രണയം മൊട്ടിടുകയായിരുന്നു. മധുസാർ-വിദ്യാമ്മ ജോഡി നല്ല കെമിസ്ട്രി ആയിരുന്നു ഈ സിനിമയിൽ കാഴ്ചവച്ചത്. ഇപ്പോഴും കണ്ടിരിക്കാവുന്ന മനോഹരമായൊരു സിനിമ. NB: ഇതുപോലെ വിദ്യാമ്മ സന്ദർഭോചിതമായി ഗ്ലാമറസ് സീനുകൾ ചെയ്ത വേറേ സിനിമകൾ ഏതൊക്കെയാണ്? അറിവുള്ളവർ കൂടുതൽ പങ്കുവെക്കുക.