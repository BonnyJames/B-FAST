---
author: Beaumaris
categories:
- Entertainment
comment_count: 0
date: 2022-08-23 13:07:50
draft: false
image: ''
like_count: 44669
share_count: 22548
tags:
- ananya panday
- LIGER MOVIE
- mike tyson
- vijay devarakonda
title: മൈക് ടൈസന്റെ കയ്യിൽനിന്നും ഇടികിട്ടി ദേഹം തളർന്നുപോയതായി വിജയ് ദേവാരക്കൊണ്ട
view_count: 1262111
---

തെന്നിന്ത്യ സൂപ്പർതാരം വിജയ് ദേവാരക്കൊണ്ടയുടെ 'ലൈഗർ' പ്രേക്ഷകർ ഏറെ ആവേശത്തോടെ കാത്തിരിക്കുന്ന ചിത്രമാണ്. പുരി ജഗന്നാഥ്‌ ആണ് സംവിധാനം നിർവഹിച്ചത്. അനന്യ പാണ്ഡെ ആണ് നായിക. ലോക ബോക്സിങ് ഇതിഹാസം മൈക് ടൈസൺ ഒരു പ്രധാനവേഷത്തിൽ അഭിനയിക്കുന്നുണ്ട്. ചിത്രം ഈ മാസം 25-നാണ് തിയേറ്ററുകളിലെത്തുന്നത്. ഗോകുലം മൂവീസ് ആണ് കേരളത്തിലെ വിതരണം. ടൈസനുമൊന്നിച്ചുള്ള ഒരു സംഘടനരംഗത്തിന്റെ അനുഭവം പങ്കുവയ്ക്കുകയാണ് വിജയ് ദേവരകൊണ്ട. "ടൈസന്റെ കൈകാലുകളും പാദങ്ങളും കണ്ടപ്പോൾത്തന്നെ ഭയമായി. 14 ആയിരുന്നു ടൈസന്റെ കാൽപ്പാദത്തിന്റെ സൈസ് ,അദ്ദേഹത്തിന് പറ്റിയ ഒരു ഷൂസ് പോലും കിട്ടിയില്ല. എന്റെ കാലിന്റെ സൈസ് 10 ആണ്. ടൈസണെ സെറ്റിൽ വെച്ച് നേരിട്ടുകണ്ടപ്പോളാണ് അദ്ദേഹത്തിന്റെ കൈകളും വളരെ വലുതാണെന്ന് മനസിലായത്. റിഹേഴ്സലിന്റെ സമയത്ത് അറിയാതെ അദ്ദേഹത്തിൽ നിന്നും എനിക്ക് ഒരിടി കിട്ടി. ആ ദിവസം മുഴുവൻ മൈ​ഗ്രേൻ ആയിരുന്നു. ബോധം പോയില്ലെങ്കിലും ശരീരം തളരുന്നതുപോലെ തോന്നി" - വിജയ് ദേവരകൊണ്ട പറഞ്ഞു. അതെ സമയം ടൈസന്റെ കൈ തോളത്തുവച്ചപ്പോൾ താൻ വീഴാൻ പോയതായും ആദ്യമൊക്കെ പേടിയായിരുന്നു എങ്കിലും പിന്നീട് അത് മാറിയെന്നും നല്ലൊരു സുഹൃത്തായി അദ്ദേഹത്തെ കരുതാനാണ് തനിക്ക് താത്പര്യമെന്നും ചിത്രത്തിലെ നായിക അനന്യ പാണ്ഡെ പറഞ്ഞു. 

> &nbsp; 
> 
> View this post on Instagram
> 
> &nbsp; 
> 
> [A post shared by Vijay Deverakonda (@thedeverakonda)](https://www.instagram.com/p/CWXbEJ9h0CM/?utm_source=ig_embed&utm_campaign=loading)