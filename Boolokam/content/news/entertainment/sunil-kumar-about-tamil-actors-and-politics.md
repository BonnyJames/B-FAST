---
title: "താരങ്ങൾ തിരഞ്ഞെടുപ്പിൽ നിന്നാൽ തമിഴർ അവരെ കണ്ണുമടച്ചുജയിപ്പിക്കുമെന്നൊരു ധാരണ മലയാളിക്കുണ്ട്. അത് ശരിയാണോ ?"
date: 2022-06-16T06:01:25
draft: false
categories: ["Entertainment"]
tags: ['MGR', 'Politics', 'SARATH KUMAR', 'sivaji ganesan', 'tamil actors']
author: "Beaumaris"
---

<strong>Sunil Kumar </strong>

<strong>താരങ്ങൾ തിരഞ്ഞെടുപ്പിൽ നിന്നാൽ തമിഴർ അവരെ കണ്ണുമടച്ചു ജയിപ്പിക്കുമെന്നൊരു ധാരണ മലയാളിക്കുണ്ട്. അത് ശരിയാണോ ?</strong>

അല്ല എന്നതാണ് സത്യം.എംജിആർ മാത്രമാണ് സിനിമാതാരമെന്ന ഇമേജിൽ തമിഴ്രാഷ്ട്രീയത്തിൽ പച്ചപിടിച്ച എകവ്യക്തി. തന്റെ ചലച്ചിത്രങ്ങളെ രാഷ്ട്രീയവിജയത്തിന് ഫലപ്രദമായി ഉപയോഗപ്പെടുത്താൻ എംജിആറിന് കഴിഞ്ഞു. രാഷ്ട്രീയനേതൃത്വത്തിലെത്തുന്നതിന് വർഷങ്ങൾമുൻപ് തന്നെ അഭിനയജീവിതം അവസാനിപ്പിച്ച ജയലളിത സിനിമാനടിയെന്നതിലുപരി മറ്റുപലകാരണങ്ങളാലുമാണ് അധികാരത്തിലെത്തിയത്.

രാഷ്ട്രീയക്കാരനെന്ന നിലയിലുള്ള എംജിആറിന്റെ വിജയം പലമുൻനിരനടന്മാരെയും ഒരുകൈനോക്കാൻ പ്രേരിപ്പിച്ചു. അതിൽ ഏറ്റവും ശ്രദ്ധേയം 1988ൽ തമിഴകമുന്നേറ്റമുന്നണി (TMM) രൂപീകരിച്ച നടികർതിലകം ശിവാജിഗണേശന്റെ നീക്കമായിരുന്നു. 1987ൽ എംജിആറിന്റെ മരണത്തെത്തുടർന്ന് പിളർന്ന AIADMK യുടെ ജാനകിരാമചന്ദ്രൻ വിഭാഗവുമായി സഖ്യമുണ്ടാക്കി മത്സരിച്ച TMM എല്ലായിടത്തും തോറ്റു. തിരുവയ്യാറിൽ നേരിട്ട് മത്സരിച്ച ശിവാജി 10, 000 വോട്ടുകൾക്കാണ് DMK യുടെ ഒരു പ്രാദേശികനേതാവിനോട് തോറ്റത്.. തുടർന്ന് വൈകാതെ തന്റെ രാഷ്ട്രീയപരീക്ഷണങ്ങൾ അവസാനിപ്പിച്ച ഇതിഹാസതാരം അഭിനയത്തിലേക്ക് മടങ്ങി.

<img class="wp-image-339539 aligncenter" src="https://cdn.boolokam.com/articles/2022/06/FWWW.jpg" alt="" width="378" height="384" />

അടുത്ത ഊഴം സുപ്രീംസ്റ്റാർ എന്നറിയപ്പെട്ട ജനപ്രിയനായകൻ ശരത്കുമാറിനായിരുന്നു. DMK സ്ഥാനാർത്ഥിയായി 1998ൽ തിരുനെൽവേലിയിൽ നിന്ന് ലോകസഭയിലേക്ക് മത്സരിച്ച സുപ്രീംസ്റ്റാറിനും തോൽക്കാനായിരുന്നു വിധി. തുടർന്ന് സ്വന്തംപാർട്ടി രൂപീകരിച്ചെങ്കിലും 2011ൽ തെങ്കാശിയിൽ നിന്ന് ഒരുപ്രാവശ്യം MLA ആകാൻ സാധിച്ചത് മാത്രം മിച്ചം. 2016ൽ തിരുച്ചെന്തൂരിലും വൻതോൽവിയേറ്റുവാങ്ങിയതോടെ ശരത്കുമാർ തിരഞ്ഞെടുപ്പിൽ മത്സരിക്കുന്നത് അവസാനിപ്പിച്ചു. ഗ്രാമീണസൂപ്പർസ്റ്റാറെന്ന് അറിയപ്പെട്ട രാമരാജനും ഏതാണ്ട്ഇതേ സമയം രാഷ്ട്രീയപ്രവേശം നടത്തി.1998ൽ തിരുച്ചെന്തൂരിൽ AIADMK സ്ഥാനാർഥിയായി മത്സരിച്ചുജയിച്ച രാമരാജൻ രാഷ്ട്രീയം തനിക്ക്പറ്റിയ പണിയല്ലെന്നുകണ്ട് അടുത്തവർഷംതന്നെ സിനിമയിലേക്ക് മടങ്ങി..

തുടർന്ന് ഏറ്റവും ശ്രദ്ധേയമായ രംഗപ്രവേശം വിജയകാന്തിന്റേതായിരുന്നു.. നായകനായി തിളങ്ങിനിന്ന കാലത്ത്, 2005ൽ DMDK എന്ന പാർട്ടി അദ്ദേഹം രൂപീകരിച്ചു. 2006ൽ ആരോടും സഖ്യമുണ്ടാക്കാതെ ഒറ്റയ്ക്ക്മത്സരിച്ച DMDK സ്ഥാനാർഥികളിൽ വിജയകാന്ത് മാത്രമാണ് വിജയിച്ചതെങ്കിലും പാർട്ടി സംസ്ഥാനത്ത് 27 ലക്ഷം വോട്ടുകൾ നേടി. 2009ൽ ലോക്സഭയിലേക്കും ഒറ്റക്കായിരുന്നു DMDK യുടെ മത്സരം. ഈ പ്രാവശ്യവും എല്ലായിടത്തും തോറ്റെങ്കിലും 31 ലക്ഷം വോട്ടുകൾ സമാഹരിക്കാൻ കഴിഞ്ഞു. 2011ൽ പ്രതിപക്ഷനേതാവായ വിജയകാന്തിന്റെ അനാരോഗ്യവും തുടർന്നുണ്ടായ ഭാര്യയുടെയും അളിയന്റെയും ഭരണവും DMDK യെ ശോഷിപ്പിച്ചു. 2016ൽ ഉലന്തൂർപേട്ടയിൽ മത്സരിച്ച വിജയകാന്തിന് കെട്ടിവെച്ചതുക നഷ്ടമായതോടെ DMDK ചിത്രത്തിൽനിന്ന്ഒതുങ്ങി..

&amp;nbsp;

<img class="size-full wp-image-339540 aligncenter" src="https://cdn.boolokam.com/articles/2022/06/FWFWWWWW.jpg" alt="" width="600" height="450" />

1985-2000 കാലത്ത് തിരക്കേറിയ നായകനായിരുന്ന കാർത്തിക് 2006ൽ രാഷ്ട്രീയത്തിലെത്തി. ഫോർവേഡ്ബ്ലോക്ക് സംസ്ഥാനസെക്രട്ടറിയായിട്ടായിരുന്നു അദ്ദേഹം അവതരിച്ചത്. തുടർന്ന് സ്വന്തംപാർട്ടിയുണ്ടാക്കി 2009ൽ വിരുദുനഗറിൽ നിന്ന് ലോകസഭയിലേക്ക് മത്സരിച്ച് ഒരു ശതമാനം വോട്ട് മാത്രംനേടി കെട്ടിവെച്ചകാശ് രാഷ്ടത്തിന് സംഭാവനചെയ്ത് മാതൃകയായി. ഒരുകാലത്ത് തമിഴിലെ ഏറ്റവും താരമൂല്യമുള്ള നായികയായിരുന്ന ഖുശ്‌ബു ആദ്യം DMK യിലും പിന്നീട് കോൺഗ്രസിലും അവസാനം BJP യിലും ചേർന്നു. കഴിഞ്ഞ നിയമസഭാതിരഞ്ഞെടുപ്പിൽ തൗസന്റ് ലൈറ്സ് മണ്ഡലത്തിൽ നിന്ന് മത്സരിച്ച അവർ 32, 000 വോട്ടുകളുടെ കനത്തപരാജയം ഏറ്റുവാങ്ങി.

നടനും സംവിധായകനുമായ ടി രാജേന്ദ്രൻ പലപ്രാവശ്യം രാഷ്ട്രീയത്തിലിറങ്ങി ഒരിക്കൽ MLA ആയതൊഴിച്ചാൽ ചലനമുണ്ടാക്കാനായില്ല. അവസാനം മക്കൾനീതിമയ്യമെന്ന സ്വന്തംപാർട്ടിയുമായി തമിഴകത്ത് മാറ്റമുണ്ടാക്കാനെത്തിയ ഉലകനായകൻ കമൽഹാസൻ തന്റെ കന്നിപ്പോരാട്ടത്തിൽ കഴിഞ്ഞവർഷം കോയമ്പത്തൂരിൽ തോറ്റതിലെത്തിനിൽക്കുന്നു തമിഴ്താരപരീക്ഷണങ്ങൾ. ഈ സത്യങ്ങളൊക്കെ മനസിലാക്കിയിട്ടാകാം രാഷ്ട്രീയപ്രവേശത്തിനൊരുങ്ങിയ സൂപ്പർസ്റ്റാർ രജനികാന്ത് അവസാനനിമിഷം താൻ രാഷ്ട്രീയത്തിലേക്കില്ലെന്ന് പ്രഖ്യാപിച്ചത്.താരാരാധനയിൽ കണ്ണുമടച്ചുകുത്തുന്നവരല്ല തമിഴർ എന്നതാണ് സത്യം.


![താരങ്ങൾ തിരഞ്ഞെടുപ്പിൽ നിന്നാൽ തമിഴർ അവരെ കണ്ണുമടച്ചുജയിപ്പിക്കുമെന്നൊരു ധാരണ മലയാളിക്കുണ്ട്. അത് ശരിയാണോ ?](https://cdn.boolokam.com/articles/2022/06/FWWW.jpg)**Sunil Kumar** **താരങ്ങൾ തിരഞ്ഞെടുപ്പിൽ നിന്നാൽ തമിഴർ അവരെ കണ്ണുമടച്ചു ജയിപ്പിക്കുമെന്നൊരു ധാരണ മലയാളിക്കുണ്ട്. അത് ശരിയാണോ ?** അല്ല എന്നതാണ് സത്യം.എംജിആർ മാത്രമാണ് സിനിമാതാരമെന്ന ഇമേജിൽ തമിഴ്രാഷ്ട്രീയത്തിൽ പച്ചപിടിച്ച എകവ്യക്തി. തന്റെ ചലച്ചിത്രങ്ങളെ രാഷ്ട്രീയവിജയത്തിന് ഫലപ്രദമായി ഉപയോഗപ്പെടുത്താൻ എംജിആറിന് കഴിഞ്ഞു. രാഷ്ട്രീയനേതൃത്വത്തിലെത്തുന്നതിന് വർഷങ്ങൾമുൻപ് തന്നെ അഭിനയജീവിതം അവസാനിപ്പിച്ച ജയലളിത സിനിമാനടിയെന്നതിലുപരി മറ്റുപലകാരണങ്ങളാലുമാണ് അധികാരത്തിലെത്തിയത്. രാഷ്ട്രീയക്കാരനെന്ന നിലയിലുള്ള എംജിആറിന്റെ വിജയം പലമുൻനിരനടന്മാരെയും ഒരുകൈനോക്കാൻ പ്രേരിപ്പിച്ചു. അതിൽ ഏറ്റവും ശ്രദ്ധേയം 1988ൽ തമിഴകമുന്നേറ്റമുന്നണി (TMM) രൂപീകരിച്ച നടികർതിലകം ശിവാജിഗണേശന്റെ നീക്കമായിരുന്നു. 1987ൽ എംജിആറിന്റെ മരണത്തെത്തുടർന്ന് പിളർന്ന AIADMK യുടെ ജാനകിരാമചന്ദ്രൻ വിഭാഗവുമായി സഖ്യമുണ്ടാക്കി മത്സരിച്ച TMM എല്ലായിടത്തും തോറ്റു. തിരുവയ്യാറിൽ നേരിട്ട് മത്സരിച്ച ശിവാജി 10, 000 വോട്ടുകൾക്കാണ് DMK യുടെ ഒരു പ്രാദേശികനേതാവിനോട് തോറ്റത്.. തുടർന്ന് വൈകാതെ തന്റെ രാഷ്ട്രീയപരീക്ഷണങ്ങൾ അവസാനിപ്പിച്ച ഇതിഹാസതാരം അഭിനയത്തിലേക്ക് മടങ്ങി. അടുത്ത ഊഴം സുപ്രീംസ്റ്റാർ എന്നറിയപ്പെട്ട ജനപ്രിയനായകൻ ശരത്കുമാറിനായിരുന്നു. DMK സ്ഥാനാർത്ഥിയായി 1998ൽ തിരുനെൽവേലിയിൽ നിന്ന് ലോകസഭയിലേക്ക് മത്സരിച്ച സുപ്രീംസ്റ്റാറിനും തോൽക്കാനായിരുന്നു വിധി. തുടർന്ന് സ്വന്തംപാർട്ടി രൂപീകരിച്ചെങ്കിലും 2011ൽ തെങ്കാശിയിൽ നിന്ന് ഒരുപ്രാവശ്യം MLA ആകാൻ സാധിച്ചത് മാത്രം മിച്ചം. 2016ൽ തിരുച്ചെന്തൂരിലും വൻതോൽവിയേറ്റുവാങ്ങിയതോടെ ശരത്കുമാർ തിരഞ്ഞെടുപ്പിൽ മത്സരിക്കുന്നത് അവസാനിപ്പിച്ചു. ഗ്രാമീണസൂപ്പർസ്റ്റാറെന്ന് അറിയപ്പെട്ട രാമരാജനും ഏതാണ്ട്ഇതേ സമയം രാഷ്ട്രീയപ്രവേശം നടത്തി.1998ൽ തിരുച്ചെന്തൂരിൽ AIADMK സ്ഥാനാർഥിയായി മത്സരിച്ചുജയിച്ച രാമരാജൻ രാഷ്ട്രീയം തനിക്ക്പറ്റിയ പണിയല്ലെന്നുകണ്ട് അടുത്തവർഷംതന്നെ സിനിമയിലേക്ക് മടങ്ങി.. തുടർന്ന് ഏറ്റവും ശ്രദ്ധേയമായ രംഗപ്രവേശം വിജയകാന്തിന്റേതായിരുന്നു.. നായകനായി തിളങ്ങിനിന്ന കാലത്ത്, 2005ൽ DMDK എന്ന പാർട്ടി അദ്ദേഹം രൂപീകരിച്ചു. 2006ൽ ആരോടും സഖ്യമുണ്ടാക്കാതെ ഒറ്റയ്ക്ക്മത്സരിച്ച DMDK സ്ഥാനാർഥികളിൽ വിജയകാന്ത് മാത്രമാണ് വിജയിച്ചതെങ്കിലും പാർട്ടി സംസ്ഥാനത്ത് 27 ലക്ഷം വോട്ടുകൾ നേടി. 2009ൽ ലോക്സഭയിലേക്കും ഒറ്റക്കായിരുന്നു DMDK യുടെ മത്സരം. ഈ പ്രാവശ്യവും എല്ലായിടത്തും തോറ്റെങ്കിലും 31 ലക്ഷം വോട്ടുകൾ സമാഹരിക്കാൻ കഴിഞ്ഞു. 2011ൽ പ്രതിപക്ഷനേതാവായ വിജയകാന്തിന്റെ അനാരോഗ്യവും തുടർന്നുണ്ടായ ഭാര്യയുടെയും അളിയന്റെയും ഭരണവും DMDK യെ ശോഷിപ്പിച്ചു. 2016ൽ ഉലന്തൂർപേട്ടയിൽ മത്സരിച്ച വിജയകാന്തിന് കെട്ടിവെച്ചതുക നഷ്ടമായതോടെ DMDK ചിത്രത്തിൽനിന്ന്ഒതുങ്ങി.. &nbsp; ![](https://cdn.boolokam.com/articles/2022/06/FWFWWWWW.jpg) 1985-2000 കാലത്ത് തിരക്കേറിയ നായകനായിരുന്ന കാർത്തിക് 2006ൽ രാഷ്ട്രീയത്തിലെത്തി. ഫോർവേഡ്ബ്ലോക്ക് സംസ്ഥാനസെക്രട്ടറിയായിട്ടായിരുന്നു അദ്ദേഹം അവതരിച്ചത്. തുടർന്ന് സ്വന്തംപാർട്ടിയുണ്ടാക്കി 2009ൽ വിരുദുനഗറിൽ നിന്ന് ലോകസഭയിലേക്ക് മത്സരിച്ച് ഒരു ശതമാനം വോട്ട് മാത്രംനേടി കെട്ടിവെച്ചകാശ് രാഷ്ടത്തിന് സംഭാവനചെയ്ത് മാതൃകയായി. ഒരുകാലത്ത് തമിഴിലെ ഏറ്റവും താരമൂല്യമുള്ള നായികയായിരുന്ന ഖുശ്‌ബു ആദ്യം DMK യിലും പിന്നീട് കോൺഗ്രസിലും അവസാനം BJP യിലും ചേർന്നു. കഴിഞ്ഞ നിയമസഭാതിരഞ്ഞെടുപ്പിൽ തൗസന്റ് ലൈറ്സ് മണ്ഡലത്തിൽ നിന്ന് മത്സരിച്ച അവർ 32, 000 വോട്ടുകളുടെ കനത്തപരാജയം ഏറ്റുവാങ്ങി. നടനും സംവിധായകനുമായ ടി രാജേന്ദ്രൻ പലപ്രാവശ്യം രാഷ്ട്രീയത്തിലിറങ്ങി ഒരിക്കൽ MLA ആയതൊഴിച്ചാൽ ചലനമുണ്ടാക്കാനായില്ല. അവസാനം മക്കൾനീതിമയ്യമെന്ന സ്വന്തംപാർട്ടിയുമായി തമിഴകത്ത് മാറ്റമുണ്ടാക്കാനെത്തിയ ഉലകനായകൻ കമൽഹാസൻ തന്റെ കന്നിപ്പോരാട്ടത്തിൽ കഴിഞ്ഞവർഷം കോയമ്പത്തൂരിൽ തോറ്റതിലെത്തിനിൽക്കുന്നു തമിഴ്താരപരീക്ഷണങ്ങൾ. ഈ സത്യങ്ങളൊക്കെ മനസിലാക്കിയിട്ടാകാം രാഷ്ട്രീയപ്രവേശത്തിനൊരുങ്ങിയ സൂപ്പർസ്റ്റാർ രജനികാന്ത് അവസാനനിമിഷം താൻ രാഷ്ട്രീയത്തിലേക്കില്ലെന്ന് പ്രഖ്യാപിച്ചത്.താരാരാധനയിൽ കണ്ണുമടച്ചുകുത്തുന്നവരല്ല തമിഴർ എന്നതാണ് സത്യം.
