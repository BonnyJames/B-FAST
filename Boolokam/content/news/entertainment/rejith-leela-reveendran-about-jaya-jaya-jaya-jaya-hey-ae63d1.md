---
title: "ഇനിയുള്ള കാലം രാജേഷുമാരുടെ ഭാവി അത്ര ശോഭനമല്ല"
date: 2022-10-30T11:02:01
draft: false
categories: ["Entertainment"]
tags: ['Featured', 'jaya jaya jayahe malayalam movie']
author: "Beaumaris"
---

<strong>രജിത് ലീല രവീന്ദ്രൻ</strong>

<strong>'ജയ ജയ ജയ ജയ ഹേ '- ഹെവി സ്പോയിലേഴ്‌സ് ഒപ്പം ലോങ്ങ്‌ പോസ്റ്റ്‌ അലെർട്ടും.</strong>

വിവാഹമോചനത്തിനായി കുടുംബ കോടതിയിലെത്തിയ രാജേഷിനോട് മഞ്ജു പിള്ളയുടെ, ഫാമിലി കോർട്ട് ജഡ്ജായ കഥാപാത്രം ചോദിക്കുന്നുണ്ട് ഏതു മൂന്നു കാര്യങ്ങളാണ് ഒരു സ്ത്രീക്ക് ആവശ്യം വേണ്ടതെന്ന്. അനുസരണ, പാചകം കൈപ്പുണ്യം എന്നാണ് രാജേഷിന്റെ ഉത്തരം. സംസ്കാരം ഭക്തി എന്നിവയാണ് ആർഷ സംസ്കാര പ്രവർത്തകനായ, രാജേഷിന്റെ അണ്ണന്റെ അഭിപ്രായം. നീതി,സമത്വം, സ്വാതന്ത്ര്യം എന്നീ മൂന്ന് കാര്യങ്ങളാണ് സ്ത്രീക്ക് ഏറ്റവും അത്യാവശ്യമെന്ന് ജഡ്ജ് പിന്നീട് പറയുന്നുണ്ട്. 'ഞാൻ അവൾക്ക് സ്വാതന്ത്ര്യം കൊടുക്കാറുണ്ട്' എന്ന് രാജേഷ് അഭിമാനത്തോടെ, ആത്മ പ്രശംസയോടെ പറഞ്ഞപ്പോൾ അങ്ങനെ സ്വാതന്ത്ര്യം കൊടുക്കുവാൻ താനാരാണെന്ന് ജഡ്ജി ചോദിക്കുന്നുണ്ട്. ജഡ്ജിയാണെങ്കിലും അവരൊരു പെണ്ണാണല്ലോ എന്ന ബോധത്തിലറിയാതെ രാജേഷിന്റെ ശബ്ദം ഉയരുകയും, കടുപ്പത്തിലാവുകയും ചെയ്യുന്നുണ്ട്.

<img class=" wp-image-356789 aligncenter" src="https://cdn.boolokam.com/articles/2022/11/img_6378b6223fafc." alt="" width="1208" height="730" />'ദേഷ്യം വന്നപ്പോൾ അവൻ അവന്റെ ഭാര്യയെ ഒന്നടിച്ചു പോയതിനാണ് എന്റെ കുഞ്ഞിനോട് അവൾ ഇത് ചെയ്തതെന്ന്' പറയുന്ന രാജേഷിന്റെ അമ്മമാർ ഒരുപാടുണ്ട്. ഹോസ്റ്റലിൽ നിന്ന് തന്നെ വീട്ടിലേക്ക് വിളിച്ചു കൊണ്ടുപോകുവാനാണ് അമ്മ വന്നതെന്ന് ഓർത്ത് ബാഗ് പാക്ക് ചെയ്യുന്നതിനിടെ 'നേരം ഇരുട്ടുന്നതിന് മുമ്പ് എനിക്ക് വീട്ടിൽ എത്തണമെന്നും, അതിനുമുമ്പ് നിന്നെ ഭർത്താവിന്റെ വീട്ടിൽ കൊണ്ടു വിടണമെന്നും' പറഞ്ഞു മകളെ ഇരുട്ടിലേക്ക് വീണ്ടും തള്ളിയിടുന്ന അമ്മമാരുണ്ട് പെൺകുട്ടികൾക്ക്. ഭർത്താവിൽ നിന്നേൽക്കുന്ന മർദ്ദനത്തിന്റെയും, പീഡനത്തിന്റെയും കഥകൾ എണ്ണിയെണ്ണി പറഞ്ഞു ഫോണിലൂടെ കരയുമ്പോൾ അതൊക്കെ ശരിയായിക്കൊള്ളും എന്ന് പറഞ്ഞ് ചായയ്ക്ക് ഓർഡർ ചെയ്യുന്ന അച്ഛന്മാരും ഉണ്ട് നമ്മുടെ പെൺകുട്ടികൾക്ക്. ഒരു കവറിൽ കുറച്ചു 'ലവ്ലോലിക്കയുമായി' കയറി വരുന്ന മാമന്മാർക്ക് പോലും നമ്മുടെ പെൺകുട്ടികളുടെ ഉന്നത വിദ്യാഭ്യാസത്തിനായുള്ള സ്വപ്നങ്ങളുടെ മേൽ കരിമ്പടം പുതയ്ക്കുവാൻ സാധിക്കുമെന്ന് തന്നെയാണ്.

<img class="size-full wp-image-356722 aligncenter" src="https://cdn.boolokam.com/articles/2022/11/1_hh4y4yy.jpg" alt="" width="1248" height="650" />നമ്മുടെ സമൂഹത്തിലെ ടോക്സിസിറ്റി, പെൺകുട്ടികളോട് എത്ര മോശമായാണ് നമ്മൾ പെരുമാറുന്നതെന്ന്, അവരോട് കാണിക്കുന്ന വിവേചനം, തെരഞ്ഞെടുക്കലിനായുള്ള അനുമതി നൽകാതിരിക്കൽ, വീട്ടിലെ പെൺകുട്ടികളുടെ ഉത്തരവാദിത്തം മീശ മുളയ്ക്കുന്നതിനാൽ ആങ്ങളയ്ക്കും നൽകുന്നത് -കൃത്യമായി സ്പർശിച്ചു പോകുന്നുണ്ട് വിപിൻദാസെന്ന സംവിധായകൻ 'ജയ ജയ ജയ ജയ ഹേ 'യിൽ. വിജയണ്ണന്റെ മോൾക്ക് പേരൊന്നും വേണ്ട അണ്ണൻ, എടീ എന്നും പെണ്ണെ എന്നും വിളിച്ചു കൊള്ളുമെന്നു അയാൾ ജോലി ചെയ്യുന്ന കശുവണ്ടി ഫാക്ടറിയിലെസ്ത്രീ തൊഴിലാളികൾ പറയുന്നുണ്ട്. പേരു പോലും ആവശ്യമില്ലാത്ത വ്യക്തിത്വങ്ങളായി സ്ത്രീകളെ കാണുന്ന പുരുഷനാണ് അയാളെന്ന് മകളുടെ പിൽക്കാല ജീവിതത്തിൽ തെളിയുന്നുമുണ്ട്.

നമ്മുടെ ചുറ്റും നടന്നുകൊണ്ടിരിക്കുന്ന പെൺകുട്ടികൾക്കെതിരായുള്ള വലിയൊരു നീതി രാഹിത്യത്തിന്റെ നേർക്കുപിടിച്ച കണ്ണാടിയാണ് ഈ സിനിമ. ഭർത്താവിന് ഭാര്യയെ അടിക്കാനുള്ള അവകാശം ദൈവദത്തമാണെന്ന് വിചാരിച്ചിരിക്കുന്ന കേരളീയ സമൂഹ മനസ്ഥിതിയുടെ അടിവയറ്റത്ത് കിട്ടുന്ന ചവിട്ടാണ് ദർശനയുടെയും, ബേസിലിന്റെയും ഈ സിനിമ.ബേസിൽ രാജേഷായി ഗംഭീര വേഷ പകർച്ചയാണ് നടത്തിയത്. വീടിന്റെ വാതിൽ തുറന്നു അകത്തുകയറിയാൽ എന്തും വിളിച്ചു പറയുവാനും എറിഞ്ഞുടയ്ക്കുവാനും,ശാരീരിക ആക്രമണം നടത്താനും അധികാരമുള്ളവൻ.വളരെ കൺവീൻസിങ് ആയാണ് ബേസിൽ അഭിനയിക്കുന്നത്. ബേസിൽ, അഭിനയത്തിന്റെ ഗ്രാഫിൽ മുകളിലോട്ടാണെന്നതിൽ ഒരു സംശയവുമില്ല.

<img class="wp-image-356723 aligncenter" src="https://cdn.boolokam.com/articles/2022/11/3_accccc-1.jpg" alt="" width="1069" height="557" />സിനിമയുടെ അവസാനം, അഭിനയിച്ചവരുടെ പേര് ടൈറ്റിൽ ക്രെഡിറ്റിൽ തെളിയുമ്പോൾ ആദ്യത്തെ പേര് ദർശന രാജേന്ദ്രൻ എന്നാണ്. ദർശനയുടെ സിനിമയാണിത്. ദ്വയാർത്ഥ സൂചനയോടെ കണ്ണിറുക്കി വണ്ടി പെട്രോൾ ആണോ ഡീസൽ ആണോ എന്ന് ചോദിക്കുന്ന 'മാച്ചോ നായകന്റെ' മുന്നിൽ കാൽ നഖം കൊണ്ട് കളം വരക്കുന്നവളല്ല ജയപ്രഭ, അവന്റെ ചുണ്ടിലെ സിഗരറ്റ് തന്റെ കാലിന്റെ കിക്ക് കൊണ്ട് തട്ടി തെറിപ്പിക്കാൻ കഴിവുള്ളവളാണവൾ. എന്തിനേറെ,
സ്റ്റണ്ട്,ആക്ഷൻ സീനുകളിൽ ദർശന കാണിക്കുന്ന ആ മികവ് മലയാളത്തിലെ പല യുവ നടന്മാർക്കുമില്ലെന്ന സത്യം നമ്മുടെ കൺമുന്നിൽ നിൽക്കുകയാണ്. നായകന്റെ അമ്മയായി അഭിനയിച്ച നടി വേറെ ലെവലാണ്. എവിടെയായിരുന്നു ഇത്രയും നാളെന്ന് ആരും ചോദിച്ചു പോകും. രാജേഷിന്റെ അണ്ണനായ അസീസും, സിനിമയിൽ ജയയുടെ അച്ഛനായി അഭിനയിച്ച ആളും മികച്ചു നിന്നു.

മാത്രമല്ല,ഭാരതപ്പുഴയിലും, ഉത്രാളിക്കാവിലും വരിക്കാശ്ശേരി മനയിലും മാത്രം ചുറ്റിക്കറങ്ങിയിരുന്ന മലയാള സിനിമയെ കൊല്ലം ജില്ലയിലെ പെരുമ്പുഴയിലെയും, മയ്യനാടിലെയും വഴികളിലേക്കും, കൊട്ടിയത്തെ സിംല ടെക്സ്റ്റൈൽസിന്റെ ഓറഞ്ചും പിങ്കും കലർന്ന നിറമുള്ള പ്ലാസ്റ്റിക് കവറുകളിലേക്കും, ആരെയും കൂസാതെ രാവിലെകളിൽ അതിവേഗതയിൽ നടന്നു പോകുന്ന കശുവണ്ടി ഫാക്ടറികളിൽ ജോലി ചെയ്യുന്ന പെണ്ണുങ്ങളിലേക്കും വിപിൻദാസിന്റെ സിനിമ കൊണ്ടു പോകുന്നുണ്ട്."ഒന്നിത്രടം വരെ വരാൻ പറയുക" എന്നുമാത്രം പറഞ്ഞുകൊണ്ടിരുന്ന സിനിമാ സംഭാഷണങ്ങളിലേക്ക് നല്ല കൊല്ലം സ്‌ലാങ്കിൽ "ഒന്ന് ചുമ്മായിരിയടെ അണ്ണാ"എന്നു 'ജയ ജയ ---' പറയുന്നുണ്ട്.

<img class="size-full wp-image-356724 aligncenter" src="https://cdn.boolokam.com/articles/2022/11/2_rttttt.jpg" alt="" width="1200" height="723" />അമ്പു കൊള്ളാത്തവരില്ല കുരുക്കളിൽ എന്നത് പോലെ എല്ലാ രാഷ്ട്രീയ പ്രസ്ഥാനങ്ങളിൽ പ്രവർത്തിക്കുന്നവരെയും, തീവ്ര മത ചിന്താഗതിയുള്ളവരെയും ഒരുപോലെ എന്നാൽ അതിന്റെ അങ്ങേയറ്റത്ത് വെച്ച് ട്രോളുന്നുണ്ട് ഈ സിനിമ.അന്തരിച്ച പ്രശസ്ത സംവിധായകൻ സച്ചി മലയാള സിനിമയിലെ ക്ലൈമാക്സുകളെ വിമർശിച്ചു പറഞ്ഞത് 'കഥാന്ത്യത്തിൽ കലങ്ങിതെളിയണം, നായകൻ വില്ലൊടിക്കണം, കണ്ണീര് നീങ്ങി കളിചിരിയിലാവണം ശുഭം'

എന്നാണ്.എന്നാൽ ഇതൊന്നും ചെയ്യാതെയും കയ്യടി പുറകേ കൊണ്ടു വരാൻ 'ജയ ജയ ജയ ജയ ഹേ'ക്ക് പറ്റി എന്നതാണ് റിലീസിന്റെ മൂന്നാം ദിവസം ഞായറാഴ്ച രാവിലെ 10.45 ന്റെ ഷോ കാര്യവട്ടം ഗ്രീൻഫീൽഡ് പോലൊരു തിയേറ്ററിൽ തിങ്ങി നിറഞ്ഞ പ്രേക്ഷകർ കാണിക്കുന്നത്.സിനിമ കാണാൻ വന്നവരിൽ നല്ലൊരു വിഭാഗം പെൺകുട്ടികളുടെ കൂട്ടമായിരുന്നു.സിനിമ കഴിഞ്ഞു പുറത്തേക്കിറങ്ങിയപ്പോൾ അവരുടെ മുഖത്തുണ്ടായിരുന്ന വിടർന്ന ചിരികളും, സന്തോഷ പ്രകടനങ്ങളും ഇനിയുള്ള കാലം രാജേഷുമാരുടെ ഭാവി അത്ര ശോഭനമല്ലെന്നതിന്റെ സൂചനയായി കാണാനാണ് എനിക്ക് താല്പര്യം.സോ, 'ജയ ജയ ജയ ജയ ഹേ ' എൻഗേജിംഗാണ്, റിഫ്രഷിങാണ്, മസ്റ്റ്‌ വാച്ചാണ്.


![ഇനിയുള്ള കാലം രാജേഷുമാരുടെ ഭാവി അത്ര ശോഭനമല്ല](https://cdn.boolokam.com/articles/2022/11/img_6378b6223fafc.)**രജിത് ലീല രവീന്ദ്രൻ** **'ജയ ജയ ജയ ജയ ഹേ '- ഹെവി സ്പോയിലേഴ്‌സ് ഒപ്പം ലോങ്ങ്‌ പോസ്റ്റ്‌ അലെർട്ടും.** വിവാഹമോചനത്തിനായി കുടുംബ കോടതിയിലെത്തിയ രാജേഷിനോട് മഞ്ജു പിള്ളയുടെ, ഫാമിലി കോർട്ട് ജഡ്ജായ കഥാപാത്രം ചോദിക്കുന്നുണ്ട് ഏതു മൂന്നു കാര്യങ്ങളാണ് ഒരു സ്ത്രീക്ക് ആവശ്യം വേണ്ടതെന്ന്. അനുസരണ, പാചകം കൈപ്പുണ്യം എന്നാണ് രാജേഷിന്റെ ഉത്തരം. സംസ്കാരം ഭക്തി എന്നിവയാണ് ആർഷ സംസ്കാര പ്രവർത്തകനായ, രാജേഷിന്റെ അണ്ണന്റെ അഭിപ്രായം. നീതി,സമത്വം, സ്വാതന്ത്ര്യം എന്നീ മൂന്ന് കാര്യങ്ങളാണ് സ്ത്രീക്ക് ഏറ്റവും അത്യാവശ്യമെന്ന് ജഡ്ജ് പിന്നീട് പറയുന്നുണ്ട്. 'ഞാൻ അവൾക്ക് സ്വാതന്ത്ര്യം കൊടുക്കാറുണ്ട്' എന്ന് രാജേഷ് അഭിമാനത്തോടെ, ആത്മ പ്രശംസയോടെ പറഞ്ഞപ്പോൾ അങ്ങനെ സ്വാതന്ത്ര്യം കൊടുക്കുവാൻ താനാരാണെന്ന് ജഡ്ജി ചോദിക്കുന്നുണ്ട്. ജഡ്ജിയാണെങ്കിലും അവരൊരു പെണ്ണാണല്ലോ എന്ന ബോധത്തിലറിയാതെ രാജേഷിന്റെ ശബ്ദം ഉയരുകയും, കടുപ്പത്തിലാവുകയും ചെയ്യുന്നുണ്ട്. 'ദേഷ്യം വന്നപ്പോൾ അവൻ അവന്റെ ഭാര്യയെ ഒന്നടിച്ചു പോയതിനാണ് എന്റെ കുഞ്ഞിനോട് അവൾ ഇത് ചെയ്തതെന്ന്' പറയുന്ന രാജേഷിന്റെ അമ്മമാർ ഒരുപാടുണ്ട്. ഹോസ്റ്റലിൽ നിന്ന് തന്നെ വീട്ടിലേക്ക് വിളിച്ചു കൊണ്ടുപോകുവാനാണ് അമ്മ വന്നതെന്ന് ഓർത്ത് ബാഗ് പാക്ക് ചെയ്യുന്നതിനിടെ 'നേരം ഇരുട്ടുന്നതിന് മുമ്പ് എനിക്ക് വീട്ടിൽ എത്തണമെന്നും, അതിനുമുമ്പ് നിന്നെ ഭർത്താവിന്റെ വീട്ടിൽ കൊണ്ടു വിടണമെന്നും' പറഞ്ഞു മകളെ ഇരുട്ടിലേക്ക് വീണ്ടും തള്ളിയിടുന്ന അമ്മമാരുണ്ട് പെൺകുട്ടികൾക്ക്. ഭർത്താവിൽ നിന്നേൽക്കുന്ന മർദ്ദനത്തിന്റെയും, പീഡനത്തിന്റെയും കഥകൾ എണ്ണിയെണ്ണി പറഞ്ഞു ഫോണിലൂടെ കരയുമ്പോൾ അതൊക്കെ ശരിയായിക്കൊള്ളും എന്ന് പറഞ്ഞ് ചായയ്ക്ക് ഓർഡർ ചെയ്യുന്ന അച്ഛന്മാരും ഉണ്ട് നമ്മുടെ പെൺകുട്ടികൾക്ക്. ഒരു കവറിൽ കുറച്ചു 'ലവ്ലോലിക്കയുമായി' കയറി വരുന്ന മാമന്മാർക്ക് പോലും നമ്മുടെ പെൺകുട്ടികളുടെ ഉന്നത വിദ്യാഭ്യാസത്തിനായുള്ള സ്വപ്നങ്ങളുടെ മേൽ കരിമ്പടം പുതയ്ക്കുവാൻ സാധിക്കുമെന്ന് തന്നെയാണ്. ![](https://cdn.boolokam.com/articles/2022/11/1_hh4y4yy.jpg)നമ്മുടെ സമൂഹത്തിലെ ടോക്സിസിറ്റി, പെൺകുട്ടികളോട് എത്ര മോശമായാണ് നമ്മൾ പെരുമാറുന്നതെന്ന്, അവരോട് കാണിക്കുന്ന വിവേചനം, തെരഞ്ഞെടുക്കലിനായുള്ള അനുമതി നൽകാതിരിക്കൽ, വീട്ടിലെ പെൺകുട്ടികളുടെ ഉത്തരവാദിത്തം മീശ മുളയ്ക്കുന്നതിനാൽ ആങ്ങളയ്ക്കും നൽകുന്നത് -കൃത്യമായി സ്പർശിച്ചു പോകുന്നുണ്ട് വിപിൻദാസെന്ന സംവിധായകൻ 'ജയ ജയ ജയ ജയ ഹേ 'യിൽ. വിജയണ്ണന്റെ മോൾക്ക് പേരൊന്നും വേണ്ട അണ്ണൻ, എടീ എന്നും പെണ്ണെ എന്നും വിളിച്ചു കൊള്ളുമെന്നു അയാൾ ജോലി ചെയ്യുന്ന കശുവണ്ടി ഫാക്ടറിയിലെസ്ത്രീ തൊഴിലാളികൾ പറയുന്നുണ്ട്. പേരു പോലും ആവശ്യമില്ലാത്ത വ്യക്തിത്വങ്ങളായി സ്ത്രീകളെ കാണുന്ന പുരുഷനാണ് അയാളെന്ന് മകളുടെ പിൽക്കാല ജീവിതത്തിൽ തെളിയുന്നുമുണ്ട്. നമ്മുടെ ചുറ്റും നടന്നുകൊണ്ടിരിക്കുന്ന പെൺകുട്ടികൾക്കെതിരായുള്ള വലിയൊരു നീതി രാഹിത്യത്തിന്റെ നേർക്കുപിടിച്ച കണ്ണാടിയാണ് ഈ സിനിമ. ഭർത്താവിന് ഭാര്യയെ അടിക്കാനുള്ള അവകാശം ദൈവദത്തമാണെന്ന് വിചാരിച്ചിരിക്കുന്ന കേരളീയ സമൂഹ മനസ്ഥിതിയുടെ അടിവയറ്റത്ത് കിട്ടുന്ന ചവിട്ടാണ് ദർശനയുടെയും, ബേസിലിന്റെയും ഈ സിനിമ.ബേസിൽ രാജേഷായി ഗംഭീര വേഷ പകർച്ചയാണ് നടത്തിയത്. വീടിന്റെ വാതിൽ തുറന്നു അകത്തുകയറിയാൽ എന്തും വിളിച്ചു പറയുവാനും എറിഞ്ഞുടയ്ക്കുവാനും,ശാരീരിക ആക്രമണം നടത്താനും അധികാരമുള്ളവൻ.വളരെ കൺവീൻസിങ് ആയാണ് ബേസിൽ അഭിനയിക്കുന്നത്. ബേസിൽ, അഭിനയത്തിന്റെ ഗ്രാഫിൽ മുകളിലോട്ടാണെന്നതിൽ ഒരു സംശയവുമില്ല. ![](https://cdn.boolokam.com/articles/2022/11/3_accccc-1.jpg)സിനിമയുടെ അവസാനം, അഭിനയിച്ചവരുടെ പേര് ടൈറ്റിൽ ക്രെഡിറ്റിൽ തെളിയുമ്പോൾ ആദ്യത്തെ പേര് ദർശന രാജേന്ദ്രൻ എന്നാണ്. ദർശനയുടെ സിനിമയാണിത്. ദ്വയാർത്ഥ സൂചനയോടെ കണ്ണിറുക്കി വണ്ടി പെട്രോൾ ആണോ ഡീസൽ ആണോ എന്ന് ചോദിക്കുന്ന 'മാച്ചോ നായകന്റെ' മുന്നിൽ കാൽ നഖം കൊണ്ട് കളം വരക്കുന്നവളല്ല ജയപ്രഭ, അവന്റെ ചുണ്ടിലെ സിഗരറ്റ് തന്റെ കാലിന്റെ കിക്ക് കൊണ്ട് തട്ടി തെറിപ്പിക്കാൻ കഴിവുള്ളവളാണവൾ. എന്തിനേറെ, സ്റ്റണ്ട്,ആക്ഷൻ സീനുകളിൽ ദർശന കാണിക്കുന്ന ആ മികവ് മലയാളത്തിലെ പല യുവ നടന്മാർക്കുമില്ലെന്ന സത്യം നമ്മുടെ കൺമുന്നിൽ നിൽക്കുകയാണ്. നായകന്റെ അമ്മയായി അഭിനയിച്ച നടി വേറെ ലെവലാണ്. എവിടെയായിരുന്നു ഇത്രയും നാളെന്ന് ആരും ചോദിച്ചു പോകും. രാജേഷിന്റെ അണ്ണനായ അസീസും, സിനിമയിൽ ജയയുടെ അച്ഛനായി അഭിനയിച്ച ആളും മികച്ചു നിന്നു. മാത്രമല്ല,ഭാരതപ്പുഴയിലും, ഉത്രാളിക്കാവിലും വരിക്കാശ്ശേരി മനയിലും മാത്രം ചുറ്റിക്കറങ്ങിയിരുന്ന മലയാള സിനിമയെ കൊല്ലം ജില്ലയിലെ പെരുമ്പുഴയിലെയും, മയ്യനാടിലെയും വഴികളിലേക്കും, കൊട്ടിയത്തെ സിംല ടെക്സ്റ്റൈൽസിന്റെ ഓറഞ്ചും പിങ്കും കലർന്ന നിറമുള്ള പ്ലാസ്റ്റിക് കവറുകളിലേക്കും, ആരെയും കൂസാതെ രാവിലെകളിൽ അതിവേഗതയിൽ നടന്നു പോകുന്ന കശുവണ്ടി ഫാക്ടറികളിൽ ജോലി ചെയ്യുന്ന പെണ്ണുങ്ങളിലേക്കും വിപിൻദാസിന്റെ സിനിമ കൊണ്ടു പോകുന്നുണ്ട്."ഒന്നിത്രടം വരെ വരാൻ പറയുക" എന്നുമാത്രം പറഞ്ഞുകൊണ്ടിരുന്ന സിനിമാ സംഭാഷണങ്ങളിലേക്ക് നല്ല കൊല്ലം സ്‌ലാങ്കിൽ "ഒന്ന് ചുമ്മായിരിയടെ അണ്ണാ"എന്നു 'ജയ ജയ ---' പറയുന്നുണ്ട്. ![](https://cdn.boolokam.com/articles/2022/11/2_rttttt.jpg)അമ്പു കൊള്ളാത്തവരില്ല കുരുക്കളിൽ എന്നത് പോലെ എല്ലാ രാഷ്ട്രീയ പ്രസ്ഥാനങ്ങളിൽ പ്രവർത്തിക്കുന്നവരെയും, തീവ്ര മത ചിന്താഗതിയുള്ളവരെയും ഒരുപോലെ എന്നാൽ അതിന്റെ അങ്ങേയറ്റത്ത് വെച്ച് ട്രോളുന്നുണ്ട് ഈ സിനിമ.അന്തരിച്ച പ്രശസ്ത സംവിധായകൻ സച്ചി മലയാള സിനിമയിലെ ക്ലൈമാക്സുകളെ വിമർശിച്ചു പറഞ്ഞത് 'കഥാന്ത്യത്തിൽ കലങ്ങിതെളിയണം, നായകൻ വില്ലൊടിക്കണം, കണ്ണീര് നീങ്ങി കളിചിരിയിലാവണം ശുഭം' എന്നാണ്.എന്നാൽ ഇതൊന്നും ചെയ്യാതെയും കയ്യടി പുറകേ കൊണ്ടു വരാൻ 'ജയ ജയ ജയ ജയ ഹേ'ക്ക് പറ്റി എന്നതാണ് റിലീസിന്റെ മൂന്നാം ദിവസം ഞായറാഴ്ച രാവിലെ 10.45 ന്റെ ഷോ കാര്യവട്ടം ഗ്രീൻഫീൽഡ് പോലൊരു തിയേറ്ററിൽ തിങ്ങി നിറഞ്ഞ പ്രേക്ഷകർ കാണിക്കുന്നത്.സിനിമ കാണാൻ വന്നവരിൽ നല്ലൊരു വിഭാഗം പെൺകുട്ടികളുടെ കൂട്ടമായിരുന്നു.സിനിമ കഴിഞ്ഞു പുറത്തേക്കിറങ്ങിയപ്പോൾ അവരുടെ മുഖത്തുണ്ടായിരുന്ന വിടർന്ന ചിരികളും, സന്തോഷ പ്രകടനങ്ങളും ഇനിയുള്ള കാലം രാജേഷുമാരുടെ ഭാവി അത്ര ശോഭനമല്ലെന്നതിന്റെ സൂചനയായി കാണാനാണ് എനിക്ക് താല്പര്യം.സോ, 'ജയ ജയ ജയ ജയ ഹേ ' എൻഗേജിംഗാണ്, റിഫ്രഷിങാണ്, മസ്റ്റ്‌ വാച്ചാണ്.
