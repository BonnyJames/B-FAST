---
author: Beaumaris
categories:
- Entertainment
comment_count: 0
date: 2023-05-06 13:48:16
draft: false
image: https://cdn.boolokam.com/articles/2023/05/caa-1024x569.jpg
like_count: 99577
share_count: 30567
tags:
- 2018 movie
- Prashin Krishnan
title: എന്നെന്നേക്കും വാഴ്ത്തപ്പെടാനുള്ള മലയാളത്തിന്റെ അഭിമാന സിനിമ, നന്ദി ജൂഡ് ...
view_count: 2203924
---

**Prashin Krishnan** ആദ്യത്തെ ഒരു 5-10 മിനിറ്റ് കഴിഞ്ഞാണ് സിനിമയുടെ ടൈറ്റിൽ വരുന്നത്. ആ ഒരു സീനും ടൈറ്റിലും കാണുന്നവനിൽ ഉണ്ടാക്കുന്ന അഡ്രിനാലിൻ റഷ് വെച്ച് മാത്രം ഉറപ്പിക്കാം, സിനിമ മുഴുനീളെ കീപ് ചെയ്യാൻ പോവുന്ന ക്വാളിറ്റി എന്താണെന്ന്.ഒരുതരി അങ്ങോട്ട് പോയാൽ ഡോക്യുമെന്ററി സ്വഭാവം വരാനും, ഒരുതരി ഇങ്ങോട്ട് പോയാൽ ക്രിഞ്ച് ഫെസ്റ്റായി മാറാനും വളരെ സാധ്യതയുള്ള ഒരു സാധനം എല്ലാ തരത്തിലും പെർഫക്ട്ലി ബാലൻസ്ഡ് ആക്കി, എൻഗേജിങ് ആക്കി, ഇങ്ങനെയൊരു കമേർഷ്യൽ സിനിമ ആയി കാണാൻ പറ്റിയെങ്കിൽ ഉറപ്പിച്ചു പറയാം, മലയാളത്തിലെ തന്നെ ഏറ്റവും ഗംഭീരമായ സ്ക്രീൻപ്ലേയിൽ ഒന്നാണ് ഇത്. അനൗൺസ് ചെയ്ത സമയത്ത് ഇതൊക്കെ ജൂഡിനെ കൊണ്ട് പുൾ ഓഫ് ചെയ്യാൻ പറ്റുമോ എന്ന് വിചാരിച്ചിടത്തു നിന്നും, ജൂഡ് അല്ലാതെ വേറെ ആരെങ്കിലും കൈ വെച്ചിരുന്നെങ്കിൽ ഈ ലെവൽ ഔട്ട് വരുമോ എന്ന ചിന്ത വരുത്തിച്ചിടത്തു തന്നെ അയാൾ വിജയിച്ചിരിക്കുന്നു. [](https://cdn.boolokam.com/articles/2023/05/2018.jpg)ഒരു കൂട്ടം ക്യാരക്ടർസ്, എല്ലാം നമുക്ക് സുപരിചിതമായ ആർടിസ്റ്റുകൾ. അതിൽ ഒന്നിനുപോലും നെഗറ്റീവ് പറയാൻ വെക്കാതെ, ഡെപ്ത് കൊടുത്ത്, ഇമോഷണലി ലോക്ക് ആക്കി എഴുതി എന്നുമാത്രമല്ല, എങ്ങനെയായിരിക്കും ഇതൊക്കെ ഷൂട്ട് ചെയ്തിട്ടുണ്ടാവുക എന്ന് Start to End ചിന്തിപ്പിക്കുന്ന, ഇങ്ങനെ ഒരു സംഭവം എക്സിക്യൂട് ചെയ്തെടുത്തു എന്നതിന് മൊത്തം ടീമിനെയും അത് ലീഡ് ചെയ്ത ജൂഡിനെയും എത്ര പുകഴ്ത്തിയാലും മതിയാവില്ല. കോടികൾ മുടക്കിയാൽ VFXൽ എന്ത് മാന്ത്രികതയും കാണിക്കാം എന്നു കരുതുന്ന ഫിലിംമേക്കേഴ്‌സ് മനസ്സിലാക്കേണ്ട ഒരു കാര്യമുണ്ട്. ഷൂട്ട് ചെയ്യുമ്പോ തന്നെ കൃത്യമായി എടുക്കേണ്ട ഒരു നിശ്ചിത ശതമാനം കിട്ടിയാൽ മാത്രമേ അതിനോട് നീതി പുലർത്തി VFX ഡിപാർട്മെന്റിന് ബാക്കി ചെയ്ത് അത് 100% ആക്കാൻ പറ്റുകയുള്ളു. അങ്ങനെ നോക്കിയാൽ തന്റെ സിനിമക്കെന്ത് വേണം എന്ന കാര്യത്തിൽ കൃത്യമായ ബോധ്യമുള്ളതും, ആ വേണ്ടത് വാങ്ങിച്ചെടുക്കാൻ കൃത്യമായ ഐഡിയ ഉള്ളതും ആയ ഒരു ബ്രില്യന്റ് ഡയറക്ടർ ആണ് ജൂഡ്. [![](https://cdn.boolokam.com/articles/2023/05/caa-1024x569.jpg)](https://cdn.boolokam.com/articles/2023/05/caa.jpg)നരേൻ, ആസിഫ്, ലാൽ, കുഞ്ചാക്കോ, താൻവി റാം, ശിവദ.. അങ്ങനെ തുടങ്ങി പേര് പോലും അറിയാത്ത സിംഗിൾ സീനിൽ വന്നു പോവുന്നവർ പോലും ഒന്നുകിൽ കണ്ണു നനയിപ്പിക്കുകയോ അല്ലെങ്കിൽ രോമാഞ്ചം കൊള്ളിക്കുകയോ ചെയ്‌ത് മനസിൽ തങ്ങി നിൽക്കുന്ന അവസ്ഥയാണ്.മ്യൂസിക്, ക്യാമറ, ആർട്, സൗണ്ട് ഡിസൈൻ, VFX അങ്ങനെ ഓരോ ഡിപ്പാർട്ടമെന്റും അവരുടെ ബെസ്റ് ആണ് തരുന്നത്. Tovino..! പടം കഴിഞ്ഞ് ആ തീയേറ്ററിൽ നിന്ന് ഇറങ്ങുന്ന ആ നേരം നിങ്ങളെ മുന്നിൽ കണ്ടിരുന്നേൽ കെട്ടിപ്പിടിച്ചൊരു ഉമ്മ തന്ന് പൊട്ടിക്കരഞ്ഞേനെ ഞാൻ. അതാണ് ആ ക്യാരക്ടറും പെർഫോമൻസും എന്നിലുണ്ടാക്കിയ ഇമ്പാക്ട്. മലയാളത്തിലെ തന്നെ എക്കാലത്തെയും മികച്ച സിനിമകളിൽ ഒന്നായും, ഇന്ത്യയിലെ തന്നെ എക്കാലത്തെയും മികച്ച സർവൈവൽ ത്രില്ലറുകളിൽ ഒന്നായും, ഇനി നാച്ചുറൽ കലാമിറ്റി ബേസ് ആക്കിയുള്ള സിനിമകൾ എടുത്താൽ ലോകത്തിലെ തന്നെ മികച്ചതുകളിൽ ഒന്നായും പറയാൻ പറ്റുന്ന, എന്നെന്നേക്കും വാഴ്ത്തപ്പെടാനുള്ള മലയാളത്തിന്റെ അഭിമാന സിനിമ..! Thank you Jude.. for this MASTERPIECE..!Feel it from the big screen.