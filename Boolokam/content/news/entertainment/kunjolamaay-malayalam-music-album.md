---
author: Beaumaris
categories:
- Entertainment
comment_count: 0
date: 2022-04-29 14:52:07
draft: false
image: ''
like_count: 97914
share_count: 22128
tags:
- Arunima Krishnan
- kunjolamaay album
- music
- music album
- Video
title: അമ്മയാണെന്നറിഞ്ഞിട്ടും 'അമ്മ' വിളി കേൾക്കാനാകാത്തവരുടെ സങ്കടം പങ്കുവയ്ക്കുന്ന
  'കുഞ്ഞോളമായ്'
view_count: 1553847
---

**അരുണിമ കൃഷ്ണൻ** "അങ്കണത്തൈമാവിൽ നിന്നാദ്യത്തെ പഴം വീഴ്കെയമ്മതൻ മടിത്തട്ടിൽ ഉതിർന്നു ചുടു കണ്ണീർ.." ചില സങ്കടങ്ങൾ പങ്കു വയ്ക്കപ്പെടരുതെന്ന് ആഗ്രഹിക്കുന്ന കൂട്ടത്തിലാണ്. പക്ഷേ ഇന്ന് അനന്തു Ananthu Santhajan അയച്ച മെസ്സേജ് പങ്കു വയ്ക്കാതെ വയ്യ. കാരണം അതത്രത്തോളം പ്രാധാന്യമുള്ളതാണ് എന്നെനിക്ക് തോന്നുന്നു. കോവിഡ്‌കാലത്ത് അധികമാരും ശ്രദ്ധിക്കാതെ പോയ ചില സങ്കടങ്ങളുണ്ട്. കുഞ്ഞുങ്ങളെ നഷ്ടപ്പെട്ട ചില അച്ഛനമ്മമാരുടെ സങ്കടം. ചിലതൊക്കെ നേരിട്ട് അറിഞ്ഞു. വലിയ ഷോക്കായിരുന്നു അതൊക്കെ. മുന്നേയും ഇത് സംഭവിച്ചിട്ടില്ല എന്നല്ല പറയുന്നത്. പലതും വായിച്ചു മറക്കാറാണ് പതിവ്. നമുക്ക് അറിയുന്നവരോ, അടുത്തു നിൽക്കുന്നവർക്കോ ഈ ദുഃഖം സംഭവിക്കുമ്പോഴാണല്ലോ നമ്മെയത് വല്ലാതെയലട്ടുന്നത്. ഗർഭിണിയായ ഒരു യുവതിക്കും അവളോട് ചേർന്നു നിൽക്കുന്നവരും കാണുന്ന ചില സ്വപ്നങ്ങളുണ്ട്. ചില പ്രതീക്ഷകളുണ്ട്. അവയെല്ലാം നഷ്ടപ്പെടുമ്പോൾ അവർ അനുഭവിക്കുന്ന വേദന ഒരു കുഞ്ഞു പാട്ടിലൂടെ പങ്കു വച്ചിരിക്കുകയാണ് 'കുഞ്ഞോളമായ്'. ഒപ്പം ചില പ്രതീക്ഷകളും. നല്ല വരികളും സംഗീതവും. ഒരിക്കൽ കൂടി കാണണമെന്ന ആഗ്രഹം തോന്നിപ്പിക്കുന്ന രംഗങ്ങളും. പതിവുപോലെ കണ്ടിട്ട് എഴുതാം എന്നു പറഞ്ഞിട്ടില്ല. പകരം എഴുതിപ്പോയി. അത്രമേൽ മനോഹരം. അമ്മയാണെന്നറിഞ്ഞിട്ടും 'അമ്മ' വിളി കേൾക്കാൻ പറ്റാത്തവരുടെ സങ്കടം പങ്കുവയ്ക്കുന്ന 'കുഞ്ഞോളമായ്'ക്ക് എല്ലാവിധ ആശംസകളും നേരുന്നു. [embed]https://youtu.be/X8lrUuSkRjA[/embed] Song : Kunjolamay Concept, Cinematography, Editing & Direction : Mikhil Ajith Cast : Ajin Srijai, Anamika, Arsha, Latha Ajith Music & Lyrics : Ananthu Santhajan Produced by : Sanju Balasundaram, Ajin Srijai & Ananthu Santhajan Singer : Gautham Prasad Programming, Recording & Mixing : Jithin Eapen Chacko, Alicia Audios, Mulakkuzha Chorus : Alicia female choir