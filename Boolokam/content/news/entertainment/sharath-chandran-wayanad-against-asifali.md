---
author: Beaumaris
categories:
- Entertainment
comment_count: 0
date: 2023-05-07 05:40:08
draft: false
image: https://cdn.boolokam.com/articles/2023/05/dqqf-1024x768.webp
like_count: 27348
share_count: 10723
tags:
- asif ali
- Featured
- sharath chandran wayanad
title: ചതിയുടെ പര്യായമോ ആസിഫലി ? എന്തിനാണ് ഒരു പാവം കലാകാരനെ ഇങ്ങനെ ദ്രോഹിക്കുന്നത്
  ?
view_count: 395932
---

**Uvais Bin Ummer** ചതിയുടെ പര്യായമായി ആസിഫലി. 7 വർഷത്തിന് മേലെയായി ആസിഫലി തന്നെ ചതിച്ചുകൊണ്ടിരിക്കുകയാണെന്ന് പ്രശസ്ത തിരക്കഥാകൃത്തും സംവിധായകനുമായ ശരത്ത് ചന്ദ്രൻ വയനാട്. 2015 ൽ നിർമ്മാതാവ് ആന്റോ ജോസഫിനായി താൻ എഴുതിയ "കുയിൽ" എന്ന പേരിൽ എടുക്കാൻ ഉദ്ദേശിച്ച പടത്തിന്റെ സ്ക്രിപ്റ്റ് ആൻ്റോ പറഞ്ഞിട്ടാണ് ശരത് ചന്ദ്രൻ ആസിഫലിയെ നായകനാക്കി എടുക്കാം എന്ന് വിചാരിച്ചു ആസിഫലിക്ക് വായിക്കാൻ നൽകിയത്. അന്ന് ആസിഫ് അഭിനയിച്ചു കൊണ്ടിരുന്ന "ഇതുതാൻ ഡാ പോലീസ്" എന്ന പടത്തിന്റെ ലൊക്കേഷനിൽ ചെന്ന് കണ്ടാണ് ശരത് ചന്ദ്രൻ ആസിഫുമായി കാര്യങ്ങൾ സംസാരിച്ചത്. "അതിനെന്താ ചേട്ടാ ഞാൻ തന്നെ അഭിനയിക്കാം. എനിക്ക് സ്ക്രിപ്റ്റ് തരൂ. 4 ദിവസത്തിനകം വായിച്ച് തിരിച്ചുവരാം" എന്നാണ് ആസിഫ് ചിരിച്ചുകൊണ്ട് പറഞ്ഞത്. തൻ്റെ കയ്യിൽ ഒറിജിനൽ സ്ക്രിപ്റ്റ് ആണുള്ളത്. കോപ്പി എടുത്തിട്ട് കോപ്പി തരാം എന്ന് ശരത് ചന്ദ്രൻ പറഞ്ഞപ്പോൾ, " ഒറിജിനൽ മതി ചേട്ടാ, ഇനി ചേട്ടൻ കോപ്പി എടുക്കാനായി ഫോട്ടോസ്റ്റാറ്റ് കടയിൽ പോയി കഷ്ടപ്പെടേണ്ട. 4 ദിവസത്തിനകം ഞാൻ തരാം. നോ പ്രോബ്ലം" എന്നാണ് വെളുക്കെ ചിരിച്ചുകൊണ്ട് ആസിഫ് പറഞ്ഞത്. [caption id="attachment_394710" align="aligncenter" width="735"][](https://cdn.boolokam.com/articles/2023/05/fqfqff.jpg) **Sarath Chandran Wayanad**[/caption] ആസിഫിനെ വിശ്വസിച്ച പാവം ശരത് ചന്ദ്രൻ ഒറിജിനൽ സ്ക്രിപ്റ്റ് നൽകി. എന്നാൽ 4 ദിവസം കഴിഞ്ഞു, 40 ദിവസം കഴിഞ്ഞു, 4 മാസം, 4 വർഷം കഴിഞ്ഞു, ഇപ്പോൾ 7-8 വർഷം കഴിഞ്ഞിട്ടും ഇതുവരെ ആസിഫലി സ്ക്രിപ്റ്റ് മടക്കികൊടുത്തില്ല. ശരത്ചന്ദ്രൻ വിളിക്കുമ്പോഴൊന്നും ആസിഫ് പിന്നെ ഫോൺ എടുത്തിട്ടില്ല. പലതവണ പരാതിപെട്ടിട്ടും ഒരു കൂസലും ഇല്ലാതെ തിരിച്ചു കൊടുക്കാതെ സ്ക്രിപ്റ്റ് ഇപ്പോഴും കൈക്കലാക്കി വച്ചിരിക്കയാണ് ആസിഫ്. സ്ക്രിപ്റ്റിൽ താൽപര്യമില്ലെങ്കിൽ അത് തുറന്നുപറഞ്ഞ് തിരിച്ചു കൊടുക്കുന്നതല്ലേ മര്യാദ? ഇതിപ്പോൾ ആസിഫിനെ വച്ച് പടമെടുക്കാൻ പോയി ആ പടം തന്നെ ചെയ്യാൻ ആകാതെ ബുദ്ധിമുട്ടിലായി ശരത് ചന്ദ്രൻ. സ്ക്രിപ്റ്റ് ആസിഫിന്റെ കയ്യിലായതിനാൽ മറ്റൊരു നായകനെ വച്ച് ഈ പടം എടുക്കാനും പറ്റാതെ കുടുങ്ങിയിരിക്കയാണ് ശരത് ചന്ദ്രൻ. 7 വർഷമായി ശരത് ചന്ദ്രൻ്റെ ഫോൺ എടുക്കാതെ മുന്നിൽ വരാതെ മുങ്ങിനടക്കുകയാണ് ആസിഫ്. ശരത്ചന്ദ്രൻ്റെ നാടായ വയനാട്ടിൽ ഷൂട്ടിങ്ങ് ഉണ്ടേൽ ആ ലൊക്കേഷൻ തന്ത്രപൂർവ്വം മറ്റൊരിടത്ത് മാറ്റി വയനാട് ഒഴിവാക്കുകയാണ് ആസിഫലി ഇതുവരെ ചെയ്തുകൊണ്ടിരിക്കുന്നത്. സിനിമയോട് കമിറ്റ്മെൻ്റ് ഇല്ലാതെ അണിയറപ്രവർത്തകരെ ബുദ്ധിമുട്ട് മനസിലാക്കാതെ പ്രതിഫലത്തിൽ മാത്രം കണ്ണും നട്ടിരിക്കുന്ന ആസിഫിനെ പോലുള്ള ഇത്തരം നടൻമാർ ഇപ്പോൾ മലയാളസിനിമയ്ക്ക് തലവേദനയാകയാണ്. പടം എട്ട് നിലയിൽ പൊട്ടുന്നത് ഒന്നും ഇവർക്ക് വിഷയമല്ല മാക്സിമം പ്രതിഫലം മാത്രമാണ് ഇവരുടെ ലക്ഷ്യം. പടം പൊട്ടി പ്രൊഡ്യൂസർ കുത്തുപാള എടുത്താലും അടുത്ത ദിവസം ബി.എം.ഡബ്യു 7 സീരീസും മിനി കൂപ്പറുമൊക്കെ എടുത്ത് നിർമ്മാതാവിനെ നോക്കി കോക്രികുത്താനും ഇത്തരക്കാർ മറക്കില്ല. [![](https://cdn.boolokam.com/articles/2023/05/dqqf-1024x768.webp)](https://cdn.boolokam.com/articles/2023/05/dqqf.webp)അതുപോലെ വലിയ സംവിധായകനായ കമലിന്റെ പടത്തിൽ അഭിനയിക്കാൻ 15 ലക്ഷം അഡ്വാൻസ് വാങ്ങി ഡേറ്റ് കൊടുക്കാതെ ആസിഫലി കബളിപ്പിച്ചതായും ആരോപണമുണ്ട്.ശാന്തിവിള ദിനേശിൻ്റെ യുട്യൂബ് ചാനലിലൂടെ കുറച്ച് ദിവസങ്ങൾ മുൻപ് അദ്ദേഹം ആസിഫിനെതിരെ പറഞ്ഞകാര്യങ്ങൾ ശരിയാണെന്ന് ഇപ്പോൾ ശരത് ചന്ദ്രൻ വയനാട് നേരിട്ട് രംഗത്ത് വന്നതിലൂടെ വ്യക്തമാവുന്നു. ശരത് ചന്ദ്രൻ്റെ പുതിയ സിനിമയായ "ചതി" എന്ന സിനിമയുടെ പ്രീ റിലീസ് ചടങ്ങിനിടെയാണ് ശരത് ചന്ദ്രൻ ഇത് തുറന്നുപറഞ്ഞത്. ആസിഫിൽ നിന്ന് തനിക്കുണ്ടായ ദുരനുഭവം എക്സ്പ്രസ് ചെയ്യുക എന്ന ഉദ്ദേശ്യത്തോടെ തന്നെയാണ് ശരത്ചന്ദ്രൻ ഈ സിനിമയ്ക്ക് ഇങ്ങനോരു പേര് നൽകിയതെന്നും അണിയറക്കാർ നിന്നും മനസിലാക്കാൻ കഴിഞ്ഞു. കഷ്ടപ്പെട്ടു എഴുതുന്ന തിരക്കഥാകൃത്തുക്കൾക്കും സംവിധായകർക്കും പണം മുടക്കുന്ന നിർമ്മാതാക്കൾക്കും മലയാളസിനിമയിൽ ഇപ്പോൾ തീരെ വിലയില്ലാതായിരിക്കയാണ് എന്നത് നിലവിലെ മലയാളസിനിമയുടെ ദുരവസ്ഥയാണ് എന്നത് ദൗർഭാഗ്യകരമാണ്. ലൊക്കേഷനിൽ പ്രശ്നക്കാരായ മോശം പെരുമാറ്റത്തിന് പേരുകേട്ട രണ്ട് യുവനടൻമാരെ വിലക്കിയപോലെ ചതിയൻമാരായ ഇത്തരം നടൻമാർക്കെതിരെ നടപടി സ്വീകരിക്കാനും ഉള്ള ആർജ്ജവം ഫെഫ്കയും പ്രൊഡ്യൂസേർസ് അസോസിയേഷനും കാണിക്കേണ്ടതുണ്ട്.