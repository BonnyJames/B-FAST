---
author: Beaumaris
categories:
- Entertainment
comment_count: 0
date: 2022-09-25 16:04:59
draft: false
image: ''
like_count: 120351
share_count: 35369
tags:
- controvercy
- sreenath bhasi
title: എന്നാലും ഭാസീ ഇങ്ങനെ മാപ്പ് പറഞ്ഞ് മാപ്പിന്റെ വില കളയരുത് !
view_count: 1569795
---

**Sujin EXtazy** നീയൊന്ന് മാപ്പ് പറഞ്ഞാൽ തീരാവുന്ന പ്രശ്നമല്ലേയൊള്ളു ഭാസി! ഞാൻ എവിടെ വേണേലും വന്നു മാപ്പ് പറയാൻ റെഡിയാണ്. മാപ്പ് പറയുന്നതിന് എനിക്ക് എന്താണ് കുഴപ്പം! അവര് വിളിച്ചില്ലലോ! ഞാൻ തെറി പറയാൻ പാടില്ലായിരുന്നു. ഇപ്പൊ ഞാനാണ് ഇരയായത്, ഇത് ഒരു ആസൂത്രിത ആക്രമണമാണ്. പഷ്ട്ട്!!! ************** ഒരാൾ മാപ്പ് അർഹിക്കുന്നത് എപ്പോഴാണ്? തന്റെ പ്രവൃത്തിയിൽ ആത്മാർത്ഥമായി പശ്ചാത്തപിക്കുമ്പോൾ മാത്രമാണ്! ടെക്നിക്കലി അതാണ് മാപ്പ് അർഹിക്കുന്ന വ്യക്തി! അല്ലാതെ പിന്നെയും പിന്നെയും ന്യായീകരിക്കുമ്പോൾ അല്ല. യഥാർത്ഥത്തിൽ പശ്ചാത്താപം ഇല്ലെങ്കിൽ പതിനഞ്ചു മിനുട്ട് അത് ഉള്ളത് പോലെ ഒന്ന് അഭിനയിക്കണം എന്നെങ്കിലും കൂടെയുള്ളവർ ഒന്ന് പറഞ്ഞ് കൊടുക്കണമായിരിന്നു! മറ്റൊന്ന്,കാര്യം മാപ്പാണ് പറയാൻ വരുന്നതെങ്കിലും കുറച്ചുകൂടി ആറ്റിട്യൂഡിൽ സ്ഥിരത കാണിക്കണമായിരുന്നു!. RJ വിവേകിന്റെ നോട്ടത്തിലും വാക്കുകളിലും ബഹുമാനമില്ലായിമ ഒളിഞ്ഞു കിടക്കുന്നു എന്ന് പരാതി പറഞ്ഞ ഭാസി, നികേഷിന്റെ അടുത്ത് എത്തിയപ്പോൾ, പരസ്യമായി നിറുത്തിയങ് അപമാനിച്ചിട്ടും ഒരു കുഴപ്പവുമില്ല! വളരെ സെൻസിറ്റീവായ തന്നെ ഈ "ആക്രമണങ്ങൾ" വളരെ ആഴത്തിൽ ബാധിക്കുന്നുണ്ട് എന്നു പറഞ്ഞ് സ്വയം വികാരാധീനനാവുന്ന ഭാസി RJ വിവേകിനെ കുറിച്ച് ഒരു നിമിഷം ചിന്തിക്കാത്തത് എന്താണ്? പരസ്യമായി ഒരാളുടെ ആത്മാഭിമാനം അയാളുടെ തൊഴിലിടത്ത് വെച്ച് ഉരിഞ്ഞു എറിഞ്ഞതിന് ഒരു കണികപോലും പശ്ചാത്താപം ഭാസിയുടെ വാക്കുകളിൽ കണ്ടില്ല! ആത്മഹത്യ ചിന്തകൾ ഉണ്ടെങ്കിൽ അതും , എനിക്ക് നേരെ planned attack നടക്കുന്നു എന്ന ഉത്കണ്ടയുമൊക്കെ ചികിത്സാ ആവുശ്യമുള്ള മാനസിക വിഭ്രാന്തികൾ ആവാം.കൂടെ നിൽക്കുന്നവർ വേണ്ട സഹായം കൊടുക്കും എന്ന് നമുക്ക് കരുതാം.! എന്നാലും ഇങ്ങനെ മാപ്പ് പറഞ്ഞ് മാപ്പിന്റെ വില കളയരുത് ! നികേഷ് കുമാറിനൊപ്പം ശ്രീനാഥ് ഭാസിയെ ഇന്ന് കണ്ടപ്പോൾ മനസിലായി. അയാൾ ഒരു മികച്ച നടൻ ആണെന്ന്. ഇര വാദം ഉന്നയിച്ചുകൊണ്ടുള്ള ആ ഇരുപ്പിൽ ഒരു തരി പോലും ആത്മാർത്ഥത തോന്നിയില്ല. ആർ. ജെ ആയി ജോലി ചെയ്തിരുന്ന ഒരാൾക്ക് ഈ ഇന്റർവ്യൂകളുടെ പൊതു സ്വഭാവം അറിയുന്നതാണ്. അല്ലാതെ ആഗോളകാര്യങ്ങൾ ചർച്ച ചെയ്യാൻ അല്ലല്ലോ ഇങ്ങേരെ അവിടെ വിളിച്ചിരുത്തിയിരിക്കുന്നത്. വായിൽ കൊള്ളാത്ത തെറി അവതാരകരെ വിളിച്ചിട്ട് നികേഷിന്റെ മുന്നിൽ പൂച്ചയെപ്പോലെ ഇരിക്കുന്നു. കോടികൾ മുടക്കി ശ്രീനാഥിനെ വെച്ച് പടം പിടിച്ച നിർമ്മാതാവിനും സംവിധായകനും ഇല്ലാത്ത എന്ത് പ്രഷർ ആണ് ഇവനുള്ളത്.ഒരു സിനിമ എത്ര പേരുടെ അദ്ധ്വാനം ആണെന്നെങ്കിലും അയാൾ ഓർക്കേണ്ടതായിരുന്നു. ശ്രീനാഥിനെ ഇഷ്ടം ആയിരുന്നു എന്നേ ഇനി പറയാനുള്ളു. ഒരു അഭിമുഖത്തിൽ എതിർപക്ഷത്ത് ഇരിക്കുന്നവരെ തെറി വിളിചിട്ട് ഒരു ഉളുപ്പും ഇല്യാലോ മനുഷ്യ.ആദ്യം പെരുമാറാൻ പഠിക്കു എന്നിട്ടാവാം മറ്റെല്ലാം. &nbsp; **ചാനൽ അവതാരകയായ ആൻ പാലിയുടെ വാക്കുകൾ** "തിരിച്ചു തല്ലില്ല എന്നുറപ്പുള്ള കുട്ടികളെ പൊതിരെതല്ലുന്നത്, കള്ളു കുടിച്ചു വീട്ടിൽ വന്ന് ഭാര്യയെയും മക്കളെയും ദേഹോപദ്രവമേല്പിക്കുന്നത്, ഹർത്താൽ ദിനത്തിൽ പാവങ്ങളായ നാട്ടുകാരുടെ നെഞ്ചത്തോട്ട് കയറുന്നത്, വഴിയിൽ ഒരാൺകുട്ടിയും പെൺകുട്ടിയും ഒരുമിച്ചു നിക്കുന്നത് കണ്ടാൽ അവരെ വടികൊണ്ടടിക്കുന്നത്, അവതാരകരോട് അതുവരെ പഠിച്ചുവെച്ച സകലവൃത്തികെട്ട, കേട്ടാലറക്കുന്ന തെറി വിളിക്കുന്നത് ഒക്കെയും frustrated ആയ ആത്മവിശ്വാസമില്ലാത്ത മനുഷ്യരാണെന്ന് തന്നെ വിശ്വസിക്കുന്നു. തന്നെക്കാൾ വലിയവരായ, തങ്ങളുടെ കരിയറിൽ ഒരുപാടുയർന്ന ചില മനുഷ്യരുടെ മുൻപിൽ, അല്ലെങ്കിൽ തങ്ങളെ വിലയിരുത്തും എന്നുറപ്പുള്ള ഒരു ഗ്രൂപ്പിന് മുൻപിൽ ഇവരൊക്കെ മര്യാദക്കാരായാൽ അതിലത്ഭുതപ്പെടാനില്ല. Alfred Adler എന്ന psychologist ന്റെ വാക്കുകൾ ഒരിക്കൽകൂടി പറയുന്നു, superiority complexes are a reaction to a deep feeling of inferiority. അത് വ്യക്തമായി മനസ്സിലാക്കുന്നിടത്തൊക്കെ പൂച്ചകുട്ടികളായി മാറാനുള്ള ബോധമൊക്കെ ഏത് വിവരദോഷികൾക്കുമുണ്ട്. അതിനർത്ഥം അവർക്ക് ചെയ്ത തെറ്റുകൾ ഒക്കെയും തെറ്റാണെന്ന അവബോധമുണ്ടായെന്നോ ലോകത്തെയങ്ങ് ബഹുമാനിച്ചളയാം എന്ന തോന്നലോ അല്ല!"