---
author: Beaumaris
categories:
- Entertainment
comment_count: 0
date: 2023-09-07 04:33:54
draft: false
image: https://cdn.boolokam.com/articles/2023/09/ddqqqqq.jpg
like_count: 61858
share_count: 17472
tags:
- Rawther
- Rawther caste
- Rawther muslim
title: കേരളത്തിലെ റാവുത്തർ
view_count: 835286
---

**കേരളത്തിലെ റാവുത്തർ** **അറിവ് തേടുന്ന പാവം പ്രവാസി** സിനിമകളിലും മറ്റ് ജീവിത രംഗങ്ങളിലും വില്ലൻമാരായി ചിത്രീകരിക്കപെടുന്ന മുസ്ലിങ്ങളിലെ ന്യൂനപക്ഷമായ റാവുത്തർമാരെ കുറിച്ച് ചില അറിവുകൾ.മുസ്ലീം ആധിപത്യമുണ്ടായിരുന്ന കാലഘട്ടങ്ങളിലും അല്ലാത്തപ്പോഴും പല തെന്നിന്ത്യൻ സൈന്യങ്ങളിലും അശ്വസൈന്യ വിഭാഗമായിരുന്നു റാവുത്തർമാർ.ഈ വംശത്തിൽ തുർക്ക്-തെന്നിന്ത്യൻ സങ്കരപാരമ്പര്യം (multi ethnic) ഉള്ളതായി സൂചനകൾ ഉണ്ട്. തുർക്കി എന്നർത്ഥം വരുന്ന ‘തുലുക്കർ’ എന്ന പേരിലും ഇവർ അറിയപ്പെട്ടിരുന്നത് ഇതിലേക്കുള്ള സാദ്ധ്യതയാണ്. [caption id="attachment_418092" align="aligncenter" width="2560"] **Muththal Rawther Tamil deity**[/caption] സുന്നി വിഭാഗത്തിലെ ഹനഫി മദ്ഹബ് (Hanafi school- ഇമാം അബൂഹനീഫയാൽ-699—767 CE- ക്രോഡീകൃതമായ കർമശാസ്ത്രം) പിന്തുടരുന്ന ഇവരുടെ പരമ്പരാഗതഭാഷ തമിഴ്‌ ആണ്. ഇവരുടെ ഉത്പത്തിയെക്കുറിച്ച് ഇനിയും ഗവേഷണങ്ങൾ നടക്കേണ്ടതുണ്ട്.കഴിഞ്ഞ നൂറ്റാണ്ടിൽ കപ്പൽ കയറിപ്പോയ ഇവരിലെ ഒരു വിഭാഗം മലയ, സിങ്കപ്പൂർ ദേശങ്ങളിൽ കുടിയേറിയിട്ടുണ്ട്. റാവുത്തർ എന്നും റാവ്ടിൻ (Rautin) എന്നും സർനെയിം ഉപയോഗിക്കുന്ന അവർ ഇന്ന് അവിടങ്ങളിൽ പ്രബല വിഭാഗമാണ്‌. കേരള ചരിത്ര ഗവേഷണ കൌൺസിൽ 'റാവുത്തർമാരുടെ മുന്നൂറു വർഷം' എന്ന ഒരു ചരിത്രപുസ്തകം പ്രസിദ്ധീകരിച്ചിട്ടുണ്ട്. മലയാളി മുസ്ലിം അഥവാ മാപ്പിള മുസ്ലീങ്ങൾ ഷാഫി മദ്ഹബ് ആണ് പിന്തുടരുന്നത്. ഇവരെ മലബാറി,മൽവാറി എന്ന് ഗൾഫ് രാജ്യങ്ങളിലും പാകിസ്ഥാനിലും അറിയപ്പെടുന്നു.കേരളത്തിലെ തെക്കൻ ജില്ലകളിൽ റാവുത്തർമാർ ധാരാളമായുണ്ട്. ഈരാറ്റുപേട്ട,പത്തനംതിട്ട,ആലപ്പുഴ,കൊല്ലം തുടങ്ങിയ പട്ടണങ്ങളിൽ ഇവർ കൂടുതലായിട്ടുണ്ട്. റാവുത്തർമാർ പിതാവിനെ അത്ത എന്ന് സംബോധന ചെയ്യുന്നു, ഇതു ഒരു തുർക്കിഷ് വാക്ക് ആകുന്നു. റാവുത്തർമാർക്കിടയിലെ പഴയ പരമ്പരയിൽ ഉള്ള സ്ത്രീകളുടെ ചട്ടയും മുണ്ടും വേഷവിധാനം തുര്കിഷ് രീതികളെ അനുസ്മരിപ്പിക്കുന്നു. 'റാവുത്തർമാരുടെ മുന്നൂർ വർഷ'ത്തിൽ പ്രതിപാദിക്കുന്ന ഒരു ചരിത്രം, അലാവുദ്ദീൻ ഖില്ജി ദക്ഷിണ ഇന്ത്യ പിടിച്ചടക്കി ഭരിക്കുമ്പോൾ മധുര കേന്ദ്രികരിച് അദ്ധേഹത്തിന്റെ ഗവര്നരുടെ കീഴില തുർകിയിൽ നിന്നും വന്ന പടയാളികൾ ഉണ്ടായിരുന്നു എന്നാണ് . കാലക്രമേണ ഖില്ജിയുടെ ഭരണം മാറി ഹിന്ദു രാജാക്കന്മാർ ഭരണം പിടിചെടുക്കയും ഈ തുര്കി പടയാളികൾ അവിടുത്തെ നാട്ടു രാജാക്കന്മാരുടെ സൈന്യത്തിൽ പങ്കാളികൾ ആകുകയും ചെയ്തു. തിരുവതന്കൂർ രാജ്യവും, കായംകുളം രാജാവും ഇവരുടെ സേവനങ്ങള സ്വീകരിച്ചിട്ടുണ്ട് എന്നതിന് രേഖകള ഉണ്ട് . തുർകിയിൽ നിന്നും ഇങ്ങനെ വന്ന പടയാളികൾ തമിൾ സംസ്കാരവുമായി ഇണങ്ങി ചേരുകയും , രാജാവിന്റെ അനുമതിയോടു കൂടി സമൂഹത്തിലെ തന്നെ സ്ത്രീകളെ വേളി കഴിക്കുകയും അവരുടെ കുടുംബം രാജാവിനോട് കൂറ് ഉള്ളവരുമായി തീർന്നു. കാലക്രമേണ യുദ്ധങ്ങൾ കുറഞ്ഞു വരികയും, ഇവര കുടുംബം പോറ്റാൻ മറ്റു വഴികള ആര്രയുകയും ചെയ്തു . അന്ന് യൂരോപും അറേബ്യ യുമായി നല്ല വ്യാപാര ബന്ധം പുലർത്തിയിരുന്ന ദക്ഷിണ ഇന്ത്യയിലെ പട്ടണങ്ങളായ തെങ്കാശി ,തിരുനെൽ വേലി, മധുര , നാഗർകോവിൽ, പാലക്കാടു, കൊല്ലം, കായംകുളം, തിരുവനന്തപുരം, പന്തളം , പുനലൂർ , കോട്ടയം ഇവിടങ്ങളിലൊക്കെ ചരക്ക് കൊണ്ട് നടന്നു വിലക്കുകയും വാങ്ങുകയും ചെയ്യുന്നത് ഇവരുടെ തൊഴിലായി മാറി. ഏലം, ഇഞ്ചി, പുഞ്ച, കുരുമുളക്, കശുവണ്ടി, ഉണക്ക മീന തുടങ്ങിയവയുടെ മൊത്ത വ്യാപാരം ഇന്നുകാണുന്ന റാവുത്തർമാരുടെ മുൻഗാമികൾ സർവ്വ സാധാരണമായി നടത്തിയിരുന്നതാണ് . ![](https://cdn.boolokam.com/articles/2023/09/ddqqqqq.jpg)തമിഴ്നാട്ടിൽ നിന്നും കേരളത്തിലേക്ക് ഉള്ള ചരക്കു പാതകളിലൂടെ ഇവര ചരക്കുകൾ എത്തിക്കുകയും അതുവഴി സമ്പന്നരായി കേരളത്തില തന്നെ ഭൂമി വാങ്ങി കൂട്ടുകയും ചെയ്തു .തമിഴ്നാടുമായുള്ള ബന്ധം തുടരുമ്പോഴും പുതിയ തലമുറ മലയാളം മാതൃഭാഷയായി സ്വീകരിക്കുകയും, കച്ചവടത്തിൽ നിന്നും ക്രമേണ പിന്മാറുകയും ചെയ്തു. ഇവരുടെ പുതിയ തലമുറ ഇന്ന് പ്രധാനമായും ഗൾഫ്‌ രാജ്യങ്ങളിൽ ജോലി നോക്കുന്നു.വിദ്യാഭാസ യോഗ്യത ഉള്ളവര നാട്ടില സര്ക്കാര് സർവീസിലും ജോലി നോക്കുന്നുണ്ട്. തമിഴ്നാട്ടിൽ നിന്നും കേരളത്തിലേക്കുള്ള സഞ്ചാര പാതകളിൽ ആയി ഇവരുടെ കുടിയേറ്റം ഇന്ന് പടർന്നു കിടക്കുന്നു.