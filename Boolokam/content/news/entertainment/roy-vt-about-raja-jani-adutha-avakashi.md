---
author: Beaumaris
categories:
- Entertainment
comment_count: 0
date: 2023-05-20 06:18:41
draft: false
image: https://cdn.boolokam.com/articles/2023/05/fwwww-1.jpg
like_count: 36591
share_count: 41908
tags:
- adutha avakashi
- adutha varisu
- rajanikanth
- Roy VT
- sreedevi
title: അടുത്ത വാരിശ് അഥവാ അടുത്ത അവകാശി, ധർമേന്ദ്രയുടെ രാജാ ജാനിയുടെ മോഷണം ?
view_count: 1671136
---

**ROY VT** പ്രബലമായ ഒരു രാജകുടുംബത്തിലെ ഭാരിച്ച സ്വത്തുക്കളുടെ ഏക അവകാശിയെ കുട്ടിക്കാലത്ത് കാണാതാകുന്നു.വർഷങ്ങൾക്കു ശേഷം ആ അവകാശി തിരിച്ചെത്തുമെന്ന പ്രതീക്ഷയിൽ രാജകുടുംബത്തിലെ മുതിർന്ന അംഗം കാത്തിരിക്കുന്നു. എന്നോ നഷ്ടപ്പെട്ടു പോയ ആ അവകാശി ഒരിക്കലും തിരിച്ചു വരില്ല എന്നു സ്ഥാപിച്ച് സ്വത്തുക്കൾ കൈക്കലാക്കാൻ രാജകുടുംബത്തിലെ ബന്ധുക്കൾ തന്ത്രം മെനയുന്നു. യഥാർത്ഥ അവകാശി തിരിച്ചെത്തുമ്പോൾ സ്വത്തുക്കൾ കൈമാറാൻ കാത്തിരിക്കുന്ന മുതിർന്ന അംഗത്തെ തെളിവില്ലാതെ കൊലപ്പെടുത്തി സ്വത്തുക്കൾ കൈവശപ്പെടുത്താൻ ബന്ധുക്കൾ ഒരു ആൾമാറാട്ടക്കാരനെ കൊട്ടാരത്തിൽ എത്തിക്കുന്നു. സ്ഥിതിഗതികൾ മനസ്സിലാക്കിയ ആൾമാറാട്ടക്കാരൻ താൻ ബഹുമാനിക്കുന്ന മുതിർന്ന അംഗത്തെ കൊല്ലാൻ തയാറാകുന്നില്ല എന്നു മാത്രമല്ല, താൻ കൊല്ലാൻ വന്ന ആളിന്റെ രക്ഷകനായി നിന്നുകൊണ്ട് ബന്ധുക്കളുടെ ചതിപ്രയോഗങ്ങൾ വെളിച്ചത്ത് കൊണ്ടുവരികയും യഥാർത്ഥ അവകാശിയെ കൊട്ടാരത്തിൽ എത്തിക്കുകയും ചെയ്യുന്നു. [](https://cdn.boolokam.com/articles/2023/05/fwf.jpg)ധർമ്മേന്ദ്രയും ഹേമമാലിനിയും പ്രധാന വേഷങ്ങളിൽ അഭിനയിച്ച് 1972ൽ റിലീസായ RAJA JANI എന്ന ഹിന്ദി ചിത്രത്തിന്റെ കഥാസാരമാണിത്. ഈ കഥ 1983ൽ ദ്വാരകേഷ് ചിത്രയുടെ ബാനറിൽ അടുത്ത വാരിശ് എന്നപേരിൽ തമിഴിൽ റീമേക് ചെയ്തു. ഈ കഥ റീമേക് അവകാശം വാങ്ങാതെ പിന്നീട് ആരെങ്കിലും അടിച്ചുമാറ്റിയോ എന്ന് എനിക്കറിയില്ല. പക്ഷെ അഥവാ ആരെങ്കിലും അടിച്ചുമാറ്റിയിട്ടുണ്ടെങ്കിൽ അവർ പ്രമുഖരാണെങ്കിൽ, നാം അവരെ കള്ളനെന്ന് വിളിക്കാൻ പാടില്ല. പ്രമുഖർ വിമർശനത്തിന് അതീതരാണ് എന്നതാണ് ഇന്നത്തെ ഒരു അലിഖിത നിയമം. [![](https://cdn.boolokam.com/articles/2023/05/fwwww-1.jpg)](https://cdn.boolokam.com/articles/2023/05/fwwww-1.jpg)രജനീകാന്ത്, ശ്രീദേവി എന്നിവരെ അണിനിരത്തി S.P.മുത്തുരാമൻ സംവിധാനം ചെയ്ത അടുത്ത വാരിശ് ഇളയരാജയുടെ സംഗീതവും, ജൂഡോ രത്നത്തിന്റെ സംഘട്ടനവും കൊണ്ട് ജനപ്രിയമായി. കേരളത്തിൽ പ്രദർശനത്തിന് എത്തിയപ്പോൾ അടുത്ത അവകാശി എന്ന പേരായിരുന്നു പരസ്യങ്ങളിൽ നല്കിയിരുന്നത്. ഒരുകാലത്ത് തമിഴ് ചിത്രങ്ങൾക്ക് ഇങ്ങനെ കേരളത്തിലെ പരസ്യങ്ങളിൽ വേറെ പേര് ഉപയോഗിക്കുന്നത് സാധാരണമായിരുന്നു. രജനീകാന്തിന്റെ മൂന്റുമുഖം കേരളത്തിൽ പ്രദർശിപ്പിച്ചത് മിസ്റ്റർ പാണ്ഡ്യൻ എന്ന പേരിലായിരുന്നു.വിജയകാന്തിന്റെ ഇത് എങ്കൾഭൂമി കേരളത്തിൽ വിപ്ലവപ്പടകൾ എന്ന പേരിലും,കാലൈയും നീയേ മാലൈയും നീയേ കേരളത്തിൽ നീയേ രാജ എന്ന പേരിലുമാണ് പ്രദർശനത്തിനെത്തിയത്. കമലഹാസനും അംബികയും അഭിനയിച്ച നാനും ഒരു തൊഴിലാളി എന്ന ചിത്രം കേരളത്തിൽ പ്രദർശിപ്പിച്ചത് വീണ്ടും സൂര്യോദയം എന്ന പേരിലായിരുന്നു.ഇങ്ങനെ നിരവധി തമിഴ് ചിത്രങ്ങൾക്ക് കേരളത്തിൽ വേറെ പേര് ഉപയോഗിച്ചിട്ടുണ്ട്. തെലുങ്കിൽനിന്നും തമിഴിലേക്ക് ഡബ്ബ് ചെയ്തു വരുന്ന ചിത്രങ്ങൾക്കാണ് കൂടുതലായും കേരളത്തിൽ മറ്റൊരു പേര് ഉപയോഗിച്ചിട്ടുള്ളത്.