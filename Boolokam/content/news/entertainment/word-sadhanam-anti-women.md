---
title: "സാധനം എന്ന വാക്ക് എങ്ങനെയാണ് അധിക്ഷേപ സ്ത്രീ വിരുദ്ധ പദമായി മാറിയത് ?"
date: 2023-09-23T04:55:12
draft: false
categories: ["Entertainment"]
tags: ['parinayam']
author: "Beaumaris"
---

<strong>സാധനം എന്ന വാക്ക് എങ്ങനെയാണ് അധിക്ഷേപ സ്ത്രീ വിരുദ്ധ പദമായി മാറിയത് ?</strong>

കേരളത്തിലെ നമ്പൂതിരി സമുദായങ്ങൾക്കിടയിൽ നിലനിന്ന സ്ത്രീവിരുദ്ധവും, മനുഷ്യത്വരഹിതവുമായ ദുരാചാരമായിരുന്നു സ്മാർത്തവിചാരം. അടുക്കളദോഷം അഥവാ വ്യഭിചാര ശങ്ക തോന്നിയാൽ അന്തർജനങ്ങളെ സ്മാർത്തന്റെ നേതൃത്വത്തിൽ പൊതുവിചാരണ നടത്തി കുറ്റം തെളിയിച്ച് സമുദായത്തിൽ നിന്ന് പുറത്താക്കുന്ന സമ്പ്രദായമാണിത്.

<img class="wp-image-421634 aligncenter" src="https://cdn.boolokam.com/articles/2023/09/download.jpg" alt="" width="733" height="488" />വീട്ടിലെ സ്ത്രീകളുടെ സ്വഭാവശുദ്ധിയിൽ ഗൃഹസ്ഥനു സംശയം തോന്നിയാൽ പൊതുസഭകളിൽ അത് അറിയിക്കുകയാണ് ആദ്യ പടി. തുടർന്ന് അന്തർജനങ്ങളുടെ ദാസിമാരെ ചോദ്യം ചെയ്യുകയും കുറ്റാരോപിതയായ അന്തർജനത്തെ അഞ്ചാംപുര എന്ന ഇടത്താക്കുകയുമാണ് ചെയ്യും. അഞ്ചാംപുരയിലാക്കി കഴിഞ്ഞാൽ സ്ത്രീക്ക് വ്യക്തിത്വം പോലും നിഷേധിക്കുന്നു. പിന്നീടവർ ‘സാധനം’ എന്നാകും അറിയപ്പെടുക. തുടർന്ന് വേദങ്ങളിലും , ശാസ്ത്രങ്ങളിലും പണ്ഡിതനായ ബ്രാഹ്മണന് സ്മാർത്തവിചാരം ചെയ്യാൻ ഭരണകൂടം അനുമതി നൽകുന്നു.

സ്മാർത്തന്റെ നേതൃത്വത്തിൽ ഏതു വിധേനയും ‘സാധന’ത്തെക്കൊണ്ട് സത്യം പറയിക്കുക എന്നതാണ് അടുത്ത ലക്ഷ്യം. അതിനായി പല മാർഗങ്ങളും ഉപയോഗിക്കും. മാനസികമായി അപമാനിച്ചും പീഡിപ്പിച്ചുമുള്ള ചോദ്യം ചെയ്യൽ മുതൽ ശാരീരിക ദണ്ഡനങ്ങളിലേക്കും അത് കടന്നേക്കാം.കുറ്റം സമ്മതിച്ചു കഴിഞ്ഞാൽ പിന്നെ ജാരന്റെ പേരും , സംസർഗത്തിന്റെ വിശദാംശങ്ങളും എല്ലാം പറയേണ്ടിവരും.

വ്യഭിചാര ശങ്ക ആരോപിക്കപ്പെട്ട നാൾ മുതലുള്ള സംഭവങ്ങളുടെ വിവരണം തയ്യാറാക്കിപ്പറയുന്ന സ്വരൂപം ചൊല്ലൽ എന്ന ചടങ്ങു കൂടി കഴിഞ്ഞാൽ ‘സാധന’വും അവരോട് ലൈംഗിക ബന്ധത്തിലേർപ്പെട്ടവരും സമുദായത്തിൽ നിന്ന് ഭ്രഷ്ടരാകും. ഭ്രഷ്ടരാക്കപ്പെട്ട സ്ത്രീകളുടെ അവസ്ഥ അതിദാരുണമാണ്. പലരും ഏറ്റെടുക്കാനാരുമില്ലാത്തവരാകുന്നു. വീട്ടിലോ നാട്ടിലോ അവർക്ക് ഒരിക്കലും പ്രവേശനമുണ്ടാകില്ല.


![സാധനം എന്ന വാക്ക് എങ്ങനെയാണ് അധിക്ഷേപ സ്ത്രീ വിരുദ്ധ പദമായി മാറിയത് ?](https://cdn.boolokam.com/articles/2023/09/download.jpg)**സാധനം എന്ന വാക്ക് എങ്ങനെയാണ് അധിക്ഷേപ സ്ത്രീ വിരുദ്ധ പദമായി മാറിയത് ?** കേരളത്തിലെ നമ്പൂതിരി സമുദായങ്ങൾക്കിടയിൽ നിലനിന്ന സ്ത്രീവിരുദ്ധവും, മനുഷ്യത്വരഹിതവുമായ ദുരാചാരമായിരുന്നു സ്മാർത്തവിചാരം. അടുക്കളദോഷം അഥവാ വ്യഭിചാര ശങ്ക തോന്നിയാൽ അന്തർജനങ്ങളെ സ്മാർത്തന്റെ നേതൃത്വത്തിൽ പൊതുവിചാരണ നടത്തി കുറ്റം തെളിയിച്ച് സമുദായത്തിൽ നിന്ന് പുറത്താക്കുന്ന സമ്പ്രദായമാണിത്. വീട്ടിലെ സ്ത്രീകളുടെ സ്വഭാവശുദ്ധിയിൽ ഗൃഹസ്ഥനു സംശയം തോന്നിയാൽ പൊതുസഭകളിൽ അത് അറിയിക്കുകയാണ് ആദ്യ പടി. തുടർന്ന് അന്തർജനങ്ങളുടെ ദാസിമാരെ ചോദ്യം ചെയ്യുകയും കുറ്റാരോപിതയായ അന്തർജനത്തെ അഞ്ചാംപുര എന്ന ഇടത്താക്കുകയുമാണ് ചെയ്യും. അഞ്ചാംപുരയിലാക്കി കഴിഞ്ഞാൽ സ്ത്രീക്ക് വ്യക്തിത്വം പോലും നിഷേധിക്കുന്നു. പിന്നീടവർ ‘സാധനം’ എന്നാകും അറിയപ്പെടുക. തുടർന്ന് വേദങ്ങളിലും , ശാസ്ത്രങ്ങളിലും പണ്ഡിതനായ ബ്രാഹ്മണന് സ്മാർത്തവിചാരം ചെയ്യാൻ ഭരണകൂടം അനുമതി നൽകുന്നു. സ്മാർത്തന്റെ നേതൃത്വത്തിൽ ഏതു വിധേനയും ‘സാധന’ത്തെക്കൊണ്ട് സത്യം പറയിക്കുക എന്നതാണ് അടുത്ത ലക്ഷ്യം. അതിനായി പല മാർഗങ്ങളും ഉപയോഗിക്കും. മാനസികമായി അപമാനിച്ചും പീഡിപ്പിച്ചുമുള്ള ചോദ്യം ചെയ്യൽ മുതൽ ശാരീരിക ദണ്ഡനങ്ങളിലേക്കും അത് കടന്നേക്കാം.കുറ്റം സമ്മതിച്ചു കഴിഞ്ഞാൽ പിന്നെ ജാരന്റെ പേരും , സംസർഗത്തിന്റെ വിശദാംശങ്ങളും എല്ലാം പറയേണ്ടിവരും. വ്യഭിചാര ശങ്ക ആരോപിക്കപ്പെട്ട നാൾ മുതലുള്ള സംഭവങ്ങളുടെ വിവരണം തയ്യാറാക്കിപ്പറയുന്ന സ്വരൂപം ചൊല്ലൽ എന്ന ചടങ്ങു കൂടി കഴിഞ്ഞാൽ ‘സാധന’വും അവരോട് ലൈംഗിക ബന്ധത്തിലേർപ്പെട്ടവരും സമുദായത്തിൽ നിന്ന് ഭ്രഷ്ടരാകും. ഭ്രഷ്ടരാക്കപ്പെട്ട സ്ത്രീകളുടെ അവസ്ഥ അതിദാരുണമാണ്. പലരും ഏറ്റെടുക്കാനാരുമില്ലാത്തവരാകുന്നു. വീട്ടിലോ നാട്ടിലോ അവർക്ക് ഒരിക്കലും പ്രവേശനമുണ്ടാകില്ല.
