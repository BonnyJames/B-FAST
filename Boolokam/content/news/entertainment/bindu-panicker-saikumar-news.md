---
author: Beaumaris
categories:
- Entertainment
comment_count: 0
date: 2023-07-28 16:17:28
draft: false
image: ''
like_count: 18409
share_count: 6882
tags:
- bindu panicker
- saikumar
title: '''ഹേ ​ഗയ്സ് നിങ്ങൾ പിരിഞ്ഞൂട്ടോ..'''
view_count: 315384
---

മലയാള സിനിമയിലെ കഴിവുറ്റ താരങ്ങളാണ് ബിന്ദു പണിക്കരും സായികുമാറും. ഇരുവരും ഉജ്ജ്വലമാക്കിയ വേഷങ്ങൾ അനവധിയാണ്. നായകനായും വില്ലനായും സഹനടനായും ശോഭിച്ച സായികുമാറും അനവധി വേഷങ്ങളെ മനോഹരമാക്കിയ ബിന്ദുപണിക്കരും ഒന്നിച്ചപ്പോൾ മലയാളികൾ ഏറെ സന്തോഷിച്ചു. ഇരുവരും ജീവിതത്തിന്റെ ഈ മനോഹരമായ കാലം ആസ്വദിക്കുകയാണ് എന്ന് അവർ പങ്കുവയ്ക്കുന്ന ഓരോ പോസ്റ്റുകളിലും നിന്ന് മനസിലാക്കാം. എന്നാൽ തങ്ങൾ വേർപിരിയുന്നു എന്ന തരത്തിൽ വന്ന വാർത്തകളോട് പ്രതികരിക്കുകയാണ് സായികുമാർ. അദ്ദേഹത്തിന്റെ വാക്കുകൾ ഇങ്ങനെ ... [](https://cdn.boolokam.com/articles/2023/07/eegggg-2.jpg)"ഒരു ദിവസം ഞങ്ങൾ സിനിമ കണ്ടുകൊണ്ടിരിക്കയാണ്. ക്ലാമാക്സിലോട്ട് സിനിമ അടുക്കുകയാണ്. ആ സമയത്ത് മോള് ഡോർ തുറന്നിട്ട് പറഞ്ഞു. ഹേ ​ഗയ്സ് നിങ്ങൾ ഒരു കാര്യം അറിഞ്ഞോ. ഞാൻ ചോദിച്ചു എന്താണ്. നിങ്ങൾ പിരിഞ്ഞൂട്ടോ. അങ്ങനെ ന്യൂസ് വന്നോണ്ടിരിക്കാ. അതൊക്കെ മാറ്റിവച്ച് ഞാൻ വീണ്ടും സിനിമ കണ്ടുകൊണ്ടിരുന്നു. പറ്റേദിവസം എത്രയോ നാളുകൾക്ക് മുൻപ് വിളിച്ച ആൾക്കാരൊക്കെ വിളിച്ചിട്ട് ചേട്ടാ.. ചേട്ടൻ എവിടെയാ എന്നാണ് ചോദിക്കുന്നത്. ഞാൻ വീട്ടിലുണ്ടെന്ന് മറുപടിയും കൊടുത്തു. അവരുടെ ചോദ്യം കേട്ടപ്പോഴേ കാര്യം മനസിലായി. മാഞ്ഞൂരാൻ എന്നൊരു ഫ്രണ്ട് എനിക്കുണ്ട്. അവൻ വിളിച്ചു എവിടെ ഉണ്ടെന്നൊക്കെ ചോദിച്ചു. ഞാൻ പറഞ്ഞു നീ ചോദിക്കാൻ വന്ന ആള് അടുക്കളയിൽ നിന്ന് കൊഞ്ച് തീയൽ ഉണ്ടാക്കുന്നുവെന്ന് പറഞ്ഞു. അങ്ങനെ ഫോൺ ഞാൻ ബിന്ദുവിന് കൊടുത്തു. എല്ലാവരും വിളിച്ച് പറയുമ്പോൾ എനിക്കുമൊരു ഡൗട്ട് എന്നാണ് അവൻ പറഞ്ഞത്", എന്ന് സായ് കുമാർ പറയുന്നു.