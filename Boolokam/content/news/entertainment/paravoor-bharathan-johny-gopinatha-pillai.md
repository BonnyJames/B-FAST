---
author: Beaumaris
categories:
- Entertainment
comment_count: 0
date: 2023-07-25 12:10:28
draft: false
image: ''
like_count: 145798
share_count: 16552
tags:
- actor kundara johny
- gopinatha pillai
- Johny
- paravoor bharathan
- suresh gopi
- SURESHGOPI
title: ഇന്നത്തെ ഒരു സൂപ്പർസ്റ്റാറിന്റെ പിതാവിനെയാണ് ജോണിയും പറവൂർ ഭരതനും ചേർന്ന് ആക്രമിക്കുന്നത്
view_count: 2181992
---

**Sunil Kumar കടപ്പാട് :m3db** **ഇന്നത്തെ ഒരു സൂപ്പർസ്റ്റാറിന്റെ പിതാവിനെയാണ് ജോണിയും പറവൂർ ഭരതനും ചേർന്ന് ആക്രമിക്കുന്നത്..** **ചിത്രം :മീൻ /1980** മറ്റാരുമല്ല സുരേഷ് ഗോപിയുടെ അച്ഛൻ ഗോപിനാഥൻപിള്ളയാണ് ആ നടൻ.. മീൻ എന്ന ചിത്രത്തിന്റെ ഷൂട്ടിംഗ് നടന്നത് കൊല്ലത്തായിരുന്നു.. കൊല്ലത്തെ പൗരപ്രമുഖനും ചലച്ചിത്ര വിതരണക്കാരനുമായിരുന്ന ഗോപിനാഥൻപിള്ള ഈ സിനിമയുടെ നിർമ്മാതാവായ ജിയോ കുട്ടപ്പന്റെ സുഹൃത്തുകൂടിയായിരുന്നു. ചിത്രത്തിലെ ഒരു രംഗത്തിനായി ഫോറിൻകാറുകൾ ആവശ്യമായി വന്നു.. ആ രംഗത്തിനുവേണ്ടി തന്റെ കൈവശമുള്ള ഫോറിൻ കാറുമായി ഷൂട്ടിംഗ്സ്ഥലത്തേക്ക് വന്ന ഗോപിനാഥപിള്ള ചിത്രത്തിൽ അഭിനയിക്കാൻ താല്പര്യംപ്രകടിപ്പിച്ചതിനതുടർന്ന് വില്ലനായ ബാലൻ കെ നായരുടെ എതിരാളിയായ ഒരു മുതലാളിയുടെ ചെറുവേഷം സംവിധായകൻ നൽകി. [](https://cdn.boolokam.com/articles/2023/07/ccvv.jpg)ബാലൻ കെ നായരെ വെല്ലുവിളിച്ച് ഇറങ്ങിപ്പോകുന്ന അദ്ദേഹത്തെ ഗുണ്ടകളായ ജോണിയും പറവൂർ ഭരതനും ചേർന്ന് ആക്രമിക്കുന്നതാണ് രംഗം.. സിനിമാഭിനയത്തിലുള്ള പരിചയക്കുറവ് കാരണം ജോണിയുടെ ആക്രമണത്തിൽ അദ്ദേഹത്തിന് ചെറിയ പരിക്കേൽക്കുകയും ചെയ്തു.. പരിക്കേറ്റിട്ടും അദ്ദേഹം എഴുന്നേറ്റ്നിന്ന് ഐ വി ശശിയോട് ചോദിച്ചത് ഷോട്ട് ഓക്കെയാണോ എന്നത് മാത്രമായിരുന്നുവെന്നും,ഷോട്ടിന്റെ പൂർണ്ണതയ്ക്കായി വേണമെങ്കിൽ തന്നെ ശരിക്കും അടിച്ചുകൊള്ളാനും ജോണിയോട് ഗോപിനാഥപിള്ള ഷോട്ടിനു മുൻപേ പറഞ്ഞിരുന്നതായും ജിയോ കുട്ടപ്പൻ ഓർത്തെടുക്കുന്നു..