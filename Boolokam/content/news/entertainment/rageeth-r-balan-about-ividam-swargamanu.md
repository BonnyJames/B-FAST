---
author: Beaumaris
categories:
- Entertainment
comment_count: 0
date: 2023-12-26 16:10:26
draft: false
image: ''
like_count: 19186
share_count: 13614
tags:
- ividam swargamanu
- jagathy
- lalu alex
- mohanlal
- sreenivasan
title: ഒത്തിരി നല്ല കഥാപാത്രങ്ങൾ ഉള്ള, മുഹൂർത്തങ്ങൾ ഉള്ള, അന്യോന്യം മത്സരിച്ചു അഭിനയിച്ച
  'ഇവിടം സ്വർഗമാണ്'
view_count: 492997
---

**രാഗീത് ആർ ബാലൻ** കോശി (പ്രബലൻ വക്കിൽ) ആലുവ ചാണ്ടിയുടെയും ജോസിന്റെയും മാത്യൂസിന്റെയും മുൻപിൽ ഇരുന്നു കൊണ്ട് ഭൂവനചന്ദ്രന്റെ മുഖത്തു നോക്കി അയാൾ ചെയ്യുന്ന വർക്കുകൾക്ക് ഒന്നും തന്നെ ഒരു പെർഫെക്ഷൻ ഇല്ല എന്നും ഭൂവൻ ചെയ്ത ഡോക്കുമെന്റ്സിന് ഒന്നും ഒരു ഒറിജിനാലിറ്റി ഇല്ല... കോട്ടക്കൽ തങ്കപ്പൻ എന്നൊരു നല്ല ആധാരം എഴുത്തുകാരൻ ഉണ്ട്.. നമുക്ക് വിളിപ്പിക്കാം.. എന്നും പറയുന്നു.. ഇതു കേൾക്കുന്ന ഭൂവന ചന്ദ്രന് അത് താങ്ങാവുന്നതിലും അപ്പുറം ആയിരുന്നു.. കാരണം അയാളുടെ ആത്മാർത്ഥതയേ ആണ് അവടെ കോശി വെല്ലുവിളിച്ചത്.. അതും അത്രയും ആളുകളുടെ മുൻപിൽ വെച്ച്.മാത്യൂസ് ഈ അവസരത്തിൽ കോശിയോട് പറയുന്നുണ്ട് ഭൂവന ചന്ദ്രന്റെ ഡോക്യൂമെന്റസ്നെ കുറിച്ച് പറയരുത് അയാളുടെ അപ്പച്ചനെ ജയിലിൽ ആക്കുവാനും കേസിൽ പെടുത്തുവാനും ചാണ്ടിക്ക് അയാൾ ചെയ്തു കൊടുത്ത പേപ്പർ ഭയങ്കര വർക്ക്‌ ആയിരുന്നു എന്ന്. ഭൂവന ചന്ദ്രൻ കോശിയോട് പറയും അയാളുടെ ഡോക്യൂമെന്റസ് വ്യാജമാണ് എന്ന് കോടതിക്ക് പോലും കണ്ടുപിടിക്കാൻ പറ്റിയിട്ടില്ല എന്ന് പറയുന്നു.. തങ്കപ്പനെ വിളിക്കാനും പണി പഠിപ്പിച്ചു കൊടുക്കാം എന്ന് പറയുന്നു..എന്നിട്ട് കയ്യിൽ ഇരുന്ന ആധാരം എടുത്തിട്ട് " എടൊ എന്റെ ഒരു കക്ഷിക്കു ഈ അഞ്ചാം മാസം എന്നുള്ളത് വേണ്ട... " (തിരുത്തു നടത്തേണ്ട ഇടത്തിൽ വെള്ളം പടർത്തുന്നു ) മാത്യൂസ് ചോദിക്കും "ഇതെന്തു വെള്ളം തൊട്ട് മായിക്കുന്നോ... " "മായിക്കുവല്ലേടോ... ചിതലരിപ്പിക്കാനാ..ഈ ചിതൽ പുറ്റിലേക്ക് വെച്ച് കൊടുക്കും.. തണുപ്പുള്ളിടത്തെ ചിതലിരിക്കു.... ഇന്ത്യയിലെ വിദഗ്ദ്ധരായ ആധാരം എഴുത്തുകാർ വരെ ഈ പണി ചെയ്യാൻ ഒരു ദിവസം എടുക്കും.. ഇതേ വീര്യമുള്ള ചിതലുകള.. എനിക്ക് മണിക്കൂറുകൾ മതി... ചിതലിലേക്ക് ആധാരം വെച്ചിട്ട് പറയും "ഇന്നാ തിന്ന്... " [embed]https://youtu.be/_ac--V5tH_w[/embed] ഇവിടം സ്വർഗമാണ് എന്ന സിനിമ എത്ര തവണ റിപീറ്റ് അടിച്ചു കണ്ടിട്ടുണ്ട് എന്നുള്ളതിന് ഒരു ഉത്തരം ഇല്ല.. അർഹിച്ച ഒരു വിജയം സിനിമക്ക് അന്ന് ഉണ്ടായിട്ടില്ല എന്നാണ് വ്യക്തിപരമായ അഭിപ്രായം.. എറണാകുളം കവിതയിൽ ഹൗസ് ഫുൾ ഷോയിൽ കണ്ടു ഒരുപാട് ചിരിച്ചു ടെൻഷൻ അടിച്ചു കണ്ടൊരു സിനിമ. ഒരുപാട് സിനിമകളിലെ ക്ലൈമാക്സ്‌ രംഗങ്ങൾ കണ്ട് കയ്യടിച്ചു ഇരുന്നിട്ടുണ്ട്.. പക്ഷെ ഇവിടം സ്വർഗ്ഗമാണ് എന്ന സിനിമ തീയേറ്ററിൽ കാണുകയും ആകാംഷയോടെയും ടെൻഷൻ അടിച്ചും പിരിമുറുക്കം അനുഭവിച്ചും ഇരുന്നത് പോലെ മറ്റൊരു സിനിമ കണ്ടിട്ടുണ്ടോ എന്നുള്ളത് സംശയമാണ്.. സിനിമയിലെ അവസാന രംഗങ്ങൾ കാണുന്ന ഏതൊരു പ്രേക്ഷകന്റെയും മനസ്സു പിരിമുറുക്കം സൃഷ്‌ടിച്ച രംഗങ്ങൾ കൊണ്ട് സമ്പന്നം ആയിരുന്നു.. കാതടിപ്പിക്കുന്ന ആക്ഷൻ രംഗങ്ങൾ ഇല്ല നായകന്റെ അതിമാനുഷിക രംഗങ്ങൾ ഇല്ല.. ആകെ മൊത്തത്തിൽ ആലുവ ചാണ്ടിയുടെ യും കൂട്ടാളികളുടെയും സ്വാഭാവിക രംഗങ്ങൾ അടങ്ങിയ റിയലിസ്റ്റിക് അവതരണം മാത്രം.. [embed]https://youtu.be/r82HXdaTv1Y[/embed] പിന്നെ അമിക്കസ് ക്യൂറി എന്ന വാക്കും.. പുട്ടിനു പീര പോലെ അത് അവതരിപ്പിക്കുന്ന രംഗങ്ങളും.. ആലുവ ചാണ്ടി : നീ കോടതിന്നു ഉള്ള.. ഓ.. എന്തുവാത്... അഡ്വ ജയരാജ് : അമിക്കസ് ക്യൂറി ആലുവ ചാണ്ടി : അതും ആയിട്ടല്ലേടാ നീ സ്ഥലം ഇടപാടിന് വന്നത് ? മാത്യൂസ് : അമ്മികല്ല് അര കല്ല് എന്നൊക്കെ ഞാൻ കേട്ടിണ്ടുണ്ട്..ഇതു എന്തുവാ അമി അഡ്വ ജയരാജ് : അമിക്കസ് ക്യൂറി മാത്യൂസ് : കേസ് ആയാൽ ഞാൻ കുടുങ്ങുലെ ചാണ്ടിച്ചായൻ കുടുങ്ങുലെ ഈ ജോസ് കുടുങ്ങുലെ? (ബൈജു എഴുപുന്നയുടെ മുഖത്തെ ഒരു എക്സ്പ്രഷൻ ഉണ്ട് ആ സമയത്ത് ) ജോസ് : ഞേ...ഞാനോ (ഇതു കേട്ടു പതുക്കെ ആലുവ ചാണ്ടി നടന്നു ജോസിന് അടുത്ത് ചെന്ന് വട്ടം പിടിച്ചിട്ടു പറയും ) ആലുവ ചാണ്ടി : നീയും കുടുങ്ങും പതിയെ പതിയെ ഓരോ കഥാപാത്രങ്ങൾ ക്ലൈമാക്സ്‌ലേക്ക് അടുക്കുമ്പോൾ അവയൊന്നും ആസ്വാദനത്തെ മുഷിപ്പിക്കാതെ കൂടുതൽ രസകരമാക്കുകയാണ് ചെയ്യുന്നത്.. ജഗതി ശ്രീകുമാർ ചേട്ടന്റെ ഭൂവനചന്ദ്രൻ വന്നു കഴിയുമ്പോൾ പിന്നെ അത് മറ്റു ലെവൽ ആയി മാറുന്നു.. ഭൂവനചന്ദ്രൻ : ഞാൻ ഉണ്ടാക്കിയ രേഖകൾ വ്യാജമാണെന്ന് കോടതിക്ക് പോലും കണ്ടുപിടിക്കാൻ പറ്റുകേലെന്നു പറയുകയും ചെയ്തു..ഇനി ജഡ്ജിയുടെ മുഖത്തു ഞാൻ എങ്ങനെ നോക്കും ആലുവ ചാണ്ടി : താൻ എന്തിനാടോ ജഡ്ജിയുടെ മുഖത്തു നോക്കുന്നത് ? ഭൂവനചന്ദ്രൻ : അതും ശെരിയാ മാത്യൂസ് : മറ്റൊരു വഴിയും കാണാത്ത സ്ഥിതിക്ക് നമുക്ക് ജഡ്ജിയെ നമുക്ക് ഒന്ന് സ്വാധിനിക്കാൻ ശ്രമിച്ചാലോ? ഭൂവനചന്ദ്രൻ : സുപ്രീം കോടതി ജഡ്ജിമാരുടെ വല്ല ശുപാർശ കത്തും വേണമെങ്കിൽ ഞാൻ ഉണ്ടാക്കി തരാം.. ഒരു സാമ്പിൾ സിഗ്നേച്ചർ കിട്ടിയ മതി... [embed]https://youtu.be/zmO0W8Ab3oY[/embed] ആലുവ ചാണ്ടി : DYSP യുടെ പുതിയ നമ്പർ ജോസിന്റെ ആണല്ലോ..ജോസേ... ജോസേ.. ചിക്കൻ ഫ്രൈ വാങ്ങാൻ പോയ ജോസിനെയും കാണാൻ ഇല്ലല്ലോ.. ജോസും പോയി മാത്യൂസ് : (ചിരിച്ച് കൊണ്ട് )അവനെ പോലീസ് പൊക്കിക്കോളും ഇതിനിടയിൽ ചാലി പാലാ അവതരിപ്പിച്ച സി ഐ പ്രഭാകരന്റെ ഒരു വരവുണ്ട് പോലീസ് ജീപ്പിൽ 'താൻ ഈ അലാറംമൊക്കെ അടിച്ചോണ്ട് വന്ന് മനുഷ്യനെ പേടിപ്പിപ്പിച്ചു കളഞ്ഞല്ലോ.എന്ന് ചാണ്ടി പറയുമ്പോൾ പഹയന്റെ ഒരു ഡയലോഗ് ഉണ്ട് ''ഇനി ഇങ്ങനെ പോലീസ് ജീപ്പിന്റെ മുന്നിൽ ഇരുന്ന് യാത്ര ചെയ്യാൻ പറ്റുമെന്ന് തോന്നുന്നില്ല.. അവസാനത്തെ വരവൊന്നു ആഘോഷിച്ചതാ" എന്ന് എത്ര തവണ കണ്ടാലും മടുക്കാത്ത സിനിമയും കഥാപാത്രങ്ങളും ആണ് ഇവിടം സ്വർഗ്ഗമാണിന്റെ.. അതിനൊപ്പം ജെയിംസ് ആൽബർട്ടിന്റെ നട്ടെല്ല് ഉള്ള തിരകഥയും.. ആലുവ ചാണ്ടി ഭൂവനചന്ദ്രൻ ജോസ് അഡ്വ ജയരാജ് ജർമിയാസ് മാത്യൂസ് ദിവാകര കൈമൾ സി ഐ പ്രഭാകരൻ അങ്ങനെ അങ്ങനെ ഒത്തിരി നല്ല കഥാപാത്രങ്ങൾ ഉള്ള മുഹൂർത്തങ്ങൾ ഉള്ള അന്യോന്യം മത്സരിച്ചു അഭിനയിച്ച ഇവിടം സ്വർഗമാണ്