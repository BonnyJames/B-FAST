---
author: Beaumaris
categories:
- Entertainment
comment_count: 0
date: 2022-11-26 16:03:02
draft: false
image: ''
like_count: 59436
share_count: 23270
tags:
- amithabh bachan
- BOLLYWOOD ACTOR
title: അമിതാഭ് ബച്ചനെ കുറിച്ച് നിങ്ങൾ അറിഞ്ഞതും അറിയാത്തതുമായ 26 കാര്യങ്ങൾ
view_count: 812766
---

**അമിതാഭ് ബച്ചൻ ഒറ്റനോട്ടത്തിൽ⭐** ✨അഭിനയിച്ച ആദ്യ ചിത്രം സാഥ് ഹിന്ദുസ്ഥാനി. സംവിധാനം: കെ. എ. അബ്ബാസ് (1969 നവംബർ 7)ആദ്യ സിനിമയിൽ അഭിനയിക്കുമ്പോൾ പ്രായം 27. ആദ്യ ചിത്രത്തിൽ മലയാള നടൻ മധുവും സഹനടനായിരുന്നു. ✨ആദ്യ ചിത്രത്തിലെ അഭിനയത്തിന് മികച്ച പുതുമുഖ നടനുള്ള ദേശീയ പുരസ്കാരം. ആദ്യ ചിത്രത്തിന് ലഭിച്ച പ്രതിഫലം 5000 രൂപ. ✨അഞ്ചു പതിറ്റാണ്ടുകൊണ്ട് അഭിനയിച്ചത് 200ലേറെ ചിത്രങ്ങൾ.ബച്ചൻ അവതരിപ്പിച്ച ആദ്യ നെഗറ്റീവ് റോൾ പർവാനയിലേതാണ് (സംവിധാനം: ജ്യോതി സ്വരൂപ്, 1971). ✨ രാശിയില്ലാത്ത നടൻ, പുതുമുഖ നടൻ, ഉയരം ഏറെ കൂടുതലുള്ള നടൻ എന്നതുകൊണ്ട് പല നടിമാരും ആദ്യകാലങ്ങളിൽ ബച്ചനൊപ്പം അഭിനയിക്കാൻ താൽപര്യപ്പെട്ടില്ല ✨നടനാകുന്നതിനുമുൻപ്, 1969ൽ ഇതിഹാസ സംവിധായകൻ മൃണാൾ സെൻ സംവിധാനം ചെയ്ത ‘ഭുവൻഷോമെ’ എന്ന സിനിമയിൽ പശ്ചാത്തല വിവരണം നൽകിയത് ബച്ചനാണ്. പിന്നീട് സത്യജിത്റേയുടെ സിനിമകളടക്കം പലതിലും അദ്ദേഹത്തിന്റെ ശബ്ദം പതിഞ്ഞു ✨ തുടർച്ചയുള്ള പരാജയ ചിത്രങ്ങൾക്കു ശേഷം വിജയം കണ്ടത് പ്രകാശ് മെഹ്റയുടെ സഞ്ജീർ (1973) എന്ന ചിത്രം. പരമ്പരാഗത നായകസങ്കൽപ്പത്തിൽനിന്ന് വ്യത്യസ്തമായ കഥാപാത്രമായിരുന്നു സഞ്ജീറിലേത്. അതിലെ അഭിനയത്തോടെയാണ് ക്ഷുഭിത യൗവനത്തിന്റെ പ്രതീകമായി ബച്ചൻ അറിയപ്പെടാന്‍ തുടങ്ങിയത്. ✨1975ൽ പുറത്തിറങ്ങിയ ഷോലെയും, ദീവാറും ഇന്ത്യൻ സിനിമയിൽ അമിതാഭ് ബച്ചന് പകരക്കാരനില്ലാതാക്കി. ✨ഋഷികേശ് മുഖർജി സംവിധാനം ചെയ്ത ‘ചുപ്കെ ചുപ്കെ’യിലൂടെ (1975) ഹാസ്യം വഴങ്ങുമെന്ന് തെളിയിച്ചു ✨രമേഷ് സിപ്പി സംവിധാനം ചെയ്ത ഷോലെ 1975ലെ സ്വാതന്ത്ര്യദിനത്തിൽ റിലീസായി. ബച്ചന്റെ മികച്ച ചിത്രങ്ങളിലൊന്നായ ഷോലെ വാരിക്കൂട്ടിയത് 35 കോടി രൂപ. ✨ ബച്ചനെക്കാൾ മുൻപെ അഭിനയ ലോകത്തെത്തിയത് പിന്നീട് ഭാര്യയായ ജയ ഭാദുരി ആണ്. 15–ാം വയസിൽ സത്യജിത് റേയുടെ ‘മഹാനഗറി’ ലൂടെ (1963) ജയ അരങ്ങേറ്റം കുറിച്ചു. ✨ഇരുവരും ചേർന്നഭിനയിച്ച ആദ്യ സിനിമ ‘ഗുഡി’. ഇതിൽ ബച്ചൻ അതിഥി താരം. ‘ഗുഡ്ഡി’യിൽ നായകനായി നിശ്ചയിച്ചിരുന്നത് ബച്ചനെ. എന്നാൽ പരിചിതമായ മുഖമല്ല തന്റെ നായകനുവേണ്ടതെന്ന സംവിധായൻ ഹൃഷികേശ് മുഖർജി തീരുമാനിച്ചതോടെ ബച്ചന് നിരാശയോടെ പിൻവാങ്ങേണ്ടിവന്നു. 1973ൽ വിവാഹം. ✨ ജയയും, അമിതാഭും നായിക നായകൻമാരായി ആദ്യം ഒന്നിച്ച ചിത്രം ‘ബൻസി ബിർജു’ (1972). ജയയും, അമിതാഭും ചേർന്നഭിനയിച്ചത് മുപ്പതോളം സിനിമകളിൽ. ✨ബച്ചന്റെ അമ്മയായി കൂടുതൽ സിനിമകളിൽ അഭിനയിച്ചത് നിരുപമ റോയ്. ✨സുനിൽ ദത്ത് സംവിധാനം ചെയ്ത ‘രേഷ്മ ഓർ ഷേര’ എന്ന സിനിമയിൽ ബച്ചന് അവസരം നൽകണമെന്ന ശുപാർശക്കത്ത് കൊടുത്തത് ഇന്ദിരാ ഗാന്ധി ✨ രാഷ്ട്രീയ പ്രവേശനത്തിനുശേഷം ബച്ചന്റെ വിജയകരമായ തിരിച്ചുവരവിന് വഴിയൊരുക്കിയ ചിത്രമാണ് ഷഹൻഷാ (1988). ഈ സിനിമയുടെ കഥയൊരുക്കിയത് ഭാര്യ ജയ ബച്ചൻ. ✨ബച്ചൻ ചിത്രങ്ങൾക്കായി കൂടുതൽ സംഭാഷണങ്ങൾ എഴുതിയത് ഖാദർ ഖാൻ. ബച്ചൻ സിനിമകളിലെ ഗാനങ്ങൾക്ക് കൂടുതൽ തവണ ഈണം പകർന്നത് ആർ. ഡി ബർമനും, ലക്ഷ്മികാന്ത്– പ്യാരേലാൽ സഖ്യവും (22 ചിത്രങ്ങൾ വീതം) ✨2009ൽ പുറത്തിറങ്ങിയ ‘പാ’യിൽ അഭിഷേക് ബച്ചൻ അച്ഛനായും ,അമിതാഭ് ബച്ചൻ മകനായും അഭിനയിച്ചു. ഇതിലെ അഭിനയത്തിന് മികച്ച നടനുള്ള ദേശീയ പുരസ്കാരം മൂന്നാം തവണ ലഭിച്ചു. ✨2013ൽ വിഖ്യാത ഓസിസ് സംവിധായകൻ ബസ് ലൂവർമാൻ ഒരുക്കിയ ‘ദ് ഗ്രേറ്റ് ഗാറ്റ്സ്ബി’യിലാണ് ബച്ചന്റെ ഹോളിവുഡ് അരങ്ങേറ്റം. ✨ നല്ല ശബ്ദമല്ല എന്ന പേരിൽ ആകാശവാണിയിലെ ജോലി നഷ്ടപ്പെട്ട ബച്ചൻ 28 സിനമകളിൽ പശ്ചാത്തല വിവരണം നൽകിയിട്ടുണ്ട്. മൃണാൾ സെൻ സംവിധാനം ചെയ്ത ‘ഭുവൻഷോമെ’, സത്യജിത് റേയുടെ ‘ശത്രാഞ്ജ് കി കിലാരി’, ‘ലഗാൻ’, ‘ജോധ അക്ബർ’ എന്നീ സിനികളിൽ ബച്ചന്റേതായിരുന്നു വിവരണം. ഓസ്കർ പുരസ്കാരം നേടിയ ഫ്രഞ്ച് ഡോക്യുമെന്ററി ‘മാർച്ച് ഓഫ് ദ് പെൻക്വിൻസി’ലും ബച്ചൻ ശബ്ദം നൽകി ✨ഏറ്റവും കൂടുതൽ സിനിമകളിൽ സഹതാരമായത് ശശി കപൂർ (11 തവണ).ഇരട്ട വേഷത്തിൽ ബച്ചൻ അഭിനയിച്ചത് 13 സിനിമകളിൽ. ✨ഇരട്ട വേഷത്തിൽ ബച്ചൻ അഭിനയിച്ച ആദ്യ സിനിമ ബന്ധേ ഹാത് (1972) .ബച്ചൻ ട്രിപ്പിൾ റോളിൽ അഭിനയിച്ച ചിത്രമാണ് മഹാൻ (1983, സംവിധാനം: എസ്. രാമനാഥൻ) ✨ഏറ്റവും കൂടുതല്‍ സിനിമകളിൽ അഭിനയിച്ചത് വിജയ്എന്ന പേരിൽ (22). അമിതാഭ് എന്നുതന്നെ കഥാപാത്രത്തിന്റെ പേരുള്ള സിനിമകളുണ്ട്: അമിതാഭ് ശർമ (കസൗതി– 1974), അമിതാഭ് സിൻഹ (ശമിതാഭ്) ✨1981ല്‍ പുത്തിറങ്ങിയ ‘സിൽസില’ എന്ന സിനിമയിലെ ഒരു ഗാനം പിതാവ് ഹരിവംശ് റായ് ബച്ചന്റെ രചനയാണ് .16 ചിത്രങ്ങൾ നിർമിച്ചിട്ടുണ്ട് ബച്ചൻ. 20 സിനിമകളിൽ ബച്ചൻ പാടിയിട്ടുണ്ട്. ✨ഭദ്രൻ സംവിധാനം ചെയ്ത സുരേഷ് ഗോപി ചിത്രം യുവതുര്‍ക്കിയുടെ (1996) നിർമാതാക്കളിലൊന്ന് അമിതാഭ് ബച്ചൻ കോർപറേഷനാണ്.മലയാളത്തിൽ ഒരു സിനിമയിൽമാത്രം അഭിനയിച്ചു. മേജർ രവി സംവിധാനം ചെയ്ത കണ്ഡഹാർ (2010). ✨ ഇന്ത്യയുടെ പരമോന്നത സിനിമാ പുരസ്കാരമായ ദാദാ ഫാൽക്കെ പുരസ്കാരം 2019ൽ ലഭിച്ചു.നാലു തവണ മികച്ച നടനുള്ള ദേശീയ പുരസ്കാരം.. കൂടാതെ 15 ഫിലിം ഫെയർ പുരസ്കാരങ്ങളും. ✨നൂറ്റാണ്ടിന്റെ താരസാന്നിധ്യമായി തിരഞ്ഞെടുത്ത് ബിബിസിയുടെ ആദരം. 1999ൽ ലോകമെമ്പാടുമുള്ള പ്രേക്ഷകരാണ് ബച്ചനെ ഈ പദവിക്ക് തിരഞ്ഞെടുത്തത്. കടപ്പാട് : അറിവ് തേടുന്ന പാവം പ്രവാസി✨