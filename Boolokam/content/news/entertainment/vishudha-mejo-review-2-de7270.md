---
title: "ജീനയുടെ പ്രണയം വീണ്ടും മെജോയെ തേടിയെത്തുമോ? എന്നറിയാൻ നമുക്ക് ഈ പടം ഒന്ന് കണ്ടു കളയാം"
date: 2022-10-08T09:20:06
draft: false
categories: ["Entertainment"]
tags: ['Muhammed Sageer Pandarathil', 'Vishudha Mejo']
author: "Beaumaris"
---

<strong>വിശുദ്ധ മെജോ റിവ്യൂ</strong>

<strong>Muhammed Sageer Pandarathil </strong>

ഡിനോയ് പൗലോസ് കഥയും തിരക്കഥയും സംഭാഷണവും എഴുതി കിരൺ ആന്റണി സംവിധാനം ചെയ്ത വിശുദ്ധ മെജോ നിർമ്മിച്ചിരിക്കുന്നത് വിനോദ് ഷൊർണ്ണൂരും ജോമോൻ ടി ജോണും ഷമീർ മുഹമ്മദും ചേർന്നാണ്.ഡിനോയ് പൗലോസിന്റെ കഥാപാത്രമായ മെജോയുടെ അമ്മ അവൻ അഞ്ചാം ക്ലാസിൽ പഠിക്കുമ്പോൾ പേ പിടിച്ച് മരിച്ചതാണ്. അതിനുശേഷം അവനെ വളർത്തി വലുതാക്കിയത് അവന്റെ അച്ഛൻ ആർ ജെ മുരുഗന്റെ കഥാപാത്രമായ മാത്യുവായിരുന്നു. എന്നാൽ അവൻ വളർന്ന് യുവാവായപ്പോൾ അന്തർമുഖനും ചെറിയ ചെറിയ കാര്യങ്ങൾക്കുപ്പോലും അസ്വസ്ഥമാകുന്ന മനസിന്റെ ഉടമയുമായി മാറി.

<img class="alignnone size-full wp-image-353821" src="https://cdn.boolokam.com/articles/2022/10/hrhrhhh.jpg" alt="" width="650" height="350" />നാട്ടിലെ ഒരു സ്ഥാപനത്തിൽ വീഡിയോ എഡിറ്റിങ് ജോലി ചെയ്യുന്ന ഇയാൾക്ക് അധികം കൂട്ടുകെട്ടുകളൊന്നുമില്ല. ആകെ ഉള്ളത് ആളെക്കാളും പത്ത് വയസ്സിനെങ്കിലും താഴെയുള്ള മാത്യു തോമസിന്റെ ഫ്രീക്കൻ കഥാപാത്രമായ ആംബ്രോസാണ്. എന്നാൽ ഇവൻ ഊർജസ്വലനും രസികനും അല്ലു അർജുന്റെ കട്ട ഫാനുമാണ്. ആംബ്രോസിന്റെ ഉപദേശങ്ങളാണ് ഒരു പരിധിവരെ മെജോയെ പൊതുസമൂഹത്തിൽ ജീവിക്കാൻ പ്രാപ്തമാക്കുന്നത്.

അങ്ങിനെ ഇരിക്കുമ്പോഴാണ് മെജോയുടെ ബാല്യകാല സുഹൃത്തായ ലിജോമോൾ ജോസിന്റെ കഥപ്പാത്രമായ ജീന നീണ്ട ആറുവർഷങ്ങൾക്ക് ശേഷം ചെന്നൈയിലെ പഠനം കഴിഞ്ഞ് ഗ്രാമത്തിലേക്ക് തിരിച്ചെത്തുന്നത്. ജീനയിലെ സ്മാർട്ട്നെസ്സ് അന്തർമുഖനായ മെജോയുടെ വിരസമായ ജീവിതത്തിൽ പുത്തൻ പ്രതീക്ഷകൾ നൽകി. അതോടൊപ്പം ജീന തന്റെ ബാല്യകാല സുഹൃത്തായ മെജോയെ കൂട്ടുകെട്ടിലൂടെ സ്മാർട്ടാക്കാൻ ശ്രമിക്കുന്നു.

https://youtu.be/gAmLs9dLJ28

ഇതെല്ലാം തന്നോടുള്ള പ്രണയത്താൽ ജീന ചെയ്യുന്നതാണെന്ന് അയാൾ ഉറപ്പിക്കുന്നു. ചെറുപ്പം മുതൽ ജീനയോട് ഒളിപ്പിച്ചുവച്ച പ്രണയം അയാളിൽ വീണ്ടും മുളപൊട്ടുന്നു. അങ്ങിനെ അയാൾ തന്റെ പ്രണയം ജീനയോട് പറയുന്നു. ജീനക്ക് കഴിഞ്ഞ 6 വർഷമായി മറ്റൊരു പ്രണയമുണ്ടെന്ന് അപ്പോഴാണ് മെജോക്ക് മനസ്സിലാകുന്നത്. ഇത് അയാളുടെ മനസിന്റെ സ്വസ്ഥത നഷ്ടമാക്കുന്നു.മെജോയെ ജീന അല്ലാതെ വേറെ ആരെങ്കിലും പ്രണയിക്കുമോ? അതോ ജീനയുടെ പ്രണയം വീണ്ടും മെജോയെ തേടിയെത്തുമോ? എന്നറിയാൻ നമുക്ക് ഈ പടം ഒന്ന് കണ്ടു കളയാം......

ചിത്രസംയോജകൻ ഷമീർ മുഹമ്മദിന്റെ ചെറിയ പിഴവുകൾ മാറ്റിനിർത്തിയാൽ ജോമോൻ ടി. ജോണിന്റെ ഛായാഗ്രഹണവും ജസ്റ്റിൻ വർഗീസിന്റെ സംഗീതവും ചിത്രത്തെ മികച്ചതാക്കുന്നതിൽ നല്ലൊരു പങ്കുവഹിച്ചിട്ടുണ്ട്.അമിത പ്രതീക്ഷയില്ലാതെ കാണാവുന്ന ഈ കൊച്ചുചിത്രം തിയറ്ററിനെക്കാളും ഒടിടിക്ക് യോജിച്ചതാണെന്ന അഭിപ്രായക്കാരനാണ് ഞാൻ.


![ജീനയുടെ പ്രണയം വീണ്ടും മെജോയെ തേടിയെത്തുമോ? എന്നറിയാൻ നമുക്ക് ഈ പടം ഒന്ന് കണ്ടു കളയാം](https://cdn.boolokam.com/articles/2022/10/hrhrhhh.jpg)**വിശുദ്ധ മെജോ റിവ്യൂ** **Muhammed Sageer Pandarathil** ഡിനോയ് പൗലോസ് കഥയും തിരക്കഥയും സംഭാഷണവും എഴുതി കിരൺ ആന്റണി സംവിധാനം ചെയ്ത വിശുദ്ധ മെജോ നിർമ്മിച്ചിരിക്കുന്നത് വിനോദ് ഷൊർണ്ണൂരും ജോമോൻ ടി ജോണും ഷമീർ മുഹമ്മദും ചേർന്നാണ്.ഡിനോയ് പൗലോസിന്റെ കഥാപാത്രമായ മെജോയുടെ അമ്മ അവൻ അഞ്ചാം ക്ലാസിൽ പഠിക്കുമ്പോൾ പേ പിടിച്ച് മരിച്ചതാണ്. അതിനുശേഷം അവനെ വളർത്തി വലുതാക്കിയത് അവന്റെ അച്ഛൻ ആർ ജെ മുരുഗന്റെ കഥാപാത്രമായ മാത്യുവായിരുന്നു. എന്നാൽ അവൻ വളർന്ന് യുവാവായപ്പോൾ അന്തർമുഖനും ചെറിയ ചെറിയ കാര്യങ്ങൾക്കുപ്പോലും അസ്വസ്ഥമാകുന്ന മനസിന്റെ ഉടമയുമായി മാറി. നാട്ടിലെ ഒരു സ്ഥാപനത്തിൽ വീഡിയോ എഡിറ്റിങ് ജോലി ചെയ്യുന്ന ഇയാൾക്ക് അധികം കൂട്ടുകെട്ടുകളൊന്നുമില്ല. ആകെ ഉള്ളത് ആളെക്കാളും പത്ത് വയസ്സിനെങ്കിലും താഴെയുള്ള മാത്യു തോമസിന്റെ ഫ്രീക്കൻ കഥാപാത്രമായ ആംബ്രോസാണ്. എന്നാൽ ഇവൻ ഊർജസ്വലനും രസികനും അല്ലു അർജുന്റെ കട്ട ഫാനുമാണ്. ആംബ്രോസിന്റെ ഉപദേശങ്ങളാണ് ഒരു പരിധിവരെ മെജോയെ പൊതുസമൂഹത്തിൽ ജീവിക്കാൻ പ്രാപ്തമാക്കുന്നത്. അങ്ങിനെ ഇരിക്കുമ്പോഴാണ് മെജോയുടെ ബാല്യകാല സുഹൃത്തായ ലിജോമോൾ ജോസിന്റെ കഥപ്പാത്രമായ ജീന നീണ്ട ആറുവർഷങ്ങൾക്ക് ശേഷം ചെന്നൈയിലെ പഠനം കഴിഞ്ഞ് ഗ്രാമത്തിലേക്ക് തിരിച്ചെത്തുന്നത്. ജീനയിലെ സ്മാർട്ട്നെസ്സ് അന്തർമുഖനായ മെജോയുടെ വിരസമായ ജീവിതത്തിൽ പുത്തൻ പ്രതീക്ഷകൾ നൽകി. അതോടൊപ്പം ജീന തന്റെ ബാല്യകാല സുഹൃത്തായ മെജോയെ കൂട്ടുകെട്ടിലൂടെ സ്മാർട്ടാക്കാൻ ശ്രമിക്കുന്നു. https://youtu.be/gAmLs9dLJ28 ഇതെല്ലാം തന്നോടുള്ള പ്രണയത്താൽ ജീന ചെയ്യുന്നതാണെന്ന് അയാൾ ഉറപ്പിക്കുന്നു. ചെറുപ്പം മുതൽ ജീനയോട് ഒളിപ്പിച്ചുവച്ച പ്രണയം അയാളിൽ വീണ്ടും മുളപൊട്ടുന്നു. അങ്ങിനെ അയാൾ തന്റെ പ്രണയം ജീനയോട് പറയുന്നു. ജീനക്ക് കഴിഞ്ഞ 6 വർഷമായി മറ്റൊരു പ്രണയമുണ്ടെന്ന് അപ്പോഴാണ് മെജോക്ക് മനസ്സിലാകുന്നത്. ഇത് അയാളുടെ മനസിന്റെ സ്വസ്ഥത നഷ്ടമാക്കുന്നു.മെജോയെ ജീന അല്ലാതെ വേറെ ആരെങ്കിലും പ്രണയിക്കുമോ? അതോ ജീനയുടെ പ്രണയം വീണ്ടും മെജോയെ തേടിയെത്തുമോ? എന്നറിയാൻ നമുക്ക് ഈ പടം ഒന്ന് കണ്ടു കളയാം...... ചിത്രസംയോജകൻ ഷമീർ മുഹമ്മദിന്റെ ചെറിയ പിഴവുകൾ മാറ്റിനിർത്തിയാൽ ജോമോൻ ടി. ജോണിന്റെ ഛായാഗ്രഹണവും ജസ്റ്റിൻ വർഗീസിന്റെ സംഗീതവും ചിത്രത്തെ മികച്ചതാക്കുന്നതിൽ നല്ലൊരു പങ്കുവഹിച്ചിട്ടുണ്ട്.അമിത പ്രതീക്ഷയില്ലാതെ കാണാവുന്ന ഈ കൊച്ചുചിത്രം തിയറ്ററിനെക്കാളും ഒടിടിക്ക് യോജിച്ചതാണെന്ന അഭിപ്രായക്കാരനാണ് ഞാൻ.
