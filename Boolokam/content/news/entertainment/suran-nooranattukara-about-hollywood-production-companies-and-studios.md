---
author: Beaumaris
categories:
- Entertainment
comment_count: 0
date: 2023-06-11 07:58:17
draft: false
image: ''
like_count: 11374
share_count: 3169
tags:
- 20th century studios
- Columbia pictures
- DC comics
- Dream work pictures
- hollywood
- hollywood production companies and studios
- Marvel Studios'
- Metro-Golden- Mayer
- Paramount pictures
- production companies and studios
- Universal pictures
- walt disney
- Warner Bros. Pictures
title: നൂറു വർഷത്തിലധികമായി ലോകത്തെ തിരശ്ശീലയിലേക്ക് നയിക്കുന്ന വിവിധ പ്രൊഡക്ഷൻ കമ്പനികളും
  സ്റ്റുഡിയോകളും
view_count: 205557
---

**Suran Nooranattukara** **നൂറു വർഷത്തിലധികമായി ലോകത്തെ തിരശ്ശീലയിലേക്ക് നയിക്കുന്ന വിവിധ പ്രൊഡക്ഷൻ കമ്പനികളും സ്റ്റുഡിയോകളും** Paramount pictures -1912 Universal pictures -1912 Columbia pictures -1918 Walt Disney - 1923 Warner Bros pictures- 1923 Metro-Golden- Mayer- 1924 DC comics - 1934 20th century studios- 1935 പിന്നീട് കാലങ്ങൾക്കു ശേഷം Marvel Studios -1993 Dream work pictures -1994 മാർവൽ സ്റ്റുഡിയോ ഡിസ്നിയുടെ മറ്റൊരു വിഭാഗമാണ്. DC കോമിക്സ് Warner Bros ന്റെ അധീനതയിലുള്ളതാണ്. 20 th century Studios ഡിസ്നിയുടെ മറ്റൊരു വിഭാഗമാണ്.Warner Bros ന്റെ ലോഗോയോടാണ് വ്യക്തിപരമായി ഏറെയിഷ്ടം. 1923 ൽ കൈ കൊണ്ട് വരച്ച ലോഗോ പരിഷ്ക്കരിച്ച് ഇന്ന് ഓരോ ചിത്രത്തിനും അതിന്റെ കഥാഘടനക്കും കളർ ടോണിനും അനുസരിച്ച് മാറ്റം വരുത്തുന്നു. Matrics എന്ന ചിത്രത്തിൽ ലോഗോക്ക് പച്ച നിറം ആണെങ്കിൽ ഹാരി പോർട്ടർ സീരീസിൽ ഓരോ സിനിമക്കും അതിന്റെ സ്വഭാവത്തിനനുസരിച്ച് ലോഗോ പരിഷ്ക്കരിച്ചിരിക്കുന്നു. Darknight ൽ അത് ഇരുണ്ട നീല നിറമാണ്. ഷെർലക് ഹോംസിൽ നിലത്ത് തറയിൽ കല്ലു പാകിയ പോലെ . Mad Max Fury Road ലെ ലോഗോ ചിത്രത്തിലെ അതേ കളർ ടോണാണ് ഉപയോഗിച്ചിരിക്കുന്നത്. ഏറ്റവും മികച്ച ഇൻട്രോ ആയിരുന്നു അത്. പാരാ മൗണ്ട് പിക്ച്ചറിന്റെ ലോഗോയിൽ വൃത്തത്തിൽ 24 നക്ഷത്രങ്ങളായിരുന്നു . ആദ്യ ലോഗോ ചാർക്കോൾ റെൻഡറിംങ്ങിലൂടെയാണ് സൃഷ്ടിച്ചത്. ഏറ്റവും പഴക്കമുള്ള ഫിലിം ലോഗോയായി ഇതറിയപ്പെടുന്നു. 1974 ൽ നക്ഷത്രങ്ങളുടെ എണ്ണം 22 യി ചുരുക്കി. പിന്നീട് പല മാറ്റങ്ങൾക്കും ശേഷം ഇന്നു കാണുന്ന അപ്ഡേറ്റഡ് ലോഗോ വരുന്നത് 2011 ലാണ്. [](https://cdn.boolokam.com/articles/2023/06/dqqq-2.jpg)1912 ൽ തന്നെയുള്ള പ്രശസ്ത ഫിലിം കമ്പനിയാണ് യൂണിവേഴ്സൽ പിക്ച്ചർ. 1912 മുതൽ ലോഗോ പലരീതിയിൽ പരിണാമത്തിനു വിധേയമായി 100 വർഷങ്ങൾ ആഘാഷിച്ച വേളയിൽ - 2012 ലാണ് ഇന്നു കാണുന്ന അപ്ഡേറ്റഡ് വേർഷൻ വരുന്നത്.MGM സ്റ്റുഡിയോയുടെ അലറുന്ന സിംഹത്തിന്റെ ലോഗോയ്ക്കായി യഥാർത്ഥ സിംഹങ്ങളെയാണ് ഉപയോഗിച്ചിരിക്കുന്നത്.ഏതാണ്ട് 8 സിംഹങ്ങളെ ഇതിനായി പല കാലങ്ങളിലായി തിരഞ്ഞെടുത്തു. 1924 മുതൽ 1928 വരെ Slats എന്ന സിംഹത്തെയാണ് ലോഗോയിൽ കാണുന്നത്. ഈ സിംഹം അലറുന്നില്ല. നിശബ്ദ ചിത്രത്തിന്റെ കാലത്ത് വെറുതെ തല വട്ടം കറക്കുക മാത്രമാണ് ചെയ്തിരുന്നത്. ആദ്യത്തെ ഗർജ്ജിക്കുന്ന സിംഹം വരുന്നത് 1928 ലാണ്. ജാക്കി എന്നായിരുന്നു ആ സിംഹത്തിന്റെ പേര്. ജാക്കി അക്കാലത്ത് ഹോളിവുഡ് ബ്ലാക്ക് ആൻഡ് വൈറ്റ് സിനിമകളിലെ ഒരു താരം കൂടിയായിരുന്നു. ടാർസൻ ഉൾപ്പടെ നൂറു കണക്കിന് ചിത്രങ്ങളിൽ ജാക്കി പ്രത്യക്ഷപ്പെട്ടിരുന്നു. ജാക്കിയുടെ ഗർജ്ജനം ഗ്രാമഫോണിൽ റെക്കോഡ് ചെയ്താണ് കേൾപ്പിച്ചത്. കാരണം നിശബ്ദ സിനിമയുടെ കാലമായിരുന്നു അത്.പിന്നീട് 1932 മുതൽ 1935 കാലഘട്ടത്തിൽ Telley, Coffee പേരറിയാത്ത മറ്റൊരു സിംഹവും ലോഗോയുടെ ഭാഗമായി - അക്കാലത്ത് Two strips color shorts ഉപയോഗിക്കാൻ തുടങ്ങിയിരുന്നു. 1934 മുതൽ 1956 വരെ ആറാമത്തെ സിംഹം പ്രത്യക്ഷപ്പെട്ടു -Tanner . ഏറ്റവും പ്രൗഡ ഗംഭീരമായ സിംഹമായിരുന്നു ടാനർ: വലിയ തലയെടുപ്പുള്ള സിംഹം - അപ്പോഴേക്കും Full Three strip technicolor ഉപയോഗിക്കാൻ തുടങ്ങിയിരുന്നു. ജാക്കിയെയും ടാനറെയും മിക്സ് ചെയ്തായിരുന്നു ലോഗോ വന്നത്. ഈ ലോഗോ വളരെക്കാലം MGM ന്റെ ഭാഗമായി.ഏഴാമത്തെ സിംഹം ജോർജ്ജായിരുന്നു. 1956 - 1958 - ഈ ലോഗോ അത്ര പ്രചാരം നേടിയില്ല.8-മത്തെയും അവസാനത്തെയും സിംഹം Leo ആയിരുന്നു. ഇന്നു കാണുന്ന ലോഗോയിൽ മൂന്ന് സിംഹങ്ങൾ മിക്സ് ആയിട്ടുണ്ട്. കൊളംമ്പിയ പിക്ച്ചർ ലോഗോയും കാലാന്തരത്തിൽ പലരീതിയിൽ പരിഷ്ക്കരിക്കപ്പെട്ടിട്ടുണ്ട്. 1924 ൽ കൊളമ്പിയയുടെ ആദ്യ ലോഗോ ഇടതു കൈയിൽ ഉയർത്തിപ്പിടിച്ച ഷീൽഡും വലതു കൈയ്യിൽ ധാന്യ കതിരും പിടിച്ചു നിൽക്കുന്ന റോമൻ പെൺ പോരാളിയായിരുന്നു.1928 ൽ ലോഗോ അമേരിക്കൻ സ്ത്രീയായി മാറുന്നു. ഷീൽഡിനു പകരം ടോർച്ചും പതാകയും വരുന്നു. 1936 - ൽ ലോഗോ വീണ്ടും മാറുന്നു. ലോഗോയില സ്ത്രീ ഒരു പീഠത്തിൽ കയറി നിൽക്കുന്ന രീതിയിലാവുന്നു. ഫോണ്ട് വ്യത്യാസം വരുന്നു. 1943 ൽ കളർ വേർഷൻ വരുന്നു.1976 മുതൽ 1993 വരെ ലോഗോയുടെ രണ്ട് വേർഷനുകൾ കൊളംമ്പിയ ഉപയോഗിച്ചിരുന്നു. 1992 ൽ Digital painting ലൂടെ ലോഗോക്ക് ഒരു ക്ലാസിക്ക് ലുക്ക് വരുന്നു.1993 ലാണ് ഇന്നു കാണുന്ന 3D സ്റ്റൈൽ ലോഗോ വരുന്നത്. Jennifer Joseph എന്ന ഗ്രാഫിക്ക് ആർട്ടിസ്റ്റാണ് കൊളംമ്പിയ പിക്ചറിന്റെ മോഡൽ . അവളുടെ ജോലി തിരക്കിനിടയിൽ സമയ കുറവ് കാരണം ലഞ്ച് ബ്രേക്കിലാണ് മോഡലായി അവൾ നിന്നു കൊടുത്തത്. സിനിമ ചരിതത്തിന്റെ ഭാഗമാവുകയാണ് താനെന്ന് അന്ന് അവൾ അറിഞ്ഞിരുന്നില്ല.സ്പിൽബർഗ് കൂടി സഹകരിച്ചാണ് Dream works pictures പ്രൊഡക്ഷൻ നിലവിൽ വരുന്നത്.1994 ൽ ഒരു പെയിന്റിംങ്ങ് മോഡലിൽ ലോഗോ ചെയ്യാൻ ആർട്ടിസ്റ്റായ Robert Hunt നെ ഏൽപിച്ചു. ചന്ദ്രനിൽ ഇരുന്ന് താഴേക്ക് ചുണ്ടയിടുന്ന ബാലൻ . റോബോട്ട് സ്വന്തം മകനെയാണ് ലോഗോയ്ക്ക് മോഡൽ ആക്കിയത്. ഇൻട്രോയിലെ സംഗീതം നിർവ്വഹിച്ചത് സ്പിൽബർഗ്ഗിന്റെ സ്വന്തം Jhon Williams ഉം..വേറെയും പ്രശസ്തമായ പല നിർമ്മാണ , വിതരണ കമ്പനികളുമുണ്ട്. ഏറ്റവും പോപ്പുലറായ ചിലത് മാത്രമാണ് ഇവിടെ സൂചിപ്പിച്ചത്.