---
title: "പറന്നുയർന്നകന്ന റാണിചന്ദ്ര"
date: 2022-10-15T15:00:11
draft: false
categories: ["Entertainment"]
tags: ['actress', 'Featured', 'rani chandra']
author: "Beaumaris"
---

<strong>പറന്നുയർന്നകന്ന റാണിചന്ദ്ര</strong>

<strong>Gopala Krishnan</strong>

മലയാള സിനിമയ്ക്ക് മറക്കാൻ കഴിയാത്ത നായിക റാണിചന്ദ്ര വിമാനാപകടത്തിൽ കൊല്ലപ്പെട്ടിട്ട് ഇന്നേക്ക് 45 വർഷങ്ങൾ തികയുന്നു. ഒക്ടോബര്‍ 12, 1976ല്‍ രാത്രിയായിരുന്ന ആ ദുരന്തം സംഭവിച്ചത്.. ഒക്ടോബർ 12 എന്ന തിയതിയ്ക്കു മറ്റൊരു പ്രത്യേകത കൂടിയുണ്ടായിരുന്നു റാണിചന്ദ്രയുടെ ജീവിതത്തിൽ.. അവരുടെ മരണത്തിനു കൃത്യം ഒമ്പതു വർഷങ്ങൾക്കു മുമ്പ്.. അതായത് 1967 ഒക്ടോബർ 12നായിരുന്നു റാണിചന്ദ്രയുടെ ആദ്യ ചിത്രമായിരുന്ന "പാവപ്പെട്ടവൾ" റിലീസായത്! പി എ തോമസ് സംവിധാനം ചെയ്ത ഈ ചിത്രത്തിൽ കേവലം രണ്ടു സീനിൽ മാത്രം വന്നുപോകുന്ന കഥാപാത്രമായിരുന്നു റാണിയുടേത്. ആ സമയത്ത് "മിസ് കേരള"യായി തിരഞ്ഞെടുക്കപ്പെട്ട റാണിചന്ദ്രയുടെ ആ പദവിയായിരുന്നു ഈ സിനിമയിലേക്കുള്ള വാതിൽ തുറന്നത്. ടൈറ്റിൽ കാർഡിൽ റാണിചന്ദ്ര എന്ന പേരിനു പകരം "മിസ് കേരള" എന്നായിരുന്നു കൊടുത്തതും.

ആദ്യ ചിത്രത്തിലെ രംഗങ്ങൾ സത്യൻ മാഷിന്റെ കൂടെയായിരുന്നു എന്നതും അദ്ദേഹത്തിന്റെ കഥാപാത്രത്തോട് "നമസ്കാരം" പറഞ്ഞു കൊണ്ട് സംസാരിയ്ക്കാൻ സാധിച്ചതുമാണ് ഈ സിനിമയിൽ റാണിചന്ദ്രയുടെ നേട്ടം. പിന്നീടൊരിക്കലും സത്യൻ മാഷിന്റെ കൂടെ റാണിചന്ദ്ര അഭിനയിച്ചിട്ടുമില്ല. റാണിചന്ദ്ര കൊല്ലപ്പെട്ട സമയത്ത്, അന്ന് നാന ചലച്ചിത്ര വാരികയില്‍ ലേഖകനായി ജോലി ചെയ്തിരുന്ന ശ്രീ ബാലചന്ദ്ര മേനോൻ ആയിരുന്നു റാണിയുടെ മരണം റിപ്പോര്‍ട്ട്‌ ചെയ്‌ത ലേഖനവും "റാണിചന്ദ്ര" സ്പെഷ്യല്‍ നാന പതിപ്പും തയ്യാറാക്കിയത്.. റാണിയുടെ അന്ത്യകര്‍മ്മങ്ങളില്‍ പങ്കെടുത്തതും നാനയ്ക്ക് വേണ്ടി റീത്ത് സമര്‍പ്പിച്ചതും അദ്ദേഹം തന്നെ.. അതിനാല്‍ ഈ ലേഖനം ബാലചന്ദ്ര മേനോന്റെ ഓര്‍മ്മകളുടെ ശേഖരത്തില്‍ നിന്നും ചില കാര്യങ്ങൾ കൂടി ചേർത്തിട്ടാണ് ഞാൻ എഴുതിയിട്ടുള്ളത്..

<img class="wp-image-354828 aligncenter" src="https://cdn.boolokam.com/articles/2022/10/grrhrh.jpg" alt="" width="1002" height="609" />1975 OCTOBER
-------
ബാലചന്ദ്ര മേനോന്‍ നാന ലേഖകനായി ജോലിയില്‍ പ്രവേശിച്ചപ്പോള്‍ അദ്ദേഹം ആദ്യമായി അഭിമുഖം നടത്തിയത് റാണിചന്ദ്രയുമായി ആയിരുന്നു.. അന്ന് മദ്രാസില്‍ നോര്‍ത്ത് ബോഗ് റോഡിലെ റാണിയുടെ വീട്ടില്‍ ചെന്നപ്പോള്‍ ആദ്യം അദ്ദേഹം കേട്ടത് ചിലങ്കയുടെ ശബ്ദമായിരുന്നു. റാണിചന്ദ്ര എന്ന സ്ത്രീയുടെ ജീവാത്മാവും പരമാത്മാവും ആ ചിലങ്കകള്‍ ആയിരുന്നു.. ആ ചിലങ്കകളെ പോലെ പ്രസന്നമായിരുന്നു റാണിചന്ദ്ര എന്ന അഭിനേത്രിയും.. വളരെ പ്രസരിപ്പ് കലര്‍ന്ന വാക്കുകള്‍.. കൂടെകൂടെ ചിരിക്കുന്ന മുഖം.. മാന്യമായ പെരുമാറ്റം..

നര്‍ത്തകിയെയാണോ അഭിനേത്രിയെയാണോ റാണിയ്ക്ക് കൂടുതൽ താത്പര്യം എന്ന് ചോദിച്ചപ്പോള്‍ റാണി പറഞ്ഞത്... " അര്‍ഹതയുള്ളത് ആഗ്രഹിച്ചാലും ഈ സിനിമ രംഗത്ത് കിട്ടുകയില്ല.."" എന്നായിരുന്നു.. ഈ പരാതി എന്തിനാണ് എന്ന് ചോദിച്ചപ്പോള്‍ റാണി പറഞ്ഞത്... "എന്താ പറഞ്ഞാല്‍!! ഞാന്‍ എല്ലാം തികഞ്ഞ സന്തുഷ്ടവതിയല്ല എന്ന് മറ്റുള്ളവരും അറിയട്ടെ.. അതാണല്ലോ സത്യം!! അത് മറച്ചു വച്ചിട്ട് എനിക്കൊരു മുഖമില്ല...!"
റാണിയുടെ ദുര്‍ബലമായ വശം എന്ന് പറയുന്നത് മുഖം മൂടി അണിയാത്ത പെരുമാറ്റം ആയിരുന്നു.. റാണി ദൈവത്തില്‍ വിശ്വസിച്ചിരുന്നോ എന്നറിയില്ല.. പക്ഷെ ഭാഗ്യത്തില്‍ അവര്‍ കൂടുതല്‍ വിശ്വസിച്ചിരുന്നു.. "ഞാന്‍ നൂറ്റൊന്നു ശതമാനവും ഭാഗ്യവതിയാണ്.. " എന്ന് റാണി പറയുമായിരുന്നു.
ആദ്യം അഭിമുഖം എടുക്കാന്‍ ചെന്നപ്പോഴും പിന്നീട് ഒന്ന് രണ്ടു തവണ കൂടി പോയപ്പോഴും, വാചാലനായ ബാലചന്ദ്ര മേനോനെ പോലും അധികം സംസാരിക്കാന്‍ ഇടം കൊടുക്കാതെ ആയിരുന്നു റാണിചന്ദ്ര സംസാരിച്ചത്.. നാന ലേഖകൻ എന്ന നിലയിൽ ബാലചന്ദ്ര മേനോന്‍ നിശബ്ദ കേള്‍വിക്കാരന്‍റെ റോളില്‍ ഒതുങ്ങിയത് റാണിയുടെ മുന്നില്‍ മാത്രമായിരിക്കും..! ഇടയ്ക്കിടെ ആ വീട്ടിലെ 441719 എന്ന ഫോണ്‍ മണിയടിക്കും.. റാണി തന്നെ ഫോണ്‍ എടുക്കും.. പ്രസന്നതയോടെ സംസാരിക്കും.. സംസാരം കഴിഞ്ഞു വീണ്ടും അഭിമുഖത്തിനു വരുമ്പോള്‍ റാണി ചോദിക്കും.. "" അല്ലാ... മിസ്റ്റര്‍ ബാലചന്ദ്ര മേനോന്‍ എന്താ മിണ്ടാതെയിരിക്കുന്നത്??""

"" ഞാന്‍ എന്ത് മിണ്ടാന്‍?? അതിനുള്ള അവസരം റാണി തന്നോ??""
ഉടനെ റാണിയുടെ പൊട്ടിച്ചിരി.. "" ഞാന്‍ എന്തിനാ ഇത്രയുമൊക്കെ സംസാരിക്കുന്നത്!! ഈ പറഞ്ഞതില്‍ എല്ലാം എഴുതരുതേ.. ഞാനും ജീവിച്ചോട്ടെ!!!""
റാണി ചിലങ്ക അണിഞ്ഞതും.. നൃത്തം ചെയ്തതും.. സിനിമയില്‍ വന്നതും ഒക്കെ സ്വന്തം കുടുംബത്തിനു വേണ്ടിയായിരുന്നു.. അമ്മ കാന്തിമതി.. അനുജത്തിമാരായ അമ്പിളി, നിമ്മി, സീത.. ഇവര്‍ക്കെല്ലാം ആശ്രയം റാണി മാത്രമായിരുന്നു.. മറ്റൊരു സഹോദരിയെ നല്ല ജോലി വാങ്ങിച്ചു കൊടുത്തു കുവൈറ്റിലേക്ക് അയച്ചിരുന്നു.. റാണി നേരത്തെ പറഞ്ഞ സിനിമയിലെ ആ അസന്തുഷ്ടി അതിനുള്ള പല കാരണങ്ങള്‍.. കാരണക്കാര്‍.. അവരെയൊക്കെ റാണി സൗകര്യപൂര്‍വ്വം മറക്കാന്‍ തീരുമാനിച്ചത് തന്റെ കുടുംബത്തിന്‍റെ ഭദ്രതയ്ക്ക് വേണ്ടിയും.. 1975ലെ ഏറ്റവും നല്ല നടിയ്ക്കുള്ള സംസ്ഥാന അവാര്‍ഡ്‌ റാണിയ്ക്കാണ് ലഭിയ്ക്കുക എന്ന സന്തോഷ വാര്‍ത്ത പറയാന്‍ അവരെ വിളിച്ചതും ബാലചന്ദ്ര മേനോന്‍ തന്നെയായിരുന്നു.. റാണി തന്റെ സന്തോഷം അറിയിച്ചത് ഫോണിലൂടെ ചിലങ്കകളുടെ കിലുക്കം കേള്‍പ്പിച്ചു കൊണ്ടായിരുന്നു..
"" റാണിയ്ക്ക് എന്താ ചിലങ്കകളോട് ഇത്ര സ്നേഹം???"" ബാലചന്ദ്ര മേനോന്റെ ചോദ്യം..
ഒരു നിമിഷത്തെ മൗനത്തിന് ശേഷം റാണി പറഞ്ഞു.. "ഒന്ന് രണ്ടു കാരണങ്ങള്‍ ഉണ്ട്.. കലാകാരി എന്ന നിലയില്‍ ഞാന്‍ കൂടുതല്‍ ആഗ്രഹിച്ചത് നല്ല നര്‍ത്തകി ആകാനായിരുന്നു.. കഴിഞ്ഞ കുറെ വര്‍ഷങ്ങളായി എന്‍റെ കാലിലെ ചിലങ്കകള്‍ എന്‍റെ ജീവിതത്തിലെ നല്ലതും ചീത്തയും ആയ എത്രയോ കാര്യങ്ങള്‍ കണ്ടിരിക്കുന്നു!! എന്നിട്ടും അവയെന്നെ കൂടുതല്‍ സ്നേഹിച്ചതല്ലാതെ വെറുത്തില്ല... മറ്റൊന്നും കൂടിയുണ്ട്.. എന്‍റെ കാര്‍.. ഈ രണ്ടും എന്‍റെ കൂടെ കൂടിയത് എന്നില്‍ നിന്നും ഒന്നും പ്രതീക്ഷിച്ചിട്ടല്ല.. ""
സിനിമയില്‍ അവാര്‍ഡിനെക്കാള്‍ റാണി ആഗ്രഹിച്ച ഒരു കാര്യം ശ്രീ പ്രേം നസീറിന്‍റെ നായികയാകുക എന്നതായിരുന്നു.. റാണിചന്ദ്രയുടെ രണ്ടാമത്തെ ചിത്രം പ്രേം നസീർ നായകനായ "അഞ്ചു സുന്ദരികൾ" ആയിരുന്നു. അഞ്ചു സുന്ദരികളിൽ ഒരാളാകാൻ കഴിഞ്ഞെങ്കിലും, തുടർന്നും പ്രേംനസീർ അഭിനയിച്ച നിരവധി സിനിമകളിൽ റാണി ഭാഗമായിട്ടും, പ്രേം നസീറിന്റെ നായികയായി അഭിനയിക്കണം എന്ന മോഹം സാക്ഷാത്‌കരിയ്ക്കാൻ സാധിക്കാതെ ആയിരുന്നു റാണിചന്ദ്ര പറന്നകന്നത്..! തമിഴിലും റാണിചന്ദ്രയ്ക്ക് തിരക്കുകൾ ഏറിവരുന്ന സമയവും കൂടിയായിരുന്നു അത്..!
----------------------------------

ഇവിടെ ഒരു ചെറിയ കട്ട്‌ ഞാന്‍ എടുക്കുകയാണ്.. റാണിയുടെ മരണത്തിനു ഇടയാക്കിയ അവരുടെ ആ നൃത്ത പരിപാടിയുടെ കൂടുതല്‍ വിവരങ്ങള്‍ അന്വേഷിച്ചു പഴയ പത്രത്താളുകളിൽ നിന്നും അക്കാലത്തെ വിവിധ പ്രസിദ്ധീകരണങ്ങളിൽ നിന്നും ശേഖരിച്ച വിവരങ്ങളിൽ നിന്നാണ് ഈ ഭാഗം തയ്യാറാക്കിയിരിക്കുന്നത്..
സ്വന്തമായി ഒരു ഡാന്‍സ് ട്രൂപ് റാണി ഉണ്ടാക്കിയത് 1976 ഏപ്രിലില്‍ ആയിരുന്നു.. ആ വര്‍ഷം സെപ്തംബറില്‍ അവരുടെ ട്രൂപ്പിന് വിദേശ രാജ്യങ്ങളില്‍ നൃത്ത പരിപാടികള്‍ നടത്താന്‍ ക്ഷണം കിട്ടി. അതും റാണിയുടെ സഹോദരി ജോലി ചെയ്യുന്ന കുവൈറ്റിലും പരിപാടി ഉണ്ട് എന്നുള്ളത് റാണിയെയും വീട്ടുകാരെയും സന്തോഷിപ്പിച്ചു.. ചേച്ചിയെ കാണാമല്ലോ.. ആ യാത്രയിലാണ് സൗഭാഗ്യവതിയാണ് താന്‍ എന്ന് എപ്പോഴും കരുതി ജീവിച്ചിരുന്ന റാണിയെ ദൗര്‍ഭാഗ്യം പിടികൂടാന്‍ തുടങ്ങിയത്..ഒക്ടോബര്‍ നാലാം തിയതിയിൽ ആയിരുന്നു കുവൈറ്റ്‌ AIRWAYS വിമാനത്തില്‍ റാണി ദുബൈയില്‍ എത്തിച്ചേര്‍ന്നത്.. UAE സര്‍ക്കാരിന്‍റെ നിയമപ്രകാരം ഗള്‍ഫ്‌ രാജ്യത്ത് ആദ്യമായി സന്ദര്‍ശിക്കാന്‍ ന്‍ വരുന്ന വിദേശ വ്യക്തികള്‍ രേഖാമൂലമുള്ള ഇമിഗ്രേഷന്‍ അനുമതി വാങ്ങിയിരിക്കണം.. അതില്ലാത്തവര്‍ ഏതു സ്ഥലത്ത് നിന്ന് വന്നുവോ ആ സ്ഥലത്തേയ്ക്ക് മടങ്ങി പോകുവാനുള്ള വാഹന സൗകര്യം ഉണ്ടെങ്കില്‍ അടുത്ത 96 മണിക്കൂര്‍ വരെ അവര്‍ക്ക് അവിടെ നില്‍ക്കാം. അതിനു ശേഷം വരുന്ന ഓരോ മണിക്കൂറിനും നൂറു ദിര്‍ഹം പിഴയടയ്ക്കേണ്ടി വരും..
റാണിചന്ദ്രയും അന്ന് ആ ഭാഗ്യം പരീക്ഷിക്കപെട്ടു.. മണിക്കൂറുകളുടെ കാത്തിരിപ്പിന് ഒടുവില്‍, "കലാകാരി.. മലയാളീ.." എന്നിങ്ങനെയുള്ള പരിഗണനകള്‍ വച്ച്, അവരെ പുറത്തിറക്കി.. അബുദാബിയില്‍ റാണിയുടെ ചിലങ്ക കെട്ടിയ പദചലനത്തില്‍ ഭാരതീയ കലയുടെ മാഹാത്മ്യം വിദേശീയർക്കും മലയാളികള്‍ക്കും മനസ്സിലാക്കി കൊടുത്തു.. റാണി നൃത്തം ചെയ്യുന്നതിന്‍റെ ദൃശ്യങ്ങൾ ക്യാമറയില്‍ പകര്‍ത്തിയവരെ പോലിസ് പിടികൂടി മോഹഭംഗം വരുത്തി.. പരിപാടികള്‍ കഴിഞ്ഞു ഒക്ടോബര്‍ പത്തിന് റാണിയും കുടുംബവും തിരിച്ചു പോകുന്നു എന്നായിരുന്നു ആദ്യം വാര്‍ത്ത..

അപ്പോഴേക്കും അധികൃതര്‍ നല്‍കിയ 96 മണിക്കൂര്‍ സമയ പരിധി കഴിഞ്ഞിരുന്നു.. റാണിയ്ക്ക് യാത്രയയപ്പ് നല്‍കാന്‍ നിരവധി പേർ വിമാനത്താവളത്തില്‍ എത്തി.. പക്ഷെ എയര്‍ ഇന്ത്യയുടെ വിമാനം റാണിയെയും കുടുംബത്തെയും കൂട്ടാതെ പറന്നു പൊങ്ങി.. പലര്‍ക്കും കാര്യം മനസ്സിലായില്ല.. 96 മണിക്കൂര്‍ സമയ പരിധിയ്ക്ക് ശേഷം വന്ന മണിക്കൂറുകള്‍ക്ക് വിമാനത്താവള അധികൃതരുടെ കണക്കുപ്രകാരം 4500 ദിര്‍ഹം പിഴ വിധിച്ചു.. മറ്റുചില കാരണങ്ങളാൽ ഈ ഭീമമായ തുക കൃത്യമായി എത്തിക്കുന്നതിലും വീഴ്ച പറ്റി. ആ യാത്ര മുടക്കത്തിനു, ദുബൈയിലെ നിയമം എന്താണ് എന്നറിയാത്ത, ഒരു പാവം കലാകാരിയും കുടുംബവും നല്‍കേണ്ടി വന്ന വില!!! അതിനു ഉത്തരവാദികള്‍ അവരെ അങ്ങോട്ട്‌ കൊണ്ട് വന്നവരും കൂടിയല്ലേ എന്ന ചോദ്യം ബാക്കിയാക്കി, എങ്ങനെയൊക്കെയോ അന്ന് ഉച്ചയ്ക്കത്തെ കുവൈറ്റ്‌ AIRWAYSല്‍ റാണിയ്ക്കും കുടുംബത്തിനും ടിക്കറ്റ് തരപ്പെട്ടു.. ഒടുവിൽ മറ്റൊരു വിമാനത്തിൽ അവർ നാട്ടിലേക്ക് പുറപ്പെട്ടു..
പക്ഷെ അവിടെയും ദൗര്‍ഭാഗ്യം റാണിയെ പിടികൂടി.. ബോംബെയിൽ നിന്നും മദ്രാസിലേക്ക് ഉണ്ടായിരുന്ന, സാധാരണ അങ്ങനെയൊന്നും വൈകാത്ത, വിമാനം അന്ന് വളരെ താമസിച്ചാണ് യാത്രയ്ക്ക് ഒരുങ്ങിയത്. റാണിയും കുടുംബവും അടക്കം 95 പേര്‍ ഏതാണ്ട് ഏഴു മണിക്കൂര്‍ സാന്താക്രൂസ് വിമാനത്താവളത്തില്‍ കാത്തിരുന്നു.. (അവരറിഞ്ഞില്ല മരണത്തിനു വേണ്ടിയുള്ള കാത്തിരിപ്പും കൂടിയായിരുന്നു അതെന്ന്..) ഒടുവിൽ രാത്രി ഒന്നരയോടെ ആ വിമാനം പറന്നു ആ വിമാനം അപകടത്തിൽ പെട്ട് റാണിചന്ദ്രയും കുടുംബവും ഉൾപ്പടെ സകലരുടെയും ജീവൻ നഷ്‌ടമായി...!!
-------------------------------------------------
കട്ട്‌ TO ബാലചന്ദ്ര മേനോന്‍..
മരണത്തിനു ഏതാനും ദിവസം മുമ്പ്... ഊഞ്ഞാല്‍ സിനിമയുടെ സെറ്റില്‍ വച്ച് ഈ യാത്രയെ പറ്റി പറഞ്ഞ ശേഷം ശ്രീദേവിയോടും സോമനോടും യാത്ര ചോദിയ്ക്കാന്‍ നേരം, "പോയിവരുമ്പോള്‍ സോമന്‍റെ പത്നി സുജാതയ്ക്ക് സാരികളും കുട്ടികള്‍ക്ക് ഉടുപ്പും വാങ്ങിക്കൊണ്ടുവരും" എന്ന് റാണി പറഞ്ഞിരുന്നതായി സോമൻ അനുസ്മരണ ലേഖനത്തിൽ കുറിച്ചിരുന്നു.. മുഹൂര്‍ത്തങ്ങള്‍ എന്ന സിനിമയുടെ സെറ്റില്‍ വച്ച് അവാര്‍ഡ്‌ വിവരം അറിഞ്ഞപ്പോള്‍ സന്തോഷിച്ച റാണിയെയും അതിനു ശേഷം പുരസ്‌കാര വിതരണ ചടങ്ങിൽ പ്രസംഗിക്കാനുള്ള കാര്യങ്ങളെ പറ്റി റാണി റിഹേഴ്‌സൽ നടത്തിയതും നടന്‍ ശ്രീ സണ്ണി അദ്ദേഹത്തിന്‍റെ ഓര്‍മ്മക്കുറിപ്പില്‍ എഴുതിയിരുന്നു.. ആ ദുബായ്-അമേരിക്കന്‍ യാത്രയ്ക്ക് ഒരുങ്ങുന്ന വേളയില്‍ മേനോന്‍ നാനയ്ക്ക് വേണ്ടി വീണ്ടും റാണിയുടെ വസതിയില്‍ എത്തി..
"കുടുംബത്തിന്‍റെ നില ഭദ്രമായാല്‍ ഞാന്‍ അഭിനയം നിര്‍ത്തും.. കാരണം ഞാന്‍ അഭിനയിക്കുന്നത് കാശിനു വേണ്ടിയാണ്.. ഇത്രയും ഭാരിച്ച ചുമതലകള്‍ ഉള്ള കുടുംബം എനിക്കില്ലായിരുന്നു എങ്കില്‍ ഞാന്‍ അഭിനയത്തിന് പ്രാധാന്യം കൊടുക്കില്ലായിരുന്നു.." ആ അഭിമുഖത്തില്‍ ഈ കാര്യം പറയുമ്പോള്‍ റാണിയുടെ ആ ഉറച്ച തീരുമാനത്തിന് പിന്നിലെ ദൃഡത വളരെ വ്യക്തമായിരുന്നു..
"" അപ്പോള്‍ കലയോട് പൂര്‍ണ്ണമായി യാത്ര പറയുകയാണോ..?" മേനോന്‍ ചോദിച്ചു..
"കലയോട് ആര് യാത്ര പറയുന്നു.. സിനിമയോടാണ് ഞാന്‍ യാത്ര പറയുന്നത്.. എനിക്ക് കൂടുതല്‍ വരുമാനം നല്‍കിയത് സിനിമയാണ്.. ആ സത്യം അംഗീകരിച്ചു കൊണ്ട് പറയട്ടെ.. ഈ രംഗത്ത് ആത്മാര്‍ത്ഥത തീരെയില്ല.. നമുക്ക് നല്ല നിലയുണ്ടെങ്കിൽ മാത്രമേ ഇവിടെ ബന്ധങ്ങള്‍ക്ക് വിലയുള്ളൂ.. സിനിമ നിര്‍ത്തി പോരുന്നത് മദിരാശിയില്‍ നിന്ന് കൂടിയുള്ള എന്‍റെ വിടവാങ്ങലാണ്.. കേരളത്തില്‍ ഒരു ഉള്‍നാടന്‍ ഗ്രാമത്തില്‍ ഒരു കൊച്ചു വീട്.. അതിനു ചുറ്റും ചെടികള്‍.. കഴിയുമെങ്കില്‍ ഒരു അടുക്കള തോട്ടം.. അതല്ല എങ്കില്‍ ഇന്ത്യയില്‍ നിന്നും പുറത്തേക്കു പോകുക.. അവിടെ താമസമുറപ്പിക്കുക..! "
"അപ്പോള്‍ വിവാഹം വേണ്ടേ??" വീണ്ടും മേനോന്‍..
" വിവാഹത്തിനായി മാത്രം ജീവിക്കില്ല.. അത് നടക്കുന്നെങ്കില്‍ നടക്കട്ടെ.. സിനിമയുമായി ബന്ധപ്പെടാന്‍ ആഗ്രഹിയ്ക്കുന്ന ഒരാളെ വിവാഹം കഴിക്കാന്‍ ഞാന്‍ താല്‍പര്യപ്പെടുന്നില്ല.. എന്‍റെ ഭര്‍ത്താവ് എന്‍റെ മാത്രം സ്വകാര്യ സ്വത്തായിരിക്കും..!"
--------------------------------

ഒക്ടോബര്‍ 14.. 1976.. നാട്ടിലേക്ക് വരില്ലെന്ന് കരുതിയ റാണിയുടെയും ബന്ധുക്കളുടെയും ശവശരീരങ്ങള്‍ മദിരാശിയില്‍ രാത്രി എട്ടു മണിക്ക് വന്നു ചേര്‍ന്നു.. റാണിയുടെ സഹോദരന്‍ ഷാജിയാണ് ബോംബയില്‍ നിന്നും ആ അഞ്ചു ശവമഞ്ചങ്ങൾ മദ്രാസിലേക്ക് കൊണ്ടുവന്നത്.. അന്നേരം റാണിയുടെ വീടിന്റെ പരിസരം ജനസഹസ്രമായി കഴിഞ്ഞിരുന്നു.. ജനക്കൂട്ടത്തെ നിയന്ത്രിക്കാന്‍ പോലീസിനു കാര്യമായി മെനക്കെടേണ്ടി വന്നു.. അന്നവിടെ കൂടിയവര്‍ക്ക് റാണിയുടെ അന്ത്യ ദര്‍ശനത്തിനുള്ള അവസരം ഒരുക്കി കൊടുത്തത് മഞ്ഞിലാസ് ജോസഫും ശ്രീ ടി കെ ബാലചന്ദ്രനും ചേര്‍ന്നായിരുന്നു.. സുധീറും രവിമേനോനും ഒഴികെ സിനിമ രംഗത്ത് നിന്നും അധികമാരെയും റാണിയുടെ വീട്ടിൽ കണ്ടതായി സൂചനയില്ല. സഹോദരന്‍ ഷാജി അന്ത്യകര്‍മ്മങ്ങള്‍ നിര്‍വഹിച്ച ശേഷം റാണിയെ കെട്ടിപിടിച്ചു കരഞ്ഞ മൂത്ത സഹോദരിയെ മാറ്റിക്കൊണ്ട് റാണിയുടെയും അമ്മയുടെയും സഹോദരികളുടെയും നിശ്ചലദേഹങ്ങളുമായി നുങ്കംബക്കം സെമിത്തേരിയിലേക്ക് യാത്രയായി..

അവിടെ കവിയൂര്‍ പൊന്നമ്മ.. മീന. ശ്രീലത.. അടൂര്‍ ഭാസി.. വിൻസന്റ്.. കെ ജി ജോര്‍ജ് തുടങ്ങിയവര്‍ അന്തിമ ഉപചാരം അര്‍പ്പിക്കുവാന്‍ എത്തി.. റാണിയുടെയും അമ്മയുടെയും സഹോദരികളുടെയും ചിതകൾക്ക് സഹോദരന്‍ ഷാജി ഓരോന്നായി തീ കൊളുത്തി.. നാല് യൗവനങ്ങൾ നെയ്ത സ്വപ്‌നങ്ങള്‍ കത്തിചാമ്പലാകുന്ന കാഴ്ച.. അതിനായി നിയുക്തനായ മകന്‍ വിങ്ങിപ്പൊട്ടുന്ന കാഴ്ച.. എല്ലാം കണ്ടുകൊണ്ടു നിശബ്ദനായി അവിടെ ഒതുങ്ങിമാറി മറ്റൊരാളും ഉണ്ടായിരിന്നു. സ്വപ്നാടനത്തിലെ റാണിചന്ദ്രയുടെ നായകൻ.. ഡോ. മോഹൻദാസ്..!


![പറന്നുയർന്നകന്ന റാണിചന്ദ്ര](https://cdn.boolokam.com/articles/2022/10/grrhrh.jpg)**പറന്നുയർന്നകന്ന റാണിചന്ദ്ര** **Gopala Krishnan** മലയാള സിനിമയ്ക്ക് മറക്കാൻ കഴിയാത്ത നായിക റാണിചന്ദ്ര വിമാനാപകടത്തിൽ കൊല്ലപ്പെട്ടിട്ട് ഇന്നേക്ക് 45 വർഷങ്ങൾ തികയുന്നു. ഒക്ടോബര്‍ 12, 1976ല്‍ രാത്രിയായിരുന്ന ആ ദുരന്തം സംഭവിച്ചത്.. ഒക്ടോബർ 12 എന്ന തിയതിയ്ക്കു മറ്റൊരു പ്രത്യേകത കൂടിയുണ്ടായിരുന്നു റാണിചന്ദ്രയുടെ ജീവിതത്തിൽ.. അവരുടെ മരണത്തിനു കൃത്യം ഒമ്പതു വർഷങ്ങൾക്കു മുമ്പ്.. അതായത് 1967 ഒക്ടോബർ 12നായിരുന്നു റാണിചന്ദ്രയുടെ ആദ്യ ചിത്രമായിരുന്ന "പാവപ്പെട്ടവൾ" റിലീസായത്! പി എ തോമസ് സംവിധാനം ചെയ്ത ഈ ചിത്രത്തിൽ കേവലം രണ്ടു സീനിൽ മാത്രം വന്നുപോകുന്ന കഥാപാത്രമായിരുന്നു റാണിയുടേത്. ആ സമയത്ത് "മിസ് കേരള"യായി തിരഞ്ഞെടുക്കപ്പെട്ട റാണിചന്ദ്രയുടെ ആ പദവിയായിരുന്നു ഈ സിനിമയിലേക്കുള്ള വാതിൽ തുറന്നത്. ടൈറ്റിൽ കാർഡിൽ റാണിചന്ദ്ര എന്ന പേരിനു പകരം "മിസ് കേരള" എന്നായിരുന്നു കൊടുത്തതും. ആദ്യ ചിത്രത്തിലെ രംഗങ്ങൾ സത്യൻ മാഷിന്റെ കൂടെയായിരുന്നു എന്നതും അദ്ദേഹത്തിന്റെ കഥാപാത്രത്തോട് "നമസ്കാരം" പറഞ്ഞു കൊണ്ട് സംസാരിയ്ക്കാൻ സാധിച്ചതുമാണ് ഈ സിനിമയിൽ റാണിചന്ദ്രയുടെ നേട്ടം. പിന്നീടൊരിക്കലും സത്യൻ മാഷിന്റെ കൂടെ റാണിചന്ദ്ര അഭിനയിച്ചിട്ടുമില്ല. റാണിചന്ദ്ര കൊല്ലപ്പെട്ട സമയത്ത്, അന്ന് നാന ചലച്ചിത്ര വാരികയില്‍ ലേഖകനായി ജോലി ചെയ്തിരുന്ന ശ്രീ ബാലചന്ദ്ര മേനോൻ ആയിരുന്നു റാണിയുടെ മരണം റിപ്പോര്‍ട്ട്‌ ചെയ്‌ത ലേഖനവും "റാണിചന്ദ്ര" സ്പെഷ്യല്‍ നാന പതിപ്പും തയ്യാറാക്കിയത്.. റാണിയുടെ അന്ത്യകര്‍മ്മങ്ങളില്‍ പങ്കെടുത്തതും നാനയ്ക്ക് വേണ്ടി റീത്ത് സമര്‍പ്പിച്ചതും അദ്ദേഹം തന്നെ.. അതിനാല്‍ ഈ ലേഖനം ബാലചന്ദ്ര മേനോന്റെ ഓര്‍മ്മകളുടെ ശേഖരത്തില്‍ നിന്നും ചില കാര്യങ്ങൾ കൂടി ചേർത്തിട്ടാണ് ഞാൻ എഴുതിയിട്ടുള്ളത്.. 1975 OCTOBER \------- ബാലചന്ദ്ര മേനോന്‍ നാന ലേഖകനായി ജോലിയില്‍ പ്രവേശിച്ചപ്പോള്‍ അദ്ദേഹം ആദ്യമായി അഭിമുഖം നടത്തിയത് റാണിചന്ദ്രയുമായി ആയിരുന്നു.. അന്ന് മദ്രാസില്‍ നോര്‍ത്ത് ബോഗ് റോഡിലെ റാണിയുടെ വീട്ടില്‍ ചെന്നപ്പോള്‍ ആദ്യം അദ്ദേഹം കേട്ടത് ചിലങ്കയുടെ ശബ്ദമായിരുന്നു. റാണിചന്ദ്ര എന്ന സ്ത്രീയുടെ ജീവാത്മാവും പരമാത്മാവും ആ ചിലങ്കകള്‍ ആയിരുന്നു.. ആ ചിലങ്കകളെ പോലെ പ്രസന്നമായിരുന്നു റാണിചന്ദ്ര എന്ന അഭിനേത്രിയും.. വളരെ പ്രസരിപ്പ് കലര്‍ന്ന വാക്കുകള്‍.. കൂടെകൂടെ ചിരിക്കുന്ന മുഖം.. മാന്യമായ പെരുമാറ്റം.. നര്‍ത്തകിയെയാണോ അഭിനേത്രിയെയാണോ റാണിയ്ക്ക് കൂടുതൽ താത്പര്യം എന്ന് ചോദിച്ചപ്പോള്‍ റാണി പറഞ്ഞത്... " അര്‍ഹതയുള്ളത് ആഗ്രഹിച്ചാലും ഈ സിനിമ രംഗത്ത് കിട്ടുകയില്ല.."" എന്നായിരുന്നു.. ഈ പരാതി എന്തിനാണ് എന്ന് ചോദിച്ചപ്പോള്‍ റാണി പറഞ്ഞത്... "എന്താ പറഞ്ഞാല്‍!! ഞാന്‍ എല്ലാം തികഞ്ഞ സന്തുഷ്ടവതിയല്ല എന്ന് മറ്റുള്ളവരും അറിയട്ടെ.. അതാണല്ലോ സത്യം!! അത് മറച്ചു വച്ചിട്ട് എനിക്കൊരു മുഖമില്ല...!" റാണിയുടെ ദുര്‍ബലമായ വശം എന്ന് പറയുന്നത് മുഖം മൂടി അണിയാത്ത പെരുമാറ്റം ആയിരുന്നു.. റാണി ദൈവത്തില്‍ വിശ്വസിച്ചിരുന്നോ എന്നറിയില്ല.. പക്ഷെ ഭാഗ്യത്തില്‍ അവര്‍ കൂടുതല്‍ വിശ്വസിച്ചിരുന്നു.. "ഞാന്‍ നൂറ്റൊന്നു ശതമാനവും ഭാഗ്യവതിയാണ്.. " എന്ന് റാണി പറയുമായിരുന്നു. ആദ്യം അഭിമുഖം എടുക്കാന്‍ ചെന്നപ്പോഴും പിന്നീട് ഒന്ന് രണ്ടു തവണ കൂടി പോയപ്പോഴും, വാചാലനായ ബാലചന്ദ്ര മേനോനെ പോലും അധികം സംസാരിക്കാന്‍ ഇടം കൊടുക്കാതെ ആയിരുന്നു റാണിചന്ദ്ര സംസാരിച്ചത്.. നാന ലേഖകൻ എന്ന നിലയിൽ ബാലചന്ദ്ര മേനോന്‍ നിശബ്ദ കേള്‍വിക്കാരന്‍റെ റോളില്‍ ഒതുങ്ങിയത് റാണിയുടെ മുന്നില്‍ മാത്രമായിരിക്കും..! ഇടയ്ക്കിടെ ആ വീട്ടിലെ 441719 എന്ന ഫോണ്‍ മണിയടിക്കും.. റാണി തന്നെ ഫോണ്‍ എടുക്കും.. പ്രസന്നതയോടെ സംസാരിക്കും.. സംസാരം കഴിഞ്ഞു വീണ്ടും അഭിമുഖത്തിനു വരുമ്പോള്‍ റാണി ചോദിക്കും.. "" അല്ലാ... മിസ്റ്റര്‍ ബാലചന്ദ്ര മേനോന്‍ എന്താ മിണ്ടാതെയിരിക്കുന്നത്??"" "" ഞാന്‍ എന്ത് മിണ്ടാന്‍?? അതിനുള്ള അവസരം റാണി തന്നോ??"" ഉടനെ റാണിയുടെ പൊട്ടിച്ചിരി.. "" ഞാന്‍ എന്തിനാ ഇത്രയുമൊക്കെ സംസാരിക്കുന്നത്!! ഈ പറഞ്ഞതില്‍ എല്ലാം എഴുതരുതേ.. ഞാനും ജീവിച്ചോട്ടെ!!!"" റാണി ചിലങ്ക അണിഞ്ഞതും.. നൃത്തം ചെയ്തതും.. സിനിമയില്‍ വന്നതും ഒക്കെ സ്വന്തം കുടുംബത്തിനു വേണ്ടിയായിരുന്നു.. അമ്മ കാന്തിമതി.. അനുജത്തിമാരായ അമ്പിളി, നിമ്മി, സീത.. ഇവര്‍ക്കെല്ലാം ആശ്രയം റാണി മാത്രമായിരുന്നു.. മറ്റൊരു സഹോദരിയെ നല്ല ജോലി വാങ്ങിച്ചു കൊടുത്തു കുവൈറ്റിലേക്ക് അയച്ചിരുന്നു.. റാണി നേരത്തെ പറഞ്ഞ സിനിമയിലെ ആ അസന്തുഷ്ടി അതിനുള്ള പല കാരണങ്ങള്‍.. കാരണക്കാര്‍.. അവരെയൊക്കെ റാണി സൗകര്യപൂര്‍വ്വം മറക്കാന്‍ തീരുമാനിച്ചത് തന്റെ കുടുംബത്തിന്‍റെ ഭദ്രതയ്ക്ക് വേണ്ടിയും.. 1975ലെ ഏറ്റവും നല്ല നടിയ്ക്കുള്ള സംസ്ഥാന അവാര്‍ഡ്‌ റാണിയ്ക്കാണ് ലഭിയ്ക്കുക എന്ന സന്തോഷ വാര്‍ത്ത പറയാന്‍ അവരെ വിളിച്ചതും ബാലചന്ദ്ര മേനോന്‍ തന്നെയായിരുന്നു.. റാണി തന്റെ സന്തോഷം അറിയിച്ചത് ഫോണിലൂടെ ചിലങ്കകളുടെ കിലുക്കം കേള്‍പ്പിച്ചു കൊണ്ടായിരുന്നു.. "" റാണിയ്ക്ക് എന്താ ചിലങ്കകളോട് ഇത്ര സ്നേഹം???"" ബാലചന്ദ്ര മേനോന്റെ ചോദ്യം.. ഒരു നിമിഷത്തെ മൗനത്തിന് ശേഷം റാണി പറഞ്ഞു.. "ഒന്ന് രണ്ടു കാരണങ്ങള്‍ ഉണ്ട്.. കലാകാരി എന്ന നിലയില്‍ ഞാന്‍ കൂടുതല്‍ ആഗ്രഹിച്ചത് നല്ല നര്‍ത്തകി ആകാനായിരുന്നു.. കഴിഞ്ഞ കുറെ വര്‍ഷങ്ങളായി എന്‍റെ കാലിലെ ചിലങ്കകള്‍ എന്‍റെ ജീവിതത്തിലെ നല്ലതും ചീത്തയും ആയ എത്രയോ കാര്യങ്ങള്‍ കണ്ടിരിക്കുന്നു!! എന്നിട്ടും അവയെന്നെ കൂടുതല്‍ സ്നേഹിച്ചതല്ലാതെ വെറുത്തില്ല... മറ്റൊന്നും കൂടിയുണ്ട്.. എന്‍റെ കാര്‍.. ഈ രണ്ടും എന്‍റെ കൂടെ കൂടിയത് എന്നില്‍ നിന്നും ഒന്നും പ്രതീക്ഷിച്ചിട്ടല്ല.. "" സിനിമയില്‍ അവാര്‍ഡിനെക്കാള്‍ റാണി ആഗ്രഹിച്ച ഒരു കാര്യം ശ്രീ പ്രേം നസീറിന്‍റെ നായികയാകുക എന്നതായിരുന്നു.. റാണിചന്ദ്രയുടെ രണ്ടാമത്തെ ചിത്രം പ്രേം നസീർ നായകനായ "അഞ്ചു സുന്ദരികൾ" ആയിരുന്നു. അഞ്ചു സുന്ദരികളിൽ ഒരാളാകാൻ കഴിഞ്ഞെങ്കിലും, തുടർന്നും പ്രേംനസീർ അഭിനയിച്ച നിരവധി സിനിമകളിൽ റാണി ഭാഗമായിട്ടും, പ്രേം നസീറിന്റെ നായികയായി അഭിനയിക്കണം എന്ന മോഹം സാക്ഷാത്‌കരിയ്ക്കാൻ സാധിക്കാതെ ആയിരുന്നു റാണിചന്ദ്ര പറന്നകന്നത്..! തമിഴിലും റാണിചന്ദ്രയ്ക്ക് തിരക്കുകൾ ഏറിവരുന്ന സമയവും കൂടിയായിരുന്നു അത്..! \---------------------------------- ഇവിടെ ഒരു ചെറിയ കട്ട്‌ ഞാന്‍ എടുക്കുകയാണ്.. റാണിയുടെ മരണത്തിനു ഇടയാക്കിയ അവരുടെ ആ നൃത്ത പരിപാടിയുടെ കൂടുതല്‍ വിവരങ്ങള്‍ അന്വേഷിച്ചു പഴയ പത്രത്താളുകളിൽ നിന്നും അക്കാലത്തെ വിവിധ പ്രസിദ്ധീകരണങ്ങളിൽ നിന്നും ശേഖരിച്ച വിവരങ്ങളിൽ നിന്നാണ് ഈ ഭാഗം തയ്യാറാക്കിയിരിക്കുന്നത്.. സ്വന്തമായി ഒരു ഡാന്‍സ് ട്രൂപ് റാണി ഉണ്ടാക്കിയത് 1976 ഏപ്രിലില്‍ ആയിരുന്നു.. ആ വര്‍ഷം സെപ്തംബറില്‍ അവരുടെ ട്രൂപ്പിന് വിദേശ രാജ്യങ്ങളില്‍ നൃത്ത പരിപാടികള്‍ നടത്താന്‍ ക്ഷണം കിട്ടി. അതും റാണിയുടെ സഹോദരി ജോലി ചെയ്യുന്ന കുവൈറ്റിലും പരിപാടി ഉണ്ട് എന്നുള്ളത് റാണിയെയും വീട്ടുകാരെയും സന്തോഷിപ്പിച്ചു.. ചേച്ചിയെ കാണാമല്ലോ.. ആ യാത്രയിലാണ് സൗഭാഗ്യവതിയാണ് താന്‍ എന്ന് എപ്പോഴും കരുതി ജീവിച്ചിരുന്ന റാണിയെ ദൗര്‍ഭാഗ്യം പിടികൂടാന്‍ തുടങ്ങിയത്..ഒക്ടോബര്‍ നാലാം തിയതിയിൽ ആയിരുന്നു കുവൈറ്റ്‌ AIRWAYS വിമാനത്തില്‍ റാണി ദുബൈയില്‍ എത്തിച്ചേര്‍ന്നത്.. UAE സര്‍ക്കാരിന്‍റെ നിയമപ്രകാരം ഗള്‍ഫ്‌ രാജ്യത്ത് ആദ്യമായി സന്ദര്‍ശിക്കാന്‍ ന്‍ വരുന്ന വിദേശ വ്യക്തികള്‍ രേഖാമൂലമുള്ള ഇമിഗ്രേഷന്‍ അനുമതി വാങ്ങിയിരിക്കണം.. അതില്ലാത്തവര്‍ ഏതു സ്ഥലത്ത് നിന്ന് വന്നുവോ ആ സ്ഥലത്തേയ്ക്ക് മടങ്ങി പോകുവാനുള്ള വാഹന സൗകര്യം ഉണ്ടെങ്കില്‍ അടുത്ത 96 മണിക്കൂര്‍ വരെ അവര്‍ക്ക് അവിടെ നില്‍ക്കാം. അതിനു ശേഷം വരുന്ന ഓരോ മണിക്കൂറിനും നൂറു ദിര്‍ഹം പിഴയടയ്ക്കേണ്ടി വരും.. റാണിചന്ദ്രയും അന്ന് ആ ഭാഗ്യം പരീക്ഷിക്കപെട്ടു.. മണിക്കൂറുകളുടെ കാത്തിരിപ്പിന് ഒടുവില്‍, "കലാകാരി.. മലയാളീ.." എന്നിങ്ങനെയുള്ള പരിഗണനകള്‍ വച്ച്, അവരെ പുറത്തിറക്കി.. അബുദാബിയില്‍ റാണിയുടെ ചിലങ്ക കെട്ടിയ പദചലനത്തില്‍ ഭാരതീയ കലയുടെ മാഹാത്മ്യം വിദേശീയർക്കും മലയാളികള്‍ക്കും മനസ്സിലാക്കി കൊടുത്തു.. റാണി നൃത്തം ചെയ്യുന്നതിന്‍റെ ദൃശ്യങ്ങൾ ക്യാമറയില്‍ പകര്‍ത്തിയവരെ പോലിസ് പിടികൂടി മോഹഭംഗം വരുത്തി.. പരിപാടികള്‍ കഴിഞ്ഞു ഒക്ടോബര്‍ പത്തിന് റാണിയും കുടുംബവും തിരിച്ചു പോകുന്നു എന്നായിരുന്നു ആദ്യം വാര്‍ത്ത.. അപ്പോഴേക്കും അധികൃതര്‍ നല്‍കിയ 96 മണിക്കൂര്‍ സമയ പരിധി കഴിഞ്ഞിരുന്നു.. റാണിയ്ക്ക് യാത്രയയപ്പ് നല്‍കാന്‍ നിരവധി പേർ വിമാനത്താവളത്തില്‍ എത്തി.. പക്ഷെ എയര്‍ ഇന്ത്യയുടെ വിമാനം റാണിയെയും കുടുംബത്തെയും കൂട്ടാതെ പറന്നു പൊങ്ങി.. പലര്‍ക്കും കാര്യം മനസ്സിലായില്ല.. 96 മണിക്കൂര്‍ സമയ പരിധിയ്ക്ക് ശേഷം വന്ന മണിക്കൂറുകള്‍ക്ക് വിമാനത്താവള അധികൃതരുടെ കണക്കുപ്രകാരം 4500 ദിര്‍ഹം പിഴ വിധിച്ചു.. മറ്റുചില കാരണങ്ങളാൽ ഈ ഭീമമായ തുക കൃത്യമായി എത്തിക്കുന്നതിലും വീഴ്ച പറ്റി. ആ യാത്ര മുടക്കത്തിനു, ദുബൈയിലെ നിയമം എന്താണ് എന്നറിയാത്ത, ഒരു പാവം കലാകാരിയും കുടുംബവും നല്‍കേണ്ടി വന്ന വില!!! അതിനു ഉത്തരവാദികള്‍ അവരെ അങ്ങോട്ട്‌ കൊണ്ട് വന്നവരും കൂടിയല്ലേ എന്ന ചോദ്യം ബാക്കിയാക്കി, എങ്ങനെയൊക്കെയോ അന്ന് ഉച്ചയ്ക്കത്തെ കുവൈറ്റ്‌ AIRWAYSല്‍ റാണിയ്ക്കും കുടുംബത്തിനും ടിക്കറ്റ് തരപ്പെട്ടു.. ഒടുവിൽ മറ്റൊരു വിമാനത്തിൽ അവർ നാട്ടിലേക്ക് പുറപ്പെട്ടു.. പക്ഷെ അവിടെയും ദൗര്‍ഭാഗ്യം റാണിയെ പിടികൂടി.. ബോംബെയിൽ നിന്നും മദ്രാസിലേക്ക് ഉണ്ടായിരുന്ന, സാധാരണ അങ്ങനെയൊന്നും വൈകാത്ത, വിമാനം അന്ന് വളരെ താമസിച്ചാണ് യാത്രയ്ക്ക് ഒരുങ്ങിയത്. റാണിയും കുടുംബവും അടക്കം 95 പേര്‍ ഏതാണ്ട് ഏഴു മണിക്കൂര്‍ സാന്താക്രൂസ് വിമാനത്താവളത്തില്‍ കാത്തിരുന്നു.. (അവരറിഞ്ഞില്ല മരണത്തിനു വേണ്ടിയുള്ള കാത്തിരിപ്പും കൂടിയായിരുന്നു അതെന്ന്..) ഒടുവിൽ രാത്രി ഒന്നരയോടെ ആ വിമാനം പറന്നു ആ വിമാനം അപകടത്തിൽ പെട്ട് റാണിചന്ദ്രയും കുടുംബവും ഉൾപ്പടെ സകലരുടെയും ജീവൻ നഷ്‌ടമായി...!! \------------------------------------------------- കട്ട്‌ TO ബാലചന്ദ്ര മേനോന്‍.. മരണത്തിനു ഏതാനും ദിവസം മുമ്പ്... ഊഞ്ഞാല്‍ സിനിമയുടെ സെറ്റില്‍ വച്ച് ഈ യാത്രയെ പറ്റി പറഞ്ഞ ശേഷം ശ്രീദേവിയോടും സോമനോടും യാത്ര ചോദിയ്ക്കാന്‍ നേരം, "പോയിവരുമ്പോള്‍ സോമന്‍റെ പത്നി സുജാതയ്ക്ക് സാരികളും കുട്ടികള്‍ക്ക് ഉടുപ്പും വാങ്ങിക്കൊണ്ടുവരും" എന്ന് റാണി പറഞ്ഞിരുന്നതായി സോമൻ അനുസ്മരണ ലേഖനത്തിൽ കുറിച്ചിരുന്നു.. മുഹൂര്‍ത്തങ്ങള്‍ എന്ന സിനിമയുടെ സെറ്റില്‍ വച്ച് അവാര്‍ഡ്‌ വിവരം അറിഞ്ഞപ്പോള്‍ സന്തോഷിച്ച റാണിയെയും അതിനു ശേഷം പുരസ്‌കാര വിതരണ ചടങ്ങിൽ പ്രസംഗിക്കാനുള്ള കാര്യങ്ങളെ പറ്റി റാണി റിഹേഴ്‌സൽ നടത്തിയതും നടന്‍ ശ്രീ സണ്ണി അദ്ദേഹത്തിന്‍റെ ഓര്‍മ്മക്കുറിപ്പില്‍ എഴുതിയിരുന്നു.. ആ ദുബായ്-അമേരിക്കന്‍ യാത്രയ്ക്ക് ഒരുങ്ങുന്ന വേളയില്‍ മേനോന്‍ നാനയ്ക്ക് വേണ്ടി വീണ്ടും റാണിയുടെ വസതിയില്‍ എത്തി.. "കുടുംബത്തിന്‍റെ നില ഭദ്രമായാല്‍ ഞാന്‍ അഭിനയം നിര്‍ത്തും.. കാരണം ഞാന്‍ അഭിനയിക്കുന്നത് കാശിനു വേണ്ടിയാണ്.. ഇത്രയും ഭാരിച്ച ചുമതലകള്‍ ഉള്ള കുടുംബം എനിക്കില്ലായിരുന്നു എങ്കില്‍ ഞാന്‍ അഭിനയത്തിന് പ്രാധാന്യം കൊടുക്കില്ലായിരുന്നു.." ആ അഭിമുഖത്തില്‍ ഈ കാര്യം പറയുമ്പോള്‍ റാണിയുടെ ആ ഉറച്ച തീരുമാനത്തിന് പിന്നിലെ ദൃഡത വളരെ വ്യക്തമായിരുന്നു.. "" അപ്പോള്‍ കലയോട് പൂര്‍ണ്ണമായി യാത്ര പറയുകയാണോ..?" മേനോന്‍ ചോദിച്ചു.. "കലയോട് ആര് യാത്ര പറയുന്നു.. സിനിമയോടാണ് ഞാന്‍ യാത്ര പറയുന്നത്.. എനിക്ക് കൂടുതല്‍ വരുമാനം നല്‍കിയത് സിനിമയാണ്.. ആ സത്യം അംഗീകരിച്ചു കൊണ്ട് പറയട്ടെ.. ഈ രംഗത്ത് ആത്മാര്‍ത്ഥത തീരെയില്ല.. നമുക്ക് നല്ല നിലയുണ്ടെങ്കിൽ മാത്രമേ ഇവിടെ ബന്ധങ്ങള്‍ക്ക് വിലയുള്ളൂ.. സിനിമ നിര്‍ത്തി പോരുന്നത് മദിരാശിയില്‍ നിന്ന് കൂടിയുള്ള എന്‍റെ വിടവാങ്ങലാണ്.. കേരളത്തില്‍ ഒരു ഉള്‍നാടന്‍ ഗ്രാമത്തില്‍ ഒരു കൊച്ചു വീട്.. അതിനു ചുറ്റും ചെടികള്‍.. കഴിയുമെങ്കില്‍ ഒരു അടുക്കള തോട്ടം.. അതല്ല എങ്കില്‍ ഇന്ത്യയില്‍ നിന്നും പുറത്തേക്കു പോകുക.. അവിടെ താമസമുറപ്പിക്കുക..! " "അപ്പോള്‍ വിവാഹം വേണ്ടേ??" വീണ്ടും മേനോന്‍.. " വിവാഹത്തിനായി മാത്രം ജീവിക്കില്ല.. അത് നടക്കുന്നെങ്കില്‍ നടക്കട്ടെ.. സിനിമയുമായി ബന്ധപ്പെടാന്‍ ആഗ്രഹിയ്ക്കുന്ന ഒരാളെ വിവാഹം കഴിക്കാന്‍ ഞാന്‍ താല്‍പര്യപ്പെടുന്നില്ല.. എന്‍റെ ഭര്‍ത്താവ് എന്‍റെ മാത്രം സ്വകാര്യ സ്വത്തായിരിക്കും..!" \-------------------------------- ഒക്ടോബര്‍ 14.. 1976.. നാട്ടിലേക്ക് വരില്ലെന്ന് കരുതിയ റാണിയുടെയും ബന്ധുക്കളുടെയും ശവശരീരങ്ങള്‍ മദിരാശിയില്‍ രാത്രി എട്ടു മണിക്ക് വന്നു ചേര്‍ന്നു.. റാണിയുടെ സഹോദരന്‍ ഷാജിയാണ് ബോംബയില്‍ നിന്നും ആ അഞ്ചു ശവമഞ്ചങ്ങൾ മദ്രാസിലേക്ക് കൊണ്ടുവന്നത്.. അന്നേരം റാണിയുടെ വീടിന്റെ പരിസരം ജനസഹസ്രമായി കഴിഞ്ഞിരുന്നു.. ജനക്കൂട്ടത്തെ നിയന്ത്രിക്കാന്‍ പോലീസിനു കാര്യമായി മെനക്കെടേണ്ടി വന്നു.. അന്നവിടെ കൂടിയവര്‍ക്ക് റാണിയുടെ അന്ത്യ ദര്‍ശനത്തിനുള്ള അവസരം ഒരുക്കി കൊടുത്തത് മഞ്ഞിലാസ് ജോസഫും ശ്രീ ടി കെ ബാലചന്ദ്രനും ചേര്‍ന്നായിരുന്നു.. സുധീറും രവിമേനോനും ഒഴികെ സിനിമ രംഗത്ത് നിന്നും അധികമാരെയും റാണിയുടെ വീട്ടിൽ കണ്ടതായി സൂചനയില്ല. സഹോദരന്‍ ഷാജി അന്ത്യകര്‍മ്മങ്ങള്‍ നിര്‍വഹിച്ച ശേഷം റാണിയെ കെട്ടിപിടിച്ചു കരഞ്ഞ മൂത്ത സഹോദരിയെ മാറ്റിക്കൊണ്ട് റാണിയുടെയും അമ്മയുടെയും സഹോദരികളുടെയും നിശ്ചലദേഹങ്ങളുമായി നുങ്കംബക്കം സെമിത്തേരിയിലേക്ക് യാത്രയായി.. അവിടെ കവിയൂര്‍ പൊന്നമ്മ.. മീന. ശ്രീലത.. അടൂര്‍ ഭാസി.. വിൻസന്റ്.. കെ ജി ജോര്‍ജ് തുടങ്ങിയവര്‍ അന്തിമ ഉപചാരം അര്‍പ്പിക്കുവാന്‍ എത്തി.. റാണിയുടെയും അമ്മയുടെയും സഹോദരികളുടെയും ചിതകൾക്ക് സഹോദരന്‍ ഷാജി ഓരോന്നായി തീ കൊളുത്തി.. നാല് യൗവനങ്ങൾ നെയ്ത സ്വപ്‌നങ്ങള്‍ കത്തിചാമ്പലാകുന്ന കാഴ്ച.. അതിനായി നിയുക്തനായ മകന്‍ വിങ്ങിപ്പൊട്ടുന്ന കാഴ്ച.. എല്ലാം കണ്ടുകൊണ്ടു നിശബ്ദനായി അവിടെ ഒതുങ്ങിമാറി മറ്റൊരാളും ഉണ്ടായിരിന്നു. സ്വപ്നാടനത്തിലെ റാണിചന്ദ്രയുടെ നായകൻ.. ഡോ. മോഹൻദാസ്..!
