---
author: Beaumaris
categories:
- Entertainment
comment_count: 0
date: 2022-05-21 04:19:42
draft: false
image: ''
like_count: 57845
share_count: 56134
tags:
- ACTOR
- Sadiq
title: ആഘോഷിക്കപ്പെടാതെ പോകുന്ന നല്ലനടന്മാർ സിനിമയുടെ പൂർണ്ണതയ്ക്കായി നൽകുന്ന സംഭാവനകളും
  സ്മരിക്കപ്പെടണം
view_count: 1946673
---

35 വർഷങ്ങളായി തന്നെ തേടിയെത്തിയ 500ൽപ്പരം വേഷങ്ങൾ വൃത്തിയായി ചെയ്ത ഒരു ഒന്നാന്തരംനടൻ. അദ്ദേഹം ആഘോഷിക്കപ്പെടുന്നത് കണ്ടിട്ടില്ല. രണ്ടുസിനിമയിൽ നായകൻ/നായിക ആയാൽ വിടാതെപിന്തുടരുന്ന ടെലിവിഷൻ-യുട്യൂബ് ചാനലുകൾ ഈ നല്ല നടനെ പരിഗണിച്ചുംകണ്ടിട്ടില്ല. സാദിഖ്. പവിത്രന്റെ 'ഉപ്പി'ലൂടെ 1987ൽ രംഗത്തെത്തിയ ഇദ്ദേഹം ചെറുതും വലുതുമായ വിവിധഭാവതലങ്ങളിലുള്ള കഥാപാത്രങ്ങളുമായി നമ്മുടെമുന്നിൽ തുടരുകയാണ്. &nbsp; &nbsp; സൗമ്യമായ ഭാവവും ഗംഭീരമെന്ന് വിശേഷിപ്പിക്കാവുന്ന ശബ്ദവുമാണ് ഈ നടന്റെ പ്രധാനസവിശേഷതകളായി തോന്നിയിട്ടുള്ളത്.. ഇത്രയധികം പൊലീസ് വേഷങ്ങൾ ചെയ്ത നടന്മാർ ചുരുക്കമായിരിക്കും. വിവിധപദവികളിലുള്ള പൊലീസ് യൂണിഫോമുകൾ എങ്ങനെയായിരിക്കുമെന്ന് പൊലീസ് ഡിപ്പാർട്മെന്റിലുള്ളവരേക്കാൾ നിശ്ചയം സാദിഖിനായിരിക്കുമെന്ന തമാശകേട്ടിട്ടുള്ളതായി ഇദ്ദേഹം ഒരിക്കൽപറഞ്ഞിരുന്നു. ആഘോഷിക്കപ്പെടാതെ പോകുന്ന ഇത്തരം നല്ലനടന്മാർ സിനിമയുടെ പൂർണ്ണതയ്ക്കായി നൽകുന്ന സംഭാവനകളും സ്മരിക്കപ്പെടുകതന്നെ വേണം.