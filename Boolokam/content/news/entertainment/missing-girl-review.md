---
author: Beaumaris
categories:
- Entertainment
comment_count: 0
date: 2023-05-26 14:33:44
draft: false
image: https://cdn.boolokam.com/articles/2023/04/6677.jpg
like_count: 18911
share_count: 6694
tags:
- missing girl
- review
title: നടീ നടന്‍മാര്‍ അല്ല സിനിമയുടെ കണ്ടെന്റ് തന്നെയാണ് മുഖ്യം എന്ന് മിസിംഗ് ഗേളിലൂടെ
  സംവിധായകന്‍ അടിവരയിട്ട് പറയുന്നു
view_count: 388376
---

ഫൈൻ ഫിലിംസിന്റെ ബാനറിൽ ഔസേപ്പച്ചൻ വാളക്കുഴി, ടി.ബി വിനോദ്, സന്തോഷ് പുത്തൻ എന്നിവർ ചേർന്ന് നിർമ്മിച്ച് പുതുമുഖങ്ങളായ സഞ്ജു സോമനാഥ്, ആഷിക അശോകൻ എന്നിവർ പ്രധാന കഥാപാത്രങ്ങളാവുന്ന ‘മിസ്സിങ് ഗേൾ’ റിലീസായിരിക്കുകയാണ്. സ്ത്രീകൾക്കും പെൺകുട്ടികൾക്കുമെതിരെയുള്ള അതിക്രമങ്ങൾ പ്രതിപാദിച്ചൊരുക്കിയ ചിത്രം നവാഗതനായ അബ്ദുൾ റഷീദാണ് സംവിധാനം ചെയ്യുന്നത്. ‘അവൾ ഒരു കൃത്യത്തിലാണ് ‘ എന്ന ടാഗ് ലൈനിൽ പുറത്തുറങ്ങുന്ന ചിത്രത്തിന് നവാഗതരായ വിശാൽ വിശ്വനാഥനും അഫ്സൽ കെ അസീസും ചേർന്നാണ് തിരക്കഥ തയ്യാറാക്കിയിരിക്കുന്നത്. മികച്ച പ്രേക്ഷാഭിപ്രായങ്ങളോടെയാണ് ചിത്രം പ്രദർശനം തുടരുന്നത്. ഏതാനും പ്രേക്ഷാഭിപ്രായങ്ങൾ ഇങ്ങനെ **Sidharth Ravi** നാടോടികാറ്റില്‍ ശ്രീനിവാസന്‍ പറയുന്നത് പോലെ “ഗായത്രിയില്‍ വരുമ്പോള്‍ സോമേട്ടനും ഒരു പുതുമുഖം ആയിരുന്നല്ലോ.!”. അതെ. എല്ലാവരും പുതുമുഖങ്ങള്‍ ആയിട്ട് തന്നെയാണ് സിനിമയില്‍ എത്തുന്നത്. അഷിക അശോകന്‍, സഞ്ജു സോമനാഥന്‍, ഭാസ്കര്‍ അരവിന്ദ് തുടങ്ങിയവ പുതുമുഖങ്ങള്‍ പ്രധാന വേഷങ്ങളില്‍ എത്തുന്ന ചിത്രമാണ് മിസ്സിംഗ്‌ ഗേള്‍. ഒരു പക്കാ ത്രില്ലര്‍ മൂവി ആയിട്ടാണ് ചിത്രം ഒരുക്കിയിരിക്കുന്നത്. പടം തുടങ്ങി കുറച്ചു സമയത്തിനുള്ളില്‍ തന്നെ പ്രേക്ഷകനെ സിനിമയിലേക്ക് ഇന്‍ ആക്കുക എന്ന വലിയ ടാസ്ക് അബ്ദുല്‍ റഷീദ് എന്ന സംവിധായകന് സാധിച്ചിട്ടുണ്ട്. [](https://cdn.boolokam.com/articles/2023/05/QDQDDF.jpg)അഷിക ചെയ്ത ജെസ്സി എന്ന കഥാപാത്രം ഒരു പ്രത്യേക സാഹചര്യത്തില്‍ കാണാതാവുന്നതും ആ തിരോധാനത്തില്‍ ജെസ്സിയുടെ സഹോദരി അവളെ അന്യേഷിച്ച് ഇറങ്ങുന്നതും ആണ് ചിത്രത്തിന്‍റെ കഥാതന്തു. സിനിമയുടെ ഭൂരുഭാഗവും ഒരു വലിയ വീട്ടിലാണ് നടക്കുന്നത്. എന്നാല്‍ ആ പരിമിധിക്കുള്ളില്‍ നിന്ന്കൊണ്ട് ആ വീടിനെ നല്ല രീതിയില്‍ ഉപയോഗിച്ച് ത്രില്ലിംഗ് എലെമെന്റ്സ് നല്ല രീതിയില്‍ കൊണ്ടുവരാന്‍ അണിയറ പ്രവര്‍ത്തകര്‍ക്ക് കഴിഞ്ഞു. വെറും ത്രില്ലര്‍ എന്നതില്‍ ഉപരി ക്രൈം ഡ്രാമ, ഹോറര്‍ സര്‍വൈവല്‍ ത്രില്ലര്‍ അങ്ങനെ മള്‍ട്ടിപ്പിള്‍ ജോനെര്‍സില്‍ പെടുത്താന്‍ പറ്റുന്ന ഒരു ചിത്രമാണ് മിസ്സിംഗ്‌ ഗേള്‍. ചിത്രത്തില്‍ ഏറെക്കുറെ എല്ലാവരും തന്നെ പുതുമുഖങ്ങള്‍ ആണ്. അതിന്‍റെതായ ചില പോരായ്മകള്‍ അഭിനയത്തില്‍ വരുന്നുണ്ടെന്നത് ഒഴിച്ചാല്‍ അത്യാവശ്യം കൊള്ളാവുന്ന ഒരു ത്രില്ലര്‍ സിനിമ ആയിട്ടാണ് മിസ്സിംഗ്‌ ഗേള്‍ എനിക്ക് അനുഭവപ്പെട്ടത്. മറ്റൊരു എടുത്തു പറയേണ്ട കാര്യം ചിത്രത്തിലെ ലൈറ്റിംഗ് ആണ്. ഭയങ്കര രസമയിട്ടാണ് ആ വീട്ടിനുള്ളിലെ ലൈറ്റിംഗ് ചെയ്തിട്ടുള്ളത്. ഒരു ഹൊറര്‍ മൂഡ്‌ ക്രിയേറ്റ് ചെയ്യുന്നതില്‍ ലൈടിംഗ് ഒരുപാട് സഹായിച്ചിട്ടുണ്ട്. ടെക്നിക്കലി നോക്കിയാല്‍ സിനിമ ആവറേജ് ആയിട്ടാണ് അനുഭവപ്പെട്ടത്. സൂപ്പര്‍ സ്റ്റാര്‍ ചിത്രങ്ങള്‍ക്ക് പോലും തീയേറ്ററില്‍ ആള് കയറാത്ത ഈ കാലത്ത് പുതുമുഖങ്ങളെ വെച്ച് ഒരു സിനിമ ചെയ്യുക എന്നത് ബുദ്ധിമുട്ടുള്ള കാര്യമാണ്. എന്നാല്‍ നടീ നടന്‍മാര്‍ അല്ല സിനിമയുടെ കണ്ടെന്റ് തന്നെയാണ് മുഖ്യം എന്ന് മിസിംഗ് ഗേളിലൂടെ സംവിധായകന്‍ അബ്ദുല്‍ റഷീദ് അടിവരയിട്ട് പറയുന്നു. [embed]https://youtu.be/YBgosBtA69c[/embed] **Rakesh Radhakrishnan** ഇന്നലെ വരെ ഇങ്ങനെ ഒരു ചിത്രത്തെ പറ്റി കേട്ട് കേള്‍വി പോലും ഇല്ലാതിരുന്ന ഞാന്‍ ഇന്ന്‍ ഈ സിനിമ തീയേറ്ററില്‍ പോയി കാണാന്‍ ഇടയായി. എല്ലാം വിധിയുടെ വിളയാട്ടം.!! ചില സമയങ്ങളിൽ ഏത് നേരത്താണോ ഈ പടത്തിനു തിയ്യേറ്ററിൽ തലവെച്ചു കൊടുത്തത് എന്നു തോന്നിയിരുന്നങ്കിലും, എന്തും സഹിക്കാൻ സഹനശക്തിയുള്ള ആളായത് കൊണ്ടു തന്നെ ചില പ്രകടനങ്ങൾ മറ്റൊരു തലത്തിൽ ചിരിച്ചു ആസ്വദിച്ചു കാണുന്ന ഒരു പ്രത്യേക തരം ഹോബിയാണെനിക്ക്. അങ്ങനെ മറ്റൊരു തലത്തില്‍ എങ്കിലും ആസ്വദിക്കാം എന്ന് കരുതി കാണാന്‍ തുടങ്ങിയ ചിത്രം എന്നാല്‍ എന്‍റെ ആ പ്രതീക്ഷകളെ തകിടം മറിച്ചു. മലയാളത്തില്‍ ഇന്ന് വരെ കാണാത്ത അസാധ്യ സിനിമ എന്നൊന്നും തള്ളുന്നില്ല. എങ്കിലും ഇത്രയധികം പുതുമുഖങ്ങളെ അണിനിരത്തി എടുത്ത അത്യവശ്യം ഡീസെന്റ്റ് സിനിമ ആയിട്ടാണ് മിസ്സിംഗ്‌ ഗേള്‍ എനിക്ക് അനുഭവപ്പെട്ടത്. പോരായ്മകള്‍ ഇല്ല എന്നല്ല, എന്നാലും സിനിമയുടെ കണ്ടെന്ടില്‍ ഒരു ഫ്രെഷ്നെസ് എനിക്ക് ഫീല്‍ ചെയ്തു. മുമ്പ് നടന്നതും ഇപ്പോള്‍ നടന്നുകൊണ്ടിരിക്കുന്നതും ആയ ചില സംഭവങ്ങള്‍ ചേര്‍ത്ത് വെച്ച് തയ്യാറാക്കിയ നല്ലൊരു സ്ക്രിപ്റ്റ് ആണ് ചിത്രത്തിന്‍റെത്. സഹോദരിയെ കാണാതാവുന്നതും അവളെ അന്യേഷിച്ച് പോകുന്ന ചേച്ചി എത്തിപ്പെടുന്ന ചിലയിടങ്ങളും കഴ്ചകളും ഒക്കെയാണ് മിസ്സിംഗ്‌ ഗേളിന്‍റെ കഥാഗതി. ടെക്നിക്കലി സിനിമ അത്ര മികച്ചതെന്നൊന്നും പറയാന്‍ കഴിയില്ല. എന്നിരുന്നാലും ക്യാമറ വര്‍ക്കും ലൈറ്റിങ്ങും ഒക്കെ ഉള്ളതില്‍ മികച്ചത്ര എന്ന് പറയാം. ഹൊറര്‍ മൂഡ്‌ ക്രിയേറ്റ് ചെയ്തതൊക്കെ നന്നയിട്ട് വന്നിട്ടുണ്ട് ചിത്രത്തില്‍. അഭിനയത്തില്‍ രണ്ട് സ്ത്രീ കഥാപാത്രങ്ങള്‍ ചെയ്ത അഷികയും സഞ്ജുവും അത്യാവശ്യം നന്നായി തന്നെ അവരുടെ റോളുകള്‍ ചെയ്തിട്ടുണ്ട്. മൊത്തത്തില്‍ ഒട്ടും പ്രതീക്ഷ ഇല്ലാതെ കയറിയത് കൊണ്ടാണോ എന്നറിയില്ല, എന്നിലെ സിനിമ ആസ്വാദകനെ ഒരു പരിധി വരെ മിസ്സിംഗ്‌ ഗേള്‍ തൃപ്തിപ്പെടുത്തി. ![](https://cdn.boolokam.com/articles/2023/04/6677.jpg) **Vishnu Cr** പുതുമുഖങ്ങൾക് പ്രാധാന്യം നൽകി പുറത്തു വന്ന സിനിമ ആണ്" മിസ്സിംഗ് ഗേൾ " ഇന്ന് ആദ്യ ഷോ തന്നെ.കണ്ടു നല്ല കിടിലൻ സിനിമ.ഒരു കുടുംബത്തിലെ ചേച്ചിയുടെയും അനിയത്തിയുടെയും സ്നേഹവും ഒരു കല്യാണം നടക്കുന്നതിലൂടെ അവരുടെ ജീവിതത്തിൽ നടക്കുന്ന അപ്രതീക്ഷിത സംഭവ വികാസങ്ങൾ ആൻ സിനിമയിൽ...ആദ്യ പകുതി കുടുംബ പശ്ചാത്തലത്തിലൂടെയും ചേച്ചിയുടെയും അനിയത്തിയുടെയും സ്നേഹബന്ധങ്ങളിലൂടെയും പോവുമ്പോൾ സെക്കന്റ് ഹാഫ് ഒരു horror പശ്ചാത്തലം സിനിമക് വരുന്നുണ്ട്... നമ്മൾ സ്ഥിരം കാണുന്ന ക്‌ളീഷേ പ്രേത പടങ്ങളിൽ നിന്നും വ്യത്യസ്ത ആയ ഒരു ഹൊറർ സിനിമ ആൻ മിസ്സിംഗ് ഗേൾ.മികച്ച ചായഗ്രഹണവും വളരെ നീറ്റ് ആയിട്ടുള്ള തിരക്കഥയും എല്ലാം സിനിമയുടെ പോസിറ്റീവ് ആയിരുന്നു അതേപോലെ അഭിനയിച്ചവരും പുതുമുഖങ്ങൾ ആൻ എന്ൻ തോന്നിപ്പിക്കാതെ വിധത്തിൽ കിടു ആയിരുന്നു.തീയേറ്റർ ൽ പോയി കണ്ടാലും ഒരു നഷ്ടവും വരില്ല നല്ല ഒരു തീയേറ്റർ എക്സ്പീരിയൻസ് സിനിമ തരുന്നുണ്ട്. ![](https://cdn.boolokam.com/articles/2023/03/1123-1536x793.jpg) **Jaydev Kr** അബ്‌ദുൾ റഷീദ് ന്റെ സംവിധാനത്തിൽ ആഷിക അശോകൻ പ്രധാന വേഷത്തിൽ എത്തിയ മിസ്സിംഗ്‌ ഗേൾ , ഒരു സ്ത്രീയുടെ പരാജയവും മറ്റൊരു സ്ത്രീയുടെ വിജയവും പറയുന്ന ചിത്രമാണ് മിസ്സിംഗ് ഗേൾ. സാധാരണ കുടുംബത്തിൽ ജീവിക്കുന്ന ഒരു ചേച്ചിയുടെയും അനുജത്തിയുടെയും സ്നേഹബന്ധത്തിന്റെ കഥ പറഞ്ഞു തുടങ്ങുന്ന ചിത്രം പിന്നീട് ഹൊറർ പശ്ചാത്തലത്തിലേക്ക് വ്യതിചലിക്കുകയാണ്. ജീവിതത്തിൽ സംഭവിക്കുന്ന ചില മരണങ്ങളും അതിന്റെ കൂടെ ഉണ്ടാകുന്ന അപ്രതീക്ഷിതമായ സംഭവവികാസങ്ങളും ആണ് മിസ്സിംഗ്‌ എന്ന സിനിമ പറയുന്നത്. സഹോദരിയുടെ മരണവുമായി ബന്ധപ്പെട്ട് ജീവൻ പോലും പണയം വെച്ച് അവൾക്കുവേണ്ടി ശക്തമായി പ്രതികരിക്കാൻ രംഗത്ത് എത്തുന്ന ഒരു അനുജത്തിയുടെ ത്യാഗത്തിന്റെ കഥയാണ് മിസ്സിംഗ്‌ ഗേൾ.സിനിമയുടെ ടെക്നിക്കൽ സൈഡ് എല്ലാം മികച്ചതായിരുന്നു... തീർച്ചയായും തിയേറ്ററിൽ തന്നെ കാണുക.. ![fff 1](https://cdn.boolokam.com/articles/2023/03/fff-768x1024.jpg) **Adarsh S ·** ഈ കാലത്തും ഇത്തരത്തിലുള്ള സംഭവങ്ങൾ നടക്കുമോ എന്ന തോന്നൽ പ്രേക്ഷകന്റെ ഉള്ളിൽ സമ്മാനിച്ച ഏറ്റവും പുതിയ ചിത്രമാണ് മിസ്സിംഗ് ഗേൾ. സാധാരണ കുടുംബത്തിൽ ജനിച്ച ഒരു ചേച്ചിയുടെയും അനുജത്തിയുടെയും സ്നേഹവും, ഒരു വിവാഹത്തോടെ അവരുടെ ജീവിതത്തിൽ സംഭവിക്കുന്ന അപ്രതീക്ഷിതമായ ചില കാര്യങ്ങളും അതിനുശേഷം ഇരുവരുടെയും ജീവിതം ഏതു രീതിയിൽ മുന്നോട്ടു പോകുന്നു എന്നുമാണ് മിസ്സിംഗ് എന്ന സിനിമ കാണിക്കുന്നത്. ആദ്യ ഭാഗങ്ങളിൽ കുടുംബപശ്ചാത്തലത്തിലൂടെയാണ് ചിത്രം കടന്നുപോകുന്നത് എന്നാൽ രണ്ടാം പകുതിയിൽ പൂർണമായും ഒരു ഹൊറർ പശ്ചാത്തലത്തിലേക്ക് ചിത്രം വഴിമാറുകയാണ്.സിനിമയുടെ ടെക്നിക്കൽ സൈഡ് ബിജിഎം തുടങ്ങി എല്ലാ മേഖലയും അടിപൊളിയായിരുന്നു തിയേറ്ററിൽ തന്നെ കണ്ടിട്ടിക്കേണ്ട ചിത്രമാണ് മിസ്സിംഗ് ഗേൾ \---------- സംവിധായകൻ, തിരക്കഥാകൃത്ത്, നായകൻ, നായികമാർ, സംഗീത സംവിധാകൻ ഉൾപ്പടെ പുതുമുഖങ്ങൾക്ക് ഏറെ പ്രാധാന്യം നൽകി ഒരുക്കിയ ‘മിസ്സിങ് ഗേൾ’ ഔസേപ്പച്ചൻ വാളക്കുഴിയുടെ 21മത്തെ സിനിമയാണ്. ഷിഹാബ് ഓങ്ങല്ലൂർ ഛായാഗ്രഹണം നിർവ്വഹിക്കുന്ന ചിത്രത്തിന്റെ ചിത്രസംയോജനം സച്ചിൻ സത്യയും കൈകാര്യം ചെയ്യുന്നു. സത്യജിത്തിൻ്റെ വരികൾക്ക് ജയഹരി കാവാലം ആണ് സംഗീതം നൽകിയിരിക്കുന്നത്. കലാസംവിധാനം: ജയ് പി ഈശ്വർ, ഉണ്ണി മണ്ണങ്ങോട്, പ്രൊഡക്ഷൻ കൺട്രോളർ: എം.വി ഫിബിൻ, ചീഫ് അസോസിയേറ്റ് ഡയറക്ടർ: വിശാൽ വിശ്വനാഥൻ, മേക്കപ്പ്: മഹേഷ് ബാലാജി, അസോസിയേറ്റ് ഡയറക്ടർ: ദാസു ദിപിൻ, വി.എഫ്.എക്സ്: ഫ്രെയിംസ് ഫാക്ടറി, എസ്.എഫ്.എക്സ്: ബിജു പൈനാടത്ത്, ഡി.ഐ: ബിലാൽ, വാർത്ത പ്രചരണം: പി.ശിവപ്രസാദ്, ഡിസൈൻസ്: കിഷോർ ബാബു പി.എസ് എന്നിവരാണ് മറ്റ് അണിയറ പ്രവർത്തകർ