---
author: Beaumaris
categories:
- Entertainment
comment_count: 0
date: 2022-08-22 15:53:24
draft: false
image: ''
like_count: 28479
share_count: 21262
tags:
- DURGA KRISHNA
- kudukk 2025
- liplock
title: സീക്രട്ടായി ഒരു മുറിക്കകത്തിരുന്ന് ഒളിക്യാമറ വെച്ചിട്ട് കാണിക്കുകയല്ല ചെയ്തത്,
  ബാക്കി രംഗങ്ങൾ പോലെ തന്നെയാണ്
view_count: 739139
---

ഇന്റിമേറ്റ് സീനുകളുടെ പേരിലും ലിപ്‌ലോക് ചുംബനങ്ങളുടെ പേരിലും സദാചാരവാദികളുടെ സൈബർ ആക്രമണം നേരിട്ടതാരമാണ് ദുർഗാ കൃഷ്ണ. എന്നാൽ അതൊന്നും താരത്തെ അലോസരപ്പെടുത്തുന്നില്ല എന്നതാണ് സത്യം. ദുർഗകൃഷ്ണയുടെ ലിപ്‌ലോക് ഉള്ളത് കുടുക്ക് 2025 എന്ന സിനിമയിലാണ്. ചിത്രം പുറത്തിറങ്ങാൻ പോകുന്നതേയുള്ളൂ. ദുർഗ്ഗയുടെ വാക്കുകൾ "കുടുക്ക് 2025 തിയേറ്ററുകളിലേക്കെത്തുകയാണ്. ഒളിക്യാമറ വെച്ച് രഹസ്യമായി ചിത്രീകരിച്ച രംഗങ്ങളല്ല അത്, ഇന്റിമേറ്റ് രംഗങ്ങളും നോർമ്മലായി കാണാൻ ആളുകൾ പഠിക്കണം . അള്ള് രാമചന്ദ്രൻ മുതൽ ബിലഹരിയെ അറിയാം. ലോക് ഡൗൺ സമയത്തായിരുന്നു സിനിമയെക്കുറിച്ച് അദ്ദേഹം പറഞ്ഞത്, അന്ന് ത്രഡ് മാത്രമാണ് പറഞ്ഞത്. കേട്ടപ്പോൾത്തന്നെ ആകർഷകമായി തോന്നി. പതിവിൽ നിന്നും വ്യത്യസ്തമായിട്ടുള്ള ക്യാരക്ടറാണ് മാരൻ. വേരിയേഷനുള്ള കഥാപാത്രമാണ്. അഭിനേതാവെന്ന നിലയിൽ പെർഫോം ചെയ്യാൻ സാധ്യതകളുള്ള ക്യാരക്ടറാണ് മാരന്റേത്. ഭയങ്കരമായ മൂഡ് സ്വിംഗ്‌സുള്ള ക്യാരക്ടറാണ് താനും അവതരിപ്പിച്ചത്." "കുടുക്കിന് ശേഷം ഞങ്ങൾ കുറേ സിനിമ ചെയ്തു. ആളുകളിപ്പോഴും കുടുക്കിലെ ലിപ് ലോക്കിനെക്കുറിച്ച് പറഞ്ഞോണ്ടിരിക്കുകയാണ്. ഇതൊക്കെ നോർമ്മലായി കാണേണ്ട കാര്യമാണ്. സിനിമയിലാണ് അങ്ങനെ ചെയ്യുന്നത്. ബാക്കിയുള്ള രംഗം പോലെ തന്നേയെ ഇതും ഉള്ളൂ. ഇമോഷണൽ അല്ലെങ്കിൽ ഫൈറ്റ് അതേപോലെ തന്നെയാണ് ഇന്റിമേറ്റ് രംഗവും. പ്രൊഫഷണലായാണ് ഞങ്ങൾ അതിനെ സമീപിക്കുന്നത്. വളരെ സീക്രട്ടായി ഞങ്ങൾ ഒരു മുറിക്കകത്തിരുന്ന് ചെയ്തത് ഒളിക്യാമറ വെച്ചിട്ട് കാണിക്കുകയല്ല ചെയ്തത്.ബാക്കി രംഗങ്ങൾ പോലെ തന്നെയാണ്. ഏതൊരു രംഗത്തേയും പോലെ ഇതും കാണാൻ പഠിക്കുക. ലിപ് ലോക്ക് രംഗമാണ് എന്ന് പറഞ്ഞ് ഞങ്ങളാരും ഇറങ്ങുന്നില്ല. പ്രോപ്പർ ലൈറ്റപ്പ് ചെയ്ത് എടുക്കുന്ന രംഗമാണ്. ഇന്ന് ലിപ് ലോക്കാണ്, എല്ലാവർക്കും ലീവ് എന്ന് പറഞ്ഞല്ല ആ രംഗം ചിത്രീകരിക്കുന്നത്. ഭൂരിഭാഗം ആളുകൾക്കും അതറിയാം. കുറച്ച് പേർ പറയുന്ന കാര്യങ്ങൾ വീണ്ടും ചർച്ച ചെയ്ത് ന്യായീകരിക്കേണ്ട കാര്യമില്ല"