---
author: Beaumaris
categories:
- Entertainment
comment_count: 0
date: 2023-06-19 06:39:51
draft: false
image: https://cdn.boolokam.com/articles/2023/06/cccvvvv.jpg
like_count: 139922
share_count: 51074
tags:
- Adipurush
- om raut
- prabhas
- review
title: '"ലങ്കയിൽ എന്താണ് കറുത്ത വാവ് വലതുമാണോ ഫുൾ കറുത്ത് ഇരിക്കുന്നത് ?", ആദിപുരുഷ്
  കണ്ട ഒരു വിശ്വാസിയുടെ സങ്കടക്കുറിപ്പ്'
view_count: 1880571
---

**ആദിപുരുഷ് അല്ല അന്ധപുരുഷ്** **Bharat C R** ഇതിഹാസമായ രാമായണത്തിലെ കഥയെ കഥാപാത്രങ്ങളെ ഇതുപോലെ ആക്ഷേപിച്ചു, അപമാനിക്കാൻ ഓം റൗട്ടിനു എങ്ങനെ കഴിഞ്ഞു എന്നതാണ് അത്ഭുതം. വവ്വാലിന്റെ പുറത്ത് കേറി വരാൻ രാവണൻ ആര് ബാറ്റ്മാനോ അതോ ഡ്രാക്കുളയോ.?? രാവണന്റെ 10 തലകൾ തോന്നിയത് പോലെ എവിടെങ്കിലും ഒക്കെ പെറുക്കി വെയ്ക്കാൻ അതെന്നതാ ആർക്കും വേണ്ടാതെ കിടക്കുന്ന വല്ല തേങ്ങയോ മാങ്ങയോ മറ്റോ ആണോ.? ലക്ഷ്മണൻ വരച്ചത് ലക്ഷ്മണ രേഖ ആണോ അതോ സീതയെ ദേവിക്ക് കൊതുക് ശല്യം ഉണ്ടാകാതെ ഇരിക്കാൻ കൊതുക് വല കെട്ടിക്കൊടുത്തത് ആണോ? [](https://cdn.boolokam.com/articles/2023/06/dqddffff-1.jpg)രാമന്റെ ഇൻട്രോ മാസ്സ് ആക്കാൻ പണ്ടത്തെ He-Man കാർട്ടൂണിൽ നിന്ന് വില്ലൻ skeletor റെ വിളിച്ചു വരുത്തിയത് ആണോ? ലങ്കയിൽ എന്താണ് കറുത്ത വാവ് വലതുമാണോ ഫുൾ കറുത്ത് ഇരിക്കുന്നത് ? ശാന്തശീലനായ മര്യാദ പുരുഷോത്തമൻ രാമന്റെ മുഖത്തു വല്ല കടന്നലും കുത്തിയോ? എന്ത് ഡയലോഗുകൾ ആണ് എഴുതി വെച്ചെക്കുന്നത് ? വേദങ്ങൾ ഒക്കെ അറിവുള്ള രാവണന്റെ കഥാപാത്രം കണ്ടാൽ ആര് കണക്കെ ഇരിക്കുകയാണ് ??? ഇതിൽ എന്തുണ്ട് നല്ലതായി ? [![](https://cdn.boolokam.com/articles/2023/06/cccvvvv.jpg)](https://cdn.boolokam.com/articles/2023/06/cccvvvv.jpg)ഒരു വിശ്വാസി എന്ന നിലയിൽ വളരെ വിഷമത്തോടെയും കോപത്തോടെയും പറയേണ്ടി വരും ഇത് രാമായണ കഥ ആയാലും അതിൽ നിന്ന് ഉൾകൊണ്ട് ചെയ്തത് ആയാലും ലോകം മുഴുവൻ ഒരു കോമഡി പടം ആയി കണ്ട് ഇതിലെ കഥാപാത്രങ്ങളെ മുഴുവൻ ട്രോൾ ചെയ്യാൻ അവസരം ഉണ്ടാക്കി കൊടുത്തതിൽ ക്ഷമ ചോദിക്കുകയാണ് ഇതിന്റെ സംവിധായകനും നിർമ്മാതാവും എല്ലാം ചെയ്യേണ്ടത്. [![](https://cdn.boolokam.com/articles/2023/06/33t3t.jpg)](https://cdn.boolokam.com/articles/2023/06/33t3t.jpg)അത് മാത്രമോ പടത്തിന്റെ പ്രൊമോഷൻ വേണ്ടി വിശ്വാസികളുടെ വിശ്വാസം മുതലാക്കാൻ ആയി ഹനുമാൻ സ്വാമിക്ക് തിയേറ്ററിൽ ഒരു സീറ്റ്‌ എന്ന് പറഞ്ഞു വീണ്ടും ഹനുമാനെ കൂടി ട്രോൾ ചെയ്യാൻ അവസരം ഉണ്ടാക്കി ഇതിന് പിന്നിൽ ഉള്ളവർ ഒരു കേസ് ഏങ്കിലും കൊടുത്ത ഹിന്ദു സേനക്ക് നന്ദി. ഒരു വിശ്വാസി എന്ന രീതിയിൽ ഉറപ്പിച്ചു പറയുന്നു ഇത് നമ്മുടെ രാമായണ കഥ അല്ല അതിൽ നിന്ന് ഉൾക്കൊണ്ട്‌ ചെയ്ത കഥയും അല്ല അത്‌ പ്രതീക്ഷിച്ചു ആരും കാണാനും പോകരുത്.