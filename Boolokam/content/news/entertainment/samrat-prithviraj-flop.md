---
author: Beaumaris
categories:
- Entertainment
comment_count: 0
date: 2022-06-11 13:44:25
draft: false
image: ''
like_count: 28705
share_count: 6088
tags:
- Akshay Kumar
- bollywood
- Featured
- samrat prithviraj
title: വിതരണക്കാർ അക്ഷയ് കുമാറിനെതിരെ, പ്രതിഫലം 100 കോടി, ഒരു സിനിമയുടെ മാത്രം നഷ്ടം
  245 കോടി
view_count: 763826
---

ബോളീവുഡ് ചിത്രങ്ങളിൽ പലതും കാലിടറുന്ന കാഴ്ചയാണ് കാണാൻ കഴിയുന്നത്. ഒടുവിലത്തെ പരാജയഗാഥ അക്ഷയ്കുമാർ അഭിനയിച്ച 'സാമ്രാട്ട് പൃഥ്വിരാജ് ' എന്ന സിനിമയ്ക്കാണ്. 300 കോടി ബഡ്ജറ്റിൽ ഇറങ്ങിയ ചിത്രം ഇതുവരെ നേടിയത് 55 കോടി മാത്രമാണ്. അക്ഷയ്കുമാറിന്റെ കരിയറിലെ തന്നെ ഏറ്റവും നാണംകെട്ട പരാജയമാകുകയാണ് സാമ്രാട്ട് പൃഥ്വിരാജ്. സാറ്റലൈറ്റ്, ഓവർസീസ്, ഒടിടി അവകാശങ്ങള്‍ക്ക് ലഭിച്ച തുക ഉള്‍പ്പെടെ കണക്കാക്കിയാല്‍ പോലും ‘സാമ്രാട്ട് പൃഥ്വിരാജി’ന് 100 കോടി രൂപയുടെ നഷ്ടമുണ്ടാകുമെന്നാണ് ബോളീവുഡിൽ നിന്നുള്ള റിപ്പോര്‍ട്ടുകൾ. അക്ഷയ് കുമാറിന്റെ പ്രതിഫലവും വിഎഫ്എക്സിനു വേണ്ടിവന്ന ചെലവുമാണ് ബജറ്റ് വർധിക്കാൻ കാരണം എന്നാണു പറയപ്പെടുന്നത്. മാർച്ചിൽ തിയേറ്ററുകളിൽ എത്തിയ അക്ഷയ്കുമാർ ചിത്രം ബച്ചൻ പാണ്ഡെയും കനത്ത പരാജയ ഏറ്റുവങ്ങിയിരുന്നു, 180 കോടി രൂപ മുടക്കിയ സിനിമയ്ക്ക് ആകെ ലഭിച്ചത് 68 കോടി മാത്രമാണ്. ഇതോടെ വിതരകക്കാർ അക്ഷയ്കുമാറിനെതിരെ രംഗത്തെത്തി. അക്ഷയ്കുമാറിന്റെ പ്രതിഫലം തന്നെ 100 കോടിയാണെന്നും നഷ്ടം നികത്താൻ അക്ഷയ്കുമാർ തന്നെ തയ്യാറാകണമെന്നും ആണ് അവർ പറയുന്നത്. &nbsp; ബിഹാറിലെ മുഖ്യവിതരണക്കാരിൽ ഒരാളായ റോഷൻ സിംഗിന്റെ വാക്കുകൾ ഇങ്ങനെ , ‘‘അക്ഷയ് കുമാർ ചെയ്യേണ്ടത് നഷ്ടം നികത്തലാണ്. തെന്നിന്ത്യയിൽ തെലുങ്ക് സൂപ്പർ സ്റ്റാർ ചിരഞ്ജീവി വ്യക്തിപരമായി ഇത്തരം നഷ്ടങ്ങൾ സഹിക്കാറുണ്ട്. അദ്ദേഹത്തിന്റെ ‘ആചാര്യ’ പരാജയമായപ്പോൾ വിതരണക്കാരുടെ നഷ്ടം ഏറ്റെടുത്ത് പ്രതിഫലം തിരിച്ചുകൊടുത്തു. ഹിന്ദി സിനിമയിൽ നിർമാതാക്കളും വിതരണക്കാരും തിയറ്ററുകാരുമാണ് ഓരോ പരാജയത്തിന്റെയും നഷ്ടം സഹിക്കേണ്ടി വരുന്നത്. ഞങ്ങൾ മാത്രം എന്തിനാണ് സഹിക്കുന്നത്? അക്ഷയ് കുമാർ വിതരണക്കാർക്ക് നഷ്ടപരിഹാരം നൽകണം. ഈയിടെയുണ്ടായ പരാജയത്തിൽ ചിലർ പാപ്പരാകുക വരെ ചെയ്തു.’’