---
author: Beaumaris
categories:
- Entertainment
comment_count: 0
date: 2022-08-07 06:39:14
draft: false
image: ''
like_count: 50019
share_count: 31203
tags:
- mohanlal
- sreenivasan
title: വിജയൻറെ കവിളിൽ ദാസന്റെ ഉമ്മ
view_count: 1136791
---

മോഹൻലാലും ശ്രീനിവാസനും മലയാളികൾക്ക് പ്രിയപ്പെട്ട കോമ്പിനേഷനാണ്. അവർ ഒരുമിച്ചപ്പോഴെല്ലാം അടിപൊളി സിനിമകൾ പിറന്നിട്ടുണ്ട്. അതിൽ പലതും മലയാളികളുടെ നൊസ്റ്റാൾജിയ ചിത്രങ്ങൾ കൂടിയാണ്. നാടോടിക്കാറ്റും പട്ടണപ്രവേശവും അക്കരെയക്കരെയക്കരെയും ചിത്രവും സന്മനസുള്ളവർക്കു സമാധാനവും ഗാന്ധിനഗർ സെക്കന്റ് സ്ട്രീറ്റും മിഥുനവും ചന്ദ്രലേഖയും ഉദയനാണ് താരവും മഴപെയ്യുന്നു മദ്ദളംകൊ ട്ടുന്നുവും ... അങ്ങനെ എത്രയെത്ര സിനിമകൾ ആണ് നമ്മുടെ സിനിമാസ്വാദനത്തെ പരിപൂർണ്ണമായി തൃപ്തിപ്പെടുത്തിയത്. എങ്കിലും ഈ രണ്ടു നടൻമാർ ഒന്നിച്ചഭിനയിച്ചതിൽ എന്നും വിഖ്യാതമായി നിലകൊള്ളുന്നത് ദാസനും വിജയനും തന്നെയാണ്. നാടോടിക്കാറ്റിലും അതിന്റെ തന്നെ അടുത്ത രണ്ടു ഭാഗങ്ങളായ പട്ടണപ്രവേശം അക്കരെയക്കരെയക്കരെയിലും ഈ രണ്ടുകഥാപാത്രങ്ങൾ അതെ പേരുകളിൽ തന്നെ പ്രത്യക്ഷപ്പെട്ടു. ഇന്നും ട്രോളുകളിലും സിനിമാപരമായ ഓര്മക്കുറിപ്പുകളിലും നമ്മുടെ സംഭാഷണങ്ങളിലും എല്ലാം ഈ കഥാപാത്രങ്ങളും ഡയലോഗുകളും നിറഞ്ഞുനിൽക്കുന്നുണ്ട്. അടുത്തകാലത്തായി ശ്രീനിവാസന്റെ ആരോഗ്യനില വളരെ ആശങ്കയുളവാക്കിയിരുന്നു. പ്രമേഹവും ഹൃദ്രോഗവും സർജറിയും എല്ലാം അദ്ദേഹത്തിന്റെ ആരോഗ്യത്തെ വലിയ തോതിൽ ബാധിച്ചിരുന്നു. അദ്ദേഹത്തിന്റെ ആരോഗ്യത്തിന് വേണ്ടി ആരാധകർ ഒന്നടങ്കം പ്രാർത്ഥിച്ചിരുന്നു. പഴയ രൂപവും ആരോഗ്യവുമെല്ലാം തന്നെ ആരോഗ്യപ്രശ്നങ്ങൾ കാരണം ഇല്ലാതായിരിക്കുന്നു. അദ്ദേഹം ആ പഴയ വിജയനായി തന്നെ തിരിച്ചുവരുമെന്ന് പ്രതീക്ഷിക്കാം. ഇപ്പോഴിതാ.. വളരെ വർഷങ്ങൾക്ക് ശേഷം ആ നായകന്മാർ ഒന്നിച്ചൊരു വേദിയിൽ എത്തിയിരിക്കുന്നു. ശ്രീനിവാസന്റെ കവിളിൽ മോഹൻലാൽ മുത്തമിടുന്ന സമയം സാക്ഷിയായി സത്യൻ അന്തിക്കാടുമുണ്ട്. ടി.വി. ചാനൽ ഷോയിലാണ് ഇരുവരും ഒന്നിച്ചെത്തുന്നത്. ഏതായാലും സിനിമാരാധകർക്കു ഒരുപാട് കാര്യങ്ങൾ ഓർത്തെടുക്കാൻ ഈ ചിത്രം ഉപകരിക്കുന്നുണ്ട്.