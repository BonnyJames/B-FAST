---
author: Beaumaris
categories:
- Entertainment
comment_count: 0
date: 2022-08-17 16:13:18
draft: false
image: ''
like_count: 54634
share_count: 13989
tags:
- actor karthi
- AJAY PALLIKKARA
- viruman
title: കാർത്തിയും പ്രകാശ് രാജും മത്സരിച്ചഭിനയിച്ച വിരുമൻ
view_count: 1815096
---

**അജയ് പള്ളിക്കര** കാർത്തിയുടെ ആദ്യകാല സിനിമകളിൽ നിന്നും ഇപ്പോൾ ചെയ്യുന്ന സിനിമകൾക്ക് ഒരുപാട് മാറ്റങ്ങൾ കാണാം.അത്‌ ജോണറിൽ ആയാലും കഥാപാത്രങ്ങളിൽ ആയാലും. ഇപ്പോൾ വീണ്ടും പഴയ ജോണറിലേക്കും കഥാപാത്രത്തിലേക്കും തിരിച്ചു പോവുകയാണ് ഈ സിനിമയിലൂടെ.തിയേറ്ററിൽ റിലീസ് ചെയ്ത തമിഴ് സിനിമ വിരുമൻ . സംവിധാനം മുത്തയ്യ .കാർത്തി, പ്രകാശ് രാജ് ,സൂരി മറ്റു കഥാപാത്രങ്ങളെ അവതരിപ്പിക്കുന്നു. സ്വന്തം അമ്മയുടെ മരണത്തിന് കാരണക്കാരായ അച്ഛനോട് ദേഷ്യമുളള വിരുമൻ ചെറുപ്പം മുതലേ അച്ഛനെ കൊല്ലാൻ വേണ്ടി ഒരുങ്ങുന്നതാണ് സിനിമയുടെ തുടക്കത്തിൽ നമുക്ക് കാണാവുന്നത്. പിന്നീട് അച്ഛൻ ജീവിക്കുന്ന ഗ്രാമത്തിൽ നിന്നും മാറി മറ്റൊരു ഗ്രാമത്തിൽ മാമന്റെ ഒപ്പം ജീവിക്കുകയും, ശേഷം വളർന്ന് തിരികെ തന്റെ ഗ്രാമത്തിലേക്ക് വരുകയും അച്ഛനോടുള്ള ദേഷ്യം തീർക്കുകയും, സ്വന്തം കൂടപ്പിറപ്പുകളെ അച്ഛനിൽ നിന്നും സംരക്ഷിക്കുന്ന കഥയും കാഴ്ച്ചയുമാണ് വിരുമൻ എന്ന സിനിമ നമ്മോട് പറയുന്നത്. അച്ഛനായി കട്ടക്ക് നിന്ന് പ്രകടനം കാഴ്ച്ച വെക്കാനും, ആ വെറുപ്പുകൾ നമ്മളിൽ ഉണ്ടാക്കുവാനും പ്രകാശ് രാജ് എന്ന നടന് കഴിഞ്ഞിട്ടുണ്ട്. [embed]https://youtu.be/aRx4-fsJ5uE[/embed] കാർത്തിയുടെയും, പ്രകാശ് രാജിന്റെയും കോമ്പിനേഷൻ സീനുകളും, ഡയലോഗുകളും അവതരണവും എല്ലാം നന്നായിരുന്നു. ഓരോ സീനും മനോഹരമാക്കാനും അത്‌ വേണ്ട രീതിയിൽ അവതരിപ്പിക്കാനും ഒപ്പം കട്ടക്ക് കൂടെ നിന്ന് അഭിനയിക്കാനും എല്ലാവർക്കും കഴിഞ്ഞിട്ടുണ്ട്. നടി പുതുമുഖം ആണെങ്കിലും അതിന്റെ പോരായ്മകൾ ഉണ്ടായിരുന്നില്ല എന്ന് വേണം പറയാൻ. കഥയും ഒപ്പം സംവിധാനവും മേക്കിങ്ങും കുഴപ്പം ഒന്നും തോന്നിയിരുന്നില്ല. സിനിമയിലെ ബാക്ഗ്രൗണ്ട് അനുയോജ്യമായത് തന്നെയായിരുന്നു. പാട്ടുകൾ രസമുണ്ടായിരുന്നുവെങ്കിലും എണ്ണം കുറക്കാമായിരുന്നു എന്ന് തോന്നി. ചിരിക്കാനുള്ള വകയും സിനിമ തരുന്നുണ്ട്. കോമഡികൾ എല്ലാം തന്നെവർക്ഔട്ട് ആയി എന്ന് തന്നെ പറയാം. പല സ്ഥലങ്ങളിലും അറിയാതെ ചിരിച്ചു പോയി. ആക്ഷൻ സീനുകൾ ഭംഗിയായി തന്നെ അവതരിപ്പിച്ചിട്ടുണ്ട്. അതിൽ പോരായ്മയായി തോന്നിയത് പല ആക്ഷനുകളിലും വരുന്ന ഒരേരീതിയിലുള്ള ആക്ഷൻ മടുപ്പ് തോന്നി. അതിന്റെയും എണ്ണം കുറക്കാമായിരുന്നു, അല്ലെങ്കിൽ ഓരോ ആക്ഷനുകൾക്കും വ്യത്യസ്തമായ രീതി കൊടുക്കാമായിരുന്നു. ബോറടിയില്ലാതെ ഇഴച്ചിൽ തോന്നിപ്പിക്കാതെ അവസാനം വരെ കൊണ്ടുപോകുകയും, ഒരുപാട് നല്ല സീനുകളും, എന്ജോയ് ചെയ്ത് കാണാൻ പറ്റിയ സീനുകളും, കോമഡിയും, ചില പോരായ്മകളും ഒപ്പം അച്ഛൻ മകൻ ചെറിയ വലിയ പ്രതികാരങ്ങളും, ഏട്ടൻ, അനിയൻ ബന്ധങ്ങളുടെ അഴങ്ങളും, തിരിച്ചറിവുകളും, പ്രണയവും എല്ലാം സിനിമ നമ്മോട് പറഞ്ഞു പോകുന്നുണ്ട്. ഒരു തവണ കാണാവുന്ന കാഴ്ച്ചക്ക്‌ വെക്കുന്ന ഒരു സിനിമയായി തന്നെയാണ് എനിക്ക് അനുഭവപ്പെട്ടത്. സിനിമ കണ്ടിട്ടില്ലാത്തവർ കണ്ടിട്ട് അഭിപ്രായം പറയുക.