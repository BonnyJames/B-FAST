---
author: Beaumaris
categories:
- Entertainment
comment_count: 0
date: 2022-09-15 14:51:31
draft: false
image: ''
like_count: 4743
share_count: 674
tags:
- kireedam
- mohanlal
- NADODIKKATTU
title: '"സേതു ദേവിയെ പ്രണയിച്ചത് പോലെ ഞാൻ പ്രണയിച്ചിരുന്നോ? ഉത്തരമില്ല, പരാജിതനാകാനാണ്
  സാധ്യത" - കുറിപ്പ്'
view_count: 64761
---

**Rayemon Roy Mampilly** മനസ്സിലെ പ്രണയങ്ങൾ എഴുതുമ്പോൾ എനിക്ക് പെട്ടെന്ന് താദാത്മ്യം പ്രാപിക്കാനാകുക ദാസൻെറയോ സേതുമാധവൻെറയോ ആണ്.സോളമനൊക്കെ എൻെറ മനസ്സിന് സാധിക്കാത്ത വിധം ഉയരെയാണ്. രാധയോടുള്ള ദാസൻെറ പ്രണയമാണ് എനിക്ക് ഏറെ ഈസിയായി എന്നിൽ കണ്ടെത്തുക. ജീവിതത്തിലാകെ ഉള്ള ഒരു അപകർഷതാ ബോധം അയാളുടെ ജീവിതത്തിലെന്ന പോലെ പ്രണയത്തിലും കാണാം.അയാൾ അത് പ്രകടിപ്പിക്കുന്നത് പോലും തികഞ്ഞ അപകർഷതയിലാണ്. [embed]https://youtu.be/GJCj4lfraDc[/embed] എന്നാൽ ഓരോ നിമിഷവും അവളെ സുരക്ഷിതയാക്കുക എന്നൊന്ന് അയാളിലുണ്ട്. ഞാനെൻെറ ജീവിത കഥയെഴുതിയാൽ എനിക്ക് എവിടെയും എൻെറയുള്ളിലെ അപകർഷതയും, പ്രണയത്തേയും കാണാനാകും.കഥയായല്ല ജീവിതത്തെ തന്നെയാണ് ദാസൻെറ പ്രണയത്തിലെനിക്ക് കണ്ടെത്താനാകുക. അവിടെ നിന്ന് സേതുവിൻെറ ദേവിയോടുള്ള പ്രണയത്തിലേക്കെത്തുക, ഞാൻ മോഹിച്ച എൻെറ പ്രണയ സ്വപ്നങ്ങളിലാണ്.ഭാവിയുടെ സ്വർഗീയതയെ പുലരുന്ന സ്വപ്നങ്ങളെ പങ്ക് വച്ച വഴികളിലൂടെ നിസ്സഹായതയോടെ സേതു തിരിഞ്ഞ് നടക്കുകയാണ്.സേതുവിൻെറ ജീവിതത്തിലെ ഏറ്റവും വലിയ നഷ്ട്ടമായി ലോഹിയും സിബിയും പറഞ്ഞ് വയ്ക്കുന്നത് ദേവിയെ നഷ്ട്ടപെടുന്നതാണ്. [embed]https://youtu.be/b3tFr27Ht5M[/embed] മലയാളക്കരയെ എക്കാലത്തേയും വേദനയായ '' കണ്ണുനീർ പൂവിൻെറ കവിളിൽ തലോടി '' പിറക്കുന്നത് അവിടെയാണ്.സേതുമാധവനോടൊപ്പം വിളിക്കുന്നിടത്തേക്ക് പോകാൻ രാധ അപ്പോഴും ഒരുക്കമായിരുന്നു. പക്ഷേ താൻ അവളുടെ ജീവിതത്തിന് തിന്മയായി ഭവിക്കരുതെന്ന് സേതു ചിന്തിക്കുകയാണ്. അയാളുടെ വേദനയും പ്രണയവും നിസ്സഹായതയും മുഖത്തൊളിപ്പിച്ച് സേതു ഹൃദയത്തിൻെറ വേദനയാകുകയാണ്. സേതു ദേവിയെ പ്രണയിച്ചത് പോലെ ഞാൻ പ്രണയിച്ചിരുന്നോ? ഉത്തരമില്ല. പരാജിതനാകാനാണ് സാധ്യത.