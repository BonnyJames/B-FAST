---
author: Beaumaris
categories:
- Entertainment
comment_count: 0
date: 2022-07-11 07:17:24
draft: false
image: ''
like_count: 39448
share_count: 38792
tags:
- actress
- aishwarya lekshmi
- Featured
title: എന്നെ കണ്ടാൽ സിനിമ തരാൻ കൊള്ളില്ലത്ത ആളാണെന്ന് തോന്നുന്നുണ്ടോ ? ഐശ്വര്യലക്ഷ്മിയുടെ
  ചോദ്യം
view_count: 1853175
---

ഐശ്വര്യലക്ഷ്മി തെന്നിന്ത്യൻ സിനിമാപ്രേക്ഷകർക്കു പ്രിയപ്പെട്ട താരമാണ്. ഞണ്ടുകളുടെ നാട്ടിൽ ഒരിടവേള എന്ന ചിത്രത്തിലൂടെയാണ് താരം അഭിനയരംഗത്തു എത്തിയത് . മായാനദിയിലെ അപർണ്ണ രവി എന്ന അപ്പുവിനെ മലയാളി പ്രേക്ഷകർ രണ്ടുകയ്യും നീട്ടിയാണ് സ്വീകരിച്ചത്. അതിനുശേഷം ഐശ്വര്യ നായികയായി തമിഴിലും മലയാളത്തിലുമായി പതിനഞ്ചോളം ചിത്രങ്ങളാണ് പുറത്തുവന്നത്. ഐശ്വര്യയുടേതായി ഏതാണ്ട് അഞ്ചു ചിത്രങ്ങൾ എങ്കിലും തെന്നിന്ത്യൻ ഭാഷകളിൽ ഒരുങ്ങുന്നുണ്ട്. എന്നാലിപ്പോൾ താരത്തിന്റെ തുറന്നുപറച്ചിൽ ആണ് ശ്രദ്ധിക്കപ്പെടുന്നത്. എന്തെന്നാൽ തന്നോട് ചിലർ ചോദിക്കുന്ന ചോദ്യമാണ് താരത്തെ ചൊടിപ്പിച്ചത്. എവിടെ വച്ചുകണ്ടാലും പുതിയ സിനിമ ഒന്നും ഇല്ലേ എന്നാണു ചോദിക്കുന്നത്. അങ്കമാലി ഡയറീസിൽ ഒരു സീനിൽ മാത്രം വരുന്ന ചെമ്പൻ വിനോദ് സിനിമാതാരമായി തന്നെയാണ് പ്രത്യക്ഷപ്പെടുന്നത്. ചെമ്പനോട് ഒരു പയ്യൻ ചോദിക്കുകയാണ് ചെമ്പോ ഇപ്പോൾ സിനിമയൊന്നും ഇല്ലേ എന്ന്. അപ്പോൾ ചെമ്പൻ ചോദിച്ചവനെ ആക്കി പറയുന്നു ''ഇല്ലെടാ ഇപ്പോൾ വാർക്കപ്പണിക്ക് പോണ്''. എന്തായാലും ഐശ്വര്യയ്ക്ക് അങ്ങനെ ഉരുളയ്ക്ക് ഉപ്പേരി പോലെ പറയാനൊന്നും അറിയില്ല. കോവിഡിന് ശേഷമാണ് ഈ പ്രശ്നം കൂടിയതെന്നും താരം പറയുന്നു.. സൂപ്പർ മാർക്കറ്റിൽ ഒക്കെ നിൽക്കുമ്പോൾ തന്നോട് ആളുകൾ വന്ന് അടുത്ത സിനിമയൊന്നുമില്ലെ എന്ന് ചോദിക്കുമ്പോൾ ‘ഇല്ല’ എന്നാണ് പലപ്പോഴും മറുപടി നൽകാറുള്ളതെന്നും താരം പറഞ്ഞു. ചോദ്യത്തിൽ കുഴപ്പം ഇല്ലെന്നും എന്നാൽ ചോദിക്കുന്ന രീതിയാണ് പ്രശ്നമെന്നും തന്നെ കണ്ടാൽ അടുത്ത സിനിമ തരാൻ കൊള്ളില്ലത്ത ആളാണെന്ന് തോന്നുന്നുണ്ടോ എന്ന് വരെയും പലപ്പോഴും ചിന്തിച്ചിട്ടുണ്ടെന്നും താരം പറയുന്നു.