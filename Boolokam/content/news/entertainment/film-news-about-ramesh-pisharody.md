---
author: Beaumaris
categories:
- Entertainment
comment_count: 0
date: 2022-04-19 06:15:57
draft: false
image: ''
like_count: 139533
share_count: 11381
tags:
- ACTOR
- BODY SHAMING
- director
- ramesh pisharody
title: പിഷാരടിയുടെ ഈ വാക്കുകൾക്ക് നൽകാം നല്ലൊരു കയ്യടി
view_count: 1948000
---

ചാനലുകളിലും വേദികളിലും കോമഡി പരിപാടികൾ അവതരിപ്പിക്കുമ്പോൾ ഏറ്റവുമധികം ഉണ്ടാകുന്ന ഒന്നാണ് ബോഡി ഷെയ്മിങ്. ഒരു താരം മറ്റൊരു താരത്തിനെ ബോഡി ഷെയ്മിങ് ചെയ്യുന്നതാണ് ഹാസ്യപരിപാടികളിലെ പ്രധാന കോമഡി. ഒന്ന് കറുത്തിരുന്നാലോ ഉയരം കുറഞ്ഞിരുന്നാലോ അല്ലെങ്കിൽ പല്ല് അല്പം ഉന്തിയിരുന്നാലോ , 'ഉണ്ടക്കണ്ണ് ' ഉണ്ടായിരുന്നാലോ.. സംസാരപ്രശ്നം ഉണ്ടായിരുന്നാലോ ഏതെങ്കില് ഒരു ശരീരഭാഗത്തിനു അല്പം പരിമിതി ഉണ്ടായിരുന്നാലോ , തടി കൂടിയാലോ കുറഞ്ഞാലോ ഒക്കെ ബോഡി ഷെയ്മിങ് ഉണ്ടാകും. ഇനി കാഴ്ച്ചയിൽ സുന്ദരൻ ആയാൽ തന്നെ ബോഡി ഷെയ്മിങ് മറ്റൊരു രൂപത്തിൽ വരും. എന്നാൽ ബോഡി ഷെയ്മിങ് ഇല്ലാതെ കോമഡി പരിപാടികൾ നടത്താൻ ആകില്ല എന്നുവരെ പറഞ്ഞ കലാകാരൻമാർ ഉണ്ട്. എന്നാൽ പിഷാരടി അങ്ങനെയല്ല കേട്ടോ. ഒരു മാധ്യമത്തിന് അനുവദിച്ച അഭിമുഖത്തിലെ അദ്ദേഹത്തിന്റെ വാക്കുകൾ നോക്കൂ. ഒരു നല്ല കയ്യടി നൽകാം അദ്ദേഹത്തിന്. അവതാരകൻ : ഈ ബോഡി ഷെയിമിങ് എന്ന പരിപാടി വരാറേയില്ല. പിഷാരടി : ഞാൻ പണ്ടൊക്കെ ചെയ്തിരുന്നു. എനിക്ക് അന്ന് ഒന്നും ഇത്രയും ബുദ്ധി ഇല്ലായിരുന്നു.നമ്മുടെ സമൂഹം കാലത്തിനനുസരിച്ച് മാറുകയും സമൂഹം പലതും നമുക്ക് പഠിപ്പിച്ച് തന്നിട്ടാണല്ലോ... നമ്മൾ ഒരു സമൂഹത്തിൽ നിന്നും പഠിച്ചല്ലെ വരുന്നത്. സമൂഹം അങ്ങനെ ആയിരുന്ന സമയത്ത് നമ്മളും അങ്ങനെ ആയിരുന്നു. സമൂഹം തിരുത്താൻ പറയുന്ന ഒരു point ൽ ഞാൻ തിരുത്തി തുടങ്ങിയിട്ടുണ്ട്. പണ്ടൊക്കെ ഞാൻ അത് ചെയ്തിട്ടുണ്ട്. പക്ഷെ ഇപ്പോൾ എത്രയോ കാലമായിട്ട് സിനിമയിലും അത് ചെയ്യാറില്ല. അവതാരകൻ : അത് ബോധപൂർവ്വം ഒഴിവാക്കുന്നതാണോ..? പിഷാരടി : അതെ ബോധപൂർവ്വം ഒഴിവാക്കുന്നതാണ്. നമ്മൾ അന്നത്തെ കാലഘട്ടത്തിൽ ജിവിക്കുമ്പോൾ നമുക്ക് അത് അറിയില്ലല്ലോ. ആ സമൂഹത്തിനനുസരിച്ച് അല്ലെ ജീവിക്കുന്നത്. മാറുമ്പോൾ immediate ആയിട്ട് മാറുക എന്നതേ ചെയ്യാനുള്ളു. അതിനെ ന്യായീകരിക്കാനോ അതിനെ തമാശയായിട്ട് കാണു എന്ന് പറയാനോ നമ്മൾ നിൽക്കരുത്. മാറിക്കോണം..???? A huge respect to RameshPisharody