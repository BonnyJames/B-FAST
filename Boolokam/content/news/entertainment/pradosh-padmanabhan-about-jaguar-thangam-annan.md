---
author: Beaumaris
categories:
- Entertainment
comment_count: 0
date: 2022-05-12 12:33:43
draft: false
image: https://cdn.boolokam.com/articles/2022/05/ffwwf.jpg
like_count: 16578
share_count: 5902
tags:
- Dr Jaguar Thangam
- jaguar thangam annan
- Stunt Director
title: ത്യാഗരാജനും മാഫിയശശിയും പീറ്റർ ഹെയ്നും അവിടെ നിൽക്കട്ടെ, ചിത്രത്തിൽ കാണുന്ന
  ആളെ നിങ്ങള്ക്ക് അറിയാമോ ?
view_count: 490729
---

പ്രദോഷ് പദ്മനാഭൻ സംഘട്ടനം ത്യാഗരാജൻ, മാഫിയശശി എന്നൊക്കെ ടൈറ്റിൽ എഴുതികാണിക്കുമ്പോൾ രോമാഞ്ചം കൊണ്ടവരാണ് നമ്മൾ സിനിമപ്രേമികളിൽ പലരും അവസാനം പുലിമുരുകൻ വന്നപ്പോൾ ഏറ്റവും കൂടുതൽ ചർച്ച ചെയ്ത ഫൈറ്റ് മാസ്റ്റർ എന്ന റെക്കോർഡ് പീറ്റർ ഹൈനും കൊണ്ടുപോയി.. &nbsp; പക്ഷെ പീറ്ററിനും അനൽ അരശിനും മുൻപ് തമിഴിൽ അരങ്ങ് തകർത്തൊരു ഫൈറ്റ് മാസ്റ്റർ ഉണ്ടായിരുന്നു. മലയാളത്തിൽ വിരലിലെണ്ണാവുന്ന ചിത്രങ്ങളിലും തമിഴിൽ 80 കളുടെ അവസാനങ്ങളിൽ തുടങ്ങി 2014വരെ ഏകദേശം ആയിരത്തോളം ചിത്രങ്ങൾക്ക് ആക്ഷൻ കോറിയോഗ്രാഫി ചെയ്‌ത പോസ്റ്ററിൽ കാണുന്ന ജാഗ്വർ തങ്കം അണ്ണൻ.. മലയാളത്തിൽ അണ്ണൻ നാലു പടങ്ങൾ മാത്രമേ ചെയ്തുള്ളു അതിൽ രണ്ടെണ്ണം ബിഗ്രേഡ് പടങ്ങളായിപ്പോയി. മുകേഷിന്റെ ഗാനമേള, മനോജ്‌ കെ ജയന്റെ പ്രദക്ഷിണം എന്നീ പടങ്ങളായിരുന്നു ശ്രദ്ധിക്കപ്പെട്ട മറ്റു രണ്ടു പടങ്ങൾ.. വിജയകാന്ത്, സത്യരാജ്, ശരത്കുമാർ, അർജ്ജുൻ,അജിത്, വിജയ്, ചിമ്പു, എന്നിങ്ങനെ ഒട്ടനവധി നായകന്മാർക്ക് വേണ്ടി സംഘട്ടനം ഒരുക്കി കയ്യടി നേടിയ ജാഗ്വർ തങ്കം പൂമണി,പ്രിയമുടൻ, ഭഗവതി എന്നീ പടങ്ങൾക്ക് മികച്ച സ്റ്റണ്ട് ഡയറക്ടർക്കുള്ള തമിഴ്നാട് സ്റ്റേറ്റ് അവാർഡുകൾ കരസ്ഥമാക്കിയിട്ടുണ്ട്.. &nbsp; ![](https://cdn.boolokam.com/articles/2022/05/ffwwf.jpg) 2008 ൽ മകൻ വിജയ ചിരഞ്ജീവിയെ വെച്ച് സൂര്യ എന്നൊരു പടം സംവിധാനം ചെയ്തുവെങ്കിലും ശ്രദ്ധിക്കപ്പെട്ടില്ല ബോക്സ്‌ ഓഫീസ് ദുരന്തമായ ചിത്രം നിർമ്മിച്ചതും ഇദ്ദേഹമായിരുന്നു.. ഇതിനു ശേഷം 2014 വരെ വിരലിൽ എണ്ണാവുന്ന പടങ്ങൾ മാത്രമേ ചെയ്തുള്ളൂ..2019 ൽ തമിഴ്നാട് സർക്കാർ *കലൈമാമണി* പുരസ്‌കാരം നൽകി ഇദ്ദേഹത്തെ ആദരിച്ചു.. ❤️ഇഷ്ടപ്പെട്ട സംഘട്ടന സംവിധായകരിൽ ഒരാൾ