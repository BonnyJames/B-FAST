---
title: "ഓസ്കാർ ജേതാവ് റസൂൽ പൂക്കുട്ടി ആദ്യമായി സംവിധാനം ചെയ്യുന്ന \"ഒറ്റ\" യിലെ വേഷം ജയകൃഷ്ണന് വഴിത്തിരിവ് ആകട്ടെ"
date: 2023-10-21T13:29:59
draft: false
categories: ["Entertainment"]
tags: ['ACTOR', 'jayakrishnan', 'otta movie']
author: "Beaumaris"
---

<strong>Jijeesh Renjan </strong>

പലപ്പോഴും മുൻ നിര താരങ്ങളുടെ മേക്ക് ഓവറുകൾ തരംഗമാവുകയും അതിന്റെ പേരിൽ സിനിമയ്ക്ക് ഹൈപ്പ് ഉണ്ടാകുകയും ചെയ്യാറുണ്ട്.ആ ഒരു തരംഗം സിനിമ ഇറങ്ങുന്നത് വരെ ഉണ്ടാകും.പിന്നീട്‌ വിജയിച്ചാലും പരാജയപ്പെട്ടാലും വലിയ ഒരു പ്രയോജനം അത് കൊണ്ട് താരങ്ങൾക്ക് ഉണ്ടാകാറില്ല. എന്നാൽ സ്വഭാവ വേഷങ്ങളും ചെറിയ വേഷങ്ങളുമൊക്കെ ചെയ്യുന്ന നടീ നടന്മാർക്ക് ഇത്തരത്തിലുള്ള മേക്ക് ഓവറുകൾ പുതു ജീവനും പാതയുമാണ് ഒരുക്കുന്നത്.ഒരു സിനിമയിലെ രൂപമാറ്റമൊ ഭാവമാറ്റമൊ ഒക്കെ അവരുടെ കരിയർ മാറ്റിമറിക്കും.സിനിമയ്ക്കും അത് ഗുണപ്പെടാറുണ്ട്.

കൊച്ചിൻ ഹനീഫയ്ക്ക് കിരീടവും ജനാർദ്ദനനു മേലെ പറമ്പിൽ ആൺ വീടും വില്ലൻ വേഷങളിൽ നിന്നും കോമഡി റോളുകളിലേക്ക് വഴി തെളിച്ചത് മലയാള സിനിമയ്ക്ക് തന്നെ മുതൽ കൂട്ടായി. സിനിമയിൽ നിന്ന് സീരിയലിലേക്ക് വഴി മാറിയ സിദ്ദിക്കിന് സത്യമേവ ജയതേയിലെ ബാലു ഭായി പുതു ജീവനാണ് നൽകിയത്.പിന്നെ അദേഹത്തിന് തിരിഞ്ഞു നോക്കേണ്ടി വന്നില്ല.ഗുണ്ടാ പോലീസ് വേഷങ്ങളിൽ തളച്ചിടപ്പെട്ടിരുന്ന ബാബു രാജിന് പുതിയ ഇമേജ് നൽകിയത് സാൾട്ട്&amp;പേപ്പറിലെ വേഷമാണ്.അത് പോലെ വിനായകന് കമ്മട്ടിപ്പാടവും ആടും ഇന്ദ്രൻസിന് ആളൊരുക്കവും ഷാജോണിന് ദൃശ്യവും സുരാജിന് ആക്ഷൻ ഹീറോ ബിജുവും ഒക്കെ വഴിത്തിരിവുകളായിരുന്നു.

ഒരുപാട് കാലം സിനിമയിൽ നിന്നിട്ട് ഒരു സിനിമയിൽ മികച്ച വേഷം ലഭിച്ച് പിന്നീട്‌ സിനിമയുടെ അഭിവാജ്യ ഘടകമായി മാറുന്നതിന് ഇരട്ടി മധുരമുണ്ട്.അത്തരത്തിൽ മുന്നോട്ട് വരണമെന്ന് എനിക്ക് ആഗ്രഹമുള്ള ചില താരങ്ങളുണ്ട്.അതിൽ ഒരാളാണ് ജയകൃഷ്ണൻ.സിനിമയിൽ വന്നിട്ട് മുപ്പത് വർഷത്തോളമാകുന്ന അദ്ദേഹത്തിന്റെ എറ്റവും മികച്ച കഥാപാത്രങ്ങൾ ഇനി വരാനുള്ളതായിരിക്കും എന്ന് വിശ്വസിക്കുന്നു. വൺ സിനിമയിൽ ഒരു മേക്ക് ഓവർ നടത്തി എങ്കിലും അതിന് വേണ്ടത്ര ശ്രദ്ധ ലഭിച്ചിരുന്നില്ല.

<img class="size-full wp-image-426147 aligncenter" src="https://cdn.boolokam.com/articles/2023/10/cac-1.jpg" alt="" width="1152" height="1536" />എന്നാൽ ഓസ്കാർ ജേതാവ് റസൂൽ പൂക്കുട്ടി ആദ്യമായി സംവിധാനം ചെയ്യുന്ന "ഒറ്റ" സിനിമയിലെ വേഷം ജയകൃഷ്ണന് വഴിത്തിരിവ് ആകുമെന്ന് പ്രതീക്ഷിക്കുന്നു. ട്രയിലറിൽ മിന്നി മാഞ്ഞു പോകുന്ന പുള്ളിയെ കണ്ട് ആദ്യം സിദ്ധിക്ക് ആണെന്നാണ് കരുതിയത്.പിന്നീട് പുള്ളിയുടെ സ്റ്റാറ്റസ്സിൽ ട്രയിലർ കണ്ടപ്പോൾ മുൻപൊരിക്കൽ ജയകൃഷ്ണൻ ചേട്ടനെ കണ്ടപ്പോൾ റസൂൽ പൂക്കുട്ടിയുടെ സിനിമയിൽ നല്ല വേഷമാണ് ചെയ്തത് എന്ന് പറഞ്ഞത് ഓർമ്മിച്ചു.അങ്ങനെ ഒന്ന് കൂടി നോക്കി ഉറപ്പിച്ചു.ഒറ്റയിലെ വേഷം വളരെ നല്ലത് ആകട്ടെയെന്നും അതിലൂടെ ജയകൃഷ്ണന് നല്ലോരു വഴിത്തിരിവ് ആകട്ടെ എന്നും ആശംസിക്കുന്നു.

https://youtu.be/A8VrImzAczw


![ഓസ്കാർ ജേതാവ് റസൂൽ പൂക്കുട്ടി ആദ്യമായി സംവിധാനം ചെയ്യുന്ന "ഒറ്റ" യിലെ വേഷം ജയകൃഷ്ണന് വഴിത്തിരിവ് ആകട്ടെ](https://cdn.boolokam.com/articles/2023/10/cac-1.jpg)**Jijeesh Renjan** പലപ്പോഴും മുൻ നിര താരങ്ങളുടെ മേക്ക് ഓവറുകൾ തരംഗമാവുകയും അതിന്റെ പേരിൽ സിനിമയ്ക്ക് ഹൈപ്പ് ഉണ്ടാകുകയും ചെയ്യാറുണ്ട്.ആ ഒരു തരംഗം സിനിമ ഇറങ്ങുന്നത് വരെ ഉണ്ടാകും.പിന്നീട്‌ വിജയിച്ചാലും പരാജയപ്പെട്ടാലും വലിയ ഒരു പ്രയോജനം അത് കൊണ്ട് താരങ്ങൾക്ക് ഉണ്ടാകാറില്ല. എന്നാൽ സ്വഭാവ വേഷങ്ങളും ചെറിയ വേഷങ്ങളുമൊക്കെ ചെയ്യുന്ന നടീ നടന്മാർക്ക് ഇത്തരത്തിലുള്ള മേക്ക് ഓവറുകൾ പുതു ജീവനും പാതയുമാണ് ഒരുക്കുന്നത്.ഒരു സിനിമയിലെ രൂപമാറ്റമൊ ഭാവമാറ്റമൊ ഒക്കെ അവരുടെ കരിയർ മാറ്റിമറിക്കും.സിനിമയ്ക്കും അത് ഗുണപ്പെടാറുണ്ട്. കൊച്ചിൻ ഹനീഫയ്ക്ക് കിരീടവും ജനാർദ്ദനനു മേലെ പറമ്പിൽ ആൺ വീടും വില്ലൻ വേഷങളിൽ നിന്നും കോമഡി റോളുകളിലേക്ക് വഴി തെളിച്ചത് മലയാള സിനിമയ്ക്ക് തന്നെ മുതൽ കൂട്ടായി. സിനിമയിൽ നിന്ന് സീരിയലിലേക്ക് വഴി മാറിയ സിദ്ദിക്കിന് സത്യമേവ ജയതേയിലെ ബാലു ഭായി പുതു ജീവനാണ് നൽകിയത്.പിന്നെ അദേഹത്തിന് തിരിഞ്ഞു നോക്കേണ്ടി വന്നില്ല.ഗുണ്ടാ പോലീസ് വേഷങ്ങളിൽ തളച്ചിടപ്പെട്ടിരുന്ന ബാബു രാജിന് പുതിയ ഇമേജ് നൽകിയത് സാൾട്ട്&പേപ്പറിലെ വേഷമാണ്.അത് പോലെ വിനായകന് കമ്മട്ടിപ്പാടവും ആടും ഇന്ദ്രൻസിന് ആളൊരുക്കവും ഷാജോണിന് ദൃശ്യവും സുരാജിന് ആക്ഷൻ ഹീറോ ബിജുവും ഒക്കെ വഴിത്തിരിവുകളായിരുന്നു. ഒരുപാട് കാലം സിനിമയിൽ നിന്നിട്ട് ഒരു സിനിമയിൽ മികച്ച വേഷം ലഭിച്ച് പിന്നീട്‌ സിനിമയുടെ അഭിവാജ്യ ഘടകമായി മാറുന്നതിന് ഇരട്ടി മധുരമുണ്ട്.അത്തരത്തിൽ മുന്നോട്ട് വരണമെന്ന് എനിക്ക് ആഗ്രഹമുള്ള ചില താരങ്ങളുണ്ട്.അതിൽ ഒരാളാണ് ജയകൃഷ്ണൻ.സിനിമയിൽ വന്നിട്ട് മുപ്പത് വർഷത്തോളമാകുന്ന അദ്ദേഹത്തിന്റെ എറ്റവും മികച്ച കഥാപാത്രങ്ങൾ ഇനി വരാനുള്ളതായിരിക്കും എന്ന് വിശ്വസിക്കുന്നു. വൺ സിനിമയിൽ ഒരു മേക്ക് ഓവർ നടത്തി എങ്കിലും അതിന് വേണ്ടത്ര ശ്രദ്ധ ലഭിച്ചിരുന്നില്ല. എന്നാൽ ഓസ്കാർ ജേതാവ് റസൂൽ പൂക്കുട്ടി ആദ്യമായി സംവിധാനം ചെയ്യുന്ന "ഒറ്റ" സിനിമയിലെ വേഷം ജയകൃഷ്ണന് വഴിത്തിരിവ് ആകുമെന്ന് പ്രതീക്ഷിക്കുന്നു. ട്രയിലറിൽ മിന്നി മാഞ്ഞു പോകുന്ന പുള്ളിയെ കണ്ട് ആദ്യം സിദ്ധിക്ക് ആണെന്നാണ് കരുതിയത്.പിന്നീട് പുള്ളിയുടെ സ്റ്റാറ്റസ്സിൽ ട്രയിലർ കണ്ടപ്പോൾ മുൻപൊരിക്കൽ ജയകൃഷ്ണൻ ചേട്ടനെ കണ്ടപ്പോൾ റസൂൽ പൂക്കുട്ടിയുടെ സിനിമയിൽ നല്ല വേഷമാണ് ചെയ്തത് എന്ന് പറഞ്ഞത് ഓർമ്മിച്ചു.അങ്ങനെ ഒന്ന് കൂടി നോക്കി ഉറപ്പിച്ചു.ഒറ്റയിലെ വേഷം വളരെ നല്ലത് ആകട്ടെയെന്നും അതിലൂടെ ജയകൃഷ്ണന് നല്ലോരു വഴിത്തിരിവ് ആകട്ടെ എന്നും ആശംസിക്കുന്നു. https://youtu.be/A8VrImzAczw
