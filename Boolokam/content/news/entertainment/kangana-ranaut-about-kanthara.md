---
author: Beaumaris
categories:
- Entertainment
comment_count: 0
date: 2022-10-22 06:59:38
draft: false
image: ''
like_count: 3780
share_count: 1143
tags:
- Featured
- Kangana Ranaut
- kanthara movie
- rishab shetty
title: കാന്താര നല്‍കിയ അനുഭവത്തില്‍ നിന്ന് തനിക്ക് പുറത്ത് കടക്കാനാകുന്നില്ലെന്ന്
  കങ്ക
view_count: 95547
---

കന്നഡ സിനിമയുടെ അഭിമാനമായ കാന്താര വലിയ ജനപ്രീതിയാർജ്ജിച്ചു പ്രദർശനം തുടരുകയാണ്. തുടക്കത്തിൽ കന്നടയിൽ മാത്രമിറങ്ങിയ ചിത്രം പ്രേക്ഷകപ്രീതി മുന്നിര്ത്തി പിന്നീട് മറ്റു ഭാഷകളിൽ കൂടി റിലീസ് ചെയ്യുകയായിരുന്നു . ഇപ്പോഴിതാ ബോളിവുഡ് നടി കങ്കണ റണൗത്ത് ചിത്രത്തെ പ്രശംസിച്ചു രംഗത്ത് വന്നിരിക്കുന്നു. സിനിമയുടെ അണിയറപ്രവർത്തകരെ വാനോളം പുകഴ്ത്തുകയാണ്‌ കങ്കണ. കങ്കണയുടെ വാക്കുകൾ "എന്റെ കുടുംബത്തോടൊപ്പം ഞാന്‍ കാന്താര കണ്ടു. അത് നല്‍കിയ അനുഭവത്തില്‍ നിന്ന് എനിക്ക് പുറത്ത് കടക്കാനാകുന്നില്ല. റിഷഭ് ഷെട്ടിയ്ക്ക് അഭിനന്ദനങ്ങള്‍. നമ്മുടെ സംസ്‌കാരത്തിന്റെയും നാടോടി കഥകളുടെയും മനോഹരമായ ആവിഷ്‌കാരം. എത്ര മനോഹരമായാണ് സിനിമയിലെ ഓരോ ഫ്രെയിമും അവതരിപ്പിച്ചിരിക്കുന്നത്. അടുത്ത വര്‍ഷം ഇന്ത്യയുടെ ഔദ്യോഗിക ഓസകര്‍ നാമനിര്‍ദ്ദേശം കാന്താരയാരിക്കുമെന്ന് തോന്നുന്നു. തിയേറ്ററുകളില്‍ ആളുകള്‍ പറയുന്നതു കേട്ടു ഇങ്ങനെ ഒരു സിനിമ അവരുടെ അനുഭവത്തില്‍ ആദ്യമാണെന്ന്. തീര്‍ച്ചയായും അനുഭവിച്ചു തന്നെ അറിയേണ്ട ഒന്നാണിത്"- കങ്കണ പറഞ്ഞു