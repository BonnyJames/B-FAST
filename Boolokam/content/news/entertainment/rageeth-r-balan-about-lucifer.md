---
author: Beaumaris
categories:
- Entertainment
comment_count: 0
date: 2022-08-15 06:09:10
draft: false
image: ''
like_count: 20477
share_count: 7945
tags:
- lucifer movie
- mohanlal
- prithviraj
title: നിഗൂഢതകളുടെ താഴ് വാരത്തിൽ വസിക്കുന്ന ഒരേ ഒരു രാജാവ്
view_count: 502519
---

**നിഗൂഢതകളുടെ താഴ് വാരത്തിൽ വസിക്കുന്ന ഒരേ ഒരു രാജാവ്** **രാഗീത് ആർ ബാലൻ** " ബോബി നീ ചെകുത്താൻ വേദം ഓതുന്നത് കേട്ടിട്ടുണ്ടോ Ezekeil 25:17 പഴയ നിയമം...കൊള്ളരുതാത്തവർ തങ്ങളുടെ സ്വാർത്ഥത കൊണ്ടും ക്രൂരതകൾ കൊണ്ടും നീതിമാൻമാരുടെ പാതയെ എല്ലാ വശങ്ങളിൽ നിന്നും ആക്രമിക്കുന്നു.. ഈ അന്ധതയുടെ താഴ്‌വാരയിൽ നിന്നും നീതിമാനെ കര കയറ്റുന്നവൻ അനുഗ്രഹിതനാകുന്നു...കാരണം അവൻ സത്യമായും അവന്റെ സഹോദരങ്ങളുടെ രക്ഷകനും വഴി തെറ്റിയ കുഞ്ഞാടുകളുടെ വഴി കാട്ടിയും ആണ്‌ അതിനാൽ എന്റെ സഹോദരങ്ങളെ വിഷം കുത്തി നശിപ്പിക്കുവാൻ തുനിയുന്നവർ ആരായാലും അവരുടെ മേൽ അശിനി പാധം പോലെ ഞാൻ പ്രഹരം ഏൽപിക്കും.. എന്റെ പകയിൽ നീറി ഒടുങ്ങുമ്പോൾ അവർ അറിയും ഞാൻ അവരുടെ ഒരേയൊരു രാജാവ് ആയിരുന്നു എന്ന്... ഒരേയൊരു രാജാവ് " ലൂസിഫർ സിനിമ റിലീസ് ചെയ്തിട്ട്..ഞാൻ എന്ന പ്രേക്ഷകൻ തീയേറ്ററിൽ മനസ്സറിഞ്ഞു കയ്യടിച്ചു ആഘോഷമാക്കിയ ഒരു മോഹൻലാൽ സിനിമ ഒരെണ്ണം അതിനു ശേഷം റിലീസ് ആയിട്ട് 1236ദിവസങ്ങൾ ആയിരിക്കുന്നു.. മോഹൻലാലിന്റെ കടുത്ത ആരാധകനായ നടൻ പൃഥ്വിരാജിന്റെ ആദ്യ സംവിധാനസംരംഭം മോഹൻലാലിന്റെ മാസ്സ് ലുക്കിൽ ഉള്ള പോസ്റ്റർ ടീസറിനും ട്രെയിലറിനും സാമൂഹിക മാധ്യമങ്ങളിൽ ലഭിച്ച വൻ സ്വീകാര്യത ടോവിനോയും മഞ്ജുവാര്യരും വിവേക് ഒബ്റോയിയുമടക്കമുള്ള വൻ താരനിര.ഇതൊക്കെ ആയിരുന്നു ലൂസിഫർ എന്ന സിനിമ കാണാനായി ഞാൻ എന്ന പ്രേക്ഷകൻ കാത്തിരുന്ന ഘടകങ്ങൾ. എഡിറ്റിങ്, സൗണ്ട് ഡിസൈൻ, ആക്‌ഷന്‍ കൊറിയോഗ്രഫി തുടങ്ങി സാങ്കേതികപരമായ എല്ലാ മേഖലകളിലും മികവുപുലർത്തിയ സിനിമ ആയിരുന്നു ലൂസിഫർ.സ്റ്റൈലിഷ് ആയിട്ടാണ് പൃഥ്വിരാജ് ലൂസിഫർ ഒരുക്കിയത്. നൂറു ശതമാനം ആത്മാർത്ഥതയോടെ മുന്നിൽ കിട്ടിയ സബ്ജെക്റ്റിനെ ട്രീറ്റ് ചെയ്തെടുക്കാൻ പൃഥിരാജ് എന്ന നവാഗത സംവിധായകൻ നൂറു ശതമാനം വിജയിച്ചു എന്നത് സിനിമ കാണുന്ന ഓരോ പ്രേക്ഷകനും തർക്കമില്ലാത്ത ഒരു കാര്യം ആണ്‌. ആരും ഇതുവരെ പറയാത്ത കഥയോ പ്രേക്ഷകർക്ക് പരിചിതമല്ലാത്തൊരു കഥയോ ഒന്നുമല്ല ലൂസിഫർ പറഞ്ഞത്.നെടുനീളൻ സംഭാഷണങ്ങൾ ഒന്നുമില്ലെങ്കിലും ഒരു മാസ് സിനിമക്ക് വേണ്ട മൂഡ് ഒരുക്കുന്നതിൽ മുരളി ഗോപിയുടെ തിരക്കഥ വഹിച്ച പങ്ക് വളരെ വലുതാണ്. കൃത്യമായ കാസ്റ്റിംങ്ങായിരുന്നു ലൂസിഫറിനെ ശ്രദ്ധേയമാക്കുന്ന ഒരു പ്രധാന ഘടകം.ഓരോ കഥാപാത്രത്തിനും വ്യക്തമായ സ്പേസ് നൽകി കഥ ആവശ്യപ്പെടുന്ന ഭാഗങ്ങളിൽ കൃത്യമായി തന്നെ കഥാപാത്രങ്ങളെ സ്റ്റഫ് ചെയ്തിട്ടുമുണ്ട്.വിവേക് ഒബ്റോയിയുടെയും മഞ്ജു വാര്യരുടെയും സായ് കുമാറിന്റെയും ടൊവിനോയുടെയും ഇന്ദ്രജിത്തിന്റെയും ഫാസിലിന്റെയുമെല്ലാം കഥാപാത്രങ്ങളും പെർഫോമൻസും ലൂസിഫറിന് കൂടുതൽ ഭംഗി നൽകിയവയാണ്.അതുപോലെ തന്നെ സുജിത്ത് വാസുദേവിന്റെ സിനിമോട്ടോഗ്രഫിയും സംജിത്ത് മൊഹമ്മദിന്റെ എഡിറ്റിംഗും മികച്ചതായിരുന്നു. ആരാണ് ഈ സ്റ്റീഫൻ നെടുമ്പള്ളി? The Most Celebrated Upstart Of Contemporary Politics..ഹിന്ദുക്കൾക്ക് ഇവൻ മഹി രാവണൻ ഇസ്ലാമിൽ അവനെ ഇബലീസ് എന്ന് പറയും ക്രിസ്ത്യാനികൾക്ക് ഇടയിൽ ഇവനു ഒരു പേരെ ഉള്ളു ലൂസിഫർ..പി കെ രാം ദാസ് എന്ന രാഷ്ട്രീയക്കാരന്റെ വളർത്തു മകൻ, തികഞ്ഞ രാഷ്ട്രീയക്കാരൻ ആരുമില്ലാത്തവരെ സംരക്ഷിക്കുന്നവൻ.. മയക്കു മരുന്നിനെ എതിർക്കുന്നവൻ.. എന്നാൽ ഇതൊക്കെ മാത്രമാണോ സ്റ്റീഫൻ.. സ്റ്റീഫൻ നമ്മൾ ആരും ഉദ്ദേശിച്ച ആളല്ല.. അയാളുടെ കണ്ണുകളിൽ പോലും നിഗൂഢതകൾ ഒളിഞ്ഞു ഇരിപ്പുണ്ട്.. ഒരു അഭിമുഖത്തിൽ മുരളിഗോപി പറയുക ഉണ്ടായി സ്റ്റീഫൻ നെടുമ്പള്ളിയെ കുറിച്ച് "ഉള്ളിൽ ഒരു അഗ്നിപാർവ്വതം എരിയുമ്പോഴും ഒരു മഞ്ഞു മലയായി വർത്തിക്കുന്നവനാണ് ബാക്കി ഉള്ളവർക്ക്.. ഏരി മല അകത്തുണ്ട്.. ബാക്കി ഉള്ളവർ അറിയേണ്ട കാര്യമല്ല.. അറിഞ്ഞാലും അവർക്കു ഉൾകൊള്ളാൻ കഴിയുന്നതിനും മുകളിലായിട്ടുള്ള ഒരു വ്യക്തിത്വവുമുള്ള ആളാണ്..Royal Calmness ഉള്ള കഥാപാത്രം.. “I trembled as I stared the Devil in the eye, for all I saw was my sins and I.” L2E-2023 പിശാചിനെ കണ്ണിൽ നോക്കിയപ്പോൾ ഞാൻ വിറച്ചു,എന്തെന്നാൽ, ഞാൻ കണ്ടത് എന്റെ പാപങ്ങളും ഞാനും മാത്രമാണ്.നിഗൂഢതകളുടെ താഴ് വാരത്തിൽ വസിക്കുന്ന ഒരേ ഒരു രാജാവ് ...ഒരു അഗ്നിപാർവ്വതം എരിയുമ്പോഴും ഒരു മഞ്ഞു മലയായി വർത്തിക്കുന്നവൻ..