---
author: Beaumaris
categories:
- Entertainment
comment_count: 0
date: 2023-11-16 07:47:19
draft: false
image: https://cdn.boolokam.com/articles/2023/11/ffwffff.webp
like_count: 53453
share_count: 17946
tags:
- Dhruvanachatthiram
- gautham menon
- vinayakan
title: ഒപ്പം പ്രവർത്തിക്കാൻ ഏറ്റവും ബുദ്ധിമുട്ടുള്ള നടന്മാരിൽ ഒരാളാണ് വിനായകനെന്ന്
  സംവിധായകൻ ഗൗതം വാസുദേവ് ​​മേനോൻ
view_count: 782059
---

ഒപ്പം പ്രവർത്തിക്കാൻ ഏറ്റവും ബുദ്ധിമുട്ടുള്ള നടന്മാരിൽ ഒരാളാണ് വിനായകനെന്ന് സംവിധായകൻ ഗൗതം വാസുദേവ് ​​മേനോൻ. പല രംഗങ്ങളിലും വിക്രം വിനായകന് മേക്കപ്പ് ചെയ്തിട്ടുണ്ടെന്നും സംവിധായകൻ പറഞ്ഞു. തന്റെ പുതിയ ചിത്രമായ ധ്രുവനച്ചത്തിരത്തെക്കുറിച്ച് ഒരു അഭിമുഖത്തിൽ സംസാരിക്കുകയായിരുന്നു ഗൗതം മേനോൻ. ‘ഒപ്പം പ്രവർത്തിക്കാൻ ബുദ്ധിമുട്ടുള്ള നടന്മാരിൽ ഒരാളാണ് വിനായക് സാർ. കാരണം, കഥാപാത്രത്തിന്റെ ശൈലി, വേഷവിധാനം, കഥാപാത്രത്തിന് എന്ത് മൂഡ് നൽകാനാണ് ഞാൻ ഉദ്ദേശിക്കുന്നതെന്ന് അദ്ദേഹത്തിന് വിശദമായി അറിയേണ്ടതുണ്ട്. വിനായകൻ സാറിന്റെ പ്രകടനത്തിൽ വിക്രം സാറിന് കുഴപ്പമില്ല, അദ്ദേഹം വിനായകന്റെ പ്രകടനത്തിന്റെ നിഴലിൽ ആയെന്നു കരുതുന്നില്ല . പക്ഷേ വിക്രം സാർ വളരെ കൂളായിരുന്നു. പല സീനുകളിലും വിക്രം സാറിന് സ്ഥലത്തിരുന്ന് മേക്കപ്പ് ചെയ്യേണ്ടിവന്നു. വിനായകൻ സാറിന് പരിക്കേൽക്കുന്ന ഒരു സംഘട്ടന രംഗത്തിൽ ‘ഇങ്ങനെയൊക്കെ ചെയ്യാം’ എന്ന് പറഞ്ഞ് ഇരുവരും ചർച്ച നടത്തി. എല്ലാവരെയും ഒരുമിച്ചു കണ്ടത് നല്ല അനുഭവമായിരുന്നു. ![](https://cdn.boolokam.com/articles/2023/11/ffwffff.webp)വിനായകൻ സാറിനെ ഇത്രയും സ്റ്റൈലിഷ് ആയി മറ്റൊരു സിനിമയിലും കണ്ടിട്ടുണ്ടാകില്ല. അദ്ദേഹത്തിന്റെ ഡയലോഗുകളും സ്വാഗും മാനറിസവുമൊക്കെ മികച്ചതായിരുന്നു. ദിവ്യ ദർശിനിയാണ് വിനായകന്റെ കാര്യം പറയുന്നത്. ഒരു വില്ലനെ തേടിക്കൊണ്ടിരിക്കുമ്പോഴാണ് വിനായകൻ മികച്ചയാളാണെന്നും സിനിമ കണ്ടുനോക്കാനും പറയുന്നത്. ഈ സിനിമ അദ്ദേഹത്തിന്റെ ബെസ്റ്റ് ആണ്. ഇക്കാര്യം അദ്ദേഹത്തിന് അറിയാമോ എന്നത് സംശയമാണ്. ഈയടുത്ത് അദ്ദേഹം ഡബ്ബ് ചെയ്തിട്ട് പോയിരുന്നു. പക്ഷേ എനിക്ക് അദ്ദേഹത്തിന്റെ ഒരു ദിവസം കൂടി വേണമായിരുന്നു. എന്നാൽ അദ്ദേഹത്തെ കിട്ടിയില്ല. ഞാൻ ഫോണിൽ വിനായകൻ സാറിന് ഒരു മെസേജ് അയച്ചു, ‘സർ, നിങ്ങൾ ഈ സിനിമയിൽ എന്താണ് ചെയ്ത് വെച്ചിരിക്കുന്നതെന്ന് താങ്കൾക്ക് അറിയില്ല. പക്ഷേ ഈ സിനിമ പുറത്തിറങ്ങുമ്പോൾ നിങ്ങൾക്കത് മനസ്സിലാകും’ വിക്രം സാറിനെ നായകനായി കിട്ടിയത് എന്റെ ഭാഗ്യമാണ്‘എന്നും ​ഗൗതം വാസുദേവ് മേനോൻ പറഞ്ഞു. ![](https://cdn.boolokam.com/articles/2023/11/ddfv.webp)തമിഴ് സിനിമാ ലോകം ആകാംക്ഷയോടെ ഉറ്റുനോക്കുന്ന ചിത്രമാണ് ‘ധ്രുവനച്ചത്തിരം’. വിക്രം നായകനാകുന്ന ഗൗതം വാസുദേവ് ​​മേനോൻ ചിത്രം ഒരു സ്പൈ ത്രില്ലറാണ്. വിക്രമിനൊപ്പം വിനായകനും ചിത്രത്തിൽ പ്രധാന കഥാപാത്രത്തെ അവതരിപ്പിക്കുന്നുണ്ട്. ചിത്രത്തിന്റേതായി പുറത്തിറങ്ങിയ ടീസറുകളും ഗാനങ്ങളും ഏറെ ശ്രദ്ധ നേടിയിരുന്നു. റിതു വർമയും ഐശ്വര്യ രാജേഷുമാണ് ചിത്രത്തിലെ നായികമാർ. പാർഥിപൻ, മുന്ന, സിമ്രാൻ, രാധിക ശരത്കുമാർ എന്നിവരാണ് മറ്റ് പ്രധാന കഥാപാത്രങ്ങളെ അവതരിപ്പിക്കുന്നത്. ഏഴ് രാജ്യങ്ങളിലായാണ് ചിത്രത്തിന്റെ ഷൂട്ടിംഗ് പൂര്‍ത്തിയായത്. ഹാരിസ് ജയരാജ് സംഗീത സംവിധാനവും മനോജ് പരമഹംസ ഛായാഗ്രഹണവും നിര്‍വഹിക്കുന്നു. പി. മദന്‍, വെങ്കട് സോമസുന്ദരം രേഷ്മ ഘട്ടാല എന്നിവരാണ് നിര്‍മാണം.