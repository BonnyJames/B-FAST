---
title: "എക്സ്പ്രസ് ഹൈവേയ്‌ക്കെതിരെ സമരത്തിൽ പങ്കെടുക്കുന്ന ഒരാളുടെ മകളുടെ മൃതദേഹം കണ്ടെടുക്കുന്നിടത്ത് നിന്നാണ് തുടക്കം"
date: 2023-07-10T06:03:07
draft: false
categories: ["Entertainment"]
tags: ['the dublin murders', 'the dublin murders tv series', 'web series']
author: "Beaumaris"
---

<strong>ദി ഡബ്ലിൻ മർഡേർസ്</strong>

<strong>Vani Jayate </strong>

ഒരൽപം പഴയ സീരീസാണ്. ഈ വാരാന്ത്യത്തിലാണ് കാണാൻ ഒത്തത്. ഒറ്റ ഇരുപ്പിന് കണ്ടു തീർത്തു. എട്ട് എപ്പിസോഡുകൾ. താന ഫ്രഞ്ചിന്റെ അന്താരാഷ്ട്ര ബെസ്റ്റ് സെല്ലിംഗ് ഡബ്ലിൻ മർഡർ സ്ക്വാഡ് നോവലുകളെ അടിസ്ഥാനമാക്കിയുള്ളതാണ് ഈ സീരീസ്. അവരുടെ ആദ്യ രണ്ട് നോവലുകളായ ഇൻ ദ വുഡ്‌സ്, ദി ലൈക്ക്‌നെസ് എന്നിവയിലൂടെ പറഞ്ഞ രണ്ടു കൊലപാതകങ്ങളെ കൂട്ടിച്ചേർത്തുകൊണ്ടാണ് ഈ സീരീസ് ക്രാഫ്റ്റ് ചെയ്തിരിക്കുന്നത്.

<a href="https://cdn.boolokam.com/articles/2023/07/dqd.jpg"><img class="size-large wp-image-402630 aligncenter" src="https://cdn.boolokam.com/articles/2023/07/dqd-1024x768.jpg" alt="" width="800" height="600" /></a>ഇത്തരത്തിലുള്ള സീരീസുകളിൽ നിന്നും പ്രതീക്ഷിക്കാവുന്ന ചേരുവകൾ പലതും ഇതിലുമുണ്ട്. അന്വേഷണോദ്യോഗസ്ഥരുടെ ഭൂതകാലത്തിലെ അനുഭവങ്ങളുടെ വേട്ടയാടൽ, ഐറിഷ് - ഇംഗ്ലീഷ് കോൺഫ്ലിക്റ്റിന്റെ അവശേഷിപ്പുകൾ, ഇൻവെസ്റിഗേറ്റിങ് ടീമിന്റെ പരസ്പരമുള്ള റിലേഷൻഷിപ്പിൽ വരുന്ന അപ്രതീക്ഷിത മാറ്റങ്ങൾ... അങ്ങിനെ പല ഘടകങ്ങളും ഇത്തരത്തിലുള്ള ഇൻവെസ്റ്റിഗേഷൻ സീരീസുകളുടെ ടെംപ്ളേറ്റിൽ തന്നെയുള്ളതാണ്. തുടക്കത്തിൽ ഒരൽപം മന്ദഗതിൽ ആണെങ്കിലും പാതിയോടെ വളരെ എൻഗേജിങ് ആയി തീരുന്നത് കൊണ്ടും, മികച്ച ഒരു ക്ളൈമാക്സ് ഉള്ളതുകൊണ്ടും തെറ്റില്ലാത്ത ഒരു കാഴ്ചാനുഭവമായി മാറുന്നു.

ഒരു എക്പ്രസ് ഹൈവേയുടെ സ്ഥലമെടുപ്പിനോട് അനുബന്ധിച്ച വിവാദം നടക്കുമ്പോൾ, വനത്തിലുള്ള എക്സ്കവേഷൻ സൈറ്റിൽ നിന്നും, ഹൈവേയ്‌ക്കെതിരെ സമരത്തിൽ പങ്കെടുക്കുന്ന ഒരാളുടെ മകളുടെ മൃതദേഹം കണ്ടെടുക്കുന്നിടത്ത് നിന്നാണ് തുടക്കം. പിന്നീട് ആ കൊലപാതകം അന്വേഷിക്കുമ്പോൾ, അതിന് രണ്ട് പതിറ്റാണ്ട് മുമ്പ് അതെ വനപ്രദേശത്ത് നിന്നും അപ്രത്യക്ഷരായ രണ്ടു കുട്ടികളുടെ തിരോധനവുമായിട്ടുള്ള ബന്ധം തെളിഞ്ഞു വരികയാണ്. അന്വേഷകരും, സംശയിക്കപ്പെടുന്നവരും അടക്കമുള്ള പലരും ആ തിരോധാനവുമായി ബന്ധപ്പെട്ടിട്ടുള്ളവരാണ് എന്നത് കൂടുതൽ ദുരൂഹമാക്കുന്നു. ഓരോ പ്രധാന കഥാപാത്രങ്ങൾക്കും തങ്ങൾക്ക് മറച്ചു പിടിക്കാനുള്ള കാര്യങ്ങൾ ഉള്ളതായി പ്രേക്ഷകനെ തോന്നിപ്പിക്കുന്ന ഒരു ശൈലിയിലാണ് സീരീസ് വികാസം പ്രാപിക്കുന്നത്.

https://youtu.be/zUZxz7mic-0

ഒരേ സമയം തന്റെ ഭൂതകാലത്തെ മായ്ചുകളയാനും, അതിലെ ഉത്തരം കിട്ടാത്ത ചോദ്യങ്ങൾക്ക് ഉത്തരം കണ്ടെത്താനും ശ്രമിക്കുന്ന വളരെ സങ്കീർണ്ണമായ റോബ്/ആദം എന്ന കഥാപാത്രത്തിന്റെ മാനസിക വ്യാപാരത്തിലൂടെയാണ് അന്വേഷണത്തിന്റെ പുരോഗമനമെങ്കിലും, കാസി എന്ന അതുപോലെ തന്നെ ദുരൂഹമായ ഭൂതകാലം വേട്ടയാടുന്ന അന്വേഷകയ്ക്കും തുല്യ പ്രാധാന്യം കൊടുത്തിട്ടുണ്ട്. പക്ഷെ അവസാന എപ്പിസോഡിൽ മറ നീക്കി വരുന്ന കില്ലറാണ് ഷോ സ്റ്റീലർ. കൂടുതൽ പറയുന്നത് കാണാൻ ഉദ്ദേശിക്കുന്നവരുടെ ആസ്വാദനത്തെ ബാധിക്കുമെന്നത് കൊണ്ട് ഇവിടെ നിർത്തുന്നു. ഉത്തരം പറയുന്ന പല കാര്യങ്ങളേക്കാൾ ഉത്തരം കിട്ടാത്ത ചോദ്യങ്ങൾ അവശേഷിപ്പിച്ചു കൊണ്ടാണ് സീരീസ് സമാപിക്കുന്നത്. എന്നാലും അവസാനം കാണിക്കുന്ന വിഷ്വലിൽ ഉത്തരം പറയാത്ത വലിയൊരു ചോദ്യത്തിന്റെ ഉത്തരമുണ്ടെന്നാണ് ഞാൻ മനസ്സിലാക്കിയത്. ലയൺസ്ഗേറ്റ് ഓറ്റിറ്റിയിൽ സ്ട്രീം ചെയ്യുന്നു !!


![എക്സ്പ്രസ് ഹൈവേയ്‌ക്കെതിരെ സമരത്തിൽ പങ്കെടുക്കുന്ന ഒരാളുടെ മകളുടെ മൃതദേഹം കണ്ടെടുക്കുന്നിടത്ത് നിന്നാണ് തുടക്കം](https://cdn.boolokam.com/articles/2023/07/dqd-1024x768.jpg)**ദി ഡബ്ലിൻ മർഡേർസ്** **Vani Jayate** ഒരൽപം പഴയ സീരീസാണ്. ഈ വാരാന്ത്യത്തിലാണ് കാണാൻ ഒത്തത്. ഒറ്റ ഇരുപ്പിന് കണ്ടു തീർത്തു. എട്ട് എപ്പിസോഡുകൾ. താന ഫ്രഞ്ചിന്റെ അന്താരാഷ്ട്ര ബെസ്റ്റ് സെല്ലിംഗ് ഡബ്ലിൻ മർഡർ സ്ക്വാഡ് നോവലുകളെ അടിസ്ഥാനമാക്കിയുള്ളതാണ് ഈ സീരീസ്. അവരുടെ ആദ്യ രണ്ട് നോവലുകളായ ഇൻ ദ വുഡ്‌സ്, ദി ലൈക്ക്‌നെസ് എന്നിവയിലൂടെ പറഞ്ഞ രണ്ടു കൊലപാതകങ്ങളെ കൂട്ടിച്ചേർത്തുകൊണ്ടാണ് ഈ സീരീസ് ക്രാഫ്റ്റ് ചെയ്തിരിക്കുന്നത്. [](https://cdn.boolokam.com/articles/2023/07/dqd.jpg)ഇത്തരത്തിലുള്ള സീരീസുകളിൽ നിന്നും പ്രതീക്ഷിക്കാവുന്ന ചേരുവകൾ പലതും ഇതിലുമുണ്ട്. അന്വേഷണോദ്യോഗസ്ഥരുടെ ഭൂതകാലത്തിലെ അനുഭവങ്ങളുടെ വേട്ടയാടൽ, ഐറിഷ് - ഇംഗ്ലീഷ് കോൺഫ്ലിക്റ്റിന്റെ അവശേഷിപ്പുകൾ, ഇൻവെസ്റിഗേറ്റിങ് ടീമിന്റെ പരസ്പരമുള്ള റിലേഷൻഷിപ്പിൽ വരുന്ന അപ്രതീക്ഷിത മാറ്റങ്ങൾ... അങ്ങിനെ പല ഘടകങ്ങളും ഇത്തരത്തിലുള്ള ഇൻവെസ്റ്റിഗേഷൻ സീരീസുകളുടെ ടെംപ്ളേറ്റിൽ തന്നെയുള്ളതാണ്. തുടക്കത്തിൽ ഒരൽപം മന്ദഗതിൽ ആണെങ്കിലും പാതിയോടെ വളരെ എൻഗേജിങ് ആയി തീരുന്നത് കൊണ്ടും, മികച്ച ഒരു ക്ളൈമാക്സ് ഉള്ളതുകൊണ്ടും തെറ്റില്ലാത്ത ഒരു കാഴ്ചാനുഭവമായി മാറുന്നു. ഒരു എക്പ്രസ് ഹൈവേയുടെ സ്ഥലമെടുപ്പിനോട് അനുബന്ധിച്ച വിവാദം നടക്കുമ്പോൾ, വനത്തിലുള്ള എക്സ്കവേഷൻ സൈറ്റിൽ നിന്നും, ഹൈവേയ്‌ക്കെതിരെ സമരത്തിൽ പങ്കെടുക്കുന്ന ഒരാളുടെ മകളുടെ മൃതദേഹം കണ്ടെടുക്കുന്നിടത്ത് നിന്നാണ് തുടക്കം. പിന്നീട് ആ കൊലപാതകം അന്വേഷിക്കുമ്പോൾ, അതിന് രണ്ട് പതിറ്റാണ്ട് മുമ്പ് അതെ വനപ്രദേശത്ത് നിന്നും അപ്രത്യക്ഷരായ രണ്ടു കുട്ടികളുടെ തിരോധനവുമായിട്ടുള്ള ബന്ധം തെളിഞ്ഞു വരികയാണ്. അന്വേഷകരും, സംശയിക്കപ്പെടുന്നവരും അടക്കമുള്ള പലരും ആ തിരോധാനവുമായി ബന്ധപ്പെട്ടിട്ടുള്ളവരാണ് എന്നത് കൂടുതൽ ദുരൂഹമാക്കുന്നു. ഓരോ പ്രധാന കഥാപാത്രങ്ങൾക്കും തങ്ങൾക്ക് മറച്ചു പിടിക്കാനുള്ള കാര്യങ്ങൾ ഉള്ളതായി പ്രേക്ഷകനെ തോന്നിപ്പിക്കുന്ന ഒരു ശൈലിയിലാണ് സീരീസ് വികാസം പ്രാപിക്കുന്നത്. https://youtu.be/zUZxz7mic-0 ഒരേ സമയം തന്റെ ഭൂതകാലത്തെ മായ്ചുകളയാനും, അതിലെ ഉത്തരം കിട്ടാത്ത ചോദ്യങ്ങൾക്ക് ഉത്തരം കണ്ടെത്താനും ശ്രമിക്കുന്ന വളരെ സങ്കീർണ്ണമായ റോബ്/ആദം എന്ന കഥാപാത്രത്തിന്റെ മാനസിക വ്യാപാരത്തിലൂടെയാണ് അന്വേഷണത്തിന്റെ പുരോഗമനമെങ്കിലും, കാസി എന്ന അതുപോലെ തന്നെ ദുരൂഹമായ ഭൂതകാലം വേട്ടയാടുന്ന അന്വേഷകയ്ക്കും തുല്യ പ്രാധാന്യം കൊടുത്തിട്ടുണ്ട്. പക്ഷെ അവസാന എപ്പിസോഡിൽ മറ നീക്കി വരുന്ന കില്ലറാണ് ഷോ സ്റ്റീലർ. കൂടുതൽ പറയുന്നത് കാണാൻ ഉദ്ദേശിക്കുന്നവരുടെ ആസ്വാദനത്തെ ബാധിക്കുമെന്നത് കൊണ്ട് ഇവിടെ നിർത്തുന്നു. ഉത്തരം പറയുന്ന പല കാര്യങ്ങളേക്കാൾ ഉത്തരം കിട്ടാത്ത ചോദ്യങ്ങൾ അവശേഷിപ്പിച്ചു കൊണ്ടാണ് സീരീസ് സമാപിക്കുന്നത്. എന്നാലും അവസാനം കാണിക്കുന്ന വിഷ്വലിൽ ഉത്തരം പറയാത്ത വലിയൊരു ചോദ്യത്തിന്റെ ഉത്തരമുണ്ടെന്നാണ് ഞാൻ മനസ്സിലാക്കിയത്. ലയൺസ്ഗേറ്റ് ഓറ്റിറ്റിയിൽ സ്ട്രീം ചെയ്യുന്നു !!
