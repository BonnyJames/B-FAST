---
author: Beaumaris
categories:
- Entertainment
comment_count: 0
date: 2022-03-14 05:47:49
draft: false
image: ''
like_count: 43861
share_count: 14001
tags:
- mammootty
- pokkiri raja
- Prithviraj Sukumaran
- vysakh director
title: പോക്കിരി രാജ ഇപ്പോൾ ഇറങ്ങിയിരുന്നു എങ്കിൽ പരാജയപ്പെട്ടേനെ എന്ന് വൈശാഖ്
view_count: 626760
---

പോക്കിരി രാജ ഇപ്പോൾ ഇറങ്ങിയിരുന്നു എങ്കിൽ പരാജയപ്പെട്ടേനെ എന്ന് ഹിറ്റുകളുടെ സംവിധായകൻ വൈശാഖ് പറയുന്നു. പോക്കിരി രാജ ആ കാലഘട്ടത്തെ തൃപ്തിപ്പെടുത്തിയ സിനിമയാണ്, ഇന്നത്തെ ആസ്വാദനശീലങ്ങൾക്കനുസരിച്ചു മാത്രമേ ഇന്ന് സിനിമ എടുക്കാൻ സാധിക്കൂ. നമ്മൾ അപ്ഡേറ്റ് ആകേണ്ടതും അതുകൊണ്ടാണ്. സിനിമയുടെ ഫോർമുലകളിലോ ഫോർമാറ്റുകളിലോ അല്ല വ്യത്യസ്ത വേണ്ടത് ,അതിന്റെ അവതരണ ശൈലിയിൽ ആണ് അത് കൊണ്ടുവരേണ്ടത്.പോക്കിരിരാജ ആ കാലത്തു ഇറങ്ങിയതുകൊണ്ടു മാത്രമാണ് ഹിറ്റ് ആയതു... എന്ന് വൈശാഖ് പറയുന്നു. മമ്മൂട്ടിയും പൃഥ്വിരാജ് സുകുമാരനും ആണ് പോക്കിരിരാജയിൽ പ്രധാനകഥാപാത്രങ്ങളെ അവതരിപ്പിച്ചത്. പോക്കിരി രാജയുടെ രണ്ടാംഭാഗം മധുരരാജയും വൻഹിറ്റായിരുന്നു. പുലിമുരുകന് ശേഷം വൈശാഖ് മോഹൻലാലിനെ നായകനാക്കി ചെയ്ത മോൺസ്റ്റർ റിലീസിന് ഒരുങ്ങുകയാണ്. എന്നാൽ ഇത്തരം പണംവാരി ബിഗ്ബഡ്ജറ്റ് സിനിമകൾ മാത്രമല്ല ആവിഷ്കരണത്തിൽ വ്യത്യസ്തപുലർത്തുന്ന ചെറിയ ബഡ്ജറ്റ് സിനിമകളും തനിക്കു വഴങ്ങുമെന്ന് ഇപ്പോൾ നല്ല അഭിപ്രായം നേടി മുന്നേറുന്ന 'നൈറ്റ് ഡ്രൈവി'ലൂടെ വൈശാഖ് തെളിയിക്കുന്നു .