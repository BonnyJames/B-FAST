---
author: Beaumaris
categories:
- Entertainment
comment_count: 0
date: 2023-07-09 13:17:40
draft: false
image: ''
like_count: 46308
share_count: 29632
tags:
- drishyam movie
- drushyam movie
- jeethu joseph movie
- meena
- mohanlal
title: ആ സമയത്തു മോഹൻലാൽ കണ്ണുകൾ കൊണ്ടു ചെയ്യുന്ന ഒരു പരിപാടി ഉണ്ട്.... ശരിക്കും അത്ഭുതപ്പെടുത്തുന്ന
  അപാരമായ അനായാസത...
view_count: 1111662
---

ദൃശ്യം സിനിമയിൽ വരുണിന്റെ തിരോധാനവുമായി ബന്ധപ്പെട്ട പോലീസ് ആദ്യമായി ജോർജ്ജുകുട്ടിയുടെ വീട്ടിൽ പോവുന്ന രംഗമാണിത്. അഭിനയത്തിലെ അനായാസത കൊണ്ടു അപ്രിസിയേഷൻ കിട്ടാതെ പോയ ഒരുപാട് മോഹൻലാൽ പ്രകടനങ്ങൾക്കിടയിൽ മോശമല്ലാത്ത പൊസിഷനിൽ ഈ രംഗത്തെ പ്ലേസ് ചെയ്യാവുന്ന ഒരു രംഗം... പതിവ് പോലെ തന്നെ ഒരു സ്പെഷ്യലിറ്റിയും തോന്നാത്ത രംഗം... "അതിനു ഓഗസ്റ്റ് 2ആം തിയ്യതി ഞങ്ങൾ ഇവിടെ ഇല്ലായിരുന്നു. ഒരു ധ്യാനത്തിന് പോയി 3ആം തിയ്യതി വൈകീട്ടാ വന്നത്." റാണിയുടെ ഈ ഒരു സംഭാഷണത്തിനു മീനയുടെ ഒരു ക്ളോസപ്പ് ഷോട്ട് വച്ചു വന്നിരുന്നങ്കിൽ ആ രംഗത്തിന് വലിയ ഒരു മാറ്റം ഒന്നും സംഭവിക്കാനിടയില്ല. കാരണം റാണി പറഞ്ഞു പോയ അബദ്ധത്തിനു സഹദേവൻ റെസ്പോണ്ട് ചെയ്യുന്നതോടെ സംവിധായകൻ ക്ലാരിറ്റി വരുത്തുന്നുണ്ട്. പക്ഷെ ഇവിടെ ഔട്ട് ഓഫ് ഫോക്കസിൽ റാണിയെ നിർത്തി ടോപ്പ് അംഗിളിൽ നിന്നും കൗച്ചിലിരിക്കുന്ന ജോർജൂട്ടിയെ ആണ് കാമറ ഫോക്കസ് ചെയ്തിരിക്കുന്നത്. [](https://cdn.boolokam.com/articles/2023/07/GEG.jpg)ആ സമയത്തു മോഹൻലാൽ കണ്ണുകൾ കൊണ്ടു ചെയ്യുന്ന ഒരു പരിപാടി ഉണ്ട്. റാണി പറഞ്ഞത് അബദ്ധമാണെന്നും അതിൽ പെട്ടുപോയോ എന്ന പേടിയും, ആ പേടി തന്റെ മുന്നിലിരിക്കുന്ന പോലീസ് അറിയാതെ മാനേജ് ചെയ്യുന്നതും.. റാണി പറഞ്ഞ അബദ്ധം എങ്ങനെ കവർ ചെയ്യും എനിങ്ങനെ ഒരുപാട് കാര്യങ്ങൾ ആണ് ആ മുഖത്ത് നിന്നു നമ്മൾക്ക് വായിച്ചെടുക്കാൻ പറ്റുന്നത്. ഇതൊക്കെ വെറും 5 സെക്കൻഡ് കൊണ്ട് ആണ് ആ മനുഷ്യൻ ചെയ്തു വച്ചിരിക്കുന്നത്. മോഹൻലാലിന്റെ സൂഷ്മാഭിനയത്തിൽ നോട്ടം കൊണ്ട് തീർക്കുന്ന മായാജാലം. കാണും തോറും ശരിക്കും അത്ഭുതപ്പെടുത്തുന്ന അപാരമായ അനായാസത... ജീത്തു ജോസഫ് എന്ന ഇന്റലിജൻഡ് ആയ ഡയറക്ടറുടെ കോണ്ഫിഡൻസോ, ബ്രില്യൻസോ എന്തോ ആവട്ടെ.. അദ്ദേഹം കാരണം മോഹൻലാൽ എന്ന നടന്റെ വരണ്ടുണങ്ങാത്ത അത്ഭുതങ്ങളുടെ വാതിലാണ് ആ നിമിഷം തുറന്നത്. പല സംവിധായകരും പറഞ്ഞിട്ടുണ്ട്.. "മോഹൻലാൽ അഭിനയിക്കുമ്പോൾ പലപ്പോഴും ആ സന്ദർഭത്തിനു അനുസരിച്ചു മോഹൻലാൽ കൊടുത്ത പെർഫോമൻസ് അല്പം കുറവല്ലേ... ? കുറച്ചുകൂടെ ആവാമായിരുന്നല്ലോ.. എന്നാൽ സ്ക്രീനിൽ കാണുമ്പോൾ പെര്ഫെക്റ്റ് ഡെലിവറി... കൂടുതലും ഇല്ല കുറവുമില്ല എന്നൊക്കെ.. " ഒരുപക്ഷേ അദ്ദേഹം കൊടുക്കുന്ന മൈന്യുട്ട് ഡീറ്റയിലിങ് നമ്മൾ ശ്രദ്ധിക്കാൻ തുടങ്ങുമ്പോഴായിരിക്കും ഇത്തരം രംഗങ്ങളിലെ പ്രത്യേകത ഫീൽ ചെയ്യുന്നത്.