---
author: Beaumaris
categories:
- Entertainment
comment_count: 0
date: 2022-07-29 05:09:12
draft: false
image: ''
like_count: 28235
share_count: 9208
tags:
- Featured
- Karan Malhotra
- ranbir kapoor
- Shamshera
title: രൺബീറിന്റെ ശംഷേര കൊടും ദുരന്തമായി, താങ്ങാനാകുന്നില്ലെന്നു സംവിധായകന്റെ കുറിപ്പ്
view_count: 395093
---

രണ്‍ബീറിന്റെ ഒരു ചിത്രം തിയറ്ററുകളിൽ എത്തിയിട്ട് നാലുവർഷം കഴിയുന്ന വേളയിലാണ് ഏറെ പ്രതീക്ഷയോടെ 150 കോടി മുതൽമുടക്കിൽ ശംഷേര തിയേറ്ററുകളിൽ എത്തുന്നത് . എന്നാൽ ചിത്രത്തിന്റെ അവസ്ഥയും മറ്റൊന്നായിരുന്നില്ല. സിനിമ ആദ്യ ആഴ്ചയിൽ 31 കോടി മാത്രമാണ് നേടിയിരിക്കുന്നത്. ചിത്രം വലിയ പരാജയത്തിലേക്ക് തന്നെ കൂപ്പുകുത്തുകയാണ് എന്നാണു ബോക്സോഫീസ് റിപ്പോർട്ടുകൾ. ഇത് രൺബീറിന്റെ കരിയറിലെ ഏഴാമത്തെ പരാജയ ചിത്രം കൂടിയായി. 2018 ൽ പുറത്തിറങ്ങിയ, നിരൂപക പ്രശംസ നേടിയ 'സഞ്ജു' ആണ് രണ്‍ബീര്‍ കപൂറിന്റെതായി ഒടുവിൽ ഇറങ്ങിയ ചിത്രം. .1800കളിൽ ബ്രിട്ടിഷ് ഭരണത്തിനെതിരെ പോരാടിയ കൊള്ളസംഘത്തിന്റെ കഥയാണ് ശംഷേര പറഞ്ഞത്. വാണി കപൂർ, അശുതോഷ് റാണ, റോണിത് റോയ്, സൗരഭ് ശുക്ല എന്നിവരാണ് മറ്റ് താരങ്ങൾ. സഞ്ജയ് ദത്ത് ആണ് വില്ലൻ വേഷത്തിലെത്തിയത്. ഇപ്പോൾ ചിത്രത്തിന്റെ പരാജയത്തിന്റെ ദുഃഖഭാരത്തോടെ മാധ്യമങ്ങളോട് പ്രതികരിക്കുകയാണ് സംവിധായകൻ കരണ്‍ മല്‍ഹോത്ര. കരണിന്റെ കുറിപ്പ് വായിക്കാം ‘എന്റെ പ്രിയപ്പെട്ട ശംഷേര, നീ മഹത്വമേറിയതാണ്. ഈ പ്ലാറ്റ്‌ഫോമില്‍ വന്ന് എനിക്കെന്താണ് തോന്നുന്നതെന്ന് പറയണം. കാരണം ഇവിടെയാണ് നിനക്കായുള്ള സ്‌നേഹവും വെറുപ്പും ആഘോഷവും അപമാനവുമെല്ലാം ഉണ്ടാവുന്നത്. കഴിഞ്ഞ കുറച്ച് ദിവസങ്ങളായി നിന്നെ കൈ വിട്ടതിന് ക്ഷമ ചോദിക്കുന്നു, കാരണം ഈ വെറുപ്പും പ്രതികാരവുമൊന്നും എനിക്ക് താങ്ങാനാവുന്നില്ലായിരുന്നു.എന്നാല്‍ നിന്നെ പിന്തുണക്കാന്‍ ഞാനെത്തിയിരിക്കുകയാണ്. നീ എന്റേതാണെന്ന് പറയാന്‍ അഭിമാനമേയുള്ളൂ. നമ്മള്‍ കൈകള്‍ കോര്‍ത്ത് നല്ലതും മോശമായതുമെല്ലാം നേരിടും. ശംശേര കുടുംബത്തിലുള്ള അഭിനേതാക്കള്‍ക്കും അണിയറപ്രവര്‍ത്തകര്‍ക്കുമായി ഒരു വലിയ ജയ് വിളിക്കുന്നു. ഞങ്ങള്‍ക്ക് ലഭിച്ച എല്ലാ സ്‌നേഹവും അനുഗ്രഹവും കരുതലും ഏറ്റവും വിലപിടിപ്പുള്ളതാണ്. അത് ഞങ്ങളില്‍ നിന്നും ആര്‍ക്കും എടുത്ത് മാറ്റാനാവില്ല.’’– കരൺ പറഞ്ഞു