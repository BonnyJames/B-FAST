---
author: Beaumaris
categories:
- Entertainment
comment_count: 0
date: 2023-05-05 16:45:27
draft: false
image: ''
like_count: 164725
share_count: 27574
tags:
- malayalam movies
- Thaju
title: നല്ല സിനിമകൾ ജനങ്ങളിൽ എത്തണമെങ്കിൽ നല്ല പ്രൊമോഷൻ ഇല്ലാതെ പറ്റില്ലെന്ന് മനസിലാക്കുക
view_count: 2090742
---

**Thaju**

രോമാഞ്ചം . സുലൈഖ മൻസിൽ .അടുത്തിടെ ഇറങ്ങിയ എണ്ണമറ്റ സിനിമകളിൽ തിയേറ്ററിൽ അല്പമെങ്കിലും ഓളം സൃഷ്ട്ടിച്ചത് ഈ രണ്ട് സിനിമകളാണ് . രോമാഞ്ചം ഞാൻ തിയേറ്ററിൽ പോയി കണ്ടതാണ് . അത്രയേറെ ആഗ്രഹിച്ചിട്ട് പോയി കണ്ടതാണ് .ആ സിനിമ എന്നെ തിയേറ്ററിലേക്ക് ആകർഷിച്ചത് പല വിധത്തിലായിരുന്നു അതിൽ ഏറ്റവും പ്രധാനപ്പെട്ടത് അതിന്റെ മ്യൂസിക് ആയിരുന്നു . പാട്ടുകളും ബി ജി എമുകളും ആ സിനിമയുടെ നട്ടെല്ലാണ് എന്ന് തിയേറ്ററിൽ നിന്ന് അനുഭവിച്ചറിഞ്ഞതാണ് . രണ്ടാമത്തെ ആകർഷകം രോമാഞ്ചത്തിലെ അഭിനയതാക്കൾ ആയിരുന്നു .മുകേഷ് പറഞ്ഞതുപോലെ " പറയത്തക്ക സ്റ്റാർ വാല്യൂ ഒന്നും ഇല്ലെങ്കിലും അവമ്മാരുടെ കയ്യിൽ ഒരു ഐറ്റം ഉണ്ട് "അത് അവർ നടത്തിയ പ്രൊമോഷൻ ഇന്റർവ്യൂകളും പ്രോഗ്രാമുകളും ആയിരുന്നു .ഒരുവിധം എല്ലാ ഓൺലൈൻ ചാനലിലും അവർ പ്രൊമോഷന്റെ ഭാഗമായിട്ട് ഇന്റർവ്യൂ കൊടുത്തിരുന്നു . വല്യ സ്റ്റാർ വാല്യൂ ഇല്ലാത്തവരായിരുന്നിട്ട് കൂടിയും അവരുടെ ഇന്റർവ്യൂകൾ അവർ പരമാവധി ഭംഗിയാക്കിയിരുന്നു . രോമാഞ്ചം കാണാൻ തിയേറ്ററിൽ ആളുകൾ നിറഞ്ഞത് അവരുടെ കൃത്യമായ പ്ലാനിങ്ങോട് കൂടിയുള്ള പ്രൊമോഷൻ തന്നെയായിരുന്നു കാരണംഅടുത്ത ചിത്രമായ സുലൈഖ മൻസിൽ ഞാൻ ഇതുവരെ കണ്ടിട്ടില്ല ( ജോലി സംബന്ധമായ തിരക്കായതിനാലാണ് ഇതുവരെ കാണാൻ പറ്റാതിരുന്നത് , വരുന്ന സൺഡേയിലേക്ക് ടിക്കറ്റ് എടുത്തിട്ടുണ്ട്. അതിന്റെയും പ്രധാന കാരണം സുലൈഖ മൻസിലിലെ പാട്ടുകളും ആ ടീമിന്റെ പ്രൊമോഷൻ പരിപാടികളും ആണ് .സത്യം പറഞ്ഞാൽ , അക്ഷരാർത്ഥത്തിൽ ഊണും ഉറക്കവും ഇല്ലാതെയാണ് ആ ടീം പടം പ്രൊമോട്ട് ചെയ്യുന്നത് എന്ന് തോന്നുന്നുണ്ട് . അത്രയും പ്രോഗ്രാമുകളാണ് സുലൈഖ മൻസിൽ ടീമിന്റേതായി സോഷ്യൽ മീഡിയയിൽ കറങ്ങുന്നത് .ഇനി മറ്റു രണ്ട് സിനിമകളെ പറ്റി പറയാം ഒന്ന് , പാച്ചുവും അത്ഭുത വിളക്കും ,മറ്റൊന്ന് , പ്രളയത്തിന്റെ കഥ പറയുന്ന 2018 ഉം രണ്ട് ചിത്രങ്ങളും സ്റ്റാർ വാല്യൂ ഉള്ള ആളുകളുടെ അയ്യരുകളിയായിട്ട് കൂടിയും കാര്യമായൊരു പ്രൊമോഷനും കാണാനില്ല . പാച്ചുവും അത്ഭുത വിളക്കും സിനിമ ക്ക് വേണ്ടി ഫഹദ് ഫാസിലിന്റെ പോലും കാര്യമായൊരു ഇന്റർവ്യൂ കാണാനായിട്ടില്ല . പ്രേക്ഷകരെ അട്രാക്റ്റ് ചെയ്യിപ്പിക്കുന്ന എന്തെങ്കിലുമൊരു പ്രൊമോഷൻ ആ സിനിമയുടെ അണിയറക്കാർ ചെയ്തതായി തോനുന്നില്ല . സോഷ്യൽ മീഡിയയുടെ ഈ കാലത്തു , തിയേറ്ററിലേക്ക് ആളുകളെ ആകര്ഷിപ്പിക്കാൻ നൂതനമായ എത്രയോ പ്രൊമോഷൻ പരിപാടികൾ നടത്താമെന്നിരിക്കിലും അതൊന്നും ചെയ്യാതെ പേരിനൊരു ട്രെയ്‌ലറും ഇറക്കി തങ്ങളുടെ ജോലി കഴിഞ്ഞു എന്ന മട്ടിലിരിക്കുന്ന അണിയറക്കാർ ഉള്ളിടത്തോളം മലയാള സിനിമക്കെന്നല്ല ഒരു ഭാഷയിലെ സിനിമക്കും തിയേറ്ററിൽ ഭാവി ഉണ്ടാവില്ല . 2018 എന്ന സിനിമയുടെ കാര്യത്തിൽ ഒരു സിനിമ ആസ്വാദകനെന്ന നിലയിൽ നല്ല സങ്കടമുണ്ട് . ആസിഫ് അലി ,ടോവിനോ കുഞ്ചാക്കോ ബോബൻ , ലാൽ തുടങ്ങി മുൻ നിര താരങ്ങൾ നിരവധി ഉണ്ടായിട്ടും , ലോകമലയാളികൾക്ക് ഒന്നടങ്കം കണക്ട് ആവുന്ന തീമിൽ ഉള്ള സിനിമയായിട്ടും എന്തുകൊണ്ടാണ് ഈ ചിത്രം കൃത്യമായ പ്രൊമോഷൻ ഇല്ലാതെ തിയേറ്ററിലെത്തിക്കുന്നത് എന്ന് മനസിലാവുന്നില്ല .തീർച്ചയായും ജൂഡ് ആന്റണിയുടെ കരിയർ ബെസ്റ്റ് ആയിരിക്കും 2018 . പക്ഷെ അത് ജനങ്ങളിൽ മുഴുവൻ എത്തണമെങ്കിൽ പ്രോപ്പർ പ്രൊമോഷൻ ഇല്ലാതെ പറ്റില്ലെന്ന് മനസിലാക്കുക .നല്ല സിനിമകൾ നാലാൾ അറിയട്ടെ.