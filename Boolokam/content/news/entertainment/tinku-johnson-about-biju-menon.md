---
author: Beaumaris
categories:
- Entertainment
comment_count: 0
date: 2022-07-23 06:27:05
draft: false
image: ''
like_count: 72023
share_count: 9986
tags:
- Ayyappanum Koshiyum
- biju menon
- Featured
- mundoor madan
title: അർഹതയില്ലാത്ത പലരും കടന്ന് വരുമ്പോഴൊക്കെയും ബിജുമേനോൻ എന്നൊരു നടൻ എന്തുകൊണ്ടില്ല
  എന്നതൊരു ചോദ്യം തന്നെയായിരുന്നു
view_count: 1235314
---

**Tinku Johnson** വ്യക്തിപരമായി ഏറ്റവും സന്തോഷം തോന്നുന്നത് ബിജുമേനോന് കിട്ടിയ അംഗീകാരത്തിന് തന്നെയാണ്. അതിനെയൊരിക്കലും ഒരു കഥാപാത്രത്തിന് കിട്ടിയ അംഗീകാരമായി കാണരുത് .മറിച്ച് ഇരുപത്തിയേഴോളം വര്ഷങ്ങളായി പലതരത്തിലുള്ള അഭിനയകുപ്പായങ്ങളിലൂടെ ഒരു ചലച്ചിത്ര സംസ്ക്കാരത്തിന്റെ തന്നെ ഭംഗിയേറിയ ഭാഗമായതിന് കിട്ടിയ അർഹതയായി തന്നെ കണക്കാക്കേണ്ടതായുണ്ട് . അർഹതയില്ലാത്ത പലരും മുൻനിരയിലേക്ക് കടന്ന് വരുമ്പോഴൊക്കെയും ബിജുമേനോൻ എന്നൊരു നടൻ എന്തുകൊണ്ടില്ല എന്നതുമൊരു ചോദ്യം തന്നെയായിരുന്നു. ഒരുപക്ഷേ " നമുക്കറിയാവുന്നൊരാൾ "എന്നൊരു സ്നേഹത്തിലൂന്നി ബിജുമേനോൻ എന്നൊരു കലാകാരനും വ്യ്കതിക്കും ഇവിടെയുള്ള പ്രേക്ഷക സമൂഹം നൽകിയ സ്നേഹത്തിലകപ്പെട്ടത് കൊണ്ടാകണം ഇത്രയേറെ വർഷങ്ങളിൽ അയാളെ മുൻനിരയിൽ കാണാതിരുന്നതും. അയ്യപ്പനും കോശിയും ആർക്കറിയാവുമൊക്കെ ബിജുമേനോൻ എന്നൊരു നടന്റെ അഭിനയസാധ്യതകളെ സിനിമാലോകത്തിന് തന്നെ വെളിപ്പെടുത്തിയ സൃഷ്ടികൾ തന്നെയായിരുന്നു. അല്ലെങ്കിൽ അതിന് മുൻപ് വരെ അയാളിലെ അഭിനയ മുഹൂര്തങ്ങളിലേക്ക് ചെന്നെത്തപ്പെടാൻ പരിശ്രമിക്കാത്ത സിനിമാലോകത്തിനും സിനിമകച്ചവടത്തിനുമൊക്കെയുള്ള മറുപടികൾ കൂടിയായിരുന്നു. അയാളാകട്ടെ, ആ കഥാപാത്രങ്ങളെ വേഷത്തിലും രൂപത്തിലും ശബ്ദത്തിലുമൊക്കെ ഒരു തരി കുറവുമില്ലാതെ ഗംഭീരമാക്കിയപ്പോൾ ഇന്നലെ ലോകം അയാളെ തിരിച്ചറിയുന്നുണ്ട്, പ്രശംസിക്കുന്നുണ്ട്. ചന്ദ്രനുദിക്കുന്ന ദിക്കിലെ " ഒരു കുഞ്ഞു പൂവിന്റെ" പാട്ട് കേൾക്കുമ്പോഴൊക്കെ ബിജുമേനോനെന്റെ നോട്ടങ്ങളെ ഓര്മ വരാറുണ്ട്. രാജീവനെയും വിക്ടറിനെയുമൊക്കെ ഒരു പുഞ്ചിരിയോടെ അന്നത്തെപോലെ ഇന്നും ഇഷ്ടപ്പെടുന്നുണ്ട്. എന്നാൽ അതൊന്നും മാത്രമായിരുന്നല്ല അയാളെന്നത് നമ്മൾ വൈകിയറിഞ്ഞ യാഥാർഥ്യങ്ങളാണ്. ഇവിടെയാരും അയാളുടെ അഭിനയവിശാലതയെ കൂടുതൽ ശ്രദ്ധിച്ചിരുന്നില്ല താനും! അവിടേക്കാണ് അയാൾ കിട്ടിയ അവസരങ്ങളെ സ്റ്റേറ്റ്മെന്റുകളാക്കി പരിഗണിച്ചത്.മുണ്ടൂർ മാടന്റെ ശരീരരഭാഷയും ശബ്ദശകലങ്ങളും കുതിച്ച്പായുന്ന സിനിമാലോകത്തെ തന്നെ തന്നിലേക്ക് ശ്രദ്ധയാകര്ഷിപ്പിച്ച വേഷപ്പകർച്ചയുടെ പൂണ്ട് വിളയാട്ടമായിരുന്നു. ആർക്കറിയാമിലെ പ്രായമായ വേഷം താനെന്ന അഭിനേതാവിന്റെ മറ്റൊരദ്ധ്യത്തിലേക്കുള്ള തുറന്ന് കാണിക്കലും. ശരിക്കും പറഞ്ഞാൽ മാറ്റത്തിന്റെ പുതിയ രണ്ട് ഓപ്പണിങ്ങുകളിൽ നൂറിൽ നൂറ് തേടി തലയുയർത്തിയങ്ങ്‌ നിൽക്കുകയാണ് അയാൾ. ഇനി അയാൾക്ക് വേണ്ടി, അയാളെക്കണ്ടുകൊണ്ട് കഥാപാത്രങ്ങളെ രചിക്കാൻ അയാളുടെതന്നെ സഹപ്രവർത്തകർക്ക് കടമയുമുണ്ട്. അയാളത് അർഹിക്കുന്നുണ്ടെന്നത് ന്യായമായ വസ്തുതയാണ്!