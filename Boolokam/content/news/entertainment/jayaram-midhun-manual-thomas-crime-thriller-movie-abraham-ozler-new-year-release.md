---
author: Beaumaris
categories:
- Entertainment
comment_count: 0
date: 2023-12-30 12:16:58
draft: false
image: https://cdn.boolokam.com/articles/2023/12/dqdqdqdf-1-1160x620.jpg
like_count: 6903
share_count: 3072
tags:
- Jayaram
- midhun manuel thomas
- ozler abraham
title: നിലവിൽ ഏറ്റവും കൂടുതൽ പ്രതീക്ഷയോടെ കാത്തിരിക്കുന്ന പടം...! ജയറാമിന് കച്ചിത്തുരുമ്പ്
  ആകുമോ എബ്രഹാം ഓസ്ലർ ?
view_count: 279439
---

അഞ്ചാം പാതിരയ്ക്ക് ശേഷം മിഥുന്‍ മാനുവല്‍ തോമസ് സംവിധാനം ചെയ്യുന്ന ജയറാം ചിത്രം ആണ് ‘ ഓസ്ലര്‍’ നിലവിൽ കാര്യമായ വിജയങ്ങൾ ഒന്നുമില്ലാത്ത ജയറാമിന് പ്രതീക്ഷയേകുന്ന ചിത്രമാണ് ഇത്. ജയറാമിന്റെ ആരാധകരും ഏറെ പ്രതീക്ഷയോടെ ആണ് ഈ ചിത്രത്തെ സമീപിക്കുന്നത്. രണ്ടായിരത്തി ഇരുപത്തിനാല് ജനുവരി പതിനൊന്നിനാണ് ഈ ചിത്രം പ്രദർശനത്തിനെത്തുന്നത്. വൻ പ്രദർശന വിജയവും മികച്ച അഭിപ്രായവും നേടിയ അഞ്ചാം പാതിരാ എന്ന ക്രൈം ത്രില്ലർചിത്രത്തിനു ശേഷം മിഥുൻ മാനുവൽ തോമസ് സംവിധാനം ചെയ്യുന്ന ചിത്രമെന്ന നിലയിൽ ഈ ചിത്രത്തിന് വലിയ പ്രാധാന്യമുണ്ട്. ഇതിനിടയിൽ മിഥുൻ മാനുവൽ തോമസ് തിരക്കഥ രചിച്ച രണ്ടു ചിത്രങ്ങൾ പ്രദർശനത്തിയിരുന്നു. ഗരുഡനും, ഫീനിക്സും. രണ്ടു ചിത്രങ്ങളും അഭിപ്രായത്തിലും പ്രദർശനശാലകളിലും മികച്ച മുന്നേറ്റമാണ് നടത്തിക്കൊണ്ടിരിക്കുന്നത്. ഈ പിൻബലവും അബ്രഹാം ഒസ് ലറിനെ പ്രേഷകരുടെ ഇടയിൽ ഏറെ പ്രതീഷയുണർത്താൻ സഹായിച്ചിരിക്കുക യാണ്. നിരവധി ദുരൂഹതകളും, സസ്‌പെൻസും നിറഞ്ഞ മെഡിക്കൽ ത്രില്ലർ ജോണറിലുള്ള ഒരു ചിത്രമായിരിക്കുമിത്. അപ്രതീഷിതമായ കഥാപാതങ്ങളുടെ കടന്നുവരവും, വഴിത്തിരിവുകളും ഈ ചിത്രത്തെ ഏറെ വ്യത്യസ്ഥമാക്കുന്നു. അൽപ്പം ഇടവേളക്കുശേഷം മലയാളത്തിലേക്കു കടന്നുവരുന്ന ജയറാമിന്റെ അഭിനയ ജീവിതത്തിലെ അവിസ്മരണീയ കഥാപാതമായിരിക്കും ഇതിലെ അബ്രഹാം ഒസ്‌ലർ എന്ന പൊലീസ് ഉദ്യോഗസ്ഥൻ. തന്റെ അഭിനയ ജീവിതത്തിൽ നാളിതു വരെ ചെയ്യാത്ത ഒരു കഥാപാതവുമായിട്ടാണ് ജയറാം വീണ്ടും തന്റെ സ്വന്തം തട്ടകത്തിലെത്തുന്നത്. കുടുംബ സദസ്സ്യകളിലെ പ്രിയപ്പെട്ട നടനായിരുന്ന ജയറാം രൂപത്തിലും ഭാവത്തിലുമെല്ലാം വലിയ മാറ്റങ്ങളോടെയാണ് ഈ കഥാപാത്രത്തിലൂടെ എത്തുന്നത്. അർജുൻ അശോകൻ, ജഗദീഷ്, ദിലീഷ് പോത്തൻ, അനശ്വരാ രാജൻ, സെന്തിൽ കൃഷ്ണ, അർജുൻ നന്ദകുമാർ, അസീം ജമാൽ ആര്യാസലിം ,എന്നിവരും പ്രധാന താരങ്ങളാണ്. **ചിത്രത്തെ കുറിച്ചുള്ള ഒരു സിനിമാസ്വാദകന്റെ കുറിപ്പ് വായിക്കാം** **![dqdqdqdf 1 1](https://cdn.boolokam.com/articles/2023/12/dqdqdqdf-1-1160x620.jpg)നിലവിൽ ഏറ്റവും കൂടുതൽ പ്രതീക്ഷയോടെ കാത്തിരിക്കുന്ന പടം.!** **Gladwin Sharun Shaji** ഒരുപാട് പരാജയങ്ങൾ വന്നു ഫീൽഡ് ഔട്ട്‌ ആവേണ്ട അവസ്ഥ വന്നിട്ടും ജയറാമേട്ടനെ അങ്ങോട്ടു തള്ളിക്കളയാൻ പറ്റുന്നില്ല. അവസാനപ്രതീക്ഷ മകളിൽ ആയിരുന്നു. അത് കൂടി പരാജയപ്പെട്ടതോടെ ഇനി ഒരു തിരിച്ചു വരവില്ലെന്ന് കരുതി പൂർണ്ണമായും ഉപേക്ഷിച്ചതാ. അപ്പോളാണ് ഓർക്കപ്പുറത്തു ഒരുപാട് പ്രതീക്ഷ തന്നു ഈ പ്രൊജക്റ്റ്‌ ഓൺ ആകുന്നത്. പഴയ ആളുകളുടെ കൂടെ അല്ലാതെ.. ![](https://cdn.boolokam.com/articles/2023/12/wwwwwww.jpg)സ്ഥിരം ഫാമിലി, കോമഡി പടങ്ങൾ മാറ്റി വേറെ എന്തേലും ടൈപ്പിലുള്ള സിനിമ. ഏതേലും ന്യൂജൻ ഡയറക്ടർസിന്റെ ഒപ്പം വർക്ക് ചെയ്താലേ ഇങ്ങേർക്ക് തിരിച്ചു വരവ് പോസിബിൾ ആകൂ എന്ന് അറിയാം. പക്ഷെ അങ്ങനൊരു പടം സംഭവിക്കാൻ യാതൊരു സാധ്യത ഇല്ലെന്ന് ഉറപ്പിച്ചപ്പോഴാണ്. മിഥുൻ മാനുവൽ പോലൊരു ടോപ് ഡയറക്ടറുടെ കൂടെ ഇങ്ങനൊരു പ്രൊജക്റ്റ്‌.! അനൗൺസ്‌മെന്റ് തൊട്ടേ ഈ ഒരു പ്രൊജക്റ്റ്‌ പലർക്കും പ്രതീക്ഷ നൽകുന്നു, പലരും ചർച്ച ചെയ്യുന്നു, ഒരുവിധം പേരും തീയേറ്ററിൽ പോയി കാണാൻ ആഗ്രഹിക്കുന്ന പടങ്ങളുടെ ലിസ്റ്റിൽ കയറുന്നു. ഒരുപാട് നാളുകൾക്ക് ശേഷം ആണ് ഒരു ജയറാം ചിത്രത്തിനു ഇങ്ങനൊരു പോസിറ്റീവ് ഇമ്പ്രഷൻ കിട്ടുന്നത്.! അത് കഴിഞ്ഞു മമ്മൂക്കയുടെ ഗസ്റ്റ്‌ റോൾ ഉണ്ടെന്ന് അറിഞ്ഞതോടെ ഹൈപ്പ് ഇരട്ടിയായി. സ്‌ക്രീനിൽ ഒന്നിച്ചു കാണാൻ ഏറെ ആഗ്രഹമുള്ള മന്നാടിയാർ ബ്രദേഴ്സ് കോംബോ വീണ്ടും ഒന്നിക്കുന്നു എന്നത് പിന്നേം പ്രതീക്ഷ കൂട്ടി.! ![qfffggg 3](https://cdn.boolokam.com/articles/2023/12/qfffggg.jpg)തിരിച്ചു പ്രതീക്ഷ കുറക്കുന്ന കാരണങ്ങളിൽ ഒന്ന് പൊതുവെ ഇങ്ങനെ ഹൈപ്പിൽ വരുന്ന പടങ്ങൾ നിരാശപ്പെടുത്തുന്ന പതിവ് ആണ് കണ്ട് വരുന്നത് എന്നതാണ്.പിന്നുള്ള മറ്റൊരു പേടി ജയറാമേട്ടൻ ഇങ്ങനുള്ള ഹൈ പ്രൊഫൈൽ / സീരിയസ് റോൾസ് ചെയ്ത് വിജയിക്കാൻ പറ്റാതെ പോയൊരു ആളാണ്. ഈ ടൈപ്പ് റോൾ ചെയ്യുമ്പോ ആവശ്യം ഇല്ലാത്ത ഒരു എയർ പിടുത്തവും നെഞ്ചും വിരിച്ചു നടപ്പും ഒക്കെ ഉണ്ട്. അങ്ങനെ വല്ലതും ചെയ്തു മിസ്കാസ്റ്റ് ആണെന്ന് നെഗറ്റീവ് വരുമോ എന്നും ഒരു പേടി ഉണ്ട്.!