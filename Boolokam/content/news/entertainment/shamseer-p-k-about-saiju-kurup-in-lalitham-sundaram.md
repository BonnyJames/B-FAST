---
author: Beaumaris
categories:
- Entertainment
comment_count: 0
date: 2022-05-11 05:29:08
draft: false
image: https://cdn.boolokam.com/articles/2022/05/DQDQD.jpg
like_count: 148526
share_count: 45244
tags:
- Featured
- lalitham sundaram
- madhu warrier
- manju warrier
- saiju kurup
title: ലളിതം സുന്ദരത്തിലെ സൈജു കുറുപ്പിന്റെ കഥാപാത്രം എല്ലാ കുടുംബത്തിലും വേണം
view_count: 2291590
---

**Shamseer P K** ലളിതം സുന്ദരം എന്ന സിനിമ ഞാൻ രണ്ടു തവണ കണ്ടു. അതിനു മാത്രം എന്താണ് ഈ സിനിമയിൽ എന്നാണ് ചോദ്യം എങ്കിൽ , സൈജു കുറുപ്പ് ചെയ്ത സന്ദീപ് എന്ന കഥാപാത്രത്തെ ഒന്ന് കൂടെ കാണാൻ മാത്രമായിരുന്നു. ജീവിതത്തിൽ അയാളാവാൻ വല്ലാതെ കൊതിച്ചു പോയി. മധുവാരിയർ വളരെ ലളിതമായി ആ സിനിമയിൽ കൊണ്ടുവന്ന സൈജു കുറുപ്പിന്റെ സന്ദീപ് എന്ന കഥാപാത്രം തന്റെയും തന്റെ ചുറ്റുമുള്ളവരുടെ ജീവിതത്തെയും എത്ര സുന്ദരമാക്കുവാൻ ശ്രമുക്കുകയാണ് ! സിനിമ തുടങ്ങുമ്പോൾ കാണുന്നത് ഉറങ്ങി ഉണരുന്ന കുട്ടികൾക്ക് മുന്നിൽ പിതൃ സ്നേഹം തുളുമ്പുന്ന അച്ചനെയാണ്.. മക്കൾക്ക് സ്നേഹത്തോടെ ബ്രേക്ക്‌ഫാസ്റ്റ് നൽകുമ്പോൾ തിരക്കിട്ടു ഭാര്യ ജോലിക്ക് പോവാൻ ഇറങ്ങുമ്പോഴുo, തലേ ദിവസം അവൾ എത്ര മണിക്ക് എത്തി എന്ന് പോലും അറിയാത്ത അയാളുടെ മുഖത്തു ഭർത്താക്കൻമാരിൽ കണ്ടു വരാറുള്ള രൗദ്ര ഭാവത്തിന്റെ കണിക പോലും ഇല്ല, പുഞ്ചിരി കൊണ്ട് എത്ര ഭംഗിയാക്കുകയാണ് അയാൾ ആ പുലർകാലത്തെ!!! പിന്നീട് അങ്ങോട്ടും കഥ ഗതികൾ മാറിമറിയുപ്പോഴുo നിറ പുഞ്ചിരിയോടെ ഓരോ പ്രശ്നത്തേയും ഇല്ലായ്മ ചെയ്യാൻ അയാളുടെ ഇടപെടൽ പോലും എത്ര സുന്ദരമായാണ് കാണുന്നത്! ഭാര്യാ വീട്ടിൽ നാളുകൾക്കു ശേഷം എല്ലാവരും ഒത്തുകൂടിയ ആദ്യ ദിവസം ഒന്നിച്ചിരുന്നു ഭക്ഷണം കഴിക്കുന്ന ഒരു രംഗം ഉണ്ട്. അവിടെ, ഭാര്യയും സഹോദരങ്ങളും മുനയുള്ള സംസാരങ്ങൾ കൊണ്ട് വഴക്കിലേക്ക് കടക്കാൻ പോകുന്ന ഘട്ടത്തിൽ ആ രംഗം അവസാനിപ്പിക്കാൻ അയാൾ റൂട്ട് മാറ്റി സംസാരഗതി മാറ്റുന്നതും അതും മറികടന്നു അവർ വഴക്കിലേക്ക് വന്നു രംഗം വഷളാക്കുമ്പോൾ അവരെ വേദനിപ്പിക്കാതെ തന്നെ തന്റെ മക്കൾക്ക്‌ സഹോദര ബന്ധത്തിന്റെ വില പറഞ്ഞു കൊടുത്തു ഇൻഡയറക്റ്റ് ആയി നൽകുന്ന ഉപദേശം പോലും സുന്ദരമാവുന്നു &nbsp; ![](https://cdn.boolokam.com/articles/2022/05/DQDQD.jpg) ഭാര്യ സഹോദരനുമൊത്തു (ബിജു മേനോൻ ) സൂപ്പർമാർക്കറ്റിൽ പർച്ചെയ്‌സ് ചെയ്യാൻ പോവുന്ന ഒരു രംഗത്തിൽ ബില്ല് 10000ത്തിനു അടുത്ത് കടക്കാൻ പോവുന്നു എന്ന് കാണുമ്പോൾ ബിജുമേനോനിൽ വരുന്ന ഒരു പേടിയുണ്ട്, കയ്യിൽ പണം ഇല്ലാത്തവന്റെ അങ്കലാപ്പ് .. അത് മനസിലാക്കുന്ന സൈജു കുറുപ്പ് മക്കൾക്ക്‌ ഐസ്ക്രീം വാങ്ങാൻ വിട്ടുപോയി ഒന്ന് എടുത്തു വരുമോ എന്ന് ചോദിച്ചു ബിജു മേനോനെ അയച്ചു ആ ബില്ല് സെറ്റിൽ ചെയ്യുന്ന ഒരു രംഗം...!!! ഒരാളുടെ അവസ്ഥ മനസിലാക്കി,എന്നാൽ അയാൾക്ക്‌ മുന്നിൽ തന്റെ മികവ് പ്രകടമാക്കാൻ ശ്രമിക്കാതെ അയാളെ വേദനിപ്പിക്കാതെ സഹായിക്കുന്ന മറ്റൊരു സുന്ദര കാഴ്ച്ച ❤ അങ്ങനെ ഒരു പാട് തലങ്ങൾ. ![](https://cdn.boolokam.com/articles/2022/05/FWWFF.jpeg)തന്റെ ഭാര്യയെ മുൻപ് സ്നേഹിച്ചിരുന്ന വ്യക്തിയെ കാണുമ്പോൾ ,അത് തിരിച്ചറിയുമ്പോൾ പോലും നീരസം ആ മുഖത്തു ഇല്ല അപ്പോഴും ഇതൊക്കെ ജീവിതത്തിന്റെ ഒരു ഭാഗം എന്ന നിലയിലുള്ള റെസ്‌പെക്ട്. ക്‌ളൈമാക്സ് രംഗം അടുക്കുമ്പോൾ തന്റെ സഹോദരന്റെ വിവാഹ ജീവിതത്തിലെ പ്രശ്നം കെറിയിങ് ഇല്ലാതെ പരക്കംപാച്ചൽ ആണെന്ന് പറയുന്ന ഭാര്യയുടെ മുന്നിൽ തന്റെ ജോലിയോടുള്ള അമിതമായ ആവേശം തന്റെയും മക്കളുടെയും സന്തോഷത്തെ ബാധിക്കുന്നു എന്ന് പറഞ്ഞു മനസിലാക്കി നൽകുന്ന രംഗം പോലും എത്ര നല്ല രീതിയിലാണ് അയാൾ കൈകാര്യം ചെയുന്നത് ആഗ്രഹിച്ചു പോയി. സന്ദീപ് എന്ന കഥാപാത്രം ഓരോ കുടുംബത്തിലും ഉണ്ടാകണം. കുടുംബ ബന്ധങ്ങൾ സുന്ദരമാക്കാൻ ഒരോ വാശിയും വൈരാഗ്യവും ലളിത മായി പിഴുതു മാറ്റാൻ. NB : സന്ദീപ് സൈജു കുറുപ്പിന്റെ കരങ്ങളിൽ വളരെ ഭദ്രം ആയിരുന്നു ❤ &nbsp;