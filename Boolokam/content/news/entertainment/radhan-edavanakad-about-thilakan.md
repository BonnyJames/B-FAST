---
title: "മലയാള സിനിമയുടെ പെരുന്തച്ചൻ ഓർമ്മയായിട്ട് 11 വർഷം"
date: 2023-09-24T07:01:26
draft: false
categories: ["Entertainment"]
tags: ['Radhan Edavanakad', 'thilakan']
author: "Beaumaris"
---

<strong>മലയാള സിനിമയുടെ പെരുന്തച്ചൻ ഓർമ്മയായിട്ട് 11 വർഷം (2012-സെപ്റ്റംബർ-24) പ്രണാമം</strong>

<strong>Radhan Edavanakad </strong>

'നൂറുകാലിൽ നുഴഞ്ഞുനീന്തും തേരട്ടയെ നിങ്ങൾ വെറുതെ വിടുക. എട്ടുചട്ടുകാലെടയിൽ വെളുത്ത ഭാണ്ഡംപേറി വേച്ചുവേച്ചുനടക്കും ചിലന്തിയെ, ഏറിയകാലിലുറയും വണ്ടിനെ വിടുക, ചുമ്മാവിടുക. തൊടിയിൽ, തേക്കടിയിൽ, തേവിടിച്ചിപ്പുരയിൽ, തേവാരനടയിൽ, കാറിൽ കുട്ടിത്തേവാങ്കിനെപ്പോൽ കുനിഞ്ഞിരുന്ന് കൂകും ബോറന്മാരെ കല്ലെറിയുക. അതീ വർഗമാണ്. ഈ മാഫിയ.....'
മലയാളസിനിമയിലെ താരപ്രമാണിത്തത്തെ വെല്ലുവിളിച്ചുകൊണ്ട് ഒരു മഹാനടൻ ചൊല്ലിയ വരികളാണിത്. അദ്ദേഹത്തെ ഒരുകാലം സിനിമാ ലോകം തന്നെ അഭിനയത്തിന്റെ പെരുന്തച്ചൻ എന്ന് ആഘോഷിച്ചതാണ്. പക്ഷേ, പിന്നീട് അവർതന്നെ അദ്ദേഹത്തിന്റെ കഴുത്തിലേക്ക് ആജീവനാന്തവിലക്കിന്റെ ഉളി മനഃപൂർവം ഇട്ടുകൊടുത്തു. തിലകൻ എന്ന നടന്റെ ശിരസ്സറ്റു.

<img class="size-full wp-image-421747 aligncenter" src="https://cdn.boolokam.com/articles/2023/09/WDWFF.jpg" alt="" width="500" height="740" />രാജ്യം കണ്ട മികച്ച അഭിനയ പ്രതിഭകളിലൊന്ന്. സ്വാഭാവികമായ ഡയലോഗ് പ്രസന്റേഷനിലൂടെ തനതായ അഭിനയശൈലിയുടെ ഉടമ. മുഴുവൻ പേര് സുരേന്ദ്രനാഥ് തിലകൻ. ആറാം വയസ്സിൽത്തന്നെ അഭിനയത്തിന്റെ പ്രതിഭ കാട്ടിയ തിലകൻ കോളേജ് വിദ്യാഭ്യാസകാലത്ത് തന്നെ നാടകങ്ങളിലൂടെ അഭിനയരംഗത്ത് സജീവമായിരുന്നു.1955ൽ കോളേജ് പഠനം ഉപേക്ഷിച്ച് സുഹൃത്തുക്കളുമൊത്ത് “മുണ്ടക്കയം” നാടകസമിതിക്ക് രൂപം കൊടുത്തു. 1966 വരെ കെപിഎസിയുടെ ഭാഗമായിരുന്ന തിലകൻ പിന്നീട് കൊല്ലം കാളിദാസകലാകേന്ദ്ര, ചങ്ങനാശേരി ഗീത എന്നീ നാടകസംഘങ്ങളിലെ സജീവ സാന്നിധ്യമായിരുന്നു. തുടർന്ന് പി.ജെ ആന്റണി രൂപം കൊടുത്ത നാടകസമിതിയിലും പ്രവർത്തിച്ചു. പി ജെ ആന്റണിയുടെ മരണശേഷം ആ നാടക ട്രൂപ്പ് സ്വന്തമായി ഏറ്റെടുത്ത് പ്രവർത്തിപ്പിച്ചിരുന്നു. റേഡിയോ നാടകങ്ങളിലും ശബ്ദം നൽകിയിരുന്നു. പി ജെ ആന്റണിയുടെ ഏക സംവിധാനസംരഭമായിരുന്ന പെരിയാർ(1973) എന്ന ചിത്രത്തിലാണ് ആദ്യമായി അഭിനയിച്ചതെങ്കിലും ആദ്യം പുറത്തുവന്ന ചിത്രം ഗന്ധർവ്വക്ഷേത്രമാണ്(1972). ഒരു മിനിറ്റ് മാത്രം ദൈർഘ്യമുള്ള ഒരു റോളായിരുന്നു ഗന്ധർവ്വക്ഷേത്രത്തിൽ അദ്ദേഹത്തിനു ലഭിച്ചത്. പിന്നീട് 1979 ഓടെയാണ് സിനിമയിൽ സജീവമായത്. കെ ജി ജോർജ്ജ് സംവിധാനം ചെയ്ത "ഉൾക്കടൽ" എന്ന ചലച്ചിത്രത്തിലൂടെയാണ് ആ യാത്രയുടെ തുടക്കം കുറിച്ചത്.

<img class="size-full wp-image-421750 aligncenter" src="https://cdn.boolokam.com/articles/2023/09/WFGG-2.jpg" alt="" width="500" height="750" />1982ൽ കെ ജി ജോർജ്ജ് സംവിധാനം ചെയ്ത യവനിക എന്ന ചിത്രത്തിലെ കഥാപാത്രത്തിന് മികച്ച രണ്ടാമത്തെ നടനുള്ള അവാർഡ് കരസ്ഥമാക്കി. തുടർന്ന് ഏറെ അവാർഡുകൾ തിലകനെത്തേടിയെത്തി.1990ൽ അജയൻ സംവിധാനം ചെയ്ത “പെരുന്തച്ചൻ”, 1994ൽ "സന്താനഗോപാലം,ഗമനം" എന്നീ ചലച്ചിത്രങ്ങളിലെ വേഷങ്ങൾ അക്കൊല്ലങ്ങളിലെ മികച്ച നടനുള്ള സംസ്ഥാന അവാർഡിന് തിലകനെ അർഹനാക്കി. 2007ൽ ഏകാന്തം എന്ന ചിത്രത്തിന് ദേശീയ ചലച്ചിത്ര ജൂറിയുടെ പ്രത്യേക പുരസ്ക്കാരം നേടി. 2009ൽ രാജ്യം പദ്മശ്രീ പുരസ്ക്കാരം നൽകി തിലകനെ ആദരിച്ചു. സിനിമാരംഗത്ത് തന്നെ സജീവമായി രംഗത്തുള്ള ഷമ്മി തിലകൻ,സംസ്ഥാന സർക്കാരിന്റെ തന്നെ മികച്ച ഡബ്ബിംഗ് ആർട്ടിസ്റ്റിനുള്ള അവാർഡ് ജേതാവും നടനുമായ ഷോബി തിലകൻ തുടങ്ങിയവർ മക്കളാണ്. 2012 സെപ്റ്റംബർ 24-ന് ഹൃദയാഘാതത്തെ തുടർന്ന് അന്തരിച്ചു. 77 വയസായിരുന്നു അദ്ദേഹത്തിന്.ഇന്ന് അദ്ദേഹത്തിന്‍റെ 11-)o ചരമ വാര്‍ഷികം.


![മലയാള സിനിമയുടെ പെരുന്തച്ചൻ ഓർമ്മയായിട്ട് 11 വർഷം](https://cdn.boolokam.com/articles/2023/09/WDWFF.jpg)**മലയാള സിനിമയുടെ പെരുന്തച്ചൻ ഓർമ്മയായിട്ട് 11 വർഷം (2012-സെപ്റ്റംബർ-24) പ്രണാമം** **Radhan Edavanakad** 'നൂറുകാലിൽ നുഴഞ്ഞുനീന്തും തേരട്ടയെ നിങ്ങൾ വെറുതെ വിടുക. എട്ടുചട്ടുകാലെടയിൽ വെളുത്ത ഭാണ്ഡംപേറി വേച്ചുവേച്ചുനടക്കും ചിലന്തിയെ, ഏറിയകാലിലുറയും വണ്ടിനെ വിടുക, ചുമ്മാവിടുക. തൊടിയിൽ, തേക്കടിയിൽ, തേവിടിച്ചിപ്പുരയിൽ, തേവാരനടയിൽ, കാറിൽ കുട്ടിത്തേവാങ്കിനെപ്പോൽ കുനിഞ്ഞിരുന്ന് കൂകും ബോറന്മാരെ കല്ലെറിയുക. അതീ വർഗമാണ്. ഈ മാഫിയ.....' മലയാളസിനിമയിലെ താരപ്രമാണിത്തത്തെ വെല്ലുവിളിച്ചുകൊണ്ട് ഒരു മഹാനടൻ ചൊല്ലിയ വരികളാണിത്. അദ്ദേഹത്തെ ഒരുകാലം സിനിമാ ലോകം തന്നെ അഭിനയത്തിന്റെ പെരുന്തച്ചൻ എന്ന് ആഘോഷിച്ചതാണ്. പക്ഷേ, പിന്നീട് അവർതന്നെ അദ്ദേഹത്തിന്റെ കഴുത്തിലേക്ക് ആജീവനാന്തവിലക്കിന്റെ ഉളി മനഃപൂർവം ഇട്ടുകൊടുത്തു. തിലകൻ എന്ന നടന്റെ ശിരസ്സറ്റു. രാജ്യം കണ്ട മികച്ച അഭിനയ പ്രതിഭകളിലൊന്ന്. സ്വാഭാവികമായ ഡയലോഗ് പ്രസന്റേഷനിലൂടെ തനതായ അഭിനയശൈലിയുടെ ഉടമ. മുഴുവൻ പേര് സുരേന്ദ്രനാഥ് തിലകൻ. ആറാം വയസ്സിൽത്തന്നെ അഭിനയത്തിന്റെ പ്രതിഭ കാട്ടിയ തിലകൻ കോളേജ് വിദ്യാഭ്യാസകാലത്ത് തന്നെ നാടകങ്ങളിലൂടെ അഭിനയരംഗത്ത് സജീവമായിരുന്നു.1955ൽ കോളേജ് പഠനം ഉപേക്ഷിച്ച് സുഹൃത്തുക്കളുമൊത്ത് “മുണ്ടക്കയം” നാടകസമിതിക്ക് രൂപം കൊടുത്തു. 1966 വരെ കെപിഎസിയുടെ ഭാഗമായിരുന്ന തിലകൻ പിന്നീട് കൊല്ലം കാളിദാസകലാകേന്ദ്ര, ചങ്ങനാശേരി ഗീത എന്നീ നാടകസംഘങ്ങളിലെ സജീവ സാന്നിധ്യമായിരുന്നു. തുടർന്ന് പി.ജെ ആന്റണി രൂപം കൊടുത്ത നാടകസമിതിയിലും പ്രവർത്തിച്ചു. പി ജെ ആന്റണിയുടെ മരണശേഷം ആ നാടക ട്രൂപ്പ് സ്വന്തമായി ഏറ്റെടുത്ത് പ്രവർത്തിപ്പിച്ചിരുന്നു. റേഡിയോ നാടകങ്ങളിലും ശബ്ദം നൽകിയിരുന്നു. പി ജെ ആന്റണിയുടെ ഏക സംവിധാനസംരഭമായിരുന്ന പെരിയാർ(1973) എന്ന ചിത്രത്തിലാണ് ആദ്യമായി അഭിനയിച്ചതെങ്കിലും ആദ്യം പുറത്തുവന്ന ചിത്രം ഗന്ധർവ്വക്ഷേത്രമാണ്(1972). ഒരു മിനിറ്റ് മാത്രം ദൈർഘ്യമുള്ള ഒരു റോളായിരുന്നു ഗന്ധർവ്വക്ഷേത്രത്തിൽ അദ്ദേഹത്തിനു ലഭിച്ചത്. പിന്നീട് 1979 ഓടെയാണ് സിനിമയിൽ സജീവമായത്. കെ ജി ജോർജ്ജ് സംവിധാനം ചെയ്ത "ഉൾക്കടൽ" എന്ന ചലച്ചിത്രത്തിലൂടെയാണ് ആ യാത്രയുടെ തുടക്കം കുറിച്ചത്. ![](https://cdn.boolokam.com/articles/2023/09/WFGG-2.jpg)1982ൽ കെ ജി ജോർജ്ജ് സംവിധാനം ചെയ്ത യവനിക എന്ന ചിത്രത്തിലെ കഥാപാത്രത്തിന് മികച്ച രണ്ടാമത്തെ നടനുള്ള അവാർഡ് കരസ്ഥമാക്കി. തുടർന്ന് ഏറെ അവാർഡുകൾ തിലകനെത്തേടിയെത്തി.1990ൽ അജയൻ സംവിധാനം ചെയ്ത “പെരുന്തച്ചൻ”, 1994ൽ "സന്താനഗോപാലം,ഗമനം" എന്നീ ചലച്ചിത്രങ്ങളിലെ വേഷങ്ങൾ അക്കൊല്ലങ്ങളിലെ മികച്ച നടനുള്ള സംസ്ഥാന അവാർഡിന് തിലകനെ അർഹനാക്കി. 2007ൽ ഏകാന്തം എന്ന ചിത്രത്തിന് ദേശീയ ചലച്ചിത്ര ജൂറിയുടെ പ്രത്യേക പുരസ്ക്കാരം നേടി. 2009ൽ രാജ്യം പദ്മശ്രീ പുരസ്ക്കാരം നൽകി തിലകനെ ആദരിച്ചു. സിനിമാരംഗത്ത് തന്നെ സജീവമായി രംഗത്തുള്ള ഷമ്മി തിലകൻ,സംസ്ഥാന സർക്കാരിന്റെ തന്നെ മികച്ച ഡബ്ബിംഗ് ആർട്ടിസ്റ്റിനുള്ള അവാർഡ് ജേതാവും നടനുമായ ഷോബി തിലകൻ തുടങ്ങിയവർ മക്കളാണ്. 2012 സെപ്റ്റംബർ 24-ന് ഹൃദയാഘാതത്തെ തുടർന്ന് അന്തരിച്ചു. 77 വയസായിരുന്നു അദ്ദേഹത്തിന്.ഇന്ന് അദ്ദേഹത്തിന്‍റെ 11-)o ചരമ വാര്‍ഷികം.
