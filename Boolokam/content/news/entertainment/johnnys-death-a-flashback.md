---
title: "ജോണിയുടെ മരണം ഒരു ഫ്ളാഷ് ബാക്ക് (ഒരു യഥാർത്ഥ കുറ്റാന്വേഷണ കഥ)"
date: 2023-10-08T06:13:56
draft: false
categories: ["Entertainment"]
tags: ['case investigation', 'crime']
author: "Beaumaris"
---

<strong>ജോണിയുടെ മരണം ഒരു ഫ്ളാഷ് ബാക്ക്</strong>

<strong>Muhammed Sageer Pandarathil</strong>

ചാവക്കാട് കമ്പോളത്തിലെ പച്ചക്കറി മൊത്ത വ്യാപാരിയായിരുന്നു. 45 കാരനായ പാലയൂർ ചെറുവ്വത്തൂർ ജോണി. നിറയെ പച്ചക്കറികൾ സൂക്ഷിച്ചിരുന്ന ജോണിയുടെ വിശാലമായ കടയുടെ രണ്ടു വശത്തും റോഡുകളുണ്ട്. ആ രണ്ട് വശങ്ങളിലും കടയ്ക്ക് റോളിങ് ഷട്ടറുകളുമുണ്ട്. പ്രധാന റോഡിന് അഭിമുഖമായിട്ടുള്ള ഭാഗത്ത് കടയ്ക്ക് മുന്നിൽ ഓല മേഞ്ഞ തട്ടുപന്തലുണ്ട്. കടയിൽ അദ്ദേഹത്തെ സഹായിക്കാനായി മൂന്നു ജോലിക്കാരും ഉണ്ടായിരുന്നു. 1989 ഒക്ടോബർ 6 ആം തിയ്യതി വെള്ളിയാഴ്ച്ച സമയം വൈകുന്നേരം 7 മണി. അന്നത്തെ കച്ചവടം അവസാനിപ്പിക്കാൻ സമയമായി ജോലിക്കാർ പച്ചക്കറികളൊക്കെ അടുക്കി വയ്ക്കാൻ തുടങ്ങി, അപ്പോൾ പുറത്ത് ചാറ്റൽ മഴ ഉണ്ടായിരുന്നു. കുറച്ച് ആളുകൾ കടയുടെ മുൻവശത്തുള്ള പന്തലിൽ മഴ നനയാതിരിക്കാൻ കയറി നിൽക്കുന്നുണ്ടായിരുന്നു. കടയ്ക്കുളിൽ മുൻവശത്ത് ഒരു കോണിൽ മേശയ്ക്കരികിൽ റോഡിന് പിൻതിരിഞ്ഞ് കസേരയിലിരുന്ന് അദ്ദേഹം കണക്കെഴുതിക്കൊണ്ടിരിക്കുകയായിരുന്നു. പെട്ടെന്ന് 'അയ്യോ' എന്ന അലർച്ചയോടെ അദ്ദേഹം മേശപ്പുറത്ത് കമിഴ്ന്നു വീണു. ഷോക്കേറ്റതുപോലെയായിരുന്നു ഇരുന്നിടത്തുതന്നെ അദ്ദേഹം വീണത്.

<img class="size-full wp-image-424115 aligncenter" src="https://cdn.boolokam.com/articles/2023/10/wfwfwfwf2.jpg" alt="" width="1730" height="1295" />ചാറ്റൽമഴയ്ക്കിടയിൽ ചെറിയൊരു ഇടിമുഴക്കം കേട്ടയുടനെയാണ് അലർച്ചയോടെ അദ്ദേഹം മേശയിലേക്ക് കമിഴ്ന്നു വീണത്. കടയിലെ ജോലിക്കാരും പന്തലിൽ നിന്നവരും ഓടിക്കൂടി. അവർ അദ്ദേഹത്തെ താങ്ങിയെടുത്ത് ഒരു ജീപ്പിൽ കയറ്റി സമീപത്തുള്ള സ്വകാര്യ ആശുപത്രിയിൽ കൊണ്ടുപോയി. പക്ഷേ അതിനകം മരണം സംഭവിച്ചിരുന്നു. മരണ കാരണം ഹൃദയാഘാതമാണെന്നാണ് പരിശോധിച്ച ഡോക്ടർ പറഞ്ഞത്. മരണത്തിൽ ആർക്കും സംശയം തോന്നിയില്ല. പുറമേ നിന്നൊരു ആക്രമണം ആരും നടത്തിയിട്ടില്ല. മൃതദേഹത്തിലാവട്ടെ പരിക്കുമില്ല പിന്നെയെന്തിനു സംശയിക്കണം. വീട്ടിലേക്ക് കൊണ്ടുപോയ മൃതശരീരം പിറ്റേന്ന് രാവിലെ പാലയൂർ പള്ളി സെമിത്തേരിയിൽ സംസ്ക്കരിക്കാനുള്ള ഏർപ്പാടുകളൊക്കെ ചെയ്തു. സംസ്കാരത്തിനു മുമ്പ് മൃതശരീരം കുളിപ്പിക്കാനെടുത്തപ്പോഴാണ് മുതുകിന്റെ ഇടത് തോൾപ്പലകയുടെ ഭാഗത്ത് ഒരു ചെറിയ മുറിവ് കണ്ടത്.

അവിടെ രക്തം പൊടിഞ്ഞ അടയാളവും വ്യക്തമായി കാണാമായിരുന്നു. മരിച്ചയാളുടെ മകനും, പ്രീഡിഗ്രി വിദ്യാർത്ഥിയായ 18 കാരനും അക്കൂട്ടത്തിലുണ്ടായിരുന്നു. മുതുകിൽ മുറിവുണ്ടായ ഭാഗത്തു തന്നെ ഷർട്ടിലും കീറൽ കണ്ടിരുന്നു. അവിടെയും ചോരപ്പാടുണ്ടായിരുന്നു. ആ മുറിവ് കണ്ട മകൻ അപ്പന്റെ മരണത്തിൽ എന്തൊക്കെയോ സംശയങ്ങൾ തോന്നി. അയാൾ അപ്പന്റ ജേഷ്ഠനെ വിളിച്ച് മുറിവ് കാണിച്ചു കൊടുത്തു കടയിൽ നിന്ന് ജീപ്പിൽ കയറ്റി ജോണിയെ ആശുപത്രിയിൽ കൊണ്ടുപോയതിനിടെ ജീപ്പിന്റെ വശത്തിലുള്ള ആണിയോ മറ്റോ കൊണ്ടതാകുമെന്ന് വല്യപ്പൻ പറഞ്ഞു. എങ്കിലും മകന്റെ സംശയം മാറിയില്ല. അതു കൊണ്ട് ഷർട്ട് രഹസ്യമായി സൂക്ഷിച്ചുവച്ചു. എന്തായാലും നിശ്ചിത സമയത്തുതന്നെ മൃതദേഹം പള്ളി സെമിത്തരിയിൽ സംസ്കരിച്ചു.

മനസ്സിൽ കുരുങ്ങിക്കിടന്ന സംശയവുമായി ജോണിയുടെ മകൻ പിറ്റേന്ന് തൃശൂർ ജില്ലാ പോലീസ് സൂപ്രണ്ടിനെ കാണാൻ ചെന്നു. അവനെ ശ്രദ്ധയോടെ കേട്ട എസ്.പി. ഉടനെ കുന്നംകുളം സർക്കിൾ ഇൻസ്പെക്ടറെ വിളിച്ചു കേസനേഷണം ഏല്പിച്ചു. കേസ് ഏറ്റെടുത്ത കുന്നംകുളം സി.ഐ.യും ചാവക്കാട് പോലീസും ചേർന്ന് മൃതശരീരം കുഴിച്ചെടുത്ത് പോസ്റ്റ്മോർട്ടം ചെയ്യാനുള്ള ഒരുക്കങ്ങൾ ചെയ്തു. ജോണിയുടെ ദുരൂഹസാഹചര്യത്തിലുള്ള മരണം അന്വേഷിക്കണമെന്നും പ്രതികളെ പിടികൂടണമെന്നും പറഞ്ഞ് തദ്ദേശവാസികളും, ചാവക്കാട് വ്യാപാരികളും അതിനിടെ ഇളകിയിരുന്നു. മൃതശരീരം കുഴിച്ചെടുത്ത് പോസ്റ്റ്മാർട്ടം ചെയ്യുന്നുവെന്നറിഞ്ഞതോടെ ജനത്തിന്റെ ആകാംക്ഷ ഇരട്ടിച്ചു.

സെമിത്തേരിയിലെ കല്ലറ തുറന്നു. മൃതദേഹം പുറത്തെടുക്കുന്ന സംഭവങ്ങൾ അത്ര സാധാരണമല്ലല്ലോ. തുടർന്ന് ഫോറൻസിക് സർജൻ പോസ്റ്റ്മോർട്ടം നടത്തിയപ്പോൾ ശ്വാസകോശത്തിനകത്തുനിന്ന് ചെറിയൊരു വെള്ളാരങ്കല്ല് കിട്ടി. കടയ്ക്കു സമീപം നാടൻ ബോംബു പൊട്ടിയിരിക്കാൻ സാധ്യതയുണ്ട്. അത്തരം ബോംബാകുമ്പോൾ അതിനകത്ത് തീർച്ചയായും വെള്ളാരങ്കല്ലും കാണും. അത് തുളച്ചുകയറിയ പാടാണ് മുതുകത്ത് കണ്ടത് എന്ന നിഗമനത്തിൽ പേലീസ് എത്തി. പോസ്റ്റ്മോർട്ടം ചെയ്ത സർജൻ കൊടുത്ത ഈ വിശദീകരണത്തിന്റെ അടിസ്ഥാനത്തിൽ ഫോറൻസിക് ലബോറട്ടറിയിലെ വിദഗ്ദ്ധർ സ്ഥലപരിശോധന നടത്തിയപ്പോൾ ബോംബു പൊട്ടിയതിന്റെ യാതൊരു ലക്ഷണവും അവിടെ കണ്ടില്ല.

മരിച്ചയാൾ ധരിച്ചിരുന്ന ഷർട്ട് തെളിവായി തൃശൂർ എസ്.പി ഓഫീസിൽ സൂക്ഷിച്ചിരുന്നു. കേരള പോലീസിന്റെ മെഡിക്കോ ലീഗൽ ഉപദേശകനായ ബി ഉമാദത്തന്റെ അടുക്കലേക്ക് സർക്കിൾ ഇൻസ്പെക്ടർ ആ ഷർട്ട് കൊണ്ടുവന്നു. അദ്ദേഹം ആ ഷർട്ട് സൂക്ഷ്മമായി പരിശോധിച്ചു. അര സെന്റീമീറ്റർ വ്യാസത്തിൽ വൃത്താകൃതിയിലുള്ള ഒരു ദ്വാരമാണ്. മുതുകിന്റെ ഭാഗത്ത് കണ്ടത് ആ ദ്വാരത്തിന് ചുറ്റും ചാരനിറത്തിലുള്ള ഒരു വലയവും, ഷർട്ടിന്റെ ഉൾവശത്ത് രക്തക്കറകളും കാണപ്പെട്ടു. പോസ്റ്റ്മോർട്ടം റിപ്പോർട്ടിലും ഷർട്ടിലെ ദ്വാരം പോലെതന്നെ ദേഹത്തെ മുറിവിന്റെയും വ്യാസം ഏതാണ്ട് അരസെന്റീമീറ്റർ തന്നെയായിരുന്നു. ഒരു ചെറിയ വെടിയുണ്ട തുളച്ചുകയറിയ ദ്വാരം പോലെയാണെന്ന് പോലീസിന് മനസ്സിലായി, കാലിബർ 0.22 ഇഞ്ച് ഉള്ള റിവോൾവറിലും റൈഫിളിലും ഉപയോഗിക്കുന്ന വെടിയുണ്ടയുടെ വ്യാസം അര സെന്റീമീറ്ററാണ്. ഇത്തരം തോക്കുകളിലുള്ള വെടിയുണ്ടയ്ക്ക് ഒരു പ്രത്യേകതയുണ്ട്. ഉണ്ട നിർമ്മിച്ചിരിക്കുന്നത് തനി ഈയം കൊണ്ട് മാത്രമായിരിക്കും മറ്റ് തോക്കുകളിലേത് പോലെ വെടിയുണ്ട പിച്ചളയുടെയോ നിക്കലിന്റെയോ കവചമുണ്ടാവുകയില്ല. അത്തരമൊരു വെടിയുണ്ടയാണ് ഷർട്ട് തുളച്ചതെങ്കിൽ ആ ദ്വാരത്തിനു ചുറ്റും ചാരനിറമുള്ള ഒരു വലയം ഉണ്ടാകും അതിൽ ഈയത്തിന്റെ അംശവും ഉണ്ടായിരിക്കും.

ഷർട്ട് തിരുവനന്തപുരത്തെ ഫോറൻസിക് സയൻസ് ലബോറട്ടറിയിലെ ബാലിസ്റ്റിക് വിദഗ്ദ്ധന് കൊടുത്തയച്ചു. അന്നു തന്നെ ഒരു രാസപരിശോധന നടത്തി ഷർട്ടിലെ ദ്വാരത്തിനു ചുറ്റുമുള്ള വലയത്തിൽ ഈയത്തിന്റെ അംശമുണ്ടെന്ന് കണ്ടുപിടിച്ചു. ഷർട്ടിൽ കാണപ്പെട്ടത് 0.22 വെടിയുണ്ട തുളച്ചു കയറിയ അടയാളം തന്നെയാണെന്ന് പോസ്റ്റ്മോർട്ടം പരിശോധനയിൽ ബോധ്യമായി. ജോണിയെ വധിച്ചത് വെടിവെച്ചാണെന്ന കാര്യം സ്ഥിരീകരിക്കണമെങ്കിൽ വീണ്ടും കൂടുതൽ പരിശോധനകൾ നടത്തിയെ മതിയാകൂ. വെറും വെള്ളാരങ്കല്ല് മാത്രമായിരുന്നല്ലൊ, ആദ്യ പോസ്റ്റ്മോർട്ടത്തിൽ ശരീരത്തിനകത്തുനിന്നും കിട്ടിയത്. കൂടുതൽ അന്വേഷണങ്ങൾക്കായി പോലീസ്, ജോണിയുടെ പച്ചക്കറിക്കടയിൽ പോയി അയാളുടെ അന്ത്യം സംഭവിച്ചതിന്റെ ഒരു പുനരാവിഷ്കരണം നടത്തി. മരണസമയത്ത് ജോണി ധരിച്ചിരുന്ന ഷർട്ട് അയാളുടെ അത്രതന്നെ വണ്ണവും തൂക്കവുമുള്ള മറ്റൊരാളെ ധരിപ്പിച്ച് കടയുടെ ക്യാഷ് കൗണ്ടറിൽ ജോണി ഇരുന്നിരുന്ന കസേരയിൽ ഇരുത്തി പരീക്ഷണം നടത്തി. ഷർട്ടിലെ ദ്വാരം മുതുകിൽ തോൾപലകയ്ക്ക് താഴെയായിരുന്നു. വെടിയുണ്ട വന്നത് ഏത് ദിശയിൽ നിന്നാണെന്ന് പോലീസിന് ഏറെ കുറെ വ്യക്തമായി. ദൂരെ നിന്ന് നിറയൊഴിച്ചാൽ മുതുകിൽ തറയ്ക്കില്ല. കാരണം ജോണി ഇരുന്ന കസേരയ്ക്ക് പിന്നിൽ ചുവരാണ് മാത്രമല്ല തട്ടുപന്തൽ താഴേക്ക് ചരിഞ്ഞതുമാണ്.

അങ്ങനെയെങ്കിൽ തൊട്ടടുത്ത കടയുടെ വരാന്തയിൽ നിന്നുകൊണ്ടാകും കൊലയാളി നിറയൊഴിച്ചത്. അങ്ങനെയെങ്കിൽ കടയിലെ ജോലിക്കാർ വെടിയൊച്ച കേട്ടിരിക്കണം. പോലീസ് കടയിലെ മൂന്ന് ജോലിക്കാരെയും കൊണ്ട് തൃശൂർ രാമവർമ്മപുരത്തെ പോലീസ് ക്യാമ്പിലേക്ക് പോയി. ജോലിക്കാരെ ക്യാമ്പിൽ വെടിവെപ്പ് പരിശീലനം നടത്തുന്ന മൈതാനത്തു (Firing me) കൊണ്ടുപോയി നിരത്തി നിർത്തി. പോലീസ് ക്യാമ്പിലെ ആയുധ അറയിൽ നിന്നും പലതരത്തിലുള്ളതോക്കുകൾ എടുത്തു. അവയിൽ നിന്നും വെടിയുതിർക്കുന്നതിനു മുമ്പ് പോലീസ് ഉദ്യോഗസ്ഥർ ജോണിയുടെ ജോലിക്കാരോട് ഓരോ വെടിയൊച്ചയും ശ്രദ്ധിച്ചു കേൾക്കാനും ഏതെങ്കിലും വെടിയൊച്ചയ്ക്ക് ജോണി മരിച്ച സമയത്ത് കേട്ട ശബ്ദവുമായി സാമ്യമുണ്ടെങ്കിൽ പറയണമെന്നും നിർദ്ദേശിച്ചു. കാലിബർ 0.22 റിവോൾവറിൽ നിന്നും വെടിയുതിർത്ത ശബ്ദം കേട്ടപ്പോൾ ജോലിക്കാരുടെ മുഖങ്ങളിൽ അത്ഭുതവും ജാഗ്രതയും നിഴലിച്ചു. അവർ മൂവരും ആ ശബ്ദം ഒരു നടുക്കത്തോടെ തിരിച്ചറിഞ്ഞു. അന്ന് കേട്ട ശബ്ദം ഇതുതന്നെയെന്ന് അവർ ഏകസ്വരത്തിൽ പറഞ്ഞു. പോലീസിന് അതിയായ സന്തോഷം തോന്നിയെങ്കിലും, ഊഹം പൂർണ്ണമായും ശരിയാണെന്ന് തെളിയിക്കണമെങ്കിൽ ഇനിയും കടമ്പകൾ കടക്കണം. ജോണി വെടിയേറ്റു കൊല്ലപ്പെട്ടതാണെന്ന് തെളിയിക്കണമെങ്കിൽ മൃതശരീരത്തിൽ നിന്ന് വെടിയുണ്ടയും, കൊലക്ക് ഉപയോഗിച്ച തോക്കും കണ്ടെടുക്കേണ്ടത് അനിവാര്യമാണ്.

മൃതദേഹത്തിൽ വെടിയുണ്ട കാണുമെന്ന് പോലീസ് വീണ്ടും ഊഹിച്ചു. മൃതദേഹം ആദ്യത്തെ പരിശോധനയ്ക്കുശേഷം കുഴിച്ചിട്ടിട്ട് അപ്പോൾ രണ്ട് മാസത്തോളം കഴിഞ്ഞിരുന്നു. ചീഞ്ഞ ശരീരാവശിഷ്ടങ്ങളിൽ നിന്ന് ഒരു സെന്റിമീറ്റർ നീളവും അര സെന്റിമീറ്റർ വ്യാസവുമുള്ള ഒരു ബുള്ളറ്റ് എങ്ങനെ കണ്ടുപിടിക്കും? തിരുവനന്തപുരത്ത് സ്പെഷ്യൽ ബ്രാഞ്ചിൽ ഉള്ള മെറ്റൽ ഡിറ്റക്ടർ പത്തടി ആഴത്തിൽ വരെ കുഴിച്ചിട്ടിരുന്ന ബോംബുകളും ലോഹസാധനങ്ങളും കണ്ടെത്താൻ ശേഷിയുള്ള ഒരു ആധുനിക മെറ്റൽ ഡിറ്റക്ടർ കൊണ്ടുവന്ന് ശവശരീരം ഒന്നുകൂടി പുറത്തെടുത്ത് പരിശോധന നടത്താമെന്ന് ഇതിനിടെ ധാരണയായി. എന്നാൽ ഈ അവസരത്തിൽ കേസിന്റെ അന്വേഷണം പെട്ടെന്ന് ക്രൈംബ്രാഞ്ചിന് കൈമാറുവാൻ പോലീസ് ആസ്ഥാനത്തിൽ നിന്നും ഉത്തരവായി.

തുടർന്ന് ക്രൈം ബ്രാഞ്ച്, കേസ് അനേഷണം ഏറ്റെടുത്തു. മെറ്റൽ ഡിറ്റക്റ്റർ ഉപയോഗിച്ചാലും വളരെ ചെറിയ ആ വെടിയുണ്ട ചീഞ്ഞ ശവശരീരത്തിൽ നിന്നും വേഗം കണ്ടെത്തേണ്ടതുണ്ട്. അങ്ങനെ നിർണ്ണായകമായ ആ ദിവസം വന്നെത്തി, ചാവക്കാട് തഹസീൽദാരുടെ സാന്നിദ്ധ്യത്തിൽ സെമിത്തേരിയിലെ കല്ലറയിൽ നിന്നും ജോണിയുടെ മൃതദേഹമടക്കം ചെയ്ത പേടകം പുറത്തെടുത്തു. ബി ഉമാദത്തനും മെഡിക്കല്‍ കോളജിലെ മേധാവി ഡോ. ജോര്‍ജ് പോളുമായിരുന്നു പരിശോധനക്ക് നേതൃത്വം നൽകിയത്. വലിയ ജനക്കൂട്ടമാണ് അന്ന് പാലയൂർ പള്ളിപരിസരത്ത് തടിച്ചുകൂടിയത്. മൃതദേഹം പെട്ടിയിൽ നിന്നും കുഴിക്കരികിൽ നിവർത്തിയിട്ട് ഒരു വലിയ ക്യാൻവാസ് ഷീറ്റിലേക്ക് മാറ്റി മൃതദേഹം ചീഞ്ഞഴുകി കറുത്ത മാംസപിണ്ഡമായി മാറിയിരുന്നു. ഓരോ ശരീരഭാഗവും കൈയിലെടുത്തു വയ്ക്കും പോലീസുകാർ. മെറ്റൽ ഡിറ്റക്ടർ അതിനു മുകളിൽ പിടിക്കും, ഒരു മണിക്കൂർ കഴിഞ്ഞിട്ടും വെടിയുണ്ട കണ്ടെത്താനായില്ല. സമയം കടന്നു പോയികൊണ്ടിരുന്നു.

ഒന്നര മണിക്കൂർ കഴിഞ്ഞു. വെടിയുണ്ട കാണാനില്ല. ശ്വാസകോശത്തിന്റെ ഒരു ഭാഗമെടുത്തു മെറ്റൽ ഡിറ്റക്ടറിനു താഴെ കാണിച്ചപ്പോൾ ഉച്ചത്തിൽ ബീപ് ശബ്ദം മുഴങ്ങി, അതിനുള്ളിൽ നോക്കിയപ്പോൾ കണ്ടു, ഒരു 0.22 ബുള്ളറ്റ് ഇരുട്ടിൽ നിന്നും വെളിച്ചത്തിലേക്കുവന്ന പ്രതീതി. ഒളിഞ്ഞു കിടന്ന ഒരു വലിയ സത്യത്തെ മറനീക്കി പുറത്തു കൊണ്ടുവരാൻ കഴിഞ്ഞതിന്റെ സംതൃപ്തിയോടെ ഉദ്യോഗസ്ഥർ ആ വെടിയുണ്ട പരിശോധിച്ചു . സാധാരണയായി വെടിയുണ്ട തോക്കിൻ കുഴലിൽ നിന്നും പുറത്തു വരുമ്പോൾ അതിൽ പൊഴികൾ ഉണ്ടാകും. തോക്കിൻ കുഴലിൽ വരമ്പുകൾ (Rifling ridges) ഉള്ളതു കൊണ്ടാണ് വെടിയുണ്ടയിൽ ഇപ്രകാരം പൊഴികൾ ഉണ്ടാകുന്നത്. എന്നാൽ ആ വെടിയുണ്ടയിൽ പൊഴികളില്ലായിരുന്നു. അതിന്റെ അർത്ഥം വെടിവയ്ക്കാനുപയോഗിച്ച തോക്ക് പൊഴി ഇല്ലാത്ത വ്യാജനിർമ്മിതമായ തോക്കാണെന്നാണ്.

കൊല്ലന്മാർ രഹസ്യമായി ഉണ്ടാക്കുന്ന തോക്കിൽ പൊഴി ഉണ്ടാകില്ല. തോക്ക് ഫാക്ടറിയിലുണ്ടാക്കുന്ന തോക്കുകളിലെ പൊഴി കാണൂ. തൃശൂർ, മലപ്പുറം ഭാഗങ്ങളിൽ കള്ളത്തോക്കുണ്ടാക്കുന്ന നിരവധിപേർ അക്കാലത്തുണ്ടായിരുന്നു. അങ്ങനെ മറ്റൊരു തെളിവും ലഭിച്ചു. ഇനി ഒരു കാര്യം കൂടി മാത്രമേ കണ്ടുപിടിക്കേണ്ടതുള്ളൂ, ആരാണ് ജോണിയുടെ ഘാതകൻ? അന്ന് സന്ധ്യക്ക് കടവരാന്തയിൽ ഉണ്ടായിരുന്ന ആളുകളെയെല്ലാം അന്വേഷണ ഉദ്യോഗസ്ഥർ ചോദ്യം ചെയ്തു. മഴ പെയ്യുന്ന സമയത്ത് ആളുകൾ വരാന്തയിൽ നിൽക്കുമ്പോഴാണ്, ഇടി പോലെ വെടിയൊച്ച കേട്ടതും ജോണി മരിച്ചു വീണതും. അപ്പോൾ ഒരാൾ മാത്രം മഴയിലേക്കിറങ്ങി ധൃതിയിൽ നടന്നു പോകുന്നത് കണ്ടെന്ന് വിവരം കിട്ടി. ആയിടയ്ക്ക് 0.22 വെടിയുണ്ട കിട്ടുമോയെന്ന് അന്വേഷിച്ച് ഒരാൾ ആ പ്രദേശത്ത് വന്നതായും അറിയാൻ കഴിഞ്ഞു. കേസന്വേഷണത്തിൽ ഗണ്യമായ പുരോഗതി കൈവരിച്ചെങ്കിലും പ്രതിയെ കണ്ടെത്താൻ ക്രൈംബ്രാഞ്ചിനു കഴിഞ്ഞില്ല. ആ സാഹചര്യത്തിൽ കേസന്വേഷണം സി.ബി.ഐക്കു വിട്ടു.

ജോണിക്ക് ശത്രുക്കൾ ആരെങ്കിലുമുണ്ടായിരുന്നോ? ജോണി ഇല്ലാതായാൽ ആർക്കാണ് പ്രയോജനം? ഇതൊക്കെയായിരുന്നു സി.ബി.ഐ. അന്വേഷിച്ചത്. അവർ ശരിയായ ദിശയിലായിരുന്നു നീങ്ങിയത്. ബന്ധുക്കൾക്കോ, നാട്ടുകാർക്കോ ജോണിയോട് വിരോധമൊന്നുമില്ലായിരുന്നു. ബിസിനസ്സിൽ മാത്രമേ ജോണിക്ക് എതിരാളികൾ ഉണ്ടായിരുന്നുള്ളൂ. ചാവക്കാട് ചന്തയിൽ തന്നെയുള്ള മറ്റൊരു പച്ചക്കറിക്കടക്കാരൻ പച്ചക്കറി വില കുറച്ച് വില്ക്കുന്ന കാര്യത്തിൽ ഇവർ തമ്മിൽ മത്സരവും അതിന്റെ പേരിൽ അയാൾക്ക് ജോണിയോട് വൈരാഗ്യവുമുണ്ടായിരുന്നു. അന്വേഷണത്തിൽ അയാളാണ് ജോണിയെ വാടകകൊലയാളിയെകൊണ്ട് കൊല്ലിച്ചതാണെന്ന് തെളിഞ്ഞു.

കൊലയ്ക്ക് ഉപയോഗിച്ച വ്യാജ തോക്ക് തൊഴിയൂർ ഭാഗത്തു നിന്നും കണ്ടെടുത്തു. സി.ബി.ഐ. സ്പെഷ്യൽ കോർട്ടിൽ കേസിന്റെ വിചാരണ നടന്നപ്പോൾ കേരള പോലീസിന്റെ മെഡിക്കോ ലീഗൽ മൊഴി നല്കിയിരുന്നു. മറഞ്ഞുപോകുമായിരുന്ന ആ സത്യം സൂക്ഷ്മനിരീക്ഷണത്തിലൂടെയും പരിശ്രമത്തിലൂടെയും കണ്ടെത്താൻ വഴിയൊരുക്കിയതിൽ കോടതി അവരെ പ്രത്യേകം അനുമോദിച്ചു. ഇതുപോലെ മരിച്ചു മാസങ്ങൾക്കുശേഷം ദ്രവിച്ച ശവശരീരത്തിൽ നിന്നും മെറ്റൽ ഡിറ്റക്ടർ ഉപയോഗിച്ച് കണ്ടെടുക്കുന്നത് കേരളത്തിൽ ആദ്യമാണോ എന്ന് ജഡ്ജി ചോദിച്ചപ്പോൾ അദ്ദേഹത്തിന്റെ മറുപടി ഇങ്ങനെയായിരുന്നു "യുവർ ഹോണർ കേരളത്തിലെന്നല്ല ഇന്ത്യയിലെന്നല്ല, എന്റെ അറിവിൽ ലോകത്തിലാദ്യമായാണ് ഇത്തരമൊരു സംഭവം നടന്നിട്ടുള്ളത് "
ഒരു കുറ്റകൃത്യവും മൂടിവയ്ക്കാനാവില്ല. എത വിദഗ്ദ്ധമായി ചെയ്ത കുറ്റകൃത്യമാണെങ്കിലും എവിടെയെങ്കിലും ഒരു അടയാളം, ഒരു തെളിവ് അവശേഷിപ്പിക്കപ്പെടും ആ തെളിവ് എന്നെങ്കിലും സത്യത്തിലേക്ക് നയിക്കും.....
കടപ്പാട് : ഷംസുദീൻ പുതിയവീട്ടിൽ


![ജോണിയുടെ മരണം ഒരു ഫ്ളാഷ് ബാക്ക് (ഒരു യഥാർത്ഥ കുറ്റാന്വേഷണ കഥ)](https://cdn.boolokam.com/articles/2023/10/wfwfwfwf2.jpg)**ജോണിയുടെ മരണം ഒരു ഫ്ളാഷ് ബാക്ക്** **Muhammed Sageer Pandarathil** ചാവക്കാട് കമ്പോളത്തിലെ പച്ചക്കറി മൊത്ത വ്യാപാരിയായിരുന്നു. 45 കാരനായ പാലയൂർ ചെറുവ്വത്തൂർ ജോണി. നിറയെ പച്ചക്കറികൾ സൂക്ഷിച്ചിരുന്ന ജോണിയുടെ വിശാലമായ കടയുടെ രണ്ടു വശത്തും റോഡുകളുണ്ട്. ആ രണ്ട് വശങ്ങളിലും കടയ്ക്ക് റോളിങ് ഷട്ടറുകളുമുണ്ട്. പ്രധാന റോഡിന് അഭിമുഖമായിട്ടുള്ള ഭാഗത്ത് കടയ്ക്ക് മുന്നിൽ ഓല മേഞ്ഞ തട്ടുപന്തലുണ്ട്. കടയിൽ അദ്ദേഹത്തെ സഹായിക്കാനായി മൂന്നു ജോലിക്കാരും ഉണ്ടായിരുന്നു. 1989 ഒക്ടോബർ 6 ആം തിയ്യതി വെള്ളിയാഴ്ച്ച സമയം വൈകുന്നേരം 7 മണി. അന്നത്തെ കച്ചവടം അവസാനിപ്പിക്കാൻ സമയമായി ജോലിക്കാർ പച്ചക്കറികളൊക്കെ അടുക്കി വയ്ക്കാൻ തുടങ്ങി, അപ്പോൾ പുറത്ത് ചാറ്റൽ മഴ ഉണ്ടായിരുന്നു. കുറച്ച് ആളുകൾ കടയുടെ മുൻവശത്തുള്ള പന്തലിൽ മഴ നനയാതിരിക്കാൻ കയറി നിൽക്കുന്നുണ്ടായിരുന്നു. കടയ്ക്കുളിൽ മുൻവശത്ത് ഒരു കോണിൽ മേശയ്ക്കരികിൽ റോഡിന് പിൻതിരിഞ്ഞ് കസേരയിലിരുന്ന് അദ്ദേഹം കണക്കെഴുതിക്കൊണ്ടിരിക്കുകയായിരുന്നു. പെട്ടെന്ന് 'അയ്യോ' എന്ന അലർച്ചയോടെ അദ്ദേഹം മേശപ്പുറത്ത് കമിഴ്ന്നു വീണു. ഷോക്കേറ്റതുപോലെയായിരുന്നു ഇരുന്നിടത്തുതന്നെ അദ്ദേഹം വീണത്. ചാറ്റൽമഴയ്ക്കിടയിൽ ചെറിയൊരു ഇടിമുഴക്കം കേട്ടയുടനെയാണ് അലർച്ചയോടെ അദ്ദേഹം മേശയിലേക്ക് കമിഴ്ന്നു വീണത്. കടയിലെ ജോലിക്കാരും പന്തലിൽ നിന്നവരും ഓടിക്കൂടി. അവർ അദ്ദേഹത്തെ താങ്ങിയെടുത്ത് ഒരു ജീപ്പിൽ കയറ്റി സമീപത്തുള്ള സ്വകാര്യ ആശുപത്രിയിൽ കൊണ്ടുപോയി. പക്ഷേ അതിനകം മരണം സംഭവിച്ചിരുന്നു. മരണ കാരണം ഹൃദയാഘാതമാണെന്നാണ് പരിശോധിച്ച ഡോക്ടർ പറഞ്ഞത്. മരണത്തിൽ ആർക്കും സംശയം തോന്നിയില്ല. പുറമേ നിന്നൊരു ആക്രമണം ആരും നടത്തിയിട്ടില്ല. മൃതദേഹത്തിലാവട്ടെ പരിക്കുമില്ല പിന്നെയെന്തിനു സംശയിക്കണം. വീട്ടിലേക്ക് കൊണ്ടുപോയ മൃതശരീരം പിറ്റേന്ന് രാവിലെ പാലയൂർ പള്ളി സെമിത്തേരിയിൽ സംസ്ക്കരിക്കാനുള്ള ഏർപ്പാടുകളൊക്കെ ചെയ്തു. സംസ്കാരത്തിനു മുമ്പ് മൃതശരീരം കുളിപ്പിക്കാനെടുത്തപ്പോഴാണ് മുതുകിന്റെ ഇടത് തോൾപ്പലകയുടെ ഭാഗത്ത് ഒരു ചെറിയ മുറിവ് കണ്ടത്. അവിടെ രക്തം പൊടിഞ്ഞ അടയാളവും വ്യക്തമായി കാണാമായിരുന്നു. മരിച്ചയാളുടെ മകനും, പ്രീഡിഗ്രി വിദ്യാർത്ഥിയായ 18 കാരനും അക്കൂട്ടത്തിലുണ്ടായിരുന്നു. മുതുകിൽ മുറിവുണ്ടായ ഭാഗത്തു തന്നെ ഷർട്ടിലും കീറൽ കണ്ടിരുന്നു. അവിടെയും ചോരപ്പാടുണ്ടായിരുന്നു. ആ മുറിവ് കണ്ട മകൻ അപ്പന്റെ മരണത്തിൽ എന്തൊക്കെയോ സംശയങ്ങൾ തോന്നി. അയാൾ അപ്പന്റ ജേഷ്ഠനെ വിളിച്ച് മുറിവ് കാണിച്ചു കൊടുത്തു കടയിൽ നിന്ന് ജീപ്പിൽ കയറ്റി ജോണിയെ ആശുപത്രിയിൽ കൊണ്ടുപോയതിനിടെ ജീപ്പിന്റെ വശത്തിലുള്ള ആണിയോ മറ്റോ കൊണ്ടതാകുമെന്ന് വല്യപ്പൻ പറഞ്ഞു. എങ്കിലും മകന്റെ സംശയം മാറിയില്ല. അതു കൊണ്ട് ഷർട്ട് രഹസ്യമായി സൂക്ഷിച്ചുവച്ചു. എന്തായാലും നിശ്ചിത സമയത്തുതന്നെ മൃതദേഹം പള്ളി സെമിത്തരിയിൽ സംസ്കരിച്ചു. മനസ്സിൽ കുരുങ്ങിക്കിടന്ന സംശയവുമായി ജോണിയുടെ മകൻ പിറ്റേന്ന് തൃശൂർ ജില്ലാ പോലീസ് സൂപ്രണ്ടിനെ കാണാൻ ചെന്നു. അവനെ ശ്രദ്ധയോടെ കേട്ട എസ്.പി. ഉടനെ കുന്നംകുളം സർക്കിൾ ഇൻസ്പെക്ടറെ വിളിച്ചു കേസനേഷണം ഏല്പിച്ചു. കേസ് ഏറ്റെടുത്ത കുന്നംകുളം സി.ഐ.യും ചാവക്കാട് പോലീസും ചേർന്ന് മൃതശരീരം കുഴിച്ചെടുത്ത് പോസ്റ്റ്മോർട്ടം ചെയ്യാനുള്ള ഒരുക്കങ്ങൾ ചെയ്തു. ജോണിയുടെ ദുരൂഹസാഹചര്യത്തിലുള്ള മരണം അന്വേഷിക്കണമെന്നും പ്രതികളെ പിടികൂടണമെന്നും പറഞ്ഞ് തദ്ദേശവാസികളും, ചാവക്കാട് വ്യാപാരികളും അതിനിടെ ഇളകിയിരുന്നു. മൃതശരീരം കുഴിച്ചെടുത്ത് പോസ്റ്റ്മാർട്ടം ചെയ്യുന്നുവെന്നറിഞ്ഞതോടെ ജനത്തിന്റെ ആകാംക്ഷ ഇരട്ടിച്ചു. സെമിത്തേരിയിലെ കല്ലറ തുറന്നു. മൃതദേഹം പുറത്തെടുക്കുന്ന സംഭവങ്ങൾ അത്ര സാധാരണമല്ലല്ലോ. തുടർന്ന് ഫോറൻസിക് സർജൻ പോസ്റ്റ്മോർട്ടം നടത്തിയപ്പോൾ ശ്വാസകോശത്തിനകത്തുനിന്ന് ചെറിയൊരു വെള്ളാരങ്കല്ല് കിട്ടി. കടയ്ക്കു സമീപം നാടൻ ബോംബു പൊട്ടിയിരിക്കാൻ സാധ്യതയുണ്ട്. അത്തരം ബോംബാകുമ്പോൾ അതിനകത്ത് തീർച്ചയായും വെള്ളാരങ്കല്ലും കാണും. അത് തുളച്ചുകയറിയ പാടാണ് മുതുകത്ത് കണ്ടത് എന്ന നിഗമനത്തിൽ പേലീസ് എത്തി. പോസ്റ്റ്മോർട്ടം ചെയ്ത സർജൻ കൊടുത്ത ഈ വിശദീകരണത്തിന്റെ അടിസ്ഥാനത്തിൽ ഫോറൻസിക് ലബോറട്ടറിയിലെ വിദഗ്ദ്ധർ സ്ഥലപരിശോധന നടത്തിയപ്പോൾ ബോംബു പൊട്ടിയതിന്റെ യാതൊരു ലക്ഷണവും അവിടെ കണ്ടില്ല. മരിച്ചയാൾ ധരിച്ചിരുന്ന ഷർട്ട് തെളിവായി തൃശൂർ എസ്.പി ഓഫീസിൽ സൂക്ഷിച്ചിരുന്നു. കേരള പോലീസിന്റെ മെഡിക്കോ ലീഗൽ ഉപദേശകനായ ബി ഉമാദത്തന്റെ അടുക്കലേക്ക് സർക്കിൾ ഇൻസ്പെക്ടർ ആ ഷർട്ട് കൊണ്ടുവന്നു. അദ്ദേഹം ആ ഷർട്ട് സൂക്ഷ്മമായി പരിശോധിച്ചു. അര സെന്റീമീറ്റർ വ്യാസത്തിൽ വൃത്താകൃതിയിലുള്ള ഒരു ദ്വാരമാണ്. മുതുകിന്റെ ഭാഗത്ത് കണ്ടത് ആ ദ്വാരത്തിന് ചുറ്റും ചാരനിറത്തിലുള്ള ഒരു വലയവും, ഷർട്ടിന്റെ ഉൾവശത്ത് രക്തക്കറകളും കാണപ്പെട്ടു. പോസ്റ്റ്മോർട്ടം റിപ്പോർട്ടിലും ഷർട്ടിലെ ദ്വാരം പോലെതന്നെ ദേഹത്തെ മുറിവിന്റെയും വ്യാസം ഏതാണ്ട് അരസെന്റീമീറ്റർ തന്നെയായിരുന്നു. ഒരു ചെറിയ വെടിയുണ്ട തുളച്ചുകയറിയ ദ്വാരം പോലെയാണെന്ന് പോലീസിന് മനസ്സിലായി, കാലിബർ 0.22 ഇഞ്ച് ഉള്ള റിവോൾവറിലും റൈഫിളിലും ഉപയോഗിക്കുന്ന വെടിയുണ്ടയുടെ വ്യാസം അര സെന്റീമീറ്ററാണ്. ഇത്തരം തോക്കുകളിലുള്ള വെടിയുണ്ടയ്ക്ക് ഒരു പ്രത്യേകതയുണ്ട്. ഉണ്ട നിർമ്മിച്ചിരിക്കുന്നത് തനി ഈയം കൊണ്ട് മാത്രമായിരിക്കും മറ്റ് തോക്കുകളിലേത് പോലെ വെടിയുണ്ട പിച്ചളയുടെയോ നിക്കലിന്റെയോ കവചമുണ്ടാവുകയില്ല. അത്തരമൊരു വെടിയുണ്ടയാണ് ഷർട്ട് തുളച്ചതെങ്കിൽ ആ ദ്വാരത്തിനു ചുറ്റും ചാരനിറമുള്ള ഒരു വലയം ഉണ്ടാകും അതിൽ ഈയത്തിന്റെ അംശവും ഉണ്ടായിരിക്കും. ഷർട്ട് തിരുവനന്തപുരത്തെ ഫോറൻസിക് സയൻസ് ലബോറട്ടറിയിലെ ബാലിസ്റ്റിക് വിദഗ്ദ്ധന് കൊടുത്തയച്ചു. അന്നു തന്നെ ഒരു രാസപരിശോധന നടത്തി ഷർട്ടിലെ ദ്വാരത്തിനു ചുറ്റുമുള്ള വലയത്തിൽ ഈയത്തിന്റെ അംശമുണ്ടെന്ന് കണ്ടുപിടിച്ചു. ഷർട്ടിൽ കാണപ്പെട്ടത് 0.22 വെടിയുണ്ട തുളച്ചു കയറിയ അടയാളം തന്നെയാണെന്ന് പോസ്റ്റ്മോർട്ടം പരിശോധനയിൽ ബോധ്യമായി. ജോണിയെ വധിച്ചത് വെടിവെച്ചാണെന്ന കാര്യം സ്ഥിരീകരിക്കണമെങ്കിൽ വീണ്ടും കൂടുതൽ പരിശോധനകൾ നടത്തിയെ മതിയാകൂ. വെറും വെള്ളാരങ്കല്ല് മാത്രമായിരുന്നല്ലൊ, ആദ്യ പോസ്റ്റ്മോർട്ടത്തിൽ ശരീരത്തിനകത്തുനിന്നും കിട്ടിയത്. കൂടുതൽ അന്വേഷണങ്ങൾക്കായി പോലീസ്, ജോണിയുടെ പച്ചക്കറിക്കടയിൽ പോയി അയാളുടെ അന്ത്യം സംഭവിച്ചതിന്റെ ഒരു പുനരാവിഷ്കരണം നടത്തി. മരണസമയത്ത് ജോണി ധരിച്ചിരുന്ന ഷർട്ട് അയാളുടെ അത്രതന്നെ വണ്ണവും തൂക്കവുമുള്ള മറ്റൊരാളെ ധരിപ്പിച്ച് കടയുടെ ക്യാഷ് കൗണ്ടറിൽ ജോണി ഇരുന്നിരുന്ന കസേരയിൽ ഇരുത്തി പരീക്ഷണം നടത്തി. ഷർട്ടിലെ ദ്വാരം മുതുകിൽ തോൾപലകയ്ക്ക് താഴെയായിരുന്നു. വെടിയുണ്ട വന്നത് ഏത് ദിശയിൽ നിന്നാണെന്ന് പോലീസിന് ഏറെ കുറെ വ്യക്തമായി. ദൂരെ നിന്ന് നിറയൊഴിച്ചാൽ മുതുകിൽ തറയ്ക്കില്ല. കാരണം ജോണി ഇരുന്ന കസേരയ്ക്ക് പിന്നിൽ ചുവരാണ് മാത്രമല്ല തട്ടുപന്തൽ താഴേക്ക് ചരിഞ്ഞതുമാണ്. അങ്ങനെയെങ്കിൽ തൊട്ടടുത്ത കടയുടെ വരാന്തയിൽ നിന്നുകൊണ്ടാകും കൊലയാളി നിറയൊഴിച്ചത്. അങ്ങനെയെങ്കിൽ കടയിലെ ജോലിക്കാർ വെടിയൊച്ച കേട്ടിരിക്കണം. പോലീസ് കടയിലെ മൂന്ന് ജോലിക്കാരെയും കൊണ്ട് തൃശൂർ രാമവർമ്മപുരത്തെ പോലീസ് ക്യാമ്പിലേക്ക് പോയി. ജോലിക്കാരെ ക്യാമ്പിൽ വെടിവെപ്പ് പരിശീലനം നടത്തുന്ന മൈതാനത്തു (Firing me) കൊണ്ടുപോയി നിരത്തി നിർത്തി. പോലീസ് ക്യാമ്പിലെ ആയുധ അറയിൽ നിന്നും പലതരത്തിലുള്ളതോക്കുകൾ എടുത്തു. അവയിൽ നിന്നും വെടിയുതിർക്കുന്നതിനു മുമ്പ് പോലീസ് ഉദ്യോഗസ്ഥർ ജോണിയുടെ ജോലിക്കാരോട് ഓരോ വെടിയൊച്ചയും ശ്രദ്ധിച്ചു കേൾക്കാനും ഏതെങ്കിലും വെടിയൊച്ചയ്ക്ക് ജോണി മരിച്ച സമയത്ത് കേട്ട ശബ്ദവുമായി സാമ്യമുണ്ടെങ്കിൽ പറയണമെന്നും നിർദ്ദേശിച്ചു. കാലിബർ 0.22 റിവോൾവറിൽ നിന്നും വെടിയുതിർത്ത ശബ്ദം കേട്ടപ്പോൾ ജോലിക്കാരുടെ മുഖങ്ങളിൽ അത്ഭുതവും ജാഗ്രതയും നിഴലിച്ചു. അവർ മൂവരും ആ ശബ്ദം ഒരു നടുക്കത്തോടെ തിരിച്ചറിഞ്ഞു. അന്ന് കേട്ട ശബ്ദം ഇതുതന്നെയെന്ന് അവർ ഏകസ്വരത്തിൽ പറഞ്ഞു. പോലീസിന് അതിയായ സന്തോഷം തോന്നിയെങ്കിലും, ഊഹം പൂർണ്ണമായും ശരിയാണെന്ന് തെളിയിക്കണമെങ്കിൽ ഇനിയും കടമ്പകൾ കടക്കണം. ജോണി വെടിയേറ്റു കൊല്ലപ്പെട്ടതാണെന്ന് തെളിയിക്കണമെങ്കിൽ മൃതശരീരത്തിൽ നിന്ന് വെടിയുണ്ടയും, കൊലക്ക് ഉപയോഗിച്ച തോക്കും കണ്ടെടുക്കേണ്ടത് അനിവാര്യമാണ്. മൃതദേഹത്തിൽ വെടിയുണ്ട കാണുമെന്ന് പോലീസ് വീണ്ടും ഊഹിച്ചു. മൃതദേഹം ആദ്യത്തെ പരിശോധനയ്ക്കുശേഷം കുഴിച്ചിട്ടിട്ട് അപ്പോൾ രണ്ട് മാസത്തോളം കഴിഞ്ഞിരുന്നു. ചീഞ്ഞ ശരീരാവശിഷ്ടങ്ങളിൽ നിന്ന് ഒരു സെന്റിമീറ്റർ നീളവും അര സെന്റിമീറ്റർ വ്യാസവുമുള്ള ഒരു ബുള്ളറ്റ് എങ്ങനെ കണ്ടുപിടിക്കും? തിരുവനന്തപുരത്ത് സ്പെഷ്യൽ ബ്രാഞ്ചിൽ ഉള്ള മെറ്റൽ ഡിറ്റക്ടർ പത്തടി ആഴത്തിൽ വരെ കുഴിച്ചിട്ടിരുന്ന ബോംബുകളും ലോഹസാധനങ്ങളും കണ്ടെത്താൻ ശേഷിയുള്ള ഒരു ആധുനിക മെറ്റൽ ഡിറ്റക്ടർ കൊണ്ടുവന്ന് ശവശരീരം ഒന്നുകൂടി പുറത്തെടുത്ത് പരിശോധന നടത്താമെന്ന് ഇതിനിടെ ധാരണയായി. എന്നാൽ ഈ അവസരത്തിൽ കേസിന്റെ അന്വേഷണം പെട്ടെന്ന് ക്രൈംബ്രാഞ്ചിന് കൈമാറുവാൻ പോലീസ് ആസ്ഥാനത്തിൽ നിന്നും ഉത്തരവായി. തുടർന്ന് ക്രൈം ബ്രാഞ്ച്, കേസ് അനേഷണം ഏറ്റെടുത്തു. മെറ്റൽ ഡിറ്റക്റ്റർ ഉപയോഗിച്ചാലും വളരെ ചെറിയ ആ വെടിയുണ്ട ചീഞ്ഞ ശവശരീരത്തിൽ നിന്നും വേഗം കണ്ടെത്തേണ്ടതുണ്ട്. അങ്ങനെ നിർണ്ണായകമായ ആ ദിവസം വന്നെത്തി, ചാവക്കാട് തഹസീൽദാരുടെ സാന്നിദ്ധ്യത്തിൽ സെമിത്തേരിയിലെ കല്ലറയിൽ നിന്നും ജോണിയുടെ മൃതദേഹമടക്കം ചെയ്ത പേടകം പുറത്തെടുത്തു. ബി ഉമാദത്തനും മെഡിക്കല്‍ കോളജിലെ മേധാവി ഡോ. ജോര്‍ജ് പോളുമായിരുന്നു പരിശോധനക്ക് നേതൃത്വം നൽകിയത്. വലിയ ജനക്കൂട്ടമാണ് അന്ന് പാലയൂർ പള്ളിപരിസരത്ത് തടിച്ചുകൂടിയത്. മൃതദേഹം പെട്ടിയിൽ നിന്നും കുഴിക്കരികിൽ നിവർത്തിയിട്ട് ഒരു വലിയ ക്യാൻവാസ് ഷീറ്റിലേക്ക് മാറ്റി മൃതദേഹം ചീഞ്ഞഴുകി കറുത്ത മാംസപിണ്ഡമായി മാറിയിരുന്നു. ഓരോ ശരീരഭാഗവും കൈയിലെടുത്തു വയ്ക്കും പോലീസുകാർ. മെറ്റൽ ഡിറ്റക്ടർ അതിനു മുകളിൽ പിടിക്കും, ഒരു മണിക്കൂർ കഴിഞ്ഞിട്ടും വെടിയുണ്ട കണ്ടെത്താനായില്ല. സമയം കടന്നു പോയികൊണ്ടിരുന്നു. ഒന്നര മണിക്കൂർ കഴിഞ്ഞു. വെടിയുണ്ട കാണാനില്ല. ശ്വാസകോശത്തിന്റെ ഒരു ഭാഗമെടുത്തു മെറ്റൽ ഡിറ്റക്ടറിനു താഴെ കാണിച്ചപ്പോൾ ഉച്ചത്തിൽ ബീപ് ശബ്ദം മുഴങ്ങി, അതിനുള്ളിൽ നോക്കിയപ്പോൾ കണ്ടു, ഒരു 0.22 ബുള്ളറ്റ് ഇരുട്ടിൽ നിന്നും വെളിച്ചത്തിലേക്കുവന്ന പ്രതീതി. ഒളിഞ്ഞു കിടന്ന ഒരു വലിയ സത്യത്തെ മറനീക്കി പുറത്തു കൊണ്ടുവരാൻ കഴിഞ്ഞതിന്റെ സംതൃപ്തിയോടെ ഉദ്യോഗസ്ഥർ ആ വെടിയുണ്ട പരിശോധിച്ചു . സാധാരണയായി വെടിയുണ്ട തോക്കിൻ കുഴലിൽ നിന്നും പുറത്തു വരുമ്പോൾ അതിൽ പൊഴികൾ ഉണ്ടാകും. തോക്കിൻ കുഴലിൽ വരമ്പുകൾ (Rifling ridges) ഉള്ളതു കൊണ്ടാണ് വെടിയുണ്ടയിൽ ഇപ്രകാരം പൊഴികൾ ഉണ്ടാകുന്നത്. എന്നാൽ ആ വെടിയുണ്ടയിൽ പൊഴികളില്ലായിരുന്നു. അതിന്റെ അർത്ഥം വെടിവയ്ക്കാനുപയോഗിച്ച തോക്ക് പൊഴി ഇല്ലാത്ത വ്യാജനിർമ്മിതമായ തോക്കാണെന്നാണ്. കൊല്ലന്മാർ രഹസ്യമായി ഉണ്ടാക്കുന്ന തോക്കിൽ പൊഴി ഉണ്ടാകില്ല. തോക്ക് ഫാക്ടറിയിലുണ്ടാക്കുന്ന തോക്കുകളിലെ പൊഴി കാണൂ. തൃശൂർ, മലപ്പുറം ഭാഗങ്ങളിൽ കള്ളത്തോക്കുണ്ടാക്കുന്ന നിരവധിപേർ അക്കാലത്തുണ്ടായിരുന്നു. അങ്ങനെ മറ്റൊരു തെളിവും ലഭിച്ചു. ഇനി ഒരു കാര്യം കൂടി മാത്രമേ കണ്ടുപിടിക്കേണ്ടതുള്ളൂ, ആരാണ് ജോണിയുടെ ഘാതകൻ? അന്ന് സന്ധ്യക്ക് കടവരാന്തയിൽ ഉണ്ടായിരുന്ന ആളുകളെയെല്ലാം അന്വേഷണ ഉദ്യോഗസ്ഥർ ചോദ്യം ചെയ്തു. മഴ പെയ്യുന്ന സമയത്ത് ആളുകൾ വരാന്തയിൽ നിൽക്കുമ്പോഴാണ്, ഇടി പോലെ വെടിയൊച്ച കേട്ടതും ജോണി മരിച്ചു വീണതും. അപ്പോൾ ഒരാൾ മാത്രം മഴയിലേക്കിറങ്ങി ധൃതിയിൽ നടന്നു പോകുന്നത് കണ്ടെന്ന് വിവരം കിട്ടി. ആയിടയ്ക്ക് 0.22 വെടിയുണ്ട കിട്ടുമോയെന്ന് അന്വേഷിച്ച് ഒരാൾ ആ പ്രദേശത്ത് വന്നതായും അറിയാൻ കഴിഞ്ഞു. കേസന്വേഷണത്തിൽ ഗണ്യമായ പുരോഗതി കൈവരിച്ചെങ്കിലും പ്രതിയെ കണ്ടെത്താൻ ക്രൈംബ്രാഞ്ചിനു കഴിഞ്ഞില്ല. ആ സാഹചര്യത്തിൽ കേസന്വേഷണം സി.ബി.ഐക്കു വിട്ടു. ജോണിക്ക് ശത്രുക്കൾ ആരെങ്കിലുമുണ്ടായിരുന്നോ? ജോണി ഇല്ലാതായാൽ ആർക്കാണ് പ്രയോജനം? ഇതൊക്കെയായിരുന്നു സി.ബി.ഐ. അന്വേഷിച്ചത്. അവർ ശരിയായ ദിശയിലായിരുന്നു നീങ്ങിയത്. ബന്ധുക്കൾക്കോ, നാട്ടുകാർക്കോ ജോണിയോട് വിരോധമൊന്നുമില്ലായിരുന്നു. ബിസിനസ്സിൽ മാത്രമേ ജോണിക്ക് എതിരാളികൾ ഉണ്ടായിരുന്നുള്ളൂ. ചാവക്കാട് ചന്തയിൽ തന്നെയുള്ള മറ്റൊരു പച്ചക്കറിക്കടക്കാരൻ പച്ചക്കറി വില കുറച്ച് വില്ക്കുന്ന കാര്യത്തിൽ ഇവർ തമ്മിൽ മത്സരവും അതിന്റെ പേരിൽ അയാൾക്ക് ജോണിയോട് വൈരാഗ്യവുമുണ്ടായിരുന്നു. അന്വേഷണത്തിൽ അയാളാണ് ജോണിയെ വാടകകൊലയാളിയെകൊണ്ട് കൊല്ലിച്ചതാണെന്ന് തെളിഞ്ഞു. കൊലയ്ക്ക് ഉപയോഗിച്ച വ്യാജ തോക്ക് തൊഴിയൂർ ഭാഗത്തു നിന്നും കണ്ടെടുത്തു. സി.ബി.ഐ. സ്പെഷ്യൽ കോർട്ടിൽ കേസിന്റെ വിചാരണ നടന്നപ്പോൾ കേരള പോലീസിന്റെ മെഡിക്കോ ലീഗൽ മൊഴി നല്കിയിരുന്നു. മറഞ്ഞുപോകുമായിരുന്ന ആ സത്യം സൂക്ഷ്മനിരീക്ഷണത്തിലൂടെയും പരിശ്രമത്തിലൂടെയും കണ്ടെത്താൻ വഴിയൊരുക്കിയതിൽ കോടതി അവരെ പ്രത്യേകം അനുമോദിച്ചു. ഇതുപോലെ മരിച്ചു മാസങ്ങൾക്കുശേഷം ദ്രവിച്ച ശവശരീരത്തിൽ നിന്നും മെറ്റൽ ഡിറ്റക്ടർ ഉപയോഗിച്ച് കണ്ടെടുക്കുന്നത് കേരളത്തിൽ ആദ്യമാണോ എന്ന് ജഡ്ജി ചോദിച്ചപ്പോൾ അദ്ദേഹത്തിന്റെ മറുപടി ഇങ്ങനെയായിരുന്നു "യുവർ ഹോണർ കേരളത്തിലെന്നല്ല ഇന്ത്യയിലെന്നല്ല, എന്റെ അറിവിൽ ലോകത്തിലാദ്യമായാണ് ഇത്തരമൊരു സംഭവം നടന്നിട്ടുള്ളത് " ഒരു കുറ്റകൃത്യവും മൂടിവയ്ക്കാനാവില്ല. എത വിദഗ്ദ്ധമായി ചെയ്ത കുറ്റകൃത്യമാണെങ്കിലും എവിടെയെങ്കിലും ഒരു അടയാളം, ഒരു തെളിവ് അവശേഷിപ്പിക്കപ്പെടും ആ തെളിവ് എന്നെങ്കിലും സത്യത്തിലേക്ക് നയിക്കും..... കടപ്പാട് : ഷംസുദീൻ പുതിയവീട്ടിൽ
