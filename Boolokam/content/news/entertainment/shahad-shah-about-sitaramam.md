---
author: Beaumaris
categories:
- Entertainment
comment_count: 0
date: 2022-08-09 12:04:56
draft: false
image: https://cdn.boolokam.com/articles/2022/08/ewgg.jpg
like_count: 137565
share_count: 38181
tags:
- dulquar Salmaan
- mrunal thakur
- Rashmika Mandanna
- Shahad Shah
- sitaramam movie
title: റാം തിരഞ്ഞവളും റാമിനെ തിരഞ്ഞവളും
view_count: 2166830
---

**റാം തിരഞ്ഞവളും റാമിനെ തിരഞ്ഞവളും** **Shahad Shah** അനാഥനായ റാമിനെ റേഡിയോ യിലൂടെ ഇന്ത്യക്കാർ അറിയുന്നതും പിന്നീട് ചേട്ടൻ ആയും അനിയൻ ആയും മാമൻ ആയും കാമുകൻ ആയുമൊക്കെ റാമിന് ഒരുപാട് കത്തുകൾ ലഭിക്കുന്നതും അതിൽ ഭാര്യയായി എഴുതുന്ന ഒരു കത്തിലൂടെ ഉള്ള യാത്രയും അതിലൂടെയുള്ള റാമിന്റെയും സീതയുടെയും പ്രണയവുമാണ് ചിത്രത്തിന്റെ ആധാരം. വളരെ ഗംഭീരം ആയി തന്നെ സിനിമ കഥ പറഞ്ഞു പോകുന്നുണ്ട്. കഥയിൽ ഉള്ള പല ക്ലിഷേ രംഗങ്ങളും മികച്ച അവതരണത്തിലൂടെ മറികടന്നു എന്ന് പലപ്പോഴും അനുഭവപ്പെട്ടു. കഥ പറയുന്ന രീതി അത്ര പുതുമയുള്ളത് അല്ലായിരുന്നു പക്ഷെ ഈ കഥക്കു ഏറ്റവും അനുയോജ്യം അതായിരുന്നു. കൂടാതെ അഭിനേതാക്കളെ പ്രേക്ഷകരുടെ മുന്നിലേക്ക് അവതരിപ്പിച്ചതും വളരെ മികച്ചു നിന്നു. 1965 ഇൽ ഇന്ത്യൻ ആർമിയിലെ ലെഫ്റ്റനന്റ്റ് ആയ റാം അയച്ച ഒരു കത്ത് 20 വർഷങ്ങൾക്ക് ഇപ്പുറം 1985 ഇൽ സീതയ്ക്ക് ഏല്പിക്കാനുള്ള ദൗത്യം മനസില്ലാമനസോടെ ഏറ്റെടുക്കുന്ന അഫ്രീൻ എന്ന പാകിസ്താനി യുവതിയിലൂടെ ആണ് സിനിമയുടെ ആരംഭം. ആദ്യപകുതിയിൽ ഉള്ള ആർമി രംഗങ്ങൾ എല്ലാം മികച്ചത് ആയിരുന്നു മതസൗഹാർദ്ദം ടിക് ടോക്കിനെ ഓർമിപ്പിച്ചു എങ്കിലും സിനിമയിൽ ഒരു പരിധിയിൽ കൂടുതൽ അത് മുഴച്ചു നിന്നില്ല. റാമും സീതയും ആരായിരുന്നു? എങ്ങനെ ആയിരുന്നു അവരുടെ പ്രണയം?? എന്നൊക്കെ അഫ്രീനോടൊപ്പം പ്രേക്ഷകന്റെ ഉള്ളിലും ജിജ്ഞാസ ഉണ്ടാക്കാൻ സംവിധായകന് കഴിഞ്ഞിട്ടുണ്ട്. അതിൽ വലിയൊരു സ്ഥാനം ആർട്ട്‌ ഡയറക്ഷന് കൊടുക്കേണ്ടതുണ്ട്. അത്രയ്ക്ക് മനോഹരം ആയിരുന്നു ചിത്രത്തിലെ വിഷ്വൽസ് .1965 ഉം 85 ഉം എല്ലാം ഒരു തരത്തിലും കോമ്പ്രമൈസ് ചെയ്യാതെ വളരെ ശ്രദ്ധിച്ചു കൈകാര്യം ചെയ്തിട്ടുണ്ട്. സൗന്ദര്യാത്മകം അല്ലാത്ത റിച്ച് അല്ലാത്ത വിഷ്വൽസ് സിനിമയിൽ വളരെ കുറവായിരുന്നു എന്ന് തന്നെ വേണം പറയാൻ... വളരെ ചെറിയ കാര്യങ്ങൾ പോലും ദൃശ്യം കൊണ്ട് അത്രമേൽ മികച്ചത് ആക്കാൻ സിനിമ ശ്രമിച്ചിട്ടുണ്ട്. അഫ്രീൻ ആയി രശ്മികയും റാം ആയി DQ വും സീത ആയി മൃണാളും മികച്ച പ്രകടനം കാഴ്ച വച്ചപ്പോൾ. ശരാശരിക്ക് താഴെ വന്ന ഒരു കാസ്റ്റിംഗ് പോലും ഉണ്ടായിരുന്നില്ല . വെറുപ്പിച്ചു എന്ന് തോന്നിയ കഥാപാത്രങ്ങൾ ഇല്ലായിരുന്നു. സിനിമയുടെ ഡബ്ബിങ് വളരെ മികച്ചുനിന്നു.. ഒരു റിയലിസ്റ്റിക് അപ്രോച് ആയിട്ടല്ല സിനിമ ഉടനീളം കൊണ്ട് പോകുന്നത്.നാടകീയമായ ഒരുപാട് ഡയലോഗുകളും പൈങ്കിളി എന്ന് വിളിക്കാവുന്ന ഒരുപാട് രംഗങ്ങളും സിനിമയിലുണ്ട് പക്ഷെ 1965 ലെ ഒരു പ്രണയം ആണ് ഇത് എന്ന് മനസിൽ വിചാരിച്ചു കണ്ടപ്പോൾ അതൊന്നും ബാധിച്ചില്ല എന്നാണ് വ്യക്തിപരമായ അഭിപ്രായം. സിനിമയുടെ ദൈർഘ്യം കുറച്ച് കുറയ്ക്കാമായിരുന്നു എന്ന് തോന്നി. കൂടാതെ ചില പാട്ടുകൾക്ക് മറ്റു ചില പാട്ടുകൾ ആയി സാമ്യം തോന്നി. പ്രധാന ബിജിഎം വളരെ മികച്ചു നിന്നപ്പോൾ മറ്റു ചില സ്കോറുകൾ ശരാശരി ആയിരുന്നു. ![](https://cdn.boolokam.com/articles/2022/08/ewgg.jpg)സിനിമ പല പോയിന്റിലും ഒരു കവിതയുടെ ഭാവത്തിലേക്ക് മാറുന്നുണ്ട്. മേക്കപ്പ്, വേഷങ്ങൾ, കലാസംവിധാനം, ബിജിഎം തുടങ്ങി പലതിലൂടെയും കാലഘട്ടത്തോടൊപ്പം അവരുടെ പ്രണയം കൂടെ നമ്മൾക്ക് അനുഭവിക്കാൻ പറ്റുന്നുണ്ട്. ഊഹിക്കാൻ പറ്റുന്ന കാര്യങ്ങൾ ആയിരുന്നിട്ടും നമ്മളെ ഇമോഷണൽ ആയി കണക്ട് ചെയ്യാൻ സിനിമയ്ക്ക് പറ്റുന്നുണ്ട് എന്നാണ് വ്യക്തിപരമായി തോന്നിയത്.ചുരുക്കി പറഞ്ഞാൽ ഒരു സാധാരണ പ്രണയ കഥയുടെ ഗംഭീരമായ അവതരണം ആണ് സീതാരാമം. നിങ്ങൾ റൊമാന്റിക് ഡ്രാമ കളുടെ ആരാധകൻ ആണെങ്കിൽ ഒരു മികച്ച അനുഭവം തന്നെയാകും ഇത്. Nb : ഒടിടിയിൽ വന്നാൽ ഒരുപക്ഷെ cringe എന്ന് പറഞ്ഞു ചീന്തപ്പെട്ടേക്കാം പക്ഷെ തിയേറ്ററിൽ ആ സീനുകൾ നന്നായി എൻജോയ് ചെയ്തിരുന്നു. ഇത്രേം പൈസ മുടക്കി പടം എടുക്കുമ്പോൾ ഇച്ചിരി മെനക്കെട്ട് ഹിന്ദിക്ക് സബ്ടൈറ്റില് വെക്കുക. കെജിഎഫ് ഹിന്ദി ഡയലോഗിനേക്കാൾ നാലിരട്ടി ഉണ്ടായിരുന്നു ഇതിൽ.