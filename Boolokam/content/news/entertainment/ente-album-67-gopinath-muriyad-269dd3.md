---
title: "ശശി ശങ്കർ എന്ന ശുദ്ധനായ സംവിധായകൻ (എന്റെ ആൽബം- 67)"
date: 2022-08-20T16:34:54
draft: false
categories: ["Entertainment"]
tags: ['cinema', 'ente album 67', 'Gopinath Muriyad']
author: "Beaumaris"
---

<strong>സിനിമയിൽ നാല് പതിറ്റാണ്ടോളം അസിസ്റ്റന്റ് ഡയറക്റ്റർ, സ്ക്രിപ്റ്റ് റൈറ്റർ എന്നീ നിലങ്ങളിൽ പ്രവർത്തിച്ച കലാകാരനാണ് ഗോപിനാഥ്‌ മുരിയാട് . അതുകൊണ്ടുതന്നെ അദ്ദേഹത്തിന് സിനിമാ മേഖലയിൽ വളരെ വലിയൊരു അനുഭവസമ്പത്തും അനുഭവകഥകളും പറയാനുണ്ട്. വിഭവസമൃദ്ധമായ ആ ഓർമ്മകൾ എല്ലാം തന്നെ ‘എന്റെ ആൽബം’ എന്ന പേരിൽ പല ഭാഗങ്ങളായി അദ്ദേഹം തുറന്നെഴുതുകയാണ്. വായനക്കാർക്ക് അദ്ദേഹത്തെ കൂടുതൽ അറിയാനും അതോടൊപ്പം നമ്മൾ അറിയാതെപോയ ചില കലാകാരന്മാരെ കുറിച്ച് അറിയാനും സിനിമയിൽ നാമാരും കാണാത്ത ചില ഏടുകൾ വായിച്ചറിയാനും ഈ കുറിപ്പുകൾ കാരണമാകും എന്ന് ഉറപ്പുണ്ട്. നമുക്ക് അദ്ദേഹത്തെ വായിക്കാം….</strong>

<strong>എന്റെ ആൽബം- 67.</strong>
<strong>(ഗോപിനാഥ്‌ മുരിയാട്)</strong>

അവസാനം കാത്തിരുന്ന ദിവസവും വന്നെത്തി. 9 മണി ആയപ്പോഴേ ഞാൻ പാരിസിൽ ഉള്ള മദ്രാസ് ഹൈക്കോടതിയിൽ എത്തി. ലീഗൽ എയ്ഡ്‌സ് ൽ ചെന്ന് പുഷ്പ മാഡത്തെ കണ്ടപ്പോൾ അവർ സമാധാനിപ്പിച്ചു.
"ഡോണ്ട് വറി. ഇന്ത വാട്ടി തീർപ്പ് ആയിടും.."

12 മണി ആയപ്പോൾ ആണ് കേസ് വിളിച്ചത്. അന്നും പതിവുപോലെ കുറേ ചോദ്യങ്ങൾ. ഇപ്പോൾ നടക്കാൻ ബുദ്ധിമുട്ട് ഉണ്ടോ??
മെഡിസിൻ കണ്ടിന്യു ചെയ്യുന്നുണ്ടോ??
അങ്ങനെ എന്തൊക്കെയോ..
കൃത്യമായി ഓർമയില്ലട്ടോ..
അവസാനം, " വിവരം പിന്നീട് അറിയിക്കാം, പൊയ്ക്കോളൂ "
എന്ന് പുഷ്പ മാഡം പറഞ്ഞതോടെ ഞാൻ തിരിച്ചു പോന്നു..

[caption id="attachment_347674" align="alignleft" width="267"]<img class=" wp-image-347674" src="https://cdn.boolokam.com/articles/2022/08/dq.jpg" alt="ശശി ശങ്കർ " width="267" height="318" /> <strong>ശശി ശങ്കർ</strong>[/caption]

അത്തവണയും കേസ് വിധി പറയാൻ മറ്റൊരു ദിവസത്തേക്ക് മാറ്റി വച്ചതാണെന്നു തോന്നുന്നു.
വരുന്ന വഴിയിൽ വെറുതെ ഒന്ന് ഭരണി സ്റ്റുഡിയോയിൽ കയറി.
അവിടെ പ്രൊഡക്ഷൻ ലെ സാത്തപ്പൻ ഉണ്ടായിരുന്നു.
"വിജയേട്ടനെ പാക്കാലിയാ?
ഉങ്കളെ തേടിയിട്ടിരുന്തേൻ.."
"എന്നാ വിഷയം??" ഞാൻ അന്വേഷിച്ചു.
"ശശിശങ്കർ സാർ പുതു പടം.
"പുന്നാരം " റീ റെക്കോർഡിങ് ആരംഭിക്കപ്പൊറേൻ.. സ്ക്രിപ്റ്റ് നീങ്കെ താൻ.. "

സത്യത്തിൽ ആ പടം തുടങ്ങിയത് ഞാൻ അറിഞ്ഞിരുന്നേ ഇല്ല. അറിഞ്ഞിരുന്നെങ്കിൽ വർക്ക്‌ ചെയ്യാമായിരുന്നു. T. P. ബാലഗോപാലനും, ഗാന്ധി നഗർ 2 nd സ്ട്രീറ്റും മുതൽ തുടങ്ങിയ പരിചയം ആണ് ശശിശങ്കറും ആയിട്ട്. ആ പരിചയം അടുപ്പം ആയത് ഗാന്ധി നഗർ 2 nd സ്ട്രീറ്റ് പ്രിവ്യു കണ്ട് തിരിച്ചു വരുമ്പോൾ ആണ്. Safire തിയേറ്റർ ന് പിറകിൽ ഉള്ള ഫിലിം ചേമ്പർ തിയേറ്ററിൽ ആയിരുന്നു അക്കാലത്തു് മലയാള ചിത്രങ്ങളെല്ലാം പ്രിവ്യു ഇടാറുള്ളത്. നമ്മൾ വർക്ക്‌ ചെയ്യാത്ത പടങ്ങൾ ആണെങ്കിലും സുഹൃത്തുകളായ അസിസ്റ്റന്റ് ഡയറക്ടർസോ, എഡിറ്റിംഗ് അസിസ്റ്റന്റ് സോ ആരെങ്കിലും പറഞ്ഞ് അറിയും അവിടെ പ്രിവ്യു ഉണ്ടെങ്കിൽ. മിക്കവാറും രാത്രി 9 മണിക്കാവും പ്രിവ്യു ഷോ. മദ്രാസ് സിനിമാരംഗത്തെ നിർമാതാക്കൾ, സംവിധായകർ, ഡിസ്ട്രിബൂഷൻ കമ്പനിക്കാർ, മദ്രാസിൽ സ്ഥിരതാമസക്കാർ ആയ നടീനടൻ മാർ എല്ലാവരും പടം കാണാൻ ഉണ്ടാവും. നായികയും നായകനും ഒക്കെ വല്ലപ്പോഴും മാത്രമേ അങ്ങനെയുള്ള പ്രിവ്യു ഷോക്ക് എത്താറുള്ളൂ. ("ആളൊരുങ്ങി അരങ്ങൊരുങ്ങി "എന്ന ചെല്ലപ്പൻ സംവിധാനം ചെയ്ത ചിത്രത്തിന്റെ പ്രിവ്യു ന് വന്നപ്പോൾ ആണ് ഞാൻ നടി ശോഭനയെ ആദ്യമായി കാണുന്നത് ).

"ഗാന്ധി നഗർ 2nd സ്ട്രീറ്റ് " പ്രിവ്യു കഴിഞ്ഞ ശേഷം തിരിച്ചു പോരാൻ സഫയറിനു മുന്നിലെ ബസ് സ്റ്റോപ്പ്‌ ലേക്ക് നടക്കവേ ഞങ്ങളോടൊപ്പം ശശിശങ്കറും വേറെ ഏതോ ഒരു സുഹൃത്തും കൂടെ ഉണ്ടായിരുന്നു.
ആരാണെന്ന് ഇപ്പോൾ ഓർമ കിട്ടുന്നില്ല. ശശി ചോദിച്ചു..

"എങ്ങനെ ഉണ്ട്. പടം?? ഇഷ്ടം ആയോ??"
ശശി സത്യൻ അന്തിക്കാട് ന്റെ അസോസിയേറ്റ് ആണ് അന്ന്. പടം ഇഷ്ടപ്പെട്ടെങ്കിലും പുള്ളിയെ ഒന്ന് സുഖിപ്പിക്കാൻ വേണ്ടി ഞാൻ പറഞ്ഞു.
"ഗംഭീരം.. ഒന്നും പറയാൻ ഇല്ല. ഇത്
T. P. ബാലഗോപാലനേക്കാൾ ഹിറ്റ്‌ ആവും."
ഉടനെ വന്നു ശശിയുടെ മറുപടി.
"ഹേയ്. T. P. യുടെ അത്രക്ക് നന്നായിട്ടൊന്നും ഇല്ല.."

ഞാൻ ഒന്ന് ചമ്മി പോയി. അങ്ങനെ ഒരു മറുപടി ഞാൻ പ്രതീക്ഷിച്ചതല്ല. പടത്തിന്റെ അസോസിയേറ്റ് ആയിട്ട് കൂടി പുള്ളി പടത്തിന്റെ പോരായ്മകൾ എണ്ണി എണ്ണി പറഞ്ഞു. അതോടെ ഞാനും എന്റെ അഭിപ്രായം തുറന്നു പറഞ്ഞു. പടത്തിന്റെ പ്ലസും മൈനസും കീറി മുറിച്ച് വിശകലനം ആരംഭിച്ചതോടെ പുള്ളിക്ക് എന്നെ ഇഷ്ടം ആയെന്ന് തോന്നുന്നു.
"എന്നീട്ട് ഗോപി എന്താ ആദ്യം ഇത് പറയാതിരുന്നേ "?
"അത് പിന്നെ ശശി വർക്ക്‌ ചെയ്ത പടം അല്ലേ.. ഒരു നെഗറ്റീവ് അഭിപ്രായം പറഞ്ഞാൽ കുഴപ്പം ആയാലോ എന്ന് കരുതി...."
‌"ഹേയ്.. ഒരിക്കലും അങ്ങനെ പറയരുത്. നിങ്ങളുടെ പടത്തെ ക്കുറിച്ചുള്ള അഭിപ്രായം അറിയാൻ അല്ലേ ഒരാൾ ചോദിക്കുന്നത്?? അപ്പൊ പിന്നെ സത്യം പറഞ്ഞാൽ എന്താ? ഞാൻ എന്റെ അഭിപ്രായം സത്യേട്ടനോട് വരെ പറയാറുണ്ട്.."
‌ആ ഫ്രാങ്ക്നെസ് എനിക്കും വളരെ ഇഷ്ടപ്പെട്ടു. ഇതിനിടെ ബസ് കാത്തു നിന്ന ആരോ പറഞ്ഞു,
‌ഇനി കോടമ്പാക്കാം ഭാഗത്തേക്ക് അന്ന് ബസ് ഇല്ലെന്ന്.. ഇനി എന്ത് ചെയ്യും. ശശി അന്ന് ട്രസ്റ്റ് പുരത്താണ് താമസം. ഞാൻ രാം തിയേറ്ററിന് ഓപ്പോസിറ്റ് ഉള്ള തെരുവിലും.
‌"നമുക്ക് നടന്നാലോ "?
‌ശശി ചോദിച്ചു.
‌
നടക്കാൻ അൽപ്പം മടിയൻ ആയിരുന്നെങ്കിലും ശശിയുമായി കൂടുതൽ അടുക്കാൻ ഒരവസരം ആണല്ലോ എന്ന് കരുതി ഞാൻ സമ്മതിച്ചു. ഞങ്ങൾ ഒരുമിച്ച് കോടമ്പാക്കം ഹൈ റോഡ് വഴി നടക്കാൻ ആരംഭിച്ചു.. സിനിമയെ കുറിച്ച് ചർച്ച ചെയ്ത് ചെയ്ത് ഞങ്ങൾ ട്രസ്റ്റ് പുരത്ത് എത്തിയത് അറിഞ്ഞില്ല. എന്തായാലും ആ യാത്രയോടെ ഞങ്ങൾ അടുത്ത സുഹൃത്തുക്കളായി.

പിന്നീട് സത്യേട്ടന്റെയും അല്ലാതെയും ഒരുപാട് പ്രിവ്യു ഷോക്ക് ഞങ്ങൾ പലപ്പോഴും കണ്ടു മുട്ടി. 90'ൽ ബസിൽ നിന്ന് വീണ് അപകടം പറ്റി ഞാൻ ഹോസ്പിറ്റലിൽ അഡ്മിറ്റ്‌ ആയപ്പോഴും എന്റെ അന്നത്തെ അവസ്ഥ മനസ്സിലാക്കി എന്നെ സഹായിച്ച അപൂർവം ചിലരിൽ ശശിയും ഉണ്ടായിരുന്നു എന്ന് ഞാൻ കേട്ടിട്ടുണ്ട്.

<img class="wp-image-347675 aligncenter" src="https://cdn.boolokam.com/articles/2022/08/ee.jpg" alt="" width="811" height="456" />ശശിയുടെ ആദ്യചിത്രം "നാരായം "എനിക്ക് വർക്ക്‌ ചെയ്യാൻ കഴിഞ്ഞില്ല. പുള്ളി എന്നെ അന്വേഷിച്ചതായി വിജയേട്ടൻ പിന്നീട് എപ്പോഴോ കണ്ടപ്പോൾ എന്നോട് സൂചിപ്പിച്ചിരുന്നു. ഇപ്പോൾ ഇതാ അദ്ദേഹത്തിന്റെ രണ്ടാമത്തെ ചിത്രം പുന്നാരവും പോസ്റ്റ്‌ പ്രൊഡക്ഷൻ സ്റ്റേജിൽ എത്തിയിരിക്കുന്നു. ഞാൻ അന്ന് തന്നെ എഡിറ്റർ വേണുഗോപാലിന്റെ എഡിറ്റിംഗ് റൂമിൽ ചെന്ന് ശശിയെയും വിജയേട്ടനെയും കണ്ടു. കണ്ട ഉടനെ ശശി പരിഭവം പറഞ്ഞു.

"ഗോപിയെ അന്വേഷിക്കുമ്പോൾ ഒക്കെ തിരക്കിൽ ആണല്ലോ.. നമ്മുടെ കൂടെ ഒന്നും വർക്ക്‌ ചെയ്യാൻ താല്പര്യം ഇല്ലാഞ്ഞീട്ടോ, അതോ സൂപ്പർ സ്റ്റാർസ് ഒക്കെ ഇല്ലാത്തത് കൊണ്ടാണോ??"
ഞാൻ ചിരിച്ചു.. ശശിയെ ഇതിനകം ഞാൻ നന്നായി മനസ്സിലാക്കിയിരുന്നു. ശുദ്ധൻ ആണ്. മനസ്സിൽ തോന്നിയത് വെട്ടി തുറന്നു പറയും. ഈ ഒരു സ്വഭാവം കൊണ്ട് തന്നെ പുള്ളിക്ക് ഒരുപാട് ശത്രുക്കൾ ഉണ്ടായി.അത് കൊണ്ട് തന്നെയാണ് ആദ്യ ചിത്രം ആയ " നാരായം ' ത്തിന് തന്നെ ദേശീയ അവാർഡ് ലഭിച്ചീട്ടും, അദ്ദേഹത്തിന് അർഹതപ്പെട്ട ഉയരങ്ങളിൽ എത്താൻ സാധിക്കാതിരുന്നത്.
"എന്തായാലും ഫ്രീ ആണെങ്കിൽ സെൻസർ സ്ക്രിപ്റ്റ് എങ്കിലും ഗോപി തന്നെ ചെയ്യൂ.. എന്താ?? "
ഞാൻ സമ്മതിച്ചു. കൂടുതൽ വിശദീകരണത്തിനൊന്നും നിന്നില്ല.
കാരണം ശശിയുടെ കൂടെ വർക്ക്‌ ചെയ്യാൻ കഴിയാത്തതിൽ എനിക്കും വിഷമം ഉണ്ടായിരുന്നു.
അടുത്ത ദിവസം തന്നെ ഭരണി സ്റ്റുഡിയോയിൽ " പുന്നാര "ത്തിന്റെ റീ റെക്കോർഡിങ് തുടങ്ങി. രാജമണി ആയിരുന്നു സംഗീത സംവിധായകൻ.

<img class="size-full wp-image-347676 aligncenter" src="https://cdn.boolokam.com/articles/2022/08/fwfw-1.jpg" alt="" width="500" height="500" />അമ്പാടി പ്രൊഡക്ഷൻസിന്റെ ബാനറിൽ അമ്പാടി കൃഷ്ണൻ നിർമിച്ച പുന്നാരത്തിന്റെ സ്ക്രിപ്റ്റും ശശി ശങ്കർ ന്റെ തന്നെ ആയിരുന്നു. ഗാനങ്ങൾ -ഗിരീഷ് പുത്തഞ്ചേരി, ഗായകർ-യേശുദാസ്, ചിത്ര, എം. ജി. ശ്രീകുമാർ. മേക്കപ്പ് -പി.വി. ശങ്കർ, കോസ്ടുംസ് - ഇന്ദ്രൻസ് ജയൻ, ആർട്ട്‌ -പ്രേമ ചന്ദ്രൻ, പ്രൊഡക്ഷൻ കൺട്രോളർ -N. വിജയകുമാർ, പ്രൊഡക്ഷൻ മാനേജർ -ജനാർദ്ദനൻ, ക്യാമറ -എം. ഡി. സുകുമാരൻ, എഡിറ്റിംഗ് -വേണുഗോപാൽ.

ജഗതി ആയിരുന്നു ചിത്രത്തിലെ നായകൻ. നായിക കല്പന. ഒടുവിൽ, സൈനുദ്ധീൻ, പപ്പു. മാള. മാമുക്കോയ, രാഗിണി, കന്യ, ടി. ആർ. ഓമന, അടൂർ ഭവാനി തുടങ്ങിയവർ ഒക്കെ അഭിനയിച്ച ചിത്രം സാമ്പത്തികമായി വലിയ വിജയം കൈവരിച്ചില്ലെങ്കിലും നല്ലൊരു മെസ്സേജ് ഉണ്ടായിരുന്നു അതിൽ. വയസ്സുകാലത്ത് മാതാപിതാക്കളെ വൃദ്ധസദനങ്ങളിൽ തള്ളി, അവരുടെ സ്വത്ത്‌ കൈക്കലാക്കാൻ ശ്രമിക്കുന്ന മക്കൾ ഇന്നും സമൂഹത്തിൽ സുലഭമാണല്ലോ.

പുന്നാരത്തിന് ശേഷം ശശിയുടെ ചിത്രങ്ങൾ ഒന്നും എനിക്ക് വർക്ക്‌ ചെയ്യാൻ കഴിഞ്ഞില്ല. അസിസ്റ്റന്റ് ആയോ സ്ക്രിപ്റ്റ് വർക്കോ ഒന്നും.. പിന്നീട് ഞങ്ങൾ വീണ്ടും കണ്ടു മുട്ടുന്നത് 2002 ൽ കൈരളി ചാനലിന് വേണ്ടി എന്റെ സുഹൃത്തുക്കളായ സുഭാഷ്, വിനോദ് എന്നിവർ നിർമിച്ച "രഥോത്സവം "എന്ന സീരിയൽന്റെ ഷൂട്ടിംഗ് സമയത്തായിരുന്നു..ആ കഥ പിന്നൊരിക്കൽ ആവാം.. ശശിയും കാലയവനികക്കുള്ളിൽ മറഞ്ഞു..
ആ നല്ല സുഹൃത്തിന്റെ ഓർമ്മക്ക് മുന്നിൽ പ്രണാമം അർപ്പിച്ചുകൊണ്ട്...

(തുടരും)


![ശശി ശങ്കർ എന്ന ശുദ്ധനായ സംവിധായകൻ (എന്റെ ആൽബം- 67)](https://cdn.boolokam.com/articles/2022/08/dq.jpg)**സിനിമയിൽ നാല് പതിറ്റാണ്ടോളം അസിസ്റ്റന്റ് ഡയറക്റ്റർ, സ്ക്രിപ്റ്റ് റൈറ്റർ എന്നീ നിലങ്ങളിൽ പ്രവർത്തിച്ച കലാകാരനാണ് ഗോപിനാഥ്‌ മുരിയാട് . അതുകൊണ്ടുതന്നെ അദ്ദേഹത്തിന് സിനിമാ മേഖലയിൽ വളരെ വലിയൊരു അനുഭവസമ്പത്തും അനുഭവകഥകളും പറയാനുണ്ട്. വിഭവസമൃദ്ധമായ ആ ഓർമ്മകൾ എല്ലാം തന്നെ ‘എന്റെ ആൽബം’ എന്ന പേരിൽ പല ഭാഗങ്ങളായി അദ്ദേഹം തുറന്നെഴുതുകയാണ്. വായനക്കാർക്ക് അദ്ദേഹത്തെ കൂടുതൽ അറിയാനും അതോടൊപ്പം നമ്മൾ അറിയാതെപോയ ചില കലാകാരന്മാരെ കുറിച്ച് അറിയാനും സിനിമയിൽ നാമാരും കാണാത്ത ചില ഏടുകൾ വായിച്ചറിയാനും ഈ കുറിപ്പുകൾ കാരണമാകും എന്ന് ഉറപ്പുണ്ട്. നമുക്ക് അദ്ദേഹത്തെ വായിക്കാം….** **എന്റെ ആൽബം- 67.** **(ഗോപിനാഥ്‌ മുരിയാട്)** അവസാനം കാത്തിരുന്ന ദിവസവും വന്നെത്തി. 9 മണി ആയപ്പോഴേ ഞാൻ പാരിസിൽ ഉള്ള മദ്രാസ് ഹൈക്കോടതിയിൽ എത്തി. ലീഗൽ എയ്ഡ്‌സ് ൽ ചെന്ന് പുഷ്പ മാഡത്തെ കണ്ടപ്പോൾ അവർ സമാധാനിപ്പിച്ചു. "ഡോണ്ട് വറി. ഇന്ത വാട്ടി തീർപ്പ് ആയിടും.." 12 മണി ആയപ്പോൾ ആണ് കേസ് വിളിച്ചത്. അന്നും പതിവുപോലെ കുറേ ചോദ്യങ്ങൾ. ഇപ്പോൾ നടക്കാൻ ബുദ്ധിമുട്ട് ഉണ്ടോ?? മെഡിസിൻ കണ്ടിന്യു ചെയ്യുന്നുണ്ടോ?? അങ്ങനെ എന്തൊക്കെയോ.. കൃത്യമായി ഓർമയില്ലട്ടോ.. അവസാനം, " വിവരം പിന്നീട് അറിയിക്കാം, പൊയ്ക്കോളൂ " എന്ന് പുഷ്പ മാഡം പറഞ്ഞതോടെ ഞാൻ തിരിച്ചു പോന്നു.. [caption id="attachment_347674" align="alignleft" width="267"] **ശശി ശങ്കർ**[/caption] അത്തവണയും കേസ് വിധി പറയാൻ മറ്റൊരു ദിവസത്തേക്ക് മാറ്റി വച്ചതാണെന്നു തോന്നുന്നു. വരുന്ന വഴിയിൽ വെറുതെ ഒന്ന് ഭരണി സ്റ്റുഡിയോയിൽ കയറി. അവിടെ പ്രൊഡക്ഷൻ ലെ സാത്തപ്പൻ ഉണ്ടായിരുന്നു. "വിജയേട്ടനെ പാക്കാലിയാ? ഉങ്കളെ തേടിയിട്ടിരുന്തേൻ.." "എന്നാ വിഷയം??" ഞാൻ അന്വേഷിച്ചു. "ശശിശങ്കർ സാർ പുതു പടം. "പുന്നാരം " റീ റെക്കോർഡിങ് ആരംഭിക്കപ്പൊറേൻ.. സ്ക്രിപ്റ്റ് നീങ്കെ താൻ.. " സത്യത്തിൽ ആ പടം തുടങ്ങിയത് ഞാൻ അറിഞ്ഞിരുന്നേ ഇല്ല. അറിഞ്ഞിരുന്നെങ്കിൽ വർക്ക്‌ ചെയ്യാമായിരുന്നു. T. P. ബാലഗോപാലനും, ഗാന്ധി നഗർ 2 nd സ്ട്രീറ്റും മുതൽ തുടങ്ങിയ പരിചയം ആണ് ശശിശങ്കറും ആയിട്ട്. ആ പരിചയം അടുപ്പം ആയത് ഗാന്ധി നഗർ 2 nd സ്ട്രീറ്റ് പ്രിവ്യു കണ്ട് തിരിച്ചു വരുമ്പോൾ ആണ്. Safire തിയേറ്റർ ന് പിറകിൽ ഉള്ള ഫിലിം ചേമ്പർ തിയേറ്ററിൽ ആയിരുന്നു അക്കാലത്തു് മലയാള ചിത്രങ്ങളെല്ലാം പ്രിവ്യു ഇടാറുള്ളത്. നമ്മൾ വർക്ക്‌ ചെയ്യാത്ത പടങ്ങൾ ആണെങ്കിലും സുഹൃത്തുകളായ അസിസ്റ്റന്റ് ഡയറക്ടർസോ, എഡിറ്റിംഗ് അസിസ്റ്റന്റ് സോ ആരെങ്കിലും പറഞ്ഞ് അറിയും അവിടെ പ്രിവ്യു ഉണ്ടെങ്കിൽ. മിക്കവാറും രാത്രി 9 മണിക്കാവും പ്രിവ്യു ഷോ. മദ്രാസ് സിനിമാരംഗത്തെ നിർമാതാക്കൾ, സംവിധായകർ, ഡിസ്ട്രിബൂഷൻ കമ്പനിക്കാർ, മദ്രാസിൽ സ്ഥിരതാമസക്കാർ ആയ നടീനടൻ മാർ എല്ലാവരും പടം കാണാൻ ഉണ്ടാവും. നായികയും നായകനും ഒക്കെ വല്ലപ്പോഴും മാത്രമേ അങ്ങനെയുള്ള പ്രിവ്യു ഷോക്ക് എത്താറുള്ളൂ. ("ആളൊരുങ്ങി അരങ്ങൊരുങ്ങി "എന്ന ചെല്ലപ്പൻ സംവിധാനം ചെയ്ത ചിത്രത്തിന്റെ പ്രിവ്യു ന് വന്നപ്പോൾ ആണ് ഞാൻ നടി ശോഭനയെ ആദ്യമായി കാണുന്നത് ). "ഗാന്ധി നഗർ 2nd സ്ട്രീറ്റ് " പ്രിവ്യു കഴിഞ്ഞ ശേഷം തിരിച്ചു പോരാൻ സഫയറിനു മുന്നിലെ ബസ് സ്റ്റോപ്പ്‌ ലേക്ക് നടക്കവേ ഞങ്ങളോടൊപ്പം ശശിശങ്കറും വേറെ ഏതോ ഒരു സുഹൃത്തും കൂടെ ഉണ്ടായിരുന്നു. ആരാണെന്ന് ഇപ്പോൾ ഓർമ കിട്ടുന്നില്ല. ശശി ചോദിച്ചു.. "എങ്ങനെ ഉണ്ട്. പടം?? ഇഷ്ടം ആയോ??" ശശി സത്യൻ അന്തിക്കാട് ന്റെ അസോസിയേറ്റ് ആണ് അന്ന്. പടം ഇഷ്ടപ്പെട്ടെങ്കിലും പുള്ളിയെ ഒന്ന് സുഖിപ്പിക്കാൻ വേണ്ടി ഞാൻ പറഞ്ഞു. "ഗംഭീരം.. ഒന്നും പറയാൻ ഇല്ല. ഇത് T. P. ബാലഗോപാലനേക്കാൾ ഹിറ്റ്‌ ആവും." ഉടനെ വന്നു ശശിയുടെ മറുപടി. "ഹേയ്. T. P. യുടെ അത്രക്ക് നന്നായിട്ടൊന്നും ഇല്ല.." ഞാൻ ഒന്ന് ചമ്മി പോയി. അങ്ങനെ ഒരു മറുപടി ഞാൻ പ്രതീക്ഷിച്ചതല്ല. പടത്തിന്റെ അസോസിയേറ്റ് ആയിട്ട് കൂടി പുള്ളി പടത്തിന്റെ പോരായ്മകൾ എണ്ണി എണ്ണി പറഞ്ഞു. അതോടെ ഞാനും എന്റെ അഭിപ്രായം തുറന്നു പറഞ്ഞു. പടത്തിന്റെ പ്ലസും മൈനസും കീറി മുറിച്ച് വിശകലനം ആരംഭിച്ചതോടെ പുള്ളിക്ക് എന്നെ ഇഷ്ടം ആയെന്ന് തോന്നുന്നു. "എന്നീട്ട് ഗോപി എന്താ ആദ്യം ഇത് പറയാതിരുന്നേ "? "അത് പിന്നെ ശശി വർക്ക്‌ ചെയ്ത പടം അല്ലേ.. ഒരു നെഗറ്റീവ് അഭിപ്രായം പറഞ്ഞാൽ കുഴപ്പം ആയാലോ എന്ന് കരുതി...." ‌"ഹേയ്.. ഒരിക്കലും അങ്ങനെ പറയരുത്. നിങ്ങളുടെ പടത്തെ ക്കുറിച്ചുള്ള അഭിപ്രായം അറിയാൻ അല്ലേ ഒരാൾ ചോദിക്കുന്നത്?? അപ്പൊ പിന്നെ സത്യം പറഞ്ഞാൽ എന്താ? ഞാൻ എന്റെ അഭിപ്രായം സത്യേട്ടനോട് വരെ പറയാറുണ്ട്.." ‌ആ ഫ്രാങ്ക്നെസ് എനിക്കും വളരെ ഇഷ്ടപ്പെട്ടു. ഇതിനിടെ ബസ് കാത്തു നിന്ന ആരോ പറഞ്ഞു, ‌ഇനി കോടമ്പാക്കാം ഭാഗത്തേക്ക് അന്ന് ബസ് ഇല്ലെന്ന്.. ഇനി എന്ത് ചെയ്യും. ശശി അന്ന് ട്രസ്റ്റ് പുരത്താണ് താമസം. ഞാൻ രാം തിയേറ്ററിന് ഓപ്പോസിറ്റ് ഉള്ള തെരുവിലും. ‌"നമുക്ക് നടന്നാലോ "? ‌ശശി ചോദിച്ചു. ‌ നടക്കാൻ അൽപ്പം മടിയൻ ആയിരുന്നെങ്കിലും ശശിയുമായി കൂടുതൽ അടുക്കാൻ ഒരവസരം ആണല്ലോ എന്ന് കരുതി ഞാൻ സമ്മതിച്ചു. ഞങ്ങൾ ഒരുമിച്ച് കോടമ്പാക്കം ഹൈ റോഡ് വഴി നടക്കാൻ ആരംഭിച്ചു.. സിനിമയെ കുറിച്ച് ചർച്ച ചെയ്ത് ചെയ്ത് ഞങ്ങൾ ട്രസ്റ്റ് പുരത്ത് എത്തിയത് അറിഞ്ഞില്ല. എന്തായാലും ആ യാത്രയോടെ ഞങ്ങൾ അടുത്ത സുഹൃത്തുക്കളായി. പിന്നീട് സത്യേട്ടന്റെയും അല്ലാതെയും ഒരുപാട് പ്രിവ്യു ഷോക്ക് ഞങ്ങൾ പലപ്പോഴും കണ്ടു മുട്ടി. 90'ൽ ബസിൽ നിന്ന് വീണ് അപകടം പറ്റി ഞാൻ ഹോസ്പിറ്റലിൽ അഡ്മിറ്റ്‌ ആയപ്പോഴും എന്റെ അന്നത്തെ അവസ്ഥ മനസ്സിലാക്കി എന്നെ സഹായിച്ച അപൂർവം ചിലരിൽ ശശിയും ഉണ്ടായിരുന്നു എന്ന് ഞാൻ കേട്ടിട്ടുണ്ട്. ![](https://cdn.boolokam.com/articles/2022/08/ee.jpg)ശശിയുടെ ആദ്യചിത്രം "നാരായം "എനിക്ക് വർക്ക്‌ ചെയ്യാൻ കഴിഞ്ഞില്ല. പുള്ളി എന്നെ അന്വേഷിച്ചതായി വിജയേട്ടൻ പിന്നീട് എപ്പോഴോ കണ്ടപ്പോൾ എന്നോട് സൂചിപ്പിച്ചിരുന്നു. ഇപ്പോൾ ഇതാ അദ്ദേഹത്തിന്റെ രണ്ടാമത്തെ ചിത്രം പുന്നാരവും പോസ്റ്റ്‌ പ്രൊഡക്ഷൻ സ്റ്റേജിൽ എത്തിയിരിക്കുന്നു. ഞാൻ അന്ന് തന്നെ എഡിറ്റർ വേണുഗോപാലിന്റെ എഡിറ്റിംഗ് റൂമിൽ ചെന്ന് ശശിയെയും വിജയേട്ടനെയും കണ്ടു. കണ്ട ഉടനെ ശശി പരിഭവം പറഞ്ഞു. "ഗോപിയെ അന്വേഷിക്കുമ്പോൾ ഒക്കെ തിരക്കിൽ ആണല്ലോ.. നമ്മുടെ കൂടെ ഒന്നും വർക്ക്‌ ചെയ്യാൻ താല്പര്യം ഇല്ലാഞ്ഞീട്ടോ, അതോ സൂപ്പർ സ്റ്റാർസ് ഒക്കെ ഇല്ലാത്തത് കൊണ്ടാണോ??" ഞാൻ ചിരിച്ചു.. ശശിയെ ഇതിനകം ഞാൻ നന്നായി മനസ്സിലാക്കിയിരുന്നു. ശുദ്ധൻ ആണ്. മനസ്സിൽ തോന്നിയത് വെട്ടി തുറന്നു പറയും. ഈ ഒരു സ്വഭാവം കൊണ്ട് തന്നെ പുള്ളിക്ക് ഒരുപാട് ശത്രുക്കൾ ഉണ്ടായി.അത് കൊണ്ട് തന്നെയാണ് ആദ്യ ചിത്രം ആയ " നാരായം ' ത്തിന് തന്നെ ദേശീയ അവാർഡ് ലഭിച്ചീട്ടും, അദ്ദേഹത്തിന് അർഹതപ്പെട്ട ഉയരങ്ങളിൽ എത്താൻ സാധിക്കാതിരുന്നത്. "എന്തായാലും ഫ്രീ ആണെങ്കിൽ സെൻസർ സ്ക്രിപ്റ്റ് എങ്കിലും ഗോപി തന്നെ ചെയ്യൂ.. എന്താ?? " ഞാൻ സമ്മതിച്ചു. കൂടുതൽ വിശദീകരണത്തിനൊന്നും നിന്നില്ല. കാരണം ശശിയുടെ കൂടെ വർക്ക്‌ ചെയ്യാൻ കഴിയാത്തതിൽ എനിക്കും വിഷമം ഉണ്ടായിരുന്നു. അടുത്ത ദിവസം തന്നെ ഭരണി സ്റ്റുഡിയോയിൽ " പുന്നാര "ത്തിന്റെ റീ റെക്കോർഡിങ് തുടങ്ങി. രാജമണി ആയിരുന്നു സംഗീത സംവിധായകൻ. ![](https://cdn.boolokam.com/articles/2022/08/fwfw-1.jpg)അമ്പാടി പ്രൊഡക്ഷൻസിന്റെ ബാനറിൽ അമ്പാടി കൃഷ്ണൻ നിർമിച്ച പുന്നാരത്തിന്റെ സ്ക്രിപ്റ്റും ശശി ശങ്കർ ന്റെ തന്നെ ആയിരുന്നു. ഗാനങ്ങൾ -ഗിരീഷ് പുത്തഞ്ചേരി, ഗായകർ-യേശുദാസ്, ചിത്ര, എം. ജി. ശ്രീകുമാർ. മേക്കപ്പ് -പി.വി. ശങ്കർ, കോസ്ടുംസ് - ഇന്ദ്രൻസ് ജയൻ, ആർട്ട്‌ -പ്രേമ ചന്ദ്രൻ, പ്രൊഡക്ഷൻ കൺട്രോളർ -N. വിജയകുമാർ, പ്രൊഡക്ഷൻ മാനേജർ -ജനാർദ്ദനൻ, ക്യാമറ -എം. ഡി. സുകുമാരൻ, എഡിറ്റിംഗ് -വേണുഗോപാൽ. ജഗതി ആയിരുന്നു ചിത്രത്തിലെ നായകൻ. നായിക കല്പന. ഒടുവിൽ, സൈനുദ്ധീൻ, പപ്പു. മാള. മാമുക്കോയ, രാഗിണി, കന്യ, ടി. ആർ. ഓമന, അടൂർ ഭവാനി തുടങ്ങിയവർ ഒക്കെ അഭിനയിച്ച ചിത്രം സാമ്പത്തികമായി വലിയ വിജയം കൈവരിച്ചില്ലെങ്കിലും നല്ലൊരു മെസ്സേജ് ഉണ്ടായിരുന്നു അതിൽ. വയസ്സുകാലത്ത് മാതാപിതാക്കളെ വൃദ്ധസദനങ്ങളിൽ തള്ളി, അവരുടെ സ്വത്ത്‌ കൈക്കലാക്കാൻ ശ്രമിക്കുന്ന മക്കൾ ഇന്നും സമൂഹത്തിൽ സുലഭമാണല്ലോ. പുന്നാരത്തിന് ശേഷം ശശിയുടെ ചിത്രങ്ങൾ ഒന്നും എനിക്ക് വർക്ക്‌ ചെയ്യാൻ കഴിഞ്ഞില്ല. അസിസ്റ്റന്റ് ആയോ സ്ക്രിപ്റ്റ് വർക്കോ ഒന്നും.. പിന്നീട് ഞങ്ങൾ വീണ്ടും കണ്ടു മുട്ടുന്നത് 2002 ൽ കൈരളി ചാനലിന് വേണ്ടി എന്റെ സുഹൃത്തുക്കളായ സുഭാഷ്, വിനോദ് എന്നിവർ നിർമിച്ച "രഥോത്സവം "എന്ന സീരിയൽന്റെ ഷൂട്ടിംഗ് സമയത്തായിരുന്നു..ആ കഥ പിന്നൊരിക്കൽ ആവാം.. ശശിയും കാലയവനികക്കുള്ളിൽ മറഞ്ഞു.. ആ നല്ല സുഹൃത്തിന്റെ ഓർമ്മക്ക് മുന്നിൽ പ്രണാമം അർപ്പിച്ചുകൊണ്ട്... (തുടരും)
