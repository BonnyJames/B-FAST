---
title: "ആസ്വാദ്യമായ സവിശേഷതകളും, അത്ര തന്നെ ന്യൂനതകളും ഉള്ള ഒരു കാഴ്ച്ചാനുഭവമായി ധൂമം"
date: 2023-06-23T15:10:38
draft: false
categories: ["Entertainment"]
tags: ['dhoomam movie', 'Fahad Faasil', 'Featured', 'hombale films', 'Pawan Kumar']
author: "Beaumaris"
---

<strong>Vani Jayate </strong>

ധൂമം ഒരു പരീക്ഷണ ചിത്രമാണ്. ഇത്തരത്തിലുള്ള ഒരു പ്രമേയത്തിനും പരിചരണത്തിനും പരിണാമത്തിനും ഇന്ത്യയിൽ ഏതെങ്കിലും ഒരു ഭാഷയിൽ വിപണന സാധ്യതയുണ്ടെങ്കിൽ അത് മലയാളത്തിൽ മാത്രമാണ് എന്ന് പവന്കുമാറിന് ഉറപ്പുണ്ടായിരുന്നത് കൊണ്ടാണ് അദ്ദേഹം അത് മലയാളത്തിൽ എടുത്തത് എന്ന് മനസ്സിലാവും. എന്നാൽ അതെത്രമാത്രം ശരിയായിരുന്നെന്ന് പറയാൻ കഴിയില്ല.

അനുരാഗ് കശ്യപിന്റെ ആദ്യകാല ചിത്രമായിരുന്നു 'നോ സ്‌മോക്കിങ്'. ജോൺ അബ്രഹാം നായകനായി, പരേഷ് റാവൽ മുഖ്യ വേഷത്തിൽ അഭിനയിച്ച ആ സിനിമ കാലത്തിന് മുമ്പേ പറന്ന ഒന്നായിരുന്നു. പ്രമേയത്തിൽ സമാനതകൾ ഇല്ലെങ്കിലും, അടിസ്ഥാനപരമായി ഒരൊറ്റ മെസേജിൽ വളരെ അസാധാരണത്വത്തോടെ അവതരിക്കപ്പെട്ടതാണ് ധൂമവും. പവൻകുമാറിന്റെ മുൻകാല ചിത്രങ്ങൾ കണ്ടിട്ടുള്ളവർക്കറിയാം, തികച്ചും അപ്രതീക്ഷിതമായ ട്വിസ്റ്റുകൾ കൊണ്ട് സമൃദ്ധമാണ് അവയിൽ ഓരോന്നുമെന്ന്. യുടേനിലേയും ലൂസിയയിലെയും പോലെ പ്രത്യേകതകൾ ഉള്ള പ്രമേയങ്ങൾ തിരഞ്ഞെടുക്കുന്നതിലും, അവിചാരിതമായ തരത്തിലുള്ള ക്ളൈമാക്സുകളിലേക്ക് കൊണ്ടെത്തിക്കുന്നതിലും ഊന്നൽ കൊടുക്കുന്ന ഒരു ശൈലിയാണ് ഇവിടെയും അവലംബിച്ചിരിക്കുന്നത്.

<a href="https://cdn.boolokam.com/articles/2023/06/WGWGGGG.jpg"><img class="size-large wp-image-400633 aligncenter" src="https://cdn.boolokam.com/articles/2023/06/WGWGGGG-1024x576.jpg" alt="" width="800" height="450" /></a>റോഷൻ മാത്യു അവതരിപ്പിക്കുന്ന സിദ്ദ്‌ എന്ന ചെറുപ്പക്കാരനായ ടുബാക്കോ (സോറി, നിക്കോട്ടിൻ) ബിസിനസ്സ് ബാരൻ തെരുവിൽ നിന്നും കണ്ടെത്തുന്ന 'അസാമാന്യമായ' മാർക്കറ്റിങ് ടാലന്റ് ആണ് ഫഹദ് ഫാസിലിന്റെ അവിനാശ്. എന്നാൽ ആ കണ്ടെത്തൽ കൃത്രിമത്വം നിറഞ്ഞതും അത്ര കണ്വിസിംഗ് അല്ലാത്തതുമായ രീതിയിലാണ് ചിത്രീകരിച്ചിട്ടുള്ളത്. തെരുവിലുളള ഓരോ മനുഷ്യരും തനിക്ക് ദിവസേന മുന്നൂറ് രൂപ തരാനുണ്ടെന്നും, അത് വാങ്ങിത്തരിക എന്നുള്ളതാണ് തന്റെ ജോലി എന്നുമാണ് സിദ്ദ്‌, അവിനാശിനോട് ആവശ്യപ്പെടുന്നത്. സിദ്ദിനെ തന്റെ അച്ഛൻ പിൻഗാമിയായി തിരഞ്ഞെടുത്തത് ഇഷ്ടപ്പെടാത്ത തന്റെ അമ്മാവൻ പ്രവീണിന് കമ്പനി ചെയർമാൻ സ്ഥാനത്തോട് നോട്ടമുണ്ട്. എന്നാൽ തന്റെ 'മാർക്കറ്റിങ് ബ്രില്യൻസ്' കൊണ്ട് അവിനാശ് സിദ്ദിന്റെ ബിസിനസ്സിൽ കാര്യമായ വളർച്ച ഉണ്ടാവുന്നതിന് സഹായിക്കുന്നു. അക്കൂട്ടത്തിൽ സമൂഹത്തിന് ഏറെ ആഘാതങ്ങളും സൃഷ്ടിക്കുന്നു... അതിന്റെ പ്രത്യാഘാതങ്ങൾ ചില അപ്രതീക്ഷിത സംഭവങ്ങളായി അവിനാഷിന്റെയും അയാളുടെ ഭാര്യയായ ദിയയുടെയും ജീവിതത്തെ എങ്ങിനെ ബാധിക്കുന്നു എന്നതാണ് ധൂമത്തിന്റെ പശ്ചാത്തലം. സിനിമയുടെ ഓപ്പണിങ് സീക്വൻസിന്റെ ഉദ്ദേശം, ബോംബ് ഇമ്പ്ലാന്റിനെക്കുറിച്ച് പ്രേക്ഷകരെ കൺവിൻസ്‌ ചെയ്യുക എന്നതാണ് എന്ന് പിന്നീട് മനസ്സിലാവും. ഇതിന്റെ ക്ളൈമാക്സ് കൈകര്യം ചെയ്തിരിക്കുന്ന രീതി, പണ്ടെങ്ങോ വായിച്ചു മറന്ന 'വാച്ച്മെൻ' കോമിക്സിനെ അനുസ്മരിപ്പിച്ചു.

എല്ലാവരും പ്രതീക്ഷിക്കുന്ന രീതിയിലുള്ള ഒരു അപ്പ്രോച്ച് അല്ല ധൂമത്തിന്റേത്. അതുകൊണ്ട് തന്നെ ഒരു സാധാരണ പ്രേക്ഷകന് രുചിക്കുന്ന രീതിയിൽ അല്ല സിനിമ ചെന്നവസാനിക്കുന്നത്. ട്വിസ്റ്റുകൾക്ക് വേണ്ടി ട്വിസ്റ്റ് ഉണ്ടാക്കാൻ ശ്രമിക്കുമ്പോൾ ആഖ്യാനത്തിന്റെ സ്വാഭാവികമായ ഒഴുക്കിൽ സംഭവിക്കുന്ന പൊരുത്തക്കേടുകൾ ധൂമത്തിന്റെ സ്ക്രിപ്റ്റിംഗിൽ ഉണ്ട്. അതുകൊണ്ട് തന്നെ തട്ടിയും തടഞ്ഞുമാണ് ആദ്യ പകുതി മുന്നോട്ട് പോവുന്നത്. രണ്ടാമത്തെ പകുതിയിൽ ഒട്ടൊരു ഗതിവേഗം നേടുന്നുണ്ട്. ഫഹദ് ഫാസിൽ തകർപ്പൻ പ്രകടനവും മറ്റുള്ള കാസ്റ്റിംഗിന്റെ ക്വാളിറ്റിയും പവൻ കുമാറിന് നല്ലൊരു പിന്തുണയായിട്ടുണ്ട്. അപര്ണയുടെയും റോഷന്റേയുമൊക്കെ പെർഫോമൻസ് ശരാശരിക്ക് മുകളിലാണ്. വിനീതിന് കാര്യമായൊന്നും ചെയ്യാനില്ല.

ധൂമത്തിലൂടെ സമൂഹത്തിന് നല്ലൊരു സന്ദേശം പകരാൻ പവൻകുമാർ ശ്രമിച്ചിട്ടുണ്ട്. എന്നാൽ പലയിടത്തും അതൊരു പ്രീച്ച് ചെയ്യുന്ന ലെവലിലേക്ക് എത്തുന്നുണ്ട്. പ്രമേയത്തിന്റെ പ്രീച്ചിയായ വശവും ആ ത്രില്ലർ ഫോർമാറ്റും സന്തുലിതമാക്കുന്നതിൽ പെടാപ്പാട് പെടുന്നതായിട്ടാണ് തോന്നിയത്. ട്രാൻസിൽ എന്ന പോലെ ഫഹദിന്റെയും അപർണയുടെയും കഥാപാത്രങ്ങൾ കടന്നുപോകുന്ന കുറ്റബോധം സ്പഷ്ടമാണ്, പക്ഷേ അത് പ്രേക്ഷകരെ അസ്വസ്ഥമാക്കുന്ന തലത്തിലേക്ക് കടന്നില്ല എന്നത് കൊണ്ട് തന്നെ അവർക്കത് എളുപ്പത്തിൽ എമ്പതൈസ് ചെയ്യാൻ സാധിക്കില്ല. വിഷ്വൽ ക്വാളിറ്റിയും സാങ്കേതിക വശങ്ങളും ഒക്കെ കാലഘട്ടത്തിന്റെ നിലവാരം കാത്തു സൂക്ഷിക്കുന്നുണ്ട്. എന്നാൽ സംഗീത വിഭാഗം കൈകാര്യം ചെയ്തിരിക്കുന്നത് തികച്ചും നിരാശാജനകമായിട്ടാണ്. മൊത്തത്തിൽ പറഞ്ഞാൽ എന്തൊക്കെയോ ആസ്വാദ്യമായ സവിശേഷതകളും, അത്ര തന്നെ ന്യൂനതകളും ഉള്ള ഒരു കാഴ്ച്ചാനുഭവമായി ധൂമം. പ്രേക്ഷകർ എത്രമാത്രം സ്വീകരിക്കുമെന്ന് കണ്ടറിയുക തന്നെ വേണം.


![ആസ്വാദ്യമായ സവിശേഷതകളും, അത്ര തന്നെ ന്യൂനതകളും ഉള്ള ഒരു കാഴ്ച്ചാനുഭവമായി ധൂമം](https://cdn.boolokam.com/articles/2023/06/WGWGGGG-1024x576.jpg)**Vani Jayate** ധൂമം ഒരു പരീക്ഷണ ചിത്രമാണ്. ഇത്തരത്തിലുള്ള ഒരു പ്രമേയത്തിനും പരിചരണത്തിനും പരിണാമത്തിനും ഇന്ത്യയിൽ ഏതെങ്കിലും ഒരു ഭാഷയിൽ വിപണന സാധ്യതയുണ്ടെങ്കിൽ അത് മലയാളത്തിൽ മാത്രമാണ് എന്ന് പവന്കുമാറിന് ഉറപ്പുണ്ടായിരുന്നത് കൊണ്ടാണ് അദ്ദേഹം അത് മലയാളത്തിൽ എടുത്തത് എന്ന് മനസ്സിലാവും. എന്നാൽ അതെത്രമാത്രം ശരിയായിരുന്നെന്ന് പറയാൻ കഴിയില്ല. അനുരാഗ് കശ്യപിന്റെ ആദ്യകാല ചിത്രമായിരുന്നു 'നോ സ്‌മോക്കിങ്'. ജോൺ അബ്രഹാം നായകനായി, പരേഷ് റാവൽ മുഖ്യ വേഷത്തിൽ അഭിനയിച്ച ആ സിനിമ കാലത്തിന് മുമ്പേ പറന്ന ഒന്നായിരുന്നു. പ്രമേയത്തിൽ സമാനതകൾ ഇല്ലെങ്കിലും, അടിസ്ഥാനപരമായി ഒരൊറ്റ മെസേജിൽ വളരെ അസാധാരണത്വത്തോടെ അവതരിക്കപ്പെട്ടതാണ് ധൂമവും. പവൻകുമാറിന്റെ മുൻകാല ചിത്രങ്ങൾ കണ്ടിട്ടുള്ളവർക്കറിയാം, തികച്ചും അപ്രതീക്ഷിതമായ ട്വിസ്റ്റുകൾ കൊണ്ട് സമൃദ്ധമാണ് അവയിൽ ഓരോന്നുമെന്ന്. യുടേനിലേയും ലൂസിയയിലെയും പോലെ പ്രത്യേകതകൾ ഉള്ള പ്രമേയങ്ങൾ തിരഞ്ഞെടുക്കുന്നതിലും, അവിചാരിതമായ തരത്തിലുള്ള ക്ളൈമാക്സുകളിലേക്ക് കൊണ്ടെത്തിക്കുന്നതിലും ഊന്നൽ കൊടുക്കുന്ന ഒരു ശൈലിയാണ് ഇവിടെയും അവലംബിച്ചിരിക്കുന്നത്. [](https://cdn.boolokam.com/articles/2023/06/WGWGGGG.jpg)റോഷൻ മാത്യു അവതരിപ്പിക്കുന്ന സിദ്ദ്‌ എന്ന ചെറുപ്പക്കാരനായ ടുബാക്കോ (സോറി, നിക്കോട്ടിൻ) ബിസിനസ്സ് ബാരൻ തെരുവിൽ നിന്നും കണ്ടെത്തുന്ന 'അസാമാന്യമായ' മാർക്കറ്റിങ് ടാലന്റ് ആണ് ഫഹദ് ഫാസിലിന്റെ അവിനാശ്. എന്നാൽ ആ കണ്ടെത്തൽ കൃത്രിമത്വം നിറഞ്ഞതും അത്ര കണ്വിസിംഗ് അല്ലാത്തതുമായ രീതിയിലാണ് ചിത്രീകരിച്ചിട്ടുള്ളത്. തെരുവിലുളള ഓരോ മനുഷ്യരും തനിക്ക് ദിവസേന മുന്നൂറ് രൂപ തരാനുണ്ടെന്നും, അത് വാങ്ങിത്തരിക എന്നുള്ളതാണ് തന്റെ ജോലി എന്നുമാണ് സിദ്ദ്‌, അവിനാശിനോട് ആവശ്യപ്പെടുന്നത്. സിദ്ദിനെ തന്റെ അച്ഛൻ പിൻഗാമിയായി തിരഞ്ഞെടുത്തത് ഇഷ്ടപ്പെടാത്ത തന്റെ അമ്മാവൻ പ്രവീണിന് കമ്പനി ചെയർമാൻ സ്ഥാനത്തോട് നോട്ടമുണ്ട്. എന്നാൽ തന്റെ 'മാർക്കറ്റിങ് ബ്രില്യൻസ്' കൊണ്ട് അവിനാശ് സിദ്ദിന്റെ ബിസിനസ്സിൽ കാര്യമായ വളർച്ച ഉണ്ടാവുന്നതിന് സഹായിക്കുന്നു. അക്കൂട്ടത്തിൽ സമൂഹത്തിന് ഏറെ ആഘാതങ്ങളും സൃഷ്ടിക്കുന്നു... അതിന്റെ പ്രത്യാഘാതങ്ങൾ ചില അപ്രതീക്ഷിത സംഭവങ്ങളായി അവിനാഷിന്റെയും അയാളുടെ ഭാര്യയായ ദിയയുടെയും ജീവിതത്തെ എങ്ങിനെ ബാധിക്കുന്നു എന്നതാണ് ധൂമത്തിന്റെ പശ്ചാത്തലം. സിനിമയുടെ ഓപ്പണിങ് സീക്വൻസിന്റെ ഉദ്ദേശം, ബോംബ് ഇമ്പ്ലാന്റിനെക്കുറിച്ച് പ്രേക്ഷകരെ കൺവിൻസ്‌ ചെയ്യുക എന്നതാണ് എന്ന് പിന്നീട് മനസ്സിലാവും. ഇതിന്റെ ക്ളൈമാക്സ് കൈകര്യം ചെയ്തിരിക്കുന്ന രീതി, പണ്ടെങ്ങോ വായിച്ചു മറന്ന 'വാച്ച്മെൻ' കോമിക്സിനെ അനുസ്മരിപ്പിച്ചു. എല്ലാവരും പ്രതീക്ഷിക്കുന്ന രീതിയിലുള്ള ഒരു അപ്പ്രോച്ച് അല്ല ധൂമത്തിന്റേത്. അതുകൊണ്ട് തന്നെ ഒരു സാധാരണ പ്രേക്ഷകന് രുചിക്കുന്ന രീതിയിൽ അല്ല സിനിമ ചെന്നവസാനിക്കുന്നത്. ട്വിസ്റ്റുകൾക്ക് വേണ്ടി ട്വിസ്റ്റ് ഉണ്ടാക്കാൻ ശ്രമിക്കുമ്പോൾ ആഖ്യാനത്തിന്റെ സ്വാഭാവികമായ ഒഴുക്കിൽ സംഭവിക്കുന്ന പൊരുത്തക്കേടുകൾ ധൂമത്തിന്റെ സ്ക്രിപ്റ്റിംഗിൽ ഉണ്ട്. അതുകൊണ്ട് തന്നെ തട്ടിയും തടഞ്ഞുമാണ് ആദ്യ പകുതി മുന്നോട്ട് പോവുന്നത്. രണ്ടാമത്തെ പകുതിയിൽ ഒട്ടൊരു ഗതിവേഗം നേടുന്നുണ്ട്. ഫഹദ് ഫാസിൽ തകർപ്പൻ പ്രകടനവും മറ്റുള്ള കാസ്റ്റിംഗിന്റെ ക്വാളിറ്റിയും പവൻ കുമാറിന് നല്ലൊരു പിന്തുണയായിട്ടുണ്ട്. അപര്ണയുടെയും റോഷന്റേയുമൊക്കെ പെർഫോമൻസ് ശരാശരിക്ക് മുകളിലാണ്. വിനീതിന് കാര്യമായൊന്നും ചെയ്യാനില്ല. ധൂമത്തിലൂടെ സമൂഹത്തിന് നല്ലൊരു സന്ദേശം പകരാൻ പവൻകുമാർ ശ്രമിച്ചിട്ടുണ്ട്. എന്നാൽ പലയിടത്തും അതൊരു പ്രീച്ച് ചെയ്യുന്ന ലെവലിലേക്ക് എത്തുന്നുണ്ട്. പ്രമേയത്തിന്റെ പ്രീച്ചിയായ വശവും ആ ത്രില്ലർ ഫോർമാറ്റും സന്തുലിതമാക്കുന്നതിൽ പെടാപ്പാട് പെടുന്നതായിട്ടാണ് തോന്നിയത്. ട്രാൻസിൽ എന്ന പോലെ ഫഹദിന്റെയും അപർണയുടെയും കഥാപാത്രങ്ങൾ കടന്നുപോകുന്ന കുറ്റബോധം സ്പഷ്ടമാണ്, പക്ഷേ അത് പ്രേക്ഷകരെ അസ്വസ്ഥമാക്കുന്ന തലത്തിലേക്ക് കടന്നില്ല എന്നത് കൊണ്ട് തന്നെ അവർക്കത് എളുപ്പത്തിൽ എമ്പതൈസ് ചെയ്യാൻ സാധിക്കില്ല. വിഷ്വൽ ക്വാളിറ്റിയും സാങ്കേതിക വശങ്ങളും ഒക്കെ കാലഘട്ടത്തിന്റെ നിലവാരം കാത്തു സൂക്ഷിക്കുന്നുണ്ട്. എന്നാൽ സംഗീത വിഭാഗം കൈകാര്യം ചെയ്തിരിക്കുന്നത് തികച്ചും നിരാശാജനകമായിട്ടാണ്. മൊത്തത്തിൽ പറഞ്ഞാൽ എന്തൊക്കെയോ ആസ്വാദ്യമായ സവിശേഷതകളും, അത്ര തന്നെ ന്യൂനതകളും ഉള്ള ഒരു കാഴ്ച്ചാനുഭവമായി ധൂമം. പ്രേക്ഷകർ എത്രമാത്രം സ്വീകരിക്കുമെന്ന് കണ്ടറിയുക തന്നെ വേണം.
