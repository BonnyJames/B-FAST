---
author: Beaumaris
categories:
- Entertainment
comment_count: 0
date: 2023-03-27 06:41:32
draft: false
image: https://cdn.boolokam.com/articles/2023/03/WF-1-1024x576.jpg
like_count: 16920
share_count: 7151
tags:
- innocent
- kpac lalitha
- mohanlal
title: ഈ കെമിസ്ട്രികള്‍ മോഹന്‍ലാലിന്‍റെ കുത്തകയാണെന്ന തോന്നലുണ്ടെങ്കില്‍ അതിനൊരു ചലഞ്ച്
  വച്ച ഏക നടന്‍ ഇന്നസെന്റ് ആണ്
view_count: 303115
---

### **Yuvraj Gokul**

മലയാള സിനിമ നിന്നത് രണ്ട് ദ്വന്ദ്വങ്ങളിലാണ്.മമ്മൂട്ടിയും മോഹന്‍ലാലും.അത് ഹാസ്യ മേഖലയിലേക്ക് മാറുംബോള്‍ ഇന്നസെന്‍റും ജഗതിയും എന്ന് മാറ്റി വായിക്കണം.മലയാളത്തിന്‍റെ അഭിനയ താര സിംഹാസനത്തിലേക്ക് മത്സരിച്ചത് മമ്മൂട്ടിയും മോഹന്‍ലാലും ആയിരുന്നെങ്കില്‍ ഹാസ്യ സാമ്രാട്ടിന്‍റെ സിംഹാസനത്തിലേക്ക് മത്സരിച്ചത് ഇന്നച്ചനും അമ്പിളിച്ചേട്ടനുമായിരുന്നു.മമ്മൂട്ടിയേയും മോഹന്‍ലാലിനേയും വേര്‍തിരിക്കുന്ന ഒരു വാക്കുണ്ടെങ്കില്‍ അത് 'കെമിസ്ട്രി' എന്ന വാക്കാണ്..അഭിനയിക്കുന്ന സഹതാരങ്ങളുമായ് ലാലേട്ടന്‍ ഉണ്ടാക്കിയിരിക്കുന്ന കെമിസ്ട്രി ലെജന്‍ട്രിയാണ്..അച്ഛന്‍-മകന്‍, ചേട്ടന്‍-അനുജന്‍, അമ്മ-മകന്‍, കാമുകന്‍-കാമുകി, സുഹ്രുത്തുക്കള്‍.... അങ്ങനെ ഉണ്ടാക്കിയിരിക്കുന്ന കെമിസ്ട്രികളിലാണ് മലയാള സിനിമ നിലനിന്നത് തന്നെ എന്ന് പറയാം.... തിലകന്‍-മോഹന്‍ലാല്‍, നെടുമുടി-മോഹന്‍ലാല്‍, കവിയൂര്‍ പൊന്നമ്മ-മോഹന്‍ലാല്‍, സുകുമാരി-മോഹന്‍ലാല്‍, കെ.പി.എ.സി ലളിത-മോഹന്‍ലാല്‍, ശോഭന-മോഹന്‍ലാല്‍, രേവതി-മോഹന്‍ലാല്‍, ഉര്‍വശി-മോഹന്‍ലാല്‍, ജഗതി-മോഹന്‍ലാല്‍, മുകേഷ്-മോഹന്‍ലാല്‍, ശ്രീനിവാസന്‍-മോഹന്‍ലാല്‍, ജഗദീഷ്-മോഹന്‍ലാല്‍.... അങ്ങനെ പറഞ്ഞാലും എണ്ണിയാലും തീരാത്ത കോംബോകളുണ്ട്..അതില്‍ അവസാനത്തേതോ ആദ്യത്തേതോ അല്ലാത്ത ഒന്നാണ് മോഹന്‍ലാല്‍-ഇന്നസെന്‍റ്...നീലനുള്ളിടത്തോളം വാര്യരും ജീവിക്കും..അതിനേക്കാള്‍ മികച്ചൊരു കോംബോ കാട്ടിത്തരുന്നവര്‍ക്ക് ലൈഫ് ടൈം സെറ്റില്‍മെന്‍റ് എന്ന് പറഞ്ഞാല്‍ പോലും അധികമാകില്ല..അതവിടെ തീരുന്നതുമില്ല...സ്വാമിയും കെ.കെ ജോസഫും കൂടെ വിയറ്റ്നാം കോളനി ഇളക്കിമറിച്ചത്.... നരനിലെ വേലായുധനും കേളപ്പേട്ടനും.... അപ്പുക്കുട്ടനും ഇരവിക്കുട്ടിപ്പിള്ളയും..അവരിനി ഒരുമിക്കില്ലെന്നതില്‍ വലിയ നഷ്ടമൊന്നും മലയാള സിനിമയ്ക്ക് വരാനില്ല....ഈ കെമിസ്ട്രികള്‍ മോഹന്‍ലാലിന്‍റെ കുത്തകയാണെന്ന തോന്നലുണ്ടെങ്കില്‍ അതിനൊരു ചലഞ്ച് വച്ച ഏക നടന്‍ ഇന്നസെന്‍റാണ്....കാരണം ലെജന്‍ട്രി എന്ന് വിളിക്കാവുന്ന ഒന്നിലേറെ കോംബോകള്‍ അയാളുടെ കൂടെ ടെറിട്ടറിയാണ്.... ഏറ്റവും മികച്ച ഭാര്യാ-ഭര്‍തൃ ജോഡി ഏതാണ് ?? നസീര്‍-ഷീല ?? മോഹന്‍ലാല്‍-ശോഭന ?? മമ്മൂട്ടി-സുഹാസിനി ?? ദിലീപ് -കാവ്യ ?? ജയറാം - ഉര്‍വശി ?? ![](https://cdn.boolokam.com/articles/2023/03/WF-1-1024x576.jpg)ഇതിനെല്ലാം മുകളില്‍ വരും ഇന്നസെന്‍റ് - കെ.പി.എ.സി ലളിത....അതിനെ വെല്ലുന്നൊരു പെയറിംഗ് അസാധ്യമാണ്....ഗജരാജമന്ത്രം, മണിച്ചിത്രത്താഴ്, ഗോഡ്ഫാദര്‍, പൊന്മുട്ടയിടുന്ന താറാവ്, ശ്രീകൃഷ്ണപുരത്തെ നക്ഷത്രത്തിളക്കം....എന്തൊരു കോംബോയായിരുന്നു അത്....അതുപോലെ കാബൂളിവാലയിലെ കന്നാസും കടലാസും....ക്രോണിക്ബാച്ചിലറിലെ എസ്.പി യുടെ കുരുവിള, മനസ്സിനക്കരയിലെ റോയിയുടെ അപ്പന്‍...അങ്ങനെ അയാള്‍ കോംബോകള്‍ സൃഷ്ടിക്കാതെ വിട്ടവര്‍ ചുരുക്കം....കഥാപാത്രങ്ങളിലെ ആ കെമിസ്ട്രി തന്നെയാണ് ഈഗോകളുടെ കൊടുമുടി കയറിയ താരങ്ങളെ പതിനെട്ട് വര്‍ഷം അമ്മയുടെ തലപ്പത്തിരുന്ന് നയിക്കാനും അയാളെ പ്രാപ്തനാക്കിയത്....എന്തിനേറെ പറയണം മിമിക്രിക്കാര്‍ ശബ്ദം എടുത്തുപയോഗിച്ചപ്പോള്‍ പോലും പിറന്നത് മലയാള കോമഡികാസറ്റ് രംഗത്തെ ഇതിഹാസ പെയര്‍ ആയിരുന്നു.... മാവേലിയും ഡ്യൂപ്പും....ഇനി ഇല്ല എന്നത് ചിന്തിക്കുന്നത് പോലുമൊരു ഭാരമാണ്.