---
title: "മോഹൻലാലിന്റെ പുതിയ സിനിമയുടെ പേരായ 'റമ്പാന്‍' എന്നതിന്റെ അർത്ഥം എന്താണ് ?"
date: 2023-11-01T05:42:11
draft: false
categories: ["Entertainment"]
tags: ['joshi', 'mohanlal', 'rambaan']
author: "Beaumaris"
---

<strong>മോഹൻലാലിന്റെ പുതിയ സിനിമയുടെ പേരായ 'റമ്പാന്‍' എന്നതിന്റെ അർത്ഥം എന്താണ്?</strong>

<strong>അറിവ് തേടുന്ന പാവം പ്രവാസി</strong>

ക്രിസ്തീയ വിശ്വാസികൾക്ക് ഈ പദം സുപരിചിതം ആണെങ്കിലും മറ്റുള്ളവർക്ക് അത്ര പരിചിതമായ വാക്കല്ല റമ്പാൻ എന്നത്.റാബോ എന്ന സുറിയാനി പദത്തിൽ നിന്നും ഉടലെടുത്ത റമ്പാൻ എന്ന സംബോധന മലങ്കര സഭയിലെ മാത്രം പാരമ്പര്യമാണ്. വലിയ , ശ്രേഷ്ഠമായ , ഗുരു എന്നിങ്ങനെയാണ് ഈ പദത്തിന്റെ അർത്ഥം.മാര്‍ത്തോമ്മാ സഭാ ഭരണഘടനയില്‍ റമ്പാന്‍ , അര്‍ക്കദിയാക്കോന്‍ , വികാരി ജനറാള്‍ എന്നീ സ്ഥാനങ്ങള്‍ ആവശ്യാനുസരണം ഏര്‍പ്പെടുത്തി നടപ്പില്‍ വരുത്തേണ്ടതാണ് എന്നും ഈ മൂന്ന് വിഭാഗങ്ങളും സഭയുടെ പൊതു പ്രതിനിധി സമ്മേളനമായ പ്രതിനിധി മണ്ഡലത്തില്‍ അംഗങ്ങളായിരിക്കും എന്ന സാധാരണമായ ഒരു പരാമര്‍ശം മാത്രമാണ് കാണുന്നത്.

<img class="size-full wp-image-427660 aligncenter" src="https://cdn.boolokam.com/articles/2023/11/dqdqddd.jpg" alt="" width="720" height="525" />ശെമ്മാശ്, കശീശ്ശാ, എപ്പിസ്‌കോപ്പാ എന്നീ ത്രിമുഖ പട്ടത്വ സ്ഥാനങ്ങളില്‍ ഉള്‍പ്പെട്ടിട്ടുള്ളതല്ല റമ്പാന്‍ സ്ഥാനം. ദൈവവിളിയും , വരവും ലഭിച്ച വൈദികര്‍ സ്വയം സ്വീകരിക്കുന്ന ഒരു ജീവിത ക്രമമാണ് ഇത്. ദാരിദ്ര്യം, ബ്രഹ്മചര്യം, അനുസരണം തുടങ്ങിയ ജീവിതചര്യ ആയുഷ്പര്യന്തം നിറവേറ്റുവാന്‍ സ്വയം സമര്‍പ്പിതരായവരാണ് റമ്പാന്മാര്‍.ആജീവനാന്തം ധ്യാനത്തിലും , പഠനത്തിലും , പ്രാര്‍ത്ഥനയിലും ജാഗരൂകരായിരുന്ന് ദൈവവുമായുള്ള നിരന്തര സംസര്‍ഗ്ഗത്തില്‍ ഭാവം ഉള്‍ക്കൊണ്ട് അത് പ്രശോഭിപ്പിക്കുവാന്‍ സന്നദ്ധരായി മുന്നോട്ടു വരുന്ന അര്‍പ്പിതരാണ് ഇക്കൂട്ടര്‍ .ഇങ്ങനെയുള്ള ജീവിത രീതി നയിക്കുന്നതിന് ക്രിസ്തുവിന്റെ നുകത്തിന് കീഴെ തലവെച്ചുകൊടുത്തിരിക്കുന്ന സന്യാസിവര്യന്മാരാണ് റമ്പാന്മാര്‍.

[caption id="attachment_427661" align="aligncenter" width="521"]<img class=" wp-image-427661" src="https://cdn.boolokam.com/articles/2023/11/sds.jpg" alt="റമ്പാൻ ഹോർമിസ്ദ്" width="521" height="938" /> <strong>റമ്പാൻ ഹോർമിസ്ദ്</strong>[/caption]

ക്രിസ്തുവിനേയും 12 ശ്ലീഹന്മാരെയുംപ്രതിനിധീകരിക്കുന്ന കുരിശുകൾ പറ്റിക്കിടക്കുന്ന ശിരോവസ്ത്രം. 13 വെളുത്ത തയ്ച്ചുചേർത്ത മസനപ്സ എന്ന ശിരോവസ്ത്രം. കറുത്ത കുപ്പായം. കഴുത്തിൽ തടിക്കുരിശ്. റമ്പാൻ എന്ന പദം നസ്രാണി മനസിൽ തെളിയിക്കുന്ന പൊതു ചിത്രമാണിത്. വൃതവാഗ്ദാനം നടത്തിയ പൂർണ്ണ സന്യാസി എന്ന അർത്ഥത്തിൽ ഉപയോഗിക്കുന്ന ഈ പദത്തിന്റെയും പശ്ചാത്തലം വേഷവിധാനത്തിന്റെയും പാശ്ചാത്യ സുറിയാനി പാരമ്പര്യമാണ്.മസനപ്സയും കറുത്ത കുപ്പായവും വൈദീക വേഷങ്ങളല്ല. ഇവ ധരിക്കുന്ന റമ്പാന്മാർ ഇതര വൈദീകരെപ്പോലെ അവരുടെ വൈദീക സ്ഥാനത്തിനനുസരിച്ച വേഷം ധരിക്കണം. ശെമ്മാശന്മാരായാലും ,കശ്മീശന്മാരായാലും മെത്രാന്മാരായാലും ഇതിൽ മാറ്റമില്ല. വിശുദ്ധ കുർബാന പോലുള്ള കൂദാശകൾ അനുഷ്ഠിക്കുമ്പോൾ കശ്മീശ്ശാ-മെത്രാൻ സ്ഥാനികളായ റമ്പാന്മാർ മസനപ്സയ്ക്കുള്ളിൽ പട്ടത്തൊപ്പി ധരിച്ചിരിക്കണം എന്ന് നിഷ്കർഷിച്ചിട്ടുണ്ട്.

ഇന്ന് മലങ്കരയിൽ മെത്രാൻ സ്ഥാനത്തേയ്ക്ക് തിരഞ്ഞെടുക്കപ്പെടുന്നവരെയെല്ലാം ഒരു ദിവസത്തേയ്ക്കെങ്കിലും റമ്പാൻ ആക്കിയ മേല്പട്ടസ്ഥാനാരോഹണം എന്നാൽ അത്യന്താപേഷിതമാണന്നു നിയമമൊന്നുമില്ല. ഹൂദായ കാനോനിൽ അപ്രകാരം ഒരു നിബന്ധനയുമില്ല.ചില വ്യവസ്ഥാപിത ദയറാകളിലെ ചില മുതിർന്ന സ്ഥിരം അംഗങ്ങൾക്കൊഴികെ പാരമ്പര്യ പ്രകാരം മെത്രാൻ സ്ഥാനത്തേക്കു തിരഞ്ഞെടുക്കപ്പെട്ടവർക്കും അപൂർവം ചില അവിവാഹിത പട്ടക്കാർക്ക് ഒരു ബഹുമതിയായും ആണ് ഇന്ന് മലങ്കരയിൽ റമ്പാൻ സ്ഥാനം നൽകുന്നത്. ചിലർ ഈ സ്ഥാനത്തെ മെത്രാൻ തിരഞ്ഞെടുപ്പിനുള്ള തങ്ങളുടെ പ്രചരണോപാധിയായി കാണുന്നുമുണ്ട്.

<strong>വാൽ കഷ്ണം</strong>

മലയാളത്തിൽ വിവർത്തനം ചെയ്ത് പ്രസിദ്ധീകരിക്കപ്പെട്ട ആദ്യ ബൈബിളാണ് റമ്പാൻ ബൈബിൾ എന്ന പേരിൽ അറിയപ്പെടുന്നത്. 'വിശുദ്ധ വേദപുസ്തകം' എന്ന പേരിൽ 1811-ൽ ബോംബെയിലെ കൂറിയർ പ്രസിൽ നിന്നും അച്ചടിച്ചിറക്കിയ ഈ ഗ്രന്ഥത്തിൽ നാലു സുവിശേഷങ്ങൾ മാത്രമാണടങ്ങിയിരുന്നത്. ബൈബിൾ സാധാരണക്കാർക്ക് വായിക്കാൻ ഈ പരിഭാഷ സഹായിച്ചു. മുഖ്യവിവർത്തകൻ കായംകുളം ഫിലിപ്പോസ് റമ്പാൻ ആയിരുന്നതിനാലാണ് ഈ പരിഭാഷയ്ക്ക് റമ്പാൻ ബൈബിൾ എന്ന പേരു ലഭിച്ചത്. ഇംഗ്ലീഷ് വേദപ്രചാരകൻ ഡോ. ക്ലോഡിയസ് ബുക്കാനന്റെ ഉത്സാഹത്താൽ നിർവഹിക്കപ്പെട്ട വിവർത്തനം ആയതിനാൽ ബുക്കാനൻ ബൈബിൾ, കൂറിയർ പ്രസിൽ അച്ചടിച്ചതിനാൽ കൂറിയർ ബൈബിൾ എന്നീ പേരുകളിലും ഈ പരിഭാഷ അറിയപ്പെടുന്നുണ്ട്.

<img class=" wp-image-427662 aligncenter" src="https://cdn.boolokam.com/articles/2023/11/qddfffff.webp" alt="" width="435" height="603" />1806-ൽ മലബാറിലെത്തിയ ഈസ്റ്റിൻ‌ഡ്യാ കമ്പനിയുടെ കൽക്കട്ടയിലെ ചാപ്‌ളയിൻ ഡോ. ക്ലോഡിയസ് ബുക്കാനൻ മലങ്കര സഭയുടെ അന്നത്തെ മേലധ്യക്ഷനായിരുന്ന മാർ ദീവന്നാസിയോസ് ഒന്നാമൻ മെത്രാപ്പോലീത്തയെ (ആറാം മാർത്തോമയെ) സന്ദർശിച്ചു. മെത്രാപ്പോലീത്ത ആയിരം വർഷമായി സുറിയാനി സഭയുടെ കൈവശമിരുന്നതെന്ന് വിശേഷിപ്പിക്കപ്പെട്ട ഒരു പുരാതന ബൈബിൾ ബുക്കാനന് സമ്മാനിച്ചു. അതിനൊപ്പം മത്തായിയുടെ സുവിശേഷത്തിന്റെ മലയാള പരിഭാഷയുടെ ഒരു കൈയെഴുത്തു പകർപ്പും ഉണ്ടായിരുന്നു.

മെത്രാപ്പോലീത്തയുടെ സെക്രട്ടറി ആയിരുന്ന ഫിലിപ്പോസ് റമ്പാൻ സ്വകാര്യ ഉപയോഗത്തിനായും ഒരു ഭക്ത്യഭ്യാസം എന്ന നിലയിലും നിർവഹിച്ചതാണ് ആ പരിഭാഷ എന്നറിഞ്ഞ ബുക്കാനൻ, മറ്റു സുവിശേഷങ്ങളുടെ തർജ്ജമ കൂടി ഏറ്റെടുക്കാൻ റമ്പാനെ പ്രേരിപ്പിച്ചു. 1807-ൽ ആരംഭിച്ച ഈ വിവർത്തനയത്നത്തിന് ഇംഗ്ലണ്ടിലെ ബുക്കാനന്റെ മാതൃസഭയുടേയും , മലയാളദേശത്തെ സുറിയാനി സഭാ നേതാക്കളുടെയും സഹകരണമുണ്ടായിരുന്നു. 1811-ൽ ഈ നാലു സുവിശേഷങ്ങളും ഒരു പുസ്തകമായി ബോംബെയിലെ കൂറിയർ പ്രസ്സിൽ നിന്നു അച്ചടിച്ചു പ്രസിദ്ധീകരിച്ചു. 9.5 ഇഞ്ച് നീളവും , എട്ട് ഇഞ്ച് വീതിയും , രണ്ട് ഇഞ്ച് കനവും 504 പേജുകളുമാണ് ഈ ബൈബിളിനുള്ളത്. സുറിയാനിയിൽ നിന്നുള്ള പദാനുപദ വിവർത്തനം ആയതിനാൽ ധാരാളം സുറിയാനി പദങ്ങൾ ആ വിവർത്തനത്തിൽ കടന്നു കൂടിയിരുന്നു. അദ്ധ്യായത്തിനു 'കെപ്പാലഓൻ' എന്നും സങ്കീർത്തനത്തിന് 'മസുമൂർ' എന്നും ജ്ഞാനസ്നാനത്തിന് 'മാമൂദിസ' എന്നും പഴയനിയമത്തിന് 'ഒറേത്ത' എന്നും മറ്റുമുള്ള സുറിയാനിപദങ്ങൾ റമ്പാൻ ബൈബിളിൽ അതേപടി സ്വീകരിച്ചിരിക്കുന്നു.

മലയാളഭാഷയുടെ ചരിത്രത്തിൽ ഏറെ പ്രാധാന്യമുള്ള കൃതിയായി റമ്പാന്റെ ബൈബിൾ പരിഭാഷയെ കാണുന്നവരുണ്ട്. രണ്ടു നൂറ്റാണ്ടിലധികം പഴക്കമുള്ള ഈ കൃതിയിലെ ഭാഷയാണ് മലയാളത്തിലെ മാനകഗദ്യ ശൈലിയായി പിന്നീട് വികസിച്ചതെന്നും എഴുത്തച്ഛൻ മലയാളത്തിലെ കാവ്യഭാഷയുടെ മനനീകരണത്തിനു തുടക്കം കുറിച്ചതു പോലെ ഗദ്യഭാഷയുടെ മാനനീകരണത്തിനു തുടക്കമിട്ടത് കായംകുളം പീലീപ്പോസ് റമ്പാനാണെന്നും വേദശബ്ദരത്നാകരം എന്ന മലയാളം ബൈബിൾ നിഘണ്ടുവിന്റെ കർത്താവായ ഡി. ബാബു പോൾ അഭിപ്രായപ്പെട്ടിട്ടുണ്ട്.

കേരളത്തിലെ ക്രൈസ്തവ സഭ സുദീർഘമായ പാരമ്പര്യം അവകാശപ്പെടുന്നുണ്ടെങ്കിലും പത്തൊൻപതാം നൂറ്റാണ്ടിന്റെ ആരംഭകാലം വരെ അവർക്ക് അവരുടെ മാതൃഭാഷയിൽ ബൈബിൾ ലഭ്യമായിരുന്നില്ല. മലയാള ദേശത്തിലെ ക്രൈസ്തവർ ഉപയോഗിച്ചു വന്നിരുന്നത് സുറിയാനി ഭാഷയിലുള്ള ബൈബിളും കുർബ്ബാനക്രമവും ആയിരുന്നു. പത്തൊൻപതാം നൂറ്റാണ്ടിന്റെ ആരംഭത്തിൽ സി.എം.എസ്. മിഷനറിമാർ വന്നതോടു കൂടി മലയാളദേശത്തിലെ ക്രിസ്ത്യാനികളെ പറ്റി പാശ്ചാത്യർ കൂടുതൽ അറിയാനിടയാവുകയും ബൈബിൾ മലയാളത്തിലേക്കു പരിഭാഷപ്പെടുത്താനുള്ള ശ്രമം ആരംഭിക്കുകയും ചെയ്തു.


![മോഹൻലാലിന്റെ പുതിയ സിനിമയുടെ പേരായ 'റമ്പാന്‍' എന്നതിന്റെ അർത്ഥം എന്താണ് ?](https://cdn.boolokam.com/articles/2023/11/dqdqddd.jpg)**മോഹൻലാലിന്റെ പുതിയ സിനിമയുടെ പേരായ 'റമ്പാന്‍' എന്നതിന്റെ അർത്ഥം എന്താണ്?** **അറിവ് തേടുന്ന പാവം പ്രവാസി** ക്രിസ്തീയ വിശ്വാസികൾക്ക് ഈ പദം സുപരിചിതം ആണെങ്കിലും മറ്റുള്ളവർക്ക് അത്ര പരിചിതമായ വാക്കല്ല റമ്പാൻ എന്നത്.റാബോ എന്ന സുറിയാനി പദത്തിൽ നിന്നും ഉടലെടുത്ത റമ്പാൻ എന്ന സംബോധന മലങ്കര സഭയിലെ മാത്രം പാരമ്പര്യമാണ്. വലിയ , ശ്രേഷ്ഠമായ , ഗുരു എന്നിങ്ങനെയാണ് ഈ പദത്തിന്റെ അർത്ഥം.മാര്‍ത്തോമ്മാ സഭാ ഭരണഘടനയില്‍ റമ്പാന്‍ , അര്‍ക്കദിയാക്കോന്‍ , വികാരി ജനറാള്‍ എന്നീ സ്ഥാനങ്ങള്‍ ആവശ്യാനുസരണം ഏര്‍പ്പെടുത്തി നടപ്പില്‍ വരുത്തേണ്ടതാണ് എന്നും ഈ മൂന്ന് വിഭാഗങ്ങളും സഭയുടെ പൊതു പ്രതിനിധി സമ്മേളനമായ പ്രതിനിധി മണ്ഡലത്തില്‍ അംഗങ്ങളായിരിക്കും എന്ന സാധാരണമായ ഒരു പരാമര്‍ശം മാത്രമാണ് കാണുന്നത്. ശെമ്മാശ്, കശീശ്ശാ, എപ്പിസ്‌കോപ്പാ എന്നീ ത്രിമുഖ പട്ടത്വ സ്ഥാനങ്ങളില്‍ ഉള്‍പ്പെട്ടിട്ടുള്ളതല്ല റമ്പാന്‍ സ്ഥാനം. ദൈവവിളിയും , വരവും ലഭിച്ച വൈദികര്‍ സ്വയം സ്വീകരിക്കുന്ന ഒരു ജീവിത ക്രമമാണ് ഇത്. ദാരിദ്ര്യം, ബ്രഹ്മചര്യം, അനുസരണം തുടങ്ങിയ ജീവിതചര്യ ആയുഷ്പര്യന്തം നിറവേറ്റുവാന്‍ സ്വയം സമര്‍പ്പിതരായവരാണ് റമ്പാന്മാര്‍.ആജീവനാന്തം ധ്യാനത്തിലും , പഠനത്തിലും , പ്രാര്‍ത്ഥനയിലും ജാഗരൂകരായിരുന്ന് ദൈവവുമായുള്ള നിരന്തര സംസര്‍ഗ്ഗത്തില്‍ ഭാവം ഉള്‍ക്കൊണ്ട് അത് പ്രശോഭിപ്പിക്കുവാന്‍ സന്നദ്ധരായി മുന്നോട്ടു വരുന്ന അര്‍പ്പിതരാണ് ഇക്കൂട്ടര്‍ .ഇങ്ങനെയുള്ള ജീവിത രീതി നയിക്കുന്നതിന് ക്രിസ്തുവിന്റെ നുകത്തിന് കീഴെ തലവെച്ചുകൊടുത്തിരിക്കുന്ന സന്യാസിവര്യന്മാരാണ് റമ്പാന്മാര്‍. [caption id="attachment_427661" align="aligncenter" width="521"]![റമ്പാൻ ഹോർമിസ്ദ്](https://cdn.boolokam.com/articles/2023/11/sds.jpg) **റമ്പാൻ ഹോർമിസ്ദ്**[/caption] ക്രിസ്തുവിനേയും 12 ശ്ലീഹന്മാരെയുംപ്രതിനിധീകരിക്കുന്ന കുരിശുകൾ പറ്റിക്കിടക്കുന്ന ശിരോവസ്ത്രം. 13 വെളുത്ത തയ്ച്ചുചേർത്ത മസനപ്സ എന്ന ശിരോവസ്ത്രം. കറുത്ത കുപ്പായം. കഴുത്തിൽ തടിക്കുരിശ്. റമ്പാൻ എന്ന പദം നസ്രാണി മനസിൽ തെളിയിക്കുന്ന പൊതു ചിത്രമാണിത്. വൃതവാഗ്ദാനം നടത്തിയ പൂർണ്ണ സന്യാസി എന്ന അർത്ഥത്തിൽ ഉപയോഗിക്കുന്ന ഈ പദത്തിന്റെയും പശ്ചാത്തലം വേഷവിധാനത്തിന്റെയും പാശ്ചാത്യ സുറിയാനി പാരമ്പര്യമാണ്.മസനപ്സയും കറുത്ത കുപ്പായവും വൈദീക വേഷങ്ങളല്ല. ഇവ ധരിക്കുന്ന റമ്പാന്മാർ ഇതര വൈദീകരെപ്പോലെ അവരുടെ വൈദീക സ്ഥാനത്തിനനുസരിച്ച വേഷം ധരിക്കണം. ശെമ്മാശന്മാരായാലും ,കശ്മീശന്മാരായാലും മെത്രാന്മാരായാലും ഇതിൽ മാറ്റമില്ല. വിശുദ്ധ കുർബാന പോലുള്ള കൂദാശകൾ അനുഷ്ഠിക്കുമ്പോൾ കശ്മീശ്ശാ-മെത്രാൻ സ്ഥാനികളായ റമ്പാന്മാർ മസനപ്സയ്ക്കുള്ളിൽ പട്ടത്തൊപ്പി ധരിച്ചിരിക്കണം എന്ന് നിഷ്കർഷിച്ചിട്ടുണ്ട്. ഇന്ന് മലങ്കരയിൽ മെത്രാൻ സ്ഥാനത്തേയ്ക്ക് തിരഞ്ഞെടുക്കപ്പെടുന്നവരെയെല്ലാം ഒരു ദിവസത്തേയ്ക്കെങ്കിലും റമ്പാൻ ആക്കിയ മേല്പട്ടസ്ഥാനാരോഹണം എന്നാൽ അത്യന്താപേഷിതമാണന്നു നിയമമൊന്നുമില്ല. ഹൂദായ കാനോനിൽ അപ്രകാരം ഒരു നിബന്ധനയുമില്ല.ചില വ്യവസ്ഥാപിത ദയറാകളിലെ ചില മുതിർന്ന സ്ഥിരം അംഗങ്ങൾക്കൊഴികെ പാരമ്പര്യ പ്രകാരം മെത്രാൻ സ്ഥാനത്തേക്കു തിരഞ്ഞെടുക്കപ്പെട്ടവർക്കും അപൂർവം ചില അവിവാഹിത പട്ടക്കാർക്ക് ഒരു ബഹുമതിയായും ആണ് ഇന്ന് മലങ്കരയിൽ റമ്പാൻ സ്ഥാനം നൽകുന്നത്. ചിലർ ഈ സ്ഥാനത്തെ മെത്രാൻ തിരഞ്ഞെടുപ്പിനുള്ള തങ്ങളുടെ പ്രചരണോപാധിയായി കാണുന്നുമുണ്ട്. **വാൽ കഷ്ണം** മലയാളത്തിൽ വിവർത്തനം ചെയ്ത് പ്രസിദ്ധീകരിക്കപ്പെട്ട ആദ്യ ബൈബിളാണ് റമ്പാൻ ബൈബിൾ എന്ന പേരിൽ അറിയപ്പെടുന്നത്. 'വിശുദ്ധ വേദപുസ്തകം' എന്ന പേരിൽ 1811-ൽ ബോംബെയിലെ കൂറിയർ പ്രസിൽ നിന്നും അച്ചടിച്ചിറക്കിയ ഈ ഗ്രന്ഥത്തിൽ നാലു സുവിശേഷങ്ങൾ മാത്രമാണടങ്ങിയിരുന്നത്. ബൈബിൾ സാധാരണക്കാർക്ക് വായിക്കാൻ ഈ പരിഭാഷ സഹായിച്ചു. മുഖ്യവിവർത്തകൻ കായംകുളം ഫിലിപ്പോസ് റമ്പാൻ ആയിരുന്നതിനാലാണ് ഈ പരിഭാഷയ്ക്ക് റമ്പാൻ ബൈബിൾ എന്ന പേരു ലഭിച്ചത്. ഇംഗ്ലീഷ് വേദപ്രചാരകൻ ഡോ. ക്ലോഡിയസ് ബുക്കാനന്റെ ഉത്സാഹത്താൽ നിർവഹിക്കപ്പെട്ട വിവർത്തനം ആയതിനാൽ ബുക്കാനൻ ബൈബിൾ, കൂറിയർ പ്രസിൽ അച്ചടിച്ചതിനാൽ കൂറിയർ ബൈബിൾ എന്നീ പേരുകളിലും ഈ പരിഭാഷ അറിയപ്പെടുന്നുണ്ട്. ![](https://cdn.boolokam.com/articles/2023/11/qddfffff.webp)1806-ൽ മലബാറിലെത്തിയ ഈസ്റ്റിൻ‌ഡ്യാ കമ്പനിയുടെ കൽക്കട്ടയിലെ ചാപ്‌ളയിൻ ഡോ. ക്ലോഡിയസ് ബുക്കാനൻ മലങ്കര സഭയുടെ അന്നത്തെ മേലധ്യക്ഷനായിരുന്ന മാർ ദീവന്നാസിയോസ് ഒന്നാമൻ മെത്രാപ്പോലീത്തയെ (ആറാം മാർത്തോമയെ) സന്ദർശിച്ചു. മെത്രാപ്പോലീത്ത ആയിരം വർഷമായി സുറിയാനി സഭയുടെ കൈവശമിരുന്നതെന്ന് വിശേഷിപ്പിക്കപ്പെട്ട ഒരു പുരാതന ബൈബിൾ ബുക്കാനന് സമ്മാനിച്ചു. അതിനൊപ്പം മത്തായിയുടെ സുവിശേഷത്തിന്റെ മലയാള പരിഭാഷയുടെ ഒരു കൈയെഴുത്തു പകർപ്പും ഉണ്ടായിരുന്നു. മെത്രാപ്പോലീത്തയുടെ സെക്രട്ടറി ആയിരുന്ന ഫിലിപ്പോസ് റമ്പാൻ സ്വകാര്യ ഉപയോഗത്തിനായും ഒരു ഭക്ത്യഭ്യാസം എന്ന നിലയിലും നിർവഹിച്ചതാണ് ആ പരിഭാഷ എന്നറിഞ്ഞ ബുക്കാനൻ, മറ്റു സുവിശേഷങ്ങളുടെ തർജ്ജമ കൂടി ഏറ്റെടുക്കാൻ റമ്പാനെ പ്രേരിപ്പിച്ചു. 1807-ൽ ആരംഭിച്ച ഈ വിവർത്തനയത്നത്തിന് ഇംഗ്ലണ്ടിലെ ബുക്കാനന്റെ മാതൃസഭയുടേയും , മലയാളദേശത്തെ സുറിയാനി സഭാ നേതാക്കളുടെയും സഹകരണമുണ്ടായിരുന്നു. 1811-ൽ ഈ നാലു സുവിശേഷങ്ങളും ഒരു പുസ്തകമായി ബോംബെയിലെ കൂറിയർ പ്രസ്സിൽ നിന്നു അച്ചടിച്ചു പ്രസിദ്ധീകരിച്ചു. 9.5 ഇഞ്ച് നീളവും , എട്ട് ഇഞ്ച് വീതിയും , രണ്ട് ഇഞ്ച് കനവും 504 പേജുകളുമാണ് ഈ ബൈബിളിനുള്ളത്. സുറിയാനിയിൽ നിന്നുള്ള പദാനുപദ വിവർത്തനം ആയതിനാൽ ധാരാളം സുറിയാനി പദങ്ങൾ ആ വിവർത്തനത്തിൽ കടന്നു കൂടിയിരുന്നു. അദ്ധ്യായത്തിനു 'കെപ്പാലഓൻ' എന്നും സങ്കീർത്തനത്തിന് 'മസുമൂർ' എന്നും ജ്ഞാനസ്നാനത്തിന് 'മാമൂദിസ' എന്നും പഴയനിയമത്തിന് 'ഒറേത്ത' എന്നും മറ്റുമുള്ള സുറിയാനിപദങ്ങൾ റമ്പാൻ ബൈബിളിൽ അതേപടി സ്വീകരിച്ചിരിക്കുന്നു. മലയാളഭാഷയുടെ ചരിത്രത്തിൽ ഏറെ പ്രാധാന്യമുള്ള കൃതിയായി റമ്പാന്റെ ബൈബിൾ പരിഭാഷയെ കാണുന്നവരുണ്ട്. രണ്ടു നൂറ്റാണ്ടിലധികം പഴക്കമുള്ള ഈ കൃതിയിലെ ഭാഷയാണ് മലയാളത്തിലെ മാനകഗദ്യ ശൈലിയായി പിന്നീട് വികസിച്ചതെന്നും എഴുത്തച്ഛൻ മലയാളത്തിലെ കാവ്യഭാഷയുടെ മനനീകരണത്തിനു തുടക്കം കുറിച്ചതു പോലെ ഗദ്യഭാഷയുടെ മാനനീകരണത്തിനു തുടക്കമിട്ടത് കായംകുളം പീലീപ്പോസ് റമ്പാനാണെന്നും വേദശബ്ദരത്നാകരം എന്ന മലയാളം ബൈബിൾ നിഘണ്ടുവിന്റെ കർത്താവായ ഡി. ബാബു പോൾ അഭിപ്രായപ്പെട്ടിട്ടുണ്ട്. കേരളത്തിലെ ക്രൈസ്തവ സഭ സുദീർഘമായ പാരമ്പര്യം അവകാശപ്പെടുന്നുണ്ടെങ്കിലും പത്തൊൻപതാം നൂറ്റാണ്ടിന്റെ ആരംഭകാലം വരെ അവർക്ക് അവരുടെ മാതൃഭാഷയിൽ ബൈബിൾ ലഭ്യമായിരുന്നില്ല. മലയാള ദേശത്തിലെ ക്രൈസ്തവർ ഉപയോഗിച്ചു വന്നിരുന്നത് സുറിയാനി ഭാഷയിലുള്ള ബൈബിളും കുർബ്ബാനക്രമവും ആയിരുന്നു. പത്തൊൻപതാം നൂറ്റാണ്ടിന്റെ ആരംഭത്തിൽ സി.എം.എസ്. മിഷനറിമാർ വന്നതോടു കൂടി മലയാളദേശത്തിലെ ക്രിസ്ത്യാനികളെ പറ്റി പാശ്ചാത്യർ കൂടുതൽ അറിയാനിടയാവുകയും ബൈബിൾ മലയാളത്തിലേക്കു പരിഭാഷപ്പെടുത്താനുള്ള ശ്രമം ആരംഭിക്കുകയും ചെയ്തു.
