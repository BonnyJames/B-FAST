---
author: Beaumaris
categories:
- Entertainment
comment_count: 0
date: 2023-08-20 15:43:47
draft: false
image: https://cdn.boolokam.com/articles/2023/08/ykyk-1024x576.jpg
like_count: 37136
share_count: 14414
tags:
- dulquer salmaan
- king of kotha movie
title: '''കിംഗ് ഓഫ് കൊത്ത'' വിജയിക്കാനുള്ള വെല്ലുവിളികൾ, കുറിപ്പ്'
view_count: 1462612
---

**കിംഗ് ഓഫ് കൊത്തയുടെ വെല്ലുവിളികൾ ...!!!** **Junior Prince** കുറച്ചു നാളുകൾക്കു മുൻപ് ലാലെട്ടൻ പറഞ്ഞ , മലയാളികൾ ഒരുപാടു ട്രോളാക്കിയ ഒരു പ്രസ്താവന ആയിരുന്നു.. അന്യഭാഷയിലെ ശരാശരി ചിത്രങ്ങൾ വരെ അവിടെ ഉള്ള ആളുകൾ തീയേറ്ററിൽ പോയി കണ്ടു വിജയിപ്പിക്കും എന്നുള്ളത് .ജയിലർ എന്ന ചിത്രത്തിന്റെ വൻ വിജയം അതിനൊരു തെളിവ് ആണ് .പറയത്തക്ക നല്ലൊരു കഥയോ പുതമയോ ഒന്നും ഇല്ലാത്ത കേട്ട് പഴകിയ ഒരു കഥ നെൽസൺ എടുത്തു വെച്ചിരിക്കുന്ന വിധം ആണ് ആ പടത്തിനെ വേറെ ഒരു ലെവെലിലേക്കു മാറ്റുന്നത് .രജനികാന്ത് ആയതുകൊണ്ട് നമ്മൾ മലയാളികൾ അംഗീകരിക്കുകയും മറ്റാരെങ്കിലും ചെയ്താൽ നമ്മൾ തന്നെ ട്രോള് ആക്കി കേരളത്തിൽ വിജയിക്കാതെ പോകുമായിരുന്ന മറ്റൊരു പടമായിരുന്നു ജയിലർ . [](https://cdn.boolokam.com/articles/2023/08/6777.webp)ഇതുപോലെ ഉള്ള അന്യഭാഷാ മാസ്സ് പടങ്ങൾ കണ്ടു തീയേറ്ററിൽ ഇരുന്നു കൈ അടിച്ചു സായൂജ്യം അടയുന്ന മലയാളികൾ മലയാളത്തിൽ ഇങ്ങനെ ഒരു പടം ഇറങ്ങുന്നില്ലല്ലോ എന്ന് വിലപിക്കുന്നതും നമ്മൾ കാണുന്ന കാഴ്ച ആണ് .നീണ്ട കുറെ മാസങ്ങങ്ങൾക്കു ശേഷം വളരെ ഹൈപ്പോടു കൂടെ വരുന്ന ഒരു മാസ്സ് മസാല ഓണചിത്രം ആണ് കിംഗ് ഓഫ് കൊത്ത . മാർക്കറ്റിംഗ് സാദ്ധ്യതകൾ മാക്സിമം ഉപയോഗിച്ച് ഒരു മലയാള സിനിമയെ മറ്റു ഭാഷക്കാർ ശ്രദ്ധിക്കുംവിധം പ്രൊമോഷൻ കൊടുക്കാൻ ഇതിന്റെ പിന്നണി പ്രവർത്തകർ ശ്രദ്ധിച്ചിട്ടുണ്ട്. പക്ഷെ ട്രെയ്ലറിൽ നിന്ന് കിട്ടിയ ഒരു സ്റ്റോറി ഐഡിയ വെച്ച് ഗ്യാങ്സ്റ്റർ ആയ ഒരു നായകന്റെ ഉയർച്ച താഴ്ചകളും മറ്റു കോൺഫ്ലിക്റ്റും ഒക്കെ തന്നെ ആയിരിക്കും ഇ സിനിമ എന്ന് ഊഹിക്കുവന്നതാണ്. ഇതുവരെ അങ്ങനെ ഒരു മാസ്സ് റോളിൽ ദുൽഖറിനെ കണ്ടിട്ടില്ലാത്ത കൊണ്ട് ,ഈ റോൾ തനിക്കു ചേരുമോ എന്ന് പലരും ചിന്തിക്കുന്നുണ്ട് .അവിടെ ആണ് നമ്മൾ മലയാളകൾ നമ്മുടെ തനി സ്വഭാവം കാണിക്കാൻ പോകുന്നത് .ദുൽഖറിനെ സ്നേഹിക്കുന്ന ഒരുപാടു ആളുകൾ ഉള്ള കേരളത്തിൽ അതുപോലെ തന്നെ അയാളെ അംഗീകരിക്കാത്ത അയാളെ ഇഷ്ടപെടാത്ത ഒരു വലിയ വിഭാഗം മറ്റു നായക ഫാൻസുകാരും ഇവിടെ ഉണ്ട് , ദുല്ഖറിന് അഭിനയിക്കാൻ അറിയില്ല , മാസ്സ് വഴങ്ങില്ല ,അങ്ങേരു പ്ലാസ്റ്റിക് സർജറി ആണ് , പുള്ളിടെ ഫാൻസുകാർ എല്ലാം പാൽകുപ്പികളും സ്കൂൾ പിള്ളേരും അന്നെന്നുള്ള ട്രോളുകളുമായി ,പടം ഇറങ്ങുന്ന ആദ്യദിവസങ്ങളിൽ സോഷ്യൽ മീഡിയകൾ നിറക്കാൻ ചില വിരുതന്മാർ ഇപ്പോഴേ ഒരുങ്ങി ഇരിപ്പുണ്ട് . [![](https://cdn.boolokam.com/articles/2023/08/ykyk-1024x576.jpg)](https://cdn.boolokam.com/articles/2023/08/ykyk.jpg)ഒന്നാമതായി പെർഫോമൻസ് കൊണ്ട് അവരുടെ വാ അടപ്പിക്കാൻ ദുല്ഖറിന് ഈ സിനിമ കൊണ്ട് സാധിക്കണം , 3 മണിക്കൂറിനു അടുത്ത് ഡ്യൂറേഷൻ ഉള്ള പടം ആണ് കിംഗ് ഓഫ് കൊത്ത എന്ന് കേൾക്കുന്നു ,അപ്പോൾ ചെറിയ തരത്തിൽ ഉള്ള ലാഗ് പോലും മലയാളികൾ ക്ഷമിച്ചു എന്ന് വരില്ല . അതിനെ മറികടക്കണം എങ്കിൽ ദുല്ഖറിന്റെ മാസ്സിനു കൈയ്യടിക്കും വിധം ഉള്ള രോമാഞ്ചം സീനുകൾ ഇതിൽ ഉണ്ടാവണം . രണ്ടാമത്,സിനിമ ഇറങ്ങുന്ന ആദ്യത്തെ ദിവസത്തിൽ തുടങ്ങുന്ന സിനിമയുടെ തീയേറ്ററിൽ നിന്നുള്ള ലീക്കഡ് പോഷൻസ് ഉപയോഗിച്ച് നടത്തുന്ന ഡീഗ്രേഡിങ് നല്ല രീതിയിൽ അത് ഉണ്ടാവും .ഒരു ആവറേജ് റിപ്പോർട്ട് വന്നാൽ പോലും ഓൺലൈൻ മാധ്യമങ്ങളും, സ്വയം പ്രഖ്യാപിത ബുദ്ധിജീവി റിവ്യൂവേഴ്‌സും അതിനെ കീറി മുറിച്ചു നശിപ്പിക്കും എന്നുള്ളത് സംശയം ഇല്ലാത്ത കാര്യമാണ് .നാട്ടിലെ വർധിച്ചു വരുന്ന ജീവിത ചെലവ് കാരണം ഈ റിപ്പോർട്ട് കണ്ടു മലയാളികൾ തീയേറ്ററിൽ പോയി ഈ സിനിമ കാണാൻ മടിക്കും .അങ്ങനെ സംഭവിച്ചാൽ ഒടിയനും മരക്കാറിനും മാമാങ്കത്തിനും ഒക്കെ സംഭവിച്ചതുപോലെ Dq വിന്റെ കരിയറിലെ ഏറ്റവും വലിയ ഫ്ലോപും ആകാനും സാധ്യത ഉണ്ട് .എന്നിട്ടു മലയാളികൾ തന്നെ അടുത്ത ആവറേജോ അതിനു താഴയോ ഉള്ള അന്യഭാഷാ പടങ്ങൾക്ക് കൈ അടിക്കാൻ ഒരുങ്ങി ഇരിക്കും .. https://youtu.be/dljEVygvwG8 ഈ രണ്ടു വെല്ലുവിളികൾ പെർഫോമൻസു കൊണ്ടും മറ്റു മേഖലയിൽ ഉള്ള ക്വാളിറ്റി കൊണ്ട് ഒരു മസ്റ്റ് തിയേറ്റർ വാച്ച് പടം ആക്കി KOK നു മാറ്റാൻ കഴിഞ്ഞാൽ കേരളത്തിന്റെ അതിർ വരമ്പുകൾ ഭേദിച്ച് മലയാളത്തിലെ ഏറ്റവും വലിയ പണം വാരി പടങ്ങളിൽ ഒന്നാവും KOK .മലയാളികളുടെ വിചിത്രമായ മനോഭാവം ഈ പടത്തിനെ എങ്ങനെ സ്വാധിനിക്കും എന്ന് കാത്തിരുന്ന് കാണാം .KOK നു എല്ലാ വിജയാശംസകളും നേരുന്നു .