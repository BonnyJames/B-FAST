---
author: Beaumaris
categories:
- Entertainment
comment_count: 0
date: 2023-12-24 13:08:10
draft: false
image: https://cdn.boolokam.com/articles/2023/12/qffqffffqf.jpg
like_count: 6629
share_count: 3218
tags:
- aditi ravi
- mohanlal
- neru movie
title: നേര് സിനിമയിലെ അതിഥി രവിയുടെ കഥാപാത്രം അധികമാരും പരാമർശിച്ചു കണ്ടില്ല
view_count: 227295
---

**നേര് സിനിമയിലെ അതിഥി രവിയുടെ കഥാപാത്രം അധികമാരും പരാമർശിച്ചു കണ്ടില്ല.** **Balagopal SP** **Spolier alert** കോടതിയിലെ ഒരു പോർഷൻ എന്നതിലുപരി,എന്റെ വ്യക്തിപരമായ അഭിപ്രായത്തിൽ നമുക്ക് ചുറ്റും ഒരുപാടു ഇത്തരം സ്ത്രീകൾ ഉണ്ട്. തീർത്തും നിസ്സഹായരായവർ. പുരുഷന്റെ തീരുമാനങ്ങൾക്ക് മുന്നിൽ തലകുനിച്ചു നിൽക്കേണ്ടി വന്നവർ. ഒന്നാലോചിച്ചു നോക്കൂ ശരിക്കുമുള്ള കാര്യങ്ങൾ വ്യക്തമായി അറിഞ്ഞുവച്ചിട്ടും സ്വന്തം അഭിപ്രായത്തെയും, വ്യക്തിത്വത്തെയും ഭർത്താവിന്റെ ആവശ്യത്തിന് മുന്നിൽ പണയം വക്കേണ്ടി വന്ന സ്ത്രീയുടെ അവസ്ഥയെ പറ്റി. ഒരു സ്ത്രീയായിരുന്നിട്ടുകൂടി നീതി അർഹിക്കേണ്ട മറ്റൊരു സ്ത്രീക്ക് എതിരായി സ്വന്തം നിലപാടുകൾ കാറ്റിൽ പറത്തി നിലനിൽക്കേണ്ടി വരിക എന്നത് എന്ത് പരിതാപകരമാണ്. കോടതിമുറിയിൽ വച്ച് നായക കഥാപാത്രത്താൽ വിചാരണ നേരിടേണ്ടി വരുന്ന സാഹചര്യത്തിൽ തനിക്കറിയാവുന്ന അതേ കാര്യങ്ങൾ വീണ്ടും കേൾക്കേണ്ടി വരികയും, പറഞ്ഞ കള്ളങ്ങളുടെ വ്യാപ്തി സ്വയം തിരിച്ചറിയുകയും ചെയ്യുന്ന അവസ്ഥയിലും അവർ ഭർത്താവിന്റെ നിർബന്ധത്തിനു വഴങ്ങിയതിൽ നിന്നും മോചിതയാകാൻ ശ്രമിക്കുന്നില്ല എന്നതാണ് ക്രൂരമായ വസ്തുത. ശേഷം ഭർത്താവിനോട് /പുരുഷനോട് അത്രമേൽ ദേഷ്യവും, വിഷമവും പ്രകടിപ്പിക്കുന്നുണ്ട് എങ്കിൽ പോലും ചിലപ്പോ അയാളുടെ ഒരു അപേക്ഷയിൽ, സ്നേഹത്തോടെയുള്ള ഒരു പെരുമാറ്റത്തിൽ പ്രേരണയാൽ ചെയ്ത ശരിയല്ലായ്മയെ മറന്നു വീണ്ടും അടിമകളായി ജീവിതം തുടരുകയാവും അവർ ചെയുക.ഈ സമൂഹത്തിൽ ഇങ്ങനെ ജീവിക്കുന്ന എത്രമാത്രം സ്ത്രീകൾ ഉണ്ടായിരിക്കും...!സ്വയം ചങ്ങലകളിലാണെന്നു മനസിലാക്കിയിട്ടും പിന്നാലെ വരുന്ന തലമുറയോടും ![](https://cdn.boolokam.com/articles/2023/12/qffqffffqf.jpg)'നീ പെണ്ണാണ് എന്നും നീ എവിടെയെങ്കിലും ചെന്ന് കേറുമ്പോൾ പഠിക്കും 'പെണ്ണായാൽ ഇത്ര അഹങ്കാരം പാടില്ല 'നേരെ ചൊവ്വേ ഉള്ള വസ്ത്രം ഇടെടി 'ജോലിയൊക്കെ കല്യാണം കഴിഞ്ഞാലും നോക്കാം എന്നിങ്ങനെ പറഞ്ഞു കൊണ്ടേയിരിക്കുന്നവർ ഇത്തരക്കാരുടെ പ്രതീകമായി അതിഥി രവിയുടെ കഥാപാത്രത്തെ കാണാതെ ഇരിക്കണമെങ്കിൽ jeethu joseph ന്റെ അടുത്ത പടത്തിൽ ഇവരും ഇവരുടെ ഭർത്താവും (സിനിമയിലെ )ഡിവോഴ്സ് ആയി എന്ന് സൂചിപ്പിക്കുന്ന ഒരു സീൻ കൂടി ഉൾപ്പെടുത്തണം