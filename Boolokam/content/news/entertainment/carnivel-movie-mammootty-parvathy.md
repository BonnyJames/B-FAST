---
author: Beaumaris
categories:
- Entertainment
comment_count: 0
date: 2022-06-10 10:03:34
draft: false
image: ''
like_count: 177667
share_count: 41979
tags:
- Carnivel Movie
- mammootty
- parvathy jayaram
title: മമ്മൂട്ടിയുടെ മനസാന്നിധ്യം കൊണ്ട് മാത്രം രക്ഷപ്പെട്ട ഒരു സംഭവത്തെ കുറിച്ച്
  പാർവതി പറയുന്നതിങ്ങനെ
view_count: 2255936
---

മമ്മൂട്ടിക്ക് കോമഡി വഴങ്ങില്ല എന്നൊക്കെ ചർച്ചകൾ ഉണ്ടായതിനു ശേഷമാണ് രാജമാണിക്യം ഒക്കെ ഇറങ്ങിയത്. അതേ ചർച്ചകൾക്ക് മുൻപാണ് കാർണിവൽ പോലുള്ള ചിത്രങ്ങൾ ഇറങ്ങിയത്. എല്ലാത്തിലും അദ്ദേഹം നല്ല അസ്സലായി തന്നെ കോമഡി ചെയ്തിട്ടുമുണ്ട്. എസ് എൻ സ്വാമിയുടെ രചനയും പി ജി വിശ്വംഭരന്റെ സംവിധാനവും മമ്മൂട്ടിയുടെ അഭിനയവും കൊണ്ട് മനോഹരമായ സിനിമ. ചിത്രത്തിൽ മമ്മൂട്ടിക്കൊപ്പം സുകുമാരനും ബാബു ആന്റണിയും പാർവതിയും എല്ലാം പ്രധാനവേഷത്തിൽ എത്തിയിരുന്നു. ഇപ്പോൾ ചിത്രത്തിലെ ഒരു സംഭവം വിശദീകരിക്കുകയാണ് പാർവതി. മമ്മൂട്ടിയുടെ മനസാന്നിധ്യം കൊണ്ട് മാത്രം രക്ഷപ്പെട്ട ഒരു സംഭവത്തെ കുറിച്ച് പാർവതി പറയുന്നതിങ്ങനെ.. &nbsp; “കാർണിവലിനെ കുറിച്ച് ഓർക്കുമ്പോൾ എന്റെ മനസ്സിൽ വരുന്നൊരു രംഗമുണ്ട്. ഒരു ഗ്രൗണ്ടിൽ ഷൂട്ട് നടക്കുകയാണ്. മമ്മൂക്കയാണ് ജീപ്പ് ഓടിക്കുന്നത്. അന്ന് സീറ്റ് ബെൽറ്റ് പരിപാടിയൊന്നും ഇന്നത്തെ അത്ര സ്ട്രിക്റ്റ് അല്ലല്ലോ. ഞാൻ മുൻസീറ്റിൽ ഇരിപ്പുണ്ട്, വളരെ കാഷ്വലായി ഇരിക്കുകയാണ്. മമ്മൂക്കയുടെ പ്രസൻസ് ഓഫ് മൈൻഡിനെ കുറിച്ചാണ് ഞാൻ പറയുന്നത്. എന്തോ ഒരാവശ്യത്തിന് വണ്ടി പെട്ടെന്ന് സഡൻ ബ്രേക്കിടുകയാണ്, മമ്മൂക്ക ആദ്യം ആലോചിച്ചുവച്ചിരിക്കുന്നത് മുന്നിലിരിക്കുന്ന എന്റെ സുരക്ഷയാണ്. സഡൻ ബ്രേക്ക് ഇട്ടാൽ എന്തായാലും ഞാനെവിടെയെങ്കിലും പോയി ഇടിക്കും, അത് മനസ്സിലാക്കിയാവണം, മമ്മൂക്ക അന്ന് ബ്രേക്ക് ചവിട്ടുന്നതിന് മുൻപ് ചെയ്തത് എന്നെ തടുക്കുക ആണ്, എന്നെ കൈകൊണ്ട് തടുത്തിട്ടാണ് സഡൻ ബ്രേക്ക് ഇട്ടത്. അല്ലെങ്കിൽ ഞാൻ പോയി മുൻ വശത്തെ ഗ്ലാസിൽ ഇടിച്ചേനേ.. മമ്മൂക്കയോട് അതിനെ കുറിച്ച് ഒന്നും ഞാൻ സംസാരിച്ചില്ലെങ്കിലും​ അതിപ്പോവും എന്റെ ഓർമയിൽ അങ്ങനെ കിടക്കുന്ന കാര്യമാണ്,” പാർവതി പറഞ്ഞു.????