---
title: "ഒരു മോശം സിനിമയ്ക്ക് നല്ല റിവ്യൂ പറഞ്ഞു പരത്തി വിജയിപ്പിക്കാൻ ആർക്കും സാധിക്കില്ല, എന്നാൽ ഒരു നല്ല സിനിമയിൽ നിന്നു കുറച്ചു പ്രേക്ഷകരെയെങ്കിലും അകറ്റി നിർത്താൻ മോശം റിവ്യൂ പറഞ്ഞാൽ സാധിക്കും"
date: 2023-10-16T14:45:29
draft: false
categories: ["Entertainment"]
tags: ['Malayalam movie reviews', 'malayalam movies', 'restrictions', 'Sanuj Suseelan']
author: "Beaumaris"
---

<strong>Sanuj Suseelan</strong>

"ആരോമലിന്റെ ആദ്യത്തെ പ്രണയം" എന്ന സിനിമ റിലീസായി ഏഴു ദിവസത്തിനു ശേഷം മാത്രമേ അതിനെക്കുറിച്ചുള്ള വീഡിയോ റിവ്യൂസ് അനുവദിക്കാവൂ എന്ന് അതിന്റെ സംവിധായകൻ അപേക്ഷിച്ചതിനെത്തുടർന്ന് കോടതി അവർക്ക് ഒരു ഗാഗ് ഓർഡർ ഇഷ്യൂ ചെയ്തിട്ടുണ്ട്. ആ ഓർഡർ വായിച്ചു മനസ്സിലാക്കാൻ കഴിവില്ലാത്ത ഏതോ ആവേശ കുമാർ എല്ലാ സിനിമകൾക്കും ഈ ഓർഡർ ബാധകമാണ് എന്ന മട്ടിൽ വാർത്ത എഴുതി വിട്ടതാണ് പിന്നീട് വിവാദമായത്. എന്തായാലും അത് വഴി ആ സിനിമയ്ക്ക് നല്ല പബ്ലിസിറ്റി കിട്ടിയിട്ടുണ്ട്. എന്നാൽ ഇങ്ങനെ ഒരു റെസ്ട്രിക്ഷൻ എല്ലാ സിനിമകൾക്കും ബാധകമാക്കണം എന്ന് എനിക്കഭിപ്രായമുണ്ട്. വിശദീകരിക്കാം.

<img class="alignnone size-full wp-image-425310" src="https://cdn.boolokam.com/articles/2023/10/aaav.jpg" alt="" width="1920" height="963" />പണ്ട് തെരഞ്ഞെടുപ്പ് സമയത്ത് പത്രങ്ങളും മാസികകളും പ്രീ-പോൾ , എക്സിറ്റ് പോൾ സർവേകൾ നടത്തുമായിരുന്നു. ഇലക്ഷന് ശേഷം പ്രസിദ്ധപ്പെടുത്തുന്ന എക്സിറ്റ് പോൾ സർവേകൾ താരതമ്യേന നിരുപദ്രവകാരിയാണ്. എന്നാൽ പ്രീ പോൾ സർവേകൾ അങ്ങനെയല്ല. വളരെ മുമ്പേ തന്നെ ഇലക്ഷൻ കമ്മീഷൻ ഇതിൽ ഒരു അപകടം മണത്തിരുന്നു. ഒരു പാർട്ടിയുടെയും കടുത്ത ഭക്തരല്ലാത്ത ചില വോട്ടർമാർ എല്ലാ മണ്ഡലത്തിലും കാണുമല്ലോ. സത്യത്തിൽ അവരാണ് തെരഞ്ഞെടുപ്പിലെ യഥാർത്ഥ വിധി നിർണയിക്കുന്നത്. ഒരു ഇലക്ഷനിൽ ആർക്കു വോട്ട് ചെയ്യണം എന്ന അവരുടെ ചിന്തയെ സ്വാധീനിക്കാൻ ഈ സർവേ ഫലങ്ങൾക്ക് കഴിയും എന്ന പശ്ചാത്തലത്തിലാണ് ഇത്തരം സർവ്വെകൾക്ക് നിയന്ത്രണം കൊണ്ടുവരാൻ കമ്മീഷൻ ആലോചിക്കുന്നത്.

<img class="alignnone size-full wp-image-425316" src="https://cdn.boolokam.com/articles/2023/10/qdqdqddq-1.jpg" alt="" width="720" height="531" />രണ്ടായിരത്തി പതിമൂന്നിൽ രാജ്യത്തെ പ്രധാന രാഷ്ട്രീയ പാർട്ടികളുമായി ഈ തെരഞ്ഞെടുപ്പ് കമ്മീഷൻ നടത്തിയ ചർച്ചകളിൽ അവരും അത് ശരിവയ്ക്കുകയാണ് ചെയ്തത്. പ്രധാനപ്പെട്ട പതിനഞ്ചു രാഷ്ട്രീയ പാർട്ടികളിൽ ബി ജെ പി ഒഴികെയുള്ള എല്ലാവരുടെയും പിന്തുണയോടെ ഇലക്ഷൻ കമ്മീഷൻ ഈ നിരോധനം നിലവിൽ വരുത്തി. Article 19 (1) (a) യുടെ ലംഘനമാണ് എന്ന് ബിജെപി വാദിക്കുകയും അന്നത്തെ ബി ജെ പി പ്രധാനമന്ത്രി സ്ഥാനാർത്ഥിയായിരുന്ന നരേന്ദ്ര മോഡി ഇതിനെ ബാലിശമെന്നു കളിയാക്കുകയും ചെയ്‌തെങ്കിലും ഒന്നും സംഭവിച്ചില്ല. സർവേ ഫലങ്ങൾ എന്തിനു മൈൻഡ് ചെയ്യണം, വോട്ടർമാർക്ക് അവരുടെ വിവേചന ബുദ്ധി ഉപയോഗിക്കാമല്ലോ എന്നൊക്കെ അഭിപ്രായങ്ങൾ ഉയർന്നെങ്കിലും കമ്മീഷൻ പുറകോട്ടു പോയില്ല. ആ തീരുമാനം ഒരു പരിധി വരെ ശരിയായിരുന്നു എന്ന് പിന്നീട് നമ്മൾ കണ്ടു. അതിലെ രാഷ്ട്രീയത്തിലേക്ക് കടക്കുന്നില്ല. വിഷയം അതല്ല. ഏകദേശം ഇതുപോലൊരു അപകടമാണ് റിലീസാവുന്ന അന്ന് തന്നെ ഇറങ്ങുന്ന ധൃതി പിടിച്ചുള്ള റിവ്യൂകളും ആ സിനിമയോട് ചെയ്യുന്നത്.

<img class="alignnone size-full wp-image-425314" src="https://cdn.boolokam.com/articles/2023/10/ffqqffqfq.jpg" alt="" width="1920" height="963" />സിനിമയും ഒരു "ഉത്പന്നമാണ്" എന്നാണല്ലോ പൊതുവെ പറയപ്പെടുന്നത്. നിർമ്മാതാവ് കുറെ പണം മുടക്കി കലാകാരന്മാരാവുന്ന അസംസ്കൃത വസ്തുക്കളാൽ ഉണ്ടാക്കിയെടുക്കുന്ന ഒരു പ്രൊഡക്ടാണ് സിനിമ എന്ന് സാങ്കേതികമായി പറയാം. എന്നാൽ സോപ്പ് പോലെയോ ടൂത്ത് പേസ്റ്റ് പോലെയോ ഒരുത്പന്നമല്ല സിനിമ. സിനിമയെന്നല്ല ഏതു കലാരൂപവും ആസ്വാദകരുടെ മനനശേഷിയെ കൂടി ആശ്രയിച്ചാണ് നിലനിൽക്കുന്നത്. ഉദാഹരണം കഥകളി. കഥകളിയുടെ സാങ്കേതികതയും മുദ്രകളുടെ അർത്ഥവും ഒന്നുമറിയാത്ത ഒരാൾക്ക് അത് വെറും ഗോഷ്ഠിയായി തോന്നും. എന്നാൽ അതറിയാവുന്ന ഒരാൾക്ക് ആ കഥ ആസ്വദിക്കാനും സാധിക്കും. ഒരുപാട് ഇന്നർ ലയറുകൾ ഉള്ള ഒരു സിനിമ ആസ്വദിക്കാൻ പ്രേക്ഷകനും ആ ഉൾക്കാഴ്ച ആവശ്യമുണ്ട്. അതൊന്നുമില്ലാത്ത ഒരു കച്ചവട സിനിമയായാലും രണ്ടു പേർ ആ സിനിമ ആസ്വദിക്കുന്നത് രണ്ടു വിധത്തിലാവാം. നമ്മൾ ജീവിക്കുന്ന സമൂഹത്തിന്റെ കാഴ്ചപ്പാടുകളും നമ്മളുടെ ആസ്വാദന രീതിയെ സ്വാധീനിച്ചേക്കാം.

ഇപ്പോൾ ക്ലാസിക്കുകൾ എന്ന് മലയാളി വിളിക്കുന്ന പല സിനിമകളും അക്കാലത്ത് ബോക്സ് ഓഫീസിൽ വലിയ ചലനമൊന്നും സൃഷ്ടിക്കാതെ കടന്നു പോയതും പിന്നീട് അതാസ്വദിക്കാവുന്ന നിലയിലേക്ക് സമൂഹം വളർന്നപ്പോൾ അംഗീകാരങ്ങൾ നേടിയതും ഇതിന്റെ തെളിവാണ്. ടിക്കറ്റ് എടുക്കാൻ മുടക്കിയ രൂപ പോയി, കാശു മുതലായില്ല എന്നൊക്കെയുള്ള പരാതികളും ഇതുപോലെയാണ്. ടിക്കറ്റിന്റെ വില നൂറായാലും ആയിരമായാലും സിനിമ എന്നത് വർക്കാവുന്നത് നിങ്ങളുടെ മനസ്സിലാണ്. പണം കൊടുത്തു വാങ്ങിയ ഒരു ബിരിയാണി നിങ്ങളുടെ വയറു നിറയ്ക്കുന്നത് പോലെയോ പെർഫ്യൂം നിങ്ങൾക്ക് സുഗന്ധം പകരുന്നത് പോലെയോ അല്ല ഒരു സിനിമയോ നാടകമോ ഒക്കെ നിങ്ങളുടെ ഉള്ളിൽ പ്രവർത്തിക്കുന്നത്.

സിനിമാ വ്യവസായത്തിനും ചില പ്രത്യേകതകളുണ്ട്. നിങ്ങൾ ഒരു തീപ്പെട്ടി ഫാക്ടറി തുടങ്ങി എന്ന് വയ്ക്കുക. ദിവസം ചെല്ലുംതോറും അത് നഷ്ടത്തിലാണ് പൊയ്ക്കൊണ്ടിരിക്കുന്നതെങ്കിൽ നിങ്ങൾക്ക് ഒരു ദിവസം ആ ഫാക്ടറി അടച്ചുപൂട്ടാം. കെട്ടിടവും യന്ത്രങ്ങളും ബാക്കി വന്ന അസംസ്കൃത വസ്തുക്കളും ഒക്കെ വിറ്റ് നഷ്ടത്തിന്റെ അല്പമെങ്കിലും തിരിച്ചു പിടിക്കാം. എന്നാൽ സിനിമ അങ്ങനെയല്ല. പടം പൊളിഞ്ഞാൽ അതിൽ നിന്നു ഒറ്റ നയാപൈസ തിരിച്ചെടുക്കാൻ പറ്റില്ല. ഇപ്പോളത്തെ സിനിമകൾ സാറ്റലൈറ്റ് റൈറ്റ്സ്, OTT റൈറ്റ് , ഓവർസീസ് റൈറ്റ്സ് തുടങ്ങിയവ വഴി മുതൽമുടക്കിൽ ഭൂരിഭാഗവും ആദ്യമേ തിരിച്ചു പിടിച്ച ശേഷമാണു അതിന്റെ ആദ്യ ഷോ കളിക്കുന്നത്. അതുകൊണ്ടു നിർമ്മാതാവിന് നഷ്ടം വരാനുള്ള ചാൻസ് കുറവാണ്. പക്ഷെ മറ്റേയറ്റത്ത് അത് വാങ്ങിയ കമ്പനിയ്ക്ക് നഷ്ടം വരാം. ഇന്ത്യയിൽ ഓപ്പറേറ്റ് ചെയ്യുന്ന OTT പ്ലാറ്റുഫോമുകൾ ചിലതെങ്കിലും ഭീമമായ നഷ്ടത്തിലാണ്. ലാഭത്തിലുള്ള നെറ്റ് ഫ്ലിക്സിന് പോലും സിനിമകൾ വാങ്ങാൻ അവർ മുടക്കുന്ന പണവുമായി തട്ടിച്ചു നോക്കുമ്പോൾ അതിനൊത്ത ലാഭമല്ല കിട്ടുന്നത്. ഇത് ഭാവിയിൽ സിനിമയെ തിരിഞ്ഞു കൊത്തും. സാറ്റലൈറ്റ് ചാനലുകൾ പണ്ട് ഇതേ സ്റ്റേജിലൂടെ പോയതാണ്. അതിനു ശേഷമാണ് വലിയ വില കൊടുത്ത് സിനിമകൾ വാങ്ങുന്ന പരിപാടി നിർത്തി അവർ ആ ബജറ്റിൽ സ്വന്തമായി റിയാലിറ്റി ഷോകൾ നിർമിച്ചു തുടങ്ങിയത്. OTT പ്ലാറ്റുഫോമുകളും ഇപ്പോൾ കരുതലോടെയാണ് സിനിമകൾ തിരഞ്ഞെടുക്കുന്നത്.

<img class="alignnone size-full wp-image-425313" src="https://cdn.boolokam.com/articles/2023/10/123.jpg" alt="" width="1920" height="963" />ഈ സാഹചര്യത്തിലാണ് സിനിമയുടെ ഇന്റർവെൽ സമയത്തു പോലും മൊബൈൽ ഫോൺ വഴി ഇറക്കി വിടുന്ന റിവ്യൂസ് സിനിമ എന്ന വ്യവസായത്തിന് ദോഷം ചെയ്യുന്നത്. സിനിമ ഇറങ്ങുന്ന ആദ്യ ദിവസങ്ങളിൽ അത് കാണാനെത്തുന്നതിൽ ഭൂരിഭാഗവും വിദ്യാർത്ഥികളും ചെറുപ്പക്കാരും ഒക്കെയായിരിക്കും. മിക്ക പോപ്പുലർ റിവ്യൂവർമാരും ഈ ഏജ് ഗ്രൂപ്പിൽ പെട്ടതാണ്. ഒരു ഫാമിലി മൂവി ചിലപ്പോൾ ആ പ്രായത്തിൽ പെട്ടവരുമായി കമ്യൂണിക്കേറ്റ് ചെയ്യുന്ന ഒന്നാവണമെന്നില്ല. സ്വാഭാവികമായും സിനിമ ഇഷ്ടമാവാത്ത ഒരാൾ നൽകുന്ന മോശം റിവ്യൂ ഒരു ബാൻഡ് വാഗൻ ഇഫക്ട് ഉണ്ടാക്കുകയും അതുവഴി കാണികളുടെ എണ്ണം കുറയുകയും ചെയ്യും. തീയറ്ററിൽ പോയി ഒരു സിനിമ കാണുകയെന്നത്‌ ഒരു ഇടത്തരം ഫാമിലിയുടെ കുടുംബ ബജറ്റിനെ പോലും ബാധിക്കുന്ന ഒന്നാണ്. സ്വാഭാവികമായും ടി വിയിൽ പടം വരുമ്പോ കാണാം എന്നവർ തീരുമാനിക്കും. എന്നാൽ ആ ചെറുപ്പക്കാർക്ക് റിലേറ്റ് ചെയ്യാൻ പറ്റാത്തതും പക്ഷെ കുടുംബങ്ങൾക്ക് നന്നായി ആസ്വദിക്കാനാവുന്ന ഒരു സിനിമയുമാവുമ്പോൾ അതിൽ പണം മുടക്കിയവരെ ഇതെങ്ങനെ ബാധിക്കുന്നു എന്ന് ചിന്തിക്കുക. പണം മുടക്കി ടിക്കറ്റെടുക്കുന്ന പ്രേക്ഷകന്റെ കാര്യം മറന്നുകൊണ്ടല്ല ഇത് പറയുന്നത്. പക്ഷെ ആദ്യം പറഞ്ഞത് പോലെ ഓരോരുത്തരുടെയും ആസ്വാദന ശേഷി വ്യത്യസ്തമാണ്. റിവ്യൂസ് നോക്കുന്നതിൽ തെറ്റില്ല. പക്ഷെ അത് constructive criticism ആവണമെന്ന് മാത്രം. നിർഭാഗ്യവശാൽ നമ്മുടെ ഭാഷയിൽ വിരലിലെണ്ണാവുന്നവർ ഒഴികെ പലരും abusive ആണ്. ഇത്തരം ചിന്തകൾ സബ്സ്ക്രൈബ് ചെയ്യുമ്പോൾ അതും ശ്രദ്ധിക്കണം.

ഒറ്റ സിനിമ കൊണ്ട് നിങ്ങൾക്ക് അതിലെ അണിയറക്കാരെ കഴിവുള്ളവരോ ഇല്ലാത്തവരോ എന്ന് വിലയിരുത്താൻ കഴിയില്ല എന്നാണ് എന്റെ അഭിപ്രായം. ഒരു സിനിമയുടെ പുറകിൽ സംഭവിച്ച അണിയറക്കഥകളൊന്നുമറിയാത്ത ഒരാൾക്ക് അതിലെ ഏതെങ്കിലും വിഭാഗം മോശമാണെങ്കിൽ അത് ആ കലാകാരന്റെ മാത്രം കഴിവുകേടാണ് എന്നെങ്ങനെ ഉറപ്പിച്ചു പറയാനാവും ? "ഹൃദയത്തിൽ സൂക്ഷിക്കാൻ" എന്ന ബോറൻ ചിത്രമെടുത്ത അതേ രാജേഷ് പിള്ളയാണ് ട്രാഫിക് എന്ന സിനിമയിലൂടെ മലയാളത്തിലെ ന്യൂ ജനറേഷൻ ചിത്രങ്ങളുടെ തുടക്കകാരിലൊരാളായി മാറിയത്. അദ്ദേഹത്തിന്റെ ആദ്യ ചിത്രം കണ്ടിട്ട് അദ്ദേഹം ഒരു കഴിവുമില്ലാത്ത സംവിധായകനെന്ന് എഴുതി തള്ളിയിരുന്നെങ്കിൽ എന്താവുമായിരുന്നു സ്ഥിതി ? എന്ന് വച്ച് വിമർശങ്ങൾ പാടില്ലെന്നാണ്.

തിരക്കഥ മോശമാണെങ്കിൽ അത് മോശമാണെന്നു പറയാം. പക്ഷെ ആ തിരക്കഥാകൃത്ത് മോശക്കാരനാണെന്ന് ഉറപ്പിച്ചു പറയാൻ പറ്റില്ല. ചിലപ്പോൾ അയാൾ ഉണ്ടാക്കി വച്ച നല്ലൊരു തിരക്കഥയെ നായകനടനും സംവിധായകനും ഒക്കെ ചേർന്ന് മാറ്റിമറിച്ചതാണെങ്കിലോ ? "രസികൻ" പോലെ എത്രയോ ഉദാഹരണങ്ങൾ നമ്മുടെ സിനിമയിൽ തന്നെയുണ്ട്. ഛായാഗ്രാഹകൻ ആവശ്യപ്പെട്ട ഉപകരണങ്ങളെല്ലാം നിർമ്മാതാവ് കൊടുക്കാതിരുന്നതുകൊണ്ടോ മറ്റെന്തെങ്കിലും കാരണം കൊണ്ട് ലൊക്കേഷനിൽ അത് ലഭ്യമാവാതിരുന്നതോ ആയ അവസ്ഥയിൽ കിട്ടിയ കുറച്ചു ലൈറ്റും ക്യാമറയും കൊണ്ട് ഉണ്ടാക്കാവുന്ന ബെസ്റ്റ് റിസൾട്ട് തന്ന ഒരു സിനിമാട്ടോഗ്രാഫറെ ആ കഥയൊന്നുമറിയാതെ കഴിവില്ലാത്ത ക്യാമറാമാൻ എന്ന് വിളിക്കാൻ പറ്റുമോ ? അതൊക്കെ പോട്ടെ, ഇങ്ങനെ ഒരു സാഹചര്യത്തിൽ കോംപ്രമൈസിന് നിൽക്കാതെ അയാൾക്ക് ഇറങ്ങിപ്പോകാമായിരുന്നില്ലേ എന്ന് നിങ്ങൾക്ക് വാദിക്കാം. പക്ഷെ ഒരു സംവിധായകന്റെ വർഷങ്ങൾ നീളുന്ന അലച്ചിലിന്റെ നിർണായകമായ ഒരു ഘട്ടമാണ് അയാളുടെ ആദ്യ ചിത്രം. എത്ര പീഡനങ്ങൾ ഉണ്ടായാലും പലർക്കും അത് നിശബ്ദമായി സഹിക്കേണ്ടി വരുന്നത് അങ്ങനെയാണ്. ഒരു വെള്ളിയാഴ്ചയിലെ ആദ്യ ഷോയുടെ പുറകെ അതിനെപ്പറ്റി നിരുത്തരവാദപരമായി പറയുന്ന അഭിപ്രായങ്ങൾ ആ കലാകാരന്റെ ബാക്കിയുള്ള ജീവിതത്തിനു മുന്നിൽ വാതിൽ കൊട്ടിയടയ്ക്കുകയാണ് ചെയ്യുന്നത്. ഇത് പുതുമുഖങ്ങൾക്ക് മാത്രമല്ല ബാധകമായിട്ടുള്ളത്. എത്ര വലിയ സംവിധായകനായാലും അയാളുടെ അവസാന ചിത്രത്തിന്റെ വിജയം മാത്രമാണ് അയാളുടെ അടുത്ത സിനിമ നിശ്ചയിക്കുന്നത് എന്ന് എത്രയോ വമ്പൻ സംവിധായകർ തന്നെ പറഞ്ഞിട്ടുണ്ട്.

മറ്റൊരു കാര്യം പറയാനുള്ളത് സിനിമാ "കാണലിനെ" കുറിച്ചാണ്. ഒരു സിനിമ കാണാൻ നിങ്ങൾക്ക് പ്രത്യേകിച്ച് യോഗ്യതകളൊന്നും ആവശ്യമില്ല. എന്നാൽ ഒരു സിനിമയെ കലാപരമായി ആസ്വദിക്കാനും അതിനെ അക്കാദമിക് ആയി വിലയിരുത്താനും ചില pre -requisites ഉണ്ട്.

സിനിമയുടെ എഡിറ്റിംഗിനെ കുറ്റം പറയുന്നയാൾക്ക് എഡിറ്റിംഗ് അല്പമെങ്കിലും അറിഞ്ഞിരിക്കണം എന്ന് ലാലേട്ടൻ അഭിപ്രായം പറഞ്ഞപ്പോൾ വിവാദമായത് ഓർമ്മയില്ലേ ? എന്നാൽ അതിൽ കുറച്ചു വസ്തുതയുണ്ട്. ക്രിട്ടിക്കൽ ആയി ഒരു സിനിമ ആസ്വദിക്കാൻ സഹായിക്കുന്ന film appreciation കോഴ്‌സുകൾ ലോകത്തെ പല മികച്ച യൂണിവേഴ്സിറ്റികളും നടത്തുന്നത് അതുകൊണ്ടാണ്. നമ്മുടെ ഇന്ത്യയിലെ ഫിലിം ഇൻസ്റ്റിറ്റിയൂട്ടുകൾ പോലും അത്തരം കോഴ്‌സുകൾ നടത്തുന്നുണ്ട്. ബാലയ്യയുടെതോ രജനീകാന്തിന്റെയോ പടങ്ങൾ കാണാനും ആസ്വദിക്കാനും ഇതൊന്നും ആവശ്യമില്ല എന്നത് ശരിയാണ്. പക്ഷെ ക്രിട്ടിക്കൽ ആയി ഒരു സിനിമയെ വിശകലനം ചെയ്യാൻ ഇത്തരം അറിവ് ആവശ്യമുണ്ട്.

<img class="alignnone size-full wp-image-425315" src="https://cdn.boolokam.com/articles/2023/10/newwwwwwwwwwwwwwwwwww.jpg" alt="" width="1920" height="963" />പണം മുടക്കി ഈ സിനിമ കാണുന്നവർക്ക് അഭിപ്രായം പറയാനുള്ള സ്വാതന്ത്ര്യമില്ലേ, ഹോളിവുഡിൽ വരെ അതുണ്ടല്ലോ എന്ന് വാദിക്കാം. എന്നാൽ ഹോളിവുഡ് പോയിട്ട് മറ്റു ദക്ഷിണേന്ത്യൻ ഭാഷകളുമായി പോലും താരതമ്യം ചെയ്യാനാവാത്ത ഒരു ചെറിയ ഇൻഡസ്‌ട്രിയാണ് മലയാളം. മറ്റു സിനിമകളിൽ ഒരു പാട്ടെടുക്കുന്ന പണമുണ്ടെങ്കിൽ ഒന്നോ രണ്ടോ മലയാളം സിനിമ പിടിക്കാം. നമ്മൾ മറ്റു ഭാഷകൾക്ക് മുന്നിൽ ഞെളിഞ്ഞു നിൽക്കുന്നത് നമ്മളുണ്ടാക്കുന്ന സിനിമകളുടെ ക്വാളിറ്റി കൊണ്ടാണ്. അതോടൊപ്പം ലോങ്ങ് റണ്ണിൽ ഈ വ്യവസായത്തിന്റെ നിലനില്പിനെക്കുറിച്ചുകൂടി നമ്മൾ ചിന്തിക്കേണ്ടതുണ്ട്. ഒരു തല്ലിപ്പൊളി സിനിമയ്ക്ക് നല്ല റിവ്യൂ പറഞ്ഞു പരത്തി അതിനെ വിജയിപ്പിക്കാൻ ആർക്കും സാധിക്കില്ല. എന്നാൽ ഒരു നല്ല സിനിമയിൽ നിന്നു കുറച്ചു പ്രേക്ഷകരെയെങ്കിലും അകറ്റി നിർത്താൻ അതിനെപ്പറ്റിയുള്ള അസമയത്തുള്ള ഒരു മോശം അഭിപ്രായ പ്രകടനത്തിന് സാധിക്കും. ആ വ്യക്തിയുടെ അഭിപ്രായം മാത്രമല്ലേ , അത് ഞാനെന്തിന് മൈൻഡ് ചെയ്യണം എന്ന ചിന്തയിൽ അതിനെ അവഗണിക്കാൻ ഭൂരിഭാഗം പ്രേക്ഷകർക്കും സാധിക്കുമെന്ന് തോന്നുന്നില്ല. നമ്മളെല്ലാം ബലഹീനതകളുള്ള മനുഷ്യരാണല്ലോ. എല്ലാ സിനിമയ്ക്കും അല്പം ബ്രീത്തിങ് ടൈം ആവശ്യമുണ്ട്. ആദ്യത്തെ ആഴ്ചയിലെ പരസ്യമായ അഭിപ്രായ പ്രകടനങ്ങൾ അല്പം പക്വതയോടെ വേണമെന്ന് പറയേണ്ടി വരുന്നത് അതുകൊണ്ടാണ്.


![ഒരു മോശം സിനിമയ്ക്ക് നല്ല റിവ്യൂ പറഞ്ഞു പരത്തി വിജയിപ്പിക്കാൻ ആർക്കും സാധിക്കില്ല, എന്നാൽ ഒരു നല്ല സിനിമയിൽ നിന്നു കുറച്ചു പ്രേക്ഷകരെയെങ്കിലും അകറ്റി നിർത്താൻ മോശം റിവ്യൂ പറഞ്ഞാൽ സാധിക്കും](https://cdn.boolokam.com/articles/2023/10/aaav.jpg)**Sanuj Suseelan** "ആരോമലിന്റെ ആദ്യത്തെ പ്രണയം" എന്ന സിനിമ റിലീസായി ഏഴു ദിവസത്തിനു ശേഷം മാത്രമേ അതിനെക്കുറിച്ചുള്ള വീഡിയോ റിവ്യൂസ് അനുവദിക്കാവൂ എന്ന് അതിന്റെ സംവിധായകൻ അപേക്ഷിച്ചതിനെത്തുടർന്ന് കോടതി അവർക്ക് ഒരു ഗാഗ് ഓർഡർ ഇഷ്യൂ ചെയ്തിട്ടുണ്ട്. ആ ഓർഡർ വായിച്ചു മനസ്സിലാക്കാൻ കഴിവില്ലാത്ത ഏതോ ആവേശ കുമാർ എല്ലാ സിനിമകൾക്കും ഈ ഓർഡർ ബാധകമാണ് എന്ന മട്ടിൽ വാർത്ത എഴുതി വിട്ടതാണ് പിന്നീട് വിവാദമായത്. എന്തായാലും അത് വഴി ആ സിനിമയ്ക്ക് നല്ല പബ്ലിസിറ്റി കിട്ടിയിട്ടുണ്ട്. എന്നാൽ ഇങ്ങനെ ഒരു റെസ്ട്രിക്ഷൻ എല്ലാ സിനിമകൾക്കും ബാധകമാക്കണം എന്ന് എനിക്കഭിപ്രായമുണ്ട്. വിശദീകരിക്കാം. പണ്ട് തെരഞ്ഞെടുപ്പ് സമയത്ത് പത്രങ്ങളും മാസികകളും പ്രീ-പോൾ , എക്സിറ്റ് പോൾ സർവേകൾ നടത്തുമായിരുന്നു. ഇലക്ഷന് ശേഷം പ്രസിദ്ധപ്പെടുത്തുന്ന എക്സിറ്റ് പോൾ സർവേകൾ താരതമ്യേന നിരുപദ്രവകാരിയാണ്. എന്നാൽ പ്രീ പോൾ സർവേകൾ അങ്ങനെയല്ല. വളരെ മുമ്പേ തന്നെ ഇലക്ഷൻ കമ്മീഷൻ ഇതിൽ ഒരു അപകടം മണത്തിരുന്നു. ഒരു പാർട്ടിയുടെയും കടുത്ത ഭക്തരല്ലാത്ത ചില വോട്ടർമാർ എല്ലാ മണ്ഡലത്തിലും കാണുമല്ലോ. സത്യത്തിൽ അവരാണ് തെരഞ്ഞെടുപ്പിലെ യഥാർത്ഥ വിധി നിർണയിക്കുന്നത്. ഒരു ഇലക്ഷനിൽ ആർക്കു വോട്ട് ചെയ്യണം എന്ന അവരുടെ ചിന്തയെ സ്വാധീനിക്കാൻ ഈ സർവേ ഫലങ്ങൾക്ക് കഴിയും എന്ന പശ്ചാത്തലത്തിലാണ് ഇത്തരം സർവ്വെകൾക്ക് നിയന്ത്രണം കൊണ്ടുവരാൻ കമ്മീഷൻ ആലോചിക്കുന്നത്. ![](https://cdn.boolokam.com/articles/2023/10/qdqdqddq-1.jpg)രണ്ടായിരത്തി പതിമൂന്നിൽ രാജ്യത്തെ പ്രധാന രാഷ്ട്രീയ പാർട്ടികളുമായി ഈ തെരഞ്ഞെടുപ്പ് കമ്മീഷൻ നടത്തിയ ചർച്ചകളിൽ അവരും അത് ശരിവയ്ക്കുകയാണ് ചെയ്തത്. പ്രധാനപ്പെട്ട പതിനഞ്ചു രാഷ്ട്രീയ പാർട്ടികളിൽ ബി ജെ പി ഒഴികെയുള്ള എല്ലാവരുടെയും പിന്തുണയോടെ ഇലക്ഷൻ കമ്മീഷൻ ഈ നിരോധനം നിലവിൽ വരുത്തി. Article 19 (1) (a) യുടെ ലംഘനമാണ് എന്ന് ബിജെപി വാദിക്കുകയും അന്നത്തെ ബി ജെ പി പ്രധാനമന്ത്രി സ്ഥാനാർത്ഥിയായിരുന്ന നരേന്ദ്ര മോഡി ഇതിനെ ബാലിശമെന്നു കളിയാക്കുകയും ചെയ്‌തെങ്കിലും ഒന്നും സംഭവിച്ചില്ല. സർവേ ഫലങ്ങൾ എന്തിനു മൈൻഡ് ചെയ്യണം, വോട്ടർമാർക്ക് അവരുടെ വിവേചന ബുദ്ധി ഉപയോഗിക്കാമല്ലോ എന്നൊക്കെ അഭിപ്രായങ്ങൾ ഉയർന്നെങ്കിലും കമ്മീഷൻ പുറകോട്ടു പോയില്ല. ആ തീരുമാനം ഒരു പരിധി വരെ ശരിയായിരുന്നു എന്ന് പിന്നീട് നമ്മൾ കണ്ടു. അതിലെ രാഷ്ട്രീയത്തിലേക്ക് കടക്കുന്നില്ല. വിഷയം അതല്ല. ഏകദേശം ഇതുപോലൊരു അപകടമാണ് റിലീസാവുന്ന അന്ന് തന്നെ ഇറങ്ങുന്ന ധൃതി പിടിച്ചുള്ള റിവ്യൂകളും ആ സിനിമയോട് ചെയ്യുന്നത്. ![](https://cdn.boolokam.com/articles/2023/10/ffqqffqfq.jpg)സിനിമയും ഒരു "ഉത്പന്നമാണ്" എന്നാണല്ലോ പൊതുവെ പറയപ്പെടുന്നത്. നിർമ്മാതാവ് കുറെ പണം മുടക്കി കലാകാരന്മാരാവുന്ന അസംസ്കൃത വസ്തുക്കളാൽ ഉണ്ടാക്കിയെടുക്കുന്ന ഒരു പ്രൊഡക്ടാണ് സിനിമ എന്ന് സാങ്കേതികമായി പറയാം. എന്നാൽ സോപ്പ് പോലെയോ ടൂത്ത് പേസ്റ്റ് പോലെയോ ഒരുത്പന്നമല്ല സിനിമ. സിനിമയെന്നല്ല ഏതു കലാരൂപവും ആസ്വാദകരുടെ മനനശേഷിയെ കൂടി ആശ്രയിച്ചാണ് നിലനിൽക്കുന്നത്. ഉദാഹരണം കഥകളി. കഥകളിയുടെ സാങ്കേതികതയും മുദ്രകളുടെ അർത്ഥവും ഒന്നുമറിയാത്ത ഒരാൾക്ക് അത് വെറും ഗോഷ്ഠിയായി തോന്നും. എന്നാൽ അതറിയാവുന്ന ഒരാൾക്ക് ആ കഥ ആസ്വദിക്കാനും സാധിക്കും. ഒരുപാട് ഇന്നർ ലയറുകൾ ഉള്ള ഒരു സിനിമ ആസ്വദിക്കാൻ പ്രേക്ഷകനും ആ ഉൾക്കാഴ്ച ആവശ്യമുണ്ട്. അതൊന്നുമില്ലാത്ത ഒരു കച്ചവട സിനിമയായാലും രണ്ടു പേർ ആ സിനിമ ആസ്വദിക്കുന്നത് രണ്ടു വിധത്തിലാവാം. നമ്മൾ ജീവിക്കുന്ന സമൂഹത്തിന്റെ കാഴ്ചപ്പാടുകളും നമ്മളുടെ ആസ്വാദന രീതിയെ സ്വാധീനിച്ചേക്കാം. ഇപ്പോൾ ക്ലാസിക്കുകൾ എന്ന് മലയാളി വിളിക്കുന്ന പല സിനിമകളും അക്കാലത്ത് ബോക്സ് ഓഫീസിൽ വലിയ ചലനമൊന്നും സൃഷ്ടിക്കാതെ കടന്നു പോയതും പിന്നീട് അതാസ്വദിക്കാവുന്ന നിലയിലേക്ക് സമൂഹം വളർന്നപ്പോൾ അംഗീകാരങ്ങൾ നേടിയതും ഇതിന്റെ തെളിവാണ്. ടിക്കറ്റ് എടുക്കാൻ മുടക്കിയ രൂപ പോയി, കാശു മുതലായില്ല എന്നൊക്കെയുള്ള പരാതികളും ഇതുപോലെയാണ്. ടിക്കറ്റിന്റെ വില നൂറായാലും ആയിരമായാലും സിനിമ എന്നത് വർക്കാവുന്നത് നിങ്ങളുടെ മനസ്സിലാണ്. പണം കൊടുത്തു വാങ്ങിയ ഒരു ബിരിയാണി നിങ്ങളുടെ വയറു നിറയ്ക്കുന്നത് പോലെയോ പെർഫ്യൂം നിങ്ങൾക്ക് സുഗന്ധം പകരുന്നത് പോലെയോ അല്ല ഒരു സിനിമയോ നാടകമോ ഒക്കെ നിങ്ങളുടെ ഉള്ളിൽ പ്രവർത്തിക്കുന്നത്. സിനിമാ വ്യവസായത്തിനും ചില പ്രത്യേകതകളുണ്ട്. നിങ്ങൾ ഒരു തീപ്പെട്ടി ഫാക്ടറി തുടങ്ങി എന്ന് വയ്ക്കുക. ദിവസം ചെല്ലുംതോറും അത് നഷ്ടത്തിലാണ് പൊയ്ക്കൊണ്ടിരിക്കുന്നതെങ്കിൽ നിങ്ങൾക്ക് ഒരു ദിവസം ആ ഫാക്ടറി അടച്ചുപൂട്ടാം. കെട്ടിടവും യന്ത്രങ്ങളും ബാക്കി വന്ന അസംസ്കൃത വസ്തുക്കളും ഒക്കെ വിറ്റ് നഷ്ടത്തിന്റെ അല്പമെങ്കിലും തിരിച്ചു പിടിക്കാം. എന്നാൽ സിനിമ അങ്ങനെയല്ല. പടം പൊളിഞ്ഞാൽ അതിൽ നിന്നു ഒറ്റ നയാപൈസ തിരിച്ചെടുക്കാൻ പറ്റില്ല. ഇപ്പോളത്തെ സിനിമകൾ സാറ്റലൈറ്റ് റൈറ്റ്സ്, OTT റൈറ്റ് , ഓവർസീസ് റൈറ്റ്സ് തുടങ്ങിയവ വഴി മുതൽമുടക്കിൽ ഭൂരിഭാഗവും ആദ്യമേ തിരിച്ചു പിടിച്ച ശേഷമാണു അതിന്റെ ആദ്യ ഷോ കളിക്കുന്നത്. അതുകൊണ്ടു നിർമ്മാതാവിന് നഷ്ടം വരാനുള്ള ചാൻസ് കുറവാണ്. പക്ഷെ മറ്റേയറ്റത്ത് അത് വാങ്ങിയ കമ്പനിയ്ക്ക് നഷ്ടം വരാം. ഇന്ത്യയിൽ ഓപ്പറേറ്റ് ചെയ്യുന്ന OTT പ്ലാറ്റുഫോമുകൾ ചിലതെങ്കിലും ഭീമമായ നഷ്ടത്തിലാണ്. ലാഭത്തിലുള്ള നെറ്റ് ഫ്ലിക്സിന് പോലും സിനിമകൾ വാങ്ങാൻ അവർ മുടക്കുന്ന പണവുമായി തട്ടിച്ചു നോക്കുമ്പോൾ അതിനൊത്ത ലാഭമല്ല കിട്ടുന്നത്. ഇത് ഭാവിയിൽ സിനിമയെ തിരിഞ്ഞു കൊത്തും. സാറ്റലൈറ്റ് ചാനലുകൾ പണ്ട് ഇതേ സ്റ്റേജിലൂടെ പോയതാണ്. അതിനു ശേഷമാണ് വലിയ വില കൊടുത്ത് സിനിമകൾ വാങ്ങുന്ന പരിപാടി നിർത്തി അവർ ആ ബജറ്റിൽ സ്വന്തമായി റിയാലിറ്റി ഷോകൾ നിർമിച്ചു തുടങ്ങിയത്. OTT പ്ലാറ്റുഫോമുകളും ഇപ്പോൾ കരുതലോടെയാണ് സിനിമകൾ തിരഞ്ഞെടുക്കുന്നത്. ![](https://cdn.boolokam.com/articles/2023/10/123.jpg)ഈ സാഹചര്യത്തിലാണ് സിനിമയുടെ ഇന്റർവെൽ സമയത്തു പോലും മൊബൈൽ ഫോൺ വഴി ഇറക്കി വിടുന്ന റിവ്യൂസ് സിനിമ എന്ന വ്യവസായത്തിന് ദോഷം ചെയ്യുന്നത്. സിനിമ ഇറങ്ങുന്ന ആദ്യ ദിവസങ്ങളിൽ അത് കാണാനെത്തുന്നതിൽ ഭൂരിഭാഗവും വിദ്യാർത്ഥികളും ചെറുപ്പക്കാരും ഒക്കെയായിരിക്കും. മിക്ക പോപ്പുലർ റിവ്യൂവർമാരും ഈ ഏജ് ഗ്രൂപ്പിൽ പെട്ടതാണ്. ഒരു ഫാമിലി മൂവി ചിലപ്പോൾ ആ പ്രായത്തിൽ പെട്ടവരുമായി കമ്യൂണിക്കേറ്റ് ചെയ്യുന്ന ഒന്നാവണമെന്നില്ല. സ്വാഭാവികമായും സിനിമ ഇഷ്ടമാവാത്ത ഒരാൾ നൽകുന്ന മോശം റിവ്യൂ ഒരു ബാൻഡ് വാഗൻ ഇഫക്ട് ഉണ്ടാക്കുകയും അതുവഴി കാണികളുടെ എണ്ണം കുറയുകയും ചെയ്യും. തീയറ്ററിൽ പോയി ഒരു സിനിമ കാണുകയെന്നത്‌ ഒരു ഇടത്തരം ഫാമിലിയുടെ കുടുംബ ബജറ്റിനെ പോലും ബാധിക്കുന്ന ഒന്നാണ്. സ്വാഭാവികമായും ടി വിയിൽ പടം വരുമ്പോ കാണാം എന്നവർ തീരുമാനിക്കും. എന്നാൽ ആ ചെറുപ്പക്കാർക്ക് റിലേറ്റ് ചെയ്യാൻ പറ്റാത്തതും പക്ഷെ കുടുംബങ്ങൾക്ക് നന്നായി ആസ്വദിക്കാനാവുന്ന ഒരു സിനിമയുമാവുമ്പോൾ അതിൽ പണം മുടക്കിയവരെ ഇതെങ്ങനെ ബാധിക്കുന്നു എന്ന് ചിന്തിക്കുക. പണം മുടക്കി ടിക്കറ്റെടുക്കുന്ന പ്രേക്ഷകന്റെ കാര്യം മറന്നുകൊണ്ടല്ല ഇത് പറയുന്നത്. പക്ഷെ ആദ്യം പറഞ്ഞത് പോലെ ഓരോരുത്തരുടെയും ആസ്വാദന ശേഷി വ്യത്യസ്തമാണ്. റിവ്യൂസ് നോക്കുന്നതിൽ തെറ്റില്ല. പക്ഷെ അത് constructive criticism ആവണമെന്ന് മാത്രം. നിർഭാഗ്യവശാൽ നമ്മുടെ ഭാഷയിൽ വിരലിലെണ്ണാവുന്നവർ ഒഴികെ പലരും abusive ആണ്. ഇത്തരം ചിന്തകൾ സബ്സ്ക്രൈബ് ചെയ്യുമ്പോൾ അതും ശ്രദ്ധിക്കണം. ഒറ്റ സിനിമ കൊണ്ട് നിങ്ങൾക്ക് അതിലെ അണിയറക്കാരെ കഴിവുള്ളവരോ ഇല്ലാത്തവരോ എന്ന് വിലയിരുത്താൻ കഴിയില്ല എന്നാണ് എന്റെ അഭിപ്രായം. ഒരു സിനിമയുടെ പുറകിൽ സംഭവിച്ച അണിയറക്കഥകളൊന്നുമറിയാത്ത ഒരാൾക്ക് അതിലെ ഏതെങ്കിലും വിഭാഗം മോശമാണെങ്കിൽ അത് ആ കലാകാരന്റെ മാത്രം കഴിവുകേടാണ് എന്നെങ്ങനെ ഉറപ്പിച്ചു പറയാനാവും ? "ഹൃദയത്തിൽ സൂക്ഷിക്കാൻ" എന്ന ബോറൻ ചിത്രമെടുത്ത അതേ രാജേഷ് പിള്ളയാണ് ട്രാഫിക് എന്ന സിനിമയിലൂടെ മലയാളത്തിലെ ന്യൂ ജനറേഷൻ ചിത്രങ്ങളുടെ തുടക്കകാരിലൊരാളായി മാറിയത്. അദ്ദേഹത്തിന്റെ ആദ്യ ചിത്രം കണ്ടിട്ട് അദ്ദേഹം ഒരു കഴിവുമില്ലാത്ത സംവിധായകനെന്ന് എഴുതി തള്ളിയിരുന്നെങ്കിൽ എന്താവുമായിരുന്നു സ്ഥിതി ? എന്ന് വച്ച് വിമർശങ്ങൾ പാടില്ലെന്നാണ്. തിരക്കഥ മോശമാണെങ്കിൽ അത് മോശമാണെന്നു പറയാം. പക്ഷെ ആ തിരക്കഥാകൃത്ത് മോശക്കാരനാണെന്ന് ഉറപ്പിച്ചു പറയാൻ പറ്റില്ല. ചിലപ്പോൾ അയാൾ ഉണ്ടാക്കി വച്ച നല്ലൊരു തിരക്കഥയെ നായകനടനും സംവിധായകനും ഒക്കെ ചേർന്ന് മാറ്റിമറിച്ചതാണെങ്കിലോ ? "രസികൻ" പോലെ എത്രയോ ഉദാഹരണങ്ങൾ നമ്മുടെ സിനിമയിൽ തന്നെയുണ്ട്. ഛായാഗ്രാഹകൻ ആവശ്യപ്പെട്ട ഉപകരണങ്ങളെല്ലാം നിർമ്മാതാവ് കൊടുക്കാതിരുന്നതുകൊണ്ടോ മറ്റെന്തെങ്കിലും കാരണം കൊണ്ട് ലൊക്കേഷനിൽ അത് ലഭ്യമാവാതിരുന്നതോ ആയ അവസ്ഥയിൽ കിട്ടിയ കുറച്ചു ലൈറ്റും ക്യാമറയും കൊണ്ട് ഉണ്ടാക്കാവുന്ന ബെസ്റ്റ് റിസൾട്ട് തന്ന ഒരു സിനിമാട്ടോഗ്രാഫറെ ആ കഥയൊന്നുമറിയാതെ കഴിവില്ലാത്ത ക്യാമറാമാൻ എന്ന് വിളിക്കാൻ പറ്റുമോ ? അതൊക്കെ പോട്ടെ, ഇങ്ങനെ ഒരു സാഹചര്യത്തിൽ കോംപ്രമൈസിന് നിൽക്കാതെ അയാൾക്ക് ഇറങ്ങിപ്പോകാമായിരുന്നില്ലേ എന്ന് നിങ്ങൾക്ക് വാദിക്കാം. പക്ഷെ ഒരു സംവിധായകന്റെ വർഷങ്ങൾ നീളുന്ന അലച്ചിലിന്റെ നിർണായകമായ ഒരു ഘട്ടമാണ് അയാളുടെ ആദ്യ ചിത്രം. എത്ര പീഡനങ്ങൾ ഉണ്ടായാലും പലർക്കും അത് നിശബ്ദമായി സഹിക്കേണ്ടി വരുന്നത് അങ്ങനെയാണ്. ഒരു വെള്ളിയാഴ്ചയിലെ ആദ്യ ഷോയുടെ പുറകെ അതിനെപ്പറ്റി നിരുത്തരവാദപരമായി പറയുന്ന അഭിപ്രായങ്ങൾ ആ കലാകാരന്റെ ബാക്കിയുള്ള ജീവിതത്തിനു മുന്നിൽ വാതിൽ കൊട്ടിയടയ്ക്കുകയാണ് ചെയ്യുന്നത്. ഇത് പുതുമുഖങ്ങൾക്ക് മാത്രമല്ല ബാധകമായിട്ടുള്ളത്. എത്ര വലിയ സംവിധായകനായാലും അയാളുടെ അവസാന ചിത്രത്തിന്റെ വിജയം മാത്രമാണ് അയാളുടെ അടുത്ത സിനിമ നിശ്ചയിക്കുന്നത് എന്ന് എത്രയോ വമ്പൻ സംവിധായകർ തന്നെ പറഞ്ഞിട്ടുണ്ട്. മറ്റൊരു കാര്യം പറയാനുള്ളത് സിനിമാ "കാണലിനെ" കുറിച്ചാണ്. ഒരു സിനിമ കാണാൻ നിങ്ങൾക്ക് പ്രത്യേകിച്ച് യോഗ്യതകളൊന്നും ആവശ്യമില്ല. എന്നാൽ ഒരു സിനിമയെ കലാപരമായി ആസ്വദിക്കാനും അതിനെ അക്കാദമിക് ആയി വിലയിരുത്താനും ചില pre -requisites ഉണ്ട്. സിനിമയുടെ എഡിറ്റിംഗിനെ കുറ്റം പറയുന്നയാൾക്ക് എഡിറ്റിംഗ് അല്പമെങ്കിലും അറിഞ്ഞിരിക്കണം എന്ന് ലാലേട്ടൻ അഭിപ്രായം പറഞ്ഞപ്പോൾ വിവാദമായത് ഓർമ്മയില്ലേ ? എന്നാൽ അതിൽ കുറച്ചു വസ്തുതയുണ്ട്. ക്രിട്ടിക്കൽ ആയി ഒരു സിനിമ ആസ്വദിക്കാൻ സഹായിക്കുന്ന film appreciation കോഴ്‌സുകൾ ലോകത്തെ പല മികച്ച യൂണിവേഴ്സിറ്റികളും നടത്തുന്നത് അതുകൊണ്ടാണ്. നമ്മുടെ ഇന്ത്യയിലെ ഫിലിം ഇൻസ്റ്റിറ്റിയൂട്ടുകൾ പോലും അത്തരം കോഴ്‌സുകൾ നടത്തുന്നുണ്ട്. ബാലയ്യയുടെതോ രജനീകാന്തിന്റെയോ പടങ്ങൾ കാണാനും ആസ്വദിക്കാനും ഇതൊന്നും ആവശ്യമില്ല എന്നത് ശരിയാണ്. പക്ഷെ ക്രിട്ടിക്കൽ ആയി ഒരു സിനിമയെ വിശകലനം ചെയ്യാൻ ഇത്തരം അറിവ് ആവശ്യമുണ്ട്. ![](https://cdn.boolokam.com/articles/2023/10/newwwwwwwwwwwwwwwwwww.jpg)പണം മുടക്കി ഈ സിനിമ കാണുന്നവർക്ക് അഭിപ്രായം പറയാനുള്ള സ്വാതന്ത്ര്യമില്ലേ, ഹോളിവുഡിൽ വരെ അതുണ്ടല്ലോ എന്ന് വാദിക്കാം. എന്നാൽ ഹോളിവുഡ് പോയിട്ട് മറ്റു ദക്ഷിണേന്ത്യൻ ഭാഷകളുമായി പോലും താരതമ്യം ചെയ്യാനാവാത്ത ഒരു ചെറിയ ഇൻഡസ്‌ട്രിയാണ് മലയാളം. മറ്റു സിനിമകളിൽ ഒരു പാട്ടെടുക്കുന്ന പണമുണ്ടെങ്കിൽ ഒന്നോ രണ്ടോ മലയാളം സിനിമ പിടിക്കാം. നമ്മൾ മറ്റു ഭാഷകൾക്ക് മുന്നിൽ ഞെളിഞ്ഞു നിൽക്കുന്നത് നമ്മളുണ്ടാക്കുന്ന സിനിമകളുടെ ക്വാളിറ്റി കൊണ്ടാണ്. അതോടൊപ്പം ലോങ്ങ് റണ്ണിൽ ഈ വ്യവസായത്തിന്റെ നിലനില്പിനെക്കുറിച്ചുകൂടി നമ്മൾ ചിന്തിക്കേണ്ടതുണ്ട്. ഒരു തല്ലിപ്പൊളി സിനിമയ്ക്ക് നല്ല റിവ്യൂ പറഞ്ഞു പരത്തി അതിനെ വിജയിപ്പിക്കാൻ ആർക്കും സാധിക്കില്ല. എന്നാൽ ഒരു നല്ല സിനിമയിൽ നിന്നു കുറച്ചു പ്രേക്ഷകരെയെങ്കിലും അകറ്റി നിർത്താൻ അതിനെപ്പറ്റിയുള്ള അസമയത്തുള്ള ഒരു മോശം അഭിപ്രായ പ്രകടനത്തിന് സാധിക്കും. ആ വ്യക്തിയുടെ അഭിപ്രായം മാത്രമല്ലേ , അത് ഞാനെന്തിന് മൈൻഡ് ചെയ്യണം എന്ന ചിന്തയിൽ അതിനെ അവഗണിക്കാൻ ഭൂരിഭാഗം പ്രേക്ഷകർക്കും സാധിക്കുമെന്ന് തോന്നുന്നില്ല. നമ്മളെല്ലാം ബലഹീനതകളുള്ള മനുഷ്യരാണല്ലോ. എല്ലാ സിനിമയ്ക്കും അല്പം ബ്രീത്തിങ് ടൈം ആവശ്യമുണ്ട്. ആദ്യത്തെ ആഴ്ചയിലെ പരസ്യമായ അഭിപ്രായ പ്രകടനങ്ങൾ അല്പം പക്വതയോടെ വേണമെന്ന് പറയേണ്ടി വരുന്നത് അതുകൊണ്ടാണ്.
