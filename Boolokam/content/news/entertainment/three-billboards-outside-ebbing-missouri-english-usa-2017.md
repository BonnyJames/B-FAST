---
author: Beaumaris
categories:
- Entertainment
comment_count: 0
date: 2023-07-26 11:31:14
draft: false
image: https://cdn.boolokam.com/articles/2023/07/ggg-1.jpg
like_count: 65613
share_count: 10348
tags:
- '2017'
- ENGLISH
- Missouri
- Three Billboards Outside Ebbing
- Three Billboards Outside Ebbing Missouri
- USA
title: വ്യക്തമായ പൊളിറ്റിക്സ് സംസാരിക്കുന്ന ബ്രില്ലിയന്റ് ആയൊരു സ്റ്റോറി, അതിന്റെ
  ഗംഭീര എക്സിക്യൂഷൻ
view_count: 2017885
---

**Three Billboards Outside Ebbing, Missouri** **(English, USA, 2017)** **Jaseem Jazi** ലോകത്തുള്ള സകല സിനിമകളും തേടിപ്പിടിച്ചു കാണും. എന്നിട്ടും ഇതുപോലുള്ള മാരക ഐറ്റങ്ങൾ കാണാതെ സ്റ്റോറേജിൽ ഇട്ട് പൂട്ടി വെക്കും. പിന്നീടൊരു ദിവസം ഇരുന്ന് കണ്ടുകഴിയുമ്പോൾ ഇതാണല്ലോ ഇത്രയും കാലം കാണാതെ മാറ്റിവെച്ചതെന്ന് നെടുവീർപ്പിടും. നിങ്ങളിൽ പലർക്കും എന്നപോലെ, എനിക്കും ഇടയ്ക്കിടെ സംഭവിക്കുന്ന കാര്യമാണ്. ഇന്നങ്ങനെ സംഭവിച്ചത് ഈ സിനിമയുടെ കാര്യത്തിലാണ്. വ്യക്തമായ പൊളിറ്റിക്സ് സംസാരിക്കുന്ന ബ്രില്ലിയന്റ് ആയൊരു സ്റ്റോറി, അതിന്റെ ഗംഭീര എക്സിക്യൂഷൻ, തീവ്രമായ സംഭാഷണങ്ങൾ, അതിഗംഭീര പ്രകടനങ്ങൾ.. അങ്ങനെ എല്ലാം കൊണ്ടും 'Three Billboards Outside Ebbing, Missouri' എന്നയീ സിനിമ വേറെ ലെവലാണ്! [](https://cdn.boolokam.com/articles/2023/07/tnn.webp)തട്ടിക്കൊണ്ടുപോയി ക്രൂര ബലാൽസംഗത്തിന് ഇരയാക്കപ്പെട്ട്, കൊലചെയ്യപ്പെട്ട തന്റെ മകളുടെ കൊലയാളിയെ, മാസങ്ങൾ പിന്നിട്ടിട്ടും പിടികൂടാൻ സാധിക്കാത്ത പോലീസിനെതിരെ.. ഒരമ്മ നടത്തുന്ന വ്യത്യസ്തമായ ഒരു പോരാട്ടമാണ് നിമയുടെ ഇതിവൃത്തം. ശക്തമായ മൂന്ന് പ്രകടനങ്ങളാണ് സിനിമയുടെ നട്ടെല്ല്. Frances McDormand, Sam Rockwell, Woody Harrelson എന്നിവർ മത്സരിച്ചഭിനയിക്കുകയായിരുന്നു സിനിമയിൽ. ഈ മൂന്ന് കഥാപാത്രങ്ങളും കഥയിൽ പ്രധാന ഭാഗം കൈകാര്യം ചെയ്യുന്ന ആളുകളാണ്. ഇരയുടെ അമ്മയായ 'മിൽഡ്രഡ്' എന്ന ക്യാരക്റ്ററിന്റെ റോൾ അനായാസവും അത്യുജ്ജ്വലവുമായാണ് Frances അവതരിപ്പിച്ചത്. ആ വർഷത്തെ മികച്ച നടിക്കുള്ള ഓസ്കാർ കരസ്ഥമാക്കിയ പ്രകടനം. മകളുടെ വിയോഗം തീർത്ത ശൂന്യതയും നിരാശയും നിസ്സഹായതയും.. അവരുടെ കണ്ണുകളിൽ വായിച്ചെടുക്കാനാവും. [![](https://cdn.boolokam.com/articles/2023/07/ggg-1.jpg)](https://cdn.boolokam.com/articles/2023/07/ggg-1.jpg)അതോടൊപ്പം തന്നെ പോലീസുകാരോടും മറ്റ് അധികാരികളോട് ഉള്ള ദേഷ്യവും പ്രതികാര മനോഭാവവും അവർ ബോഡി ലാംഗ്വേജിലൂടെ അതിശക്തമായി Convey ചെയ്യുന്നു. വുഡി ഹാരിസൺ അവതരിച്ച പോലിസ് കഥാപാത്രം അവർക്കൊപ്പമോ അതിനുമുകളിലോ നിൽക്കുന്നൊരു ഗംഭീര കഥാപാത്രസൃഷ്ടിയാണ്. അങ്ങേയറ്റം ഹൃദയസ്പർശിയായ പ്രകടനം കൊണ്ട് മനസ്സിലെന്നും ഓർമിക്കുന്ന രീതിയിൽ ആ കഥാപാത്രത്തെ ഹാരിസൺ ഗംഭീരമാക്കി വെച്ചു. അങ്ങേരുടെ വോയിസ് ഓവറിലൂടെ കത്തു വായിക്കുന്ന സീനൊക്കെ വല്ലാത്ത ഫീലാണ് നൽകിയത്. കഥയിലെ Racist കഥാപാത്രമായ പോലീസുകാരന്റെ റോൾ അവിസ്മരിയമാക്കി 'സാം റോക്ക്വെൽ' ആ വർഷത്തെ മികച്ച സഹനടനുള്ള ഓസ്കാർ കരസ്ഥമാക്കി. പ്രേക്ഷകനിൽ ഒരേസമയം വെറുപ്പും ദേഷ്യവും തോന്നിക്കുന്ന ആ കഥാപാത്രത്തിന്റെ അവസാന നിമിഷങ്ങളിലെ ക്യാരക്ടർ ഷിഫ്റ്റ് ഒക്കെ അങ്ങേര് അതിഗംഭീരമായി ചെയ്തു. [![](https://cdn.boolokam.com/articles/2023/07/bbbb.jpg)](https://cdn.boolokam.com/articles/2023/07/bbbb.jpg)പറയുന്ന വിഷയത്തിന്റെ ഗൗരവത്തിന് യോജിക്കുന്ന തരത്തിൽ സംവിധായകനീ സിനിമയെ പക്കാ ഡ്രാമ മോഡില്‍ സെറ്റ് ചെയ്യാമായിരുന്നു. പക്ഷേ പുള്ളി ഇതിനെ അപ്രോച്ച് ചെയ്തത് മറ്റൊരു രീതിയിലാണ്. പ്രേക്ഷകനിൽ ത്രില്ലും ടെൻഷനും ആകാംക്ഷയും നിറക്കുന്ന സന്ദർഭങ്ങളും, അതോടൊപ്പം ചുണ്ടിൽ ചിരി വിടർത്തുന്ന നർമ്മ സംഭാഷണങ്ങളും, ബ്ലാക്ക് കോമഡിയും എല്ലാം Blend ചെയ്ത് പ്രേക്ഷകനെ മാക്സിമം Engaging ആക്കിനിർത്തുന്ന ത്രില്ലെർ രൂപത്തിലാണ് പുള്ളിയീ സിനിമ അവതരിപ്പിച്ചിരിക്കുന്നത്. അതുകൊണ്ടുതന്നെ ഒരിടത്ത് പോലും, ഒരു സെക്കൻഡ് പോലും സിനിമ വിരസമാവുന്നില്ല. ഈ സിനിമയെ തഴഞ്ഞിട്ടാണ് 2018ലെ മികച്ച സിനിമയ്ക്കുള്ള ഓസ്കാർ അവാർഡ് 'ദി ഷേപ്പ് ഓഫ് വാട്ടർ'ന് നൽകിയത് എന്നുള്ളത് എനിക്കിപ്പഴും വിശ്വസിക്കാനാവുന്നില്ല! ❤ https://youtu.be/Jit3YhGx5pU