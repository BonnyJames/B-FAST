---
author: Beaumaris
categories:
- Entertainment
comment_count: 0
date: 2022-10-01 06:16:50
draft: false
image: ''
like_count: 20547
share_count: 5665
tags:
- Aishwarya Rai
- meena actress
- ponniyin selvan
title: '"എനിക്കവരോടുള്ള അസൂയ അടക്കിവയ്ക്കാൻ കഴിയുന്നില്ല, എന്റെ സ്വപ്നകഥാപാത്രത്തെ
  അവർ അവതരിപ്പിച്ചു "'
view_count: 608999
---

പൊന്നിയിൻ സെൽവൻ മികച്ച അഭിപ്രായങ്ങളോടെ പ്രദർശനം തുടങ്ങിക്കഴിഞ്ഞു.. ആദ്യ ദിനം തന്നെ ചിത്രത്തിന് ഗംഭീര പ്രതികരണങ്ങളാണ് ലഭിക്കുന്നത്. ആഗോളതലത്തില്‍ 60 കോടിയാണ് ചിത്രം നേടിയിരിക്കുന്നത്. പല താരങ്ങളും സിനിമയെ പുകഴ്ത്തി രംഗത്തുവന്നുകഴിഞ്ഞു. ഇപ്പോഴിതാ ഐശ്വര്യ റായിയെ പുകഴ്ത്തി നേടി മീനയും രംഗത്തുവന്നിരിക്കുകയാണ്...ചിത്രത്തില്‍ ഡബിള്‍ റോളിലാണ് ഐശ്വര്യ റായ് എത്തുന്നത്.നന്ദിനി എന്ന രാജ്ഞി ആയും നന്ദിനിയുടെ അമ്മ റാണി മന്ദാകിനിയുമായി താരം വേഷമിടുന്നു. ഐശ്വര്യ റായ്‌യോട് തനിക്ക് അസൂയയാണെന്ന് ആണ് മീന പറയുന്നത്. ചിത്രത്തിലെ തന്റെ സ്വപ്നകഥാപാത്രത്തെ അവതരിപ്പിച്ചതുകൊണ്ടാണ് അസൂയ എന്നാണു മീന ഇൻസ്റ്റാഗ്രാമിൽ കുറിക്കുന്നത്. ”ഓക്കെ, എനിക്ക് ഇത് ഇനിയും മറച്ചു വയ്ക്കാന്‍ കഴിയില്ല. അത് എന്നെ ശ്വാസം മുട്ടിക്കുന്നു. എന്റെ നെഞ്ചിനുള്ളില്‍ നിന്ന് അത് ഇറക്കി വയ്ക്കണം. ഞാന്‍ അസൂയാലുവാണ് ! ജീവിതത്തില്‍ ആദ്യമായി ഒരാളോട് എനിക്ക് അസൂയ തോന്നുന്നു. ഐശ്വര്യ റായ് ബച്ചന്‍. കാരണം ഐശ്യര്യയ്ക്ക് പൊന്നിയിന്‍ സെല്‍വനില്‍ എന്റെ സ്വപ്ന കഥാപാത്രമായ നന്ദിനിയെ അവതരിപ്പിക്കാന്‍ അവസരം കിട്ടി. പൊന്നിയുടെ സെൽവനിൽ നന്ദിനി എന്ന കഥാപാത്രത്തെ അവതരിപ്പിക്കുക എന്നത് എന്റെ ഏറെ നാളത്തെ ആഗ്രഹമാണ്. ആ അവസരമാണ് ഇപ്പോൾ ഐശ്വര്യ റായിയെ തേടിയെത്തിയത്. അത് എന്നെ അസൂയപ്പെടുത്തുന്നു. എനിക്ക് ആദ്യമായിട്ടാണ് ഇങ്ങനെ അസൂയ തോന്നുന്നത്” - ഇതാണ് മീനയുടെ കുറിപ്പ്. പൊന്നിയിന്‍ സെല്‍വന്‍ ടീമിന് വിജയാശംസകളും മീന നേർന്നു. &nbsp; &nbsp;