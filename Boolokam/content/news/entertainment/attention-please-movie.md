---
author: Beaumaris
categories:
- Entertainment
comment_count: 0
date: 2022-08-25 13:15:32
draft: false
image: ''
like_count: 63587
share_count: 35225
tags:
- attention please movie
- karthik subbaraj
title: സ്റ്റോൺ ബെഞ്ച് കാർത്തിക് സുബ്ബരാജ് ടീം അവതരിപ്പിക്കുന്ന അറ്റെൻഷൻ പ്ലീസ് നാളെ
  മുതൽ തിയേറ്ററുകളിൽ
view_count: 1314995
---

**സ്റ്റോൺ ബെഞ്ച് കാർത്തിക് സുബ്ബരാജ് ടീം അവതരിപ്പിക്കുന്ന അറ്റെൻഷൻ പ്ലീസ് നാളെ മുതൽ തിയേറ്ററുകളിൽ** പുതുമുഖ താരങ്ങള്‍ അണിനിരക്കുന്ന അറ്റെൻഷൻ പ്ലീസ് നാളെ മുതൽ (ആഗസ്റ്റ് 26) തിയേറ്ററുകളിലെത്തുന്നു. പേട്ട, ജഗമേതന്തിരം തുടങ്ങിയ സൂപ്പര്‍ഹിറ്റ് തമിഴ് ചിത്രങ്ങളൊരുക്കിയ കാര്‍ത്തിക് സുബ്ബരാജിന്റെ ഉടമസ്ഥതയിലുള്ള സ്റ്റോണ്‍ ബെഞ്ച് ഫിലിംസ് ആന്റ് ഒറിജിനല്‍സ് നിര്‍മിക്കുന്ന ആദ്യ മലയാള ചിത്രമാണ് അറ്റെൻഷൻ പ്ലീസ് . സിംഗിള്‍ ലൊക്കേഷന്‍ എക്‌സ്പിരിമെന്റല്‍ മൂവിയാണ് ഈ ചിത്രം. സിനിമാ മോഹവുമായി കഴിയുന്ന ആറുപേരുടെ കഥ പറയുന്ന ചിത്രം ജാതി വിവേചനങ്ങള്‍ക്കെതിരെ വിരല്‍ ചൂണ്ടുകയും ചെയ്യുന്നു. 2021 ഐഎഫ്എഫ്‌കെയില്‍ അറ്റെൻഷൻ പ്ലീസ് പ്രദര്‍ശനത്തിന് തിരഞ്ഞെടുക്കപ്പെടുകയും പ്രമുഖ ചലച്ചിത്ര സംവിധായകരുടെ അഭിനന്ദനവും പ്രേക്ഷകപ്രശംസയും നേടിയിരുന്നു. ഹാസ്യകഥാപാത്രങ്ങൾ കൈകാര്യം ചെയ്തിരുന്ന വിഷ്ണു ഗോവിന്ദന്‍ അറ്റന്‍ഷന്‍ പ്ലീസിലെ കേന്ദ്ര കഥാപാത്രമായി മികവുറ്റ പ്രകടനമാണ് കാഴ്ചവച്ചിരിക്കുന്നത്. ജിതിന്‍ ഐസക് തോമസ് ആണ് ചിത്രത്തിന്റെ രചനയും സംവിധാനവും നിർവഹിച്ചിരിക്കുന്നത്. വിഷ്ണു ഗോവിന്ദനൊപ്പം ശ്രീജിത്ത് ബി, ആനന്ദ് മന്മഥന്‍, ജോബിന്‍ പോള്‍, ജിക്കി പോള്‍, ആതിര കല്ലിങ്ങല്‍ തുടങ്ങിയവര്‍ 'അറ്റന്‍ഷന്‍ പ്ലീസി'ല്‍ മറ്റു പ്രധാന കഥാപാത്രങ്ങളെ അവതരിപ്പിക്കുന്നു. കാര്‍ത്തിക് സുബ്ബരാജിനൊപ്പം സ്റ്റോണ്‍ ബെഞ്ച് ഫിലിംസ് ആന്റ് ഒറിജിനൽസിൽ പങ്കാളികളായ കാര്‍ത്തികേയന്‍ സന്താനം, കല്യാണ്‍ സുബ്രഹ്‌മണ്യം എന്നിവര്‍ ഒരുക്കുന്ന അറ്റെൻഷൻ പ്ലീസിന്റെ നിര്‍മ്മാണപങ്കാളി നിതിന്‍ മാര്‍ട്ടിൻ ആണ് . എക്‌സിക്യുട്ടീവ് പ്രൊഡ്യൂസേഴ്സ് : അഭിലാഷ് ടി ബി, ഫെബിന്‍ വില്‍സണ്‍, അശോക് നാരായണന്‍ എന്നിവരാണ്. അസ്സോസിയേറ്റ് പ്രൊഡ്യൂസഴ്സ് : തന്‍സീര്‍ സലാം, പവന്‍ നരേന്ദ്ര. രോഹിത് വിഎസ് വാരിയത് ആണ് എഡിറ്റിംഗ്. ചിത്രത്തിലെ ഗാനങ്ങള്‍ക്ക് ഈണം പകരുന്നത് അരുണ്‍ വിജയ്. ഡയറക്ടര്‍ ഓഫ് ഫോട്ടോഗ്രാഫി : ഹിമല്‍ മോഹന്‍, പബ്ലിസിറ്റി, ആര്‍ട് ഡയറക്ടർ : മിലന്‍ വി എസ്, ശബ്ദ സംയോജനം : ജസ്റ്റിന്‍ ജോസ്, സ്റ്റില്‍സ് സനില്‍ സത്യദേവ്, മാര്‍ക്കറ്റിംഗ് ഹെഡ് : സെന്തില്‍ മുരുകന്‍, പ്രൊഡക്ഷന്‍ കണ്‍ട്രോളര്‍ : കിഷോര്‍ പുറക്കാട്ടിരി, പ്രൊഡക്ഷന്‍ കോ ഓഡിനേറ്റർ : മദന്‍ ഷണ്‍മുഖം. പി ആർ ഓ: പ്രതീഷ് ശേഖർ, ഹുവൈസ് മജീദ്.