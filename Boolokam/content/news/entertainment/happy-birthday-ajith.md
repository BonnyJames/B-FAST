---
author: Beaumaris
categories:
- Entertainment
comment_count: 0
date: 2023-05-01 10:26:08
draft: false
image: https://cdn.boolokam.com/articles/2023/05/qqdd-1024x576.webp
like_count: 39539
share_count: 10255
tags:
- ajith
- ajith kumar
- birthday
title: നരച്ച തലയുടെയും തുന്നിക്കെട്ടിയ മുതുകിന്റെയും പേരിൽ കളിയാക്കുന്നവർ അതിന്റെ
  പിന്നാമ്പുറങ്ങൾ അറിഞ്ഞിട്ടില്ല, ഒരായിരം ജന്മദിനാശംസകൾ അജിത്
view_count: 504670
---

**Amaal Ameerah Salmaan** ഉന്നത വിദ്യാഭ്യാസമുള്ള നല്ല നിലയിലുള്ള അച്ഛനമ്മമാരും സഹോദരന്മാരും.. പക്ഷെ പത്താം ക്ലാസിൽ പഠനം ഉപേക്ഷിച്ചു ബൈക് മെക്കാനിക് ആയി മാറിയ ആ പയ്യന്റെ ഇന്നത്തെ സ്ഥാനം സൗത്ത് ഇന്ത്യയിൽ ഏറ്റവും വിലമതിക്കപ്പെടുന്ന താരങ്ങളിൽ ഒന്നാണ്.പരസ്യചിത്രങ്ങളിലും അഭിമുഖങ്ങളിലും ഒരിക്കലും പ്രത്യക്ഷപ്പെടാത്ത, വ്യക്തമായ കാഴ്ചപ്പാടുകളുള്ള, തന്റെ ശക്തമായ വ്യക്തിത്വവും ലാളിത്യവും കൊണ്ട് സിനിമാ താരങ്ങളിൽ പോലും ആരാധകരെ സൃഷ്‌ടിച്ച അജിത്. ദീന എന്ന സിനിമയിലെ ചെല്ലപ്പേരായ 'തല' എന്ന് വിളിച്ചു തമിഴകം അകമറിഞ്ഞു സ്നേഹിക്കുന്ന അജിത്.അലറിവിളിച്ചും ഓവർ പെർഫോം ചെയ്തും മാസ് മസാല സിനിമകൾ വിജയിപ്പിക്കുന്ന തമിഴ് നടന്മാർക്കിടയിൽപതിഞ്ഞ ശബ്ദത്തിൽ തന്റെ പവർഫുൾ സ്‌ക്രീൻ പ്രെസെൻസും കരിസ്മയും ശക്തമായ ശബ്ദവും കൊണ്ട് മാത്രം തിയേറ്ററുകളെ ഇളക്കി മറിക്കുന്ന മാജിക്കിന് ബില്ല എന്ന ചിത്രം മാത്രം മതി ഉദാഹരണം. ![](https://cdn.boolokam.com/articles/2023/05/qqdd-1024x576.webp)തിയേറ്ററിൽ കണ്ടിട്ടില്ലാത്തവർക്കു ഈ മനുഷ്യനെ ആരാധകരോടൊപ്പം കാണാൻ 'ajith kumar theatre response' എന്ന് സേർച്ച് ചെയ്‌താൽ മതി. അജിത്തെന്ന നടന്റെ ആരാധകർ അല്ലാത്തവർ പോലും ഇദ്ദേഹമെന്ന വ്യക്തിത്വത്തിൽ ആരാധിക്കുന്നതിന്റെ കാരണം അറിയാൻ 'നാൻ നാനാഗ അജിത്' എന്ന ഇന്റർവ്യൂ യൂട്യൂബിൽ കണ്ടു നോക്കണം. 'ജന്റിൽമാൻ' എന്ന വാക്കിന്റെ യഥാർത്ഥ അർത്ഥം മനസിലാക്കാം..!! ![](https://cdn.boolokam.com/articles/2023/05/qddff-1024x768.webp)നരച്ച തലയുടെയും തുന്നിക്കെട്ടിയ മുതുകിന്റെയും പേരിൽ കളിയാക്കുന്നവർ അതിന്റെ പിന്നാമ്പുറങ്ങൾ അറിഞ്ഞിട്ടില്ല , അറിഞ്ഞവർക്കോ ഇദ്ദേഹത്തോളം പ്രിയപ്പെട്ട മറ്റൊരു നടൻ ഇല്ല താനും. തമിഴകത്തിൽ ഇന്ന് മറ്റൊരു നടനും എത്തിപ്പിടിക്കാൻ കഴിയാത്ത ഈ ഫാൻ ക്രേസ് തല കാണിച്ച ഈ അർപ്പണ ബോധങ്ങൾക്കുള്ള തെളിവ് കൂടിയാണ്. ഗ്രീക്ക് പുരാണ കഥയിലെ സാങ്കല്പിക പക്ഷിക്ക് മാത്രമല്ല. എരിഞ്ഞൊടുങ്ങി ചാമ്പലായത് പോലുള്ള അവസ്ഥയിൽ നിന്നും ഉയർന്നു പറക്കാൻ ആർക്കും സാധിക്കും എന്ന് കാണിച്ചു തന്ന എറ്റവും പ്രിയ നടന് ഒരായിരം ജന്മദിനാശംസകൾ