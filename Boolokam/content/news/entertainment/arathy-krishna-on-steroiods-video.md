---
author: Beaumaris
categories:
- Entertainment
comment_count: 0
date: 2023-09-14 13:37:45
draft: false
image: https://cdn.boolokam.com/articles/2023/09/eggeg.jpg
like_count: 130442
share_count: 35536
tags:
- Arathy Krishna
- body building
- Steroiods
title: സോഷ്യൽ മീഡിയയിൽ തരംഗമായ മസിൽ ഗേൾ ആരതി കൃഷ്ണയുടെ ബോഡിയുടെ രഹസ്യം സ്റ്റീറോയിഡോ
  ? വീഡിയോ കാണാം
view_count: 1637447
---

ഫിറ്റ്നസ് മോഹികളുടെ ഇഷ്ടതാരങ്ങളില്‍ ഒരാളാണ് ആരതി കൃഷ്ണ. കഴിഞ്ഞ തവണ മിസ് കേരള ഫിറ്റ്‌നസ് കിരീടം നേടിയതും ആരതിയാണ്. ഒരു സാധാരണ പെണ്‍കുട്ടിയായിരുന്ന അവര്‍ ഫിറ്റ്‌നസ് ഫ്രീക്കായി വളര്‍ന്നത് കഠിനധ്വാനത്തിലൂടെ മാത്രമാണ്. ഇപ്പോള്‍ സോഷ്യല്‍ മീഡിയയില്‍ അവര്‍ക്ക് ഒരുപാട് ആരാധകരുണ്ട്. പൊതുവെ നമ്മുടെ നാട്ടിൽ വനിതകൾ കടന്നുവരാൻ മടിക്കുന്ന ഫീൽഡാണ് ബോഡി ബിൽഡിങ് . ആ മേഖലയിൽ തൻ്റേതായ സ്ഥാനം ഉറപ്പിച്ച ആരതി സ്റ്റാർമാജിക്കിലൂടെ അടുത്തിടെ മിനി സ്ക്രീനിലും കടന്നുവന്നു. മിസ് പത്തനംതിട്ടയും, മിസ് കേരള ഫിറ്റ്‌നസ് കിരീടവും ഒക്കെ സ്വന്തമാക്കിയ ആളുകൂടിയാണ്. ഫിറ്റ്നസ് ഫ്രീക്കുകളുടെ സ്വന്തം താരമായി മാറിയ ആരതി അനവധി പ്രതിസന്ധികൾ അതിജീവിച്ചാണ് തന്റേതായ പ്രവർത്തനമേഖലയിൽ ഇന്ന് തിളങ്ങി നിൽക്കുന്നത്. ![](https://cdn.boolokam.com/articles/2023/09/eggeg.jpg)താന്‍ വളരെ പെട്ടെന്നാണ് പ്രേക്ഷക ശ്രദ്ധ നേടിയത്. എല്ലാവരും തിരിച്ചറിയുന്നതിലും പരിപാടികള്‍ക്ക് വിളിക്കുന്നതിലും സന്തോഷമുണ്ടെന്നും ആരതി പറയുന്നു. അതേസമയം, ചില ടെലിവിഷന്‍ പരിപാടികളുടെ കാര്യത്തില്‍ അവസ്ഥ വളരെ മോശമാണെന്നും താരം പറയുന്നു. സാരി ഉടുത്ത് മുല്ലപ്പൂവമൊക്കെ ചൂടി നടക്കുന്നതിനോട് തനിക്ക് തീരെ താല്‍പര്യമില്ല. വീട്ടില്‍ എനിക്ക് ഒത്തിരി ഡ്രസ് ഉണ്ടെങ്കിലും അതിലേറ്റവും പഴയതും കീറിയതുമൊക്കെ ഇടുന്നതാണ് എന്റെ കംഫര്‍ട്ട്. അത് മാത്രം തപ്പി കണ്ടുപിടിച്ച് എടുക്കുന്നതാണോ എന്നൊക്കെ അമ്മ ചോദിക്കുമായിരുന്നു. ജിമ്മില്‍ ആദ്യം വന്നപ്പോഴും ഒരു തുണിയെടുത്ത് സൈഡില്‍ കെട്ടും. ഇത് ദാരിദ്ര്യക്കെട്ടാണെന്ന് പറഞ്ഞ് പലരും എന്നെ കളിയാക്കിയിരുന്നു. പിന്നീട് അവര്‍ക്ക് വേണ്ടിയാണ് ഞാന്‍ സ്‌പോര്‍ട്‌സ് വെയര്‍ ഒക്കെ ധരിച്ച് തുടങ്ങിയത്. പിന്നെ പിന്നെ ഞാന്‍ വലിയ ആളായി പോയെന്ന് പലരും പറഞ്ഞ് തുടങ്ങി. പക്ഷേ അതിനൊക്കെയുള്ള സൗകര്യം എനിക്ക് പണ്ടേയുണ്ട്. എന്റെ അച്ഛനും അമ്മയും അത്യാവശ്യം സാമ്പത്തികമുള്ള ആളുകളാണ്. പക്ഷെ എന്റെ കംഫര്‍ട്ട് അനുസരിച്ചാണ് ഞാന്‍ വസ്ത്രം ധരിച്ചിരുന്നത്. ഇവിടെ വന്ന് വലിയ ആളായതിന് ശേഷം ദാരിദ്ര്യക്കെട്ടൊക്കെ മാറിയല്ലോ എന്ന് പറഞ്ഞ് കളിയാക്കുന്ന നിരവധി പേരുണ്ട്. അതൊക്കെ എനിക്ക് ശരിക്കും വിഷമം ആയിട്ടുണ്ട്.’ 

#### **Arathy Krishna on Steroiods - video**

https://youtu.be/YtbIws-xjkQ “എട്ടാം ക്ലാസ് വരെ ഞാൻ പഠിത്തത്തിൽ മാത്രമായിരുന്നു ശ്രദ്ധിച്ചിരുന്നത്. കാര്യമായി കൂട്ടുകാർ ഒന്നും ഉണ്ടായിരുന്നില്ല. ആരുമായും പൊരുത്തപ്പെടാൻ പറ്റിയിരുന്നില്ല. പൊതുവേ ഒറ്റയ്ക്ക് ഇരിക്കുന്നത് ആയിരുന്നു ഇഷ്ടം. പത്താം ക്ലാസിൽ 88% ആയിരുന്നു മാർക്ക് വാങ്ങിയത്. പക്ഷേ പ്ലസ് ടു ആയപ്പോൾ തട്ടിമുട്ടി പാസ് ആവാനേ പറ്റിയുള്ളൂ. കോളേജിൽ പഠിക്കുന്ന സമയത്ത് ആയിരുന്നു ഒരു ടീച്ചറെ നല്ല സുഹൃത്ത് ആയി കിട്ടിയത്. നല്ല രീതിയിൽ അവരോട് ഒരു മാനസിക അടുപ്പം ഉണ്ടായി. എന്നാൽ ആ സൗഹൃദം അവസാനിച്ചു. അപ്പോൾ ഒരു ഡിപ്രഷൻ ഉണ്ടായി. വെറുതെ ഇരിക്കുമ്പോൾ ഒരുപാട് ചിന്തകൾ കടന്നുവരുന്നു. അങ്ങനെ ടോയ്ലറ്റ് ക്ലീനർ കുടിച്ചു ആത്മഹത്യ ചെയ്യാൻ പോലും ശ്രമിച്ചിട്ടുണ്ട്. ഗുളികകൾ വീഴുകയും ഞരമ്പ് മുറിച്ചും എല്ലാം ജീവൻ വെടിയാൻ നോക്കിയിട്ടുണ്ട്” – ആരതി പറയുന്നു. ![](https://cdn.boolokam.com/articles/2023/09/fffffff-1.jpg)“വലിയ രീതിയിൽ ഒറ്റയ്ക്ക് ആണ് എന്ന ചിന്ത വന്നു. അപ്പോൾ ആണ് ഒരു പഗ്ഗിനെ വാങ്ങിയത്. ഉർവശി എന്ന പേരിട്ടു. അതോടെ ജീവിതം വലിയ രീതിയിൽ മാറി. പിന്നീട് ലിറ്ററേച്ചറിൽ പിജി ഒക്കെ എടുത്തു. ഇതുകൂടാതെ ആർട്ടിഫിഷ്യൽ ഇൻറലിജൻസിൽ എംഎസ്സി ഒക്കെ എടുത്തു. പിന്നീട് ധാരാളം പട്ടികളെയും വാങ്ങി. അവരെ ബ്രീഡ് ചെയ്തു കുറച്ചു കാശ് ഉണ്ടാക്കി. ആ പണംകൊണ്ടാണ് ഒരു ബൈക്ക് വാങ്ങിയത്” – ആരതി പറയുന്നു. ![](https://cdn.boolokam.com/articles/2023/09/eerr.jpg)“ഒരിക്കൽ ജോലിക്ക് പോയി തിരിച്ചു വരുന്ന സമയത്ത് അപകടം സംഭവിച്ചു. വണ്ടി തെറ്റിച്ചു എതിരെ വന്ന ഒരു കാർ ഇടിക്കുകയായിരുന്നു. കാലിനും നടുവിനും വലിയ രീതിയിൽ പരിക്ക് സംഭവിച്ചു. കൃത്യമായി ശ്വാസം എടുക്കാൻ പോലും പറ്റാത്ത അവസ്ഥയായിരുന്നു. നട്ടെല്ലിന് തകരാറുണ്ട് എന്നായിരുന്നു ഡോക്ടർമാർ പറഞ്ഞത്. കാലുകൾ തളർന്നു പോകുവാനും സാധ്യതയുണ്ട് എന്നും അവർ പറഞ്ഞു. ഉടനെ തന്നെ തിരുവനന്തപുരം മെഡിക്കൽ കോളേജിലേക്ക് മാറ്റി. ഭാഗ്യം കൊണ്ട് സുഷുമ്ന നാഡികൾക്ക് കുഴപ്പമൊന്നും ഉണ്ടായിരുന്നില്ല” – ആരതി കൂട്ടിച്ചേർത്തു. “എന്നാൽ നട്ടെല്ലിന് പരിക്കുപറ്റിയത് കൊണ്ട് നടുവിന് ബെൽറ്റ് വന്നു എന്ന് മാത്രമല്ല കട്ടിലിൽ നിന്നും എഴുന്നേൽക്കാൻ സാധിക്കാതെ ഒരുപാട് മാസങ്ങൾ അങ്ങനെ തന്നെ കിടക്കേണ്ടിവന്നു. അപകടത്തിനുശേഷം അച്ഛൻ പോലും എന്നോട് മിണ്ടാതായി. ആ സമയത്താണ് വെറുതെ ഇങ്ങനെ കിടന്നിട്ട് കാര്യമില്ല എന്നും വ്യായാമം നല്ല രീതിയിൽ ചെയ്യണം എന്നും ഡോക്ടർ നിർദ്ദേശിക്കുന്നത്. വ്യായാമം ചെയ്യുവാൻ ഡോക്ടർമാർ പറഞ്ഞുവെങ്കിലും കടുപ്പമുള്ള വ്യായാമം ഒന്നും ചെയ്യരുത് എന്നും പറഞ്ഞിരുന്നു. ![](https://cdn.boolokam.com/articles/2023/09/fwg.webp)പക്ഷേ ആരെങ്കിലും എന്തെങ്കിലും ചെയ്യരുത് എന്ന് പറയുന്നത് കേൾക്കുമ്പോൾ ആയിരിക്കും എന്തെങ്കിലുമൊക്കെ ചെയ്യാൻ തോന്നുക. അങ്ങനെ യൂട്യൂബിൽ നോക്കി ബോട്ടിലിൽ വെള്ളം നിറച്ച് തലയ്ക്കു മുകളിലൂടെ കറക്കുന്നത് ഒക്കെ ചെയ്തു. കൈകൾക്ക് ഉള്ള വ്യായാമം ആയിരുന്നു ഇത്. പിന്നീട് ഓരോരോ ഉപകരണങ്ങൾ വെച്ച് വെയിറ്റ് ട്രെയിനിങ് എടുക്കുകയായിരുന്നു. ഇതിനുശേഷമാണ് ജിമ്മിൽ ചേർന്നത്. പിന്നെ നടന്നത് എല്ലാം ചരിത്രം” – ആരതി പറയുന്നു. ആരതി മലയാളിയാണെന്ന് അറിഞ്ഞതോടെ ഒരുപാട് ആരാധകരും ഫോളോവേഴ്സും ഒക്കെ കൂടി. ബോഡി ബിൽഡിങ്ങിൽ തൻ്റെതായ ഒരു ഇടം കണ്ടെത്തുവാൻ ആരതിക്ക് സാധിച്ചിട്ടുണ്ട്. താരം ഒരു ബൈക്ക് റൈഡർ കൂടിയാണ്. ഫ്ലവേഴ്സ് ടിവിയിലെ സ്റ്റാർ മേജിക്ക് എന്ന പരിപാടിയിൽ അതിഥിയായി വന്നിരുന്നു ആരതി. നിരവധി സിനിമകളിൽ നിന്നും ആരതിക്ക് ഓഫർ വന്നിട്ടുണ്ട് എന്നും പറഞ്ഞു. എന്നാൽ ഏഷ്യാനെറ്റിലെ റിയാലിറ്റി ഷോ ആയ ബിഗ് ബോസ് 5 ലെ മത്സരാർത്ഥിയായി ആരതി ഉണ്ടെന്ന് റൂമറുകൾ ഉണ്ടായിരുന്നു. https://youtu.be/acVhsanY1BM മൈൽസ്റ്റോൺ മേക്കേഴ്സ് എന്ന യൂട്യൂബ് ചാനലിന് നൽകിയ ഒരു അഭിമുഖത്തിൽ ആരതി ചില കാര്യങ്ങളൊക്കെ തുറന്നു പറഞ്ഞു. ബിഗ് ബോസ് റിയാലിറ്റി ഷോയിൽ പങ്കെടുക്കുന്നതിന് വേണ്ടി അതിൻ്റെ അണിയറ പ്രവർത്തകരിൽ നിന്നും ഇതുവരെ ഒരു അറിയിപ്പും തനിക്ക് കിട്ടിയിട്ടില്ല എന്നാണ് ആരതി പറഞ്ഞത്. കൂടാതെ ആരതിക്ക് ടിവി ഷോകളിൽ ഒന്നും പങ്കെടുക്കാൻ താല്പര്യമില്ലെന്നും പറഞ്ഞു. കാരണം പല ഷോകളിലും അവർ വിളിക്കുകയും അവിടെവെച്ച് കോമാളി ആകുകയും പൈസയൊന്നും തരില്ലെന്നും ആരതി പറഞ്ഞു. https://youtu.be/-4gRfdR_QK4 ഞാൻ ആരെയും കുറ്റം പറയുന്നില്ലെന്നും എനിക്ക് എൻ്റെ ജീവിതം മുന്നോട്ടു കൊണ്ടുപോകണം എന്നും അതുകൊണ്ടുതന്നെ ഒരുപാട് കഷ്ടപ്പെടണമെന്നും പലരും ജിമ്മൊക്കെ നടത്തുന്നത് ലോൺ ഒക്കെ എടുത്തായിരിക്കും എന്നും ആരതി പറഞ്ഞു. ഏതെങ്കിലും ഉദ്ഘാടനത്തിന് വിളിച്ചാൽ എത്ര പൈസ തരുവാനും അവർ തയ്യാറാണ്. ടിവി ക്കാർ അങ്ങനെയല്ലെന്നും അവർക്ക് വേണ്ടി ദിവസങ്ങളോളം കളഞ്ഞാലും പൈസ തരുവാൻ അവർക്ക് മടിയാണ്. എന്നാൽ വലിയ ആർട്ടിസ്റ്റുകൾക്കൊക്കെ കൃത്യമായി പൈസ കൊടുക്കുകയും ചെയ്യും. ഫെയിം കിട്ടും എന്ന് പറഞ്ഞു കൊണ്ടാണ് പലരും ഷോയിലേക്ക് വിളിക്കാറ്. അവിടെവച്ച് നമ്മളെ മണ്ടന്മാരാക്കുകയാണ് അവർ ചെയ്യുന്നത് അതിന് നിന്നു കൊടുക്കാറുമുണ്ടെന്നും പറഞ്ഞു.