---
author: Beaumaris
categories:
- Entertainment
comment_count: 0
date: 2022-09-16 12:28:08
draft: false
image: ''
like_count: 40859
share_count: 3398
tags:
- pathonpatham noottandu
- siju wilson
title: അത്ര എളുപ്പമായിരുന്നില്ല ആ കുതിരകയറ്റം
view_count: 511326
---

ചരിത്രേതിഹാസ സിനിമകളിൽ അഭിനയിക്കാൻ നായകന്മാർ പഠിച്ചിരിക്കേണ്ട ഒന്നാണ് കുതിരപ്പുറത്തു കയറ്റം. ചുമ്മാതങ്ങു കയറാൻ ബസോ കാറോ ഒന്നുമല്ല...കുതിരയാണ്. ഒരല്പം പിഴച്ചാൽ പണിപാളും. എന്നാൽ പല നായകനടന്മാരെയും കുതിരപ്പുറത്തു കയറ്റി ഇരുത്തിയ ശേഷമാകും ചിത്രീകരിക്കുക. അഥവാ കുതിരപ്പുറത്തു കയറുന്നതു കാണിച്ചാൽ തന്നെ റോപിന്റെ സാഹത്തോടെയാകും കയറുക. ഒരു തികഞ്ഞ യോദ്ധാവിനെ ചിത്രീകരിക്കുമ്പോൾ അതുപാടില്ല. പെർഫെക്ഷൻ ആണല്ലോ ഇപ്പോഴത്തെ ഫിലിം മേക്കേഴ്സിന്റെ മന്ത്രം. ഇപ്പോഴിതാ ആറാട്ടുപുഴ വേലായുധ പണിക്കർ ആയി പത്തൊൻപതാം നൂറ്റാണ്ടിൽ സിജു വിൽസൺ വരുമ്പോൾ വളരെ പെർഫെക്ഷൻ ആയി , റോപ്പിന്റെ സഹായമില്ലാത്ത കുതിരപ്പുറത്തുകയറ്റം ആണ് അദ്ദേഹം കാണിക്കുന്നത്. അത്ര എളുപ്പമായിരുന്നില്ല ആ കുതിരകയറ്റം എന്ന് സിജു തന്നെ പറയുന്നു. അദ്ദേഹം അതിനെ കുറിച്ച് വിശദമായി തന്നെ പറയുകയാണ് &nbsp; [caption id="attachment_350893" align="aligncenter" width="808"] Siju Wilson[/caption] **അത്ര എളുപ്പമായിരുന്നില്ല ആ കുതിരകയറ്റം** 'കോളനി സീൻ എടുക്കുന്ന സമയത്താണ് സാറ് പറഞ്ഞത് നീ ഡയലോഗ് പറഞ്ഞ് നേരെ തിരിഞ്ഞ് കുതിരപ്പുറത്ത് ചാടിക്കയറി കുതിരയെ തിരിച്ചിട്ട് പോണം. പക്ഷെ കുതിരയോട്ടം പഠിക്കുന്ന സമയത്ത് ഞാൻ ചാടിക്കയറാൻ പഠിച്ചിട്ടില്ല. ട്രെയിനറുടെ അസിസ്റ്റന്റ് പിള്ളേരോട് ചോദിച്ച് ഞാൻ പഠിക്കാൻ ശ്രമിച്ചുകൊണ്ടിരുന്നു... പക്ഷെ എത്ര ശ്രമിച്ചിട്ടും കയറാൻ പറ്റിയില്ല. എന്നാലും കയറാൻ പറ്റുമെന്നൊരു പ്രതീക്ഷയിൽ ലൈറ്റ് പോകുന്നതുകൊണ്ടുകൂടി ടേക്ക് പോകാമെന്ന് പറഞ്ഞു. ഏറ്റവും കുറഞ്ഞത് 25 ടേക്ക് എങ്കിലും പോയിട്ടുണ്ട്. കോളനിയിലുള്ള ആർട്ടിസ്റ്റുകളൊക്കെ കണ്ടുകൊണ്ടിരിക്കുവാണ്. ഇരുപഞ്ചാമത്തെ തവണയും ശരിയാവാതെ വന്നപ്പോൾ സാറ് പറഞ്ഞു, കുഴപ്പമില്ല, നീ കുതിരപ്പുറത്ത് കയറി ഇരുന്നോ. കുതിര തിരിഞ്ഞുപോകുന്ന രീതിയിൽ ഷൂട്ട്‌ ചെയ്യാം നമുക്ക്. ആ ഷോട്ട് അങ്ങനെ എടുത്തു. ലൈറ്റും പോയി. പാക്കപ്പും പറഞ്ഞു.' [video width="426" height="240" mp4="https://cdn.boolokam.com/articles/2022/09/vdvd-1-1.mp4"][/video] 'എനിക്കാണേൽ ഇത് ചെയ്യാൻ കഴിയാത്തതിന്റെ വിഷമം ഭയങ്കരമായിരുന്നു. ഞാൻ ആകെ ഡൗൺ ആയി ഇരിക്കുന്നത് കണ്ട് ട്രെയിനർ യൂസഫ് എന്നോട് ചോദിച്ചു, എന്തുപറ്റി! അങ്ങനെയാണ് അദ്ദേഹം എനിക്ക് കുതിരപ്പുറത്ത് കയറാൻ ഒരു ടെക്‌നിക് പറഞ്ഞുതന്നത്. എഫേർട്ടും എനർജിയും മാത്രം പോരാ ഒപ്പം ഈ ഒരു ചെറിയ ടെക്നിക്കും കൂടി വേണം എന്ന് ഞാൻ മനസിലാക്കി. അങ്ങനെ രണ്ട് തവണ ചെയ്ത് കഴിഞ്ഞപ്പോഴേയ്ക്കും ശരിയായി. അപ്പോഴേക്കും എനിക്ക് കോൺഫിഡൻസ് ആയി. വിനയൻ സാറിനെ ഓടിച്ചെന്നു കണ്ടു. ഞാൻ റെഡിയാണ് സാർ, നമുക്കത് ഒന്നുകൂടി എടുക്കാമെന്ന് പറഞ്ഞു. ലൈറ്റ് പോയല്ലോ. നീ അത്ര കോൺഫിഡന്റ് ആണെങ്കിൽ നാളെ രാവിലെ റീഷൂട്ട് ചെയ്യാമെന്ന് വിനയൻ സാറും പറഞ്ഞു.' 'രാവിലെ ഷൂട്ടിന് റെഡിയായി വന്നു. തലേദിവസം മുഴുവൻ ഞാൻ ചാടിക്കയറാൻ നോക്കുന്നതും പരാജയപ്പെടുന്നതുമെല്ലാം കോളനിയിലുള്ള ആർട്ടിസ്റ്റുകളെല്ലാം കണ്ടതാണ്. പാവത്തിന് പറ്റുന്നില്ലല്ലോ എന്നൊരു സഹതാപവും അവർക്കെന്നോട് ഉണ്ടായിരുന്നു. ആക്ഷൻ പറഞ്ഞു. ഞാൻ ഒറ്റയടിക്ക് ചാടിക്കയറി കുതിരപ്പുറത്തിരുന്നു... ചുറ്റും നോക്കിനിന്നവരെല്ലാം കയ്യടിച്ചു. അപ്പൊ ക്യാമറമാൻ ഷാജിയേട്ടൻ, എന്താണിത്, ഇത് ഷോട്ടാണ്... എന്താണെല്ലാവരും കയ്യടിക്കുന്നത്...? പക്ഷെ ഇത്തവണ രണ്ടാം വട്ടവും ഞാൻ എളുപ്പത്തിൽ തന്നെ കുതിരപ്പുറത്തേയ്ക്ക് ചാടിക്കയറി. പിന്നെ ആവശ്യമെങ്കിലും അല്ലെങ്കിലും ഓരോ തവണയും ഞാൻ അങ്ങനെ മാത്രമേ കുതിരപ്പുറത്ത് കയറിയിട്ടുള്ളൂ...'