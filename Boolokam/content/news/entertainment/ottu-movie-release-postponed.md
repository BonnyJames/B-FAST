---
author: Beaumaris
categories:
- Entertainment
comment_count: 0
date: 2022-08-30 08:16:26
draft: false
image: ''
like_count: 26311
share_count: 9133
tags:
- aravind swami
- fellini director
- kunchakko boban
- ottu movie
title: '''ഒറ്റ്'' റിലീസ് മാറ്റിവച്ചു, കാരണം ഇതാണ് ...'
view_count: 668035
---

'ഒറ്റി'ന്റെ റിലീസ് മാറ്റിവച്ചു. കുഞ്ചാക്കോ ബോബനെയും അരവിന്ദ് സ്വാമിയെയും കേന്ദ്രകഥാപാത്രങ്ങളാക്കി ഫെലിനി ടി പി സംവിധാനം ചെയ്യുന്ന ചിത്രം സെപ്റ്റംബർ രണ്ടിന് തീയേറ്ററുകളിലെത്തുമെന്നായിരുന്നു നേരത്തെ അറിയിച്ചിരുന്നത്. തമിഴ് പതിപ്പിന്റെ സെൻസറിങ്ങുമായി ബന്ധപ്പെട്ട കാലതാമസമാണ് റീലീസ് നീട്ടിവെക്കാൻ കാരണമെന്നാണ് അണിയറ പ്രവർത്തകർ സൂചിപ്പിക്കുന്നത്. അണിയറപ്രവർത്തകരുടെ പോസ്റ്റ് ഇങ്ങനെ "ഒറ്റ് എന്ന ഞങ്ങളുടെ സിനിമയുടെ സെപ്റ്റംബർ 2ലെ വേൾഡ് വൈഡ് റീലീസ് മാറ്റി വയ്ക്കേണ്ടി വന്നിരിക്കുന്നു . ഒറ്റിന്റെ തമിഴ് പതിപ്പായ രെണ്ടകം എന്ന തമിഴ് പതിപ്പിൻ്റെ സാങ്കേതികജോലികൾ, സെൻസറിംഗ് എന്നിവയിൽ സംഭവിച്ച ചെറിയ കാലതാമസം മൂലമാണിത്. ഒറ്റ് UA സർട്ടിഫിക്കഷനോടെ പ്രദർശന സജ്ജമാണെങ്കിലും ദ്വിഭാഷാ സിനിമ ആയതിനാൽ ലോകമെമ്പാടും ഒരേ ദിവസം തന്നെ ഒറ്റും രണ്ടകവും റിലീസ് ചെയ്യണ്ടത് കൊണ്ടാണ് റീലീസ് തീയതിയിൽ മാറ്റം വരുത്താൻ ഞങ്ങൾ നിർബന്ധിതരായിരിക്കുന്നത്. പുതിയ റിലീസ് തീയതി ഉടൻ പുറത്തുവിടുന്നതായിരിക്കും".