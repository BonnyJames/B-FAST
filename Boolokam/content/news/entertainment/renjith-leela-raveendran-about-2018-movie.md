---
title: "അഭിനയത്തെക്കാൾ അതൊരു ജീവിക്കലാകുന്നത് ടൊവിനോ  എന്ന മനുഷ്യന്റെ മനസ്സിലെ നന്മ കൊണ്ട് കൂടിയാണ്"
date: 2023-05-07T12:56:18
draft: false
categories: ["Entertainment"]
tags: ['2018 movie', 'jude anthany joseph', 'tovino thomas']
author: "Beaumaris"
---

<strong>2018 സ്പോയിലർ അലേർട്ട്</strong>

<strong>രജിത് ലീല രവീന്ദ്രൻ</strong>

2018 ലെ പ്രളയകാലത്താണ് ഒരു പൊതുമേഖലാ ബാങ്കിലെ ഓഫീസറായ ശ്രീജ മണിയമ്മ എന്ന 30 കാരിയെ ഞാൻ നേരിട്ട് പരിചയപ്പെടുന്നത്. അതുവരെ ഫേസ്ബുക് ഫ്രണ്ട് മാത്രമായിരുന്നു ശ്രീജ.തന്റെ ജോലിസ്ഥലമായ കോയമ്പത്തൂരിലേക്ക് കെ എസ് ആർ ടി സി ബസിൽ പോകുമ്പോൾ റോഡിൽ വെള്ളം കയറാൻ തുടങ്ങിയിരുന്നു. എന്റെ ഒരു ഫേസ്ബുക് അപ്ഡേറ്റ് കണ്ട് എവിടെ വരെ യാത്ര ചെയ്യാനാകും എന്നൊന്ന് അന്വേഷിക്കാമോ എന്നാണ് മെസ്സൻജറിൽ ശ്രീജ ചോദിച്ചത്.

<a href="https://cdn.boolokam.com/articles/2023/05/fwfwffff.jpg"><img class="size-large wp-image-394705 aligncenter" src="https://cdn.boolokam.com/articles/2023/05/fwfwffff-1024x576.jpg" alt="" width="800" height="450" /></a> ഏതായാലും ചാലക്കുടിയോട് അടുത്തപ്പോളാണെന്ന് തോന്നുന്നു. തുടർന്നുള്ള അവരുടെ യാത്ര അസാധ്യമായി. യാത്ര ചെയ്ത ബസ് റോഡിലെ വെള്ളപ്പൊക്കത്തിന് മുന്നിൽ കീഴടങ്ങി.എവിടേക്ക് പോകുമെന്നും ഓർത്തു നിന്നപ്പോഴാണ് തന്റെ സുഹൃത്ത് വിവാഹം കഴിക്കുവാൻ പോകുന്ന പെൺകുട്ടിയുടെ വീട് അവിടെ അടുത്താണല്ലോ എന്ന് ശ്രീജ ഓർക്കുന്നത്. സുഹൃത്തിന്റെ കയ്യിൽ നിന്നും ഭാവി വധുവിന്റെ വീട്ടിലേക്കുള്ള നമ്പർ വാങ്ങുന്നു . പെൺകുട്ടി വീട്ടിലില്ല ദൂരെ ജോലിസ്ഥലത്താണ്.അവരുടെ അച്ഛനും അമ്മയുമാണ് വീട്ടിലുള്ളത്. അങ്ങോട്ട് പോകുവാൻ തീരുമാനിക്കുന്നു. അപ്പോഴാണ് എവിടേക്ക് പോകണമെന്ന് അറിയാതെ സ്ഥലപരിചയം ഒന്നുമില്ലാത്ത രണ്ടു പെൺകുട്ടികൾ ബസ്സിൽ നിൽക്കുന്നത് കാണുന്നത് . അവരോടുകൂടെ ആ വീട്ടിലേക്ക് തന്നോടൊപ്പം പോരാൻ പറഞ്ഞു ശ്രീജ . അതുവരെ തീർത്തും അപരിചിതരായിരുന്ന മൂന്നു മനുഷ്യർ ഒരു പ്രകൃതി ദുരന്തത്തിനു മുന്നിൽ ഒന്നിച്ചവർക്കൊരു പരിചയവും ഇല്ലാത്ത മനുഷ്യരുടെ അടുത്തേക്ക്, അവരാകട്ടെ അവരുടെ വീടും, ഭക്ഷണവും അപ്രതീക്ഷിതമായി വന്ന അതിഥികൾക്ക് കൂടി സ്നേഹത്തോടെ പങ്കിടുന്നു.

<a href="https://cdn.boolokam.com/articles/2023/05/fwffff-2.jpg"><img class="size-large wp-image-394702 aligncenter" src="https://cdn.boolokam.com/articles/2023/05/fwffff-2-1024x576.jpg" alt="" width="800" height="450" /></a>പ്രളയകാലം ഇതുപോലുള്ള നിരവധി അനുഭവങ്ങൾ നിറഞ്ഞതാണ്. സാധാരണ മനുഷ്യർ അസാധാരണ കാര്യങ്ങൾ ചെയ്ത കാലം. ദുരിതാശ്വാസ ക്യാമ്പുകളിലേക്ക് നിറഞ്ഞു പെയ്ത സഹായങ്ങൾ. പ്രകൃതി ദുരന്തങ്ങൾ മലകളിലും,വനപ്രദേശങ്ങളിലും മാത്രം ഒതുങ്ങി നിൽക്കുന്നതല്ലെന്നും അതേത് നിരപ്പുള്ള ഭൂമിയിലും കടന്നു വരാം എന്നും മലയാളിയെ കാണിച്ചുകൊടുത്ത കാലം. കൊല്ലവർഷം 1099 ലെ വെള്ളപ്പൊക്കം പോലെ ഓർമകളുടെ അറകളിൽ വീണ്ടും വീണ്ടും തുറക്കപ്പെടുന്ന കാലം.

ഹെലികോപ്റ്ററിൽ നിന്നിട്ട കയറിൽ പിടിച്ചു കയറിയ ജീവിതങ്ങൾ. കുഞ്ഞുങ്ങളെയും, വൃദ്ധരെയും ചേർത്ത് പിടിച്ചു കൊണ്ട് ജീവിതത്തിന്റെയും മരണത്തിന്റെയും നൂൽ പാലത്തിലൂടെയുള്ള ഓട്ടം. ജാതി മത രാഷ്ട്രീയ സാമ്പത്തിക പരിഗണനകൾക്കതീതമായി ഒത്തൊരുമയോടെ നിന്ന നാളുകൾ.
ജൂഡ് ആന്റണി ജോസഫ് തന്റെ 2018 എന്ന സിനിമയിൽ മലയാളിയുടെ അതിജീവനത്തിന്റെ ഈ നാളുകളാണ് അതിമനോഹരമായും,അതിലേറെ അതിഗംഭീരമായും പറയുന്നത് . വലിയൊരു മഴക്കാലത്താണ് നമ്മൾ ഇരിക്കുന്നതെന്നും പുറത്തെ കോരിച്ചൊരിയുന്ന മഴ ഒന്നു നിന്നിരുന്നുവെങ്കിൽ എന്ന് നമ്മൾ ആഗ്രഹിക്കുകയും ചെയ്യുകയാണ് സിനിമ നടന്നു കൊണ്ടിരിക്കുമ്പോൾ. മഴയുടെ ശബ്ദവും, തണുപ്പും, വന്യതയും അതുണ്ടാക്കുന്ന ഭീതിയും ആശങ്കയും എല്ലാം തിയറ്ററിൽ പ്രേക്ഷകന്റെ സീറ്റിലേക്ക് എത്തിക്കുവാൻ ജൂഡ് ആന്റണി ജോസഫ് എന്ന ചലച്ചിത്രകാരന് കഴിഞ്ഞിട്ടുണ്ട്.അതൊട്ടും എളുപ്പമുള്ള കാര്യമേയല്ല.

തങ്ങളുടെ ജീവനോപാധിയായ ബോട്ടുകൾ റോഡുകളിൽ വെള്ളത്തിലൂടെ അപകടകരമാംവിധം ഉപയോഗിച്ചു കൊണ്ട് രക്ഷാപ്രവർത്തനത്തിന് മുന്നിട്ടിറങ്ങിയ മത്സ്യത്തൊഴിലാളികളുടെ അത്ര വരില്ല ആരുടെ പ്രളയകാലത്തെ ത്യാഗവും. എല്ലാവർഷവും കാലവർഷക്കാലത്ത് ഒന്നും രണ്ടും മാസങ്ങളിൽ ദുരിതാശ്വാസ ക്യാമ്പിൽ താമസിക്കുന്നത് തുടർക്കഥയാക്കിയ അവർക്ക് ആ സമയങ്ങളിൽ പൊതു സമൂഹത്തിൽ നിന്ന് ലഭിക്കുന്ന സഹായം എത്രമാത്രം ശുഷ്‌കിച്ചതാണെന്ന് നേരിട്ട് ബോധ്യമുള്ളതാണ്.എന്നിട്ടും, മേരി മാതാ, റസിയാ,പരശുരാമൻ എന്ന പേരുകൾ ഉള്ള മത്സ്യത്തൊഴിലാളി ബോട്ടുകൾ ഉൾപ്പെടെ നടത്തിയ രക്ഷാപ്രവർത്തനം കണ്ണുതുറന്നു കാണേണ്ടതുണ്ട്. സദാസമയം മൊബൈലിനു മുന്നിൽ ചെലവിടുന്ന ഉത്തരവാദിത്ത ബോധമില്ലാത്ത യുവതലമുറ എന്ന് ആക്ഷേപം കേൾക്കേണ്ടി വരുന്നവർ എത്ര മികവുറ്റ രീതിയിലാണ് ടെക്നോളജിയുടെ സഹായത്തോടെ റെസ്ക്യൂ പ്രവർത്തനങ്ങൾ ഏകോപിപ്പിച്ചതെന്ന് സിനിമ സാക്ഷ്യം പറയുന്നു.

<a href="https://cdn.boolokam.com/articles/2023/05/caa-1.jpg"><img class="size-large wp-image-394684 aligncenter" src="https://cdn.boolokam.com/articles/2023/05/caa-1-1024x569.jpg" alt="" width="800" height="445" /></a>അന്ധരായ മനുഷ്യരുടെ നിസ്സഹായതയും, ജീവിതത്തോടുള്ള പൊരുത്തപ്പെടലുകളും,ആരെയും സ്നേഹിക്കില്ലെന്ന നിർബന്ധത്താൽ , ആരുടേയും സ്നേഹത്തിനു കീഴ്പ്പെടില്ലെന്ന് ഉറപ്പിച്ചു നടക്കുന്ന മനുഷ്യർ, അഹങ്കാരത്തിന്റെയും,അഹം ബോധത്തിന്റെയും കുമിളകൾ എത്ര പെട്ടെന്നാണ് തകരുന്നതെന്ന്, സ്വന്തം ജീവൻ നഷ്ടമാകുമ്പോളും മറ്റുള്ളവരുടെ ജീവൻ അപകടത്തിലാകാതിരിക്കാൻ കാണിക്കുന്ന ജാഗ്രത. എന്റെ ജൂഡ്, എത്രയെത്ര വൈകാരിക മുഹൂർത്തങ്ങളാണ് നിങ്ങളീ സിനിമയിൽ ഒരുക്കിയിരിക്കുന്നത്.

പ്രളയ കാലത്ത് ഓഫ്‌ സ്‌ക്രീനിൽ, ജീവിതത്തിൽ രക്ഷാ പ്രവർത്തനത്തിന് മുന്നിട്ടിറങ്ങിയ ഇരിങ്ങാലക്കുടക്കാരൻ ടോവിനോ തോമസ് നടനായി, അനൂപ്  ആയി ഈ സിനിമയിൽ അഭിനയിക്കുമ്പോൾ അഭിനയത്തെക്കാൾ അതൊരു ജീവിക്കലാകുന്നത് ടോവിനോ എന്ന മനുഷ്യന്റെ മനസ്സിലെ നന്മ കൊണ്ട് കൂടിയാണ് .സിനിമയിൽ സുധീഷ് അവതരിപ്പിച്ച കഥാപാത്രത്തിന്റെയും, ഭാര്യയുടെയും മകനോടുള്ള സ്നേഹം ദുരന്ത പശ്ചാത്തലത്തിൽ വാക്കുകളില്ലാതെ അടയാളപ്പെടുത്തിയിരിക്കുന്നു. കുഞ്ചാക്കോ ബോബനും, ആസിഫലിയും, വിനീത് ശ്രീനിവാസനും സിനിമയെ സമ്പന്നമാക്കി.

<a href="https://cdn.boolokam.com/articles/2023/05/dqdqddfff.jpg"><img class="size-large wp-image-394683 aligncenter" src="https://cdn.boolokam.com/articles/2023/05/dqdqddfff-1024x576.jpg" alt="" width="800" height="450" /></a>2018 കാണേണ്ട സിനിമയാണ് എന്നല്ല പറയേണ്ടത് തീയറ്ററിൽ നിന്നുതന്നെ നിർബന്ധമായും കാണേണ്ട സിനിമയാണെന്നാണ് .സാധാരണ മനുഷ്യർ പോലും ഹീറോ ആയിരുന്നൊരു ഇങ്ങനെയൊരു കാലമുണ്ടായിരുന്നെന്നും, ആ കാലത്തിനെ നമ്മൾ ഇങ്ങനെയൊക്കെയാണ് അതിജീവിച്ചതെന്നും രേഖപ്പെടുത്തിയതിന് നന്ദി പ്രിയപ്പെട്ട ജൂഡ്.ഒപ്പം ഇത്ര മികച്ചൊരു കലാസൃഷ്ടി തന്നതിനും, നിർത്താതെ പെയ്യുന്ന മഴയുടെ കുളിരും, മഴയുണ്ടാക്കുന്ന മുറിവുകളും അനുഭവിപ്പിച്ചതിനും, ഓരോ കഥാപാത്രത്തിന്റെയും പുറകിൽ ആധിയോടെ മനസ്സിനെയും, ശരീരത്തെയും ഓടിപ്പിച്ചതിനും.

&nbsp;


![അഭിനയത്തെക്കാൾ അതൊരു ജീവിക്കലാകുന്നത് ടൊവിനോ  എന്ന മനുഷ്യന്റെ മനസ്സിലെ നന്മ കൊണ്ട് കൂടിയാണ്](https://cdn.boolokam.com/articles/2023/05/fwfwffff-1024x576.jpg)**2018 സ്പോയിലർ അലേർട്ട്** **രജിത് ലീല രവീന്ദ്രൻ** 2018 ലെ പ്രളയകാലത്താണ് ഒരു പൊതുമേഖലാ ബാങ്കിലെ ഓഫീസറായ ശ്രീജ മണിയമ്മ എന്ന 30 കാരിയെ ഞാൻ നേരിട്ട് പരിചയപ്പെടുന്നത്. അതുവരെ ഫേസ്ബുക് ഫ്രണ്ട് മാത്രമായിരുന്നു ശ്രീജ.തന്റെ ജോലിസ്ഥലമായ കോയമ്പത്തൂരിലേക്ക് കെ എസ് ആർ ടി സി ബസിൽ പോകുമ്പോൾ റോഡിൽ വെള്ളം കയറാൻ തുടങ്ങിയിരുന്നു. എന്റെ ഒരു ഫേസ്ബുക് അപ്ഡേറ്റ് കണ്ട് എവിടെ വരെ യാത്ര ചെയ്യാനാകും എന്നൊന്ന് അന്വേഷിക്കാമോ എന്നാണ് മെസ്സൻജറിൽ ശ്രീജ ചോദിച്ചത്. [](https://cdn.boolokam.com/articles/2023/05/fwfwffff.jpg) ഏതായാലും ചാലക്കുടിയോട് അടുത്തപ്പോളാണെന്ന് തോന്നുന്നു. തുടർന്നുള്ള അവരുടെ യാത്ര അസാധ്യമായി. യാത്ര ചെയ്ത ബസ് റോഡിലെ വെള്ളപ്പൊക്കത്തിന് മുന്നിൽ കീഴടങ്ങി.എവിടേക്ക് പോകുമെന്നും ഓർത്തു നിന്നപ്പോഴാണ് തന്റെ സുഹൃത്ത് വിവാഹം കഴിക്കുവാൻ പോകുന്ന പെൺകുട്ടിയുടെ വീട് അവിടെ അടുത്താണല്ലോ എന്ന് ശ്രീജ ഓർക്കുന്നത്. സുഹൃത്തിന്റെ കയ്യിൽ നിന്നും ഭാവി വധുവിന്റെ വീട്ടിലേക്കുള്ള നമ്പർ വാങ്ങുന്നു . പെൺകുട്ടി വീട്ടിലില്ല ദൂരെ ജോലിസ്ഥലത്താണ്.അവരുടെ അച്ഛനും അമ്മയുമാണ് വീട്ടിലുള്ളത്. അങ്ങോട്ട് പോകുവാൻ തീരുമാനിക്കുന്നു. അപ്പോഴാണ് എവിടേക്ക് പോകണമെന്ന് അറിയാതെ സ്ഥലപരിചയം ഒന്നുമില്ലാത്ത രണ്ടു പെൺകുട്ടികൾ ബസ്സിൽ നിൽക്കുന്നത് കാണുന്നത് . അവരോടുകൂടെ ആ വീട്ടിലേക്ക് തന്നോടൊപ്പം പോരാൻ പറഞ്ഞു ശ്രീജ . അതുവരെ തീർത്തും അപരിചിതരായിരുന്ന മൂന്നു മനുഷ്യർ ഒരു പ്രകൃതി ദുരന്തത്തിനു മുന്നിൽ ഒന്നിച്ചവർക്കൊരു പരിചയവും ഇല്ലാത്ത മനുഷ്യരുടെ അടുത്തേക്ക്, അവരാകട്ടെ അവരുടെ വീടും, ഭക്ഷണവും അപ്രതീക്ഷിതമായി വന്ന അതിഥികൾക്ക് കൂടി സ്നേഹത്തോടെ പങ്കിടുന്നു. [![](https://cdn.boolokam.com/articles/2023/05/fwffff-2-1024x576.jpg)](https://cdn.boolokam.com/articles/2023/05/fwffff-2.jpg)പ്രളയകാലം ഇതുപോലുള്ള നിരവധി അനുഭവങ്ങൾ നിറഞ്ഞതാണ്. സാധാരണ മനുഷ്യർ അസാധാരണ കാര്യങ്ങൾ ചെയ്ത കാലം. ദുരിതാശ്വാസ ക്യാമ്പുകളിലേക്ക് നിറഞ്ഞു പെയ്ത സഹായങ്ങൾ. പ്രകൃതി ദുരന്തങ്ങൾ മലകളിലും,വനപ്രദേശങ്ങളിലും മാത്രം ഒതുങ്ങി നിൽക്കുന്നതല്ലെന്നും അതേത് നിരപ്പുള്ള ഭൂമിയിലും കടന്നു വരാം എന്നും മലയാളിയെ കാണിച്ചുകൊടുത്ത കാലം. കൊല്ലവർഷം 1099 ലെ വെള്ളപ്പൊക്കം പോലെ ഓർമകളുടെ അറകളിൽ വീണ്ടും വീണ്ടും തുറക്കപ്പെടുന്ന കാലം. ഹെലികോപ്റ്ററിൽ നിന്നിട്ട കയറിൽ പിടിച്ചു കയറിയ ജീവിതങ്ങൾ. കുഞ്ഞുങ്ങളെയും, വൃദ്ധരെയും ചേർത്ത് പിടിച്ചു കൊണ്ട് ജീവിതത്തിന്റെയും മരണത്തിന്റെയും നൂൽ പാലത്തിലൂടെയുള്ള ഓട്ടം. ജാതി മത രാഷ്ട്രീയ സാമ്പത്തിക പരിഗണനകൾക്കതീതമായി ഒത്തൊരുമയോടെ നിന്ന നാളുകൾ. ജൂഡ് ആന്റണി ജോസഫ് തന്റെ 2018 എന്ന സിനിമയിൽ മലയാളിയുടെ അതിജീവനത്തിന്റെ ഈ നാളുകളാണ് അതിമനോഹരമായും,അതിലേറെ അതിഗംഭീരമായും പറയുന്നത് . വലിയൊരു മഴക്കാലത്താണ് നമ്മൾ ഇരിക്കുന്നതെന്നും പുറത്തെ കോരിച്ചൊരിയുന്ന മഴ ഒന്നു നിന്നിരുന്നുവെങ്കിൽ എന്ന് നമ്മൾ ആഗ്രഹിക്കുകയും ചെയ്യുകയാണ് സിനിമ നടന്നു കൊണ്ടിരിക്കുമ്പോൾ. മഴയുടെ ശബ്ദവും, തണുപ്പും, വന്യതയും അതുണ്ടാക്കുന്ന ഭീതിയും ആശങ്കയും എല്ലാം തിയറ്ററിൽ പ്രേക്ഷകന്റെ സീറ്റിലേക്ക് എത്തിക്കുവാൻ ജൂഡ് ആന്റണി ജോസഫ് എന്ന ചലച്ചിത്രകാരന് കഴിഞ്ഞിട്ടുണ്ട്.അതൊട്ടും എളുപ്പമുള്ള കാര്യമേയല്ല. തങ്ങളുടെ ജീവനോപാധിയായ ബോട്ടുകൾ റോഡുകളിൽ വെള്ളത്തിലൂടെ അപകടകരമാംവിധം ഉപയോഗിച്ചു കൊണ്ട് രക്ഷാപ്രവർത്തനത്തിന് മുന്നിട്ടിറങ്ങിയ മത്സ്യത്തൊഴിലാളികളുടെ അത്ര വരില്ല ആരുടെ പ്രളയകാലത്തെ ത്യാഗവും. എല്ലാവർഷവും കാലവർഷക്കാലത്ത് ഒന്നും രണ്ടും മാസങ്ങളിൽ ദുരിതാശ്വാസ ക്യാമ്പിൽ താമസിക്കുന്നത് തുടർക്കഥയാക്കിയ അവർക്ക് ആ സമയങ്ങളിൽ പൊതു സമൂഹത്തിൽ നിന്ന് ലഭിക്കുന്ന സഹായം എത്രമാത്രം ശുഷ്‌കിച്ചതാണെന്ന് നേരിട്ട് ബോധ്യമുള്ളതാണ്.എന്നിട്ടും, മേരി മാതാ, റസിയാ,പരശുരാമൻ എന്ന പേരുകൾ ഉള്ള മത്സ്യത്തൊഴിലാളി ബോട്ടുകൾ ഉൾപ്പെടെ നടത്തിയ രക്ഷാപ്രവർത്തനം കണ്ണുതുറന്നു കാണേണ്ടതുണ്ട്. സദാസമയം മൊബൈലിനു മുന്നിൽ ചെലവിടുന്ന ഉത്തരവാദിത്ത ബോധമില്ലാത്ത യുവതലമുറ എന്ന് ആക്ഷേപം കേൾക്കേണ്ടി വരുന്നവർ എത്ര മികവുറ്റ രീതിയിലാണ് ടെക്നോളജിയുടെ സഹായത്തോടെ റെസ്ക്യൂ പ്രവർത്തനങ്ങൾ ഏകോപിപ്പിച്ചതെന്ന് സിനിമ സാക്ഷ്യം പറയുന്നു. [![](https://cdn.boolokam.com/articles/2023/05/caa-1-1024x569.jpg)](https://cdn.boolokam.com/articles/2023/05/caa-1.jpg)അന്ധരായ മനുഷ്യരുടെ നിസ്സഹായതയും, ജീവിതത്തോടുള്ള പൊരുത്തപ്പെടലുകളും,ആരെയും സ്നേഹിക്കില്ലെന്ന നിർബന്ധത്താൽ , ആരുടേയും സ്നേഹത്തിനു കീഴ്പ്പെടില്ലെന്ന് ഉറപ്പിച്ചു നടക്കുന്ന മനുഷ്യർ, അഹങ്കാരത്തിന്റെയും,അഹം ബോധത്തിന്റെയും കുമിളകൾ എത്ര പെട്ടെന്നാണ് തകരുന്നതെന്ന്, സ്വന്തം ജീവൻ നഷ്ടമാകുമ്പോളും മറ്റുള്ളവരുടെ ജീവൻ അപകടത്തിലാകാതിരിക്കാൻ കാണിക്കുന്ന ജാഗ്രത. എന്റെ ജൂഡ്, എത്രയെത്ര വൈകാരിക മുഹൂർത്തങ്ങളാണ് നിങ്ങളീ സിനിമയിൽ ഒരുക്കിയിരിക്കുന്നത്. പ്രളയ കാലത്ത് ഓഫ്‌ സ്‌ക്രീനിൽ, ജീവിതത്തിൽ രക്ഷാ പ്രവർത്തനത്തിന് മുന്നിട്ടിറങ്ങിയ ഇരിങ്ങാലക്കുടക്കാരൻ ടോവിനോ തോമസ് നടനായി, അനൂപ് ആയി ഈ സിനിമയിൽ അഭിനയിക്കുമ്പോൾ അഭിനയത്തെക്കാൾ അതൊരു ജീവിക്കലാകുന്നത് ടോവിനോ എന്ന മനുഷ്യന്റെ മനസ്സിലെ നന്മ കൊണ്ട് കൂടിയാണ് .സിനിമയിൽ സുധീഷ് അവതരിപ്പിച്ച കഥാപാത്രത്തിന്റെയും, ഭാര്യയുടെയും മകനോടുള്ള സ്നേഹം ദുരന്ത പശ്ചാത്തലത്തിൽ വാക്കുകളില്ലാതെ അടയാളപ്പെടുത്തിയിരിക്കുന്നു. കുഞ്ചാക്കോ ബോബനും, ആസിഫലിയും, വിനീത് ശ്രീനിവാസനും സിനിമയെ സമ്പന്നമാക്കി. [![](https://cdn.boolokam.com/articles/2023/05/dqdqddfff-1024x576.jpg)](https://cdn.boolokam.com/articles/2023/05/dqdqddfff.jpg)2018 കാണേണ്ട സിനിമയാണ് എന്നല്ല പറയേണ്ടത് തീയറ്ററിൽ നിന്നുതന്നെ നിർബന്ധമായും കാണേണ്ട സിനിമയാണെന്നാണ് .സാധാരണ മനുഷ്യർ പോലും ഹീറോ ആയിരുന്നൊരു ഇങ്ങനെയൊരു കാലമുണ്ടായിരുന്നെന്നും, ആ കാലത്തിനെ നമ്മൾ ഇങ്ങനെയൊക്കെയാണ് അതിജീവിച്ചതെന്നും രേഖപ്പെടുത്തിയതിന് നന്ദി പ്രിയപ്പെട്ട ജൂഡ്.ഒപ്പം ഇത്ര മികച്ചൊരു കലാസൃഷ്ടി തന്നതിനും, നിർത്താതെ പെയ്യുന്ന മഴയുടെ കുളിരും, മഴയുണ്ടാക്കുന്ന മുറിവുകളും അനുഭവിപ്പിച്ചതിനും, ഓരോ കഥാപാത്രത്തിന്റെയും പുറകിൽ ആധിയോടെ മനസ്സിനെയും, ശരീരത്തെയും ഓടിപ്പിച്ചതിനും. 
