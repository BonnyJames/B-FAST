---
author: Beaumaris
categories:
- Entertainment
comment_count: 0
date: 2022-05-12 04:16:40
draft: false
image: ''
like_count: 105824
share_count: 14344
tags:
- bollywood
- dhaakad
- kankana ranawat
title: താനൊരു വഴക്കാളിയെന്നു പ്രചരിപ്പിക്കുന്നതിനാൽ വിവാഹം കഴിക്കാൻ തോന്നുന്നില്ലെന്ന്
  കങ്കണ
view_count: 1992011
---

താനൊരു വഴക്കാളിയെന്നാണ് ചിലരുടെ പ്രചാരണമെന്ന് ബോളീവുഡ് താരം കങ്കണ റൗണത് . അതുകൊണ്ടുതന്നെ തനിക്കു വിവാഹം കഴിക്കാൻ സാധിക്കുന്നില്ല എന്നും കങ്കണ പറയുന്നു. കങ്കണയുടെ ഏറ്റവും പുതിയ ചിത്രമാണ് ധാക്കഡ്. ഒരു ആക്ഷൻ സിനിമയായ ധാക്കഡിൽ കങ്കണ ചാരവനിത ആയാണ് അഭിനയിക്കുന്നത്. ചിത്രത്തിന്റെ പ്രൊമോഷനുമായി ബന്ധപ്പെട്ട ചടങ്ങിൽ ആണ് കങ്കണ ഇക്കാര്യങ്ങൾ പറഞ്ഞത്. &nbsp; കങ്കണ യഥാർത്ഥ ജീവിതത്തിലും ധക്കഡ് അഥവാ ടോം ബോയ് ആണോ എന്ന ചോദ്യത്തിനാണ് താരം ഇങ്ങനെ മറുപടി പറഞ്ഞത് . "ശരിക്കും ആരെങ്കിലും ആരെയെങ്കിലും മർദ്ദിക്കുമോ ? "ആൺകുട്ടികളെ തല്ലിച്ചതയ്ക്കുമെന്ന് കിംവദന്തികൾ പലരും പറഞ്ഞുപരത്തുന്നതിനാൽ ഞാൻ കടുപ്പമേറിയ വ്യക്തിത്വത്തിനുടമയാണെന്നാണ് എല്ലാവരും കരുതുന്നത്" - കങ്കണ പറഞ്ഞു . റസ്നീഷ് ഘായ് സംവിധാനം ചെയുന്ന ധാക്കഡിൽ ഏജന്റ് അ​ഗ്നി എന്ന കഥാപാത്രം ആയാണ് കങ്കണ എത്തുന്നത് .