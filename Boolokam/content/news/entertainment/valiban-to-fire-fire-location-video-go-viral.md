---
author: Beaumaris
categories:
- Entertainment
comment_count: 0
date: 2023-09-15 15:35:28
draft: false
image: https://cdn.boolokam.com/articles/2023/09/ddfffgg.webp
like_count: 54699
share_count: 22910
tags:
- malaikottai vaaliban
- mohanlal
title: '"ഇത്രയും വലിയൊരു സ്റ്റാറിനു സ്ഫോടനങ്ങൾക്കിടയിൽ ഭയമില്ലാതെ നിൽക്കാൻ കഴിയുമോ
  ?" മലൈക്കോട്ടൈ വാലിബൻ ലൊക്കേഷൻ വീഡിയോ ചോർന്നു'
view_count: 1416376
---

ലിജോ ജോസ് പെല്ലിശ്ശേരി-മോഹൻലാൽ കൂട്ടുകെട്ടിൽ ഒരുങ്ങുന്ന ‘മലൈക്കോട്ട വാലിബൻ’ റിലീസിന് അടുത്തു. പോസ്റ്റ് പ്രൊഡക്ഷൻ ഘട്ടത്തിലിരിക്കുന്ന ചിത്രത്തിലെ ഒരു രംഗം കഴിഞ്ഞ ദിവസം സോഷ്യൽ മീഡിയയിൽ വൈറലായിരുന്നു. ചുറ്റും തീയും പുകയും നിറഞ്ഞ കൂറ്റൻ സെറ്റിന്റെ അന്തരീക്ഷമാണ് വീഡിയോയിലുള്ളത്. തീയുടെ നടുവിൽ എതിരാളികളോട് ഒരാൾ പോരാടുന്നതും കാണാം. മോഹൻലാൽ ആണോ എന്ന് വ്യക്തമല്ലെങ്കിലും വീഡിയോ പുറത്ത് വന്നതോടെ വീണ്ടും വാലിബൻ ചർച്ചയാകുകയാണ്. ലൊക്കേഷനിൽ നിന്നാണ് വീഡിയോ ചോർന്നതെന്നാണ് പ്രതികരണങ്ങൾ. എന്നാൽ ഈ വിഡിയോ നേരത്തെ റിലീസ് ചെയ്തതാണെന്നും ഇപ്പോൾ വീണ്ടും ട്രെൻഡിങ്ങാണെന്നും പറയുന്ന ആരാധകരുണ്ട്. വാലിബന്റെ ഉള്ളടക്കത്തെക്കുറിച്ച് അവ്യക്തമായ ആശയം മാത്രമേ സംവിധായകൻ നൽകിയിട്ടുള്ളൂവെങ്കിലും പ്രേക്ഷകർ സിനിമയിൽ നിന്ന് ഒരുപാട് പ്രതീക്ഷിക്കുന്നു. **video** [video width="480" height="852" mp4="https://cdn.boolokam.com/articles/2023/09/malai.mp4"][/video] ആക്ഷൻ സീക്വൻസുകളും അപകടകരമായ നിരവധി ഫൈറ്റുകളും ഡ്യൂപ്പില്ലാതെയാണ് മോഹൻലാൽ ചെയ്തിരിക്കുന്നതെന്ന് ചിത്രത്തിലെ പ്രധാന കഥാപാത്രത്തെ അവതരിപ്പിക്കുന്ന ട്രാൻസ്‌ജെൻഡർ താരം സഞ്ജന ചന്ദ്രൻ റിപ്പോർട്ടർ ലൈവിന് നൽകിയ അഭിമുഖത്തിൽ വെളിപ്പെടുത്തി. പല സംഘട്ടന രംഗങ്ങളും രംഗങ്ങളും റിയലിസ്റ്റിക്കായി ചെയ്തിട്ടുണ്ട്. തീയും സ്ഫോടനവും എല്ലാം യഥാർത്ഥമാണ്. ഞങ്ങൾ അതിനിടയിൽ ആണ് വർക്ക് ചെയ്തത് . ലാലേട്ടൻ അത് ചെയ്യുന്നത് കണ്ടാണ് ആത്മവിശ്വാസം വന്നത്. ഇത്രയും വലിയൊരു സ്റ്റാറിനു സ്ഫോടനങ്ങൾക്കിടയിൽ ഭയമില്ലാതെ നിൽക്കാൻ കഴിയുമോ എന്ന് ഞാൻ ചിന്തിച്ചിട്ടുണ്ട്’ സഞ്ജന പറഞ്ഞു. ![](https://cdn.boolokam.com/articles/2023/09/ddfffgg.webp)വാലിബന്റെ റിലീസ് ക്രിസ്തുമസിന് അടുത്തായിരിക്കുമെന്ന് ട്രേഡ് അനലിസ്റ്റുകൾ അഭിപ്രായപ്പെടുന്നു. വാലിബൻ ഇപ്പോൾ പോസ്റ്റ് പ്രൊഡക്ഷൻ ഘട്ടത്തിലാണ്. ചിത്രത്തെക്കുറിച്ചുള്ള മറ്റ് വിവരങ്ങളൊന്നും പുറത്തുവിട്ടിട്ടില്ല. ലൂസിഫറിന് ശേഷമുള്ള മോഹൻലാലിന്റെ തിരിച്ചുവരവാണ് വാലിബൻ എന്ന പ്രതീക്ഷയിലാണ് പ്രേക്ഷകർ.