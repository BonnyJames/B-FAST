---
author: Beaumaris
categories:
- Entertainment
comment_count: 0
date: 2022-04-19 04:48:26
draft: false
image: https://cdn.boolokam.com/articles/2022/04/fffbf.jpg
like_count: 134231
share_count: 47875
tags:
- Featured
- KGF Chapter 2
- sreenidhi actress
- yash
title: ഒരു ഷോട്ട് ഒരിക്കൽക്കൂടി എടുക്കണമെന്ന് പറയാൻ യാഷിനുള്ള സ്വാതന്ത്ര്യം തനിക്കുണ്ടായിരുന്നില്ലെന്നു
  ശ്രീനിധി
view_count: 1987622
---

എല്ലാ സിനിമാ ഇന്ഡസ്ട്രിയിലും പുരുഷമേധാവിത്വമാണ്. ഹീറോക്ക് കിട്ടുന്ന താരപരിവേഷം ഒരിക്കലും നായികയ്ക്ക് കിട്ടാറില്ല. അഥവാ കിട്ടിയാൽ തന്നെ അത് അപൂർവ്വം ചില നടികൾക്ക് മാത്രം. കെജിഎഫിന്റെ പ്രമോഷനുമായി ബന്ധപ്പെട്ടു ശ്രീനിധിയെ 'മൈൻഡ് ചെയ്യാത്ത' സുപ്രിയയെ മലയാളികൾ സൈബർ അറ്റാക് ചെയ്തിരുന്നു. എന്നാൽ സുപ്രിയ യാഷിനു എല്ലാ ഉപചാര മര്യാദകളും നൽകുകയും ചെയ്‌തു. ഇത് കേവലം വേദിയിൽ വച്ചുമാത്രമുള്ള സംഭവം ആയിരുന്നെന്നും സുപ്രിയ ശ്രീനിധിയെ നേരത്തെ കണ്ടു കുശലാന്വേഷണങ്ങൾ നടത്തിയിരുന്നു എന്നും യാഷിനെ ആദ്യമായി കാണുന്നതുതന്നെ വേദിയിൽ വച്ചായതുകൊണ്ടാണ് അങ്ങനെ സംഭവിച്ചതെന്നും പിന്നീട് റിപ്പോർട്ടുകൾ വന്നിരുന്നു. എന്നാലിപ്പോൾ ശ്രീനിധിയുടെ ചില തുറന്നുപറച്ചിലുകൾ കേൾക്കുമ്പോൾ നമുക്ക് മനസിലാക്കാൻ സാധിക്കുന്നതും അതുതന്നെ. നായികമാർക്ക് ഇൻഡസ്ട്രിയിൽ പുല്ലുവിലയാണ് . നായകന് പ്രേമിക്കാനും തട്ടിക്കളിക്കാനും ഒരു പാവ. അതിപ്പോ ശ്രീനിധിക്ക് പകരം ആരായാലും സിനിമ വിജയിക്കും എന്ന രീതിയിലാണ് ആ കഥാപാത്രത്തെ അവിടെ കാസ്റ്റ് ചെയ്തിരിക്കുന്നതും. ശ്രീനിധിയുടെ ഈ തുറന്നു പറച്ചിലുകൾ തന്നെയായിരിക്കും അടുത്ത ദിവസങ്ങളിൽ ചർച്ച വിഷയം എന്ന കാര്യത്തിൽ സംശയമില്ല. രാഹുൽ വിജയൻറെ കുറിപ്പ് **![](https://cdn.boolokam.com/articles/2022/04/fffbf.jpg)Rahul Vijayan** ഒരു അഭിമുഖത്തില്‍ കെ.ജി.എഫ് നായിക ശ്രീനിധി ഷെട്ടി പറഞ്ഞ വാക്കുകളാണ് ശ്രദ്ധേയമാകുന്നത്. ഷോട്ട് നന്നായെന്ന് തോന്നിയില്ലെങ്കില്‍ അത് വീണ്ടും എടുക്കണമെന്ന് പറയാനുള്ള സ്വാതന്ത്രം യഷിനുള്ളത് പോലെ തനിക്കില്ലെന്നാണ് ശ്രീനിധി പറഞ്ഞത്. ബോളിവുഡ് ബബിളിന് നല്‍കിയ അഭിമുഖത്തിലായിരുന്നു ശ്രീനിധി ഇക്കാര്യം വ്യക്തമാക്കിയത്. താന്‍ അഭിനയിച്ച ഷോട്ടില്‍ ഏറ്റവും കൂടുതല്‍ വിമര്‍ശനം നടത്തുന്നതാരാണ്, അല്ലെങ്കില്‍ ഒരു ഷോട്ട് വീണ്ടും വീണ്ടും എടുക്കണമെന്ന് പറയുന്നതാരാണെന്നായിരുന്നു ചോദ്യം. ഉടന്‍ തന്നെ യഷ് കൈ പൊക്കി അത് താനാണെന്ന് പറയുകയായിരുന്നു. ഈ ചോദ്യത്തിനായിരുന്നു ശ്രീനിധിയുടെ മറുപടി. ![](https://cdn.boolokam.com/articles/2022/04/hththt.jpg)‘വീണ്ടും വീണ്ടും ടേക്കെടുക്കെന്ന് പറയാനുള്ള സ്വാതന്ത്യം യഷിനുണ്ട്. ഞാനൊരിക്കലും എടുത്ത എല്ലാ ടേക്കിലും സന്തോഷവതിയായിരുന്നില്ല. ചില രംഗങ്ങള്‍ ശരിയായില്ലെന്ന് തോന്നും. അത് പറഞ്ഞാല്‍ എനിക്കിഷ്ടമായി നീ പോയി ഇരുന്നോളാന്‍ സംവിധായകന്‍ പറയും. ഞാന്‍ മിണ്ടാതെ പോയിരിക്കും. അതുകൊണ്ട് അപൂര്‍വമായി മാത്രമേ ഞാന്‍ എടുത്ത ടേക്കുകളെ എനിക്ക് വിമര്‍ശനാത്മകമായി കാണാന്‍ സാധിക്കാറുള്ളൂ. ഞാന്‍ ചെയ്യുന്നത് എല്ലാം എനിക്ക് ഇഷ്ടപ്പെടാറില്ല. കുറച്ചുകൂടി നന്നാക്കണമെന്ന് തോന്നും. എന്നാല്‍ അത് പറയാനുള്ള സ്വാതന്ത്യം എനിക്കില്ല,’ ശ്രീനിധി പറഞ്ഞു. ![](https://cdn.boolokam.com/articles/2022/04/vdvdvv.jpg)ഇത് ശ്രീനിധി ഷെട്ടിയുടെ മാത്രം അനുഭവമാകാനിടയില്ല.,ഇത്തരം സിനിമകളിൽ.. സിനിമ തോളിൽ ചുമക്കുന്ന നായകനും എക്സ്ട്രാഫിറ്റിംഗ് മാത്രമായ നായികയും തമ്മിലുള്ള അന്തരമാകാം. പക്ഷേ.. അങ്ങനെയല്ലാത്തപ്പോഴും തുല്യ പ്രാധാന്യമുള്ള കഥാപാത്രങ്ങളെ അവതരിപ്പിക്കുമ്പോഴും വേതനത്തിലും സമീപനത്തിലും വിവേചനങ്ങൾ ഏറെ പ്രകടമാണ്.ഇത്തരം തുറന്നു പറച്ചിലുകൾ മാറ്റം കൊണ്ടുവരട്ടെ..,മനോഭാവങ്ങളെ തിരുത്തട്ടെ..! ശ്രീനിധിയ്ക്ക് ഹൃദയം നിറഞ്ഞ അഭിവാദ്യങ്ങൾ ..♥