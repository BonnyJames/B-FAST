---
author: Beaumaris
categories:
- Entertainment
comment_count: 0
date: 2022-12-16 15:45:40
draft: false
image: https://cdn.boolokam.com/articles/2022/12/r22ttt-1024x576.webp
like_count: 21290
share_count: 18141
tags:
- Naveen Tomy
- saudi vellakka
- Tharun Moorthy
title: നന്ദി തരുൺ സിനിമ കാണുന്നവരെ മെച്ചപ്പെട്ട മനുഷ്യരാക്കാൻ നിങ്ങൾക്ക് സാധിച്ചിരിക്കുന്നു
view_count: 1029779
---

**Naveen Tomy** ഏറ്റവും മനോഹരമായി മനസ്സിൽ തട്ടുന്ന ചില ചിത്രങ്ങളുണ്ട്.. ഇരുണ്ട വെളിച്ചത്തിൽ കണ്ട് കഴിഞ്ഞ സിനിമ കാഴ്ചക്കും ഒടുവിൽ പ്രകാശം വീഴുമ്പോഴും സീറ്റിലേക്ക് തന്നെ കൊളുത്തി പിടിക്കുന്ന ചില കഥാപാത്രങ്ങളുണ്ട്.. ഹൃദയത്തിന്റെ ഒരു കോണിൽ സുന്ദരമായ ഓർമകളായി ആ കഥാപാത്രങ്ങളുടെ ചില നോട്ടങ്ങൾ കാണും.. അവരുടെ ചില സംഭാഷണങ്ങൾ .. ചില ചിരികൾ..ചില പേരറിയാത്ത ഭാവങ്ങൾ.. കണ്ട് കഴിഞ്ഞത് ഒരു സിനിമയ്ക്കു അപ്പുറം ചില ജീവിതങ്ങൾ ആണെന്ന് തോന്നുന്ന നിമിഷം അറിയാതെങ്കിലും ഉള്ളിൽ ചിലത് കുറിച്ചിടും.. ആ കഥയെ പറ്റി.. കഥകാരനെ പറ്റി.. കഥാപാത്രങ്ങളെ പറ്റി.. ഒരുപക്ഷെ അങ്ങനെയൊരു കുറിപ്പിന് വരികൾ തികയാതെ വരുന്നുണ്ടേൽ.. ഒന്നുറപ്പിക്കാം ആ ചിത്രം അത്രമേൽ നിങ്ങളെ സ്വാധീനിച്ചിട്ടുണ്ട്.. ആ കഥാകാരനെ അത്രമേൽ നിങ്ങൾ ഇഷ്ടപെടുന്നുണ്ട്.. ആ കഥാപാത്രങ്ങൾക്ക് നിങ്ങളുടെ ഉള്ളിൽ ഇപ്പോഴും ജീവനുണ്ട്..ഉദാത്തമായ സിനിമ സൃഷ്ടി എന്നോ പോരായ്മകളില്ലാത്ത ചലച്ചിത്ര അനുഭവമെന്നോ ഒന്നും പറയുന്നില്ല.. എങ്കിലും സൗദി വെള്ളക്കയിലെ ഓരോ മനുഷ്യനും ഒരു സൗന്ദര്യമുണ്ട്.. ആത്മാർത്ഥതയുടെ സൗന്ദര്യം.. സഹജീവിയോടുള്ള അനുകമ്പയുടെ സൗന്ദര്യം.. നേരിട്ട് പോലും കണ്ടിട്ടില്ലാത്ത ഈ ഉലകിലെ മറ്റൊരാളോടുള്ള പ്രതിബദ്ധതയുടെ സൗന്ദര്യം.. എന്നും ഏറ്റവും അത്ഭുതപെടുത്തിയിട്ടുള്ളത് മനുഷ്യർ മാത്രമാണ്.. ചിരിയുടെ അപ്പുറം സുന്ദരമുള്ള മറ്റൊരു ലോകം നെയ്യുന്ന.. ആരും കാണാതിരിക്കാൻ സ്വന്തം കണ്ണീരിനെ തെല്ലൊരു മയത്തോടെ തുടച്ചു മാറ്റുന്ന.. സൗഹൃദത്തിന്റെ കിനാവിൽ ആർക്കെല്ലാമൊക്കെയോ തണൽ ആകുന്ന.. മറ്റു ചിലപ്പോൾ കണ്ണിലെ കരടാകുന്ന..ചിലപ്പോഴൊക്കെ ഉറപ്പുള്ള സത്യങ്ങളെക്കാൾ എതിരെ നിൽക്കുന്ന മനുഷ്യന് വേണ്ടി സുഖമുള്ള കള്ളങ്ങൾ പറയുന്ന.. ഒന്നുമറിയാതെ ഒറ്റകാക്കുമ്പോൾ കയ്യിലേക്ക് ചേർത്ത് പിടിക്കുന്ന.. തലച്ചോർ കൊണ്ട് സ്നേഹിക്കാൻ അറിയാത്ത ഹൃദയം കൊണ്ട് മാത്രം സ്നേഹിക്കാൻ അറിയുന്ന.. ഈ മനുഷ്യരേക്കാൾ മനോഹരമായി എന്തെങ്കിലും ഉണ്ടോ.. അറിയില്ല…ആ ഇരുട്ടിൽ എന്താ ചെയ്യേണ്ടത് എന്നറിയാതെ ഒറ്റക്കാക്കുമ്പോൾ സത്താർ ബ്രിട്ടോയുടെ അടുത്തേക്ക് ഓടിയടുക്കുന്നത് തെല്ലൊരു പ്രതീക്ഷയോടെ മാത്രമാണ്.. കൂട്ടുകാരന് വേണ്ടി ആ നട്ടപാതിരക്ക് ഇറങ്ങി വരുന്ന ബ്രിട്ടോക്ക് അറിയാം തനിക് ചെയ്യാൻ ആകുന്നതിന്റെ പരിധി.. ![](https://cdn.boolokam.com/articles/2022/12/r22ttt-1024x576.webp)വെറുമൊരു ഐ എൻ ടി യു സി പ്രവർത്തകൻ എന്ന് പറയുമ്പോൾ ചിരിമുഴക്കം ഉണ്ടായെങ്കിലും ആ പരിമിതിയിൽ നിന്ന് പോലും അദ്ദേഹം തന്റെ കൂട്ടുകാരന് വേണ്ടി പ്രയത്നിക്കുന്നു.. അവനോടൊപ്പം നില്കുന്നു.. ഒരുപക്ഷെ എതിരെ നിക്കുന്ന മറ്റൊരു മനുഷ്യനെ പൂർണമായി മനസിലാക്കാൻ സാധിക്കുക എന്നതിനും മീതെ അത്ഭുതമാർന്ന എന്തെങ്കിലും ഉണ്ടോ.. അറിയില്ല..ടോർച്ചിന്റെ പാതി വെളിച്ചത്തിൽ ഇറങ്ങി വരുന്ന ഷേണായ് വക്കീൽ തുടങ്ങി.. അധികാരഗർവോടെ സംസാരിക്കുന്ന ഓട്ടോക്കാരനും പാതിമയക്കത്തിൽ കട തുറന്ന് തരുന്ന പേരറിയാത്ത ചേട്ടനുമെല്ലാം ഓരോ പ്രതിനിധികൾ മാത്രമാണ്.. ഇനിയും വറ്റാത്ത നന്മയുടെ ജീവനുള്ള പ്രതിനിധികൾ.. തന്റെ കക്ഷിക്ക് വേണ്ടി വരാന്തകൾ കയറിയിങ്ങിയ ഗോകുലൻ വക്കീലും തോൽക്കാൻ വേണ്ടി മാത്രം കോടതിയിലെത്തിയ ലുക്മാൻറെ കഥാപാത്രവും.. അങ്ങനെ ആരെല്ലാം.. സൗഹൃദത്തിന്റെ ഇനിയും അടരാത്ത ഒരു പകുതി ബാക്കിയാക്കിയ ബ്രിട്ടോ... കാത്തിരിപ്പിനു ഇനിയുമെറേ ആയുസ്സ് ഉണ്ടെന്ന് കരുതുന്ന നസീ.. നിമിഷർദ്ധതിൽ സംഭവിച്ച തെറ്റിന് കുറ്റബോധത്തിന്റെ മൂടുപടം ധരിച്ച ഒരു ഉമ്മ..സ്നേഹത്തോടെ ഒടുവിൽ ചേർത്ത് നിർത്തുന്ന അഭിലാഷ്.. ഒരു വിങ്ങലായി ഉള്ളിലെവിടോ ബാക്കിയായ സത്താർ.. ![](https://cdn.boolokam.com/articles/2022/12/fefe-1024x532.jpg)ആദ്യം പറഞ്ഞ പോലെ വരികൾ തികയാതെ വരുന്നു.. എങ്കിലും ഒന്നുറപ്പ്.. ആത്മബന്ധത്തിന്റെ ഒരു പുത്തൻ അനുഭവം ഈ വെള്ളക്ക നിങ്ങൾക്ക് നൽകും.. ഒരു വെള്ളക്ക ഒന്നിച്ചു ചേർത്ത കുറെയേറെ മനുഷ്യരെ.. ആ മനുഷ്യരുടെ പ്രതീക്ഷകളെ.. അവരുടെ നഷ്ടങ്ങളെ.. ഒടുവിലെ പുഞ്ചിരിയെ.. അതെല്ലാം നിങ്ങൾക്ക് ഹൃദ്യമാകും.. വാക്കുകൾ നിശ്ചലമാകുമ്പോൾ ജീവനുള്ള പുഞ്ചിരികൾ നൽകുക.. തനിയെ തളർന്നു പോകുമ്പോൾ.. എതിരെ നിൽക്കുന്നൊരാൾക്ക് കൈ നീട്ടുക.. എന്നോ ബാക്കിയായ ചില തെറ്റുകൾക്ക് ഹൃദയത്തിൽ തൊട്ട് അങ്ങ് ക്ഷമിക്കുക..മറ്റ് ചിലപ്പോൾ ചേർത്ത് വെച്ച് അതങ്ങ് ഏറ്റ് പറയുക.. കാരണം ഇത്രയും ചെറിയ ലോകത്ത് അത്രയും വലിപ്പമുള്ളത് നമ്മൾ മനുഷ്യർക്ക് മാത്രമാണ്.. നമ്മുടെ മനസുകൾക്ക് മാത്രമാണ്..ഏറ്റവും പ്രിയപ്പെട്ട കഥകാരനോട്.. തരുൺ മൂർത്തിയോട്…എവിടെയോ കേട്ടിട്ടുണ്ട് ചില വാചകങ്ങൾ നമ്മുടെ ഹൃദയത്തെ തൊടും.. ചില കഥകൾ നിങ്ങളെ കണ്ണ് തുറപ്പിക്കും.. ചില കഥാപാത്രങ്ങൾ നിങ്ങളെ ഇനിയും മെച്ചപ്പെട്ട മനുഷ്യരാക്കും.. അങ്ങനെയെങ്കിൽ നന്ദി തരുൺ.. എന്റെ ഹൃദയത്തിൽ തൊട്ട് എന്റെ കണ്ണുകളെ ഇനിയുമേറെ കാഴ്ചകൾ കാണാൻ സാധ്യമാക്കി എന്നെ മെച്ചപ്പെട്ടൊരു മനുഷ്യനാക്കാൻ നിങ്ങൾക്ക് സാധിച്ചിരിക്കുന്നു.. At the end, It's about films.. It's about lives.. It's about the emotions.. The true human emotions…❤️