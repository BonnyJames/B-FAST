---
author: Beaumaris
categories:
- Entertainment
comment_count: 0
date: 2023-07-25 08:23:53
draft: false
image: https://cdn.boolokam.com/articles/2023/07/ddfffggg.jpg
like_count: 166507
share_count: 41585
tags:
- '2019'
- Bacarau (Portuguese
- brazil
title: ഗവൺമെന്റിന് താല്പര്യമില്ലാത്ത ഒരു ഗ്രാമവും അവിടെ കുറച്ച് ജനങ്ങളും
view_count: 2165398
---

**Jaseem Jazi** **A Must Watch Item.** **Bacarau (Portuguese, Brazil, 2019)** മണിപ്പൂർ കലാപത്തിന്റെ ഞെട്ടിക്കുന്ന വാർത്തകളും വീഡിയോസും പുറത്ത് വന്നുകൊണ്ടിരിക്കുന്ന ഈ സമയത്ത് തന്നെ ഈ ബ്രസീലിയൻ സിനിമ കണ്ടത് യാദൃശ്ചികമായാണ്! ബ്രസീലിലെ വനപ്രദേശത്ത് Bacarau എന്ന ഗ്രാമത്തിൽ നടക്കുന്ന ഭീതിജനകമായ സംഭവങ്ങളാണ് ഈ സിനിമയുടെ ഇതിവൃത്യം. ഗവൺമെന്റിന് താല്പര്യമില്ലാത്ത ഒരു ഗ്രാമവും അവിടെ കുറച്ച് ജനങ്ങളും. അവരെ പതിയെ ഭൂപടത്തിൽ നിന്ന് തന്നെ ഒഴിവാക്കേണ്ടത് ചിലരുടെ ആവശ്യമാകുമ്പോൾ, അതിനെതിരെ പോരാടാൻ ഗ്രാമവാസികൾ തയ്യാറെടുക്കുന്നു. [](https://cdn.boolokam.com/articles/2023/07/fwfgggg.webp)ഗോത്ര, സാമുദായിക, വംശ കലാപങ്ങളും ഹത്യങ്ങളും.. ലോകത്തിന്റെ വിവിധ ഭാഗങ്ങളിൽ ഇന്നും തുടർന്നുകൊണ്ടിരിക്കുന്ന സംഭവങ്ങളാണ്. കാരണങ്ങൾ പലതാണെങ്കിലും അതിനെല്ലാം പലപ്പോഴും ഭരണകൂടത്തിന്റെ ഒത്താശ ഉണ്ടാവാറുണ്ട്. ഓരോയിടത്തും പല രീതിയിലാണ് അക്രമികളുടെ ഓപ്പറേഷൻ രീതിയെങ്കിലും ഇരകളായ സമൂഹത്തെ പുറംലോകത്തു നിന്നും ഒറ്റപ്പെടുത്തലാണ് അവരുടെ പ്രവർത്തനങ്ങളുടെ ആദ്യപടി. [![](https://cdn.boolokam.com/articles/2023/07/ddfffggg.jpg)](https://cdn.boolokam.com/articles/2023/07/ddfffggg.jpg)അതിനായി ആദ്യം അവർ അവരുടെ ഭക്ഷണം തടയുന്നു, വെള്ളം തടയുന്നു, പിന്നെ അവരുടെ ഇന്റർനെറ്റ് മൊബൈൽ സംവിധാനങ്ങൾ എല്ലാം താറുമാറാക്കുന്നു. വൈദ്യുതി കട്ട് ചെയ്യുന്നു! ഈ തന്ത്രം എല്ലായിടത്തും ഒരുപോലെ തന്നെയാണെന്ന് തോന്നുന്നു. ഈ സിനിമയിലും അങ്ങനെ ചില സംഭവങ്ങൾ കാണാം! വയലൻസിന്റെയും നഗ്നതയുടെയും അതിപ്രസരമുള്ളൊരു ക്രൈം ഡ്രാമ ത്രില്ലറാണ് 'Bacarau' ഒരു പതിഞ്ഞ രീതിയിൽ തുടങ്ങി അവസാനത്തേക്ക് കത്തിക്കയറുന്ന സിനിമ.. https://youtu.be/LKTejyk9ZIA