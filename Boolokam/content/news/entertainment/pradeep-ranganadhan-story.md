---
author: Beaumaris
categories:
- Entertainment
comment_count: 0
date: 2022-12-01 14:56:48
draft: false
image: ''
like_count: 88853
share_count: 36605
tags:
- comali movie
- Featured
- komali
- love today
- pradeep ranganadhan
title: സിനിമ വിജയിച്ചപ്പോൾ നിർമാതാവ് കാർ നൽകി, ഞാൻ കാറിന്റെ വില തന്നാൽ മതിയെന്ന് പറഞ്ഞു,
  കാരണമുണ്ടായിരുന്നു
view_count: 1581042
---

ഷോർട്ട് ഫിലിമുകൾ സംവിധാനം ചെയ്ത് അതിലൂടെ സിനിമയിൽ അവസരങ്ങൾ കണ്ടെത്തിയ വ്യക്തിയാണ് പ്രദീപ് രംഗനാഥൻ . ജയം രവിയെ നായകനാക്കി 2019-ൽ പുറത്തിറങ്ങിയ കോമാലി എന്ന ചിത്രത്തിലൂടെയാണ് അദ്ദേഹം സംവിധായകനായി അരങ്ങേറ്റം കുറിച്ചത്. വർഷങ്ങളായി കോമയിൽ കഴിയുന്ന ഒരാൾ അതിൽ നിന്ന് പുറത്തു വന്നാൽ സംഭവിക്കുന്നതിനെ കുറിച്ച് തമാശയായി സംസാരിക്കുകയായിരുന്നു ചിത്രത്തിലൂടെ പ്രദീപ്. ആരാധകർക്കിടയിൽ വൻ പ്രതികരണത്തോടെ കോമാലി ചിത്രം ബ്ലോക്ക്ബസ്റ്റർ ഹിറ്റായി. വെയിൽസ് ഫിലിംസ് ഇന്റർനാഷണലിന് വേണ്ടി ഇസാരി ഗണേഷാണ് ചിത്രം നിർമ്മിച്ചത്. ചിത്രം ബോക്‌സ് ഓഫീസിൽ 50 കോടിയിലധികം കളക്ഷൻ നേടി. അതിന് ശേഷം പ്രദീപ് രംഗനാഥൻ സംവിധാനം ചെയ്യുന്ന ചിത്രമാണ് ലവ് ടുഡേ. ചിത്രം സംവിധാനം ചെയ്യുക മാത്രമല്ല അതിലൂടെ നായകനായി അരങ്ങേറ്റം കുറിക്കുകയും ചെയ്തിട്ടുണ്ട് പ്രദീപ്. റിലീസ് ചെയ്ത ആദ്യ ദിനം മുതൽ മികച്ച പ്രതികരണം നേടി മുന്നേറുന്ന ചിത്രം തമിഴ് സിനിമ ആഘോഷിക്കുകയാണ്. വെറും 5 കോടി ബജറ്റിൽ നിർമ്മിച്ച ലവ് ടുഡേ 100 കോടി കളക്ഷനിലേക്ക് അടുക്കുകയാണ്.ചിത്രത്തിന്റെ വിജയത്തിന് ശേഷം പ്രദീപ് രംഗനാഥന് തന്റേതായ ആരാധകവൃന്ദം രൂപപ്പെട്ടിരിക്കുകയാണ്. ഈ സാഹചര്യത്തിൽ കോമാലിയുടെ വിജയത്തിന് ശേഷം നിർമ്മാതാവ് സമ്മാനമായി നൽകിയ കാർ തിരികെ നൽകിയെന്ന വിവരമാണ് ഇപ്പോൾ പുറത്ത് വന്നിരിക്കുന്നത്. കോമാലി എന്ന ചിത്രം വൻ ഹിറ്റായപ്പോൾ ചിത്രത്തിന്റെ നിർമ്മാതാവ് ഐസാരി ഗണേഷ് അദ്ദേഹത്തിന് പുതിയ കാർ സമ്മാനമായി നൽകി. കാറിൽ പെട്രോൾ നിറയ്ക്കാൻ മാത്രം ധാരാളം പണം ചിലവാകുന്നുണ്ട് , അത്കൊണ്ട് ഞാൻ അത് തിരിച്ചുകൊടുത്തു. ആ കാറിന്റെ പണം അദ്ദേഹമെനിക്ക് സമ്മാനമായി നൽകിയാൽ, തന്റെ അടുത്ത സിനിമ ചെയ്യുന്നത് വരെ അത് എനിക്ക് ഉപകാരപ്പെടുമെന്ന് പ്രദീപ് പറഞ്ഞു.. ഇക്കാര്യം സോഷ്യൽ മീഡിയയിൽ വൈറലായി പ്രചരിക്കുകയാണ്. "എന്റെ പാഷന്‍ പിന്തുടരാനാണ് ഞാന്‍ ആഗ്രഹിച്ചത്. കാശിന് ബുദ്ധിമുട്ടുള്ളപ്പോള്‍ പോലും സിനിമ ചെയ്യാത്തതെന്താണെന്ന് പലര്‍ക്കും മനസ്സിലായില്ല.. എനിക്ക് വേണ്ടത് സംതൃപ്തിയാണ്" -പ്രദീപ് രംഗനാഥന്‍ പറഞ്ഞു