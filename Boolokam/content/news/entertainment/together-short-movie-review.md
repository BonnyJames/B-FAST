---
author: Beaumaris
categories:
- Entertainment
comment_count: 0
date: 2021-10-06 14:40:39
draft: false
image: ''
like_count: 48892
share_count: 16367
tags:
- boolokam tv
- Together
- Together short movie
title: കുപ്പിയിലടയ്ക്കപ്പെട്ട ജലത്തിന്റെ വിലാപം - ടുഗെദർ
view_count: 1980880
---

Noushad babu സംവിധാനം ചെയ്ത ഒരു ഷോർട്ട് മൂവിയാണ് Together. തികച്ചും പാരിസ്ഥിതികമായ ഒരു ആശയം . ഭൂഗർഭജല ചൂഷണത്തിനെതിരെ ഉറച്ച ശബ്ദമാണ് ഈ മൂവി. ഡയലോഗുകൾ ഇല്ലാതെ പറയേണ്ട ആശയത്തെ ഭംഗിയായി അവതരിപ്പിച്ചിരിക്കുന്നു. വൻകമ്പനികൾ ജലചൂഷണം നടത്തുന്നത് വർദ്ധിച്ചിരിക്കുന്ന കാലമാണ്. കിണറുകളും നീർത്തടങ്ങളും വറ്റിവരണ്ടു . കുടിവെള്ള സ്രോതസുകൾ നശിച്ചു. പ്രകൃതി നമുക്ക് തന്നിട്ടുള്ള ഉറവകളെ സംരക്ഷിച്ചു നിർത്തേണ്ടത് എല്ലാരുടെയും ഉത്തരവാദിത്തമാണ്. **ടുഗെദറിനു വോട്ട് ചെയ്യാൻ** **ചിത്രത്തിൽ ക്ലിക്ക് ചെയ്യുക** [](https://play.google.com/store/apps/details?id=com.boolokam.boolokamtv)കോളകമ്പനികളും കുടിവെള്ള കമ്പനികളും നടത്തുന്ന ഭൂഗർഭ ജലചൂഷണം അതി ഭീകരമാണ്. ഇതിന്റെ ഉപോൽപ്പന്നമായ മറ്റൊരു പാരിസ്ഥിക പ്രശ്നമാണ് പ്ലാസ്റ്റിക്ക് മാലിന്യ പ്രശ്നം. പ്രകൃതി സുന്ദരമായ സ്ഥലങ്ങളുടെ ഭംഗിയെ നശിപ്പിക്കുന്ന പ്ലാസ്റ്റിക് കുപ്പികൾ ഉത്തരവാദിത്തമില്ലാത്ത മനുഷ്യരുടെ സംഭവനയാണ്. പ്രകൃതിയിൽ ലയിക്കാത്ത ഈ ദുഷിച്ച വസ്തു പക്ഷെ ജനജീവിതത്തിന്റെ സകല മേഖലകളെയും ഗ്രസിച്ചിരിക്കുന്നു. 'ഇനി വരുന്നൊരു തലമുറയ്ക്ക് ഇവിടെ വാസം സാധ്യമോ 'എന്ന് കവി പാടുമ്പോൾ നാം അത് സ്വയം ചോദിക്കേണ്ടതുണ്ട്. ജലം ജീവന്റെ അമൃതാണ്. ഈ മൂവിയെ കുറിച്ച് എഴുതുമ്പോൾ തന്നെ ഒരു കവിതയുടെ ആശയം കൂടി ഇവിടെ ചേർക്കണമെന്നു തോന്നുകയാണ്. _**"പരുന്തിൽ നിന്നും കോഴിക്കുഞ്ഞുങ്ങളെ അമ്മക്കോഴി സംരക്ഷിക്കുന്നതുപോലെ, ഭൂമി ജലത്തുള്ളികളെ ചേർത്തുപിടിച്ചു തന്റെ സ്നേഹത്തിന്റെ ആഴങ്ങളിൽ ഒളിപ്പിച്ചു വളർത്തി. അവർക്കു മണ്ണിന്റെ മണമായിരുന്നു, മണ്ണിന്റെ സ്വാദായിരുന്നു, മണ്ണിന്റെ നിറമായിരുന്നു. കുട്ടികൾ നാളത്തെ പൗരന്മാർ എന്ന് വിളിച്ചുകൂവുന്ന ഭരണകൂടം ഭൂമിയമ്മയുടെ നെഞ്ചുപിളർന്നു സ്ട്രാ ഇട്ടു വലിച്ചു കുട്ടികളെ പറിച്ചെടുക്കുന്നു. ന്റെ കുട്ട്യോളേയെന്ന് മാതൃദാഹത്തോടെയുള്ള ഭൂമിവിലാപം കേൾക്കാതെ ടാങ്കറുകളിൽ കുത്തിനിറച്ചു കുട്ടികളെയും കൊണ്ട് വ്യവസായ സ്‌കൂളുകളിലേക്ക് ലാഭമോഹത്തിന്റെ സിലബസുകളിൽ സംസ്കരിക്കൽ പഠനത്തിനായി അവർ പായുന്നു. അമ്മയുടെ ഓർമകളെ അവരിൽ നിന്നും പറിച്ചെടുക്കുന്നു, ആദിയിലെ കാട്ടുനീരിന്റെ വിശുദ്ധിയെന്നു പരസ്യം ചെയ്യുന്നു. 'പരിഷ്കൃതരായി' മണ്ണിൻ ഗുണം മാഞ്ഞു കോർപറേറ്റ് ലാബുകളുടെ ടൈ കെട്ടി കടകളിൽ നിരത്തിവെച്ച കുപ്പികൾക്കുള്ളിൽ കുട്ടികളിപ്പോൾ അമ്മയെ തിരിച്ചറിയാതെയാകുന്നു. സമ്പന്നന്റെ അടുക്കളയിൽ പണിത്തിരക്കിലേക്കു പോകുന്നു. അവർ ഓടകളിലേക്കും മാലിന്യച്ചാലിലേക്കും ഒഴുകുമ്പോൾ... ന്റെ മക്കളേയെന്നു വിളിച്ചു ശുദ്ധീകരിച്ചു കൊണ്ടുപോകാൻ ശ്രമിക്കുന്ന 'അമ്മ... ശേഷിച്ച കുട്ടികളെ കൂടുതൽ ആഴങ്ങളിലേക്ക് പറഞ്ഞുവിട്ടു ഊഷരത്തിന്റെ പുതപ്പണിയാൻ തുടങ്ങുന്നു .."**_ ആ ആശയം എക്കാലവും പ്രസക്തമാണ്. അതുകൊണ്ടുതന്നെ ഈ ഷോർട്ട് മൂവിയുടെ അണിയറപ്രവർത്തകരെ അഭിനന്ദിക്കുന്നു . **ടുഗെദറിനു വോട്ട് ചെയ്യാൻ** **ചിത്രത്തിൽ ക്ലിക്ക് ചെയ്യുക** [](https://play.google.com/store/apps/details?id=com.boolokam.boolokamtv) **ടുഗെദർ സംവിധാനം ചെയ്ത Noushad babu ബൂലോകം ടീവിയോട് സംസാരിക്കുന്നു** "ഞാനൊരു ചെറിയ ഹോട്ടൽ നടത്തുന്നുണ്ട്. പത്രത്തിലൊക്കെ അഡ്വെർടൈസ്‌മെൻറ്റ് ഡിപ്പാർട്ട്മെന്റിൽ ജോലി ചെയ്തിട്ടുണ്ട്. ഞാൻ മുമ്പ് ഷോർട്ട് മൂവീസ് ചെയ്തിട്ടുണ്ട്. ടുഗെദർ എന്ന ഷോർട്ട് മൂവിയെ കുറിച്ച് പറയുകയാണെങ്കിൽ ഞാൻ കുറെ മുൻപ് എഴുതി വച്ചൊരു കവിതയാണ് അതിന്റെ ആശയം. അതിനെ പിന്നീട് ഒരു ഷോർട്ട് മൂവി ആക്കാം എന്ന ചിന്തയിൽ ചെയ്തതാണ്. ഞാൻ അനവധി ഷോർട്ട് മൂവീസ് ചെയ്തിട്ടുണ്ട്. നാടകമേഖലയിൽ ഉണ്ടായിരുന്നു. സ്‌കൂൾ കാലം മുതൽ നാടകങ്ങളിൽ അഭിനയിച്ചിട്ട്ണ്ട്. ഷോർട്ട് മൂവീസ് രണ്ടെണ്ണം പ്ലാൻ ചെയ്തിട്ടുണ്ട്, ഒരെണ്ണത്തിനെ വർക്ക് നടന്നുകൊണ്ടിരിക്കുകയാണ്. ഷാഹ്ബാസ് അമൻ ആണ് പാടിയിരിക്കുന്നത്. സിനിമ ചെയ്യാനും പ്ലാൻ ഉണ്ട്." "ഞാൻ ഒരു വര്ഷം മുമ്പ് ബാലൻ ഫിലിം റെവല്യൂഷൻ എന്നൊരു കൂട്ടായ്മ ഉണ്ടാക്കിയിരുന്നു . സിനിമയെ സ്നേഹിക്കുന്ന ചെറുപ്പക്കാരെയൊക്കെ ചേർത്തിട്ടു ഒരു കൂട്ടായ്മ. ആയിരത്തിലധികം മെമ്പർമാർ ഉള്ള ഒരു വലിയ കൂട്ടായ്മ. അതിലുള്ളവർ വ്യത്യസ്തമായ സിനിമാ മേഖലകളിൽ ഒക്കെ പ്രവർത്തിക്കുന്നുണ്ട്. "ചില കാരണങ്ങൾ കൊണ്ട് അതിനെ മുന്നോട്ടു കൊണ്ടുപോകാൻ പറ്റിയില്ല. ഞങ്ങൾ പണം ഷെയർ ചെയ്തു ഷോർട്ട് ഫിലിം എടുത്തിട്ടുണ്ട് പരസ്പരം സഹകരിച്ചു അനവധി ഷോർട്ട് മൂവീസ് എടുത്തിട്ടുണ്ട്. . കൂട്ടായ്മ സക്സസ് ആയി ഉണ്ടായിരുന്നെങ്കിൽ കലാകാരന്മാർക്ക് പരസ്പരം ബന്ധപ്പെടാനും സഹകരിക്കാനും ഒക്കെ സഹായകമാകുമായിരുന്നു." ** **Together** Production Company: Teatalk cafe Short Film Description: തടവറക്കുള്ളിൽ നിന്നുള്ള മോചനം. കുപ്പിയിലടപ്പെട്ട വെള്ളത്തിന്റെ ദാഹം Producers (,): Noushad babu Directors (,): Noushad babu Editors (,): Anas shan Music Credits (,): Nikhil prabha Cast Names (,): Sidheeq athour **