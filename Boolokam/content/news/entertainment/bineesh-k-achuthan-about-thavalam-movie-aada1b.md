---
title: "വിജയം വരിച്ചു നിൽക്കുമ്പോൾ ഒരു പരാജയ സംവിധായകന് ഡേറ്റ് നൽകാൻ മോഹൻലാൽ കാണിച്ച ധൈര്യം പ്രശംസനീയമാണ്"
date: 2023-04-02T14:11:08
draft: false
categories: ["Entertainment"]
tags: ['mohanlal', 'thampi kannanthanam', 'thavalam movie']
author: "Beaumaris"
---

<strong>Bineesh K Achuthan</strong>

പ്രശസ്ത സംവിധായകൻ തമ്പി കണ്ണന്താനത്തിന്റെ പ്രഥമ ചിത്രമായ താവളം റിലീസായിട്ട് ഇന്ന് ( ഏപ്രിൽ 1) 40 വർഷം. ഒരു കാലത്തെ മലയാള സിനിമയിലെ ഹിറ്റ് മേക്കറായിരുന്ന ശശികുമാറിന്റെ അസിസ്റ്റന്റായി ദീർഘകാലം പ്രവർത്തിച്ച അനുഭവ സമ്പത്തിന്റെ പിൻബലത്താലാണ് തമ്പി തന്റെ പ്രഥമ സംവിധാന സംരഭത്തിലേക്ക് തിരിയുന്നത്. എന്നാൽ താവളം ഒരു പരാജയമായിരുന്നു. പാപ്പനം കോട് ലക്ഷ്മണന്റെ തിരക്കഥയിൽ സോമൻ, ജയഭാരതി, ബാലൻ കെ നായർ, രവികുമാർ, ശുഭ, മേനക, മാള, രവീന്ദ്രൻ, മോഹൻലാൽ, കുതിരവട്ടം പപ്പു, സി ഐ പോൾ തുടങ്ങി വൻ താര നിര അണിനിരന്ന ആക്ഷൻ ചിത്രമായിട്ടും താവളം രക്ഷപെട്ടില്ല.

സോമന്റെ താരപ്രഭ മങ്ങി തുടങ്ങിയ സമയത്ത് റിലീസ് ചെയ്തതിനാലാകാം താവളം ഒരു പരാജയമായി മാറിയതെന്ന വിലയിരുത്തലിൽ തമ്പി തന്റെ അടുത്ത സംരംഭത്തിൽ അക്കാലത്തെ സൂപ്പർ സ്റ്റാറുകളായ പ്രേം നസീർ, മധു എന്നിവരെ നായകരാക്കി. പാസ്പോർട്ട് എന്ന ആ സിനിമയും വേണ്ടത്ര വിജയിച്ചില്ല. കരിയർ പ്രതിസന്ധിയിലായ തമ്പി കണ്ണന്താനത്തിന്, ദീർഘകാല സുഹൃത്തും അന്നത്തെ ഏറ്റവും വിജയം വരിച്ചു നിൽക്കുന്ന നായകനുമായ മമ്മൂട്ടി കൊടുത്ത ബോണസായിരുന്നു ആ നേരം അൽപ്പ ദൂരം എന്ന ചിത്രം. എന്നാൽ തമ്പിയുടെ നിർഭാഗ്യത്തിന് ആ ചിത്രവും ദയനീയമായി പരാജയമടഞ്ഞു.

വിജയം അനിവാര്യമായി തീർന്ന തമ്പിക്ക് ആത്മ സ്നേഹിതനായ ജോഷിയുടെ നിർദ്ദേശാനുസരണമാണ് ഡെന്നീസ് ജോസഫ് തിരക്കഥ എഴുതി നൽകാമെന്ന് സമ്മതിക്കുന്നത്. ജോഷിയുടെ കൈത്താങ്ങ്‌ തമ്പിയുടെ പുതിയ പ്രൊജക്റ്റിന് വളരെ വലുതായിരുന്നു. നായകനാകുമെന്ന് തമ്പി പ്രതീക്ഷയർപ്പിച്ച മമ്മൂട്ടിയുടെ പിൻമാറ്റത്തിൽ പതറാതെ മോഹൻലാലിനെ നായകനാക്കി തമ്പി തന്റെ പ്രൊജക്റ്റുമായി മുന്നോട്ടു പോയി. ഹാട്രിക് പരാജയമേറ്റു വാങ്ങിയ തമ്പിക്ക് ഒരു നിർമ്മാതാവിനെ കിട്ടാതായപ്പോൾ സ്വയം ആ ഉത്തരവാദിത്തം കൂടി ഏറ്റെടുക്കേണ്ടി വന്നു. എന്നാൽ തമ്പിയുടെ കയ്യിൽ ഒതുങ്ങുന്ന ഒന്നായിരുന്നില്ല ആ പ്രൊജക്റ്റ്. അവിടെയും ജോഷിയുടെ ഇടപെടലുകൾ ഉണ്ടായി. ജോഷിയുടെ സ്ഥിരം നിർമ്മാതാവായ ജൂബിലി ജോയിയാണ് പ്രൊജക്റ്റ് പൂർത്തികരിക്കാൻ സഹായം നൽകിയത്. അതിനാൽ വിതരണാവകാശം ജൂബിലിക്കായിരുന്നു. ക്ലൈമാക്സ് രംഗങ്ങൾ ചിത്രീകരിക്കുന്ന വേളയിൽ പനി മൂലം തമ്പി കണ്ണന്താനം
അവശനായപ്പോൾ പ്രസ്തുത ഭാഗങ്ങൾ ഷൂട്ട് ചെയ്തത് ജോഷിയായിരുന്നു.

തന്റെ ആദ്യ ചിത്രത്തിലെ സഹ വില്ലൻ വേഷം ചെയ്തയാൾ ഭാവിയിൽ തന്റെ നാലാമത്തെ ചിത്രത്തിലൂടെ മലയാള സിനിമയിലെ പുതിയ സൂപ്പർ താരമായി ഉയരുമെന്ന് തമ്പി സ്വപ്നത്തിൽ പോലും കരുതിയിരിക്കില്ല. ചിലപ്പോൾ സ്വപ്നങ്ങൾക്കപ്പുറമായിരിക്കും യാഥാർത്ഥ്യം എന്നതാണ് വസ്തുത. വിജയം വരിച്ചു നിൽക്കുമ്പോൾ ഒരു പരാജയ സംവിധായകന് ഡേറ്റ് നൽകാൻ മോഹൻലാൽ കാണിച്ച ധൈര്യം പ്രശംസനീയമാണ്. ആ ധൈര്യത്തിന്റെ ബാക്കി പത്രമായിരുന്നു രാജാവിന്റെ മകൻ എന്ന സൂപ്പർ ഹിറ്റും വിൻസന്റ് ഗോമസ് എന്ന ഐക്കണിക് കാരക്ടറും. നിർണ്ണായക ഘട്ടത്തിൽ തന്റെ കരിയറിനെ രക്ഷപെടുത്തിയ മോഹൻലാലിനോടുള്ള തന്റെ നന്ദി എണ്ണം പറഞ്ഞ ഹിറ്റുകളിലൂടെയാണ് തമ്പി പ്രകടിപ്പിച്ചത്. ഇരുവരും ഒരുമിച്ച ചിത്രങ്ങളിൽ അവസാനത്തേതായ ഒന്നാമൻ ഒഴിച്ച് എല്ലാം ഹിറ്റുകളോ സൂപ്പർ ഹിറ്റുകളോ ആയിരുന്നു.

രാജാവിന്റെ മകനിൽ നിന്നും മമ്മൂട്ടിയുടെ പിൻമാറ്റത്തെ ഇന്നും വിമർശിക്കുന്നവരുണ്ട്. എന്നാൽ മമ്മൂട്ടിയുടെ പ്രസ്തുത തീരുമാനം തെറ്റായിരുന്നില്ല എന്ന് കാലം തെളിയിച്ചു. സുരേഷ് ഗോപി, ജയറാം, ബാലചന്ദ്ര മേനോൻ തുടങ്ങി വിവിധ നായകൻമാരെ മാറി മാറി പരീക്ഷിച്ചിട്ടും വിജയം തമ്പിയെ കടാക്ഷിച്ചില്ല. പ്രിയദർശനേ പോലെ തന്നെ തമ്പി കണ്ണന്താനത്തിനും മോഹൻലാലില്ലാതെ ഒരു ഹിറ്റ് ഒരുക്കാൻ സാധിച്ചിട്ടില്ല. ചില കോംബിനേഷനുകൾക്കേ വിജയിക്കാനാകൂ എന്നതാണ് വാസ്തവം
**Bineesh K Achuthan** പ്രശസ്ത സംവിധായകൻ തമ്പി കണ്ണന്താനത്തിന്റെ പ്രഥമ ചിത്രമായ താവളം റിലീസായിട്ട് ഇന്ന് ( ഏപ്രിൽ 1) 40 വർഷം. ഒരു കാലത്തെ മലയാള സിനിമയിലെ ഹിറ്റ് മേക്കറായിരുന്ന ശശികുമാറിന്റെ അസിസ്റ്റന്റായി ദീർഘകാലം പ്രവർത്തിച്ച അനുഭവ സമ്പത്തിന്റെ പിൻബലത്താലാണ് തമ്പി തന്റെ പ്രഥമ സംവിധാന സംരഭത്തിലേക്ക് തിരിയുന്നത്. എന്നാൽ താവളം ഒരു പരാജയമായിരുന്നു. പാപ്പനം കോട് ലക്ഷ്മണന്റെ തിരക്കഥയിൽ സോമൻ, ജയഭാരതി, ബാലൻ കെ നായർ, രവികുമാർ, ശുഭ, മേനക, മാള, രവീന്ദ്രൻ, മോഹൻലാൽ, കുതിരവട്ടം പപ്പു, സി ഐ പോൾ തുടങ്ങി വൻ താര നിര അണിനിരന്ന ആക്ഷൻ ചിത്രമായിട്ടും താവളം രക്ഷപെട്ടില്ല. സോമന്റെ താരപ്രഭ മങ്ങി തുടങ്ങിയ സമയത്ത് റിലീസ് ചെയ്തതിനാലാകാം താവളം ഒരു പരാജയമായി മാറിയതെന്ന വിലയിരുത്തലിൽ തമ്പി തന്റെ അടുത്ത സംരംഭത്തിൽ അക്കാലത്തെ സൂപ്പർ സ്റ്റാറുകളായ പ്രേം നസീർ, മധു എന്നിവരെ നായകരാക്കി. പാസ്പോർട്ട് എന്ന ആ സിനിമയും വേണ്ടത്ര വിജയിച്ചില്ല. കരിയർ പ്രതിസന്ധിയിലായ തമ്പി കണ്ണന്താനത്തിന്, ദീർഘകാല സുഹൃത്തും അന്നത്തെ ഏറ്റവും വിജയം വരിച്ചു നിൽക്കുന്ന നായകനുമായ മമ്മൂട്ടി കൊടുത്ത ബോണസായിരുന്നു ആ നേരം അൽപ്പ ദൂരം എന്ന ചിത്രം. എന്നാൽ തമ്പിയുടെ നിർഭാഗ്യത്തിന് ആ ചിത്രവും ദയനീയമായി പരാജയമടഞ്ഞു. വിജയം അനിവാര്യമായി തീർന്ന തമ്പിക്ക് ആത്മ സ്നേഹിതനായ ജോഷിയുടെ നിർദ്ദേശാനുസരണമാണ് ഡെന്നീസ് ജോസഫ് തിരക്കഥ എഴുതി നൽകാമെന്ന് സമ്മതിക്കുന്നത്. ജോഷിയുടെ കൈത്താങ്ങ്‌ തമ്പിയുടെ പുതിയ പ്രൊജക്റ്റിന് വളരെ വലുതായിരുന്നു. നായകനാകുമെന്ന് തമ്പി പ്രതീക്ഷയർപ്പിച്ച മമ്മൂട്ടിയുടെ പിൻമാറ്റത്തിൽ പതറാതെ മോഹൻലാലിനെ നായകനാക്കി തമ്പി തന്റെ പ്രൊജക്റ്റുമായി മുന്നോട്ടു പോയി. ഹാട്രിക് പരാജയമേറ്റു വാങ്ങിയ തമ്പിക്ക് ഒരു നിർമ്മാതാവിനെ കിട്ടാതായപ്പോൾ സ്വയം ആ ഉത്തരവാദിത്തം കൂടി ഏറ്റെടുക്കേണ്ടി വന്നു. എന്നാൽ തമ്പിയുടെ കയ്യിൽ ഒതുങ്ങുന്ന ഒന്നായിരുന്നില്ല ആ പ്രൊജക്റ്റ്. അവിടെയും ജോഷിയുടെ ഇടപെടലുകൾ ഉണ്ടായി. ജോഷിയുടെ സ്ഥിരം നിർമ്മാതാവായ ജൂബിലി ജോയിയാണ് പ്രൊജക്റ്റ് പൂർത്തികരിക്കാൻ സഹായം നൽകിയത്. അതിനാൽ വിതരണാവകാശം ജൂബിലിക്കായിരുന്നു. ക്ലൈമാക്സ് രംഗങ്ങൾ ചിത്രീകരിക്കുന്ന വേളയിൽ പനി മൂലം തമ്പി കണ്ണന്താനം അവശനായപ്പോൾ പ്രസ്തുത ഭാഗങ്ങൾ ഷൂട്ട് ചെയ്തത് ജോഷിയായിരുന്നു. തന്റെ ആദ്യ ചിത്രത്തിലെ സഹ വില്ലൻ വേഷം ചെയ്തയാൾ ഭാവിയിൽ തന്റെ നാലാമത്തെ ചിത്രത്തിലൂടെ മലയാള സിനിമയിലെ പുതിയ സൂപ്പർ താരമായി ഉയരുമെന്ന് തമ്പി സ്വപ്നത്തിൽ പോലും കരുതിയിരിക്കില്ല. ചിലപ്പോൾ സ്വപ്നങ്ങൾക്കപ്പുറമായിരിക്കും യാഥാർത്ഥ്യം എന്നതാണ് വസ്തുത. വിജയം വരിച്ചു നിൽക്കുമ്പോൾ ഒരു പരാജയ സംവിധായകന് ഡേറ്റ് നൽകാൻ മോഹൻലാൽ കാണിച്ച ധൈര്യം പ്രശംസനീയമാണ്. ആ ധൈര്യത്തിന്റെ ബാക്കി പത്രമായിരുന്നു രാജാവിന്റെ മകൻ എന്ന സൂപ്പർ ഹിറ്റും വിൻസന്റ് ഗോമസ് എന്ന ഐക്കണിക് കാരക്ടറും. നിർണ്ണായക ഘട്ടത്തിൽ തന്റെ കരിയറിനെ രക്ഷപെടുത്തിയ മോഹൻലാലിനോടുള്ള തന്റെ നന്ദി എണ്ണം പറഞ്ഞ ഹിറ്റുകളിലൂടെയാണ് തമ്പി പ്രകടിപ്പിച്ചത്. ഇരുവരും ഒരുമിച്ച ചിത്രങ്ങളിൽ അവസാനത്തേതായ ഒന്നാമൻ ഒഴിച്ച് എല്ലാം ഹിറ്റുകളോ സൂപ്പർ ഹിറ്റുകളോ ആയിരുന്നു. രാജാവിന്റെ മകനിൽ നിന്നും മമ്മൂട്ടിയുടെ പിൻമാറ്റത്തെ ഇന്നും വിമർശിക്കുന്നവരുണ്ട്. എന്നാൽ മമ്മൂട്ടിയുടെ പ്രസ്തുത തീരുമാനം തെറ്റായിരുന്നില്ല എന്ന് കാലം തെളിയിച്ചു. സുരേഷ് ഗോപി, ജയറാം, ബാലചന്ദ്ര മേനോൻ തുടങ്ങി വിവിധ നായകൻമാരെ മാറി മാറി പരീക്ഷിച്ചിട്ടും വിജയം തമ്പിയെ കടാക്ഷിച്ചില്ല. പ്രിയദർശനേ പോലെ തന്നെ തമ്പി കണ്ണന്താനത്തിനും മോഹൻലാലില്ലാതെ ഒരു ഹിറ്റ് ഒരുക്കാൻ സാധിച്ചിട്ടില്ല. ചില കോംബിനേഷനുകൾക്കേ വിജയിക്കാനാകൂ എന്നതാണ് വാസ്തവം
