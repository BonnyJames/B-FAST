---
author: Beaumaris
categories:
- Entertainment
comment_count: 0
date: 2022-03-28 05:34:22
draft: false
image: ''
like_count: 56331
share_count: 24059
tags:
- NEDUMUDI VENU
- sathyan anthikad
- sathyan anthikkadu
title: '"ഒരാളെ കൊന്നാൽ പോലും 12 വർഷത്തെ ശിക്ഷമാത്രമേ കിട്ടൂ, ഇതിപ്പോൾ 14 കൊല്ലമായി,
  ഞാൻ ആരെയും കൊന്നിട്ടില്ലല്ലോ"'
view_count: 2091079
---

സത്യൻ അന്തിക്കാടും നെടുമുടി വേണുവും തമ്മിൽ ഏറെനാൾ പിണക്കം നിലനിന്നിരുന്നു. കേരള രാജ്യാന്തര ചലച്ചിത്രമേളയിൽ നെടുമുടി വേണുവിന് ആദരം അർപ്പിച്ചു നടന്ന 'അൺഫോർഗറ്റബിൾ വേണുച്ചേട്ടൻ ' എന്ന പരിപാടിയിലാണ് നെടുമുടിവേണുവുമായി തനിക്കുണ്ടായിരുന്ന പിണക്കത്തെ കുറിച്ചും പിന്നീട് പിണക്കം മാറിയതിനെ കുറിച്ചും സത്യൻ അന്തിക്കാട് സംസാരിച്ചത്. [caption id="attachment_327638" align="aligncenter" width="610"] **Appunni Movie Location**[/caption] ഒരിക്കൽ വിദേശത്തു വച്ച് നടന്ന ഷൂട്ടിങ്ങിൽ നെടുമുടി വേണുവിന് എത്തിച്ചേരാൻ സാധിച്ചില്ല. പകരം പെട്ടന്ന് ഒരാളെ കണ്ടെത്താനും സാധിച്ചില്ല. അതിനു ശേഷം വേണുവുമായി സിനിമകൾ ചെയ്തിരുന്നില്ല. ഒരിക്കൽ തിരുവനന്തപുരത്തു വച്ച് നടന്ന അവാർഡ് ദാന ചടങ്ങിൽ അദ്ദേഹം എന്നോട് സരസമായി ചോദിച്ചു , "ഒരാളെ കൊന്നാൽ പോലും 12 വർഷത്തെ ശിക്ഷമാത്രമേ കിട്ടൂ, ഇതിപ്പോൾ 14 കൊല്ലമായി. ഞാൻ ആരെയും കൊന്നിട്ടില്ലല്ലോ ... " . അതോടെ ഞങ്ങൾ തമ്മിലുള്ള പിണക്കം ഇല്ലാതായി. 'വീണ്ടുംചില വീട്ടുകാര്യങ്ങളി'ലൂടെ അദ്ദേഹം വീണ്ടും എന്റെ സിനിമകളിൽ സജീവമായി. ആരെയും പിണങ്ങാൻ പോലും അനുവദിക്കാത്തൊരു വ്യക്തിപ്രഭാവമായിരുന്നു അദ്ദേഹത്തിന്റേത് . സത്യൻ അന്തിക്കാട് പറഞ്ഞു.