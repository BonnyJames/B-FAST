---
author: Beaumaris
categories:
- Entertainment
comment_count: 0
date: 2022-10-22 13:46:06
draft: false
image: ''
like_count: 10227
share_count: 1975
tags:
- chiranjeevi
- godfather movie
title: ചിരഞ്ജീവിയുടെ അനാവശ്യ ഇടപെടലുകൾ കാരണമാണ് ചിത്രം പരാജയപ്പെട്ടതെന്ന് ഗോഡ്ഫാദർ
  ടീം
view_count: 220714
---

അടുത്ത കുറച്ചുകാലതായി ചിരഞ്ജീവി ചിത്രങ്ങള്‍ പരാജയപ്പെടുന്ന നില വന്നിരിക്കുകയാണ്. അതിൽ ഒടുവിലത്തേതാണ് ലൂസിഫറിന്റെ തെലുങ്ക് റീമേക് ആയ ഗോഡ്ഫാദറും. ചിത്രം ദയനീയമായി പരാജയപ്പെട്ടതോടെ ചിരഞ്ജീവിക്കെതിരെ ചിത്രത്തിന്റെ അണിയറപ്രവർത്തകർ രംഗത്തെത്തി. ചിരഞ്ജീവിയുടെ അനാവശ്യമായ ഇടപെടലുകള്‍ തന്നെയാണ് സിനിമകളുടെ പരാജയത്തിലേക്ക് നയിക്കുന്നതെന്നാണ് സിനിമാരംഗത്ത് തന്നെയുള്ള പ്രമുഖര്‍ പറയുന്നത്. സിനിമ പരാജയപ്പെടാനിടയാക്കിയ മുഴുവന്‍ പ്രശ്‌നവും ചിരഞ്ജീവിയുടെ പക്കലാണ് എന്നാണ് ഗോഡ്ഫാദർ ടീം പറയുന്നത്. തിരക്കഥയിലും സംവിധാനത്തിലും നടന്‍ തന്റേതായ ഇടപെടലുകള്‍ നടത്തിയെന്നാണ് വിമര്‍ശനം. പണ്ടും ഇത്തരത്തിലെ ആരോപണങ്ങൾ ചിരഞ്ജീവിക്കെതിരെ പലരും ഉന്നയിച്ചിട്ടുണ്ട്. സൈറ നരസിംഹ റെഡ്ഡിയുടെ രചയിതാവ് പരുചൂരി ഗോപാലകൃഷ്ണ തന്നെ ഒരിക്കല്‍ ഇതേക്കുറിച്ച് പറഞ്ഞിട്ടുണ്ട്. ചിരഞ്ജീവി തങ്ങളുടെ കഥയില്‍ നിരവധി മാറ്റങ്ങള്‍ വരുത്തിയെന്നും ഇതുമൂലം ഷൂട്ടിംഗ് സമയത്ത് സുരേന്ദര്‍ റെഡ്ഡിയും ചിരഞ്ജീവിയും തമ്മില്‍ ചില പ്രശ്നങ്ങള്‍ പോലും ഉണ്ടായിട്ടുണ്ടെന്നും അദ്ദേഹം പറയുന്നു. ഗോഡ്ഫാദറിന് മുൻപ് ഇറങ്ങി തകർന്നടിഞ്ഞ ആചാര്യയുടെ അവസ്ഥയും അതുതന്നെ. ആചാര്യയില്‍, രാംചരണിന്റെ വേഷം വെറും 10 മിനിറ്റാണ് രൂപകല്‍പ്പന ചെയ്തത്, എന്നാല്‍ കഥാപാത്രത്തിന്റെ റണ്‍ ടൈം വര്‍ദ്ധിപ്പിക്കാന്‍ ചിരഞ്ജീവി കൊരട്ടാലയോട് നിര്‍ബന്ധിച്ചു. അക്കാരണത്താല്‍ മുഴുവന്‍ സ്‌ക്രിപ്റ്റും മാറ്റി. ഈ അനാവശ്യ മാറ്റങ്ങള്‍ കാരണം കൊരട്ടാലയും ചിരഞ്ജീവിയും തമ്മില്‍ ഒരുപാട് പ്രശ്‌നങ്ങള്‍ ഉണ്ടായതായും പറയപ്പെടുന്നു.