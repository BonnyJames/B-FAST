---
author: Beaumaris
categories:
- Entertainment
comment_count: 0
date: 2022-08-19 12:16:20
draft: false
image: ''
like_count: 99885
share_count: 33539
tags:
- ACTOR
- subair
title: വില്ലന്‍ കഥാപാത്രങ്ങളിലൂടെ കരുത്ത് തെളിയിച്ച സുബൈർ ഓർമ്മയായിട്ട് ഒരു വ്യാഴവട്ടം
view_count: 1520325
---

**Gopal Krishnan** **ഓർമ്മയായിട്ട് ഒരു വ്യാഴവട്ടം** ???? ഇന്ന് അധികമാരും ഓർത്തിരിക്കാത്ത സിനിമ നടനാണ് സുബൈർ. പടം കണ്ടാൽ മിക്കവരും തിരിച്ചറിയും: മലയാളസിനിമയില്‍ വില്ലന്‍ കഥാപാത്രങ്ങളിലൂടെ കരുത്ത് തെളിയിച്ച്, കുറച്ചുകാലം മുമ്പ് ശ്രദ്ധേയനായ നടൻ‍, സുബൈർ.രണ്ട് പതിറ്റാണ്ടോളം മലയാള സിനിമകളുടെ ഭാഗമായിരുന്ന അദ്ദേഹം 200 ഓളം ചിത്രങ്ങളിൽ ചെറുതും അല്പം വലുതുമായ വേഷങ്ങളിൽ അഭിനയിച്ചിട്ടുണ്ട്. ???? കൊസാലൻ്റവിട സുലൈമാൻ, ആയിഷ ദമ്പതികളുടെ മകനായി സുബൈർ 1962 മേയ് 25-ന് തലശ്ശേരിയിൽ ചൊക്ലിയിലാണ് ജനിച്ചത്.28-ാം വയസ്സിൽ ചലച്ചിത്ര നിർമ്മാതാവായി സുബെയർ സിനിമാ രംഗത്ത് ജീവിതം ആരംഭിച്ചു. തന്റെ നാല് സുഹൃത്തുക്കളോടൊപ്പം അദ്ദേഹം ഒരു സിനിമ നിർമ്മിച്ചു, പക്ഷേ, നിർഭാഗ്യവശാൽ സിനിമ ഒരിക്കലും പുറത്തിറങ്ങിയില്ല. ???? അഭിനേതാവായി അദ്ദേഹത്തിന്റെ ആദ്യ സിനിമ, സിബി മലയില്‍ സംവിധാനം ചെയ്ത 'ഭരതം' (1991-ൽ ) ആയിരുന്നു. അതിനുശേഷം1992- ൽ പുറത്തിറങ്ങിയ 'മാന്ത്രികചെപ്പ്' എന്ന സിനിമ. 'ലേലം' (1997) എന്ന സിനിമയിൽ വില്ലൻ സ്വഭാവമുള്ള 'കടയാടി തമ്പി' എന്ന വേഷത്തിലൂടെ ശ്രദ്ധേയനായി. ("ആണുങ്ങളില്‍ ആണായ അബ്കാരി പ്രമാണി കടയാടി രാഘവന്‍. Upcoming terror, കടയാടി തമ്പി.") 'കടുവ', 'ഭരത്ചന്ദ്രൻ ഐ.പി.എസ്', 'പതാക' എന്നിവയാണ് അദ്ദേഹത്തിന്റെ ശ്രദ്ധേയമായ ചിത്രങ്ങൾ. 'നാദിയ കൊല്ലപ്പെട്ട രാത്രിയില്‍', 'ടൈഗര്'‍, 'ഗാന്ധര്‍വം', 'അരയന്നങ്ങളുടെ വീട്', 'ഐ ജി', 'പളുങ്ക്' തുടങ്ങിയ സിനിമകളില്‍ സുബൈര്‍ അവതരിപ്പിച്ച പൊലീസ് വേഷങ്ങള്‍ ഏറെ ശ്രദ്ധിയ്ക്കപ്പെട്ടു. 'ആകാശദൂത്', 'ക്രൈം ഫയല്‍', 'ഫസ്റ്റ്‌ബെൽ', 'സ്ഥലത്തെ പ്രധാന പയ്യന്‍സ്', 'ബല്‍റാം v/s താരാദാസ്', 'തിരക്കഥ', 'പഴശ്ശിരാജ' (2009) തുടങ്ങിയവയാണ് മറ്റ് പ്രധാന ചിത്രങ്ങള്‍. 'ക്രിസ്ത്യൻ ബ്രദേസ്' (2011) ആണ് അവസാനമായി അഭിനയിച്ച സിനിമ. 1994-ൽ ഡിഡി മലയാള ചാനലിൽ സംപ്രേഷണം ചെയ്ത 'പങ്കിയമ്മ', 'വംശം' തുടങ്ങിയ രണ്ടുമൂന്നു ടെലിസീരിയലിലും അദ്ദേഹം അഭിനയിച്ചിട്ടുണ്ട്. ???? സിനിമയില്‍ തിരക്കേറിയതിനുശേഷം കൊച്ചിയില്‍ സ്ഥിര താമസമാക്കി യിരിക്കുകയായിരുന്നു സുബൈര്‍. തികച്ചും ആകസ്മിതമായി, ഹൃദയസ്തംഭനം മൂലം 2010 ഓഗസ്റ്റ് 18-ന് സുബൈർ കൊച്ചിയിൽ മരിച്ചു. ഭാര്യ ദിൽ‌ഷാദും രണ്ട് മക്കളായ അമാനും ആമിന മിയയും... (സുബൈർ മരിക്കുമ്പോൾ മകൾ മിയ വെറും പത്ത് ദിവസം മാത്രം പ്രായമുള്ള കുഞ്ഞായിരുന്നു.)