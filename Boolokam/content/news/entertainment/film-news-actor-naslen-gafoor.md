---
author: Beaumaris
categories:
- Entertainment
comment_count: 0
date: 2022-09-19 13:02:23
draft: false
image: ''
like_count: 37594
share_count: 50147
tags:
- ACTOR
- Naslen gafoor
- prime minister
title: പ്രധാനമന്ത്രിക്കെതിരെ കമന്റിട്ടത് താനല്ലെന്ന് നടൻ നസ്ലെൻ
view_count: 1801641
---

അടുത്തകാലത്തു ഏറെ ശ്രദ്ധിക്കപ്പെട്ട യുവതാരമാണ് നടൻ നസ്ലെൻ. എന്നാലിപ്പോൾ താരം പുലിവാൽ പിടിച്ചിരിക്കുകയാണ്. തന്റെ പേരും ചിത്രവുമുപയോ​ഗിച്ച് ആരോ നിർമിച്ച വ്യാജ അക്കൗണ്ടിൽ നിന്ന് ഒരു ഫേസ്ബുക് പോസ്റ്റിൽ പ്രധാനമന്ത്രിക്കെതിരെ കമന്റിട്ടതാണ് ഇപ്പോൾ താരത്തിന് വിനയായി വന്നത്. മനസാവാചാ അറിയാത്ത തെറ്റിനാണ് ഇപ്പോൾ താരം ക്രൂശിക്കപ്പെടുന്നത്. സത്യാവസ്ഥ എന്തെന്ന് വെളിപ്പെടുത്തികൊണ്ടു കൊച്ചിയിൽ സൈബർ സെല്ലിൽ പരാതി നൽകിയതായി ഇൻസ്റ്റാ​ഗ്രാമിൽ പോസ്റ്റ് ചെയ്ത വീഡിയോയിൽ നസ്ലെൻ പറയുന്നു. തണ്ണീർ മത്തൻ ദിനങ്ങൾ, കേശു ഈ വീടിന്‍റെ നാഥൻ, ജോ ആൻഡ് ജോ തുടങ്ങിയ സിനിമകളിൽ പ്രധാന വേഷങ്ങള്‍ അവതരിപ്പിച്ച താരമാണ് നസ്‍ലിന്‍.ലസിത പാലക്കലടക്കമുള്ള സംഘപരിവാര്‍ പ്രൊഫൈലുകളില്‍ നിന്ന് നസ്‍ലിന്‍റെ വ്യാജ പേജിലെ കമന്‍റിന് താഴെ വളരെ രൂക്ഷമായ ഭാഷയില്‍ സൈബര്‍ ആക്രമണം നടക്കുകയാണ്. അഞ്ഞൂറില്‍പ്പരം ആളുകളാണ് നസ്‍ലിന്‍റെ പേരില്‍ ചാനൽ വാര്‍ത്തക്ക് താഴെ വന്ന കമന്‍റില്‍ പ്രതികരണവുമായെത്തിയത്. കുറച്ച് സുഹൃത്തുക്കൾ സ്ക്രീൻ ഷോട്ട് എടുത്ത് അയച്ചുതന്നപ്പോഴാണ് ഇങ്ങനെയൊരു പ്രശ്നത്തേക്കുറിച്ച് താനറിയുന്നതെന്നും ഫേസ്ബുക്കിൽ എനിക്കുള്ളത് ഒരു പേജാണ്. അത് കൈകാര്യം ചെയ്യുന്നത് ഞാനല്ലെന്നും സോഷ്യല്‍ മീഡിയയില്‍ അത്ര ആക്ടീവുമല്ലെന്നും നസ്ലെൻ ചൂണ്ടിക്കാട്ടി."ഏതോ ഒരാള്‍ ചെയ്ത കാര്യത്തിനാണ് താനിപ്പോള്‍ പഴി കേള്‍ക്കുന്നതെന്നും അങ്ങനെ പഴി കേള്‍ക്കുമ്പോള്‍ തനിക്കുണ്ടാവുന്ന ദുഃഖം അതിഭീകരമാണെന്നും ഇതാര് ചെയ്തതായാലും തന്റെ ഭാഗത്തുകൂടി നിന്ന് ഒന്ന് ചിന്തിച്ചുനോക്കണമെന്നും നസ്ലെന്‍ പറയുന്നു.