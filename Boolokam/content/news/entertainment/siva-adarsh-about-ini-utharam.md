---
author: Beaumaris
categories:
- Entertainment
comment_count: 0
date: 2022-10-11 07:03:43
draft: false
image: ''
like_count: 11261
share_count: 3858
tags:
- actor harish uthaman
- aparna balamurali
- ini utharam
- kalabhavan shajon
title: വേറിട്ട് നിൽക്കുന്ന ഒരു ഗംഭീര ത്രില്ലർ സിനിമയാണ് നവാഗതനായ സുധീഷ് രാമചന്ദ്രൻ
  സംവിധാനം ചെയ്ത ഇനി ഉത്തരം
view_count: 144879
---

**Siva Adarsh** ത്രില്ലർ സിനിമകൾ ഇഷ്ടമല്ലാത്ത ആരാണുള്ളത്.എന്നാൽ അടുത്തകാലത്ത് യാതൊരു പുതുമയുമില്ലാത്ത ക്ലിഷേ ത്രില്ലറുകൾ മലയാളത്തിൽ തുടരെ തുടരെ ഇറങ്ങുകയുണ്ടായി. അവയിൽ നിന്നും വേറിട്ട് നിൽക്കുന്ന ഒരു ഗംഭീര ത്രില്ലർ സിനിമയാണ് നവാഗതനായ സുധീഷ് രാമചന്ദ്രൻ സംവിധാനം ചെയ്ത ഇനി ഉത്തരം. ഞാൻ ഒരു കൊലപാതകം ചെയ്തു എന്നും അതിന് തന്നെ ശിക്ഷിക്കണമെന്നും ആവശ്യപ്പെട്ടുകൊണ്ട് ജാനകി എന്നൊരു സ്ത്രീ പോലീസ് സ്റ്റേഷനിൽ എത്തുകയാണ്. ഈ വാർത്തക്ക് മാധ്യമ ശ്രദ്ധ ലഭിക്കുന്നതോടെ പൊലീസിന് ആക്ഷൻ എടുക്കാതിരിക്കാനും സാധിക്കുന്നില്ല. അങ്ങനെ ജാനകി പറയുന്ന തെളിവുകളിലൂടെ സഞ്ചരിക്കുന്ന പോലീസുകാരുടെ മുന്നിൽ തെളിഞ്ഞു വരുന്നത് ഞെട്ടിക്കുന്ന പല യാഥാർഥ്യങ്ങളുമാണ്.പ്രവചനാതീതമായ കഥയും ത്രില്ലിങ് മോഡിലുളള കഥ പറച്ചിലും പ്രേക്ഷകരെ പിടിച്ചിരുത്തും. ഉത്തരം തേടിയുള്ള യാത്രയിൽ പ്രേക്ഷകരും പങ്കാളികളാകും. ത്രില്ലിനോടൊപ്പം കുടുംബ ബന്ധങ്ങളെ കുറിച്ചും ഒരു സ്ത്രീ എങ്ങനെ ആവണമെന്നുമൊക്കെ സിനിമ പറയുന്നുണ്ട്. അപർണ ബാലമുരളി , കലാഭവൻ ഷാജോൻ , ഹരീഷ് ഉത്തമൻ , സിദ്ധിഖ് തുടങ്ങി എല്ലാവരും തങ്ങളുടെ റോൾ ഭംഗിയാക്കി. ഒരു സിനിമയെ ഒറ്റക്ക് തോളിലേറ്റി വിജയിപ്പിക്കാൻ സാധിക്കുമെന്ന് അപർണ തെളിയിച്ചിരിക്കുകയാണ് ഇനി ഉത്തരത്തിലൂടെ. ഒരു ഇമോഷണൽ ത്രില്ലർ എന്ന നിലയിൽ ഈ സിനിമ ഒരു മസ്റ്റ് വാച്ച് തന്നെയാണ്. ദൃശ്യവും ജോസഫും ഒക്കെ പോലെ ഒരു മനോഹര സിനിമാനുഭവം പകരുന്ന ഗംഭീര ചിത്രം..