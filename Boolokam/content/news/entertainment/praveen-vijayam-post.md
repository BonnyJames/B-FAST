---
author: Beaumaris
categories:
- Entertainment
comment_count: 0
date: 2023-09-10 06:56:07
draft: false
image: ''
like_count: 51599
share_count: 35056
tags:
- innale movie
- meghamalhar
- pranaya vilasam
- Thoovanathumbikal
title: ഒരു പക്ഷേ ഈ സിനിമകൾ ഒക്കെ ഇന്നും പിടി തരാതെ നിൽക്കുന്നതിന് കാരണം അതാണ്, കുറിപ്പ്
  വായിക്കാം
view_count: 1280690
---

**ഇന്നലെ, തൂവാനത്തുമ്പികൾ, മേഘമൽഹാർ , പ്രണയവിലാസം** **എഴുതിയത് : പ്രവീൺ വിജയൻ** **കടപ്പാട് : CinePhile** ഇന്നലെ യിലെ മായ- നരേന്ദ്രൻ,തൂവാനത്തുമ്പികളിലെ ക്ലാര- ജയകൃഷ്ണൻ, മേഘമൽഹാർ ലെ നന്ദിത-രാജീവൻ, ഇവരൊക്കെ എൻ്റെ ജീവിതത്തിൻ്റെ ഭാഗമാണോ എന്ന് ഞാൻ ആലോചിക്കാറുണ്ട്. പലപ്പോഴായി പല സന്ദർഭങ്ങളിൽ ഇവർ കടന്നു വരാറുണ്ട്. ഇവരോടൊപ്പം അടുത്ത ഇടെ എൻ്റെ ഉള്ളിൽ കടന്നു കൂടിയ വേറെ രണ്ടു പേരാണ് പ്രണയവിലാസത്തിലെ അനു- രാജീവൻ. ഇവരൊക്കെ സിനിമയിലെ കഥാപാത്രങ്ങൾ ആണെന്നോ, ഇതൊക്കെ സിനിമ സന്ദർഭങ്ങൾ ആണെന്നോ, അതോ എൻ്റെ ചുറ്റും നടക്കുന്ന സംഭവങ്ങൾ ആണോ, അതെയോ എൻ്റെ ഉള്ളിൽ തന്നെയുള്ള ചിന്തകള് ആണെന്നോ ഒക്കെ തോന്നാറുണ്ട്. Relationship നെ കുറിച്ചുള്ള എൻ്റെ കാഴ്ചപ്പാടുകൾ ഓരോ കാലഘട്ടത്തിൽ മാറുന്നുണ്ട്, ഒപ്പം ഈ സിനിമകളോടുള്ള എൻ്റെ സമീപനങ്ങളും. **ഇന്നലെ** ഒരുപാട് തവണ കണ്ട സിനിമ അല്ല ഇത്, പക്ഷേ എൻ്റെ ചിന്തകളിൽ ഏറ്റവും കൂടുതൽ കടന്നു വന്നിട്ടുള്ളത് ഈ സിനിമ ആണ്. ഒരു കാലത്ത് നരേന്ദ്രൻ നോട് ആരാധന തോന്നിയിരുന്നു, ഇന്നിൻ്റെ ഓർമകളിൽ താൻ ഇല്ല എന്ന തിരിച്ചറിവ് കൊണ്ട് ഒന്നും പറയാതെ എന്തൊക്കെയോ ഉള്ളിലൊതുക്കി പോകുന്ന നരേന്ദ്രൻ, ഒരാളുടെ ലൈഫിൽ നമ്മളെ ആവശ്യമില്ല എന്ന് തോന്നിയാൽ അതിൽ നിന്നും പുറത്തുപോകാൻ ഉള്ള തീരുമാനം എടുക്കാൻ ഒട്ടും വൈകേണ്ടത്തില്ല , നരേന്ദ്രനെ പോലെ ഏതാനും നിമിഷങ്ങൾ മാത്രം മതി അ ഒരു തീരുമാനത്തിന് എന്ന് ചിന്തിച്ചിരുന്നു. പക്ഷേ അപ്പോഴും ഒരുപാട് ചോദ്യങ്ങൾ എൻ്റെ ഉള്ളിൽ അവശേഷിച്ചിരുന്നു, പൂർണമായും നരേന്ദ്രനെ അംഗീകരിക്കാൻ കഴിഞ്ഞിരുന്നില്ല. അപരിചിതമായ ചുറ്റുപാടിൽ , മയയോട് ഒന്ന് സംസാരിക്കാൻ പോലും നിൽക്കാതെ പോകാൻ നരേന്ദ്രൻ എങ്ങനെ സാധിച്ചു. അവർ തമ്മിലുള്ള പ്രണയത്തിന്, സൗഹൃദത്തിന് ഒരു layer മാത്രമേ ഉണ്ടായിരുന്നുള്ളോ?. ഒരു പക്ഷെ climax ഇല് നിന്നും പുറകോട്ടു നോക്കുമ്പോഴാണ് കുറച്ചു കൂടി വ്യക്തമായി തോന്നുക. അവള് എന്നെ കണ്ടാൽ നിങ്ങൾക്ക് വേറെ തെളിവൊന്നും വേണ്ടി വരില്ല, അപ്പോൾ തന്നെ തിരിച്ചറിയും ഞാൻ കൊണ്ടുപോവുകയും ചെയ്യും എന്ന് വളരെ confident ആയി നരേന്ദ്രൻ പറയുന്നുണ്ട്. ആ confidence തകർന്നത് മൂലം ഉണ്ടായ പ്രശ്നം മാത്രമായിരുന്നോ നരേന്ദ്രൻ്റെ തീരുമാനത്തിന് പിന്നിൽ?. ഇവരുടെ സ്ഥാനത്ത് സോളമനും സോഫിയ യും ആയിരുന്നെങ്കിൽ സോളമൻ സോഫയായയെ ഉപേക്ഷിച്ച് പോകുമായിരുന്നോ? അവർ തമ്മിലുള്ള സ്നേഹത്തിൻ്റെ പല layers പദ്മരാജൻ visulaise ചെയ്തിട്ടുണ്ട്. എന്തൊക്കെ പ്രശ്നങ്ങൾ ഉണ്ടായാലും അവർ തമ്മിൽ വീണ്ടും ഒന്നിക്കുന്നുണ്ട്. പക്ഷേ ഇന്നലെയ്യിലെ മായ... വളരെ ചുറുചുറുക്കുള്ള നമ്മുടെ ഇഷ്ടം നേടിയെടുക്കാൻ കഴിയുന്ന ഒരാൾ ആണ്. ജയറാമിൻ്റെ കഥാപാത്രവും അത് തന്നെയാണ് ഇഷ്ടപ്പെടുന്നത്, അ ഒരു അടുപ്പം തന്നെ ആയിരിക്കാം നരേന്ദ്രൻ മായ relationship ഇലും ഉണ്ടായിരുന്നത്. അവരുടെ past കാണിക്കുന്ന സ്ഥലങ്ങളിൽ പോലും അതിനപ്പുറത്തേക്ക് feel ചെയ്യുന്ന രീതിയിൽ പദ്മരാജൻ എഴുതിയിട്ടില്ല. അതുകൊണ്ട് തന്നെ അ ഒരു layer നും അപ്പുറത്തേക്ക് ഒരു depth അവരിക്കിടയിൽ ഉണ്ടാകാൻ സാധ്യത കുറവാണ്. അതിനാൽ തീരുമാനം എടുക്കാൻ നരേന്ദ്രനു അധികം ആലോചിക്കേണ്ടി വന്നില്ല കാരണം ആലോചിക്കാൻ ഒരുപാട് കര്യങ്ങൾ ഉണ്ടായിരുന്നില്ല . **തൂവാനത്തുമ്പികൾ** ഒരു കാലത്ത് ആണത്തത്തിൻ്റെ ഒരു പ്രതീകം ഒക്കെ ആയി ജയകൃഷ്ണന് കണ്ടിരുന്നു. പിന്നീട് സിനിമ ക്ലാര യുടെ തയി മാറി. ക്ലാരയെ കാഴ്ചപ്പാടുകൾ അവളുടെ ശേരികൾ, സ്വാതന്ത്ര്യം. ഒരു സ്ത്രീ പക്ഷ സിനിമ ആയി എനിക്ക് ആസ്വദിക്കാൻ പറ്റിയിരുന്നു. അപ്പോഴും ജയകൃഷ്ണന് ഒരു ചോദ്യമായി അവശേഷിച്ചു. അതിനു ഒരു clarity കിട്ടിയത് പദ്മരാജൻ്റെ നോവൽ ഉദകപ്പോള വായിച്ചപ്പോൾ ആണ്. ഇതേ characters തന്നെ, പക്ഷേ നോവലിലും സിനിമയിലും കുറെ മാറ്റങ്ങളും ഉണ്ടായിരുന്നു. ജയകൃഷ്ണൻ എന്നൊരു character അതെ സവിശേഷത കളോടെ നോവലിലും ഉണ്ട് പക്ഷേ ക്ലാര യുടെ നായകൻ അല്ല, പ്രതാപിയായ ജീവിതം ലക്ഷ്യങ്ങൾ ഇല്ലാത്ത , ജീവിതം ധൂർത്തടിച്ച് കളയുന്ന ഓരാൾ ആണ്. ജയകൃഷ്ണനോടു ഒരിഷ്ടവും ഒരു ആരാധനയും തോന്നില്ല കഥ വായിച്ചാൽ. അതെ character തന്നെ ആണ് തൂവാനത്തുമ്പികളിലെ ജയകൃഷ്ണൻ ഒരു കൗതകത്തിനപ്പുരം ഒരു ഇഷ്ടവും തോന്നേണ്ട ആൾ അല്ല ജയകൃഷ്ണൻ പ്രത്യകിച്ചും ക്ലാര പോലെ വലിയ കാഴ്ചപ്പാട് കൾ ഉള്ള ഒരാൾക്ക്. പദ്മരാജൻ സിനിമ കളിൽ വലിയൊരു പ്രത്യേകതയായി തോന്നിയത്, പറയുന്നത് പ്രണയം ആണെങ്കിൽ പ്രണയത്തിൽ വളരെ വലിയൊരു depth ഇല്ലെങ്കിൽ അവരെ ഒന്നിപ്പിക്കാൻ ശ്രമിക്കാറില്ല എന്നതാണ്. അങ്ങനെ നോക്കുമ്പോൾ ഒരേയൊരു പ്രണയ ചിത്രം മാത്രമാണ് പദ്മരാജൻ്റെത് " നമുക്ക് പാർക്കാൻ മുന്തിരി തോപ്പുകൾ" സോളമനും സോഫിയയും . എനിക്ക് ഇനിയും മനസ്സിലാകാത്ത എന്തൊക്കെയോ factors അവരുടെ സ്നേഹ തിലുണ്ട് . അതുകൊണ്ട് തന്നെ ആണ് പദ്മരാജൻ അവരെ ഒന്നിപ്പിച്ചത്. **മേഘമൽഹാർ** ഞാൻ ഏറ്റവും കൂടുതൽ കണ്ടിട്ടുള്ള സിനിമകളിൽ ഒന്ന്. എപ്പോൾ ടിവി യിൽ ഈ സിനിമ ഉണ്ടെങ്കിലും ഞാൻ വന്നു കാണും. മുൻപിൽ നടക്കുന്നത് സിനിമ ആണോ അതെയോ യഥാർത്ഥ ജീവിതം ആണോ എന്നുപോലും വേർതിരിക്കാൻ പറ്റാത്ത വിധത്തിലുള്ള സിനിമ. റിയലിസ്റ്റിക് ആയി ഇമോഷൻസിലേക്ക് വലിച്ചു കൊണ്ട് പോകുന്ന അവസ്ഥ. ഈ സിനിമയെ പറ്റി ആലോചിച്ചു അനലൈസ് ചെയ്യുന്നതിലും കൂടുതലിഷ്ടം കാണാൻ തന്നെ ആണ്. കഥാപാത്രങ്ങളിൽ ഉപരി പൊളിഗാമി എന്ന വിഷയത്തെ അവതരിപ്പിച്ച രീതി, ഓരോ characters ഉം വ്യത്യസ്തം അവരുടെ സ്പേസ്, അവരുടെ കാഴ്ചപ്പാടുകൾ അങ്ങനെ സിനിമ ഇങ്ങനെ നീണ്ടു നീണ്ടു കിടക്കുന്നു. ജീവിതം എന്ത്, എങ്ങനെ , എങ്ങോട്ട് സിനിമ കാണുന്ന അ രണ്ടു മണിക്കൂറിൽ ഇങ്ങനെ പല അവസ്ഥകളിലേക്കും നമ്മൾ പോകുന്നു. **പ്രണയ വിലാസം** aswanth kok ൻ്റെ വിശകലനങ്ങൾ ഒരുപാട് കാണാറുള്ള ആളാണ് ഞാൻ. ഈ ഇടെയായി theoter movies selective ആയി ആണ് കാണാറുള്ളത്. മോശം എന്ന review ഉള്ള സിനിമകൾ കാണാറില്ല. ഈ സിനിമയെ kok തുലാസ് എന്നായിരുന്നു റിവ്യൂ ചെയ്തത്. അതുകൊണ്ട് theoter ഇൽ പോയി കണ്ടില്ല. പക്ഷേ അതൊരു വലിയ നഷ്ടമായി എനിക്ക് തോന്നി, എന്നെ വളരെയധികം ഇഷ്ട പെടുത്തിയ ഫിലിം ആയിരുന്നു ഇത്. connect ചെയ്യാൻ പറ്റുന്ന ഒരുപാട് ലേയറുകൾ ഈ സിനിമയിൽ ഉണ്ടായിരുന്നു. അനു - രാജീവൻ. രണ്ടു പേരും പ്രണയിക്കാൻ അറിയാവുന്നവർ. രണ്ടു പേർക്ക് past ലൗ സ്റ്റോറി ഉണ്ടായിരുന്നവർ. പക്ഷേ അവരുടെ ലൈഫ് ഇൽ അ പ്രണയം നഷ്ടപ്പെട്ടു, അല്ലെങ്കിൽ ഉണ്ടായിരുന്നില്ല. അതിനുത്തരമയി മനസ്സിലായത് രണ്ടു പേരുടെയും പ്രണയങ്ങൾ രണ്ടു രീതിയിൽ ആയിരുന്നു എന്നതാണ്. അനു unconditional, രാജീവൻ - conditional. അനു - വിനോദ് പ്രണയം പോലും അവരുടെ ഭാവിയെപ്പറ്റി ആലോചിച്ചിട്ട് ഒന്നും ആയിരുന്നില്ല. അവർ unconditional ആയി തന്നെ പ്രണയിക്കുക ആയിരുന്നു. അത് തന്നെ ആയിരിക്കാം അനു രജീവനിൽ നിന്നും പ്രതീക്ഷിച്ചത്. രാജീവൻ - മിയ , അവർക്ക് ഒന്നിക്കമയിരുന്നു പക്ഷേ ഒരു ദിവസം ഒന്നും പറയാതെ അവളുടെ ജീവിതത്തിൽ നിന്നും പോയ ആൾ ആണ് രാജീവൻ. എവിടെ എങ്കിലും ഒക്കെ confusions തോന്നിയാൽ വേണ്ട എന്ന് വയ്ക്കുന്ന ആളാണ് രാജീവൻ എന്ന് തോന്നുന്നു. അത് രാജീവൻ്റെ കഥയിൽ പറയുന്നില്ലെങ്കിലും പോലും അതെ genetic ഉള്ള മകൻ്റെ കഥയിൽ പറയുന്നുണ്ട്, അർജുൻ അശോകൻ ൻ്റേ ആദ്യത്തെ ഗേൾ firend പറയുന്ന ഡയലോഗ് ഉണ്ട് " fan ഗേൾ ആയി നിന്നെ പ്രമിച്ചതയിരുന്നില്ല, ശെരിക്കും ഇഷ്ടം ആയിരുന്നുന്ന്" . ഏതോ ഒരു സമയത്ത് fan ഗേൾ നും അപ്പുറം ഇഷ്ടം മറ്റെയാൾക്കില്ല എന്ന തോന്നൽ കൊണ്ടായിരിക്കാം അത് അവസാനിപ്പിച്ചത്. എല്ലാ കണ്ടിഷൻസും ഒത്തിണങ്ങിയ യൽ മാത്രം സ്നേഹം മുന്നോട്ട് കൊണ്ടുപോകുന്ന ആളുകൾ ആയിരിക്കണം രാജീവനും മകനും. ഒരു പക്ഷേ അനുവും രാജീവനും അവരുടെ പ്രണയത്തെ, പ്രണയ സങ്കല്പങ്ങളെ പറ്റി പരസ്പരം പറഞ്ഞിരുന്നെങ്കിൽ, അവർക്കത് മനസ്സിലായിരുന്നു എങ്കിൽ , അവർക്ക് കുറേകൂടി ഭംഗി ഉള്ള ജീവിതം ഉണ്ടാകുമായിരുന്നു. യുക്തി ചിന്തകള് വച്ച് എത്തിപ്പിടിക്കാൻ പ്രയാസപ്പെടുന്ന ഒന്നാണ് relationship എന്ന് തോന്നാറുണ്ട് . ഒരു പക്ഷേ ഈ സിനിമകൾ ഒക്കെ ഇന്നും പിടി തരാതെ നിൽക്കുന്നതിന് കാരണം കൃത്യമായി relationship നേ define ചെയ്യാൻ ആവശ്യമായ യുക്തി ബോധം നമ്മളിൽ devolope ആകാത്തത് കൊണ്ടായിരിക്കാം. ഇവയൊക്കെ define ചെയ്യാൻ പറ്റുന്ന ഒരു കാലം എത്തിക്കഴിഞ്ഞാൽ ഈ സിനിമകൾ കാല തിന് അതീതം എന്ന് നമ്മൾ പറയില്ല.