---
author: Beaumaris
categories:
- Entertainment
comment_count: 0
date: 2022-09-12 07:13:38
draft: false
image: ''
like_count: 18918
share_count: 6898
tags:
- Muhammed Sageer Pandarathil
- panthrandu movie
title: 12 അംഗ സംഘത്തിന്‍റെ ജീവിതത്തില്‍ നടക്കുന്ന സംഭവങ്ങൾ
view_count: 317812
---

**Muhammed Sageer Pandarathil** സ്കൈ പാസ് എന്റര്‍ടൈന്‍മെന്റിന്റെ ബാനറില്‍ വിക്ടര്‍ എബ്രഹാം നിര്‍മ്മിച്ച പന്ത്രണ്ട് എന്ന ചിത്രം ലിയോ തദേവൂസാണ് സംവിധാനം ചെയ്തിരിക്കുന്നത്.ഒരു കടലോര പ്രദേശത്തെ ക്വട്ടേഷൻ സംഘങ്ങളാണ് ജേഷ്ഠാനുജന്‍മാരായ വിനായകന്‍റെ അന്ത്രോസും ഷൈന്‍റെ പത്രോസും അവരുടെ കൂടെയുള്ള പത്ത് പേരടക്കം പന്ത്രണ്ട് പേർ. ഈ സംഘത്തിന്‍റെ ജീവിതത്തില്‍ നടക്കുന്ന സംഭവങ്ങൾ കോര്‍ത്തിണക്കിയാണ് കഥ മുന്നോട്ട് പോകുന്നത്.ഇവരുടെ ഇടയിലേക്ക് ഔദ് വിദ്വാനായ ദേവ്‌മോഹന്‍റെ ഇമ്മാനുവല്‍ എന്ന കഥാപാത്രം എത്തുന്നതോടെ ഈ ചിത്രത്തിന്റെ കഥാഗതിമാറുകയാണ്.യേശുവിനേയും പന്ത്രണ്ട് ശിഷ്യന്‍മാരെയും ഓര്‍മപ്പെടുത്തുന്ന പല രംഗങ്ങളും പ്രേക്ഷകർക്ക് ഈ ചിത്രത്തിൽ കാണാം. പാപങ്ങളില്‍ നിന്ന് പന്ത്രണ്ട് ശിഷ്യമാരെ മോചിതരാക്കുന്ന യേശുക്രിസ്തുവിനേയും ശിഷ്യന്‍മാര്‍ക്കൊപ്പമുളള അന്ത്യാത്താഴവും യേശുവിനെ ഒറ്റുന്ന യൂദാസിനേയും യേശുവിന്‍റെ ഉയര്‍ത്തേഴുന്നേല്‍പ്പുമെല്ലാം ഇതിലെ പല രംഗങ്ങൾക്കുമൊപ്പം കൂട്ടിവായിക്കാം. [embed]https://youtu.be/lJhDdorkPlo[/embed] ലാലിന്റെ പീലി എന്ന രാഷ്ട്രീയ നേതാവിനുവേണ്ടിയാണ് ഈ സംഘം ക്വട്ടേഷൻ ജോലി ചെയ്യുന്നത്. ഒരിക്കൽ ഇവർ ലാസർ എന്നയാളെ കൊന്നുകുഴിച്ചു മൂടുന്നു. പിറ്റേദിവസം ക്വട്ടേഷൻ്റെ കൂലി മേടിക്കാൻ പോകുന്ന വഴി ഇവർ കൊന്ന ലാസർ തട്ടുകടയിൽ ഇരുന്ന് ചായ കുടിക്കുന്നത് കാണുന്നു. അതു കഴിഞ്ഞ് ലാസർ ഒരാളുടെ സ്കൂട്ടറിൻ്റെ പിന്നിലിരുന്നു പോവുന്നു.തുടർന്ന് ലാസറും അന്ത്രോയും കണ്ടുമുട്ടുന്നു. ഇതിനുപിന്നിൽ ഇമ്മാനുവല്‍ ആണെന്ന് മനസിലാക്കിയ ഇയാൾ അയാളുമായി ഏറ്റുമുട്ടുന്നു. ഈ സംഘട്ടനത്തിൽ അന്ത്രോ തളർന്നുവീഴുന്നു. എന്നാൽ ഇമ്മാനുവല്‍ ഇയാളെ രക്ഷപ്പെടുത്തുന്നു. പിന്നീട് അന്ത്രോ ക്വട്ടേഷൻ പണിയെല്ലാം നിർത്തി കടലിൽ പോകാൻ തുടങ്ങുന്നു. ഇത് പത്രോക്ക് അന്ത്രോയോട് വൈരാഗ്യം ഉണ്ടാകുന്നു. എന്നാൽ ഒരു അത്ഭുത സംഭവത്തോടെ പത്രോയും നന്മയുടെ വഴിയിൽ വരുന്നു. തുടർന്ന് മറ്റെല്ലാവരും ഇവരോടൊപ്പം ചേരുന്നു. ഇവരെല്ലാം നേരിന്റെ വഴിയിൽ വന്നത് പീലിയുടെ ചിറകരിഞ്ഞ പോലെയായി. ഇതിനയാൾ പകരം ചെയ്യാൻ ഇവരിൽ നിന്ന് ഒരാളെ തിരഞ്ഞെടുക്കുന്നു....പീലി തിരഞ്ഞെടുത്തയാൾക്ക് പകരം ചെയ്യാൻ സാധിക്കുമോ? ഇമ്മാനുവല്‍ ശരിക്കും ആരായിരുന്നു?..... ശേഷം സ്കീനിൽ. ശ്രിന്ദ, വീണനായര്‍, ശ്രീലത നമ്പൂതിരി, സോഹന്‍ സീനുലാല്‍, പ്രശാന്ത് മുരളി, വെട്ടുകിളി പ്രകാശ്, ജയകൃഷ്ണന്‍, വിനീത് തട്ടില്‍, ജെയിംസ് ഏലിയ, ഹരി, സുന്ദരപാണ്ഡ്യൻ തുടങ്ങിയവരാണ് മറ്റ് പ്രധാന അഭിനേതാക്കള്‍.ഛായാഗ്രഹണം സ്വരൂപ് ശോഭ ശങ്കറും സംഗീതം അൽഫോൻസ് ജോസഫും ചിത്രസംയോജനം നബു ഉസ്മാനുമാണ് നിർവഹിച്ചിരിക്കുന്നത്.