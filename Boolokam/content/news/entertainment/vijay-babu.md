---
author: Beaumaris
categories:
- Entertainment
comment_count: 0
date: 2023-01-08 06:58:40
draft: false
image: ''
like_count: 42115
share_count: 47559
tags:
- motion poster
- Valatty - Tale of Tails
- vijay babu
- വാലാട്ടി-ടെയിൽ ഓഫ് ടെയിൽ
title: വാലാട്ടി-ടെയിൽ ഓഫ് ടെയിൽ-മോളിവുഡിൽ നിന്നുള്ള അത്ഭുത പരീക്ഷണത്തിനു തുടക്കം കുറിക്കുകയാണ്
  ഫ്രൈഡേ ഫിലിംസും വിജയ് ബാബുവും
view_count: 1933421
---

മോളിവുഡിൽ നിന്നുള്ള അത്ഭുത പരീക്ഷണത്തിനു തുടക്കം കുറിക്കുകയാണ് ഫ്രൈഡേ ഫിലിംസും വിജയ് ബാബുവും. ദേവൻ രചനയും സംവിധാനവും നിർവഹിക്കുന്ന 'വാലാട്ടി-ടെയിൽ ഓഫ് ടെയിൽ' എന്നാണു ചിത്രത്തിന്റെ പേര്. ഇതുവരെ വിദേശഭാഷകളിൽ കണ്ടുവരുന്ന മോഡൽ ചിത്രമാകും ഇത്. നായ്ക്കളുടെ കഥപറയുന്ന സിനിമയാണിത്. നമ്മുടെ വളർത്തുമൃഗങ്ങൾക്കു സംസാരിക്കാൻ സാധിച്ചാൽ എങ്ങനെയിരിക്കും ? ടൈറ്റിൽ പ്രഖ്യാപിച്ചു കൊണ്ടുള്ള മോഷൻ പോസ്റ്ററും അണിയറ പ്രവർത്തകർ പുറത്തുവിട്ടു. പോസ്റ്റർ പങ്കുവച്ചുകൊണ്ടു വിജയ്ബാബു കുറിച്ചത്, "വാലാട്ടിയുടെ മോഷൻ പോസ്റ്റർ ലോഞ്ച് ചെയ്യുന്നതിൽ സന്തോഷവും ആവേശവും, മോളിവുഡിൽ നിന്നുള്ള അത്ഭുത പരീക്ഷണം" - എന്നാണു. മിക്കവാറും സമ്മർ വെക്കേഷൻ സമയത്തു ചിത്രം പ്രദർശനത്തിനെത്തും.  ഫ്രൈഡേ ഫിലിം ഹൌസ് പരിചയപ്പെടുത്തുന്ന പതിനാലാമത്തെ പുതുമുഖ സംവിധായകനായ ദേവനാണ് ചിത്രത്തിന്റെ രചനയും സംവിധാനവും നിർവ്വഹിച്ചിരിക്കുന്നത്. ഇന്ത്യൻ സിനിമ ചരിത്രത്തിൽ ആദ്യമായ് പതിനൊന്ന് നായ്ക്കുട്ടികളും ഒരു പൂവൻകോഴിയും പ്രധാന കഥാപാത്രങ്ങളാകുന്ന ചിത്രത്തിൽ മറ്റനവധി ഇനത്തിൽപ്പെടുന്ന നായ്ക്കളെയും ഉൾപ്പെടുത്തിയിട്ടുണ്ട് .ചിത്രത്തിലെ പ്രധാന കഥാപാത്രങ്ങൾ അവതരിപ്പിക്കുന്ന നായ്ക്കുട്ടികൾക്കും കോഴിക്കും മലയാളത്തിൽ ശബ്ദം നൽകിയിരിക്കുന്നത് പ്രമുഖ താരങ്ങളാണ്, അവർ ആരൊക്കെയെന്നത് ഒരു സർപ്രൈസ് ആയി വെച്ചിരിക്കുകയാണ് അണിയറ പ്രവർത്തകർ.വരുൺ സുനിൽ സംഗീതം നൽകിയിരിയ്ക്കുന്ന ആറ് ഗാനങ്ങളാണ് ചിത്രത്തിൽ ഉള്ളത്. നായ്ക്കുട്ടികളെ വളർത്താനും ചിത്രത്തിനായുള്ള ട്രെയിനിങ് നൽകാനും മറ്റ് നിർമാണ പ്രവർത്തനങ്ങൾക്കുമായി മൂന്ന് വർഷത്തിൽ അധികം സമയം ആണ് എടുത്തിരിക്കുന്നത്. എക്‌സിക്യൂട്ടീവ് പ്രൊഡ്യൂസർ - വിനയ് ബാബു, ഡിഒപി - വിഷ്ണു പണിക്കർ, എഡിറ്റർ - അയൂബ് ഖാൻ, സംഗീതം - വരുൺ സുനിൽ, പ്രൊഡക്ഷൻ കൺട്രോളർ - ഷിബു ജി സുശീലൻ, സൗണ്ട് ഡിസൈൻ - ധനുഷ് നായനാർ, അറ്റ്മോസ് മിക്സിംഗ് - ജസ്റ്റിൻ ജോസ്, സിഎഎസ്, കലാസംവിധാനം - അരുൺ വെഞ്ഞാറൻമൂട്, വസ്ത്രാലങ്കാരം - ജിതിൻ ജോസ്, മേക്കപ്പ് - റോണക്സ് സേവ്യർ, നിശ്ചലദൃശ്യങ്ങൾ - വിഷ്ണു എസ് രാജൻ, വിഎഫ്എക്സ് - ഗ്രീൻ ഗോൾഡ് ആനിമേഷൻ, വിഎഫ്എക്സ് സൂപ്പർവൈസർ - ജിഷ്ണു പി ദേവ്, സ്പോട്ട് എഡിറ്റർ - നിതീഷ് കെടിആർ . &nbsp; &nbsp;