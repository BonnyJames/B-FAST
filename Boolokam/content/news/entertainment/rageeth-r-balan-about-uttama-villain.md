---
author: Beaumaris
categories:
- Entertainment
comment_count: 0
date: 2023-11-06 09:02:07
draft: false
image: https://cdn.boolokam.com/articles/2023/11/WFWFWFWF.webp
like_count: 40066
share_count: 9908
tags:
- andrea jeremiah
- Jayaram
- Kamal Haasan
- movie
- Pooja Kumar
- urvashi
- UTTAMA VILLAIN
title: ഒരുപാട് ആളുകൾക്ക് ഇഷ്ടമല്ലാതെ പോയൊരു നല്ല സിനിമയാണ് ഉത്തമ വില്ലൻ
view_count: 824609
---

**കഴിഞ്ഞ എട്ടു വർഷങ്ങൾക്കു ഇടയിൽ വന്ന തമിഴ് സിനിമകളിൽ എനിക്ക് ഏറ്റവും പ്രിയപ്പെട്ട ഒരു സിനിമ ആണ് ഉത്തമ വില്ലൻ** **രാഗീത് ആർ ബാലൻ** ഉത്തമ വില്ലൻ സിനിമയിലെ ഏറ്റവും പ്രിയപ്പെട്ട ഒരു ഇമോഷണൽ രംഗം ഉണ്ട്.കമൽ ഹസ്സൻ അവതരിപ്പിച്ച മനോരഞ്ജൻ തന്റെ പൂർവ കാമുകിക്കു അയച്ച കത്ത് അവൾക്കു കിട്ടാതിരിക്കുകയും അവൾ തനിക്കു അയച്ച കത്ത് മനോരഞ്ജനു കിട്ടാതിരിക്കുകയും ഇതു രണ്ടും അയാളുടെ സന്തത സഹചാരി ആയിരുന്ന ചോക്ക ലിംഗ ചെട്ടിയാർ അടുത്ത് ഉണ്ടായിരുന്നു എന്നുമുള്ള സത്യം അയാൾ മനസിലാക്കുന്ന രംഗം. ഇരുപത്തി അഞ്ചു വർഷങ്ങൾക്കു മുൻപ് മനോരഞ്ജന്റെ പ്രിയപ്പെട്ട കാമുകി യാമിനി അയച്ച കത്ത് മനോരഞ്ജൻ ചോക്ക ലിംഗത്തെ കൊണ്ട് വായിപ്പിക്കുന്ന രംഗം.മനോരഞ്ജന്റെ പുതിയ സിനിമയുടെ വർക്ക്‌ നടക്കുന്ന സ്ഥലത്ത് വച്ചാണ് കത്ത് വായിക്കുന്നത്.സ്ക്രീനിൽ ഉത്തമ വില്ലൻ എന്ന് എഴുതിയിരിക്കുന്നു ഒരു വശത്ത് നിന്നും കത്ത് വായിക്കപ്പെടുമ്പോൾ മറു വശത്ത് നിന്നും നടന്നു വരുന്നു മനോരഞ്ജൻ.. മനോരഞ്ജന്റെ നിഴൽ സ്‌ക്രീനിൽ പതിയുന്നു. ഭൂതകാലത്തിലെ അയാളുടെ ജീവിതത്തിലെ അയാൾ അറിയാതെ പോയ വില്ലൻ രൂപത്തെ സിനിമയുടെ ടൈറ്റിലിനൊപ്പം കാണിച്ചു തരുന്നു. കമൽ ഹസ്സനും എം സ് ഭാസ്കറും മത്സരിച്ചു അഭിനയിച്ച രംഗം..വല്ലാതെ ഹോണ്ട് ചെയ്ത ഒരു രംഗം. **FULL MOVIE** [embed]https://youtu.be/_qjnq1feNhg[/embed] മനോരഞ്ജൻ തന്റെ മകളെ ആദ്യമായി കാണുന്ന രംഗം ഉണ്ട്. അതിമനോഹരം ആണ് ആ രംഗം.മനോയും മനോന്മണിയും ഒരേ സോഫയിൽ രണ്ട് വശങ്ങളിൽ ഇരിക്കുന്നു. മനോന്മണീ തനിക്ക് മനോരഞ്ജനുമായി യാതൊരു വിധ രൂപസാദൃശ്യം ഇല്ലെന്ന് പറയുന്നുണ്ട് എങ്കിൽ പോലും മനോരഞ്ജന്റെ അതെ മാനറിസം മനോന്മണീ പ്രകടിപ്പിക്കുന്നുണ്ട്. കൈകെട്ടിയുള്ള ഇരിപ്പ് വിരലുകളുടെ ചലനം തുടങ്ങിയവ. പക്ഷെ മനോരഞ്ജൻ കാണാതെ മനോന്മണീ അത് മറക്കുന്നുമുണ്ട്.യാമിനിയുടെ മകൾ മനോന്മണീ മനോരഞ്ജനെ തന്റെ പിതാവായി അംഗീകരിക്കാൻ തയ്യാർ അല്ലായിരുന്നു. ![](https://cdn.boolokam.com/articles/2023/11/WFWFWFWF.webp)മനോരഞ്ജന്റെ മരണത്തിനു തൊട്ടു മുമ്പുള്ള രംഗത്തിൽ മുഖത്തിലെ ചായങ്ങൾ കഴുകിക്കളയുന്ന മനോയും അയാൾക്ക്‌ പിന്നിൽ ആയി മനോന്മണീ അമ്മക്ക് അച്ഛൻ അയച്ച കത്ത് വായിച്ചു മനോയെ അച്ഛനായി അംഗീകരിക്കുന്ന ഷോട്ട് അതി ഗംഭീരം ആണ് . മനോ അയാളുടെ മുഖത്തെ ചായം കഴുകിക്കളയുന്തോറും മനോന്മണീ തന്റെ മനസ്സിൽ അയാളെ അച്ഛനായി മനസ്സിലാക്കുന്നു അംഗീകരിക്കുന്നു. മനോയുടെ മുഖത്തെ ചായം അവളുടെ മനസ്സിലെ അകൽച്ചയെ ആണ് സൂചിപ്പിക്കുന്നത് പോലും.അവസാനം അയാളുടെ ഉള്ളിലെ വേദനകൾ എല്ലാം തന്നെ ഒരു ചിരി ആയി മാറുന്നു തന്റെ മകളോടൊത്തു ഇനി ജീവിക്കാൻ കഴിയില്ലലോ എന്ന സങ്കടവും കലർന്ന ഒരു ചിരി. തീയേറ്ററിൽ പരാജയം ആയൊരു സിനിമ.. ഒരുപാട് ആളുകൾക്ക് ഇഷ്ടമല്ലാതെ പോയ ഒരു സിനിമ.. എന്റെ പ്രിയപ്പെട്ട സിനിമ. ❣️ A multi layered autobiographical film❣️