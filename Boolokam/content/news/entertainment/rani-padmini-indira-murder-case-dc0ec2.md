---
title: "റാണി പദ്മിനിയെ മാത്രം എല്ലാരും ഓർത്തു, എന്നാൽ മകളോടൊപ്പം കൊല്ലപ്പെട്ട ഇന്ദിരയെ ആരും ഓർത്തില്ല"
date: 2022-10-15T09:40:47
draft: false
categories: ["Entertainment"]
tags: ['actress indira', 'rani padmini']
author: "Beaumaris"
---

<strong>പ്രദീപ് കുമാരപിള്ള</strong>

'അഭിനയത്തിൽ കമ്പംകയറി ഇന്ദിര എന്ന തിരുവനന്തപുരം സ്വദേശിനിയായ BSCക്കാരി മദിരാശിയിലേക്ക് തിരിക്കുന്നത് അമ്പതുകളുടെ തുടക്കത്തിലായിരുന്നു. തിക്കുറിശ്ശി ശരിയോ തെറ്റോ എന്ന ചിത്രം ഒരുക്കുന്ന വേളയായിരുന്നു അത്.അതിൽ സ്ക്രീൻ ടെസ്റ്റിൽ പരാജയപ്പെട്ടതിനാൽ അവസരം നിഷേധിക്കപ്പെട്ടു. ഇന്ദിര തന്റെ ശ്രമങ്ങൾ തുടർന്നുകൊണ്ടിരുന്നു.അവരുടെ സഹായത്തിന് ഒരു സഹോദരനും ഉണ്ടായിരുന്നത്രെ.1954 ൽ F നാഗൂർ മലയാളത്തിലും തമിഴിലുമായി ഒരുക്കിയ സന്ദേഹി എന്ന ചിത്രത്തിൽ ശ്രദ്ധിക്കപ്പെടുന്നൊരു വേഷം ഇന്ദിരയ്ക്ക് ലഭിച്ചു.

<img class="size-full wp-image-354782 aligncenter" src="https://cdn.boolokam.com/articles/2022/10/dqdqfff-1.jpg" alt="" width="623" height="350" />ചിത്രത്തിലെ റൊമാന്റിക് ഹീറോ ആയ രഘുവീർ അവതരിപ്പിച്ച കഥാപാത്രത്തെ വശീകരിച്ചു സ്വന്തമാക്കാനാഗ്രഹിക്കുന്ന പ്രേമ എന്ന വേഷം ഇന്ദിര ഭംഗിയാക്കിയിട്ടുണ്ടെന്നാണ് മാതൃഭൂമിയിലെ ചിത്രനിരൂപണത്തിൽ സിനിക്ക് രേഖപ്പെടുത്തിയിട്ടുള്ളത്. എം ജി ചക്രപാണിയും നെയ്യാറ്റിൻകര കോമളവും പ്രധാനഭാഗങ്ങളഭിനയിച്ച സന്ദേഹി പ്രേക്ഷകരിൽ യാതൊരു പ്രതികരണവും സൃഷ്ടിക്കാതെ കടന്നു പോയതിനാലാവാം ഇന്ദിരയ്ക്ക് തുടർന്ന് അവസരങ്ങളൊന്നും ലഭിച്ചില്ല.

<img class="size-full wp-image-354784 aligncenter" src="https://cdn.boolokam.com/articles/2022/10/fwfggggg-2.jpg" alt="" width="880" height="1184" />P ഭാസ്കനോടൊപ്പം ചേർന്ന് നീലക്കുയിലൊരുക്കിയ രാമുകാര്യാട്ടിന്റെ ആദ്യസ്വതന്ത്ര സംവിധാനചിത്രം മിന്നാമിനുങ്ങ് 1957 ലാണ് പുറത്തുവരുന്നത്.വിഭാര്യനും രണ്ടുകുട്ടികളുടെ പിതാവുമായ ഒരു ഡോക്ടറുടെ ജീവിതവിഹ്വലതകൾ പകർത്തിയ ചിത്രമായിരുന്നു മിന്നാമിനുങ്ങ്.വീട്ടുജോലിക്കാരിയായി കടന്നുവന്ന് കുട്ടികളുടെ കൂട്ടുകാരിയായും ഒടുവിൽ ഡോക്ടറുടെ പ്രേയസിയുമായിത്തീരുന്ന അമ്മിണി എന്ന അനാഥപ്പെൺകുട്ടിയാണ് ചിത്രത്തിലെ നായികാ കഥാപാത്രം.ഈ കഥാപാത്രത്തെ അവതരിപ്പിച്ചതും ഇന്ദിരയായിരുന്നു.

പുതിയ നടി എന്ന് ധ്വനിപ്പിക്കാനാകണം നായികയുടെ പേര് അണിയറക്കാർ ദമയന്തി എന്ന് പരിഷ്കരിക്കുകയുണ്ടായി.പിന്നീട് എൺപതുകളുടെ തുടക്കത്തിൽ ടീനേജ് നായികയായി എത്തിയ റാണിപത്മിനിയുടെ അമ്മ എന്ന നിലയിലാണ് ഇന്ദിര ചലച്ചിത്രലോകത്തിന്റെ ശ്രദ്ധ നേടുന്നത്. മകളുടെ വളർച്ചയ്ക്കായി അരയും തലയും മുറുക്കി രംഗത്തെത്തിയ ആ താരമാതാവ് ഒടുവിൽ മകൾക്കൊപ്പം 1986 ഒക്ടോബർ 15 ന് വീട്ടിലെ ഡ്രൈവറുടെയും ജോലിക്കാരുടെയും കൈകളാൽ മൃഗീയമായി കൊല്ലപ്പെടുകയായിരുന്നു.
<img class="size-full wp-image-354783 aligncenter" src="https://cdn.boolokam.com/articles/2022/10/rhhrhhh.jpg" alt="" width="623" height="350" />
അഞ്ചുദിവസം കഴിഞ്ഞുമാത്രം അത് പുറത്തറിയുമ്പോഴും വാർത്തകളെമ്പാടും റാണിപത്മിനിയെന്ന ഇളംപ്രായക്കാരിയെക്കുറിച്ച് മാത്രമായിരുന്നു.റാണിയുടെ അമ്മ എന്നതിനപ്പുറം അവരുടെ കലാജീവിതത്തെയോ സ്വകാര്യജീവിതത്തെക്കുറിച്ചോ കൂടുതൽ വിവരങ്ങളൊന്നും ഇപ്പോഴും ലഭ്യമല്ല.
കേവലം രണ്ട് ചിത്രങ്ങളിൽ മാത്രമേ സാന്നിധ്യമായിട്ടുള്ളൂവെങ്കിലും ഈ ദിവസം റാണിപത്മിനിക്കൊപ്പം നമുക്ക് ഇന്ദിരയ്ക്കും സ്മരണാഞ്ജലിയർപ്പിക്കാം.


![റാണി പദ്മിനിയെ മാത്രം എല്ലാരും ഓർത്തു, എന്നാൽ മകളോടൊപ്പം കൊല്ലപ്പെട്ട ഇന്ദിരയെ ആരും ഓർത്തില്ല](https://cdn.boolokam.com/articles/2022/10/dqdqfff-1.jpg)**പ്രദീപ് കുമാരപിള്ള** 'അഭിനയത്തിൽ കമ്പംകയറി ഇന്ദിര എന്ന തിരുവനന്തപുരം സ്വദേശിനിയായ BSCക്കാരി മദിരാശിയിലേക്ക് തിരിക്കുന്നത് അമ്പതുകളുടെ തുടക്കത്തിലായിരുന്നു. തിക്കുറിശ്ശി ശരിയോ തെറ്റോ എന്ന ചിത്രം ഒരുക്കുന്ന വേളയായിരുന്നു അത്.അതിൽ സ്ക്രീൻ ടെസ്റ്റിൽ പരാജയപ്പെട്ടതിനാൽ അവസരം നിഷേധിക്കപ്പെട്ടു. ഇന്ദിര തന്റെ ശ്രമങ്ങൾ തുടർന്നുകൊണ്ടിരുന്നു.അവരുടെ സഹായത്തിന് ഒരു സഹോദരനും ഉണ്ടായിരുന്നത്രെ.1954 ൽ F നാഗൂർ മലയാളത്തിലും തമിഴിലുമായി ഒരുക്കിയ സന്ദേഹി എന്ന ചിത്രത്തിൽ ശ്രദ്ധിക്കപ്പെടുന്നൊരു വേഷം ഇന്ദിരയ്ക്ക് ലഭിച്ചു. ചിത്രത്തിലെ റൊമാന്റിക് ഹീറോ ആയ രഘുവീർ അവതരിപ്പിച്ച കഥാപാത്രത്തെ വശീകരിച്ചു സ്വന്തമാക്കാനാഗ്രഹിക്കുന്ന പ്രേമ എന്ന വേഷം ഇന്ദിര ഭംഗിയാക്കിയിട്ടുണ്ടെന്നാണ് മാതൃഭൂമിയിലെ ചിത്രനിരൂപണത്തിൽ സിനിക്ക് രേഖപ്പെടുത്തിയിട്ടുള്ളത്. എം ജി ചക്രപാണിയും നെയ്യാറ്റിൻകര കോമളവും പ്രധാനഭാഗങ്ങളഭിനയിച്ച സന്ദേഹി പ്രേക്ഷകരിൽ യാതൊരു പ്രതികരണവും സൃഷ്ടിക്കാതെ കടന്നു പോയതിനാലാവാം ഇന്ദിരയ്ക്ക് തുടർന്ന് അവസരങ്ങളൊന്നും ലഭിച്ചില്ല. ![](https://cdn.boolokam.com/articles/2022/10/fwfggggg-2.jpg)P ഭാസ്കനോടൊപ്പം ചേർന്ന് നീലക്കുയിലൊരുക്കിയ രാമുകാര്യാട്ടിന്റെ ആദ്യസ്വതന്ത്ര സംവിധാനചിത്രം മിന്നാമിനുങ്ങ് 1957 ലാണ് പുറത്തുവരുന്നത്.വിഭാര്യനും രണ്ടുകുട്ടികളുടെ പിതാവുമായ ഒരു ഡോക്ടറുടെ ജീവിതവിഹ്വലതകൾ പകർത്തിയ ചിത്രമായിരുന്നു മിന്നാമിനുങ്ങ്.വീട്ടുജോലിക്കാരിയായി കടന്നുവന്ന് കുട്ടികളുടെ കൂട്ടുകാരിയായും ഒടുവിൽ ഡോക്ടറുടെ പ്രേയസിയുമായിത്തീരുന്ന അമ്മിണി എന്ന അനാഥപ്പെൺകുട്ടിയാണ് ചിത്രത്തിലെ നായികാ കഥാപാത്രം.ഈ കഥാപാത്രത്തെ അവതരിപ്പിച്ചതും ഇന്ദിരയായിരുന്നു. പുതിയ നടി എന്ന് ധ്വനിപ്പിക്കാനാകണം നായികയുടെ പേര് അണിയറക്കാർ ദമയന്തി എന്ന് പരിഷ്കരിക്കുകയുണ്ടായി.പിന്നീട് എൺപതുകളുടെ തുടക്കത്തിൽ ടീനേജ് നായികയായി എത്തിയ റാണിപത്മിനിയുടെ അമ്മ എന്ന നിലയിലാണ് ഇന്ദിര ചലച്ചിത്രലോകത്തിന്റെ ശ്രദ്ധ നേടുന്നത്. മകളുടെ വളർച്ചയ്ക്കായി അരയും തലയും മുറുക്കി രംഗത്തെത്തിയ ആ താരമാതാവ് ഒടുവിൽ മകൾക്കൊപ്പം 1986 ഒക്ടോബർ 15 ന് വീട്ടിലെ ഡ്രൈവറുടെയും ജോലിക്കാരുടെയും കൈകളാൽ മൃഗീയമായി കൊല്ലപ്പെടുകയായിരുന്നു. ![](https://cdn.boolokam.com/articles/2022/10/rhhrhhh.jpg) അഞ്ചുദിവസം കഴിഞ്ഞുമാത്രം അത് പുറത്തറിയുമ്പോഴും വാർത്തകളെമ്പാടും റാണിപത്മിനിയെന്ന ഇളംപ്രായക്കാരിയെക്കുറിച്ച് മാത്രമായിരുന്നു.റാണിയുടെ അമ്മ എന്നതിനപ്പുറം അവരുടെ കലാജീവിതത്തെയോ സ്വകാര്യജീവിതത്തെക്കുറിച്ചോ കൂടുതൽ വിവരങ്ങളൊന്നും ഇപ്പോഴും ലഭ്യമല്ല. കേവലം രണ്ട് ചിത്രങ്ങളിൽ മാത്രമേ സാന്നിധ്യമായിട്ടുള്ളൂവെങ്കിലും ഈ ദിവസം റാണിപത്മിനിക്കൊപ്പം നമുക്ക് ഇന്ദിരയ്ക്കും സ്മരണാഞ്ജലിയർപ്പിക്കാം.
