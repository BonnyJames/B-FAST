---
author: Beaumaris
categories:
- Entertainment
comment_count: 0
date: 2022-04-29 06:20:45
draft: false
image: ''
like_count: 39306
share_count: 10573
tags:
- aliya bhat
- GANGUBHAI MOVIE
- Rejith Leela Reveendran
title: ലൈംഗിക തൊഴിലാളികളുടെ ആത്മാഭിമാനം ഉയർത്തിപ്പിടിച്ച ഗംഗുഭായിയുടെ കഥ
view_count: 871795
---

**രജിത് ലീല രവീന്ദ്രൻ** മുംബൈയിലെ കാമാത്തിപുരയിൽ ലൈംഗിക തൊഴിൽ ചെയ്യുന്ന കമലി മരണപ്പെട്ടപ്പോൾ അതിനോടകം ലൈംഗിക തൊഴിലാളികളുടെ നേതാവായി മാറിയിരുന്ന ആത്മസുഹൃത്തു ഗംഗു ഭായി പറയുന്നു അവളുടെ കാല് രണ്ടും മുറുക്കി കെട്ടുക, പുരുഷന്മാരെ വിശ്വസിക്കാനെ സാധിക്കില്ല, അവർ ശവശരീരങ്ങളോട് പോലും മോശമായി പെരുമാറിയേക്കാം. [embed]https://youtu.be/xK2_6yX7aF8[/embed] ഗുജറാത്തിലെ കത്തിയവാഡിൽ ബാരിസ്റ്ററുടെ മകളായി ജനിച്ചു, കാമുകനാൽ ചതിക്കപ്പെട്ട് അയാളാൽ മുംബൈയിലെ കാമാത്തിപുരയിൽ വിൽപ്പന ചെയ്യപ്പെട്ട പെൺകുട്ടിയാണ് ഗംഗു. ലൈംഗിക തൊഴിൽ ചെയ്യുന്ന സ്ത്രീകളുടെ അവകാശങ്ങൾക്കു വേണ്ടി പോരാടി ആത്മാഭിമാനത്തോടെ, ആരെയും ഭയക്കാതെ, ആരുടേയും അടിമയാകാതെ ഈ തൊഴിൽ ചെയ്യണമെന്ന് അവരോട് പറഞ്ഞ അവരുടെ നേതാവ് ഗംഗുഭായിയുടെ കഥ സഞ്ജയ് ലീല ബൻസാലിയെന്ന സംവിധായകൻ അതിമനോഹരമായാണ് പറഞ്ഞിട്ടുള്ളത്. [embed]https://youtu.be/N1ZwRv3vJJY[/embed] പ്രധാനമന്ത്രി പണ്ഡിറ്റ് ജവഹർലാൽ നെഹ്റുവിനെ ഗംഗുഭായി കാണുന്നുണ്ട്. തൊഴിലാളികളുടെ ആവശ്യങ്ങൾ പറഞ്ഞു കഴിഞ്ഞതിനുശേഷം അങ്ങ് കറുത്ത റോസാപൂക്കൾ കണ്ടിട്ടുണ്ടോ എന്ന് ഗംഗു ചോദിക്കുന്നു. അങ്ങനെയൊന്നുണ്ടോ എന്നായി നെഹ്രു. വരൂ ഞങ്ങളുടെ പൂന്തോട്ടത്തിൽ നിറയെ കറുത്ത റോസാപൂക്കളാണെന്ന് ഗംഗു പറയുമ്പോൾ സിനിമ അവസാനിക്കുന്നു. ആലിയ ഭട്ട് ഗംഗുഭായിയായി സ്‌ക്രീനിൽ ജീവിക്കുന്നു.ഓരോ ഫ്രെയിമിലും അവരുടെ വെള്ള സാരികൾ തനിക്കിഷ്ടം തോന്നിയ ചെറുപ്പക്കാരനോട് അവരൊരിക്കൽ പറഞ്ഞത് പോലെ ഓരോരോ വെള്ള നിറത്തെയാണ് ഉദ്ദേശിക്കുന്നത്. സന്തോഷവും, സങ്കടവും, ദേഷ്യവും, നിസ്സഹായതയും, പ്രണയവും, നിരാശയുമെല്ലാം ആലിയ എത്ര മനോഹരമായാണ് മുഖത്തും, ശരീര ചലനങ്ങളിലും കൊണ്ടു വന്നിരിക്കുന്നത്. സഞ്ജയ്‌ ലീല ബൻസാലി എത്ര മികച്ചതായാണ് മുംബൈ നഗരത്തിലെ ആ തെരുവിന് ദൃശ്യ ഭാഷ നൽകിയത്. എത്രയെത്ര നാളുകൾക്ക് ശേഷമാണ് ഒരു ഹിന്ദി സിനിമ പാട്ടുകൾ ഫാസ്റ്റ് ഫോർവേഡ് ചെയ്യാതെ മുഴുവനായി ഇരുന്നു കാണുന്നത്. [embed]https://youtu.be/RuoXU7OiTyg[/embed] മികച്ച സിനിമയാണ്. നെറ്റ്ഫ്ളിക്സിലാണ്. കാണാതിരിക്കുന്നത് നഷ്ടമാണ്. ആലിയ ഭട്ട് എന്ന നടിയുടെ കരിയർ ബെസ്റ്റ് സിനിമ 'ഗംഗുഭായി കത്തിയവാഡി' കാണാൻ സ്ട്രോങ്ങായി റെക്കമന്റ് ചെയ്യുന്നു.