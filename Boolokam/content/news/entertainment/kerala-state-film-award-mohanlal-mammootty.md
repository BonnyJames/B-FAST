---
author: Beaumaris
categories:
- Entertainment
comment_count: 0
date: 2022-05-28 03:51:32
draft: false
image: https://cdn.boolokam.com/articles/2022/05/qdqdqqd-1.jpg
like_count: 52547
share_count: 28936
tags:
- Featured
- kerala state film award
- mammootty
- mohanlal
title: സംസ്ഥാന അവാർഡുകൾ പ്രഖ്യാപിക്കുമ്പോൾ മോഹൻലാലിനെയും മമ്മൂട്ടിയെയും നിന്ദിക്കുന്നത്
  എന്തിനാണ് ?
view_count: 2029689
---

**വൻ മതിലുകൾ** **Jithesh P V** കേരള സംസ്ഥാന ചലച്ചിത്ര അവാർഡുകൾ പ്രഖ്യാപിയ്ക്കപ്പെട്ടു .ഇത്തവണ മികച്ച അഭിനയം കാഴ്ച്ച വച്ച് അവാർഡിനർഹരായ എല്ലാ സിനിമ പ്രവർത്തകർക്കും സിനിമകൾക്കും അഭിനന്ദനങ്ങൾ .ഇനിയും മികച്ച സിനിമകൾ സംഭവിയ്ക്കട്ടെ അതിലൂടെ സിനിമ പ്രവർത്തകർ അംഗീകരിക്കപ്പെടട്ടെ .അകമഴിഞ്ഞ ആശംസകൾ .ഇനി കുറച്ച് പിന്നിലേക്ക് പോകാം .നസീർ സാറും സത്യൻ മാഷും മധു സാറും ആക്ഷൻ ഹീറോ ജയനും ഒക്കെ നായകൻമാരായിരുന്ന ഷീലാമ്മയും ശാരദാമ്മയുമൊക്കെ നായികമാരായിരുന്ന കാലത്തിലേക്ക് .ജോസ് പ്രകാശും ടി ജി രവിയും ഒക്കെ വില്ലൻ മാരായിരുന്ന, അടൂർഭാസിയും ബഹദൂറിക്കയുമൊക്കെ കൊമേഡിയൻമാരായിരുന്ന കാലത്തിലേക്ക് . &nbsp; അന്ന് ചിത്രാഞ്ജലിയിലും ഉദയാ സ്റ്റുഡിയോയിലുമെല്ലാം കറുത്ത വെളുത്ത സിനിമകൾ ധാരാളം പിടിച്ചിരുന്നു.മമ്മൂട്ടിയും മോഹൻലാലും ഒക്കെ ചെറിയ പയ്യൻമാരായിരുന്ന ആ കാലത്ത് ചെന്നൈ കേന്ദ്രമായി നിർമ്മിക്കപ്പെട്ട് (കോടമ്പകം ) കേരളത്തിലെ വിരലിൽ എണ്ണാവുന്ന കൊട്ടകളിൽ കളിച്ചിരുന്ന ആ ബ്ലാക്ക് & വൈറ്റ് സിനിമകളിലെ സത്യൻമാഷിന്റെയും നസീർ സാറിന്റെയുമൊക്കെ അഭിനയം കണ്ടിട്ടാണ് യാതൊരു സിനിമ പാരമ്പര്യവുമില്ലാത്ത രണ്ട് ചെറുപ്പക്കാർ തങ്ങളുടെ യൗവനകാലത്ത് എത്തിപ്പെടുമെന്ന് യാതൊരു ഉറപ്പുമില്ലാത്ത സിനിമ എന്ന ലോകത്തേക്ക് ചുവട് വച്ചത്. Pl മുഹമ്മദ് കുട്ടി എന്ന മമ്മൂട്ടിയും PV മോഹൻലാൽ എന്ന മോഹൻലാലും. അവർക്ക് മുൻപും ശേഷവും ധാരാളം നടൻമാർ മലയാള സിനിമയിൽ ചുവടുറപ്പിയ്ക്കുവാൻ ശ്രമിച്ചിട്ടുണ്ട്.ചിലർ അവർക്കൊപ്പം കുറച്ച് നാൾ നിൽക്കും പക്ഷേ പത്ത് വർഷങ്ങൾക്കിപ്പുറം പുതിയ പേരുകളായിരിയ്ക്കും ഈ പേരുകൾക്ക് ശേഷം പറയുവാൻ ഉണ്ടാവുക .ഒരോ പത്ത് വർഷത്തിലും ഇവർക്ക് ചുറ്റുമുള്ള താരങ്ങൾ ഇങ്ങനെ മാറിക്കൊണ്ടേയിരിയ്ക്കും എന്നതാണ് യാഥാർത്ഥ്യം .ആരൊക്കെ വന്നിട്ടും എന്തൊക്കെ തരംഗങ്ങൾ ഉണ്ടായിട്ടും കഴിഞ്ഞ നാല് പതിറ്റാണ്ടായ് ഒരു തരി പോലും ശോഭ കെടാതെ നിൽക്കുന്ന സൂര്യചന്ദ്രൻമാരാണ് മമ്മൂട്ടിയും മോഹൻലാലും എന്ന് വേണമെങ്കിൽ ആലങ്കാരികമായ് പറയാം... ആരംഭത്തിൽ ഇവരെ ആരും മന്നാടിയാരായും ദേവരാജ പ്രതാപവർമ്മയായും ഒന്നും കെട്ടിയിറക്കിയതല്ല.കടത്തുകാരനും കാവൽക്കാരനും പൊട്ടനും മന്ദബുദ്ധിയും ഒക്കെയായ് അഭിനയത്തിന്റെ ചുവടുകൾ പിച്ചവച്ച് തന്നെയാണ് അവർ ഇന്ന് കാണുന്ന നിലയിലേക്ക് വളർന്നത്.. &nbsp; ![](https://cdn.boolokam.com/articles/2022/05/qdqdqqd-1.jpg) കാലുറപ്പിച്ചതിൽ പിന്നെ അഭിനയം അവർക്ക് വഴങ്ങിയതിൽ പിന്നെ അവർ ഓടിയത് അവാർഡുകൾക്ക് പിന്നാലെയല്ല... അടുത്ത സിനിമയുടെ സെറ്റിലേക്കായിരുന്നു. നിരന്തരമായ് സിനിമ സെറ്റുകളിലേക്കുള്ള യാത്രയായിരുന്നു അവരുടെ ജീവിതം .വിശ്രമമോ കുടുംബ ജീവിതത്തിന്റെ ശീതളിമയൊ നോക്കാതെ ലോഡ്ജുകളിലും ഹോട്ടൽ മുറികളിലും ട്രെയിനിലും കാറിലുമൊക്കെയായി ഉറങ്ങിയും തിന്നും യാത്ര ചെയ്താണ് അവരുടെ ഒരോ ദിവസങ്ങളും പിന്നിട്ടത്. മമ്മൂട്ടിയ്ക്കും മോഹൻലാലിനും ലഭിച്ച വണ്ടി ചെക്കുകൾ കേസായിരുന്നെങ്കിൽ അതിനായ് ഒരു കോടതി തന്നെ തുടങ്ങേണ്ടി വരുമായിരുന്നു എന്ന് പണ്ട് എവിടെയൊ വായിച്ചിട്ടുണ്ട് . സ്വന്തം ആരോഗ്യവും ജീവനും പണയപ്പെടുത്തി അവർ ചെയ്ത പല സിനിമകൾക്കും അവർക്ക് ഓഫർ ചെയ്ത പ്രതിഫലം മുഴുവനായും ലഭിച്ചിട്ടില്ല എന്നതാണ് യാഥാർത്ഥ്യം .എന്നിട്ടും ആർക്കെതിരെയും കേസിനു പോവാതെയും തർക്കത്തിന് നിൽക്കാതെയും അവർ ഓടിയത് മികച്ച സിനിമകളും വേഷങ്ങളും തേടിയാണ് .സിനിമയിൽ ചുവടുറപ്പിച്ചതിൽ പിന്നെ അവർക്ക് വേണ്ടി സിനിമകളും കഥാപാത്രങ്ങളും എഴുതപ്പെട്ടു.അവരുടെ സിനിമകൾ റിലീസ് ചെയ്യുമ്പോൾ ആളുകൾ ആരവത്തോടെ തീയ്യറ്ററുകളിലേക്ക് വന്നു.അവർ കലാമൂല്യവും താരമൂല്യവുമുള്ള നടൻമാരായി .ജനങ്ങൾ അവരെ സൂപ്പർ സ്റ്റാർ എന്നും മെഗ സ്റ്റാർ എന്നും വിളിച്ചു. വീണ്ടും വീണ്ടും സിനിമകൾ നിർമ്മിക്കപ്പെട്ടു.നിർമ്മാണ കമ്പനികൾ വളർന്നു തീയറ്ററുകൾ ലാഭത്തിലായി.സിനിമ നിർമ്മാണം പുതിയൊരു വരുമാന മാർഗ്ഗമായ് സർക്കാരുകൾക്കും പണം നേടിക്കൊടുത്തു .മമ്മൂട്ടി മോഹൻലാൽ എന്ന രണ്ട് മഹാ നടൻമാരുടെ പേരിൽ മലയാള സിനിമ രാജ്യത്തിനകത്തും പുറത്തും അംഗീകരിക്കപ്പെട്ടു.സിനിമ പോലും വളർന്നത് അവരോടൊപ്പമാണ് .ഇന്ന് കാണുന്നതെല്ലാം ഈ രണ്ട് വ്യക്തികളിൽ നിന്നും ഉത്ഭവിച്ചതാണെന്ന് നിസംശയം പറയാം.ഇവിടെ വന്നു പോയിട്ടുള്ളതും നിന്നിട്ടുള്ളതുമായ സർവ്വ നടീനടൻമാർക്കും മാതൃകയായിട്ടുള്ളതും ഈ രണ്ട് പേർ തന്നെയാണ്.ആരെ എടുത്ത് നോക്കിയാലും അവരുടെ അഭിനയത്തിൽ ഈ രണ്ട് മാതൃകകളുടെ മിന്നലാട്ടങ്ങൾ പ്രേക്ഷകർക്ക് കാണുവാൻ സാധിയ്ക്കും. &nbsp; ![](https://cdn.boolokam.com/articles/2022/05/mohanlal-mammootty.webp) ഇത്രയും ഇവരെപ്പറ്റി എഴുതുവാൻ ഉള്ള കാരണം എന്തെന്ന് വച്ചാൽ .കഴിഞ്ഞ രണ്ട് വർഷത്തെ അവാർഡ് വിതരണ സമയത്ത് വെറുതെയെങ്കിലും ഈ രണ്ട് മഹാരഥൻമാരെ നിന്ദിയ്ക്കുന്ന പ്രവണത കണ്ടുവരുന്നുണ്ട്.കഴിഞ്ഞ വർഷം അവാർഡ് ദാന ചടങ്ങിലേക്ക് മുഖ്യ അതിഥിയായ് മോഹൻലാൽ എത്തുമെന്നായപ്പോൾ കുറെ ഇടന്തിരിപ്പൻ രാഷ്ട്രീയ സിനിമക്കാരും മാധ്യമങ്ങളും മോഹൻലാലിനെ പരിപാടിയിൽ പങ്കെടുപ്പിയ്ക്കാതിരിയ്ക്കുവാൻ ധാരാളം ചരടുവലികൾ നടത്തി.പക്ഷേ മഞ്ഞ് കൊണ്ടത് മാത്രം ബാക്കിയായെന്ന് പറയാം. മോഹൻലാൽ പരിപാടിയിൽ പങ്കെടുത്തെന്ന് മാത്രമല്ല അദ്ദേഹം ഇന്നുവരെ പ്രസംഗിച്ചതിൽ വച്ച് ഏറ്റവും മനോഹരവും ശക്തവും ആയ വാക്കുകൾ കൊണ്ട് ഒരു കിടിലൻ പ്രസംഗം നടത്തി ആറാടുകയായിരുന്നു എന്ന് തന്നെ പറയാം.ആവശ്യമുള്ളവർക്ക് അണ്ണാക്കിൽ അടിച്ചു കൊടുത്തിട്ട് അന്തസ്സായി അദ്ദേഹം പറഞ്ഞു. നിങ്ങൾക്കിടയിലേക്ക് വരുവാൻ എനിയ്ക്ക് ആരുടേയും അനുവാദം ആവശ്യമില്ലെന്ന് .അതുപോലെ തന്നെ ഈ രണ്ട് നടൻമാരുടേയും ചിത്രങ്ങൾ ഇക്കുറി മത്സരത്തിന് ഉണ്ടായിരുന്നു.മികച്ച കഥാപാത്രങ്ങൾ എന്നൊന്നും പറയുവാനില്ലാത്ത രണ്ട് മൂന്ന് സിനിമകൾ അവരുടേതായും വന്നു.അതിനിപ്പോ എന്താണ് അവർക്ക് മത്സരിയ്ക്കുവാൻ പാടില്ലെ? &nbsp; ![](https://cdn.boolokam.com/articles/2022/05/fbfbf.webp) അവരും മത്സരിച്ചു അവരേക്കാൾ മികച്ച വേഷങ്ങൾ ചെയ്തവർ തിരഞ്ഞെടുക്കപ്പെട്ടു.അതിന് മാധ്യമങ്ങൾ പടച്ച് വിട്ടത് ... മമ്മൂട്ടിയെയും മോഹൻലാലിനെയും നിക്ഷ്പ്രഭമാക്കി കൊണ്ട് ... ടാൻ ടാൺടാ .സൂപ്പർ താര ചിത്രങ്ങളെ പുറത്താക്കിക്കൊണ്ട് ടാൻ ട്രാൻ ടാ .എന്നൊക്കെ തട്ടി വിടുകയാണ് .എന്തൊരു നന്ദി കേടാണ് ഈ ചെയ്യുന്നത് .അവർ ഈ അവാർഡൊന്നും പ്രതീക്ഷിച്ച് ചാനൽ സ്റ്റുഡിയോയുടെ പിന്നിൽ ഉണ്ടാവില്ല എന്ന് ഈ മലൻമാരോട് ആരാണ് പറയുക.അവർ ഈ നേരവും തങ്ങളുടെ പുതിയ സിനിമയുടെ ലൊക്കേഷനിലൊ ചർച്ചയിലൊ സ്വപ്നത്തിലൊ ആയിരിയ്ക്കാം .അങ്ങിനെ ഉള്ളവരാണ് കർമ്മയോഗികൾ.അഭിനന്ദിച്ചില്ലെങ്കിൽ ഒരു കുഴപ്പവും ഇല്ല.ഇത്രകാലം മലയാള സിനിമയെ തോളേറ്റിയ ഈ മഹാനടൻമാരെ അപമാനിയ്ക്കരുത്.... പിന്നെ ഈ അടുത്ത കാലമായ് കേൾക്കുന്നു ഇവരെന്താണ് ഇപ്പോൾ പഴയത് പോലെ മികച്ച സിനിമകൾ ചെയ്യുന്നില്ല ?അവർ മികച്ച സിനിമകൾ ചെയ്യാത്തതല്ല.അവരെ വേണ്ടുന്ന രീതിയിൽ ഉപയോഗിയ്ക്കുവാനുള്ള കണ്ടന്റ് ഇന്നത്തെ ഒരു ന്യൂജെൻ സിനിമാക്കാരന്റെ കയ്യിലുമില്ല എന്നതാണ് സത്യം.ഇന്ന് നല്ലതായി തിരഞ്ഞെടുക്കപ്പെട്ട ഏത് സിനിമയ്ക്കും ഏത് കഥാപാത്രത്തിനും വേണ്ടിയും പകരം വയ്ക്കുവാൻ അവർ ചെയ്ത് വച്ച ഇനിയൊരാൾക്കും പകർന്നാടുവാൻ കഴിയാത്ത ധാരാളം കഥാപത്രങ്ങൾ അവരുടെ അക്കൗണ്ടിൽ ഉണ്ട്. &nbsp; ![](https://cdn.boolokam.com/articles/2022/05/rgrgrg.jpg) അമരത്തിലെയും കിരീടത്തിലെയും സദയത്തിലെയും മൃഗയയിലേയും കഥാപാത്രങ്ങളായ് ഇന്നത്തെ ഏതെങ്കിലുമൊരു നടനെ സങ്കൽപ്പിച്ചാൽ മനസിലാവും ഇവരെ പരോക്ഷമായ് അപമാനിച്ച് മറ്റുള്ളവരെ മികച്ച നടൻമാരാക്കുമ്പോൾ ആരാണ് ചെറുതാവുന്നതെന്ന് .പിന്നെ ഇന്ന് മികച്ചതായ് തിരഞ്ഞെടുക്കപ്പെട്ട പ്രകടനങ്ങൾ എടുത്ത് അത് ഇവർ ചെയ്തിരുന്നെങ്കിൽ എന്നൊന്ന് ചിന്തിച്ച് നോക്കൂ.. ex: വേടയാടപ്പെടുന്ന ഒരു പോലീസുകാരനായ് മരണത്തിലഭയം തേടുന്ന അച്ഛനായ് മോഹൻലാൽ വന്നാൽ നമുക്ക് അത് മോഹൻലാലിന്റെ മുൻവേഷങ്ങളുടെ ഒരു റേഞ്ച് ഇല്ലല്ലോ എന്ന് മാത്രമേ തോന്നു... അനായാസമായ് അദ്ദേഹം അത് ചെയ്യും. പക്ഷേ പുതു തലമുറയിൽ ഉള്ളൊരാൾ ചെയ്യുമ്പോൾ നമുക്ക് അസാധ്യമായും തോന്നും..ഇന്നത്തെ മലയാള സിനിമയിൽ സൃഷ്ട്ടിയ്ക്കപ്പെടുന്ന ഏത് കഥാപാത്രം ഇവർ രണ്ടു പേരും ചെയ്താലുംനമുക്ക് ഒരൽഭുതവും തോന്നില്ല.കാരണം ഇവരുടെ അഭിനയ തികവ് പ്രകടിപ്പിയ്ക്കുവാൻ കാമ്പുള്ളതൊന്നും ഇവിടെ സൃഷ്ടിക്കപ്പെടുന്നില്ല.അതിന് കഴിവുള്ള ഒറ്റ ഒരു എഴുത്തുകാരനൊ സംവിധായകനൊ ഇവിടെ ഇല്ല.ഭ്രമരത്തിലാണ് മോഹൻലാൽ അവസാനം ഒരു നല്ല കഥാപാത്രം ചെയ്തതെന്നാണ് എന്റെ ഓർമ്മ. മമ്മുക്ക പാലേരിമാണിക്യവും .ദൃശ്യത്തിൽ ജോജുവും പ്രീസ്റ്റിലും വണ്ണിലും ബിജു മേനോനും ആയിരുന്നെങ്കിൽ അത് അസാധ്യ പ്രകടനങ്ങളായ് വിലയിരുത്തപ്പെടുവാനും അവർഡ് ലഭിയ്ക്കുവാനും സാധ്യത ഏറെയാണ്. മമ്മുട്ടിയും മോഹൻലാലും അനായാസം ചെയ്താൽ അംഗീകാരം കിട്ടില്ലാന്ന് മാത്രമല്ല വെറുതെ അവരെ കരിവാരി തേച്ച് നിർത്തിയിട്ട് കൊടുക്കേണ്ടവർക്ക് കൊടുക്കും അവാർഡ് .എന്തിനാണ് ഈ പ്രാസനം സജീ ???? NB: പീഡനക്കേസിൽ പെട്ട നിർമ്മാതാവിന്റെ ചിത്രമായതിനാൽ മികച്ച നടനും സിനിമയും ഇപ്പോഴും അവാർഡിന് പുറത്താണ് .