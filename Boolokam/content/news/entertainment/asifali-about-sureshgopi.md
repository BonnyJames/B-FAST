---
author: Beaumaris
categories:
- Entertainment
comment_count: 0
date: 2022-08-25 10:33:10
draft: false
image: ''
like_count: 79284
share_count: 28891
tags:
- asif ali
- asifali
- SURESHGOPI
title: '"സുരേഷേട്ടനെ ഒരിക്കൽ കാണുമ്പൊൾ സീരിയസായിരിക്കും പിന്നെ കാണുമ്പൊൾ ഗോകുലിനെക്കാൾ
  ചെറിയ കുട്ടിയും"'
view_count: 1379644
---

ആസിഫ് അലി സ്വന്തം അധ്വാനം കൊണ്ട് സിനിമയിൽ പിടിച്ചുനിൽക്കുന്നൊരു നടനാണ് .2009-ൽ ശ്യാമപ്രസാദിന്റെ ഋതു എന്ന മലയാളചലച്ചിത്രത്തിലൂടെ സിനിമയിൽ അരങ്ങേറ്റം കുറിച്ചു. അതിനു ശേഷം നിരവധി മലയാള സിനിമകളിൽ ആസിഫ് ശ്രദ്ധേയ വേഷങ്ങൾ കൈകാര്യം ചെയ്തിട്ടുണ്ട്.ഈ ചിത്രം ഇറങ്ങിയ ശേഷമാണ് ആസിഫിന്റെ വീട്ടുകാർ മകൻ സിനിമയിൽ അഭിനയിച്ച വിവരം അറിഞ്ഞത്. രണ്ടാമത്തെ ചിത്രം സത്യൻ അന്തിക്കാടിന്റെ അൻപതാം ചിത്രമായ കഥ തുടരുന്നു എന്ന സിനിമയായിരുന്നു. ജയറാം, മംത മോഹൻ‌ദാസ് എന്നീ പ്രമുഖ താരങ്ങളുടെ കൂടെ ഒരു പ്രധാന വേഷം ചെയ്യുവാൻ ഇദ്ദേഹത്തിനു സാധിച്ചു. ഇദ്ദേഹത്തിന്റെ മൂന്നാമത്തെ ചിത്രം സിബി മലയിൽ സംവിധാനം ചെയ്ത അപൂർവരാഗമായിരുന്നു. ആസിഫ് അലിക്ക് പ്രശസ്തി നേടി കൊടുത്ത ഒരു സിനിമയായിരുന്നു ഇത്. പിന്നീട് ബെസ്റ്റ് ഓഫ് ലക്ക്, ഇതു നമ്മുടെ കഥ, വയലിൻ എന്നീ സിനിമകളിൽ ഇദ്ദേഹം നായകനായി. ട്രാഫിക്, സോൾട്ട് ആന്റ് പെപ്പർ എന്ന ചിത്രങ്ങളിലൂടെ ഇദ്ദേഹം കൂടുതൽ ശ്രദ്ധേയനായി. ഈ സിനിമകൾ വൻ വിജയങ്ങളുമായിരുന്നു. ആസിഫിന്റെ അടുത്തിടെ ഇറങ്ങിയ ചിത്രങ്ങൾ ഉന്നം, ഓർഡിനറി, ബാച്ച്‌ലർ പാർട്ടി, ഹണീ ബീ എന്നിവയാണ്‌. കെട്ടിയോളാണ് എന്റെ മാലാഖ എന്ന ചിത്രം സാമൂഹിക പ്രസക്തമായ വിഷയം എന്ന നിലയിൽ ഏറെ ശ്രദ്ധിക്കപ്പെട്ടു.ഇപ്പോൾ യുവാക്കള്‍ക്കിടയിലും കുടുംബപ്രേക്ഷകര്‍ക്ക് ഇടയിലും ഒരുപോലെ ആരാധകരുള്ള നടന്‍ ഏതെന്ന് ചോദിച്ചാല്‍ അതിനുത്തരം ആസിഫ് എന്ന് തന്നെയായിരിക്കും. ആസിഫ് അലിയുടെ ഒരു അഭിമുഖമാണ് സോഷ്യല്‍ മീഡിയകളില്‍ ശ്രദ്ധ നേടുന്നത്. നടന്‍ സുരേഷ് ഗോപിയെക്കുറിച്ച് താരം പറയുന്ന കാര്യങ്ങള്‍ വൈറലാവുന്നത്. സുരേഷേട്ടന്‍ നല്ല രസമാണെന്നും ആദ്യം കാണുമ്പോള്‍ സുരേഷ് ഗോപി പിന്നെ കാണുമ്പോള്‍ ഒരു കൊച്ചുകുട്ടി അതാണ് സുരേഷേട്ടനെന്നും കുഞ്ഞുങ്ങളെപറ്റിയാണ് എപ്പോഴും സംസാരിക്കുന്നതെന്നും ആസിഫ് പറയുന്നു. സുരേഷ് ഗോപിയെ ആദ്യം കാണുമ്പോള്‍ കുറച്ച് സീരിയസായിട്ട് തോന്നുമെങ്കിലും അദ്ദേഹത്തോട് അടുക്കും തോറും ഗോകുലിനെക്കാള്‍ ചെറിയ കുട്ടിയായി നമുക്ക് തോന്നും. എപ്പോള്‍ കണ്ടാലും കുട്ടികളെപറ്റിയാണ് കൂടുതലും സംസാരിക്കുന്നത്. കുഞ്ഞുങ്ങളെപറ്റി എത്രകഥ കേട്ടാലും അദ്ദേഹത്തിന് മതിയാവില്ല. അവര്‍ ഭക്ഷണം കഴിക്കുന്നുണ്ടോ തുടങ്ങി അവരുടെ എല്ലാകാര്യവും അദ്ദേഹം ചോദിക്കാറുണ്ടെന്നും ആസിഫ് പറയുന്നു. സുരേഷേട്ടനെ ഞാന്‍ ആദ്യമായി കാണുന്നത് ഇടപ്പള്ളി സിഗ്നലില്‍വെച്ചാണ്. ഞാനും സുഹൃത്തും കൂടി ആലുവയിലേക്ക് പോവുന്നവഴി നമ്മള്‍ സിഗ്നലില്‍ കിടക്കുമ്പോള്‍ ഒരു ഓടി ക്യൂ സെവന്‍ വൈറ്റ് കാറ് സിഗനല്‍കിട്ടി മുന്നോട്ട് വരുമ്പോള്‍ സിഗ്നല്‍ കട്ട് ചെയ്ത് ആലുവ സൈഡില്‍ നിന്നും ഒരു പ്രൈവറ്റ് ബസ് വരുന്നു. ഓഡി കാറില്‍ നിന്ന് സുരേഷ് ഗോപി ഇറങ്ങി ചെന്ന് ബസ് ഡ്രൈവറെ ചീത്ത പറഞ്ഞു. ഞാന്‍ ആദ്യം വിചാരിച്ചത് ഷൂട്ടിംങ് ആണെന്ന്. പക്ഷേ പിന്നീടാണ് സത്യം മനസ്സിലായത്. അത്രമാത്രം ജനുവിനായിട്ടുള്ള മനുഷ്യനാണ് അദ്ദേഹം. പല സമയത്തും ഇദ്ദേഹത്തെ പലരും കളിയാക്കാറുണ്ട്. എന്നാല്‍ അദ്ദേഹം വളരെ പെര്‍ട്ടികുലറായിട്ടുള്ള ആളാണ്. മറ്റുള്ളവര്‍ക്ക് അത്രസഹായം ചെയ്യുന്ന വ്യക്തിയാണ്. എനിക്ക് നല്ല റെസ്‌പെക്ട് തോന്നും അദ്ദേഹം അത്തരത്തിലുള്ള കാര്യങ്ങള്‍ ചെയ്യുന്നതെല്ലാം കാണുമ്പോളെന്നും ആസിഫ് കൂട്ടിച്ചേര്‍ത്തു.