---
author: Beaumaris
categories:
- Entertainment
comment_count: 0
date: 2022-07-02 10:24:15
draft: false
image: ''
like_count: 1603
share_count: 317
tags:
- ACTOR
- Featured
- Prithviraj Sukumaran
title: ടോവിനോയും ദുൽഖറും ഡയലോഗ് പറഞ്ഞാൽ പഞ്ചില്ല, മലയാള സിനിമയിലെ ഏറ്റവും പവർഫുൾ ഫിഗറാവാൻ
  പോകുന്നത്‌ ഇയാൾ , ഡോ ബെബറ്റോ തിമോത്തിയുടെ സോഷ്യൽ മീഡിയ കുറിപ്പ്
view_count: 37586
---

**ടോവിനോയും ദുൽഖറും ഡയലോഗ് പറഞ്ഞാൽ പഞ്ചില്ല, മലയാള സിനിമയിലെ ഏറ്റവും പവർഫുൾ ഫിഗറാവാൻ പോകുന്നത്‌ ഇയാൾ , ഡോ ബെബറ്റോ തിമോത്തിയുടെ സോഷ്യൽ മീഡിയ കുറിപ്പ്** **Bebeto Thimothy** ഒരു നടൻ എന്ന നിലയ്ക്ക്‌ ഓരോ വർഷം കഴിയുന്തോറും എനിക്ക്‌ പുള്ളിയോടുള്ള താത്പര്യം കുറഞ്ഞോണ്ടിരിക്കുകയാണ്‌.ഇന്ത്യൻ റുപ്പി,അയാളും ഞാനും തമ്മിൽ,മെമ്മറീസ്‌ ടൈമിൽ വളരെ താത്പര്യമുള്ള ഒരു നടനായിരുന്നു.ഇപ്പോൾ പല സിനിമകളിലും പുള്ളിയുടെ രീതി ആ സിനിമയുടെ രീതിയുമായി അല്ലെങ്കിൽ കോ ആക്റ്റേഴ്സിന്റെ രീതിയുമായി ഒട്ടും ഒത്തു പോകുന്നില്ല എന്ന് തോന്നാറുണ്ട്‌.ഭയങ്കര നാടകീയത ഫീൽ ചെയ്യും.പ്രത്യേകിച്ച്‌ വളരെ സിമ്പിൾ ആയി ചെയ്ത്‌ പോകേണ്ട സിനിമകളിൽ ലൈക്‌ കുരുതി. എന്നിരുന്നാലും മലയാളത്തിൽ പുള്ളിയ്ക്ക്‌ മാത്രം സാധിക്കുന്ന ചില റോളുകളുണ്ട്‌ എന്ന് ഞാൻ കരുതുന്നു. കെ ജി എഫ്‌ പോലൊരു സിനിമ മലയാളത്തിൽ സംഭവിക്കുകയാണെങ്കിൽ അതിന്‌ പെർഫെക്റ്റ്‌ ചോയ്സ്‌ ഇയാൾ തന്നെയാണെന്ന് ഞാൻ വിശ്വസിക്കുന്നു. ടോവിനോ/ദുൽഖർ എന്നീ രണ്ട്‌ പേരും ഡയിലോഗ്‌ പറഞ്ഞ്‌ തുടങ്ങി കഴിഞ്ഞാൽ ഒരു പഞ്ച്‌ ഫീൽ ചെയ്യുന്നില്ല.നല്ല ശബ്ദമുണ്ടായിട്ട്‌ പോലും ദുൽഖറിന്റെ സംസാരം ഒരു സുഖമില്ല.നിവിനാണെങ്കിൽ ഏതോ ഡയറക്ഷനിൽ പോകുന്നു.ഫഹദിനെ അങ്ങനെ ഒരു ഴോണറിൽ കാണാൻ എനിക്ക്‌ സത്യം പറഞ്ഞാൽ താത്പര്യമില്ല (എന്റെ അഭിപ്രായത്തിൽ ഈ തലമുറയിലെ ഏറ്റവും മികച്ച ലീഡ്‌ ആക്റ്റർ പുള്ളിയാണ്‌;പുള്ളിയ്ക്കും വീക്നെസ്സുകൾ ഉണ്ടെങ്കിലും) നിലപാട്‌ സിങ്കം എന്നൊക്കെ പറഞ്ഞ്‌ പ്രൃഥ്വി പുച്ഛിക്കപ്പെടാറുണ്ട്‌.പക്ഷേ എല്ലാവരെയും സുഖിപ്പിക്കുന്ന ഈ ഒരു മനോഭാവം ഒരു ബിസിനസ്‌ മാൻ എന്ന നിലയ്ക്ക്‌ പുള്ളിയ്ക്ക്‌ മസ്റ്റാണ്‌.അയാൾ എന്തായാലും ഒരു രാഷ്ട്രീയ പ്രവർത്തകനല്ല,കച്ചവടക്കാരനാണ്‌.അതിന്റെ ഭാഗമായി പല കോമ്പ്രമൈസുകളും ചെയ്യേണ്ടി വരും.അല്ലേൽ പ്രൊഡക്ഷൻ ഹൗസ്‌ ഗതി പിടിക്കില്ല.നാട്ടിലെ കച്ചവടക്കാരോട്‌ ചോദിച്ചാൽ അറിയാം ഈ പ്ലീസ്‌ ചെയ്യാൻ നിർബന്ധിതരാകപ്പെടേണ്ട അവസ്ഥ.സകല പാർട്ടിയ്ക്കും ഫണ്ട്‌ കൊടുക്കണം.അല്ലേൽ വിവരം അറിയും.കണക്ഷൻസിന്റെ കാര്യത്തിലും അങ്ങനെ തന്നെ. ഏതായാലും മലയാള സിനിമയിലെ ഏറ്റവും പവർഫുൾ ഫിഗറാവാൻ പോകുന്നത്‌ ഇയാളാണെന്നാണ്‌ എനിക്ക്‌ തോന്നുന്നത്‌.പ്രൊഡക്ഷൻ ഹൗസും,സംവിധാനവും മറ്റ്‌ ഭാഷകളിലെ വലിയ പ്രൊഡക്ഷൻ ഹൗസുകളുമായുള്ള ബന്ധങ്ങളും എല്ലാമായി ഒരു ബിസിനസ്‌ മാൻ എന്ന നിലയ്ക്ക്‌ പുള്ളി ഭംഗിയായി കരിയർ പ്ലാൻ ചെയ്യുന്നുണ്ട്‌.അതിൽ പുള്ളിയെ അപ്പ്രഷിയേറ്റ്‌ ചെയ്തേ പറ്റു എന്ന് ഞാൻ കരുതുന്നു.