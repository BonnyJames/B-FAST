---
author: Bonny
categories:
- Entertainment
comment_count: 0
date: 2023-08-04 07:57:14
draft: false
image: http://13.232.38.164/wp-content/uploads/2023/08/ffgggg-1024x569.jpg
like_count: 31598
share_count: 15723
tags:
- release
- subramaniapuram
- TAMIL MOVIE
title: ഇന്ത്യയിലെ തന്നെ ഏറ്റവും മികച്ച ഗ്യാങ്സ്റ്റർ സിനിമകകളിൽ ഒന്ന്,  ഇന്ന് സുബ്രഹ്മണ്യപുരം
  തമിഴ്നാട്ടിലെങ്ങും റീ റിലീസ് ചെയ്യുകയാണ്
view_count: 789030
---

**Shaju Surendran** തമിഴിലെന്നല്ല ഇന്ത്യൻ സിനിമയിൽ തന്നെ ഇറങ്ങിയ മികച്ച ഗ്യാങ്സ്റ്റർ സിനിമകളുടെ കൂട്ടത്തിൽ ഉൾപ്പെടുത്തതാവുന്ന സിനിമയാണ് സുബ്രഹ്മണ്യപുരം. വാണിജ്യ പരമായും, കലാപരമായും സിനിമ സമ്പൂർണ്ണ വിജമായിരുന്നു. ശശികുമാർ നായകനും, സംവിധായകനുമായി അരങ്ങേറ്റം കുറിച്ച സിനിമ. അദ്ദേഹത്തിന്റെ സുഹൃത്തും, സംവിധായകനും, ഇന്ന് സൗത്തിന്ത്യയിലെ പ്രമുഖ നടനുമൊക്കെയായ സമുദ്രക്കനി ശ്രദ്ധിക്കപ്പെട്ട ഒരു വേഷം ചെയ്ത ആദ്യ ചിത്രം. ജയ് എന്ന നടന് മികച്ച ബ്രേക്ക്‌ നൽകിയ ചിത്രം. ജെയിംസ് വസന്ത് എന്ന സംഗീത സംവിധായകന്റെ ആദ്യ ചിത്രം.എന്നിങ്ങനെ പല വിശേഷണങ്ങളും സുബ്രഹ്മണ്യപുരത്തിനുണ്ട്. [](http://13.232.38.164/wp-content/uploads/2023/08/fffffg.jpg)രണ്ട് വർഷം കഴിഞ്ഞാണ് ശശികുമാർ ഈശൻ എന്ന തന്റെ രണ്ടാമത്തെ ചിത്രം സംവിധാനം ചെയ്യുന്നത്. സുബ്രഹ്മണ്യപുരവുമായി ഉപമിക്കാൻ കഴിയില്ല എങ്കിലും നല്ലൊരു സിനിമയായിരുന്നു ഈശൻ. നല്ല അഭിപ്രായങ്ങൾ നേടിയെങ്കിലും സിനിമ ബോക്സ്‌ ഓഫീസിൽ ഒരു ബിലോ ആവറേജ് വിജയം മാത്രമായി. [![](http://13.232.38.164/wp-content/uploads/2023/08/ffgggg-1024x569.jpg)](http://13.232.38.164/wp-content/uploads/2023/08/ffgggg.jpg)സുബ്രഹ്മണ്യപുരം റിലീസായിട്ട് ഇക്കഴിഞ്ഞ ജൂലൈ 4ന്, 15 വർഷങ്ങൾ കഴിഞ്ഞു. 2010 ഇറങ്ങിയ ഈശന് ശേഷം ശശികുമാർ സിനിമകളൊന്നും സംവിധാനം ചെയ്തില്ല. തമിഴിൽ, പ്രത്യേകിച്ച് റൂറൽ ഏരിയകളിൽ, ഒരു മിനിമം ഗ്യാരന്റിയുള്ള നായക നടനാണ് ശശികുമാർ. അത് കൊണ്ടാവും അദ്ദേഹം അഭിനയത്തിൽ മാത്രം ശ്രദ്ധ ചെലുത്തുന്നത് എന്ന് തോന്നുന്നു. എന്തായാലും നല്ലൊരു സംവിധായകൻ കൂടിയായ ശശികുമാർ തുടർന്നും സംവിധാനരംഗത്തേക്ക് കടന്ന് വരും എന്ന് പ്രതീക്ഷിക്കാം.ഇന്ന് സുബ്രഹ്മണ്യപുരം തമിഴ്നാട്ടിലെങ്ങും റീ റിലീസ് ചെയ്യുകയാണ്.