---
author: Beaumaris
categories:
- Entertainment
comment_count: 0
date: 2022-07-13 09:59:18
draft: false
image: ''
like_count: 29225
share_count: 4604
tags:
- IN MOVIE
- Madhupal
- Riyas Pulikkal
title: വളരെ മികച്ചൊരു സൈക്കോ ത്രില്ലർ ആണ് മനോരമ മാക്സിൽ റിലീസായ 'ഇൻ'
view_count: 623314
---

**Riyas Pulikkal** ഒരു ഇൻവെസ്റ്റിഗേഷൻ ത്രില്ലർ എന്നതിലുപരി, വളരെ മികച്ചൊരു സൈക്കോ ത്രില്ലർ എന്ന് വിശേഷിപ്പിക്കാൻ ഇഷ്ടപ്പെടുന്നൊരു സിനിമയാണ് മനോരമ മാക്സിൽ ഓടിടി റിലീസായ 'ഇൻ'. മലയാളത്തിൽ അത്യപൂർവ്വമായ ഫീമെയിൽ ലീഡിങ് റോൾ ഒരു ലവ് ട്രാക്കിന്റെ പോലും സഹായമില്ലാതെ ദീപ്തി സതി മനോഹരമാക്കിയിട്ടുണ്ട്. ഒരാൾ മനോഹരമായി അവതരിപ്പിച്ച ഒരു റോളിലേക്ക് മറ്റൊരാളെ സങ്കൽപ്പിക്കാൻ പറയുന്നത് ഞാൻ പ്രോത്സാഹിപ്പിക്കുന്നില്ലെങ്കിലും ഈ സിനിമയിലെ ഫീമെയിൽ ലീഡിങ് റോളിലേക്ക് മറ്റൊരാളെ സജസ്റ്റ് ചെയ്യാൻ പറയുകയാണെങ്കിൽ തീർച്ചയായും ഞാൻ പറയുക മഞ്ജു വാര്യരുടെ പേരായിരിക്കില്ല, നയൻതാരയുടേതായിരിക്കും. ഒരു റിട്ടയറിങ് ഏജ്ഡ് പൊലീസ് ഉദ്യോഗസ്ഥന്റെ റോൾ മധുപാലും ഗംഭീരമായി അവതരിപ്പിച്ചിട്ടുണ്ട്. [embed]https://youtu.be/SwqB0u-_fhk[/embed] സിനിമയുടെ പ്ലോട്ടിനു ഒരു കൊറിയൻ ടച്ച് ഉള്ളതായിട്ട് തോന്നിയെങ്കിലും ഒരു കൊറിയൻ സിനിമയുടെയും കോപ്പിയടിയായി തോന്നിയില്ല എന്നത് വലിയൊരു പോസിറ്റീവായി തോന്നി. മലയാളത്തിലെ സ്ഥിരം ഫ്ലാഷ്ബാക്ക് റിവഞ്ച് സ്റ്റോറി കാണിച്ച് വില്ലനെ മഹാനാക്കാൻ ശ്രമിക്കാതെ ഒരു ക്ലിയർ കട്ട് സൈക്കോയെ കൊണ്ടുവന്നതും നന്നായി തോന്നി. സൈക്കോ കില്ലിംഗ് സീനുകളിൽ കൊണ്ടുവന്ന ഡാർക്ക് ടോൺ, രാജേഷ് നായരുടെ സംവിധാന മികവിനെയും രാജ്‌കുമാറിന്റെ ഛായാഗ്രഹണ മികവിനെയും അടയാളപ്പെടുത്തുന്നു. ക്ലൈമാക്സ്‌ എവിടെയോ കണ്ടുമറന്നൊരു ഫീൽ നൽകിയെങ്കിലും അതുതന്നെയായിരുന്നു സന്ദർഭത്തിനു യോജിച്ചത് എന്നാണ് എന്റെ അഭിപ്രായം. പ്രോമിനന്റ് അഭിനേതാക്കളുടെ സാനിധ്യമില്ലാത്തൊരു കാസ്റ്റിങ്ങും ഡോമിനന്റ് അല്ലാത്തൊരു ഓടിടി പ്ലാറ്റ്ഫോമും മികച്ചൊരു മലയാള സിനിമ അണ്ടറേറ്റ് ചെയ്യപ്പെടാൻ ഒരു കാരണമാവരുത്. Verdict : Strictly Watchable My Rating : 4/5