---
author: Beaumaris
categories:
- Entertainment
comment_count: 0
date: 2022-09-25 05:44:46
draft: false
image: ''
like_count: 129511
share_count: 22311
tags:
- music
- raveendran mash
- yeshudas
title: യേശുദാസിനെ വട്ടം ചുറ്റിച്ച രവീന്ദ്രസംഗീതത്തിൻ്റെ കഥ
view_count: 2099683
---

**Jeevan Kumars** **യേശുദാസിന് പോലും കണ്ടെത്താൻ കഴിയാതെ പോയ ആ കീർത്തനം . യേശുദാസിനെ വട്ടം ചുറ്റിച്ച രവീന്ദ്രസംഗീതത്തിൻ്റെ കഥ** മഴയെത്തും മുൻപെ എന്ന ചിത്രത്തിലെ 'എന്തിന് വേറൊരു സൂര്യോദയം' എന്ന പാട്ടിൻ്റെ കംപോസിംഗ് കഴിഞ്ഞ് കൺസോളിലെത്തിയ യേശുദാസിനോട് സംഗീത സംവിധായകൻ രവീന്ദ്രൻ മാസ്റ്റർ ചോദിച്ചു ഈ പാട്ട് ഞാൻ രണ്ട് കീർത്തനത്തിൻ്റെ പല്ലവി ഉൾക്കൊണ്ട് ചെയ്തതാണ് .കീർത്തനം ഏതാന്ന് ദാസേട്ടന് പറയാമോ ? യേശുദാസ് എത്രയാലോചിട്ടും കീർത്തനം ഏതാണെന്ന് മനസിലാകുന്നില്ല .മഹാഗായകനായ യേശുദാസ് ഒടുവിൽ സുല്ലിട്ടു ചിരിച്ച് കൊണ്ട് രവീന്ദ്രൻ ശുദ്ധധന്യാസിയിലെ പ്രസിദ്ധമായ 'ഹിമഗിരി തനയേ ഹേമലതേ എന്ന കീർത്തനത്തിൻ്റെ രണ്ട് വരി പാടി , പിന്നാലെ ചരണത്തിൽ ഉപയോഗിച്ച കീർത്തനമായ പ്രസിദ്ധമായ ത്യാഗരാജ ക്യതി ''എന്ത നേച്ചിനാ എന്ത നുച്ചിനാ '' കൂടി പാടി ..എന്നിട്ടൊന്ന് ദാസേട്ടനെ നോക്കി യേശുദാസ് അമ്പരന്ന് കാണണം!. എത്രയോ തവണ ആ കീർത്തനങ്ങൾ പാടിയ യേശുദാസിനെ പോലും കബളിപ്പിക്കുമാറ് അതിനെ പുതുക്കി പണിത് മറ്റൊരു ഗാനമാക്കി ഇറക്കാൻ ഉള്ള വൈദഗ്ദ്യം രവീന്ദ്രൻ മാസ്റ്ററിലെ കാണു എന്ത് കൊണ്ടാണ് രവീന്ദ്രൻ മാസ്റ്റർ ആവുന്നത് എന്ന ചോദ്യത്തിന് ഇതിനേക്കാൾ നല്ലൊരു ഉത്തരമുണ്ടോ ? ** [video width="240" height="240" mp4="https://cdn.boolokam.com/articles/2022/09/fg-1.mp4"][/video]