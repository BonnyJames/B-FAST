---
author: Beaumaris
categories:
- Entertainment
comment_count: 0
date: 2022-05-06 07:56:11
draft: false
image: https://cdn.boolokam.com/articles/2022/05/ccc.jpg
like_count: 66107
share_count: 34249
tags:
- korean movie
- spiritwalker
- spiritwalker korean movie
- Vino John
title: കൊറിയയിൽ നിന്നും ഉഗ്രനൊരു കിളി പറത്തും സൈ ഫൈ ത്രില്ലെർ പടം
view_count: 1284668
---

**Vino John** ഇതാ കൊറിയയിൽ നിന്നും ഉഗ്രനൊരു കിളി പറത്തും സൈ ഫൈ ത്രില്ലെർ പടം. ചെറിയ ഒരു കാറപകടത്തെ തുടർന്ന് ഹോസ്പിറ്റലിൽ അഡ്മിറ്റാകുന്ന നായകന് പഴയതൊന്നും ഓർമ്മയില്ല, കോട്ടിന്റെ പോക്കറ്റിൽ നിന്ന് ഒരു റൂം കീ കിട്ടുന്നു, അങ്ങനെ അയാൾ ആ റൂമിൽ ചെല്ലുന്നു, ആരുടെയോ റൂം, ഒരു ഓർമ്മയും വരുന്നില്ല,.. പെട്ടന്ന് അയാളുടെ ചുറ്റുപാടും മാറിമറയുന്നു, അടുത്ത സെക്കന്റിൽ അയാൾ ഒരു റെസ്റ്റോറന്റിലെ ടേബിളിന്ന് മുന്നിലാണ്. &nbsp; അതും മറ്റൊരാളുടെ രൂപത്തിൽ... എന്താണ് നടക്കുന്നത്... ഒരെത്തും പിടിയും കിട്ടുന്നില്ല... വിചിത്രമായ സംഗതി അവിടെ അവസാനിക്കുന്നില്ല, അടുത്ത പന്ത്രണ്ടു മണിക്കൂർ കഴിയുന്നതോടെ അയാൾ മറ്റൊരാളുടെ രൂപത്തിലേക്ക് മാറുന്നു... എന്താണ് സംഭവിക്കുന്നത്?.. താൻ ആരാണ്?... തന്റെ പുതിയ രൂപത്തിലെ മുഖങ്ങൾ ആരൊക്കെ?.... തുടർന്ന് അങ്ങോട്ട് സസ്പെൻസിന്റെയും ട്വിസ്റ്റുകളുടെയും മേളമാണ്. ഇത് വരെ കാണാത്ത ഒരു കോൺസെപ്റ്റാണ് ചിത്രത്തിലൂടെ സംവിധായകൻ പറയാൻ ശ്രമിക്കുന്നത് ,അതും കുറച്ചു വളഞ്ഞവഴിയിലൂടെ നീങ്ങുന്ന ഇൻവെസ്റ്റിഗേഷൻ ത്രില്ലെർ സ്വഭാവത്തിൽ, കൺഫ്യൂസ് അടിച്ചു തലപെരുക്കാൻ വേറെ എന്ത് വേണം,പടത്തിൽ നായകന്റെ കാഴ്ചപ്പാടിലാണ് കഥ പറയുന്നത്, ഇടയിൽ ഓപ്പോസിറ്റ് നിൽക്കുന്നവരുടെ കാഴ്ചപ്പാടും, നായകൻ കണ്ണാടിയിൽ കാണുന്ന വേറെ മുഖങ്ങൾ അങ്ങനെ പെട്ടന്ന് പിടി തരാത്ത പലതും കടന്നു വരുന്നുണ്ട്, എല്ലാം എല്ലാർക്കും ആദ്യം മനസ്സിലാകണമെന്നില്ല, ചിലത് ഒടുക്കം വരെ കത്തണമെന്നുമില്ല,... എന്തായാലും നല്ല ശ്രെദ്ധിച്ചു ഇരുന്ന കാണേണ്ട പടം.. ഡയലോഗ് ഒക്കെ ശ്രെദ്ധിച്ചു ഇരുന്നില്ലേൽ കുറച്ചു കഴിയുമ്പോൾ ആകെ പ്രാന്താകും....സംഗതി കോൺസെപ്റ്റ് മനസ്സിലായാൽ, കഴിഞ്ഞ വർഷത്തെ കൊറിയൻ പടങ്ങളിൽ മികച്ച ഒന്ന് ആസ്വദിക്കാൻ സാധിക്കും. &nbsp; ![](https://cdn.boolokam.com/articles/2022/05/ccc.jpg) പടത്തിന്റെ ടെക്നിക്കൽ വശങ്ങളാണ് ഏറെ അഭിനന്ദനം അർഹിക്കുന്നത്, ഗംഭീരമായ മേക്കിങ്ങിൽ അണിയിച്ചൊരുക്കിയിരിക്കുന്ന ചിത്രത്തിൽ ബിജിഎം ആണ് ഏറ്റവും ബെസ്റ്റ് പാർട്ട്, അവസാനത്തെ ആക്ഷൻ കൊറിയോഗ്രാഫിയും ബിജിഎം മിക്സിങ്ങും ഒറ്റ വാക്കിൽ കിടു എന്നുതന്നെ പറയാം. പിന്നെ എഡിറ്റിങ്, ആ മേഖല അതിന്റെ ഏറ്റവും നല്ല ഔട്ട്പുട്ടിൽ വന്നിട്ടുണ്ട്, അത് പാളിയാൽ മൊത്തം തകരും എന്നത് മറ്റൊരു വസ്തുത. ഓരോ പത്തുമിനറ്റിലും ഓരോ ട്വിസ്റ്റുകൾ സമ്മാനിക്കുന്ന തിരക്കഥയിൽ അഭിനേതാക്കളും നന്നായി പണിയെടുത്തിട്ടുണ്ട്, പ്രത്യേകിച്ചു നായകനും വില്ലനും ... ചിത്രത്തിന്റെ റീമേക് റൈറ്റ്‌സ് ഹോളിവുഡ് പൊക്കിയിട്ടുണ്ട് എന്നാണ് അറിയാൻ കഴിഞ്ഞത്, സ്വാഭാവികമായും ഇവിടെ ഹിന്ദിക്കാരും ???? ഇറക്കാൻ സാധ്യതയുണ്ട്. &nbsp; ![](https://cdn.boolokam.com/articles/2022/05/rhrhrh.jpg) ഈ പടത്തെക്കുറിച്ചു ആരും പറയുന്നത് കേട്ടില്ല, ഇനിയിപ്പോ ആരും കാണാത്തത് കൊണ്ടാണോ ? അല്ല, കണ്ടവർക്ക് മനസ്സിലാകാത്തത് കൊണ്ടോ ഇഷ്ടപ്പെടാതിരുന്നതിനാലോ മിണ്ടാണ്ട് ഇരിക്കുന്നതാണോ ?എന്നാണ് എന്റെ സംശയം... എന്തായാലും ഫോണിൽ കാണുന്നവരും ടീവിക്ക് മുന്നിൽ ഇരിക്കുന്നവരും ഇടക്ക് ഇടക്ക് മെസേജ് ഒക്കെ നോക്കിയിരുന്ന് കണ്ടാൽ നിങ്ങളുടെ 100 മിനിറ്റ് സ്വാഹാ... ഒറ്റ ഇരുപ്പിന്ന് കാണാൻ ഉള്ള സമയം ഉണ്ടാക്കിയിട്ട്,.. ഇരിക്കുക, കണ്ടിട്ട് പലതും ക്ലിയർ ആയില്ലേൽ വീണ്ടും ആദ്യം തൊട്ട് കുറച്ചു നേരം ഒന്ന് ഓടിച്ചു വിട്ടു കണ്ടാൽ മതി എല്ലാം സെറ്റാകും .കഴിഞ്ഞ വർഷം വന്ന മികച്ച കൊറിയൻ പടങ്ങളിലൊന്ന്, എല്ലാർക്കും അങ്ങനെ ആവണമെന്നില്ല, കാരണം ചിത്രം കുറച്ചു കിളി പറത്തുന്ന ടൈപ്പ് ആണേ.. &nbsp;