---
author: Beaumaris
categories:
- Entertainment
comment_count: 0
date: 2022-11-16 06:55:55
draft: false
image: ''
like_count: 46043
share_count: 19403
tags:
- Adipurush
- Featured
- prabhas
- saif alikhan
title: പരിഹാസം വിമർശനം, ആദിപുരുഷിൽ സെയ്ഫ് അലിഖാന്റെ താടി നീക്കം ചെയുന്നു
view_count: 725268
---

പ്രഭാസിന്റെ നായകനാക്കി റാംഔട്ട് സംവിധാനം ചെയുന്ന സിനിമയാണ് ആദിപുരുഷ്. ഇന്ത്യയുടെ ഇതിഹാസങ്ങളിൽ ഒന്നായ രാമായണത്തെ ആസ്പദമാക്കിയാണ് ചിത്രം ഒരുക്കുന്നത്. 500 കോടിയാണ് ചിത്രത്തിന്റെ മുതൽമുടക്ക്. എന്നാൽ ഇതിന്റെ ടീസർ പുറത്തുവന്നതിനോടൊപ്പം തന്നെ വ്യാപകമായ ട്രോളുകളും പരിഹാസങ്ങളുമാണ് ഉണ്ടായത്. പ്രധാനമായും വിഎഫ്എക്‌സിനെ ആണ് എല്ലാരും പഴിച്ചത്.ട്രോളുകള്‍ കൂടിയതോടെ പ്രമുഖ വി.എഫ്.എക്സ്. കമ്പനിയായ എന്‍.വൈ. വി.എഫ്.എക്സ് വാല തങ്ങളല്ല ചിത്രത്തിനുവേണ്ടി പ്രവര്‍ത്തിച്ചതെന്ന് വാര്‍ത്താക്കുറിപ്പ് ഇറക്കിയിരുന്നു. കൊച്ചു ടീവിയിൽ ആണോ റിലീസ് എന്നാണ് പലരും പരിഹസിച്ചത്. അതിനു പുറമെ സിനിമയിൽ രാവണന്റെ വേഷം ചെയുന്ന സെയ്ഫ് അലിഖാന്റെ താടിയും വിവാദമായിരുന്നു.രാവണന്റെ താടിയും വസ്ത്രവുമെല്ലാം കൃതൃമത്വം നിറഞ്ഞതാണെന്ന് ആക്ഷേപം ഉയര്‍ന്നിരുന്നു. ദൂരദർശനിൽ സംപ്രേക്ഷണം ചെയ്ത രാമായണത്തിലെ സീതയായി അഭിനയിച്ച ദീപികയും അതിനെ വിമർശിച്ചിരുന്നു. ഇപ്പോൾ സെയ്ഫ് അലിഖാന്റെ ലുക്കിന് അടിമുടി മാറ്റം വരുത്തുന്നതായിട്ടുള്ള റിപ്പോര്‍ട്ടുകളാണ് പുറത്തു വരുന്നത്. വിനോദ മാധ്യമങ്ങള്‍ റിപ്പോര്‍ട്ട് ചെയ്യുന്നത്, വി.എഫ്.എക്‌സിന്റെ സഹായത്തോടെ താടി പൂര്‍ണമായും നിക്കം ചെയ്യുമെന്നാണ്. &nbsp;