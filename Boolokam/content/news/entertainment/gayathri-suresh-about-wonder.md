---
title: "ബന്ധങ്ങളുടെ ഊഷ്മളത, അതിന്റെ അനിവാര്യതയെല്ലാം ബോധ്യമുള്ളവർക്ക് വളരെ നല്ലൊരു അനുഭവമാണ് Wonder"
date: 2022-07-16T17:14:33
draft: false
categories: ["Entertainment"]
tags: ['english movie', 'wonder']
author: "Beaumaris"
---

<strong>Gayathri Suresh</strong>

ചില സിനിമകൾ കാണുമ്പോൾ ഓർമ്മകളിങ്ങനെ പതിയെ ഉണർന്നുണർന്ന് വരും. കാലങ്ങളായി ഒരിക്കൽ പോലും ഓർമ്മയിലെക്ക് കടന്നു വരാത്ത, അങ്ങനെയൊരോർമ്മ പോലും മറവിയിലാണ്ടു കിടക്കുന്ന ചിലതും അതിലുണ്ടാവും. അവയിൽ ചിലത് കുഞ്ഞു കുഞ്ഞു നൊമ്പരങ്ങളാവും, ചിലതെല്ലാം ഇപ്പോഴോർക്കുമ്പോൾ ചിരിയാകും വിടരുക. പക്ഷെ ചിലതുണ്ട് ഇപ്പോഴും മുറിവുണങ്ങാതെ... അത് നമ്മെ കണ്ണിലും കരളിലും നോവിന്റെ അലകളുയയർത്തും. പണ്ടനുഭവപ്പെട്ടതിലേറെ നോവിക്കും. അങ്ങനെ നിർത്താതെ കരഞ്ഞു കരഞ്ഞു കണ്ടു തീർത്ത ഒരു സിനിമയാണ് Wonder.

Auggie, താങ്ങാനാവുന്നതിലേറെ അവൻ നോവിക്കപ്പെടുന്നുണ്ട്. ചില നേരം ഒട്ടും താങ്ങാനാവാതെ തകർന്നു പോകുന്നുണ്ട്. പക്ഷെ അവന് താങ്ങാവാൻ, മുറിവുകളിൽ നിന്നവനെ അടർത്തിയെടുക്കാൻ അമ്മയും അച്ഛനും ചേച്ചിയും അടങ്ങുന്ന കുടുംബമുണ്ട്, അധ്യാപകരുണ്ട്, സ്കൂളുണ്ട് കൂട്ടുകാരുണ്ട്. അവരുടെ സ്നേഹവും കരുതലും പകരുന്ന കരുത്തിൽ തെളിമയാർന്ന, മികവാർന്ന തന്നെ തന്നെ കണ്ടെടുക്കാൻ അവനാവുന്നുണ്ട്. ഇതൊന്നും പക്ഷെ അവന് അത്ര എളുപ്പത്തിൽ ലഭ്യമായതല്ല. പലതരം മുറിവുകളിലൂടെ കടന്നു പോകുന്നതിനിടയിലാണ് മനുഷ്യരുടെ ഒരു കൂട്ടം അവന് ചുറ്റും രൂപപ്പെടുന്നത്. അതിന് കാരണമായി തീരുന്നത് അവന്റെ അമ്മയുടേയും അച്ഛന്റേയും ഇളകാത്ത വിശ്വാസവും മകനോടുള്ള സ്നേഹവായ്പും തന്നെയാണ്.

<img class="size-full wp-image-343128 aligncenter" src="https://cdn.boolokam.com/articles/2022/07/dqd111.jpg" alt="" width="480" height="686" />ഒന്ന് നേടുമ്പോൾ മറ്റൊന്നു നഷ്ടമാവുന്നു എന്നു പറയുന്നതുപോലെ രണ്ടു മക്കളിൽ ഒരാളെ കൂടതൽ ശ്രദ്ധിക്കേണ്ടിവരുമ്പോൾ മറ്റൊരാൾക്ക് അത് നഷ്ടമാകാനിടയുണ്ട്. ആ വിടവ് നികത്തപ്പെടാൻ കുടുംബാംഗങ്ങളിൽ ആഴമേറിയ ഒരു ബന്ധം അനിവാര്യമാണ്. അതുണ്ടെങ്കിൽ അത്തരമൊന്ന് മാതാപിതാക്കളുടെ ശ്രദ്ധയിൽ പെടാതെ പോകില്ലെന്ന് കൂടി സിനിമ നമ്മെ ഓർമ്മിപ്പിക്കുന്നു. അതിന് സ്നേഹത്തിന്റെ അദൃശ്യമായൊരു ചരട് അവർക്കിടയിൽ രൂപപ്പെടേണ്ടതുണ്ട്. പ്രശ്നങ്ങളുടെ കാര്യത്തിൽ നമുക്കൊരു വശമുള്ളതുപോലെ ഒരു മറുവശം കൂടിയുണ്ട്, അതറിഞ്ഞാൽ ചിലപ്പോൾ നമ്മുടെ പ്രശ്നങ്ങൾ പ്രശ്നങ്ങളേ അല്ലാതാവും. തുറന്നു പറച്ചിലില്ലാതെ ഇതൊന്നും പക്ഷെ സാധ്യമാവുകയില്ല.

ബന്ധങ്ങളുടെ ഊഷ്മളത, അതിന്റെ അനിവാര്യതയെല്ലാം ബോധ്യമുള്ളവർക്ക് വളരെ നല്ലൊരു അനുഭവമാണ് Wonder. സിനിമ ചർച്ച ചെയ്യുന്ന മറ്റനേകം പ്രശ്നങ്ങളുണ്ട്, bullying, bodyshaming കൗമാരക്കാരിലെ മാനസിക പിരിമുറുക്കങ്ങൾ, human values, വിദ്യാഭ്യാസത്തിന്റെ ലക്ഷ്യങ്ങൾ അങ്ങനെ ധാരാളം വിഷയങ്ങൾ കൈകാര്യം ചെയ്യുന്ന മികച്ച ഒരു ചിത്രം കൂടിയാണിത്. Julia Roberts, Owen Wilson; Jacob Tremblay തുടങ്ങിയ ശക്തമായൊരു താരനിര തന്നെയുണ്ട് ചിത്രത്തിൽ.


![ബന്ധങ്ങളുടെ ഊഷ്മളത, അതിന്റെ അനിവാര്യതയെല്ലാം ബോധ്യമുള്ളവർക്ക് വളരെ നല്ലൊരു അനുഭവമാണ് Wonder](https://cdn.boolokam.com/articles/2022/07/dqd111.jpg)**Gayathri Suresh** ചില സിനിമകൾ കാണുമ്പോൾ ഓർമ്മകളിങ്ങനെ പതിയെ ഉണർന്നുണർന്ന് വരും. കാലങ്ങളായി ഒരിക്കൽ പോലും ഓർമ്മയിലെക്ക് കടന്നു വരാത്ത, അങ്ങനെയൊരോർമ്മ പോലും മറവിയിലാണ്ടു കിടക്കുന്ന ചിലതും അതിലുണ്ടാവും. അവയിൽ ചിലത് കുഞ്ഞു കുഞ്ഞു നൊമ്പരങ്ങളാവും, ചിലതെല്ലാം ഇപ്പോഴോർക്കുമ്പോൾ ചിരിയാകും വിടരുക. പക്ഷെ ചിലതുണ്ട് ഇപ്പോഴും മുറിവുണങ്ങാതെ... അത് നമ്മെ കണ്ണിലും കരളിലും നോവിന്റെ അലകളുയയർത്തും. പണ്ടനുഭവപ്പെട്ടതിലേറെ നോവിക്കും. അങ്ങനെ നിർത്താതെ കരഞ്ഞു കരഞ്ഞു കണ്ടു തീർത്ത ഒരു സിനിമയാണ് Wonder. Auggie, താങ്ങാനാവുന്നതിലേറെ അവൻ നോവിക്കപ്പെടുന്നുണ്ട്. ചില നേരം ഒട്ടും താങ്ങാനാവാതെ തകർന്നു പോകുന്നുണ്ട്. പക്ഷെ അവന് താങ്ങാവാൻ, മുറിവുകളിൽ നിന്നവനെ അടർത്തിയെടുക്കാൻ അമ്മയും അച്ഛനും ചേച്ചിയും അടങ്ങുന്ന കുടുംബമുണ്ട്, അധ്യാപകരുണ്ട്, സ്കൂളുണ്ട് കൂട്ടുകാരുണ്ട്. അവരുടെ സ്നേഹവും കരുതലും പകരുന്ന കരുത്തിൽ തെളിമയാർന്ന, മികവാർന്ന തന്നെ തന്നെ കണ്ടെടുക്കാൻ അവനാവുന്നുണ്ട്. ഇതൊന്നും പക്ഷെ അവന് അത്ര എളുപ്പത്തിൽ ലഭ്യമായതല്ല. പലതരം മുറിവുകളിലൂടെ കടന്നു പോകുന്നതിനിടയിലാണ് മനുഷ്യരുടെ ഒരു കൂട്ടം അവന് ചുറ്റും രൂപപ്പെടുന്നത്. അതിന് കാരണമായി തീരുന്നത് അവന്റെ അമ്മയുടേയും അച്ഛന്റേയും ഇളകാത്ത വിശ്വാസവും മകനോടുള്ള സ്നേഹവായ്പും തന്നെയാണ്. ഒന്ന് നേടുമ്പോൾ മറ്റൊന്നു നഷ്ടമാവുന്നു എന്നു പറയുന്നതുപോലെ രണ്ടു മക്കളിൽ ഒരാളെ കൂടതൽ ശ്രദ്ധിക്കേണ്ടിവരുമ്പോൾ മറ്റൊരാൾക്ക് അത് നഷ്ടമാകാനിടയുണ്ട്. ആ വിടവ് നികത്തപ്പെടാൻ കുടുംബാംഗങ്ങളിൽ ആഴമേറിയ ഒരു ബന്ധം അനിവാര്യമാണ്. അതുണ്ടെങ്കിൽ അത്തരമൊന്ന് മാതാപിതാക്കളുടെ ശ്രദ്ധയിൽ പെടാതെ പോകില്ലെന്ന് കൂടി സിനിമ നമ്മെ ഓർമ്മിപ്പിക്കുന്നു. അതിന് സ്നേഹത്തിന്റെ അദൃശ്യമായൊരു ചരട് അവർക്കിടയിൽ രൂപപ്പെടേണ്ടതുണ്ട്. പ്രശ്നങ്ങളുടെ കാര്യത്തിൽ നമുക്കൊരു വശമുള്ളതുപോലെ ഒരു മറുവശം കൂടിയുണ്ട്, അതറിഞ്ഞാൽ ചിലപ്പോൾ നമ്മുടെ പ്രശ്നങ്ങൾ പ്രശ്നങ്ങളേ അല്ലാതാവും. തുറന്നു പറച്ചിലില്ലാതെ ഇതൊന്നും പക്ഷെ സാധ്യമാവുകയില്ല. ബന്ധങ്ങളുടെ ഊഷ്മളത, അതിന്റെ അനിവാര്യതയെല്ലാം ബോധ്യമുള്ളവർക്ക് വളരെ നല്ലൊരു അനുഭവമാണ് Wonder. സിനിമ ചർച്ച ചെയ്യുന്ന മറ്റനേകം പ്രശ്നങ്ങളുണ്ട്, bullying, bodyshaming കൗമാരക്കാരിലെ മാനസിക പിരിമുറുക്കങ്ങൾ, human values, വിദ്യാഭ്യാസത്തിന്റെ ലക്ഷ്യങ്ങൾ അങ്ങനെ ധാരാളം വിഷയങ്ങൾ കൈകാര്യം ചെയ്യുന്ന മികച്ച ഒരു ചിത്രം കൂടിയാണിത്. Julia Roberts, Owen Wilson; Jacob Tremblay തുടങ്ങിയ ശക്തമായൊരു താരനിര തന്നെയുണ്ട് ചിത്രത്തിൽ.
