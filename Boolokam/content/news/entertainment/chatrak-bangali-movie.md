---
author: Beaumaris
categories:
- Entertainment
comment_count: 0
date: 2022-10-26 16:38:28
draft: false
image: https://cdn.boolokam.com/articles/2022/10/cacv.jpg
like_count: 78115
share_count: 28944
tags:
- chatrak
- Sanuj Suseelan
title: ഇന്ത്യൻ സിനിമയും നഗ്നതയും ചത്രകും
view_count: 1331557
---

**ഇന്ത്യൻ സിനിമയും നഗ്നതയും ചത്രകും** **Sanuj Suseelan** ലൈംഗികതയെ അൽപസ്വൽപം നാണത്തോടെയും കപട സദാചാരത്തോടെയും സമീപിക്കുകയാണ് പൊതുവെ ഇന്ത്യൻ രീതി. എന്തോ വൃത്തികെട്ട സംഗതിയാണ് ലൈംഗികതയെന്നാണ് നമ്മളുടെ പൊതുവെയുള്ള ഒരു സമീപനം. സ്വാഭാവികമായും നമ്മുടെ സിനിമയിലും അതിന്റെ പ്രതിഫലനങ്ങൾ ഉണ്ടാവുന്നത് സ്വാഭാവികം. എ പടങ്ങൾ എന്ന് പൊതുവെ വിളിക്കപ്പെട്ടിരുന്ന ലോ ക്ലാസ്സ് സെമി പോൺ ചിത്രങ്ങളല്ലാതെ നമ്മുടെ മെയിൻ സ്ട്രീം സിനിമയിൽ അത്തരം പരീക്ഷണങ്ങൾ അധികമൊന്നും നടന്നിട്ടില്ല . വർഷങ്ങൾക്കു മുമ്പ് പ്രൊതിമാ ബേദി ജൂഹു ബീച്ചിൽ നഗ്‌നയായി നടത്തിയ ഒരു ഓട്ടം ഒഴിച്ചാൽ പലപ്പോഴും നമ്മുടെ പ്രശസ്ത നായകന്മാരും നായികമാരുമൊക്കെ ഇതിൽ നിന്നൊഴിഞ്ഞു നിന്നിട്ടുള്ള ചരിത്രമാണുള്ളത്. അങ്ങനെയുള്ള നമ്മുടെ സിനിമയിൽ ചരിത്രം സൃഷ്ടിച്ച ഒരു സിനിമയെയും അതിലെ നായികയെയും പറ്റിയാണ് താഴെ പറയുന്നത്. frontal nudity ആദ്യമായി ഇന്ത്യൻ സിനിമയിൽ അവതരിപ്പിക്കാൻ ധൈര്യം കാണിച്ച ഒരു സംവിധായകനും ഒരു നായികയും. ഒരുപക്ഷെ ഇന്ത്യയിലെ ബോൾഡായ ആദ്യത്തെ യഥാർത്ഥ സിനിമ. ആറു വർഷം മുമ്പിറങ്ങിയ ചിത്രമാണ്. ഒന്നുകൂടി ഓർക്കുന്നു. സണ്ണി ലിയോണിനെ പോലെ പോൺ ഇൻഡസ്ട്രിയിൽ നിന്ന് വന്ന ഒരു നടി പോലും മറ്റു തരം വേഷങ്ങൾ മാത്രം ചെയ്തുകൊണ്ടിരിക്കുന്ന ഇക്കാലത്ത് ഇതിനു പ്രസക്തിയുടെന്നു തോന്നുന്നു. **എന്താണ് ചത്രക് ?** \---------------------------------- അര്‍ബന്‍ ഇന്ത്യയും മാറിയ ഏഷ്യന്‍ ജീവിതവും തന്നെയും വേറിട്ടൊരു രീതിയില്‍ പുനര്‍വിചിന്തനം ചെയ്യുകയാണിവിടെ. ദുബായില്‍ വര്‍ഷങ്ങളോളം ജോലി ചെയ്ത ഒരു ആര്‍ക്കിടെക്റ്റ് ആയ രാഹുല്‍ തിരികെ സ്വദേശമായ കൊല്‍ക്കത്തയിലേക്ക് തിരികെ വരുന്നതോടെ ചിത്രം തുടങ്ങുന്നു. അവിടെ രാഹുലിനെ കാത്ത് സ്വന്തം കാമുകിയായ പവോലി ഉണ്ട്. രാഹുലിന് ഒരു സഹോദരന്‍ ഉണ്ട്. പക്ഷെ ഭ്രാന്ത് പിടിച്ചു കാട്ടിലാണയാൾ താമസിക്കുന്നത്. അയാളെ അന്വേഷിച്ചു രാഹുൽ നടത്തുന്ന യാത്രയാണ് സത്യം പറഞ്ഞാൽ ഈ സിനിമ പറയുന്നത്. ദുബായ് പോലുള്ള ഒരു വന്‍ നഗരത്തിലെ എസ്ടാബ്ലിഷ് ചെയ്ത ഒരു ആര്‍ക്കിടെക്റ്റ് ആയ രാഹുലിന്റെ ജീവിതം ഈ അന്വേഷണത്തോടെ അടിമുടി മാറ്റിമറിക്കപ്പെടുന്നു. കാട്ടിന്റെ വന്യമായ നിയമങ്ങള്‍ നിശ്ചയിക്കുന്ന ഒരു കാടന്‍ ജീവിതവും പ്രതീക്ഷകളും സ്വപ്നങ്ങളും കൂണ്‍ ( ചത്രക് എന്ന ബംഗാളി വാക്കിന്റെ അർത്ഥം കൂൺ എന്നാണ് ) പോലെ പൂക്കുന്ന നാഗരിക ജീവിതവും നിരാശയും സ്നേഹവും ലൈംഗികതയും എല്ലാം മാറി മറിയുന്ന ഒരു യാത്രയിലേക്ക് ചിത്രം നിങ്ങളെ കൊണ്ട് പോകുന്നു. മനുഷ്യന്‍ പിറവി കൊണ്ടയിടവും അവന്‍ വളര്‍ന്നപ്പോള്‍ ചേക്കേറിയ നഗരങ്ങളും ജീവിതവും മരണവും ആണ് വിഷയമെങ്കിലും ഒരു ഡോക്യുമെന്ററി ആയി നിങ്ങള്‍ക്ക് ഇത് തോന്നില്ല. യാഥാര്‍ത്ഥ്യവും സങ്കല്പവും ഇടകലര്‍ന്ന വളരെ ക്രൂഡ് ആയ ഒരു തലത്തില്‍ നിന്ന് വേണം ഈ ചിത്രത്തെ കാണാന്‍. വളരെ ഇരുണ്ട ഒരു സിനിമയാണിത്. **എന്താണീ ചിത്രത്തിന്റെ പ്രത്യേകത അല്ലെങ്കില്‍ ആരാണ് പവോലി ദം ?** \--------------------------------------------------------------------------- പവോലി ഒരു ബംഗാളി നടിയാണ്. സമരേഷ് മജൂംദാറിന്റെ ഒരു നോവലിനെ ആസ്പദമാക്കി ഗൌതം ഘോഷ് നക്സലൈറ്റ് പ്രസ്ഥാനങ്ങളെ പറ്റി എടുത്ത കാല്‍ബേല എന്നാ ചിത്രത്തിലൂടെ പ്രശസ്തയായ യുവ നടിയാണ് പവോലി. ഇറ്റാലിയന്‍ സംവിധായകനായ ഇടാലോ സ്പിനെലി സംവിധാനം ചെയ്യുന്ന ചോളി കെ പീച്ചേ ക്യാ ഹേ ( മഹാശ്വേത ദേവി എഴുതിയത് ) എന്ന ചിത്രത്തിലെ ഒരു ആദിവാസി യുവതിയുടെ വേഷം അഭിനയിക്കാന്‍ തെരഞ്ഞെടുത്തിരിക്കുന്നത് പവോലിയെയാണ്. സത്യത്തില്‍ പവോലിയെ പറ്റി മാത്രമായിട്ടാണ് ഈ പോസ്റ്റ് ആദ്യം എഴുതിയത്. പക്ഷെ ഈ ചിത്രത്തെ പറ്റിയും സംവിധായകനെ പറ്റിയും പറഞ്ഞില്ലെങ്കില്‍ ഇത് പൂര്‍ണമാവില്ല എന്ന് തോന്നി. എത്ര നഗ്നത കാണിക്കാനും മടിയില്ലാത്ത ഒരു നടി എന്ന നിലയ്ക്കാണ് പവോലി പ്രശസ്തയായത്. അപ്പൊ നിങ്ങള്‍ ചോദിച്ചേക്കും കാമസൂത്ര, ഫയര്‍ മുതലായ ചിത്രങ്ങളില്‍ പലതിലും നായികമാര്‍ തുണിയുരിഞ്ഞിട്ടുണ്ടല്ലോ എന്ന്. പ്രോതിമ ബേദി മുതല്‍ മല്ലിക ഷരാവത് വരെ നീളുന്നു ആ നിര. പക്ഷെ ചത്രക് അവതരിപ്പിക്കുന്ന ചില രംഗങ്ങളില്‍ പൂര്‍ണ നഗ്നയായും പച്ചയായ ലൈംഗിക രംഗങ്ങള്‍ അഭിനയിക്കാനും ആദ്യമായി ധൈര്യം കാണിച്ച നടിയാണ് പവോലി എന്ന് എനിക്ക് തോന്നുന്നു. ഇതിലെ വിവാദമായ രംഗങ്ങളില്‍ ക്യാമറയ്ക്ക് മുന്നില്‍ അനുബ്രത ബസുവുമായി ലൈംഗിക ബന്ധം അതിന്റെ എല്ലാ അര്‍ത്ഥത്തിലും ആസ്വദിക്കുന്ന ഒരു കഥാപാത്രത്തെ തന്മയത്വത്തോടെ പവോലി അവതരിപ്പിച്ചു. ഇത്രയും ഞാന്‍ ഈ നടിയെ പറ്റി എഴുതിയത് അതൊക്കെ കണ്ടു ആരാധന മൂത്തിട്ടല്ല. പക്ഷെ ബോള്‍ഡ് എന്നവകാശപ്പെടുന്ന പല ബോളിവുഡ് നടികളെക്കാള്‍ ശരിക്കും ബോള്‍ഡ് അയ അഭിനയം കാഴ്ച വച്ച പവോലി ശരിക്ക് പറഞ്ഞാല്‍ ഇന്ത്യന്‍ സിനിമയില്‍ ഒരു വഴിത്തിരിവാണ് ഉണ്ടാക്കിയത് എന്ന് പറയേണ്ടി വരും. ഹോളിവുഡ് ചിത്രങ്ങള്‍ ആണ് പലപ്പോഴും നമ്മള്‍ താരതമ്യത്തിനെടുക്കുന്നത്. പക്ഷെ ബോക്സ്‌ ഓഫീസ് മാത്രം ലക്ഷ്യമിടുന്ന അത്തരം ചിത്രങ്ങളേക്കാള്‍ കലാ മൂല്യമുള്ള ചിത്രങ്ങള്‍ നിര്‍മിക്കുന്ന ഫ്രഞ്ച് / ഇറ്റാലിയന്‍ ചിത്രങ്ങളില്‍ കാണിക്കുന്ന ജീവിതത്തിന്റെ രേഖാ ചിത്രങ്ങള്‍ അഭിനയിക്കാന്‍ ഇന്ത്യയില്‍ നടികളെ കിട്ടാറില്ല. മിക്ക സിനിമകളും ഡ്യൂപ്പിനെ വച്ചാണ് അത് ചെയ്യുന്നത്. സ്വന്തം പേരില്‍ അത് അഭിനയിക്കാന്‍ നമ്മുടെ മുന്‍ നിര നടിമാര്‍ക്ക് ഭയമാണ് എന്ന് തോന്നുന്നു. അത് കൊണ്ടാണ് ബന്‍ഡിറ്റ് ക്യൂന്‍ എന്ന ചിത്രത്തിലെ ബലാത്സംഗ രംഗങ്ങള്‍ ഡ്യൂപ്പിനെ വച്ച് അഭിനയിപ്പിക്കേണ്ടി വന്നത്. പക്ഷെ ഇവിടെ പാവോലി കാണിച്ച ധൈര്യം മറ്റുള്ളവർക്ക് സങ്കൽപ്പിക്കാൻ പോലും പറ്റാത്തതായിരുന്നു എന്ന് മാത്രം. **![](https://cdn.boolokam.com/articles/2022/10/cacv.jpg)സംവിധായകനെ കുറിച്ചും അൽപം :** \--------------------------------------------------------------- വിമുക്തി ജയസുന്ദര എന്ന ശ്രീലങ്കന്‍ സിനിമ സംവിധായകന്‍ സംവിധാനം ചെയ്ത ഒരു ബംഗാളി ചിത്രമാണ്‌ ചത്രക്. പൂനെയിലെ ഫിലിം ഇന്‍സ്ടിട്യൂട്ട് സന്തതിയായ അദ്ദേഹം കുറച്ചു കാലം ലോക പ്രശസ്ത പരസ്യ നിര്‍മാണ കമ്പനി ആയ ലിന്റാസില്‍ കോപ്പി റൈറ്റര്‍ ആയിരുന്നു. അദ്ദേഹത്തിന്റെ ആദ്യ ഡോകുമെന്ററി ആയ The Land of Silence തന്നെ നടന്നു തേഞ്ഞ വഴികളില്‍ നിന്ന് മാറി നടക്കുന്ന ഒരു സംവിധായകനെ ലോകത്തിനുകാട്ടിക്കൊടുത്തിരുന്നു. ഒട്ടും ഭംഗിയില്ലാത്ത, ആരും ഉപയോഗിച്ചിട്ടില്ലാത്ത പശ്ചാത്തലങ്ങളിലാണ് അദ്ദേഹം സ്വന്തം സിനിമകള്‍ ചിത്രീകരിച്ചിരിക്കുന്നത്. ലങ്കയിലെ സിവില്‍ യുദ്ധങ്ങളുടെ ഭീകരത കാണിച്ചു കൊടുക്കുന്ന ഈ ഡോക്യു ഫിക്ഷന്‍ ചിത്രം ആയിരത്തി തൊള്ളായിരത്തി അറുപതുകളില്‍ സിനിമ നിര്‍മാണത്തിന് ഉപയോഗിച്ചിരുന്ന ഉപകരണങ്ങള്‍ കൊണ്ടാണ് ചിത്രീകരിച്ചിരിക്കുന്നത്. ചരിത്രത്തിന്റെ കറുത്ത ചിത്രങ്ങള്‍ വരയ്ക്കാന്‍ ഇത്തരം ഒരു മാധ്യമം സ്വീകരിച്ച ഒരു കലാകാരനെ ആദ്യമായി ലോകം കണ്ടു. . വ്യക്തമായ സംഭാഷണ ശകലങ്ങള്‍ ഇല്ലാതിരുന്ന ചിത്രം വോയിസ്‌ ഓവറില്‍ കൂടിയാണ് നരേറ്റ് ചെയ്യുന്നത്. നേര്‍രേഖയില്‍ സഞ്ചരിക്കാത്ത ആഖ്യാന രീതിയില്‍ ഭൂതാവിഷ്ടമായ ഒരു കാലത്തിന്റെ കഥ പറയുന്നു ഈ ചിത്രം. The Forsaken Land എന്ന ചിത്രമായിരുന്നു അദ്ദേഹത്തിന്റെ ശ്രദ്ധേയമായ വേറൊരു ചിത്രം. കാനില്‍ ക്യാമറ ഡീ യോര്‍ പുരസ്‌കാരം നേടിയ കഴിഞ്ഞ പത്തു വര്‍ഷത്തില്‍ ഏഷ്യയില്‍ നിന്നുണ്ടായ ഏറ്റവും നല്ല കലാസൃഷ്ടി ആയാണ് നിരൂപകര്‍ വിലയിരുത്തിയത് . 2011 ഇല്‍ കാനില്‍ അദ്ദേഹത്തിന്റെ സംഭാവന ആയിരുന്നു ചത്രക് ( Mushroomes ). ഇന്ത്യയില്‍ വച്ച് ചിത്രീകരിച്ച അദ്ദേഹത്തിന്റെ ആദ്യ ചിത്രമാണ് ഇത്. പാവോലിയെ കൂടാതെ സുദീപ് മുഖർജിയും സുമിത് താക്കൂറും ഈ സിനിമയിലുണ്ട് **വാൽക്കഷണം ;** ********************** ഇന്ത്യയിൽ ബുദ്ധിയുള്ള ജനങ്ങളുള്ള രണ്ടേ രണ്ടു സംസ്ഥാനങ്ങൾ കേരളവും ബംഗാളുമാണെന്നാണല്ലോ നമ്മൾ പൊങ്ങച്ചം പറഞ്ഞു നടക്കുന്നത്. പക്ഷെ കലാപരമായ കാര്യങ്ങളിൽ നമ്മളെക്കാൾ ഒരുപടി മുന്നിലാണ് ബംഗാളി സാഹിത്യവും സിനിമയും എന്ന് തോന്നിയിട്ടുണ്ട്. യഥാർത്ഥ കലാകാരന്മാരെ അംഗീകരിക്കുന്നതിലും അവരാണ് മുന്നിൽ. പൊതുവെ ആൺ പെൺ ബന്ധങ്ങളെ കുറച്ചു കൂടി ലിബറൽ ആയി കാണുന്നവരാണ് ബംഗാളികൾ. മാത്രമല്ല ബംഗാളി പെൺകുട്ടികൾ മലയാളികളെ വച്ച് നോക്കുമ്പോൾ കുറച്ചു കൂടി സാഹസികരാണ്. കാമുകന്മാരെ കണ്ടുപിടിക്കാനും ബോറടിച്ചാൽ ഉടൻ തന്നെ മാറ്റി പരീക്ഷിക്കാനും ഒക്കെ അവർക്കു ധൈര്യമുണ്ട്. ( ഇതൊക്കെ ബംഗാളികൾ തന്നെ പറഞ്ഞു തന്നിട്ടുള്ളതാണ് , അല്ലാതെ എന്റെ കണ്ടുപിടിത്തമല്ല ) . അവരുടെ സിനിമയിലും അതിന്റെയൊരു കരുത്തു കാണാൻ കഴിയും. മലയാളത്തിലെ അഭിനേത്രികളേക്കാൾ കുറച്ചുകൂടി ഐഡന്റിറ്റി ഉള്ള എത്ര നടിമാർ ബംഗാളിയിലുണ്ടെന്നത് നോക്കിയാൽ മാത്രം മതി. ബോളിവുഡിൽ പോലും ചരിത്രം സൃഷ്ടിക്കാൻ അവർക്കു കഴിഞ്ഞിട്ടുള്ളത്‌ ഈ സാഹസികതയും ധൈര്യവും കൈമുതലായുള്ളതു കൊണ്ടാണ്. പിന്നെ, തീർച്ചയായും അസാമാന്യമായ പ്രതിഭയും