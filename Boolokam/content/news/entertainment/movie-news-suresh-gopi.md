---
author: Beaumaris
categories:
- Entertainment
comment_count: 0
date: 2022-04-25 08:25:15
draft: false
image: https://cdn.boolokam.com/articles/2022/04/66u6.jpg
like_count: 36800
share_count: 13414
tags:
- ACTOR
- Featured
- suresh gopi
title: പറഞ്ഞ വാക്ക് പാലിച്ച് സുരേഷ് ഗോപി
view_count: 496649
---

മറ്റുള്ളവരെ സഹായിക്കാൻ വിമുഖത കാട്ടാത്ത വ്യക്തിയാണ് സുരേഷ്‌ഗോപി. അദ്ദേഹം നൽകിയ പല വാക്കുകളും പാലിച്ച ചരിത്രമേയുള്ളൂ. ഇപ്പോൾ അദ്ദേഹം സിനിമയിലേക്ക് തിരിച്ചുവരവിന്റെ സന്തോഷത്തിലാണ്. ഇപ്പോൾ താരത്തിന് കൈനിറയെ ചിത്രങ്ങളാണ്. അതിൽ ജിബു ജേക്കബ് സംവിധാനം ചെയുന്ന ബിഗ് ബഡ്ജറ്റ് ചിത്രവും വരുന്നു. എന്നാലിപ്പോൾ അദ്ദേഹം പറഞ്ഞ വാക്ക് പാലിച്ച വാർത്തയാണ് മാധ്യമങ്ങൾ ഏറ്റെടുത്തിരിക്കുന്നത്. പുതിയ ചിത്രങ്ങൾക്ക് ലഭിക്കുന്ന അഡ്വാൻസ് തുകയിൽ നിന്ന് ഒരുവിഹിതം മിമിക്രി കലാകാരന്മാർക്ക് നൽകുമെന്ന വാക്ക് ആണ് അദ്ദേഹം പാലിച്ചത്. ഇക്കഴിഞ്ഞ ഓണക്കാലത്താണ് അദ്ദേഹം ഇങ്ങനെയൊരു പ്രഖ്യാപനം നടത്തിയിരുന്നത്. ഒറ്റക്കൊമ്പൻ എന്ന ചിത്രത്തിന് ലഭിച്ച അഡ്വാൻസ് തുകയിൽ നിന്നാണ് അദ്ദേഹം രണ്ടുലക്ഷം രൂപ കൈമാറിയത്. മിമിക്രി ആർട്ടിസ്റ്റ്സ് അസോസിയേഷന് ആണ് തുക സമർപ്പിച്ചത്. തുകയുടെ ചെക്കിന്റെ ചിത്രം സഹിതമാണ് അദ്ദേഹം സാമൂഹ്യമാധ്യമങ്ങളിൽ പോസ്റ്റ് ചെയ്തിരിക്കുന്നത്. ![](https://cdn.boolokam.com/articles/2022/04/66u6.jpg)സുരേഷ് ഗോപിയെ നായകനാക്കി മാത്യു തോമസ് സംവിധാനം ചെയുന്ന ചിത്രമാണ് ഒറ്റക്കൊമ്പൻ. ഈ ചിത്രം ഷാജി കൈലാസ് പൃഥ്വിരാജിനെ വച്ചു ചെയുന്ന 'കടുവ'യുമായി ഇപ്പോൾ നിയമപോരാട്ടത്തിൽ ആണ്. രണ്ടു ചിത്രങ്ങളും പറയുന്നത് കടുവാക്കുന്നേൽ കുറുവച്ചൻ എന്ന ആളിന്റെ കഥയാണ്.