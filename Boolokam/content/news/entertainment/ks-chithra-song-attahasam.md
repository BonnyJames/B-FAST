---
author: Beaumaris
categories:
- Entertainment
comment_count: 0
date: 2022-10-07 16:51:19
draft: false
image: ''
like_count: 31141
share_count: 33780
tags:
- attahaasam movie
- attahasam movie
- ks chithra
title: കെ. എസ്. ചിത്ര ആദ്യമായി പിന്നണി പാടിയ സിനിമ എന്ന പ്രത്യേകത മാത്രമേ "അട്ടഹാസം"എന്ന
  സുകുമാരൻ ചിത്രത്തിന് പറയാനുള്ളൂ
view_count: 1384164
---

**വൈകി റിലീസ് ചെയ്ത 'അട്ടഹാസം' (1984)** കെ.എസ്.ചിത്ര ആദ്യമായി പിന്നണി പാടിയ സിനിമ എന്ന പ്രത്യേകത മാത്രമേ "അട്ടഹാസം"എന്ന സുകുമാരൻ ചിത്രത്തിന് പറയാനുള്ളൂ. 1982-ൽ "താരുണ്യം"എന്ന പേരിൽ പുറത്ത് വരാനിരുന്ന ഈ ചിത്രം 1984-ലാണ് റിലീസ് ചെയ്തത്.. അപ്പോഴേക്കും പിന്നണി ഗായികയായി ചിത്ര അറിയപ്പെട്ട് കഴിഞ്ഞിരുന്നു. ഈ പടത്തിൽ പൂവച്ചൽ ഖാദർ എഴുതി എം.ജി. രാധാകൃഷ്ണൻ ഈണമിട്ട:"ചെല്ലം ചെല്ലം എന്തര് ചെല്ലം തങ്കം തങ്കം എന്തര് തങ്കം.. ''-എന്ന പാട്ടാണ് ചിത്ര പാടിയത്... ഈ പാട്ടിന് പറയത്തക്ക മേന്മയൊന്നും ഉണ്ടായിരുന്നില്ലെങ്കിലും, "അട്ടഹാസ"ത്തിൽ ചിത്രയുടെ ചേച്ചി കെ.എസ്. ബീനയും, യേശുദാസും പാടിയ :"വനമാലീ നിന്‍ മാറില്‍ ചേര്‍ന്നു പീനപയോധരയുഗളം." എന്ന പാട്ടിന് പറഞ്ഞാൽ തീരാത്ത ചന്തമുണ്ടെന്ന് സമ്മതിക്കാതെ വയ്യ. കലാരഞ്ജിനി, അനുരാധ, രേണു ചന്ദ്ര, രാജി, വഞ്ചിയൂർ രാധ, വിജയലക്ഷ്മി, ആനന്ദവല്ലി, സുകുമാരി, സുധീർ, സന്തോഷ്‌, തിക്കുറിശ്ശി, ഭീമൻ രഘു, ടി.ജി.രവി, പൂജപ്പുര രവി, പ്രതാപചന്ദ്രൻ എന്നിവരും സുകുമാരനൊപ്പം ഈ സിനിമയിൽ ഉണ്ടായിരുന്നു... 1984 ജൂലായ് 20 ന് റിലീസ് ചെയ്ത ഈ ചിത്രം ഒരു പരാജയം ആയിരുന്നു. https://youtu.be/XLB2nE4vnu0