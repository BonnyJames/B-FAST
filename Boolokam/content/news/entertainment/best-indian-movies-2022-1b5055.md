---
title: "2022-ലെ മികച്ച ഇന്ത്യൻ സിനിമകൾ, ഒരു സിനിമാരാധകന്റെ തിരഞ്ഞെടുപ്പ്"
date: 2023-01-04T17:10:16
draft: false
categories: ["Entertainment"]
tags: ['2022-ലെ മികച്ച ഇന്ത്യൻ സിനിമകൾ', 'indian movies', 'അനൂപ് കിളിമാനൂർ']
author: "Beaumaris"
---

<strong>2022-ലെ മികച്ച ഇന്ത്യൻ സിനിമകൾ</strong>

<strong>അനൂപ് കിളിമാനൂർ</strong>

<strong>Qala</strong>

നിരവധി ചിത്രങ്ങളിൽ ഗാനങ്ങളും, സംഭാഷണങ്ങളും എഴുതുകയും, ബുൾബുൾ എന്ന തന്റെ ആദ്യചിത്രത്തിലൂടെ ചിത്രത്തിലൂടെ മികച്ച സംവിധായികയായി പേരെടുക്കുകയും ചെയ്ത അൻവിത ദത്ത് സംവിധാനം ചെയ്ത രണ്ടാമത്തെ സിനിമയാണ് ഘല. ഇത് കാലത്തിൽ മുന്നോട്ടും പിന്നോട്ടും സഞ്ചരിച്ച് ഘല എന്ന ഗായികയുടെ ജീവിതം പറയുന്ന സിനിമയാണ്. ബുൾബുളിലെ നായികയായി മികച്ച പ്രകടനം കാഴ്ച വെച്ച തൃപ്തി ദിംറിയാണ് ഘലയായെ അവതരിപ്പിക്കുന്നത്. സ്വാസ്തിക മുഖർജി, അന്തരിച്ച പ്രശസ്ത നടൻ ഇർഫാൻ ഖാന്റെ മകൻ ബാബിൽ ഖാൻ, അമിത് സിയാൽ, വരുണ് ഗ്രോവർ തുടങ്ങിയവർ മറ്റു പ്രധാന വേഷങ്ങളിൽ അഭിനയിച്ച ഈ ചിത്രത്തിൽ മികച്ച സിനിമാറ്റോഗ്രാഫിക്കും, വിഷ്വൽസിനും, പശ്ചാത്തല സംഗീതത്തിനും, മികച്ച ഗാനങ്ങൾക്കും ഒപ്പം അഭിനേതാക്കളുടെ മികച്ച പ്രകടനം കൂടി കൊണ്ടാണ് ശ്രദ്ധേയം ആകുന്നത്.

<img class="size-large wp-image-377420 aligncenter" src="https://cdn.boolokam.com/articles/2023/01/www-4-1024x576.jpg" alt="" width="800" height="450" />

ഇരട്ടകൾ ആയിരുന്നെങ്കിലും അമ്മയുടെ ഗർഭപാത്രത്തിൽ വെച്ചുതന്നെ ഘലയ്ക്ക് തന്റെ സഹോദരനെ നഷ്ടമാകുന്നു. മകനെ ആഗ്രഹിച്ചിരുന്ന അമ്മ ഇതുമൂലം ഘലയോട് എപ്പോഴും അകലം പാലിക്കുകയും, ഘലയിലെ ഗായികയെ വേണ്ടത്ര പ്രോത്സാഹിപ്പിക്കാതിരിക്കുകയും ചെയ്യുന്നു. ജഗൻ എന്ന അനാഥനായ ഗായകനെ അമ്മ വീട്ടിൽ കൊണ്ടുവരുകയും ജഗന്റെ കരിയറിനെ പ്രൊമോട്ട് ചെയ്യാൻ തന്നെക്കൊണ്ട് ആവുന്നതെല്ലാം ചെയ്യുകയും ചെയ്യുന്നു. ഇത് വീടിനുള്ളിൽ പോലും ഘലയുടെ അന്യതാ ബോധം വളർത്തുകയും ചെയ്തു. തുടർന്ന് ഗായികയാവാനായി ഘല ചെയ്യുന്ന കാര്യങ്ങളും, ഇതുമൂലം ഘലയിൽ കരിയറിനൊപ്പം വളരുന്ന കുറ്റബോധവുമാണ് തുടർന്ന് ചിത്രത്തിൽ കാണിക്കുന്നത്. കുടുംബത്തിലും, സമൂഹത്തിലും നിലനിൽക്കുന്ന സ്ത്രീവിരുദ്ധതയേയും ജോലിസ്ഥലത്ത് സ്ത്രീകൾക്ക് നേരിടേണ്ടി വരുന്ന ചൂഷണങ്ങളേയും ഒട്ടും ലൗഡ് ആവാതെ കൃത്യമായി അടയാളപ്പെടുത്താൻ അൻവിത ദത്തിന് കഴിഞ്ഞിട്ടുണ്ട്. സ്ത്രീവിരുദ്ധത നിറഞ്ഞ സമൂഹത്തിൽ പുരുഷന്റെ കുറ്റബോധമാണ് യക്ഷീസങ്കൽപ്പെന്ന വാദത്തെ അടയാളപ്പെടുത്തിയ 'ബുൾബുളി'ന് ശേഷം അൻവിത ദത്തിന്റെ പ്രശംസനീയമായ ശ്രമമാണ് 'ഘല'. ചിത്രം Netflix-ൽ ലഭ്യമാണ്.

<strong>കാന്താര</strong>

അവനേ ശ്രീമൻ നാരായണ, ഗരുഡ ഗമന ഋഷഭ വാഹന, ഉളിഡവാരു കണ്ടാതെ, കിറിക് പാർട്ടി, ചാർളി 777, ഒണ്ടു മോട്ടേയ കഥേ തുടങ്ങിയ ചിത്രങ്ങളിലൂടെ രക്ഷിത്, രാജ് ഷെട്ടിമാർക്കൊപ്പം കന്നഡ സിനിമയിൽ പുതിയ സിനിമാ അനുഭവങ്ങൾ നൽകുന്ന റിഷഭ് ഷെട്ടി രചനയും, സംവിധാനവും നിർവഹിച്ച് പ്രധാന വേഷത്തിൽ അഭിനയിച്ച ചിത്രമാണ് കാന്താര. രാജ്‌ഷെട്ടി ഉൾപ്പെടെയുള്ളവർ ചിത്രത്തിന്റെ രചനയിലും, കൊറിയോഗ്രാഫിയിലും പങ്കുവഹിച്ചു. വടക്കൻ കേരളത്തിലെ തെയ്യത്തിന് സമാനമായ ഭൂതക്കോലത്തിന്റെ പശ്‌ചാത്തലത്തിൽ കാട്ടിൽ ജീവിക്കുന്ന ട്രൈബൽ വിഭാഗങ്ങളും, സ്റ്റേറ്റും, ഫ്യൂഡൽ ലാൻഡ്ലോഡുകളും തമ്മിലുള്ള സംഘർഷങ്ങളെ ചിത്രീകരിക്കുന്ന കാന്താര സാമൂഹ്യവും, സാമ്പത്തികവും, ജാതിപരവുമായ അടിച്ചമർത്തലുകൾ നേരിടുന്നവർക്കൊപ്പം എടുക്കുന്ന നിലപാടുകൾ പ്രധാനമാണ്.

<img class="size-full wp-image-377417 aligncenter" src="https://cdn.boolokam.com/articles/2023/01/www-1.webp" alt="" width="690" height="388" />മുൻപ് നാട്ടുരാജാവ് ട്രൈബൽ വിഭാഗങ്ങൾക്ക് നൽകിയ ഭൂമി തിരിച്ചു പിടിക്കാൻ ശ്രമിക്കുന്ന നാട്ടു രാജാവിന്റെ പിന്തലമുറക്കാരും, നിയമങ്ങളുടെ നടത്തിപ്പിന്റെ പേരിലുള്ള നിയന്ത്രണങ്ങളാൽ ട്രൈബൽ ജനവിഭാഗങ്ങളുടെ സ്വാഭാവിക ജീവിതം തടസ്സപ്പെടുത്തുന്ന സ്റ്റേറ്റും ഇതിൽ വിമർശിക്കപ്പെടുന്നുണ്ട്. എന്നാൽ സ്റ്റേറ്റിന്റെ ഇടപെടലുകളുമായി സന്ധിചെയ്യുന്നു എന്ന വിമർശനവും ഉണ്ട്. റിഷഭ് ഷെട്ടിയുടെ കഥാപാത്രം ടോക്സിക്ക് മസ്കുലാനിറ്റിയെ പ്രൊമോട്ട് ചെയ്യുന്നു എന്ന വിമർശനവും, എന്നാൽ ആ കഥാപാത്രം അങ്ങനെയുള്ള വ്യക്തി ആണെന്നും ആ നിലപാടുകളെ ന്യായീകരിക്കാനോ ആഘോഷിക്കാനോ ശ്രമിക്കുന്നില്ല എന്ന മറുവാദവും ഉണ്ട്. കാടിന്റേയും, ഭൂതക്കോലത്തിന്റേയും, കമ്പാല എന്ന തെക്കുപടിഞ്ഞാറൻ കർണ്ണാടകയിലെ കാളയോട്ടത്തിന്റേയും, സംഘട്ടന രംഗങ്ങളുടേയും മികച്ച ചിത്രീകരണവും റിഷഭ് ഷെട്ടിയും, കിഷോറും ഉൾപ്പെടെയുള്ളവരുടെ മികച്ച പ്രകടനവും ചിത്രത്തിന്റെ മേന്മകളാണ്. ബ്രസീലിയൻ ചിത്രമായ ബാക്കറാവുവിനേയും, തമിഴ് ചിത്രമായ കർണ്ണനേയും ചിത്രത്തിന്റെ ക്ലൈമാക്സ് ഓർമ്മിപ്പിക്കുന്നു. സിനിമയെക്കുറിച്ചുള്ള അഭിപ്രായം എന്തായാലും അവഗണിക്കാനാവാത്ത സിനിമയാണിത്.

പഞ്ചുരുളിയുടെ ഉത്ഭവത്തെക്കുറിച്ചും നിരവധി ചർച്ചകൾക്ക് ചിത്രം ഇടവെച്ചു. തൈക്കുടം ബ്രിഡ്ജിന്റെ 'നവരസം' എന്ന ഗാനത്തിന്റെ ഓർക്കസ്ട്ര അറേഞ്ച്മെന്റ് അടക്കം കോപ്പി ചെയ്തതാണ് കാന്താരയിലെ 'വരാഹരൂപം' എന്ന ആരോപണവും ഉയർന്നു. ഇതിപ്പോൾ കോടതിക്ക് മുന്നിലാണ്. കാന്താര Amazon പ്രൈം വീഡിയോയിലും, ഹിന്ദി ഡബ്ബ്ഡ് വെർഷൻ Netflix-ലും സ്ട്രീം ചെയ്യുന്നു.

<strong>പൊന്നിയിൻ സെൽവൻ 1</strong>

കൽക്കിയുടെ പ്രശസ്ത തമിഴ് നോവൽ പൊന്നിയിൻ സെൽവൻ സിനിമയാക്കാൻ എം.ജി.ആറും, കമൽ ഹാസനും ഉൾപ്പെടെ നിരവധി പേർ അര നൂറ്റാണ്ടിനു മുകളിൽ പരിശ്രമിച്ചിരുന്നു. ഒടുവിൽ മണിരത്‌നത്തിനാണ് ഇത് സാധ്യമായത്. കൽക്കിയുടെ നോവൽ പരിചയമില്ലാത്ത തമിഴ്നാട്ടുകാർ അപൂർവ്വമായിരിക്കും. അവരെ ഉദ്ദേശിച്ചു എടുത്തതുകൊണ്ടും, അഞ്ചു വലിയ പുസ്തകങ്ങളെ രണ്ടു സിനിമകളാക്കി ചുരുക്കിയതുകൊണ്ടും നോവലിൻറെ വിശദാംശങ്ങൾ അറിയാത്തവർക്ക് ആദ്യ കാഴ്ച അത്ര എളുപ്പമല്ല എന്ന വിമർശനം വന്നെങ്കിലും ഇരുകയ്യും നീട്ടിയാണ് സിനിമയെ തമിഴ്നാട് സ്വീകരിച്ചത്. 70 വയസ്സിനു മുകളിൽ ഉള്ളവരെ വരെ തീയേറ്ററുകളിലേക്ക് വലിയ രീതിയിൽ തിരിച്ചുകൊണ്ടുവരാൻ ഈ സിനിമയ്ക്ക് സാധിച്ചു.

<img class="size-full wp-image-377418 aligncenter" src="https://cdn.boolokam.com/articles/2023/01/www-2.jpg" alt="" width="976" height="549" />കൽക്കിയുടെ ക്ലാസിക്ക് നോവലിന് അർഹിച്ച മനോഹരമായ സിനിമാവിഷ്കാരമാണ് മണിരത്നം ഒരുക്കിയത്. കാർത്തി, വിക്രം, ഐശ്വര്യ റായ് ബച്ചൻ, തൃഷ, ജയം രവി, പ്രകാശ് രാജ് എന്നിവരുടെ മികച്ച പ്രകടനങ്ങളും, തോട്ട ധരണിയുടെ കലാസംവിധാനവും, രവി വർമ്മന്റെ ഛായാഗ്രഹണവും, എ.ആർ. റഹ്‌മാന്റെ സംഗീതവും സിനിമയെ മറ്റൊരു തലത്തിലേക്ക് ഉയർത്തി. ചിത്രം ഇപ്പോൾ പ്രൈം വീഡിയോയിൽ ലഭ്യമാണ്. ചിത്രത്തിന്റെ രണ്ടാം ഭാഗം 2023 ഏപ്രിൽ28-ന് റിലീസ് ചെയ്യും.

<strong>ആവാസവ്യൂഹം</strong>

'വൃത്താകൃതിയിലുള്ള ചതുര'ത്തിന് ശേഷം കൃഷാന്ത് സംവിധാനം ചെയ്ത സിനിമയാണ് ആവാസവ്യൂഹം: The Arbit Documentation of An Ambhibian Hunt. മികച്ച തിരക്കഥയ്ക്കും, മികച്ച സിനിമയ്ക്കുമുള്ള സംസ്ഥാന അവാർഡും 26-ആമത് IFFK-യിൽ മികച്ച മലയാള സിനിമയ്ക്കുള്ള ഫിപ്രസി, നെറ്റ്പാക്ക് അവാർഡുകളും ലഭിച്ച ആവാസവ്യൂഹം ആഗസ്റ്റിൽ സോണി ലൈവിലൂടെയാണ് പ്രദർശനത്തിന് എത്തിയത്. സോണി ലൈവ് പ്രദർശനത്തിന് എത്തിച്ച മികച്ച മലയാളം സിനിമകളിൽ ഒന്നായ ഇത് കഴിഞ്ഞ വർഷത്തെ തന്നെ ഏറ്റവും മികച്ച ചിത്രങ്ങളിൽ ഒന്നാണിത്. മലയാളത്തിലെ ലക്ഷണമൊത്ത ആദ്യ 'മോക്കുമെന്ററി' ആയി ഇതിനെ കണക്കാക്കാം. മനുഷ്യനും പ്രകൃതിയും തമ്മിലുള്ള മാറിക്കൊണ്ടിരിക്കുന്ന ബന്ധങ്ങളേയും, ഇതിൽ നടക്കുന്ന ഇടപെടലുകളേയും, പ്രകൃതി സംരക്ഷണത്തിനുള്ള പോരാട്ടങ്ങളേയും, അതിന്റെ പേരിലുള്ള തട്ടിപ്പുകളേയും ചിത്രം ആക്ഷേപഹാസ്യം പുരട്ടി വർണ്ണിക്കുന്നു. മനുഷ്യനും പ്രകൃതിയും തമ്മിലുള്ള കൊടുക്കൽ വാങ്ങലുകളാണ് മനുഷ്യ ചരിത്രത്തിൽ ഉള്ളത്. അതിന്റെ വിവിധ മാനങ്ങൾ കാല്പനികതയ്ക്ക് ഉപരിയായി യാഥാർഥ്യ ബോധത്തോടെ ചർച്ച ചെയ്യപ്പെടേണ്ടതാണ്.

<strong><img class="size-large wp-image-377419 aligncenter" src="https://cdn.boolokam.com/articles/2023/01/www-3-1024x576.jpg" alt="" width="800" height="450" />കടൈസി വ്യവസായി</strong>

മികച്ച കുട്ടികളുടെ സിനിമയ്ക്കുള്ള ദേശീയ അവാർഡ് ലഭിച്ച കാക്ക മുട്ടൈ, കുട്രമേ തണ്ടണയ്, ആണ്ടവൻ കാട്ടാളൈ തുടങ്ങിയ സിനിമകളുടെ സംവിധായകൻ ആയ എം. മണികണ്ഠൻ രചനയും, ഛായാഗ്രഹണവും, നിർമ്മാണവും, സംവിധാനവും നിർവഹിച്ച സിനിമയാണ് കടൈസി വ്യവസായി. നല്ലാണ്ടി, മുനീശ്വരൻ, കാളിമുത്തു, ചാപ്ലിൻ സുന്ദർ, വിജയ് സേതുപതി, യോഗി ബാബു തുടങ്ങിയവർ വേഷമിട്ട ചിത്രം മായാണ്ടി എന്ന 85-കാരനായ കർഷകന്റെ ജീവിതമാണ് പറയുന്നത്.

ഗ്രാമത്തിലെ പ്രധാന കർഷകരെല്ലാം വരൾച്ചയും, കൃഷി നഷ്ടവും മൂലം കൃഷിഭൂമി വിറ്റ് മറ്റ് മേഖലകളിലേക്ക് ഉപജീവനം തേടി പോകുമ്പോഴും മായാണ്ടി കൃഷിയിൽ ഉറച്ചുനിൽക്കുന്നു. തന്റെ പൂർവ്വികരിൽ നിന്ന് ലഭിച്ച ഭൂമി പല പ്രലോഭനങ്ങൾക്കിടയിലും വിൽക്കാൻ മായാണ്ടി തയ്യാറാവുന്നില്ല. തന്നൊടുള്ള പ്രണയത്തെ പെണ്കുട്ടിയുടെ വീട്ടുകാർ എതിർത്തതുമൂലം കാമുകി ആത്‍മഹത്യ ചെയ്തതിനു ശേഷം മാനസിക പ്രശ്നങ്ങൾ നേരിടുന്ന മായാണ്ടിയുടെ ഏക മകന്റെ കഥാപാത്രമായ രാമയ്യയെ ആണ് വിജയ് സേതുപതി അവതരിപ്പിക്കുന്നത്. കാമുകി ഇപ്പോഴും തന്റെ കൂടെ ഉണ്ട് എന്ന വിശ്വാസത്തിൽ ആരാധനാലയങ്ങളിലേയ്ക്കുള്ള ദൂരങ്ങൾ നടന്നു തീർക്കുകയാണ് രാമയ്യ. വരൾച്ചയും മറ്റു ദുരിതങ്ങളും മാറാനായി ഗ്രാമത്തിലെ ക്ഷേത്രത്തിൽ നടത്തുന്ന ഉത്സവത്തിന് കാഴ്ചവെയ്ക്കാൻ കന്നിവിളയ്ക്കായി ഗ്രാമത്തിലെ അവസാനത്തെ കർഷകനായ മായാണ്ടിയെ ഗ്രാമവാസികൾ സമീപിക്കുന്നതാണ് ചിത്രത്തിന്റെ പശ്ചാത്തലം.

<img class="size-large wp-image-377421 aligncenter" src="https://cdn.boolokam.com/articles/2023/01/ddq-1024x661.jpg" alt="" width="800" height="516" />കർഷകർ നേരിടുന്ന പ്രശ്‌നങ്ങളും, ഗ്രാമീണ ജീവിതങ്ങളും നിയമ വ്യവസ്ഥയുമായി നിലനിൽക്കുന്ന സങ്കീർണമായ ബന്ധങ്ങളും വിവരിക്കുന്ന ചിത്രം കഴിഞ്ഞ വർഷം ഇറങ്ങിയതിൽ ഏറ്റവും മികച്ച സിനിമകളിൽ ഒന്നാണ് എന്ന് നിസംശയം പറയാം. വിജയ് സേതുപതി പ്രൊഡക്ഷൻസ് റിലീസ് ചെയ്ത ഈ ചിത്രം ഇപ്പോൾ സോണി ലൈവിൽ ലഭ്യമാണ്.

കൂടാതെ<strong> ഗാർഗി, ഡാർലിംഗ്‌സ്, ചവിട്ട്, അറ്റൻഷൻ പ്ലീസ്, മോണിക്ക ഓ മൈ ഡാർലിംഗ്, വിക്രം, ഡിയർ ഫ്രണ്ട്, പ്രാപ്പിട, അപ്പൻ, റോയ്, ജയ ജയ ജയ ജയ ഹേ, കെജിഫ്‌ 2, ഭൂതകാലം, താർ, ഗംഗുഭായി കതിയാവാഡി, ഇല വീഴാ പൂഞ്ചിറ, റോഷാക്ക്, മുകുന്ദനുണ്ണി അസ്സോസ്സിയേറ്റ്സ്, ആൻ ആക്ഷൻ ഹീറോ, ഭീഷ്മപർവ്വം, ഫ്രീഡം ഫൈറ്റ്, സൂപ്പർ ശരണ്യ, പക</strong> തുടങ്ങിയ പ്രശംസനീയമായ നിരവധി ചിത്രങ്ങളും കഴിഞ്ഞ വർഷം റിലീസ് ചെയ്തു.


![2022-ലെ മികച്ച ഇന്ത്യൻ സിനിമകൾ, ഒരു സിനിമാരാധകന്റെ തിരഞ്ഞെടുപ്പ്](https://cdn.boolokam.com/articles/2023/01/www-4-1024x576.jpg)**2022-ലെ മികച്ച ഇന്ത്യൻ സിനിമകൾ** **അനൂപ് കിളിമാനൂർ** **Qala** നിരവധി ചിത്രങ്ങളിൽ ഗാനങ്ങളും, സംഭാഷണങ്ങളും എഴുതുകയും, ബുൾബുൾ എന്ന തന്റെ ആദ്യചിത്രത്തിലൂടെ ചിത്രത്തിലൂടെ മികച്ച സംവിധായികയായി പേരെടുക്കുകയും ചെയ്ത അൻവിത ദത്ത് സംവിധാനം ചെയ്ത രണ്ടാമത്തെ സിനിമയാണ് ഘല. ഇത് കാലത്തിൽ മുന്നോട്ടും പിന്നോട്ടും സഞ്ചരിച്ച് ഘല എന്ന ഗായികയുടെ ജീവിതം പറയുന്ന സിനിമയാണ്. ബുൾബുളിലെ നായികയായി മികച്ച പ്രകടനം കാഴ്ച വെച്ച തൃപ്തി ദിംറിയാണ് ഘലയായെ അവതരിപ്പിക്കുന്നത്. സ്വാസ്തിക മുഖർജി, അന്തരിച്ച പ്രശസ്ത നടൻ ഇർഫാൻ ഖാന്റെ മകൻ ബാബിൽ ഖാൻ, അമിത് സിയാൽ, വരുണ് ഗ്രോവർ തുടങ്ങിയവർ മറ്റു പ്രധാന വേഷങ്ങളിൽ അഭിനയിച്ച ഈ ചിത്രത്തിൽ മികച്ച സിനിമാറ്റോഗ്രാഫിക്കും, വിഷ്വൽസിനും, പശ്ചാത്തല സംഗീതത്തിനും, മികച്ച ഗാനങ്ങൾക്കും ഒപ്പം അഭിനേതാക്കളുടെ മികച്ച പ്രകടനം കൂടി കൊണ്ടാണ് ശ്രദ്ധേയം ആകുന്നത്. ഇരട്ടകൾ ആയിരുന്നെങ്കിലും അമ്മയുടെ ഗർഭപാത്രത്തിൽ വെച്ചുതന്നെ ഘലയ്ക്ക് തന്റെ സഹോദരനെ നഷ്ടമാകുന്നു. മകനെ ആഗ്രഹിച്ചിരുന്ന അമ്മ ഇതുമൂലം ഘലയോട് എപ്പോഴും അകലം പാലിക്കുകയും, ഘലയിലെ ഗായികയെ വേണ്ടത്ര പ്രോത്സാഹിപ്പിക്കാതിരിക്കുകയും ചെയ്യുന്നു. ജഗൻ എന്ന അനാഥനായ ഗായകനെ അമ്മ വീട്ടിൽ കൊണ്ടുവരുകയും ജഗന്റെ കരിയറിനെ പ്രൊമോട്ട് ചെയ്യാൻ തന്നെക്കൊണ്ട് ആവുന്നതെല്ലാം ചെയ്യുകയും ചെയ്യുന്നു. ഇത് വീടിനുള്ളിൽ പോലും ഘലയുടെ അന്യതാ ബോധം വളർത്തുകയും ചെയ്തു. തുടർന്ന് ഗായികയാവാനായി ഘല ചെയ്യുന്ന കാര്യങ്ങളും, ഇതുമൂലം ഘലയിൽ കരിയറിനൊപ്പം വളരുന്ന കുറ്റബോധവുമാണ് തുടർന്ന് ചിത്രത്തിൽ കാണിക്കുന്നത്. കുടുംബത്തിലും, സമൂഹത്തിലും നിലനിൽക്കുന്ന സ്ത്രീവിരുദ്ധതയേയും ജോലിസ്ഥലത്ത് സ്ത്രീകൾക്ക് നേരിടേണ്ടി വരുന്ന ചൂഷണങ്ങളേയും ഒട്ടും ലൗഡ് ആവാതെ കൃത്യമായി അടയാളപ്പെടുത്താൻ അൻവിത ദത്തിന് കഴിഞ്ഞിട്ടുണ്ട്. സ്ത്രീവിരുദ്ധത നിറഞ്ഞ സമൂഹത്തിൽ പുരുഷന്റെ കുറ്റബോധമാണ് യക്ഷീസങ്കൽപ്പെന്ന വാദത്തെ അടയാളപ്പെടുത്തിയ 'ബുൾബുളി'ന് ശേഷം അൻവിത ദത്തിന്റെ പ്രശംസനീയമായ ശ്രമമാണ് 'ഘല'. ചിത്രം Netflix-ൽ ലഭ്യമാണ്. **കാന്താര** അവനേ ശ്രീമൻ നാരായണ, ഗരുഡ ഗമന ഋഷഭ വാഹന, ഉളിഡവാരു കണ്ടാതെ, കിറിക് പാർട്ടി, ചാർളി 777, ഒണ്ടു മോട്ടേയ കഥേ തുടങ്ങിയ ചിത്രങ്ങളിലൂടെ രക്ഷിത്, രാജ് ഷെട്ടിമാർക്കൊപ്പം കന്നഡ സിനിമയിൽ പുതിയ സിനിമാ അനുഭവങ്ങൾ നൽകുന്ന റിഷഭ് ഷെട്ടി രചനയും, സംവിധാനവും നിർവഹിച്ച് പ്രധാന വേഷത്തിൽ അഭിനയിച്ച ചിത്രമാണ് കാന്താര. രാജ്‌ഷെട്ടി ഉൾപ്പെടെയുള്ളവർ ചിത്രത്തിന്റെ രചനയിലും, കൊറിയോഗ്രാഫിയിലും പങ്കുവഹിച്ചു. വടക്കൻ കേരളത്തിലെ തെയ്യത്തിന് സമാനമായ ഭൂതക്കോലത്തിന്റെ പശ്‌ചാത്തലത്തിൽ കാട്ടിൽ ജീവിക്കുന്ന ട്രൈബൽ വിഭാഗങ്ങളും, സ്റ്റേറ്റും, ഫ്യൂഡൽ ലാൻഡ്ലോഡുകളും തമ്മിലുള്ള സംഘർഷങ്ങളെ ചിത്രീകരിക്കുന്ന കാന്താര സാമൂഹ്യവും, സാമ്പത്തികവും, ജാതിപരവുമായ അടിച്ചമർത്തലുകൾ നേരിടുന്നവർക്കൊപ്പം എടുക്കുന്ന നിലപാടുകൾ പ്രധാനമാണ്. ![](https://cdn.boolokam.com/articles/2023/01/www-1.webp)മുൻപ് നാട്ടുരാജാവ് ട്രൈബൽ വിഭാഗങ്ങൾക്ക് നൽകിയ ഭൂമി തിരിച്ചു പിടിക്കാൻ ശ്രമിക്കുന്ന നാട്ടു രാജാവിന്റെ പിന്തലമുറക്കാരും, നിയമങ്ങളുടെ നടത്തിപ്പിന്റെ പേരിലുള്ള നിയന്ത്രണങ്ങളാൽ ട്രൈബൽ ജനവിഭാഗങ്ങളുടെ സ്വാഭാവിക ജീവിതം തടസ്സപ്പെടുത്തുന്ന സ്റ്റേറ്റും ഇതിൽ വിമർശിക്കപ്പെടുന്നുണ്ട്. എന്നാൽ സ്റ്റേറ്റിന്റെ ഇടപെടലുകളുമായി സന്ധിചെയ്യുന്നു എന്ന വിമർശനവും ഉണ്ട്. റിഷഭ് ഷെട്ടിയുടെ കഥാപാത്രം ടോക്സിക്ക് മസ്കുലാനിറ്റിയെ പ്രൊമോട്ട് ചെയ്യുന്നു എന്ന വിമർശനവും, എന്നാൽ ആ കഥാപാത്രം അങ്ങനെയുള്ള വ്യക്തി ആണെന്നും ആ നിലപാടുകളെ ന്യായീകരിക്കാനോ ആഘോഷിക്കാനോ ശ്രമിക്കുന്നില്ല എന്ന മറുവാദവും ഉണ്ട്. കാടിന്റേയും, ഭൂതക്കോലത്തിന്റേയും, കമ്പാല എന്ന തെക്കുപടിഞ്ഞാറൻ കർണ്ണാടകയിലെ കാളയോട്ടത്തിന്റേയും, സംഘട്ടന രംഗങ്ങളുടേയും മികച്ച ചിത്രീകരണവും റിഷഭ് ഷെട്ടിയും, കിഷോറും ഉൾപ്പെടെയുള്ളവരുടെ മികച്ച പ്രകടനവും ചിത്രത്തിന്റെ മേന്മകളാണ്. ബ്രസീലിയൻ ചിത്രമായ ബാക്കറാവുവിനേയും, തമിഴ് ചിത്രമായ കർണ്ണനേയും ചിത്രത്തിന്റെ ക്ലൈമാക്സ് ഓർമ്മിപ്പിക്കുന്നു. സിനിമയെക്കുറിച്ചുള്ള അഭിപ്രായം എന്തായാലും അവഗണിക്കാനാവാത്ത സിനിമയാണിത്. പഞ്ചുരുളിയുടെ ഉത്ഭവത്തെക്കുറിച്ചും നിരവധി ചർച്ചകൾക്ക് ചിത്രം ഇടവെച്ചു. തൈക്കുടം ബ്രിഡ്ജിന്റെ 'നവരസം' എന്ന ഗാനത്തിന്റെ ഓർക്കസ്ട്ര അറേഞ്ച്മെന്റ് അടക്കം കോപ്പി ചെയ്തതാണ് കാന്താരയിലെ 'വരാഹരൂപം' എന്ന ആരോപണവും ഉയർന്നു. ഇതിപ്പോൾ കോടതിക്ക് മുന്നിലാണ്. കാന്താര Amazon പ്രൈം വീഡിയോയിലും, ഹിന്ദി ഡബ്ബ്ഡ് വെർഷൻ Netflix-ലും സ്ട്രീം ചെയ്യുന്നു. **പൊന്നിയിൻ സെൽവൻ 1** കൽക്കിയുടെ പ്രശസ്ത തമിഴ് നോവൽ പൊന്നിയിൻ സെൽവൻ സിനിമയാക്കാൻ എം.ജി.ആറും, കമൽ ഹാസനും ഉൾപ്പെടെ നിരവധി പേർ അര നൂറ്റാണ്ടിനു മുകളിൽ പരിശ്രമിച്ചിരുന്നു. ഒടുവിൽ മണിരത്‌നത്തിനാണ് ഇത് സാധ്യമായത്. കൽക്കിയുടെ നോവൽ പരിചയമില്ലാത്ത തമിഴ്നാട്ടുകാർ അപൂർവ്വമായിരിക്കും. അവരെ ഉദ്ദേശിച്ചു എടുത്തതുകൊണ്ടും, അഞ്ചു വലിയ പുസ്തകങ്ങളെ രണ്ടു സിനിമകളാക്കി ചുരുക്കിയതുകൊണ്ടും നോവലിൻറെ വിശദാംശങ്ങൾ അറിയാത്തവർക്ക് ആദ്യ കാഴ്ച അത്ര എളുപ്പമല്ല എന്ന വിമർശനം വന്നെങ്കിലും ഇരുകയ്യും നീട്ടിയാണ് സിനിമയെ തമിഴ്നാട് സ്വീകരിച്ചത്. 70 വയസ്സിനു മുകളിൽ ഉള്ളവരെ വരെ തീയേറ്ററുകളിലേക്ക് വലിയ രീതിയിൽ തിരിച്ചുകൊണ്ടുവരാൻ ഈ സിനിമയ്ക്ക് സാധിച്ചു. ![](https://cdn.boolokam.com/articles/2023/01/www-2.jpg)കൽക്കിയുടെ ക്ലാസിക്ക് നോവലിന് അർഹിച്ച മനോഹരമായ സിനിമാവിഷ്കാരമാണ് മണിരത്നം ഒരുക്കിയത്. കാർത്തി, വിക്രം, ഐശ്വര്യ റായ് ബച്ചൻ, തൃഷ, ജയം രവി, പ്രകാശ് രാജ് എന്നിവരുടെ മികച്ച പ്രകടനങ്ങളും, തോട്ട ധരണിയുടെ കലാസംവിധാനവും, രവി വർമ്മന്റെ ഛായാഗ്രഹണവും, എ.ആർ. റഹ്‌മാന്റെ സംഗീതവും സിനിമയെ മറ്റൊരു തലത്തിലേക്ക് ഉയർത്തി. ചിത്രം ഇപ്പോൾ പ്രൈം വീഡിയോയിൽ ലഭ്യമാണ്. ചിത്രത്തിന്റെ രണ്ടാം ഭാഗം 2023 ഏപ്രിൽ28-ന് റിലീസ് ചെയ്യും. **ആവാസവ്യൂഹം** 'വൃത്താകൃതിയിലുള്ള ചതുര'ത്തിന് ശേഷം കൃഷാന്ത് സംവിധാനം ചെയ്ത സിനിമയാണ് ആവാസവ്യൂഹം: The Arbit Documentation of An Ambhibian Hunt. മികച്ച തിരക്കഥയ്ക്കും, മികച്ച സിനിമയ്ക്കുമുള്ള സംസ്ഥാന അവാർഡും 26-ആമത് IFFK-യിൽ മികച്ച മലയാള സിനിമയ്ക്കുള്ള ഫിപ്രസി, നെറ്റ്പാക്ക് അവാർഡുകളും ലഭിച്ച ആവാസവ്യൂഹം ആഗസ്റ്റിൽ സോണി ലൈവിലൂടെയാണ് പ്രദർശനത്തിന് എത്തിയത്. സോണി ലൈവ് പ്രദർശനത്തിന് എത്തിച്ച മികച്ച മലയാളം സിനിമകളിൽ ഒന്നായ ഇത് കഴിഞ്ഞ വർഷത്തെ തന്നെ ഏറ്റവും മികച്ച ചിത്രങ്ങളിൽ ഒന്നാണിത്. മലയാളത്തിലെ ലക്ഷണമൊത്ത ആദ്യ 'മോക്കുമെന്ററി' ആയി ഇതിനെ കണക്കാക്കാം. മനുഷ്യനും പ്രകൃതിയും തമ്മിലുള്ള മാറിക്കൊണ്ടിരിക്കുന്ന ബന്ധങ്ങളേയും, ഇതിൽ നടക്കുന്ന ഇടപെടലുകളേയും, പ്രകൃതി സംരക്ഷണത്തിനുള്ള പോരാട്ടങ്ങളേയും, അതിന്റെ പേരിലുള്ള തട്ടിപ്പുകളേയും ചിത്രം ആക്ഷേപഹാസ്യം പുരട്ടി വർണ്ണിക്കുന്നു. മനുഷ്യനും പ്രകൃതിയും തമ്മിലുള്ള കൊടുക്കൽ വാങ്ങലുകളാണ് മനുഷ്യ ചരിത്രത്തിൽ ഉള്ളത്. അതിന്റെ വിവിധ മാനങ്ങൾ കാല്പനികതയ്ക്ക് ഉപരിയായി യാഥാർഥ്യ ബോധത്തോടെ ചർച്ച ചെയ്യപ്പെടേണ്ടതാണ്. **![](https://cdn.boolokam.com/articles/2023/01/www-3-1024x576.jpg)കടൈസി വ്യവസായി** മികച്ച കുട്ടികളുടെ സിനിമയ്ക്കുള്ള ദേശീയ അവാർഡ് ലഭിച്ച കാക്ക മുട്ടൈ, കുട്രമേ തണ്ടണയ്, ആണ്ടവൻ കാട്ടാളൈ തുടങ്ങിയ സിനിമകളുടെ സംവിധായകൻ ആയ എം. മണികണ്ഠൻ രചനയും, ഛായാഗ്രഹണവും, നിർമ്മാണവും, സംവിധാനവും നിർവഹിച്ച സിനിമയാണ് കടൈസി വ്യവസായി. നല്ലാണ്ടി, മുനീശ്വരൻ, കാളിമുത്തു, ചാപ്ലിൻ സുന്ദർ, വിജയ് സേതുപതി, യോഗി ബാബു തുടങ്ങിയവർ വേഷമിട്ട ചിത്രം മായാണ്ടി എന്ന 85-കാരനായ കർഷകന്റെ ജീവിതമാണ് പറയുന്നത്. ഗ്രാമത്തിലെ പ്രധാന കർഷകരെല്ലാം വരൾച്ചയും, കൃഷി നഷ്ടവും മൂലം കൃഷിഭൂമി വിറ്റ് മറ്റ് മേഖലകളിലേക്ക് ഉപജീവനം തേടി പോകുമ്പോഴും മായാണ്ടി കൃഷിയിൽ ഉറച്ചുനിൽക്കുന്നു. തന്റെ പൂർവ്വികരിൽ നിന്ന് ലഭിച്ച ഭൂമി പല പ്രലോഭനങ്ങൾക്കിടയിലും വിൽക്കാൻ മായാണ്ടി തയ്യാറാവുന്നില്ല. തന്നൊടുള്ള പ്രണയത്തെ പെണ്കുട്ടിയുടെ വീട്ടുകാർ എതിർത്തതുമൂലം കാമുകി ആത്‍മഹത്യ ചെയ്തതിനു ശേഷം മാനസിക പ്രശ്നങ്ങൾ നേരിടുന്ന മായാണ്ടിയുടെ ഏക മകന്റെ കഥാപാത്രമായ രാമയ്യയെ ആണ് വിജയ് സേതുപതി അവതരിപ്പിക്കുന്നത്. കാമുകി ഇപ്പോഴും തന്റെ കൂടെ ഉണ്ട് എന്ന വിശ്വാസത്തിൽ ആരാധനാലയങ്ങളിലേയ്ക്കുള്ള ദൂരങ്ങൾ നടന്നു തീർക്കുകയാണ് രാമയ്യ. വരൾച്ചയും മറ്റു ദുരിതങ്ങളും മാറാനായി ഗ്രാമത്തിലെ ക്ഷേത്രത്തിൽ നടത്തുന്ന ഉത്സവത്തിന് കാഴ്ചവെയ്ക്കാൻ കന്നിവിളയ്ക്കായി ഗ്രാമത്തിലെ അവസാനത്തെ കർഷകനായ മായാണ്ടിയെ ഗ്രാമവാസികൾ സമീപിക്കുന്നതാണ് ചിത്രത്തിന്റെ പശ്ചാത്തലം. ![](https://cdn.boolokam.com/articles/2023/01/ddq-1024x661.jpg)കർഷകർ നേരിടുന്ന പ്രശ്‌നങ്ങളും, ഗ്രാമീണ ജീവിതങ്ങളും നിയമ വ്യവസ്ഥയുമായി നിലനിൽക്കുന്ന സങ്കീർണമായ ബന്ധങ്ങളും വിവരിക്കുന്ന ചിത്രം കഴിഞ്ഞ വർഷം ഇറങ്ങിയതിൽ ഏറ്റവും മികച്ച സിനിമകളിൽ ഒന്നാണ് എന്ന് നിസംശയം പറയാം. വിജയ് സേതുപതി പ്രൊഡക്ഷൻസ് റിലീസ് ചെയ്ത ഈ ചിത്രം ഇപ്പോൾ സോണി ലൈവിൽ ലഭ്യമാണ്. കൂടാതെ**ഗാർഗി, ഡാർലിംഗ്‌സ്, ചവിട്ട്, അറ്റൻഷൻ പ്ലീസ്, മോണിക്ക ഓ മൈ ഡാർലിംഗ്, വിക്രം, ഡിയർ ഫ്രണ്ട്, പ്രാപ്പിട, അപ്പൻ, റോയ്, ജയ ജയ ജയ ജയ ഹേ, കെജിഫ്‌ 2, ഭൂതകാലം, താർ, ഗംഗുഭായി കതിയാവാഡി, ഇല വീഴാ പൂഞ്ചിറ, റോഷാക്ക്, മുകുന്ദനുണ്ണി അസ്സോസ്സിയേറ്റ്സ്, ആൻ ആക്ഷൻ ഹീറോ, ഭീഷ്മപർവ്വം, ഫ്രീഡം ഫൈറ്റ്, സൂപ്പർ ശരണ്യ, പക** തുടങ്ങിയ പ്രശംസനീയമായ നിരവധി ചിത്രങ്ങളും കഴിഞ്ഞ വർഷം റിലീസ് ചെയ്തു.
