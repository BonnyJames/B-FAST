---
author: Beaumaris
categories:
- Entertainment
comment_count: 0
date: 2022-04-19 11:18:13
draft: false
image: ''
like_count: 42964
share_count: 44122
tags:
- Featured
- gautam kitchlu
- kajal aggarwal
title: നടി കാജൽ അഗര്‍വാള്‍ ഒരു ആൺകുഞ്ഞിന് ജന്മം നൽകിയിരിക്കുന്നു
view_count: 1532135
---

നടി കാജൽ അഗര്‍വാള്‍ ഒരു ആൺകുഞ്ഞിന് ജന്മം നൽകിയിരിക്കുന്നു. എല്ലാരുടെയും പ്രാർത്ഥനകൾക്ക് നന്ദിയെന്നും അമ്മയും കുഞ്ഞും സുഖമായി ഇരിക്കുന്നു എന്നും നടിയോട് അടുത്ത വൃത്തങ്ങൾ പറഞ്ഞു. കാജൽ അഗർവാളും ഗൗതം കിച്‌ലുവും വിവാഹിതരാകുന്നത് 2020 ഒക്ടോബർ 30 നായിരുന്നു . ബാല്യകാലം മുതൽ അടുത്ത സുഹൃത്തുക്കളായിരുന്നു ഇരുവരും. വിവാഹത്തിന് ശേഷവും കാജൽ അഭിനയത്തിൽ സജീവമായിരുന്നു. കൊരട്ടാല ശിവ സംവിധാനം ചെയ്യുന്ന ‘ആചാര്യ’ എന്ന ചിരഞ്ജീവി ചിത്രത്തിന്റെ ഷൂട്ടിങ് പൂര്‍ത്തിയാക്കിയിരുന്നു. ദുല്‍ഖറിനൊപ്പമുള്ള ‘ഹേയ് സിനാമിക’യാണ് കാജലിന്റേതായി ഒടുവിൽ റിലീസ് ചെയ്ത ചിത്രം. അമ്മയാകാനുള്ള ഒരുക്കത്തിനിടെ കാജൽ തന്റെ പ്രിയതമന് പങ്കുവച്ച കുറിപ്പ് സാമൂഹ്യമാധ്യമങ്ങളിൽ വൈറലായിരുന്നു. നല്ലൊരു ഭർത്താവ് ആയതിന് നന്ദി അറിയിച്ചുകൊണ്ടും അച്ഛൻ ആകാൻ പോകുന്നതിൽ അഭിനന്ദനം അർപ്പിച്ചുകൊണ്ടുമാണ് കാജൽ ഗൗതം കിച്‌ലുവിനോടുള്ള കടപ്പാട് വ്യക്തമാക്കി കൊണ്ടുള്ള കുറിപ്പ് പങ്കുവച്ചത്. എന്തായാലും പ്രിയതാരം അമ്മയായതിൽ സന്തോഷിക്കുകയാണ് ആരാധകർ.