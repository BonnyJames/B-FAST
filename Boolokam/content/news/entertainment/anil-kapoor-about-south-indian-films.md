---
author: Beaumaris
categories:
- Entertainment
comment_count: 0
date: 2022-04-19 06:59:57
draft: false
image: https://cdn.boolokam.com/articles/2022/04/777778.jpg
like_count: 17292
share_count: 9218
tags:
- Anil Kapoor
- bahubali
- bollywood
- KGF Chapter 2
- Prashanth Neel
- RAJAMAULI
- rrr movie
- south indian films
- yash
title: ദക്ഷിണേന്ത്യൻ സിനിമകൾ ഉത്തരേന്ത്യൻ സിനിമകളെ തോൽപ്പിച്ച് വിജയം നേടുന്നതിനെ കുറിച്ച്
  അഭിപ്രായം പറഞ്ഞു അനിൽ കപൂർ
view_count: 404016
---

രാജമൗലിയും പ്രശാന്ത് നീലും ശങ്കറും കൊയ്തു മറിക്കുന്ന ദക്ഷിണേന്ത്യൻ സിനിമാ ഇൻഡസ്ട്രി ബ്രഹ്മാണ്ഡ ചിത്രങ്ങളിലൂടെ ഇന്ത്യ മുഴുവൻ തരംഗമാകുമ്പോൾ അനിൽകപൂർ ആണ് ഇപ്പോൾ തന്റെ അഭിപ്രായം രേഖപ്പെടുത്തുന്നത്. നമുക്കറിയാം ഒരുകാലത്തു ബോളീവുഡിൽ സുന്ദരൻ എന്ന വാക്കിന് പര്യായം തന്നെ അനിൽകപൂർ ആയിരുന്നു. എന്താ പേഴ്‌സണാലിറ്റി എന്നാണു അസൂയക്കാർ പോലും ഉള്ളിൽ പറഞ്ഞിരുന്നത്. ദക്ഷിണേന്ത്യൻ ചലച്ചിത്ര വിജയങ്ങളെ കുറിച്ച് അനിൽകപൂറിന്റെ അഭിപ്രായം ഇങ്ങനെയാണ് . തന്റെ പുതിയ ചിത്രമായ 'ഥാറി'ന്റെ ട്രെയിലർ ലോഞ്ച് ചടങ്ങിൽ സംസാരിക്കുകയായിരുന്നു അദ്ദേഹം ദക്ഷിണേന്ത്യയിലെ ചലച്ചിത്രകാരന്മാർ മികച്ച സിനിമകളെടുക്കുന്നതിൽ അ​ഗ്ര​ഗണ്യരാണെന്ന് തോന്നിയിട്ടുണ്ടെന്നും ദക്ഷിണേന്ത്യൻ സിനിമയിലൂടെയാണ് താൻ സിനിമാജീവിതം തുടങ്ങിയതെന്നും അദ്ദേഹം പറയുന്നു. താൻ നായകനായി ആദ്യം അഭിനയിച്ചത് തെലുങ്ക് ചിത്രത്തിലായിരുന്നെന്നും അവിടെ നിന്നാണ് പ്രൊഫഷണലിസവും അർപ്പണബോധവും അച്ചടക്കവും പഠിച്ചതെന്നും അനിൽ കപൂർ പറഞ്ഞു. രാജമൗലിയുടെ ബാഹുബലി സീരീസും മാസ്റ്റർ, പുഷ്പ, കെ.ജി.എഫ്-ചാപ്റ്റർ 2, ആർ ആർ ആർ പോലുള്ള ചിത്രങ്ങൾ ബോളിവുഡ് സിനിമകളെ മറികടന്ന് ഉത്തരേന്ത്യയിൽ വൻവിജയം നേടുന്ന സാഹചര്യത്തിൽ ആയിരുന്നു അദ്ദേഹത്തിന്റെ പരാമർശം. ![](https://cdn.boolokam.com/articles/2022/04/777778.jpg)രാം ഓർ ശ്യാം, ഏക് ദൂജേ കേ ലിയേ അങ്ങനെയുള്ള ചിത്രങ്ങളിൽ തുടങ്ങി ഇപ്പോഴും ദക്ഷിണേന്ത്യയിലെ സംവിധായകർ മികച്ച സിനിമകളെടുക്കുന്നത് തുടരുകയാണെന്നും അനിൽ കപൂർ പറഞ്ഞു. തെന്നിന്ത്യൻ ചലച്ചിത്ര മേഖലയിൽ മികച്ച സിനിമകളുണ്ടാവുന്നുണ്ടെന്നും അവിടത്തെ സംവിധായകരുടെ വിശാലമായ കാഴ്ചപ്പാടിനെ താൻ ഉറ്റുനോക്കാറുണ്ടെന്നും അനിൽ കപൂർ പറഞ്ഞു.