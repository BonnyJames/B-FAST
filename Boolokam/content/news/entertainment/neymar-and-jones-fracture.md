---
author: Beaumaris
categories:
- Entertainment
comment_count: 0
date: 2023-06-25 05:02:02
draft: false
image: https://cdn.boolokam.com/articles/2023/06/r3ttt.jpg
like_count: 11856
share_count: 5074
tags:
- brazil
- Football
- Jones fracture
- neymar
title: നെയ്മർ ന്റെ കഥയും ജോണ്‍സ് ഒടിവും
view_count: 198854
---

**നെയ്മറിന്റെ കഥ⭐** **അറിവ് തേടുന്ന പാവം പ്രവാസി** ????ബ്രസീലിലെ സാവോപോളോയിലെ മോഗി ഡാസ് ക്രൂസസ് ചേരിയിലെ നാദൈൻ ഡിസിൽവ ഒമ്പതാം മാസം വരെയും തന്റെ ഉദരത്തിൽ വളരുന്ന കുഞ്ഞിന്റെ കിടപ്പറിയുന്ന അൾട്രാ സൗണ്ട് സ്കാൻ എടുത്തിരുന്നില്ല. കാരണം അതിനുള്ള ചെലവ് താങ്ങാൻ കഴിയുമായിരുന്നില്ല ആ കുടുംബത്തിന്. ഭർത്താവ് നെയ്മർ സാന്റോസ് പകരം ക്രിസ്തുവിന്റെ മുന്നിൽ കൈകൂപ്പി നിന്നു, 1992 ഫെബ്രുവരി അഞ്ചിന് ആപത്തൊന്നും കൂടാതെ കുഞ്ഞ് പിറന്നു വീഴും വരെ.ആ കുഞ്ഞിന്റെ നാലാം വയസിൽ കുടും ബം സഞ്ചരിച്ച കാർ ഒരു മലമുകളിൽ വെച്ച് മറ്റൊരു കാറുമായി കൂട്ടിയിടിച്ച് തകർന്നു. കനത്ത മഴയിൽ കുത്തിറക്കത്തിൽ സംഭവിച്ച ആ അപകടം കണ്ട് ഓടിക്കൂടിയവർ കണ്ടത് വഴിയോരത്ത് തെറിച്ച് വീണ് രക്തം വാർന്നു കിടക്കുന്ന കുഞ്ഞിനെ.നന്നായി ഫുട്ബോൾ കളിച്ചിരുന്നു ആ കുഞ്ഞിന്റെ അച്ഛൻ. മകൻ കൂടി പിറന്നതോടെ പല ജോലികൾ ചെയ്ത് കുടുംബം പുലർത്താൻ നെട്ടോട്ടമായി. സ്വന്തം കളി മറന്നെങ്കിലും കുഞ്ഞിന് പന്തുകളി പാഠങ്ങൾ പകർന്നു നൽകി. [](https://cdn.boolokam.com/articles/2023/06/qqffg.webp)തെരുവോരമായിരുന്നു കുഞ്ഞ് നെയ്മറിന്റെ കളിയിടം. കളിക്കിടെ കൊണ്ടും കൊടുത്തും വിളയാട്ടം. പയ്യന്റെ പന്തടക്കവും വെട്ടിയൊഴിയലും അടിച്ചുവിടുന്ന പന്തിന്റെ അപകട വളവുമൊക്കെ കണ്ട് തെരുവോര ഫുട്ബോൾ ടൂർണമെന്റുകളിൽ കൈയടികളേറെ മുഴങ്ങി. എന്നാൽ, വീട്ടിലെ സ്ഥിതി കൂടുതൽ മോശമായി തുടങ്ങി. ബില്ലടക്കാൻ കാശില്ലാതെ ഫ്യൂസൂരുന്നതിനാൽ മിക്കപ്പോഴും ഇരുട്ടത്താണ് കിടപ്പ്. നെയ്മർ പഠിക്കുന്നത് പ്രദേശത്തെ ഏറ്റവും മോശം പള്ളിക്കൂടത്തിലും. രണ്ടുവട്ടം കിടപ്പാടം മാറ്റി അച്ഛൻ നെയ്മർ അവസാനം സാന്റോസിൽ താമസമാക്കി. ചെക്കന് പ്രായം പതിനൊന്ന് ആയപ്പോഴേക്കും സാവോപോളോ യിലെ മികച്ച തെരുവോര കളിക്കാരനെന്ന പേര് സ്വന്തമായി. അങ്ങനെ പേരുകേട്ട സാന്റോസ് എഫ്സിയിൽ പ്രവേശനം. പിന്നെ, ചെക്കന്റെ കളി അങ്ങട് കാര്യമായി. മികച്ച യുവ ഫുട്ബാളറായി പേരെടുത്തതോടെ വരുമാനം കിട്ടി തുടങ്ങി. പതിനഞ്ചാം വയസിൽ മകൻ നെയ്മർ തന്റെ കളിമികവിൽ കുടുംബത്തിന് നേടിക്കൊടുത്തത് സ്വന്തമായി ഒരു കിടപ്പാടം. അതിലുപരി ഇനി ‘ഞാനുണ്ട്’ എന്ന് അച്ഛനുമമ്മക്കും ഒരു പഞ്ച് ഉറപ്പും. പിന്നീടുള്ള കാലം ഈ പയ്യന്റെതാ യിരു ന്നു. പെരുമ കേട്ടറിഞ്ഞ് മാഞ്ചസ്റ്റർ യുനൈറ്റഡ് പയ്യനെ തേടി വന്നു. പയ്യൻ നാടുവിടുമെന്നായ പ്പോൾ നാട്ടുകാർ കലാപമായി. അങ്ങനെ നിലവിലെ ക്ലബ് സന്റോസ് കരാർ തുക കുത്ത നെ കൂട്ടി നൽകി. 2010 ലെ ഫുട്ബാൾ സീസൺ തീരുമ്പോൾ നെയ്മർ അടിച്ചുകൂട്ടിയത് 60 കളികളിൽ 42 ഗോൾ. 2017ൽ ബാഴ്സലോണ യിലേക്ക്. ബ്രസീൽ ദേശീയ ടീമിനായി പതിനെട്ടാം വയസു മുതൽ അടിച്ചുകൂട്ടിയത് 85 കളികളിൽ 55 ഗോളുകൾ. ഇതിനിടെ കോൺഫെഡറേഷൻ കപ്പും ഒളിമ്പിക് സ്വർണവും നാട്ടിൽ എത്തിച്ചു. 2014 ലോകകപ്പിൽ ക്വാർട്ടർ ഫൈനലിൽ നടുവിന് പൊട്ടലുണ്ടായി പുറത്തു പോയി. മൂന്നു വയസുകാരൻ ഡാവി ലൂക്കയുടെ അച്ഛനായി. ‘100 % JESUS’ ബാൻറ് തലയിൽ മാത്രമല്ല, മനസിലും മുറുക്കി. പെങ്ങൾ റാഫെല്ലയോട് സ്നേഹം മൂത്ത് വലതു കൈത്തണ്ടയിൽ അവളുടെ ചിത്രം കുത്തി. തിരിച്ച് പെങ്ങൾ തന്റെ കൈയിൽ കൊത്തിവെച്ചത് പൊന്നാങ്ങളയുടെ കണ്ണുകൾ.ദാ ഇപ്പോൾ വീണ്ടും ലോകകപ്പ്… നെയ്മറെ മികച്ച നടനായി ‘വാഴിക്കുന്നവർ’ ഒന്നോർക്കുക. തീയിൽ തന്നെയാണ് ഈ നെയ്മർ കുരുത്തത്. പ്രായം 26. ഇതു വരെയുള്ള നേട്ടം നിങ്ങൾ എണ്ണിത്തുടങ്ങിയാൽ ചെക്കൻ വേൾഡ് കപ്പും പൊക്കിപ്പിടിച്ച് വീട്ടീൽ കേറിയാലും അത് തീർന്നിട്ടുണ്ടാകില്ല. മുമ്പ് സാവോ പോളോയിലെ തെരുവിലേക്ക് പന്തും കൊടുത്തു വിടുമ്പോൾ കുഞ്ഞ് നെയ്മറിന്റെ ഇരു കവിളത്തും അച്ഛനുമമ്മയും ചുണ്ടമർത്തും. എന്നിട്ട് തങ്ങളുടെ പ്രാരാബ്ദമോർത്ത് അവർ പറഞ്ഞിരുന്നു.”വിധി മറ്റൊന്നായിരുന്നെങ്കിൽ ഞങ്ങളേക്കാൾ സമ്പന്നരായ മാതാപിതാക്കളെ തന്നെ നിനക്ക് കിട്ടുമായിരുന്നു. പക്ഷെ ഒന്നുറപ്പാണ്, നിന്നേക്കാൾ നല്ലൊരു മകനെ ഇനിയൊരിക്കലും ഞങ്ങൾക്ക് കിട്ടില്ല. നീയാണ് മികച്ചത്. പോയി കളി തീർത്തിട്ട് വാ”. ചേർത്ത് വായിക്കാൻ ഒരു കാര്യം കൂടി....... **എന്താണ് ജോണ്‍സ് ഒടിവ് (Jone’s fracture)?** ബ്രസീൽ ഫുട്ബോള്‍ സൂപ്പര്‍താരം നെയ്മറിന് കാല്‍പാദത്തിലേറ്റ ഒടിവുകാരണം ഏകദേശം രണ്ടു മാസത്തോളം നഷ്ടപ്പെടും എന്ന വാര്‍ത്ത‍ പണ്ട് പത്രങ്ങളിൽ ഉണ്ടായിരുന്നു. അദ്ദേഹത്തിന് ഉണ്ടായതു “ജോണ്‍സ് ഒടിവാണെന്നും” അറിയാന്‍ കഴിഞ്ഞു. അപ്പോള്‍ എന്താണ് ഈ ജോണ്‍സ് ഒടിവ് (Jone’s fracture)?നമ്മുടെ കാലിലെ വിരലുകളില്‍ ചെറിയ അസ്ഥികള്‍ ഉള്ള കാര്യം അറിയാമല്ലോ. അവയെ ടാര്‍സല്‍ അസ്ഥികള്‍ എന്നാണ് വിളിക്കുക. ഈ അസ്ഥിയോടു ചേര്‍ന്ന് കാല്‍ പാദത്തിലേക്ക് നീളുന്ന കുറച്ചു നീളമുള്ള 5 അസ്ഥികള്‍ ഉണ്ട്, മെറ്റാടാര്‍സല്‍ എന്നാണ് അവയെ വിളിക്കുക. വിരലുകളെ കണംകാലുമായി ബന്ധിപ്പിക്കുന്നത് ഈ അസ്തികളാണ്. ഇതില്‍ ചെറു വിരലിന്‍റെ തുടര്‍ച്ചയായ, അഞ്ചാം മെറ്റാടാര്‍സല്‍ അസ്ഥിയുടെ മുകള്‍ ഭാഗത്ത്‌ ഒരു തടിപ്പുണ്ട്, ആ ഭാഗത്ത്‌ ഉണ്ടാകുന്ന ഒടിവുകളെയാണ് ജോണ്‍സ് ഒടിവുകള്‍ എന്ന് വിളിക്കുന്നത്‌. സാധാരണയായി അസ്ഥിയുടെ മുകളിലെ അറ്റത്തുനിന്നും 1.5 cm കഴിഞ്ഞുള്ള ഭാഗത്താണ് ഒടിവ് ഉണ്ടാകുക. [![](https://cdn.boolokam.com/articles/2023/06/r3ttt.jpg)](https://cdn.boolokam.com/articles/2023/06/r3ttt.jpg)എന്നാൽ അസ്ഥിയുടെ ഏറ്റവും അറ്റത്തു tendon വന്നു ചേരുന്നു ഭാഗത്തു ഉണ്ടാകുന്ന ഓടിവിനെയും, അതുപോലെ കാൽ അമർത്തി ചവിട്ടി നടക്കുന്നത് മൂലം ഉണ്ടാകുന്ന സ്ട്രെസ് ഓടിവുകളെയും പലപ്പോഴും ജോൺസ്‌ ഓടിവന്ന് പറഞ്ഞാണ് ചികില്സിക്കുന്നത്.അല്ല അപ്പോള്‍ ആരാണ് ഈ ജോണ്‍സ് അച്ചായന്‍ ?അത് ശെരിക്കും ന്യായമായ ചോദ്യമാണ്. സ്വന്തം പേരില്‍ ഒടിവുള്ള ആളാകുമ്പോള്‍ നമ്മള്‍ അറിയണമല്ലോ. ബ്രിട്ടീഷുകാരനായ ഒരു അസ്ഥിരോഗ വിധഗ്തന്‍ ആയിരുന്നു സര്‍. റോബര്‍ട്ട്‌ ജോണ്‍സ് (ROBERT JONES). ബ്രിട്ടനില്‍ അസ്ഥിരോഗ ചികിത്സാ മേഖലയെ ശക്തിപ്പെടുത്തിയ വ്യക്തി, X-ray യുടെ ഉപയോഗം മനസിലാക്കി അത് പ്രചരിപ്പിക്കാനും അദ്ദേഹം ശ്രമിച്ചു. 1902 ല്‍ അദ്ദേഹം പ്രസിദ്ധീ കരിച്ച ഒരു ലേഖനത്തില്‍ ഇത്തരത്തില്‍ അഞ്ചാം, മെറ്റാടര്‍സല്‍ അസ്ഥിക്ക് പരിക്കേറ്റ 6 ആളുകളുടെ കഥകള്‍ ഉണ്ടായിരുന്നു. ഈ 6 പേരില്‍ ഒരാള്‍ ഡോക്ടര്‍ ജോണ്‍സ് തന്നെയാ യിരുന്നു. ഏതാനും മാസങ്ങള്‍ക്ക് മുന്‍പ് ഒരു പരിപാടിയില്‍ പങ്കെടുക്കുമ്പോള്‍ ഡാന്‍സ് ചെയ്യുമ്പോളാണ് അദ്ദേഹത്തിന് ഒടിവുണ്ടായത്. ആദ്യമായി ഇത്തരം ഒരു ഒടിവിനെ കണ്ടെത്തുക യും പഠിക്കുകയും ചെയ്ത വ്യക്തി എന്ന നിലയിലാണ് ഈ ഒടിവുകള്‍ക്ക് അദ്ദേഹത്തിന്‍റെ പേര് ലഭിച്ചത്. **⚽ എങ്ങനെയൊക്കെ ഈ ഒടിവ് ഉണ്ടാകാം ?** ⛸️ പ്രധാനമായും നിരന്തരമായി കാലുകള്‍ ആഞ്ഞു ചവിട്ടി നടക്കുന്ന ആളുകളില്‍ (പട്ടാളക്കാര്‍, നര്‍ത്തകര്‍, സ്പോര്‍ട്സ് താരങ്ങള്‍) എന്നിവരിലാണ് ഈ ഒടിവുണ്ടാകുക. അസ്ഥിയില്‍ തുടര്‍ച്ചയായി ഉണ്ടാകുന്ന ക്ഷതം കൊണ്ടാണ് ഇത്തരക്കാരില്‍ ഒടിവുണ്ടാകുക. ⛸️ അതുപോലെ തന്നെ പെട്ടെന്ന് കാല്‍ പാദം അകത്തേക്ക് തിരിയുമ്പോള്‍ ഉണ്ടാകുന്ന വലിവ് കൊണ്ടും ഒടിവുണ്ടാകാം. എനിക്കും നെയ്മറിനും ഒക്കെ സംഭവിച്ചത് അങ്ങനെയാണ്. ⚽ എന്തൊക്കെയാണ് ഒടിവിന്‍റെ ലക്ഷണങ്ങള്‍ ? ⛸️ കാലുകള്‍ നിലത്തു കുത്തുമ്പോള്‍ ഉള്ള വേദന ⛸️ കാല്‍ പാദത്തിന്‍റെ വശത്ത് മുകളിലായി നീരും ചുവപ്പ് നിറവും ⛸️ തൊടുമ്പോള്‍ ആ പ്രത്യേക ഭാഗത്ത്‌ കടുത്ത വേദന **⚽ എങ്ങനെയാണു ഓടിവുണ്ടോ എന്ന് ഉറപ്പികുക ?** ഇത് വളരെ പ്രധാനമാണ്, കാരണം പലപ്പോഴും ഈ ഒടിവിനെ ഉളുക്കായി തെറ്റിദ്ധരിക്കാറുണ്ട്. അങ്ങനെ ചെയ്യുന്നത് വഴി കൃത്യമായ ചികിത്സ ലഭിക്കാതിരിക്കുകയും പരിക്ക് മോശമാവുകയും ചെയ്യും. ഒരു അസ്ഥിരോഗ വിദഗ്ധനു ലക്ഷണ ങ്ങള്‍ നോക്കിയും, കാലുകള്‍ പരിശോധിക്കുന്നത് വഴിയും ഒടിവുണ്ടോ എന്ന് പറയാന്‍ സാധിക്കും. ഉറപ്പിക്കാന്‍ കാലുകളുടെ X-ray എടുക്കാം. അതില്‍ ഒടിവ് കൃത്യമായി എവിടെയാണ് എന്നും, എത്രത്തോളം പൊട്ടല്‍ ഉണ്ട് എന്നും, ഒടിഞ്ഞു മാറിയ അസ്ഥികള്‍ തമ്മിലുള്ള അകലവും ഒക്കെ അറിയാന്‍ സാധിക്കും. ഒപ്പം ഒടിവ് അടുത്തുള്ള കണം കാലിലെ സന്ധികളിലേക്ക് നീണ്ടിട്ടുണ്ടോ എന്നും അറിയാം. ഏതു തരത്തിലുള്ള ചികിത്സയാണ് നല്‍കേണ്ടത് എന്നത് തീരുമാനിക്കാന്‍ ഇത് വളരെ പ്രധാനമാണ്. **⚽ എന്താണ് ചികിത്സ മാര്‍ഗ്ഗങ്ങള്‍ ?** പ്രധാനമായും രണ്ടു തരത്തിലുള്ള ചികിത്സ യു ണ്ട്, പ്ലാസ്റ്റര്‍ ഇട്ടു വിശ്രമിക്കുന്നതാണ് ഒന്നാമത്തേത്. ശസ്ത്രക്രിയ ആണ് രണ്ടാമത്തെ വഴി.പെട്ടന്ന് ഉണ്ടാകുന്ന ഒടിവുകള്‍, അസ്ഥികള്‍ തമ്മില്‍ ചേര്‍ന്ന് ഇരിക്കുന്ന ഒടിവുകള്‍, ഇവക്കു പ്ലാസ്റ്റര്‍ മതിയാകും. കാല്‍ മുട്ടിനു താഴേക്ക്‌ പാദം മുഴുവന്‍ എത്തുന്ന പ്ലാസ്റ്ററിനുള്ളില്‍ 4 തൊട്ടു 6 ആഴ്ച വരെ കാലുകള്‍ നിലത്തു ചവിട്ടി നടക്കാ തെ വിശ്രമിക്കണം.ഒടിവുകള്‍ തമ്മില്‍ വളരെ അകന്നിരിക്കുക, കഷ്ണങ്ങളായി ഒടിയുക, ഒടിഞ്ഞ ഭാഗങ്ങള്‍ യോജിക്കാതെ ഇരിക്കുക, സന്ധിയിലേക്ക് ഒടിവുകള്‍ നീളുക എന്നീ സാഹിചര്യങ്ങളില്‍ ശസ്ത്രക്രിയ വേണ്ടി വരും. അതുപോലെ കാലപ്പഴക്കം ഉള്ള ഓടിവുകൾക്കും ശസ്‌ത്രക്രിയ ആണ് നല്ലത്. **⚽ ഈ ഒടിവുകള്‍ ഭാവിയില്‍ എന്തേലും പ്രശ്നം ഉണ്ടാക്കുമോ ?** ഉണ്ടാക്കാം. അസ്ഥികള്‍ തമ്മില്‍ ചേരാതെ വരുന്ന അവസ്ഥയാണ് (നോണ്‍ യുണിയന്‍) ഈ ഒടിവിന്‍റെ ഒരു ഗുരുതരാവസ്ഥ. അസ്ഥി യിലെ ക്കുള്ള രക്തയോട്ടം തടസപ്പെടുക, ആദ്യമേ തന്നെ കൃത്യമായ ചികിത്സ ലഭിക്കാതെ ഇരിക്കുക, കൃത്യമായി വിശ്രമിക്കാതെ ഇരിക്കുക, അസ്ഥി പല കഷ്ണങ്ങളായി ഒടിയുക എന്നീ അവസരങ്ങളില്‍ ഈ അവസ്ഥ ഉണ്ടാകാം. പലപ്പോഴും കൃത്യമായി വിശ്രമം ഇല്ലാതെ ഇത്തരത്തിൽ വേഗത്തിൽ കളിക്കളത്തിലേക്കു പോകുന്നത് മൂലം ചില കായികതാരങ്ങൾക്ക് ഓടിവ് കൃത്യമായി യോജിക്കാതെ വരാം. ഇതു മൂലം കാലില്‍ സ്ഥിരമായി വേദനയും നീരും വന്നു നടക്കാന്‍ ബുദ്ധിമുട്ട് ഉണ്ടാകാം. ഇത്തരം അവസരത്തില്‍ ശാസ്തക്രിയയാണ് ചികിത്സ പ്രധാനപെട്ട പല കളികളും ബാക്കിയുണ്ടായിട്ടും എന്തുകൊണ്ട് ഇത്തരം ഒരു ചെറിയ പരിക്കിനു നെയ്മറിന് വിശ്രമം അനുവദിച്ചു എന്ന് ചിന്തി ക്കുന്നവര്‍ ഉണ്ടാകാം. കളിക്കാര്‍ക്ക്‌ പരിക്കുകള്‍ കൃത്യമായി കുറഞ്ഞില്ല എങ്കില്‍ ഭാവിയില്‍ നിരവധി പ്രശ്നങ്ങള്‍ ഉണ്ടാകും അതുകൊണ്ടാണ് ഉടനെ തന്നെ ചികിത്സയും, പരിക്ക് ഭേദമാവാന്‍‍ വിശ്രമവും അനുവദിക്കുന്നത്. നെയ്മറുടെ അനുഭവം നമുക്ക് സമയത്ത് തന്നെ ചികിത്സയെടുക്കാന്‍ ഒരു പ്രേരണയാകും എന്ന് കരുതുന്നു.