---
author: Beaumaris
categories:
- Entertainment
comment_count: 0
date: 2023-12-26 15:47:15
draft: false
image: ''
like_count: 5921
share_count: 2692
tags:
- Changanassery auxiliary bishop
- Church
- criticism
- Kathal cinema
title: സ്വവർഗരതിയെ പ്രകീർത്തിക്കുന്ന സിനിമയിലെ കഥാപാത്രങ്ങളെല്ലാം ക്രിസ്ത്യാനികളാകുന്നത്
  എന്തുകൊണ്ട് ? വിമർശനവുമായി ചങ്ങനാശേരി സഹായമെത്രാൻ
view_count: 117528
---

**‘കാതൽ സിനിമ സഭയെ അപമാനിക്കുന്നു’; രൂക്ഷ വിമർശനവുമായി ചങ്ങനാശേരി സഹായമെത്രാൻ** കാതൽ സിനിമയ്‌ക്കെതിരെ ചങ്ങനാശ്ശേരി അതിരൂപത സഹായമെത്രാൻ മാർ തോമസ് തറയിൽ. ചിത്രം സഭയെ അപമാനിക്കുന്നതാണെന്നും വിമർശനമുണ്ട്. കാഞ്ഞിരപ്പള്ളി പൊടിമാമത്തിൽ നടന്ന നസ്രാണി യുവശക്തി സംഗമത്തിൽ സംസാരിക്കുകയായിരുന്നു അദ്ദേഹം. ‘സഭയെ അപമാനിക്കുന്ന സിനിമകൾക്ക് മികച്ച നിർമാതാക്കളെ ലഭിക്കുന്നു. സ്വവർഗരതിയെ പ്രകീർത്തിക്കുന്ന സിനിമയിലെ കഥാപാത്രങ്ങളെല്ലാം ക്രിസ്ത്യാനികളാകുന്നത് എന്തുകൊണ്ടാണെന്നും അദ്ദേഹം ചോദിച്ചു. 'ഈ കഴിഞ്ഞ നാളില്‍ മമ്മൂട്ടി അഭിനയിച്ച ഒരു സിനിമയില്‍ കഥാപാത്രങ്ങളെല്ലാം ക്രിസ്ത്യാനികളായത് എന്തുകൊണ്ടാണ്. ഒറ്റ കാര്യമേ ഉള്ളൂ. നമ്മളെ അപമാനിക്കാനൊന്നും ചെയ്തതല്ല. വേറെ ഏതെങ്കിലും മതത്തിന്റെ പശ്ചാത്തലത്തില്‍ ആ സിനിമയെടുത്തിരുന്നെങ്കില്‍ അത് തിയേറ്റര്‍ കാണുകയില്ല, മാര്‍ തോമസ് തറയില്‍ പറഞ്ഞു. അടുത്തിടെ ഫാറൂഖ് കോളേജിലെ ഒരു പ്രോഗ്രാമിൽ നിന്ന് ജിയോ ബേബിയെ ഒഴിവാക്കിയപ്പോൾ അദ്ദേഹത്തിന്റെ ധാർമ്മിക മൂല്യങ്ങൾ ചോദ്യം ചെയ്യപ്പെട്ടു. ഇതിനെതിരെ നിയമനടപടി സ്വീകരിക്കുമെന്ന് വ്യക്തമാക്കി സംവിധായകൻ രംഗത്തെത്തിയിട്ടുണ്ട്.