---
author: Beaumaris
categories:
- Entertainment
comment_count: 0
date: 2024-01-24 09:52:48
draft: false
image: ''
like_count: 66994
share_count: 17012
tags:
- asok selvan
- blue star movie
title: അശോക് സെൽവനും ശന്തനു ഭാ​ഗ്യരാജും ഒന്നിക്കുന്ന 'ബ്ലൂ സ്റ്റാർ'
view_count: 1594949
---

**അശോക് സെൽവനും ശന്തനു ഭാ​ഗ്യരാജും ഒന്നിക്കുന്ന 'ബ്ലൂ സ്റ്റാർ' ! കേരളാ ഡിസ്ട്രിബ്യൂഷൻ ശ്രീ ഗോകുലം മൂവീസിന്റെ ബാനറിൽ ശ്രീ ഗോകുലം ഗോപാലൻ.** അശോക് സെൽവൻ, ശന്തനു ഭാ​ഗ്യരാജ്, കീർത്തി പാണ്ഡ്യൻ എന്നിവരെ കേന്ദ്ര കഥാപാത്രങ്ങളാക്കി നവാ​ഗതനായ എസ് ജയകുമാർ തിരക്കഥയെഴുതി സംവിധാനം ചെയ്യുന്ന തമിഴ് സ്‌പോർട്‌സ് ഡ്രാമ ചിത്രം 'ബ്ലൂ സ്റ്റാർ' ജനുവരി 25ന് റിലീസ് ചെയ്യും. ശക്തി ഫിലിം ഫാക്ടറി ഓൾ ഇന്ത്യ റിലീസ് ചെയ്യുന്ന ഈ ചിത്രം കേരളത്തിൽ ശ്രീ ഗോകുലം മൂവീസിന്റെ ബാനറിൽ ശ്രീ ഗോകുലം ഗോപാലൻ വിതരണത്തിനെത്തിക്കുന്നു. ഡിസ്ട്രിബ്യൂഷൻ പാർട്ണർ ഡ്രീം ബിഗ് ഫിലിംസ്. കായികരം​ഗത്ത് രാഷ്ട്രീയത്തിന്റെ ഇടപെടൽ മൂലം കളിക്കാനുള്ള അവസരം നഷ്ടപ്പെടുന്ന ക്രിക്കറ്റ് താരങ്ങളുടെ കഥയാണ് ചിത്രം പറയുന്നത്. അരക്കോണം പട്ടണത്തിലാണ് കഥ നടക്കുന്നത്. രഞ്ജിത്തായ് അശോക് സെൽവനും രാജേഷായ് ശന്തനു ഭാ​ഗ്യരാജും വേഷമിടുന്ന ചിത്രം നീലം പ്രൊഡക്ഷൻസിന്റെ ബാനറിൽ പാ രഞ്ജിത്താണ് നിർമ്മിക്കുന്നത്. ഛായാഗ്രഹണം: അഴകൻ, ചിത്രസംയോജനം: സെൽവ ആർ കെ, സംഗീതം: ഗോവിന്ദ് വസന്ത, പിആർഒ: ശബരി.