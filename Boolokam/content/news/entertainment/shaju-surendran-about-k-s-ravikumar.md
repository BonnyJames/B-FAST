---
author: Beaumaris
categories:
- Entertainment
comment_count: 0
date: 2023-05-30 12:42:31
draft: false
image: https://cdn.boolokam.com/articles/2023/05/22r2r2r2r2r2r-1024x819.jpg
like_count: 41208
share_count: 30145
tags:
- ACTOR
- director
- KS RAVIKUMAR
title: കെ എസ് രവികുമാർ, പ്രേക്ഷകരെ ഏറെ വിസ്മയിപ്പിച്ച സൂപ്പർഹിറ്റുകളുടെ സംവിധായകൻ
view_count: 1006317
---

**Shaju Surendran** **K S രവികുമാർ..!** സൗത്തിന്ത്യയിലെ വമ്പൻ താരങ്ങളെ നായകന്മാരാക്കി, സൂപ്പർ ഹിറ്റ് ചിത്രങ്ങളൊരുക്കിയ തമിഴിലെ "ബഡാ" സംവിധായകൻ.തമിഴിൽ അദ്ദേഹം, രജനികാന്ത്‌, കമൽ ഹാസൻ, വിജയകാന്ത്, ശരത് കുമാർ, അർജ്ജുൻ, കാർത്തിക്, പ്രഭു, വിജയ്, അജിത് കുമാർ, സൂര്യ, മാധവൻ, സിലമ്പരസൻ, ജയറാം.. എന്നിവരെ വച്ചും, തെലുങ്കിൽ ചിരഞ്ജീവി,ബാലകൃഷ്ണ, നാഗർജ്ജുന, രാജശേഖർ എന്നിവരെ വച്ചും , കന്നടയിൽ കിച്ചാ സുദീപിനെ വച്ചും ഹിന്ദിയിൽ സഞ്ജയ്‌ ദത്തിനെ വച്ചും സിനിമയൊരുക്കിയിട്ടുണ്ട് [](https://cdn.boolokam.com/articles/2023/05/FWWW-2.jpg)90കളിൽ തമിഴിലെ നായക നടന്മാരായിരുന്ന പ്രമുഖരിൽ, സത്യരാജിനെയും, വിക്രമിനെയും പോലുള്ള ചിലർ ഒഴിച്ച്, ഏതാണ്ട് എല്ലാപേരും രവികുമാർ ചിത്രങ്ങളിൽ ഹീറോ ആയി. 2019 ഇൽ ഒരു വിക്രം ചിത്രം പ്ലാൻ ചെയ്തിരുന്നു. നടന്നില്ല.കമൽ, രജനി, ശരത് കുമാർ, അജിത് തുടങ്ങിയവരുടെ അഭിനയ ജീവിതത്തിലെ നാഴികക്കല്ലുകളായ ചില ചിത്രങ്ങൾ രവികുമാറിന്റ സംവിധാനത്തിൽ ഇറങ്ങിയവയാണ്.മലയാളത്തിൽ "ചോദ്യം" എന്ന പേരിൽ ഇറങ്ങേണ്ടിയിരുന്ന, പിന്നീട് ഉപേക്ഷിച്ച സിനിമയുടെ കഥ (കന്നഡ ചിത്രം തർക്ക), അതിന്റെ നിർമ്മാതാവിന്റെ അഭ്യർത്ഥന പ്രകാരം തമിഴിൽ സംവിധാനം ചെയ്തുകൊണ്ടായിരുന്നു രവികുമാറിന്റ അരങ്ങേറ്റം. "പുരിയാത പുതിർ" എന്ന ആ സൈക്കോളജിക്കൽ ത്രില്ലർ ചിത്രം, മികച്ച അഭിപ്രായം നേടിയെങ്കിലും ഒരു വിജയചിത്രമായി മാറിയില്ല. പിന്നീട് മാസ്സും, അക്ഷനും, സെന്റിമെൻസും, കോമഡിയും, ഡാൻസും, പാട്ടുമൊക്കെ ചേർത്ത് മസാല ചിത്രങ്ങൾ ചെയ്യുന്നതിൽ ശ്രദ്ധപുലർത്തിയ രവികുമാർ, [![](https://cdn.boolokam.com/articles/2023/05/22r2r2r2r2r2r-1024x819.jpg)](https://cdn.boolokam.com/articles/2023/05/22r2r2r2r2r2r.jpg)"മസാല" ചേരുവകൾ ഒട്ടും ഓവറാക്കാതെ, പാകത്തിന് മാത്രം ചേർത്ത്, ഒരുപിടി നല്ല രസികൻ എന്റർടൈനറുകൾ ഒരുക്കി. വലിയ സിനിമകൾ പോലും ഏറ്റവും ചുരുങ്ങിയ കാലയളവിൽ, പ്ലാൻ അനുസരിച്ചുള്ള ബജറ്റിൽ മാത്രം പൂർത്തിയാക്കാറുള്ള അദ്ദേഹം നിർമ്മാതാക്കളുടെ പ്രിയപ്പെട്ട സംവിധായകനാണ്. നമ്മുടെ ഷാജി കൈലാസ് - സുരേഷ് ഗോപി കൂട്ടുകെട്ട് പോലെ ഒരുമിച്ച് സൂപ്പർ താരവും, സൂപ്പർ സംവിധായകനുമായി ഉയർന്ന കൂട്ടുകെട്ടാണ് രവികുമാർ - ശരത് കുമാർ സഖ്യം. രവികുമാർ ഏറ്റവും കൂടുതൽ സിനിമകൾ ചെയ്തതും ശരത് കുമാറിനെ നായകനാക്കിയാണ്. ഇവർ ഒന്നിച്ച 98% സിനിമകളും ഹിറ്റുകളോ, സൂപ്പർ ഹിറ്റുകളോ ആയിരുന്നു. തന്റെ മിക്ക ചിത്രങ്ങളിലും രവികുമാർ ഒരു ചെറു വേഷമെങ്കിലും ചെയ്യാറുണ്ട്. ഇപ്പോൾ അഭിനയ രംഗത്തും വളരെ സജീവമാണ്. അടുത്തകാലത്ത് റിലീസായ "ആൻഡ്രോയ്ഡ് കുഞ്ഞപ്പന്റെ" തമിഴ് പതിപ്പിൽ അദ്ദേഹമായിരുന്നു പ്രധാന വേഷം ചെയ്തത്.ഒരു കാലത്ത്, സംവിധായകന്റെ സ്ഥാനത്ത് K S രവികുമാർ എന്ന പേര് കണ്ടാൽ, അത് വലിയ താല്പര്യം ഇല്ലാത്ത താരത്തിന്റ സിനിമയാണെങ്കിലും ഒന്ന് കണ്ട് നോക്കുമായിരുന്നു. മിക്കതും നല്ല പൈസാ വസൂൽ മാസ്സ് എന്റർടൈനറുകൾ തന്നെയായിരുന്നു. പുരിയാത പുതിർ, നാട്ടാമൈ, അവ്വയ് ഷണ്മുഖി, നട്പുക്കാക, പടയപ്പാ, തെന്നാലി, ദശാവതരം തുടങ്ങിയവ ഏറെ ഇഷ്ടമുള്ള രവികുമാർ ചിത്രങ്ങൾ ജന്മദിനാശംസകൾ K S രവികുമാർ