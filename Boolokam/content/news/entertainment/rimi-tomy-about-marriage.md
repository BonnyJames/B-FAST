---
author: Beaumaris
categories:
- Entertainment
comment_count: 0
date: 2022-04-26 11:05:34
draft: false
image: ''
like_count: 5170
share_count: 2626
tags:
- actress
- Featured
- marriage
- rimi tomy
- singer
title: വിവാഹം എന്നാ റിമീ ? "ഞാനൊന്നു ജീവിച്ചു പൊക്കോട്ടെ"
view_count: 171334
---

മികച്ച ഗായികയും അവതാരകയുമാണ് റിമി ടോമി. താരം വിവാഹമോചനം നേടിയ കാലം മുതൽ ഗോസിപ്പ് കോളങ്ങളിൽ ഇടം പിടിച്ചിരുന്നു. ഇപ്പോൾ മാധ്യമങ്ങൾക്കു അറിയേണ്ടത് റിമിയുടെ വിവാഹത്തെ കുറിച്ചാണ്. അതിനിടെ റിമി വിവാഹിതയാകാൻ പോകുന്നു എന്നൊക്കെ തരത്തിനുള്ള വാർത്തകളും മാധ്യമങ്ങൾ പ്രചരിപ്പിച്ചിരുന്നു. അതൊക്കെ നുണയാണെന്നാണ് താരം പറയുന്നത്. വിവാഹകാര്യങ്ങൾ അറിയാൻ തനിക്കു നിരന്തരം ഫോണുകൾ വരുന്നെന്നും എല്ലാര്ക്കും അറിയേണ്ടത് വിവാഹ കാര്യമാണെന്നും റിമി പറയുന്നു. സിനിമാരംഗത്തുള്ള ഒരു വ്യക്തിയുമായി റിമിയുടെ വിവാഹം ഉടൻ എന്നാണു ഒരു മാധ്യമം റിമിയുടെ വിവാഹവാർത്തയായി പ്രസിദ്ധീകരിച്ചത്. എന്നാലിപ്പോൾ എല്ലാത്തിനും മറുപടി പറഞ്ഞുകൊണ്ടുള്ള വീഡിയോ ആണ് റിമി സാമൂഹ്യമാധ്യമങ്ങളിൽ പങ്കുവച്ചിരിക്കുന്നത്. റിമിയുടെ വാക്കുകൾ ഇങ്ങനെ : ‘രണ്ടു ദിവസമായി എനിക്കു തുടർച്ചയായി ഫോൺ കോളുകൾ വരികയാണ്. എല്ലാവർക്കും ചോദിക്കാനുള്ളത് ഒരേ കാര്യം. ‘കല്യാണം ആയോ റിമി?’. ഞാൻ വിവാഹിതയാകാൻ പോവുകയാണെന്നു പറഞ്ഞ് പല വിഡിയോകളും കഴിഞ്ഞ കുറച്ചു ദിവസങ്ങളായി സമൂഹമാധ്യമങ്ങളിൽ പ്രചരിക്കുന്നുണ്ട്. അതെല്ലാം വ്യാജ പ്രചാരണങ്ങളാണ്. എന്നിൽ നിന്നും യാതൊരു പ്രതികരണവും ലഭിക്കാതെ എന്തുകൊണ്ടാണ് ഇത്തരമൊരു പ്രചാരണം നടത്തുന്നതെന്നു മനസ്സിലാകുന്നില്ല. ഭാവിയില്‍ വിവാഹക്കാര്യം സംബന്ധിച്ച് എന്തെങ്കിലും തീരുമാനം എടുത്താൽ ഞാൻ നിങ്ങളോടു പറയും. ഞാൻ പറഞ്ഞാൽ മാത്രം ഇത്തരം കാര്യങ്ങൾ വിശ്വസിച്ചാൽ മതി. ഇപ്പോൾ ഞാൻ ഇങ്ങനെയൊക്കെ ജീവിച്ചു പൊയ്ക്കോട്ടെ’ **റിമിയുടെ വീഡിയോ കാണാം** [embed]https://youtu.be/x8FaTAYRgHA[/embed]