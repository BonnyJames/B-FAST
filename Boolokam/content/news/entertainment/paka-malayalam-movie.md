---
title: "പക പേരുപോലെ മനുഷ്യരുടെ പകയുടെ- പ്രതികാരത്തിൻ്റെ കഥ പറയുന്ന ഗംഭീര സിനിമയാണ്"
date: 2022-07-10T11:45:28
draft: false
categories: ["Entertainment"]
tags: ['malayalam movie', 'paka movie']
author: "Beaumaris"
---

<strong>Niran S</strong>

'Revenge is the Purest emotion'... 'കലർപ്പേതുമില്ലാത്ത വികാരം പ്രതികാരമാണ് '.. നിതിൻ ലൂക്കോസിൻ്റെ "പക" കണ്ടെണീറ്റപ്പോൾ കലങ്ങിമറിഞ്ഞിരുന്ന മനസിൽ ആദ്യം തെളിഞ്ഞുവന്നത് രാം ഗോപാൽ വർമ്മ മഹാഭാരതത്തെ ഉദ്ധരിച്ച് പറഞ്ഞ ഈ വാക്യമാണ്.. അപ്പനമ്മമാരോടും, മക്കളോടും, കൂടപ്പിറപ്പുകളോടും, കൂട്ടക്കാരോടുമുള്ള സ്നേഹത്തേക്കാൾ, ഇണയോടുള്ള പ്രണയത്തേക്കാൾ, ജീവിതത്തിൻ്റെ സന്തോഷങ്ങളേക്കാൾ,ഹൃദയം നുറുക്കുന്ന വേദനയേക്കാൾ, മരണഭയത്തേക്കാൾ, സമാധനത്തേക്കാൾ മനുഷ്യനെ വശീകരിച്ചന്ധനാക്കുന്ന, തലമുറകളോളം കൈമാറ്റം ചെയ്യപ്പെടുന്ന പക.. ശാന്തമായ, വശ്യമായ, സന്തോഷദായകമായ, ചിലപ്പോൾ സാന്ത്വനിപ്പിക്കുന്ന, എപ്പോഴൊക്കെയോ ചേർത്തുപിടിക്കുന്ന, എന്നാൽ അടിയിൽ നാശത്തിൻ്റെ നീരാളിച്ചുഴികൾ ഒളിപ്പിച്ചുവക്കുന്ന പുഴപോലെ മനുഷ്യഞരമ്പുകളിലൊഴുകുന്ന പക..ശത്രുരാജ്യത്തെ ജവാൻ്റെ ശിരസ്സുതുളച്ച് ഒരു വെടിയുണ്ട കടന്നുപോകുമ്പോൾ-ഒരു മനുഷ്യനെ മറ്റൊരു മനുഷ്യൻ കൊല്ലുമ്പോൾ - അറിയാതെ നമ്മളെക്കൊണ്ട് കയ്യടിപ്പിക്കുന്ന, ഉള്ളാലാർത്തട്ടഹസിപ്പിക്കുന്ന പക.. ഇന്ന് രാജ്യത്തിൻ്റെ ഭരണചക്രം തിരിക്കുന്ന, നൂറായിരം കാരണങ്ങളുണ്ടാക്കി പരസ്പരം വെറുക്കുന്ന, തമ്മിലടിക്കുന്ന ജനങ്ങളെ സൃഷ്ടിച്ച, പക.

<img class="size-full wp-image-342295 aligncenter" src="https://cdn.boolokam.com/articles/2022/07/fwwfwf.jpg" alt="" width="708" height="398" />പക പേരുപോലെ മനുഷ്യരുടെ പകയുടെ- പ്രതികാരത്തിൻ്റെ കഥ പറയുന്ന ഗംഭീര സിനിമയാണ്.. ഭദ്രമായ തിരക്കഥയിൽ ശക്തമായ അഭിനമികവുകൾ കൂടിച്ചേർന്ന് മികച്ച അനുഭവം നൽകുന്ന സിനിമ. വന്നുപോയ കഥാപാത്രങ്ങളൊക്കെത്തന്നെയും മറന്നുപോകാനിടയില്ലാത്തവണ്ണം ഉള്ളിൽ കയറിക്കൂടുന്നുണ്ട്.. ജോണിയും ജോയിയും അന്നയും കൊച്ചാപ്പനും ചുമ്മാ തീ.. സിനിമയുടെ വികാരങ്ങളെ നന്നായി പ്രതിഫലിപ്പിക്കുന്ന ഛായാഗ്രാഹണവും പശ്ചാത്തല സംഗീതവും മികവുറ്റതായിരുന്നു.. സിനിമ പഠിക്കുന്നോരും സിനിമാപ്രാന്തന്മാരും ഒഴിവാക്കരുത് പകയെ..

വേണ്ടോളം ദൃശ്യഭംഗിയും, സമാധാനപരമായ അന്തരീക്ഷവും, ആളറിഞ്ഞിട്ടില്ലാത്ത തനിമയും ആവോളമുണ്ടായിട്ടും പല ബാലിശമായ കാരണങ്ങൾ കൊണ്ട് സിനിമയാൽ തഴയപ്പെട്ട, തൊട്ടുകാണിക്കാൻ അധികം സിനിമാക്കാരും വളർന്നുവന്നിട്ടില്ലാത്ത വയനാട്ടിൽ വച്ച് ചിത്രീകരിച്ച ഒരു വയനാട്ടുകാരൻ്റെ സിനിമ കൂടിയാണിതെന്നതിലുള്ള അഭിമാനം കൂടി പറയാതെ വയ്യ.. സഞ്ചരിച്ച വഴികളും, കണ്ട മുഖങ്ങളും, ആസ്വദിച്ച സൗന്ദര്യവും, വർക്കിപ്പാപ്പൻ്റെ മുറ്റത്തുണക്കാനിട്ട കാപ്പിക്കുരുക്കളും എപ്പോഴൊക്കെയോ ഗൃഹാതുരത്വമുണർത്തിയിരുന്നു.. ഇവിടുത്തെ മലമണ്ണിൽ പലവിധ വിളകൾ പോലെ സിനിമയും തളിർത്തുപൂക്കുമെന്ന് ലോകത്തെ കാണിക്കുന്നതിന് നിതിൻ ലൂക്കോസിന് നന്ദി.. ഇന്നാട്ടിലെ സിനിമാമോഹങ്ങൾക്ക് നിങ്ങൾ നൽകുന്ന ഊർജ്ജം ചെറുതല്ല..


![പക പേരുപോലെ മനുഷ്യരുടെ പകയുടെ- പ്രതികാരത്തിൻ്റെ കഥ പറയുന്ന ഗംഭീര സിനിമയാണ്](https://cdn.boolokam.com/articles/2022/07/fwwfwf.jpg)**Niran S** 'Revenge is the Purest emotion'... 'കലർപ്പേതുമില്ലാത്ത വികാരം പ്രതികാരമാണ് '.. നിതിൻ ലൂക്കോസിൻ്റെ "പക" കണ്ടെണീറ്റപ്പോൾ കലങ്ങിമറിഞ്ഞിരുന്ന മനസിൽ ആദ്യം തെളിഞ്ഞുവന്നത് രാം ഗോപാൽ വർമ്മ മഹാഭാരതത്തെ ഉദ്ധരിച്ച് പറഞ്ഞ ഈ വാക്യമാണ്.. അപ്പനമ്മമാരോടും, മക്കളോടും, കൂടപ്പിറപ്പുകളോടും, കൂട്ടക്കാരോടുമുള്ള സ്നേഹത്തേക്കാൾ, ഇണയോടുള്ള പ്രണയത്തേക്കാൾ, ജീവിതത്തിൻ്റെ സന്തോഷങ്ങളേക്കാൾ,ഹൃദയം നുറുക്കുന്ന വേദനയേക്കാൾ, മരണഭയത്തേക്കാൾ, സമാധനത്തേക്കാൾ മനുഷ്യനെ വശീകരിച്ചന്ധനാക്കുന്ന, തലമുറകളോളം കൈമാറ്റം ചെയ്യപ്പെടുന്ന പക.. ശാന്തമായ, വശ്യമായ, സന്തോഷദായകമായ, ചിലപ്പോൾ സാന്ത്വനിപ്പിക്കുന്ന, എപ്പോഴൊക്കെയോ ചേർത്തുപിടിക്കുന്ന, എന്നാൽ അടിയിൽ നാശത്തിൻ്റെ നീരാളിച്ചുഴികൾ ഒളിപ്പിച്ചുവക്കുന്ന പുഴപോലെ മനുഷ്യഞരമ്പുകളിലൊഴുകുന്ന പക..ശത്രുരാജ്യത്തെ ജവാൻ്റെ ശിരസ്സുതുളച്ച് ഒരു വെടിയുണ്ട കടന്നുപോകുമ്പോൾ-ഒരു മനുഷ്യനെ മറ്റൊരു മനുഷ്യൻ കൊല്ലുമ്പോൾ - അറിയാതെ നമ്മളെക്കൊണ്ട് കയ്യടിപ്പിക്കുന്ന, ഉള്ളാലാർത്തട്ടഹസിപ്പിക്കുന്ന പക.. ഇന്ന് രാജ്യത്തിൻ്റെ ഭരണചക്രം തിരിക്കുന്ന, നൂറായിരം കാരണങ്ങളുണ്ടാക്കി പരസ്പരം വെറുക്കുന്ന, തമ്മിലടിക്കുന്ന ജനങ്ങളെ സൃഷ്ടിച്ച, പക. പക പേരുപോലെ മനുഷ്യരുടെ പകയുടെ- പ്രതികാരത്തിൻ്റെ കഥ പറയുന്ന ഗംഭീര സിനിമയാണ്.. ഭദ്രമായ തിരക്കഥയിൽ ശക്തമായ അഭിനമികവുകൾ കൂടിച്ചേർന്ന് മികച്ച അനുഭവം നൽകുന്ന സിനിമ. വന്നുപോയ കഥാപാത്രങ്ങളൊക്കെത്തന്നെയും മറന്നുപോകാനിടയില്ലാത്തവണ്ണം ഉള്ളിൽ കയറിക്കൂടുന്നുണ്ട്.. ജോണിയും ജോയിയും അന്നയും കൊച്ചാപ്പനും ചുമ്മാ തീ.. സിനിമയുടെ വികാരങ്ങളെ നന്നായി പ്രതിഫലിപ്പിക്കുന്ന ഛായാഗ്രാഹണവും പശ്ചാത്തല സംഗീതവും മികവുറ്റതായിരുന്നു.. സിനിമ പഠിക്കുന്നോരും സിനിമാപ്രാന്തന്മാരും ഒഴിവാക്കരുത് പകയെ.. വേണ്ടോളം ദൃശ്യഭംഗിയും, സമാധാനപരമായ അന്തരീക്ഷവും, ആളറിഞ്ഞിട്ടില്ലാത്ത തനിമയും ആവോളമുണ്ടായിട്ടും പല ബാലിശമായ കാരണങ്ങൾ കൊണ്ട് സിനിമയാൽ തഴയപ്പെട്ട, തൊട്ടുകാണിക്കാൻ അധികം സിനിമാക്കാരും വളർന്നുവന്നിട്ടില്ലാത്ത വയനാട്ടിൽ വച്ച് ചിത്രീകരിച്ച ഒരു വയനാട്ടുകാരൻ്റെ സിനിമ കൂടിയാണിതെന്നതിലുള്ള അഭിമാനം കൂടി പറയാതെ വയ്യ.. സഞ്ചരിച്ച വഴികളും, കണ്ട മുഖങ്ങളും, ആസ്വദിച്ച സൗന്ദര്യവും, വർക്കിപ്പാപ്പൻ്റെ മുറ്റത്തുണക്കാനിട്ട കാപ്പിക്കുരുക്കളും എപ്പോഴൊക്കെയോ ഗൃഹാതുരത്വമുണർത്തിയിരുന്നു.. ഇവിടുത്തെ മലമണ്ണിൽ പലവിധ വിളകൾ പോലെ സിനിമയും തളിർത്തുപൂക്കുമെന്ന് ലോകത്തെ കാണിക്കുന്നതിന് നിതിൻ ലൂക്കോസിന് നന്ദി.. ഇന്നാട്ടിലെ സിനിമാമോഹങ്ങൾക്ക് നിങ്ങൾ നൽകുന്ന ഊർജ്ജം ചെറുതല്ല..
