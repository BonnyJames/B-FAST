---
author: Beaumaris
categories:
- Entertainment
comment_count: 0
date: 2022-07-10 16:21:43
draft: false
image: ''
like_count: 30133
share_count: 25559
tags:
- animation movies
- cartoon series
- ONE Punch Man
title: കാർട്ടൂൺ ആണെന്ന് കരുതി തട്ടിക്കളഞ്ഞാൽ നഷ്ടം നിങ്ങൾക്കു മാത്രമാണ്..!
view_count: 1482840
---

**RosHan MuHammed** കാർട്ടൂൺ ആണെന്ന് കരുതി തട്ടിക്കളഞ്ഞാൽ നഷ്ടം നിങ്ങൾക്കു മാത്രമാണ്..! ഒരുപാട് സിനിമയെ വെല്ലുന്ന ബെസ്റ്റ് എക്സ്പീരിയൻസ് നിങ്ങൾക്ക് നഷ്ടമാകും..! അതാണ് ആനിമീയുടെ പ്രത്യേകത..! പല രാജ്യങ്ങളിലും സിനിമയേക്കാൾ കൂടുതൽ കളക്ട് ചെയ്ത ആനിമീ ഉണ്ട്. ഓസ്കാർ ലഭിച്ച ചിത്രങ്ങൾ വരെ ഈ കൂട്ടത്തിൽ ഉണ്ട്. വൺ പഞ്ച് മാൻ- പേരിൽ തന്നെ ഇതിൻറെ കഥയുണ്ട്. പണ്ടൊക്കെ സുഹൃത്തുക്കൾ നമ്മളോട് ദേഷ്യം പിടിച്ച പറയുന്ന ഒരു ഡയലോഗ് ഇല്ലേ . ഒറ്റ കുത്തിന് നിന്നെ തീർക്കും. എന്നാൽ ഇവിടെ ഇതു തന്നെയാണ് കഥ. ഇയാൾ ഒരു സ്വയം സൂപ്പർഹീറോ എന്ന് വിശേഷിപ്പിക്കുന്ന ഒരാളാണ്. ഇയാളുടെ പ്രത്യേകത ഒറ്റക്കുത്തിന് എത്ര വലിയ എതിരാളികളും തീരുമാനം ആവും.. ഇങ്ങനെ ഒരു പവർ നമുക്കാണ് കിട്ടുന്നതെങ്കിൽ നമ്മൾ എത്രത്തോളം സന്തോഷവാന്മാരായിരിക്കും. ഈയൊരു കഴിവും വെച്ച് നമ്മൾ നേടുന്ന നേട്ടങ്ങളെ കുറിച്ച് ഒന്ന് ആലോചിച്ചു നോക്കൂ.പക്ഷേ ഇവിടെ സംഭവത്തിന്റെ കിടപ്പ് കുറച്ചു വ്യത്യസ്തമാണ്. തൻറെ കഴിവിൽ അങ്ങേയറ്റം നിരാശനാണ് നമ്മുടെ നായകൻ. അയാളുടെ നിരാശ ഒരു പഞ്ചിന്റെ ഒപ്പം അടുത്ത പഞ്ച് ചെയ്യാൻ പറ്റുന്നില്ലല്ലോ എന്ന് ആലോചിച്ചാണ്..! ******എന്തുകൊണ്ട് ONE Punch Man കാണണം?** അതിൻറെ പ്രധാനപ്പെട്ട കാരണം കഥ ഗതിയും ക്യാരക്ടർ ഡെവലപ്മെൻറ് ആണ്. സാധാരണ സിനിമകളിലും എല്ലാം കാണുന്ന ഒരു രീതിയല്ല ഇവിടെ കൊണ്ടുവന്നിരിക്കുന്നത്. നായകൻ സൂപ്പർ ഹീറോ ആണ് പക്ഷേ ഒരു മണ്ടനാണ്..! മണ്ടനായ സൂപ്പർ ഹീറോ ആശയം ഒന്ന് ചിന്തിച്ചു നോക്കൂ. പക്ഷേ പൂർണ്ണമായി മണ്ടനാണെന്ന് പറയാൻ പറ്റുകയുമില്ല..! കോമഡി രീതിയിലാണ് കഥ കൊണ്ടുപോകുന്നത്.. അത് മറ്റൊരുതരത്തിൽ ചിത്രത്തിന് ഒരു ആകർഷണമാണ്..!! ഏകദേശം 24 എപ്പിസോഡുകൾ നിലവിൽ ഇറങ്ങിയിട്ടുണ്ട്. ആദ്യ സീസൺ കോമഡിയുടെ പശ്ചാത്തലത്തിൽ കഥ പറഞ്ഞു. രണ്ടാം സീസൺ കുറച്ച് കട്ടിയാണ്.. അടുത്ത സീസൺ സെപ്റ്റംബറിലോ മറ്റോ വരുന്നുണ്ടെന്ന് കേട്ടു. എന്താണെങ്കിലും സീരിയസ് എല്ലാം ഇഷ്ടപ്പെടുന്ന ഒരു പ്രേക്ഷകൻ അല്ലെങ്കിൽ പുതുതായി ഈ ആനിമ സീരിയസ് ലേക്ക് വരുന്ന ഒരാൾക്ക് വസൂലാണ് One Punch Man. 3.75/5 [embed]https://youtu.be/Poo5lqoWSGw[/embed]