---
author: Beaumaris
categories:
- Entertainment
comment_count: 0
date: 2022-04-25 10:30:38
draft: false
image: https://cdn.boolokam.com/articles/2022/04/GEGEE-2.jpg
like_count: 82715
share_count: 29334
tags:
- Aradhana Theatre
- Aradhana Theatre Mannarkkad
- cinema
- Featured
- Mannarkkad
title: ഇന്നും പ്രവർത്തിക്കുന്ന ഓല മേഞ്ഞ തിയേറ്റർ മണ്ണാർക്കാടുണ്ട്, പൊളിച്ചു കളയാത്തതിന്
  കാരണവുമുണ്ട്
view_count: 2211392
---

**Aradhana Theatre Mannarkkad**... **Shalu Sreerag** ഓലമേഞ്ഞ സിനിമാ ടാക്കീസുകൾ മൾട്ടിപ്ലക്സ് യുഗത്തിൽ ഇതൊരു കൗതുക കാഴ്ച.കാലം അതിന്റെ റീലുകൾ ഓടി തീർക്കുമ്പോൾ .... നാം കണ്ട കാഴ്ചകൾ പലതും പിന്നിലേക്ക് മറഞ്ഞിരിക്കും - സിനിമാ ടാക്കീസുകളും കാലത്തിന്റെ മാറ്റത്തിന് വിധേയമായപ്പോൾ ഓല മേഞ്ഞ സിനിമാകൊട്ടകകൾ നാട്ടിൽ നിന്നും അപ്രത്യക്ഷമായി. പോയ കാലത്തിന്റെ അവശേഷിപ്പുകളായി ചിലയിടങ്ങളിൽ ഓല മേഞ്ഞ ടാക്കീസുകൾ നിലനിൽക്കുന്നത് ഇന്നൊരു കൗതുക കാഴ്ചയാവുന്നു. , കേരളത്തിൽ തന്നെ ഒറ്റപ്പെട്ട ചില ടാക്കീസുകൾ ഓല മേഞ്ഞ മേൽക്കൂര നൽകുന്ന ഇരുളും, തണുപ്പും പരന്ന അകത്തളം ഉപയോഗിച്ചാണ് ഇന്നുംസിനിമാപ്രദർശനം നടത്തുന്നത്. ദൃശ്യ-ശബ്ദ സംവിധാനങ്ങളിൽ സാങ്കേതികമായി ഒരു പാട് വളർന്ന സിനിമ ഇന്ന് മൾട്ടിപ്ലക്സ് തിയ്യറ്ററുകളിലേക്ക് പ്രേക്ഷകരെ ആകർഷിക്കുന്നു - അപ്പോഴും ഭൂതകാലത്തിന്റെ ഓർമ്മപ്പെടുത്തലും സാക്ഷ്യപ്പെടുത്തലുമായി ഇങ്ങിനെ അവിടവിടെ ഓല മേഞ്ഞ ടാക്കീസുകൾ .അതിലൊന്നാണ് മണ്ണാർക്കാട് ആരാധന എഴുപതുകളുടെ കാലത്ത് ആരംഭിച്ച ടാക്കീസ് - ഓലത്തണുപ്പ് നൽകുന്ന സുഖത്തിൽ പോയ കാലത്തിന്റെ ഓർമ്മകളെ മനസിലിട്ട് ആ പഴയ സ്ക്രീനിലേക്ക് നോക്കി പുതിയ സിനിമ അതിൽ കാണുമ്പോൾ - എന്തോ... ഒരു പുതിയൊരു അനുഭൂതി ... അനുഭവം - ആ പഴയ ടാക്കീസ് നൽകുന്നു . ![](https://cdn.boolokam.com/articles/2022/04/GEGEE-2.jpg)'മാനേജരോട് തിരക്കി... എങ്ങിനെ ടാക്കീസ് മുന്നോട്ട് പോകുന്നുവെന്ന് ..? മത്സരിക്കാനും, മാറ്റം വരുത്താനും, മുഖം മാറ്റാനും തത്ക്കാലം പദ്ധതിയില്ലെന്ന മറുപടി. കൗതുകത്തിനു ചിലർ, വിദ്യാർത്ഥികളെ കാണിക്കാൻ അദ്ധ്യാപകർ, മക്കളെ കാണിക്കാൻ രക്ഷിതാക്കൾ, അങ്ങിനെ കുറച്ച് പ്രേക്ഷകർ ഓരോ ഷോകൾക്കും കയറിവരും - തൊട്ടടുത്ത് പത്ത് സ്ക്രീനിൽ ഒരേ സമയം 10 സിനിമകൾ പ്രദർശിപ്പിക്കുന്ന മൾട്ടിപ്ലക്സ് ഒഴിവാക്കി ചിലരൊക്കെ. (ഇവരുടെ തന്നെ ശിവശക്തി എന്ന പേരിൽ മൾട്ടിപ്ലക്സുമുണ്ട് മണ്ണാർക്കാട്.... ] ഓല മേഞ്ഞ ടാക്കീസുകളെ ബഹുമാനിച്ച് കയറി വരുന്നത് കാണാം . അടുത്ത ഷോ ആരംഭിക്കുന്നതിന്റെ മുന്നോടിയായി നീണ്ട ബെൽ ശബ്ദം - ആ ബെൽ ശബ്ദം ഒരുപാട് ഓർമ്മകളെ ഉണർത്തുന്നതായിരുന്നു .മണ്ണാർക്കാടിന്റെ സ്വകാര്യ അഹങ്കാരങ്ങളിൽ ഒന്നാണ് ഇന്നും നിലനിൽക്കുന്ന ഓല ടാക്കീസ് .