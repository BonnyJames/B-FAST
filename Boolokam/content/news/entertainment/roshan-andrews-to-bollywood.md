---
author: Beaumaris
categories:
- Entertainment
comment_count: 0
date: 2022-11-12 14:06:17
draft: false
image: ''
like_count: 32130
share_count: 14621
tags:
- bollywood
- Featured
- roshan andrews
title: തന്റെ 47ാം വയസ്സിൽ ബി ടൗണിലേക്ക് ചുവടുവയ്ക്കുകയാണ് റോഷൻ ആൻഡ്രൂസ്, നായകൻ ഷാഹിദ്
  കപൂർ
view_count: 915130
---

മലയാളത്തിൽ അനവധി ജയപ്രിയ ചിത്രങ്ങൾ ഒരുക്കിയ സംവിധായകൻ റോഷൻ ആൻഡ്രുസ് ബോളിവുഡിലേക്ക് . റോഷന്റെ ബോളിവുഡ് ചിത്രത്തിൽ നായകനാകുന്നത് സൂപ്പർ താരം ഷാഹിദ് കപൂർ ആണ്. സിനിമയുടെ തിരക്കഥ തയ്യാറാക്കുന്നത് ബോബി–സഞ്ജയ് ആണ് . പ്രമുഖ നിർമ്മാതാവ് സിദ്ധാർഥ് റോയ് കപൂർ ആണ് ചിത്രം നിർമ്മിക്കുന്നത്. ചിത്രത്തിന്റെ പ്രീ പ്രൊഡക്ഷൻ വർക്കുകൾ ഈ മാസം തന്നെ ആരംഭിക്കും. മാർച്ചിൽ ചിത്രീകനാവും ആരംഭിക്കും. റോഷൻ ആൻഡ്രുസ് സ്വതന്ത്ര സംവിധായകനാകുന്നത് 2005 ലാണ്. മോഹൻലാലിനെ നായകനാക്കി ഉദയനാണു താരം എന്ന ചിത്രമാണ് ആദ്യമായി സംവിധാനം ചെയ്തത്. അതിൽ തുടങ്ങിയ ജൈത്രയാത്രയിൽ വേറിട്ട പല സിനിമാ അനുഭവങ്ങളാണ് റോഷൻ മലയാളികൾക്കു സമ്മാനിച്ചത്. മുംബൈ പൊലീസ്, നോട്ട് ബുക്ക്, കായംകുളം കൊച്ചുണ്ണി, ഹൗ ഓൾഡ് ആർ യു തുടങ്ങി ഓരോ സിനിമയിലും തന്റേതായ കയ്യൊപ്പ് പതിപ്പിച്ച സംവിധായകനാണ് റോഷൻ ആൻഡ്രൂസ്. 1997 ൽ ഹിറ്റ്ലർ ബ്രദേഴ്സ് എന്ന സിനിമയിൽ സന്ധ്യാമോഹന്റെ സംവിധാന സഹായിയായിട്ടായിരുന്നു തുടക്കം. 1998 ൽ കമലിന്റെ സഹായിയായി അയാൾ കഥ എഴുതുകയാണ് എന്ന സിനിമയിലും, 2000- ത്തിൽ ഷാജി കൈലാസിന്റെ കീഴിൽ നരസിംഹം എന്ന സിനിമയിലും പ്രവർത്തിച്ചു. മികച്ച പുതുമുഖ സംവിധായകനുള്ള സംസ്ഥാന അവാർഡ് ആ സിനിമയിലൂടെ റോഷൻ ആൻഡ്രൂസ് കരസ്ഥമാക്കി. 2006 ൽ പുതുമുഖങ്ങളെ പ്രധാന കഥാപാത്രമാക്കിക്കൊണ്ട് നോട്ട്ബുക്ക് എന്ന സിനിമ സംവിധാനം ചെയ്തു. മികച്ച രണ്ടാമത്തെ ചിത്രത്തിനുള്ള കേരള സംസ്ഥാന ചലച്ചിത്ര പുരസ്ക്കാരം നോട്ട് ബുക്കിന് ലഭിച്ചു. 2008 ൽ മോഹൻ ലാലിനെ നായകനാക്കി എടുത്ത ഇവിടം സ്വർഗ്ഗമാണ് എന്ന സിനിമ മികച്ച ജനപ്രിയ ചിത്രത്തിനുള്ള സംസ്ഥാന അവാർഡ് നേടി. മലയാളത്തിലെ മികച്ച ത്രില്ലർ ചിത്രമായ മുംബൈ പോലീസ്, മഞ്ജുവാരിയരുടെ രണ്ടാം വരവിനു കാരണമായ സിനിമ ഹൗ ഓൾഡ് ആർ യു, ചരിത്ര പുരുഷനായ കൊച്ചുണ്ണിയുടെ കഥ പറഞ്ഞ കായം കുളം കൊച്ചുണ്ണി.. എന്നിവയുൾപ്പെടെ പന്ത്രണ്ടോളം സിനിമകൾ റോഷൻ ആൻഡ്രൂസ് സംവിധാനം ചെയ്തിട്ടുണ്ട്. ഉദയനാണു താരം,കാസനോവ,സ്കൂൾ ബസ്.. എന്നീ സിനിമകളുടെ കഥ റോഷൻ ആൻഡ്രൂസിന്റേതായിരുന്നു. അദ്ദേഹം സംവിധാനം ചെയ്ത പ്രതി പൂവൻ കോഴി എന്ന സിനിമയിൽ വില്ലനായി അഭിനയിച്ചുകൊണ്ട്. അഭിനയരംഗത്തും തന്റെ കഴിവു തെളിയിച്ചു ഹൗ ഓൾഡ് ആർ യു സിനിമയുടെ തമിഴ് പതിപ്പായ 36 വയതിനിലൂടെ തമിഴിലും റോഷൻ ആൻഡ്രൂസ് ശ്രദ്ധനേടി. അങ്ങനെ തന്റെ 47ാം വയസ്സിൽ ബി ടൗണിലേക്ക് ചുവടുവയ്ക്കുന്ന റോഷൻ ആൻഡ്രൂസിന് എല്ലാ വിധ ആശംസകളും.