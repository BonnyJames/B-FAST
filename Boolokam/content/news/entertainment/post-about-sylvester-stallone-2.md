---
author: Beaumaris
categories:
- Entertainment
comment_count: 0
date: 2023-07-21 08:21:26
draft: false
image: https://cdn.boolokam.com/articles/2023/07/WFFGGG-1-1024x818.jpg
like_count: 20428
share_count: 4969
tags:
- ACTOR
- hollywood
- Sylvester Stallone
title: വീട്ടുവാടക കൊടുക്കാൻ ഗതിയില്ലാതെ മൂന്നാഴ്ചക്കാലം ബസ് സ്റ്റാൻഡിൽ കിടന്നുറങ്ങേണ്ടി
  വന്ന സില്‍വസ്റ്റര്‍ സ്റ്റാലൺ ഏറ്റവും പ്രശസ്തനായ താരമായ കഥ
view_count: 586159
---

**77-ാം വയസിലും ആക്ഷനില്‍ തിളങ്ങി റാംബോ സില്‍വസ്റ്റര്‍ സ്റ്റാലൺ** **Saji Abhiramam** റാംബോ ചലച്ചിത്ര പരമ്പരയിലൂടെ പ്രശസ്തനായ അമേരിക്കൻ ചലച്ചിത്ര നടനും സംവിധായകനും തിരകഥാകൃത്തുമാണ് സിൽവെസ്റ്റർ ഗാർഡനെസ്സിയോ സ്റ്റാലോൺ (Sylvester Enzio Stallone - Michael Sylvester Gardenzio Stallone). 1970 - 1990 കാലഘട്ടങ്ങളിലാണ് സ്റ്റാലോന്റെ എറ്റവും വലിയ ബോക്സ് ഓഫീസ് ഹിറ്റുകൾ പുറത്ത് വന്നത്. 1982 ലാണ് റാംബോ ശ്രേണിയിലെ ആദ്യ ചിത്രം പുറത്തു വരുന്നത്. അന്ന് സില്‍വസ്റ്റര്‍ സ്റ്റാലെന് പ്രായം 36. ഒരു കാലത്ത് വീട്ടുവാടക കൊടുക്കാൻ ഗതിയില്ലാതെ മൂന്നാഴ്ചക്കാലം ബസ് സ്റ്റാൻഡിൽ കിടന്നുറങ്ങേണ്ടി വന്ന വ്യക്തി. ആഹാരം കഴിക്കാൻ പണമില്ലാതെ തന്റെ പ്രിയപ്പെട്ട നായയെ വിൽക്കേണ്ടിവന്നയാൾ. [](https://cdn.boolokam.com/articles/2023/07/FWFGGH.webp)സിനിമാ നടനാകാൻ ആഗ്രഹിച്ച് അവസരം തേടി നടന്നപ്പോൾ അവഗണനയും തിരസ്കാരങ്ങളും നേരിട്ടയാൾ. മുഖശ്രീയും ശബ്ദശുദ്ധിയുമില്ല എന്ന ആക്ഷേപങ്ങൾ കേട്ട് പിന്തിരിയാതെ നിശ്ചയ ദാർഢ്യത്തോടെ തന്റെ സ്വപ്നങ്ങളെ അനുഗമിച്ച് ഹോളിവുഡ് താരമായ മൈക്കൽ സിൽവസ്റ്റർ ഗാർഡെൻസിയോ സ്റ്റാലൻ വിജയം ആഗ്രഹിക്കുന്നവർക്ക് ഒരു പ്രചോദനമാണ്. ഗർഭാവസ്ഥയിൽ നിന്നും പുറത്തേക്കെടുക്കാൻ ഉപയോഗിച്ച ഉപകരണത്തിൽ നിന്നുണ്ടായ പരുക്കു മൂലം അദ്ദേഹത്തിന്റെ മുഖത്ത് ചിലയിടങ്ങളിലെ പേശികൾ ചലനമറ്റു പോവുകയും സംസാര വൈകല്യത്തിന് കാരണമാവുകയും ചെയ്തു. ഹെയർഡ്രസറായിരുന്ന ഫ്രാങ്ക് സ്റ്റാലിന്റെയും ഡാൻസറും റെസിലറുമായിരുന്ന ജാക്വിലിന്റെയും മകനായി 1946 ജൂലൈ 21ന് അമേരിക്കയിൽ ജനിച്ച സിൽവസ്റ്റർ സ്റ്റാലന്റെ ബാല്യകാലം ക്ലേശരഹിതമായിരുന്നില്ല. ഒൻപതാം വയസിൽ മാതാപിതാക്കൾ വേർപിരിഞ്ഞു. മാതാവിന്റെ സംരക്ഷണയിൽ കഴിഞ്ഞ സ്റ്റാലൻ കായികക്ഷമത കൂട്ടുന്നതിൽ ശ്രദ്ധ കേന്ദ്രീകരിച്ചു. പഠനത്തിൽ മികവു പുലർത്താൻ കഴിയാതെ സ്കൂളിൽ നിന്നു പുറത്തായി. തെമ്മാടിക്കൂട്ടങ്ങളൊത്ത് കൂട്ടുകൂടാതെ ഒരു നടൻ ആവണം എന്ന ലക്ഷ്യത്തോടെ പ്രയത്നിച്ചു. [![](https://cdn.boolokam.com/articles/2023/07/WFFGGG-1-1024x818.jpg)](https://cdn.boolokam.com/articles/2023/07/WFFGGG-1.jpg)അവസരങ്ങൾ തേടി അദ്ദേഹം അലഞ്ഞു കൊണ്ടേയിരുന്നു. ഇടയ്ക്കു ചെറിയ വേഷങ്ങൾ ലഭിച്ചുവെങ്കിലും ഒന്നും ശ്രദ്ധിക്കപ്പെട്ടില്ല. ഇതിനിടയ്ക്കാണ് സാമ്പത്തിക ക്ലേശം മൂലം തന്റെ പ്രിയപ്പെട്ട വളർത്തു നായയെ ഒരു അപരിചിതന് 25 ഡോളറിന് വിൽക്കുന്നത്. 1975 ൽ ബോക്സിങ് ഇതിഹാസം മുഹമ്മദ് അലിയും ചക്ക് വെപ്നറുമായി നടന്ന മൽസരം കാണാനിടയായത് ജീവിതത്തിൽ വഴിത്തിരിവായി. ഈ മൽസരത്തിൽ നിന്നും പ്രചോദനം ഉൾക്കൊണ്ട് മൂന്നര ദിവസം കൊണ്ട് അദ്ദേഹം ഒരു തിരക്കഥ എഴുതി. ക്ലേശകരമായ ജീവിത സാഹചര്യത്തിൽ വളർന്ന ഒരാൾ ഒരു ബോക്സിങ് താരമാകുന്നതായിരുന്നു ഇതിവൃത്തം. തിരക്കഥയുമായി നിരവധി പ്രൊഡ്യൂസർമാരെ സമീപിച്ചു. അവിടെയൊക്കെ തിരസ്കാരമായിരുന്നു ഫലം. ഒടുവിൽ ഒരു കൂട്ടർ അത് വിലയ്ക്കെടുക്കാൻ തയാറായി. ഒന്നര ലക്ഷം ഡോളർ വാഗ്ദാനം ചെയ്തു. [![](https://cdn.boolokam.com/articles/2023/07/GEEEEEE-1024x683.jpg)](https://cdn.boolokam.com/articles/2023/07/GEEEEEE-scaled.jpg)എന്നാൽ സിനിമയിലെ നായകൻ താനാവണം എന്ന കാര്യത്തിൽ സ്റ്റാലൻ ഉറച്ചു നിന്നു. പ്രതിഫലം മൂന്നര ലക്ഷം ഡോളർ ആയി ഉയർത്തിയെങ്കിലും സ്റ്റാലൻ വഴങ്ങിയില്ല. ഒടുവിൽ മുപ്പത്തി അയ്യായിരം ഡോളർ പ്രതിഫലത്തിൽ സ്റ്റാലൻ നായകനായി അഭിനയിച്ച ആ ചിത്രം പുറത്തിറങ്ങി. അതാണ് ഓസ്കർ പുരസ്കാരത്തിനായി പത്ത് നാമനിർദേശം ലഭിച്ച, മൂന്നു പുരസ്കാരങ്ങൾ നേടിയ റോക്കി. സിൽവസ്റ്റർ സ്റ്റാലന് മികച്ച നടൻ, മികച്ച തിരക്കഥ എന്നിങ്ങനെ രണ്ട് നോമിനേഷനുകൾ ലഭിച്ചു. സ്റ്റാലന്റെ മകന്റെ ആത്‌മാവിന് ഇന്ത്യയിൽ ശാന്തി ലഭിക്കുന്നതിനായി മകന്റെ അന്ത്യകർമ്മങ്ങൾ ഇന്ത്യയിൽ നിർവഹിച്ചിരുന്നു. https://youtu.be/km_L0v3C0ms 2012 ൽ മരിച്ച മകൻ സെജിന്റെ ആത്മാവിന് ശാന്തി ലഭിക്കുന്നതിനായി സ്റ്റാലൻ തൻ്റെ ബന്ധുക്കളെ ഇന്ത്യയിലേക്ക് അയച്ചിരുന്നു. അമിതമായ മയക്കുമരുന്ന് ഉപയോഗം മൂലം 2012 ൽ സ്വന്തം ഫ്ലാറ്റിൽ മരിച്ച നിലയിലാണ് സ്റ്റാലന്റെ മകൻ സെജിന്റെ ശരീരം ലഭിക്കുന്നത്. സ്റ്റാലന് മകനുമായി വലിയ ആത്മബന്ധമാണ് ഉണ്ടായിരുന്നത്. മകന്റെ മരണത്തോടെ സ്റ്റാലൻ മാനസികമായി തകർന്നു. മകന്റെ ആത്മാവ് തനിക്കൊപ്പം ഉണ്ടെന്ന തോന്നൽ സ്റ്റാലനെ അസ്വസ്ഥനാക്കി. [![](https://cdn.boolokam.com/articles/2023/07/GEEERRRR-1024x683.webp)](https://cdn.boolokam.com/articles/2023/07/GEEERRRR.webp)മകൻ മരിച്ചെങ്കിലും ആ ആത്‌മാവ് തന്നോടൊപ്പമുണ്ടെന്ന തോന്നൽ സ്റ്റാലനെ അലട്ടിയിരുന്നു. ഒടുവിൽ ഇന്ത്യക്കാരനായ ഒരു ജ്യോതിഷി ഹൈന്ദവാചാരമനുസരിച്ച് ബലികർമ്മങ്ങൾ ചെയ്യണമെന്ന് സ്റ്റാലനോട് നിർദ്ദേശിച്ചതിനെ തുടർന്ന് ഹൈന്ദവാചാരമനുസരിച്ച് മകന് ബലിതർപ്പണം നടത്താൻ സിൽവസ്റ്റർ സ്റ്റാലൻ തീരുമാനിച്ചത്. ഇതനുസരിച്ച് സ്റ്റാലന്റെ ബന്ധുക്കൾ ഹരിദ്വാറിലെത്തി ബലിയർപ്പണം നടത്തിയത്. താൻ തന്നെ നേരിട്ടുപോയി കർമ്മം ചെയ്യണമെന്നായിരുന്നു സ്റ്റാലന്റെ ആഗ്രഹമെങ്കിലും അത് അനാവശ്യ മീഡിയാ കവറേജിന് ഇടയാക്കുമെന്ന് തിരിച്ചറിഞ്ഞാണ് ബന്ധുക്കളെ ഇതിനായി നിയോഗിച്ചത്.