---
title: "മമ്മൂട്ടി എന്ന നടന്റെ 'കരിസ്‌മ' നിറഞ്ഞു നിൽക്കുന്ന സിനിമയാണ് കണ്ണൂർ സ്‌ക്വാഡ്"
date: 2023-10-01T15:39:46
draft: false
categories: ["Entertainment"]
tags: ['kannur squard', 'mammootty']
author: "Beaumaris"
---

<strong>രജിത് ലീല രവീന്ദ്രൻ</strong>

പ്രേക്ഷകരെ സിനിമയിലേക്ക് എത്രത്തോളം പിടിച്ചിരുത്തുന്നു എന്നുള്ളതും, കാണികൾക്ക് സിനിമയോടൊപ്പം എത്ര ദൂരം സഞ്ചരിക്കാനാവുന്നു എന്നതും സിനിമയുടെ വിജയം നിർണയിക്കുന്നതിൽ പ്രധാനപ്പെട്ടവയാണ്. മമ്മൂട്ടി അഭിനയിച്ചു, മമ്മൂട്ടിയുടെ മമ്മൂട്ടി കമ്പനി നിർമ്മിച്ചു, മകൻ ദുൽക്കറിന്റെ വേഫയറർ ഫിലിംസ് പ്രദർശനത്തിനെത്തിച്ച 'കണ്ണൂർ സ്ക്വാഡ്' അത്തരത്തിലൊരു വിജയ സിനിമയാണ്.

<img class="alignnone size-full wp-image-422538" src="https://cdn.boolokam.com/articles/2023/09/vcv.jpg" alt="" width="917" height="500" />  2 മണിക്കൂർ 40 മിനിറ്റ് എന്ന സിനിമയുടെ ദൈർഘ്യത്തെ പ്രേക്ഷകരെ മുഷിപ്പിക്കാതെ സിനിമയോടൊപ്പം കൊണ്ടുനടക്കുന്നുണ്ട് റോബി വർഗീസ് രാജെന്ന സംവിധായകൻ. ഹിന്ദി വെബ് സീരീസുകളായ ആമസോണിലെ മിർസാപ്പൂർ, എം എക്സ് പ്ലയെറിലെ ബോകാൽ എന്നിവയിൽ കണ്ടിട്ടുള്ള ഉത്തർപ്രദേശിന്റെ ഉൾനാടൻ ഗ്രാമങ്ങളുടെ യഥാർത്ഥ ഫീൽ ഈ സിനിമയിലുണ്ട്.

റോബിയുടെ പിതാവ് നിർമിച്ച മമ്മൂട്ടി ചിത്രമായ മഹായാനം കഴിഞ്ഞ ദിവസം യൂട്യൂബിൽ കാണുകയുണ്ടായി. മഹായനത്തിലെ ലോറി ഡ്രൈവറായ ചന്ദ്രനിൽ നിന്നും 34 വർഷത്തെ നീണ്ട യാത്രയാണ് കണ്ണൂർ സ്‌ക്വാഡിലെ എ എസ് ഐ ജോർജിലേക്കുള്ളത്. മമ്മൂട്ടി എന്ന നടൻ അത്ഭുതമാകുന്നത് കാലം അയാളിലേൽപ്പിക്കാത്ത പരുക്കുകൾ കൊണ്ടു കൂടിയാണ്. മഹായാനത്തിന്റെ സമയത്ത് തുരുതുരെ ബീഡി വലിച്ചു കൊണ്ടിരുന്നെന്നുവെന്നു പറയപ്പെടുന്ന മമ്മൂട്ടിയിൽ നിന്നും നമ്മളിന്നറിയുന്ന ആരോഗ്യകാര്യങ്ങളിൽ വളരെ ശ്രദ്ധാലുവായ മമ്മൂട്ടിയിലേക്കുള്ള ദൂരം തീർച്ചയായും നിശ്ചയദാർഢ്യത്തിന്റെയും ആത്മസമർപ്പണത്തിന്റെയും കൂടിയാണ്.

<img class="alignnone size-full wp-image-422632" src="https://cdn.boolokam.com/articles/2023/09/wffffff-1.jpg" alt="" width="1200" height="600" />അസീസും, കിഷോറും,റോണിയുമെല്ലാം നന്നായി അഭിനയിച്ചെങ്കിലും മമ്മൂട്ടി എന്ന നടന്റെ 'കരിസ്‌മ' നിറഞ്ഞു നിൽക്കുന്ന സിനിമയാണ് കണ്ണൂർ സ്‌ക്വാഡ്. രജനികാന്തിനു ഫാൻബോയിയായ കാർത്തിക് സുബ്ബാരാജ് ഒരുക്കികൊടുത്ത പേട്ട എന്ന സിനിമ പോലെ മമ്മൂട്ടിയിലെ നടന്റെ 'ത്രൂ ഔട്ട്‌ പെർഫോമൻസാണിതിൽ.റോബി എന്ന സംവിധായകന്റെ കയ്യടക്കവും, ദൃശ്യ ഭാഷയുടെ മികവും കാണാതിരിക്കാനാവില്ല.

മേക്കിങ് പ്രത്യേകിച്ചും രണ്ടാം പകുതി വേറൊരു ലെവലിലേക്ക് സിനിമയെ ഉയർത്തിയിട്ടുണ്ട്. സുഷിൻ ശ്യാമിന്റെ മ്യൂസിക് സിനിമയെ എൻഗേജിങാക്കുന്നതിൽ വലിയ പങ്കാണ് വഹിച്ചിട്ടുള്ളത്. എല്ലാ മനുഷ്യരും ഒന്നുകിൽ നല്ലവർ, അല്ലെങ്കിൽ മോശമായവർ എന്ന ബൈനറിയിൽ നിർത്താതെ പല കാലങ്ങളിൽ പല സ്ഥലങ്ങളിൽ മനുഷ്യർ പല സ്വഭാവങ്ങൾ കാണിക്കുന്നുണ്ട് എന്നു സിനിമ പറയുന്നു. മിക്ക പോലീസ് സിനിമകളും പറയുന്നത് 'ഞങ്ങൾ പോലീസുകാരാണ്,എന്നാൽ മനുഷ്യരുമാണെന്നാണ്'. പക്ഷേ കണ്ണൂർ സ്‌ക്വാഡിൽ മമ്മൂട്ടിയുടെ ജോർജ് പറയുന്നത് 'ഞങ്ങൾ മനുഷ്യരാണ് പക്ഷേ പോലീസുകാരുമാണ്' എന്നാണ്. വലിയ വ്യത്യാസമാണ് വാക്കുകളുടെ സ്ഥാനങ്ങളിൽ മാറ്റമുള്ള ഈ രണ്ടു വാചകങ്ങൾ തമ്മിൽ. ഈ സിനിമ മുഴുവനായും പറയുന്നതും മനുഷ്യരായ പോലീസുകാരെ കുറിച്ചാണ്.

<img class="alignnone size-full wp-image-422536" src="https://cdn.boolokam.com/articles/2023/09/wgwgggg.jpg" alt="" width="2048" height="1054" />വീടിനെയും, നാടിനെയും പുറകിലുപേക്ഷിച്ചു, അപകടകാരികളായ കുറ്റവാളികളുടെ പുറകെ പരിചയമേയില്ലാത്ത അന്യ സംസ്ഥാനങ്ങളുടെ അപരിചിത പ്രദേശങ്ങളിലേക്ക്,ക്ലോക്കിലെ സമയം നോക്കി ജോലി സമയം തീരുമാനിക്കാതെ നടന്നു പോകുന്ന പോലീസ് സേനാംഗങ്ങൾക്ക് നൽകാവുന്ന ഏറ്റവും വലിയ ട്രിബ്യൂട്ടാണ് കണ്ണൂർ സ്‌ക്വാഡെന്ന സിനിമ.തിയേറ്റർ വാച്ച് സിനിമ ആവശ്യപ്പെടുന്നുണ്ട്.

കോരിച്ചൊരിയുന്ന മഴയിലും, തീയറ്ററുകൾ നിറഞ്ഞുകവിയുന്നുണ്ട്, സിനിമയുടെ അവസാനം ആളുകൾ കൈയ്യടിക്കുന്നുമുണ്ട്. എഴുപത്തി രണ്ട് വയസ്സുള്ള നടൻ തിരശീലയിൽ വരുമ്പോൾ ആളുകൾ സ്ക്രീനിൽ നിന്ന് കണ്ണെടുക്കാതെ നോക്കി നിൽക്കുകയാണ്.അല്ലെങ്കിലും നമുക്കല്ലേ പ്രായമാകുന്നുള്ളൂ, മമ്മൂട്ടിക്ക് പ്രായമാകുന്നില്ലലോ.


![മമ്മൂട്ടി എന്ന നടന്റെ 'കരിസ്‌മ' നിറഞ്ഞു നിൽക്കുന്ന സിനിമയാണ് കണ്ണൂർ സ്‌ക്വാഡ്](https://cdn.boolokam.com/articles/2023/09/vcv.jpg)**രജിത് ലീല രവീന്ദ്രൻ** പ്രേക്ഷകരെ സിനിമയിലേക്ക് എത്രത്തോളം പിടിച്ചിരുത്തുന്നു എന്നുള്ളതും, കാണികൾക്ക് സിനിമയോടൊപ്പം എത്ര ദൂരം സഞ്ചരിക്കാനാവുന്നു എന്നതും സിനിമയുടെ വിജയം നിർണയിക്കുന്നതിൽ പ്രധാനപ്പെട്ടവയാണ്. മമ്മൂട്ടി അഭിനയിച്ചു, മമ്മൂട്ടിയുടെ മമ്മൂട്ടി കമ്പനി നിർമ്മിച്ചു, മകൻ ദുൽക്കറിന്റെ വേഫയറർ ഫിലിംസ് പ്രദർശനത്തിനെത്തിച്ച 'കണ്ണൂർ സ്ക്വാഡ്' അത്തരത്തിലൊരു വിജയ സിനിമയാണ്. 2 മണിക്കൂർ 40 മിനിറ്റ് എന്ന സിനിമയുടെ ദൈർഘ്യത്തെ പ്രേക്ഷകരെ മുഷിപ്പിക്കാതെ സിനിമയോടൊപ്പം കൊണ്ടുനടക്കുന്നുണ്ട് റോബി വർഗീസ് രാജെന്ന സംവിധായകൻ. ഹിന്ദി വെബ് സീരീസുകളായ ആമസോണിലെ മിർസാപ്പൂർ, എം എക്സ് പ്ലയെറിലെ ബോകാൽ എന്നിവയിൽ കണ്ടിട്ടുള്ള ഉത്തർപ്രദേശിന്റെ ഉൾനാടൻ ഗ്രാമങ്ങളുടെ യഥാർത്ഥ ഫീൽ ഈ സിനിമയിലുണ്ട്. റോബിയുടെ പിതാവ് നിർമിച്ച മമ്മൂട്ടി ചിത്രമായ മഹായാനം കഴിഞ്ഞ ദിവസം യൂട്യൂബിൽ കാണുകയുണ്ടായി. മഹായനത്തിലെ ലോറി ഡ്രൈവറായ ചന്ദ്രനിൽ നിന്നും 34 വർഷത്തെ നീണ്ട യാത്രയാണ് കണ്ണൂർ സ്‌ക്വാഡിലെ എ എസ് ഐ ജോർജിലേക്കുള്ളത്. മമ്മൂട്ടി എന്ന നടൻ അത്ഭുതമാകുന്നത് കാലം അയാളിലേൽപ്പിക്കാത്ത പരുക്കുകൾ കൊണ്ടു കൂടിയാണ്. മഹായാനത്തിന്റെ സമയത്ത് തുരുതുരെ ബീഡി വലിച്ചു കൊണ്ടിരുന്നെന്നുവെന്നു പറയപ്പെടുന്ന മമ്മൂട്ടിയിൽ നിന്നും നമ്മളിന്നറിയുന്ന ആരോഗ്യകാര്യങ്ങളിൽ വളരെ ശ്രദ്ധാലുവായ മമ്മൂട്ടിയിലേക്കുള്ള ദൂരം തീർച്ചയായും നിശ്ചയദാർഢ്യത്തിന്റെയും ആത്മസമർപ്പണത്തിന്റെയും കൂടിയാണ്. ![](https://cdn.boolokam.com/articles/2023/09/wffffff-1.jpg)അസീസും, കിഷോറും,റോണിയുമെല്ലാം നന്നായി അഭിനയിച്ചെങ്കിലും മമ്മൂട്ടി എന്ന നടന്റെ 'കരിസ്‌മ' നിറഞ്ഞു നിൽക്കുന്ന സിനിമയാണ് കണ്ണൂർ സ്‌ക്വാഡ്. രജനികാന്തിനു ഫാൻബോയിയായ കാർത്തിക് സുബ്ബാരാജ് ഒരുക്കികൊടുത്ത പേട്ട എന്ന സിനിമ പോലെ മമ്മൂട്ടിയിലെ നടന്റെ 'ത്രൂ ഔട്ട്‌ പെർഫോമൻസാണിതിൽ.റോബി എന്ന സംവിധായകന്റെ കയ്യടക്കവും, ദൃശ്യ ഭാഷയുടെ മികവും കാണാതിരിക്കാനാവില്ല. മേക്കിങ് പ്രത്യേകിച്ചും രണ്ടാം പകുതി വേറൊരു ലെവലിലേക്ക് സിനിമയെ ഉയർത്തിയിട്ടുണ്ട്. സുഷിൻ ശ്യാമിന്റെ മ്യൂസിക് സിനിമയെ എൻഗേജിങാക്കുന്നതിൽ വലിയ പങ്കാണ് വഹിച്ചിട്ടുള്ളത്. എല്ലാ മനുഷ്യരും ഒന്നുകിൽ നല്ലവർ, അല്ലെങ്കിൽ മോശമായവർ എന്ന ബൈനറിയിൽ നിർത്താതെ പല കാലങ്ങളിൽ പല സ്ഥലങ്ങളിൽ മനുഷ്യർ പല സ്വഭാവങ്ങൾ കാണിക്കുന്നുണ്ട് എന്നു സിനിമ പറയുന്നു. മിക്ക പോലീസ് സിനിമകളും പറയുന്നത് 'ഞങ്ങൾ പോലീസുകാരാണ്,എന്നാൽ മനുഷ്യരുമാണെന്നാണ്'. പക്ഷേ കണ്ണൂർ സ്‌ക്വാഡിൽ മമ്മൂട്ടിയുടെ ജോർജ് പറയുന്നത് 'ഞങ്ങൾ മനുഷ്യരാണ് പക്ഷേ പോലീസുകാരുമാണ്' എന്നാണ്. വലിയ വ്യത്യാസമാണ് വാക്കുകളുടെ സ്ഥാനങ്ങളിൽ മാറ്റമുള്ള ഈ രണ്ടു വാചകങ്ങൾ തമ്മിൽ. ഈ സിനിമ മുഴുവനായും പറയുന്നതും മനുഷ്യരായ പോലീസുകാരെ കുറിച്ചാണ്. ![](https://cdn.boolokam.com/articles/2023/09/wgwgggg.jpg)വീടിനെയും, നാടിനെയും പുറകിലുപേക്ഷിച്ചു, അപകടകാരികളായ കുറ്റവാളികളുടെ പുറകെ പരിചയമേയില്ലാത്ത അന്യ സംസ്ഥാനങ്ങളുടെ അപരിചിത പ്രദേശങ്ങളിലേക്ക്,ക്ലോക്കിലെ സമയം നോക്കി ജോലി സമയം തീരുമാനിക്കാതെ നടന്നു പോകുന്ന പോലീസ് സേനാംഗങ്ങൾക്ക് നൽകാവുന്ന ഏറ്റവും വലിയ ട്രിബ്യൂട്ടാണ് കണ്ണൂർ സ്‌ക്വാഡെന്ന സിനിമ.തിയേറ്റർ വാച്ച് സിനിമ ആവശ്യപ്പെടുന്നുണ്ട്. കോരിച്ചൊരിയുന്ന മഴയിലും, തീയറ്ററുകൾ നിറഞ്ഞുകവിയുന്നുണ്ട്, സിനിമയുടെ അവസാനം ആളുകൾ കൈയ്യടിക്കുന്നുമുണ്ട്. എഴുപത്തി രണ്ട് വയസ്സുള്ള നടൻ തിരശീലയിൽ വരുമ്പോൾ ആളുകൾ സ്ക്രീനിൽ നിന്ന് കണ്ണെടുക്കാതെ നോക്കി നിൽക്കുകയാണ്.അല്ലെങ്കിലും നമുക്കല്ലേ പ്രായമാകുന്നുള്ളൂ, മമ്മൂട്ടിക്ക് പ്രായമാകുന്നില്ലലോ.
