---
author: Beaumaris
categories:
- Entertainment
comment_count: 0
date: 2023-07-19 13:17:43
draft: false
image: ''
like_count: 73881
share_count: 23802
tags:
- 2022)
- arabic
- Ashkal
- Ashkal - The Tunisian Investigation
- Tunisia
title: ഇൻവെസ്റ്റിഗേഷൻ ട്രാക്ക് അത്ര മികച്ചതെന്ന് പറയാനാവില്ലെങ്കിലും ഇതിലെ മിസ്റ്ററി
  ഫാക്ടർ സൂപ്പറാണ്
view_count: 1686589
---

**Ashkal - The Tunisian Investigation** **(Arabic, Tunisia, 2022)** **Jaseem Jazi** പല രാജ്യങ്ങളിൽ നിന്നായി പല ഭാഷകളിലായി നിരവധി കുറ്റാന്വേഷണ സിനിമകൾ കണ്ടിട്ടുണ്ട്. ആ ലിസ്റ്റിലേക്ക് ആദ്യമായാണ് ഒരു ടുണീഷ്യൻ സിനിമ കടന്നുവരുന്നത്. വളരെ വിചിത്രമായ ഒരു കഥയാണ് ഈ സിനിമയുടേത്! പണി നടന്നുകൊണ്ടിരിക്കുന്ന ഒരു ബിൽഡിങ്ങിൽ കത്തിക്കരിഞ്ഞ നിലയിലൊരു മൃതദേഹം കണ്ടെത്തുന്നതാണ് കഥയുടെ തുടക്കം. അതിന്റെ അന്വേഷണങ്ങൾ നടന്ന് കൊണ്ടിരിക്കുന്നതിനിടയിൽ സമാന രീതിയിൽ മറ്റൊരു പെൺകുട്ടി കൂടി മരണപ്പെട്ടിട്ടുണ്ടെന്ന് അന്വേഷകർക്ക് വിവരം ലഭിക്കുന്നു. ഇതുപോലെ ആളൊഴിഞ്ഞ കെട്ടിടത്തിന്റെ സമീപത്ത് വച്ച് തീ പിടിച്ചാണ് അവളും മരണപ്പെട്ടിരിക്കുന്നത്. രണ്ട് ശരീരങ്ങളും പൂർണ്ണ നഗ്നമായ നിലയിലായിരുന്നു. ആത്മഹത്യയെന്നോ കൊലപാതകമെന്നോ സ്ഥിതീകരിക്കാനാവാത്ത നിലയിൽ യാതൊരു തെളിവുകളും അവശേഷിക്കാതെയാണ് രണ്ട് മരണങ്ങളും സംഭവിച്ചിട്ടുള്ളത്! ഫാത്തിമ എന്ന കേന്ദ്ര കഥാപാത്രം നടത്തുന്ന അന്വേഷണങ്ങളിലൂടെ പിന്നീട്, പതിയെ സിനിമയുടെ കഥ പുരോഗമിക്കുന്നു. [](https://cdn.boolokam.com/articles/2023/07/3rtttt.jpg)ഇത് വളരെ സ്ലോ പേഡ് ആയിട്ടുള്ള, ഓരോ ഫ്രെയിമുകളും നല്ല സമയമെടുത്ത് സാവധാനം മാത്രം ചലിക്കുന്ന സിനിമയാണ്. ത്രില്ലിംഗ് എലമെന്റ്സുകളും സിനിമയിൽ കുറവാണ്. ഇൻവെസ്റ്റിഗേഷൻ ട്രാക്കും അത്ര മികച്ചതെന്ന് പറയാനാവില്ല. പിന്നെ ഈ സിനിമയെക്കുറിച്ച് എഴുതാനുള്ള കാരണം, ഇതിലെ മിസ്റ്ററി ഫാക്ടർ എനിക്ക് നന്നായി ബോധിച്ചു എന്നുള്ളതുകൊണ്ടാണ്. മുകളിൽ സൂചിപ്പിച്ചതുപോലെ വളരെ 'വിചിത്രം' എന്ന് തോന്നിപ്പിക്കുന്ന സംഭവങ്ങളാണ് സിനിമയിൽ കാണിക്കുന്നത്. സിനിമയുടെ യോണർ പോലും നമുക്ക് കൺഫ്യൂഷൻ ഉണ്ടാകുന്ന തരത്തിൽ, വളരെ ഗംഭീരമായൊരു മിസ്റ്ററി സിനിമ ബിൽഡ് ചെയ്തു കൊണ്ടുവരുന്നു. പക്ഷേ, കഥയിലെ മിസ്റ്ററി പൂർണ്ണമായും അൺഫോൾഡ് ചെയ്യാതെയാണ് സിനിമ അവസാനിക്കുന്നത്. https://youtu.be/hkzq763OiRA ഒരു പ്രോപ്പർ എനന്റിങ്ങിലൂടെയോ അല്ലാതെയോ മിസ്റ്ററി ബ്രേക്ക് ചെയ്യുന്നില്ല. എങ്ങനെ വേണമെങ്കിലും വ്യാഖ്യാനിക്കാവുന്ന Ending കൂടെയാവുമ്പോൾ, സിനിമയുടെ കൺസെപ്റ്റ് എന്തായിരുന്നു എന്ന് പോലും നമ്മുടെ മനസ്സിൽ ചില സംശയങ്ങൾ ഉണ്ടാക്കുന്നു. ഇപ്പറഞ്ഞതിലൂടെ ഈ സിനിമ എല്ലാവർക്കും ഇഷ്ടപ്പെടാൻ സാധ്യതയുള്ള ഒരു സിനിമയല്ലെന്ന് മനസ്സിലായിക്കാണുമല്ലോ. എല്ലാ രഹസ്യങ്ങളും ചുരുളഴിയണമെന്നും പ്രോപ്പറായ ഒരു Ending വേണമെന്നും നിർബന്ധമില്ലാത്തവർ മാത്രം സിനിമ ഡൗൺലോഡ് ചെയ്താൽ മതിയാവും. കഥയിലെ മിസ്റ്ററിയും അതിന്റെ ബിൽഡപ്പും, ഡാർക്ക് അറ്റ്മോസ്ഫിയറിലുള്ള അവതരണവും ആസ്വദിക്കാൻ വേണ്ടി മാത്രം ഈ സിനിമ കാണാനിരുന്നാലും നഷ്ടം വരാനില്ലെന്നാണ് എന്റെ അഭിപ്രായം.