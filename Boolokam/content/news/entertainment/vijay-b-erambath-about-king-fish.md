---
author: Beaumaris
categories:
- Entertainment
comment_count: 0
date: 2022-10-15 12:56:50
draft: false
image: ''
like_count: 53598
share_count: 8027
tags:
- kig fish movie
- king fish
- KING FISH MOVIE
title: ഈ അടുത്തകാലത്തു കണ്ട എറ്റവും 'മലംകൾട്ട്' പടം ആണു അനൂപ് മേനോന്റെ കിംഗ് ഫിഷ്
view_count: 1228909
---

**Vijay B Erambath** ഈ അടുത്തകാലത്തു കണ്ട എറ്റവും മലം കൾട്ട് പടം ആണു അനൂപ് മേനോന്റെ കിംഗ് ഫിഷ് . കല്യാണ രാമനിൽ എയർപോർട്ടിൽ പിച്ചക്കാരന് മുട്ട കൊടുക്കുമ്പോൾ പിച്ചക്കാരൻ പറയും "മുട്ടയിലും സാഹിത്യമോ " അതുപോലെ ആണു ഈ സിനിമ മുഴുവനും . വെർബൽ ഡയറിയ എന്നു പറഞ്ഞപോലെ സീനിൽ കാണുന എല്ലാ സാധനത്തിലും ഫിലോസഫി കയറ്റി കണ്ടിരിക്കുന്നവരെ കൊല്ലാകൊല ചെയ്യുകയാണ്‌ അനൂപേട്ടൻ. നായകൻ ആയ എതോ വർമയുടെ ഒന്നരമണിക്കൂർ വെർബൽ കൊലപാതകം ചിത്രത്തിൽ ഉടനീളം . സിനിമ തുടങ്ങി കാണുന്നവന്റെ ക്ഷമയുടെ നെല്ലിപ്പലക കാണുമ്പോൾ ആണു അടുത്ത കുരിശു രഞ്ജിത്ത് ബാലകൃഷ്ണന്റെ വരവ് . ജലം അതിന്റെ നാഥനെ കണ്ടെത്തി എന്ന് പറഞ്ഞപോലെ ആയി . എല്ലാ സിനിമയിലും ഒരെ അറുബോറൻ ഫിലോസഫി ആണു , മട്ടാഞ്ചേരിയിൽ ഫ്‌ളൂട്ട് വായിക്കുന്ന ഡെൻവർ രാജപ്പൻ , സ്ത്രീകളുടെ പ്ലേബോയ് കൺസപ്റ്റ് . ഇത്രയ്ക്കും ക്‌ളീഷേകൾ ഉണ്ടങ്കിലും to be one womens man എന്ന കൺസപ്റ്റ് മാറ്റി flirting ക്യാരക്ടർ ആകുന്നതാണ് ഏക ആശ്വാസം . വെറുതെ ചായ കുടിക്കുമ്പോൾ വരെ ഫിലോസഫി പറയുന്ന ആളുകൾ പിന്നേ വെള്ളമടിക്കുമ്പോഴും പ്രണയിക്കുമ്പോഴും എന്താകും എന്ന് പ്രതേകിച്ചു പറയേണ്ടതില്ലലോ . ഒരുപാട് ബേസ് ലെസ് സബ്പ്ലോട്ടുകൾ ഉണ്ട്‌ സിനിമയിൽ , എന്തിനാണു എന്ന് ചോദിച്ചാൽ? സംവിധായകന് തന്നെ അറിയില്ല പിന്നെയാണോ കണ്ടിരിക്കുന്ന നമുക്ക് . ചുമ്മ എന്തെങ്കിലും ഷൂട്ട് ചെയുക , മെറിൽ സ്‌ട്രീപ് , ക്ലിന്റ് ഈസ്റ്റ്‌വുഡ് തുടങ്ങിയവരെ മെൻഷൻ ചെയ്തു ഫിലോസഫി പറയുക , അടുത്ത സീനിൽ നിലത്തു നിന്നു എന്തെങ്കിലും പെറുക്കി എടുക്കുക അതിനെ പറ്റി വീണ്ടും ഫിലോസഫി പറയുക, റിപ്പീറ്റ് ,ഇതാണു സിനിമ . ഒരു ബേസിക് റിവഞ്ച് ഡ്രാമ ആണെങ്കിലും ശരിക്കുമുള്ള റിവഞ്ജ് കണ്ടിരിക്കുന്ന പ്രേക്ഷകരോട് ആണെന്നു മാത്രം ആണു. https://youtu.be/-z4oDKd5W9c