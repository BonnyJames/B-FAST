---
author: Beaumaris
categories:
- Entertainment
comment_count: 0
date: 2022-12-21 15:22:17
draft: false
image: ''
like_count: 126625
share_count: 36420
tags:
- krooran movie
- ks gopalakrishnan
title: ബുദ്ധിജീവിക്കാർ കെ. എസ് ഗോപാലകൃഷ്ണന്റെ സിനിമകളെ പുച്ഛിക്കും, എന്നാൽ ബുദ്ധിജീവിക്കാർക്ക്
  അവാർഡ് കിട്ടാൻ കെ. എസ് ഗോപാലകൃഷ്ണന്റെ സിനിമ വേണം
view_count: 1732239
---

**Roy VT** '80കളുടെ രണ്ടാംപകുതിയിലും '90കളുടെ ആദ്യപകുതിയിലും മലയാളത്തിൽ നിലനിന്ന സെക്സ് തരംഗത്തിന് അനുസൃതമായി നിർമ്മാതാക്കൾക്കും, വിതരണക്കാർക്കും, തിയേറ്റർകാർക്കും ലാഭം നേടിക്കൊടുത്തതോടൊപ്പം തിയേറ്ററുകളിൽ നിന്നുള്ള Taxലൂടെ സർക്കാർ ഖജനാവിലേക്ക് വലിയതുക ഒഴുകിയെത്തുന്നതിനും കാരണക്കാരനായി നിരവധി ചിത്രങ്ങൾ അണിയിച്ചൊരുക്കിയ സംവിധായകനാണ് K.S.ഗോപാലകൃഷ്ണൻ. ഖജനാവിലേക്ക് പത്തുരൂപ Tax കൊടുക്കാൻ പോലും ത്രാണിയില്ലാത്ത / തിയേറ്ററുകളിൽ ആളുകേറാത്ത പടങ്ങൾ എടുക്കുന്ന ബുദ്ധിജീവി ജാഡക്കാർക്ക് സർക്കാർ ഖജനാവിലെ പണമെടുത്ത് നല്കുന്ന അവാർഡും വാങ്ങി പുറത്തിറങ്ങി അതേ ബുദ്ധിജീവികൾ K.S.ഗോപാലകൃഷ്ണൻ സിനിമകളെ പുഛിക്കും. എന്നാൽ വിമർശകർക്ക് പുല്ലുവില പോലും കല്പിക്കാതെ ഈ സംവിധായകൻ തുടർന്നും തന്റെ ചിത്രങ്ങൾ വിജയിപ്പിക്കുകയും ബുദ്ധിജീവികൾക്ക് അവാർഡ് നല്കാനായി സർക്കാർ ഖജനാവിലേക്ക് Tax എത്തിക്കുകയും ചെയ്തുകൊണ്ടേയിരുന്നു. അക്കൂട്ടത്തിൽ കുറഞ്ഞ മുടക്കുമുതലിൽ നിർമ്മിക്കപ്പെട്ട് വൻ കളക്ഷൻ നേടിയ ഒരു ചിത്രമായിരുന്നു ലക്ഷ്മി & ഗുരു ഫിലിംസിന്റെ ബാനറിൽ P.ഗോപാലകൃഷ്ണൻ, K.രവി എന്നിവർ ചേർന്ന് നിർമ്മിച്ച ക്രൂരൻ. ഈ ചിത്രത്തിന്റെ കഥ, തിരക്കഥ, സംഭാഷണം രചിച്ചതും സംവിധായകനായ K.S.ഗോപാലകൃഷ്ണൻ തന്നെയായിരുന്നു. കാടിന്റെ പശ്ചാത്തലത്തിൽ സ്റ്റണ്ട്, സെക്സ്, കോമഡി, സസ്പെൻസ് തുടങ്ങി എല്ലാ ചേരുവകളും ചേർത്തൊരുക്കിയ ഈ ചിത്രത്തിനുവേണ്ടി ജസ്റ്റിൻ ചിട്ടപ്പെടുത്തിയ ഉദ്വേഗഭരിതമായ സംഘട്ടനരംഗങ്ങൾ ഏറെ മികച്ചതായിരുന്നു.കപിൽദേവ്, ബബുലു, റോക്കി, വിൻസന്റ്, ജഗതി ശ്രീകുമാർ, പൂജപ്പുര രവി, സന്തോഷ്ബാബു, ഡാൻസർ മുരളി, കരിക്കകം മണി, കമൽ, ആഷാകിരൺ,പ്രിയ, സെലീന, സുവർണ്ണ, കനകലത തുടങ്ങിയവർ അഭിനയിച്ചു.ഭരണിക്കാവ് ശിവകുമാർ രചിച്ച ഗാനങ്ങൾക്ക് രത്നസൂരി സംഗീതം പകർന്നു.യാമങ്ങൾ തോറും ... (ജയചന്ദ്രൻ, അമ്പിളി),പൂന്തളിരിൽ മഞ്ഞുതുള്ളി ... (ചിത്ര) എന്നിവയായിരുന്നു ഇതിലെ ഗാനങ്ങൾ.