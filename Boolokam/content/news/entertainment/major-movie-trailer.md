---
author: Beaumaris
categories:
- Entertainment
comment_count: 0
date: 2022-05-10 06:52:36
draft: false
image: ''
like_count: 52468
share_count: 12938
tags:
- mahesh babu
- major movie
- major sandeep unnikrishnan
- tollywood
- Trailer
title: മേജർ സന്ദീപ് ഉണ്ണികൃഷ്ണന്റെ കഥപറയുന്ന 'മേജർ', ട്രെയ്‌ലർ പുറത്തിറങ്ങി
view_count: 1188127
---

മുംബൈ ഭീകരാക്രമണത്തിൽ കൊല്ലപ്പെട്ട മേജർ സന്ദീപ് ഉണ്ണികൃഷ്ണൻ ഇന്നും തീരാത്തൊരു വിങ്ങലായി ഏവരുടെയും മനസിലുണ്ട്. ഇപ്പോഴിതാ സന്ദീപ് ഉണ്ണികൃഷ്ണന്റെ വീരേതിഹാസ പോരാട്ടത്തിന്റെ കഥപറയുന്ന ചിത്രമായ മേജർ പുറത്തിറങ്ങാൻ പോകുകയാണ്. നടന്‍ മഹേഷ് ബാബുവിന്റെ ഉടമസ്ഥതയിലുള്ള ജി.മഹേഷ് ബാബു എന്റര്‍ടെയ്ന്‍മെന്റും സോണി പിക്‌ചേഴ്‌സ് ഇന്റര്‍നാഷനല്‍ പ്രൊഡക്‌ഷന്‍സും ചേർന്നാണ് ചിത്രം നിർമിക്കുന്നത് . ഹിന്ദി, തെലുങ്ക്, കന്നഡ, മലയാളം ഭാഷകളിലാണ് ചിത്രമൊരുങ്ങുന്നത്. &nbsp; തെലുങ്ക് നടനും സംവിധായകനും തിരക്കഥാകൃത്തുമായ അദിവി സേഷ് ആണ് മേജര്‍ സന്ദീപ് ഉണ്ണികൃഷ്ണന്റെ റോളിലെത്തുന്നത്. അദ്ദേഹം തന്നെയാണ് തിരക്കഥയും നിർവഹിക്കുന്നത്. ശോഭിത ധൂലിപാല, സെയ് മഞ്ജരേക്കര്‍, പ്രകാശ് രാജ്, രേവതി എന്നിവരും മറ്റു വേഷങ്ങളിൽ എത്തുന്നു. ഇന്ത്യൻ ജനാധിപത്യത്തിനും പരമാധികാരത്തിനും നേർക്ക് നടന്ന നെറികെട്ട ഭീകരാക്രമണം ഇന്ത്യ ശക്തമായി തന്നെ നേരിട്ടു. മുംബൈ താജ് ഹോട്ടല്‍ കേന്ദ്രീകരിച്ച് 2008 നവംബര്‍ 26ന് നടന്ന ഭീകരാക്രമണത്തിലാണ് മേജര്‍ സന്ദീപ് ഉണ്ണികൃഷ്ണന്‍ കൊല്ലപ്പെടുന്നത്. അദ്ദേഹം എന്‍.എസ്.ജി കമാന്‍ഡോ ആയിരുന്നു. 2009 - ല്‍ ഭാരത സര്‍ക്കാര്‍ അദ്ദേഹത്തിന് പരമോന്നത സൈനിക ബഹുമതിയായ അശോക ചക്ര സമ്മാനിച്ചിരുന്നു. &nbsp; [embed]https://youtu.be/kFaLq0VTSFw[/embed]