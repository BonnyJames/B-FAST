---
title: "രാധിക ആപ്‌തെയുടെ നല്ല 'ചൂടൻ ' ഷോർട്ട് ഫിലിം കാണാം"
date: 2022-09-17T16:44:46
draft: false
categories: ["Entertainment"]
tags: ['ahalya 2015', 'Short film']
author: "Beaumaris"
---

<strong>മെൽവിൻ പോൾ </strong>

ഈ വാരാന്ത്യത്തിൽ നിങ്ങൾക്ക് കണ്ടാസ്വദിക്കാൻ ഒരു 'ചൂടൻ' ഹ്രസ്വചിത്രം (A 'hot' film, to be precise!) ഞാൻ നിർദ്ദേശിയ്ക്കാം.അഹല്യ (2015)

https://youtu.be/Ff82XtV78xo

സുജോയ് ഘോഷ് തിരക്കഥ രചിച്ച് സംവിധാനം ചെയ്ത ഈ ബംഗാളി ഹ്രസ്വചിത്രത്തിൽ അഭിനയിച്ചിരിയ്ക്കുന്നത് ഭാരതീയ ചലച്ചിത്രലോകത്തെ ഇതിഹാസതുല്യനായ അഭിനേതാവ് സൗമിത്ര ചാറ്റർജി, ഭാരതത്തിലെ മികച്ച അഭിനേത്രികളിലൊരാളായ രാധിക ആപ്തേ, കൂടാതെ, ബംഗാളി അഭിനേതാവ് ടോട്ടാ റോയ് ചൗധരി എന്നിവരാണ്.

ഹൈന്ദവപുരാണത്തിലെ അഹല്യ നിങ്ങൾക്ക് പരിചിതയായിരിയ്ക്കാം. ഭൂമിയിലെ ഏറ്റവും സുന്ദരിയായി ബ്രഹ്മാവിനാൽ സൃഷ്ടിക്കപ്പെട്ട അഹല്യയെ വിവാഹം ചെയ്തത് വൃദ്ധതാപസനായ ഗൗതമനായിരുന്നു. ഒരിയ്ക്കൽ അഹല്യയുടെ സൗന്ദര്യം കണ്ട് ഭ്രമിച്ച ദേവരാജൻ ഇന്ദ്രൻ, ഗൗതമന്റെ രൂപം ധരിച്ച് അവൾക്കരികിലെത്തി. വന്നിരിയ്ക്കുന്നത് തന്റെ ഭർത്താവായ ഗൗതമമുനിയല്ലെന്നും, സാക്ഷാൽ ദേവേന്ദ്രനാണെന്നും മനസ്സിലായെങ്കിലും, അഹല്യ അയാൾക്ക് വശംവദയാകുന്നു. കാര്യങ്ങളറിഞ്ഞ മുനി ഇന്ദ്രനെയും, അഹല്യയെയും ശപിച്ചു. ശാപത്താൽ ശിലയായി മാറി യുഗങ്ങളോളം കഴിഞ്ഞ അഹല്യയ്ക്ക് ത്രേതായുഗത്തിൽ ശ്രീരാമന്റെ പാദസ്പർശത്താൽ മോക്ഷം ലഭിയ്ക്കുകയുണ്ടായി.
ഇതാണ് പുരാണത്തിലെ അഹല്യയുടെ കഥ.പക്ഷെ, സുജോയ് ഘോഷിന്റെ 'അഹല്യ'യിൽ കാര്യങ്ങൾ വ്യത്യസ്തമാണ്. തന്നെ കബളിപ്പിച്ച് 'വളച്ച' ഇന്ദ്രനെ അഭിനവ അഹല്യ ഒരു പാഠം പഠിപ്പിക്കുന്നതെങ്ങിനെയെന്ന് നിങ്ങൾക്കതിൽ കാണാം.
----------------------------------------------
പിൻകുറിപ്പ്: രാധിക ആപ്തേയ്ക്ക് വേണ്ടി ശിലയായി മാറാനും ഞാൻ തയ്യാറാണ്
**മെൽവിൻ പോൾ** ഈ വാരാന്ത്യത്തിൽ നിങ്ങൾക്ക് കണ്ടാസ്വദിക്കാൻ ഒരു 'ചൂടൻ' ഹ്രസ്വചിത്രം (A 'hot' film, to be precise!) ഞാൻ നിർദ്ദേശിയ്ക്കാം.അഹല്യ (2015) https://youtu.be/Ff82XtV78xo സുജോയ് ഘോഷ് തിരക്കഥ രചിച്ച് സംവിധാനം ചെയ്ത ഈ ബംഗാളി ഹ്രസ്വചിത്രത്തിൽ അഭിനയിച്ചിരിയ്ക്കുന്നത് ഭാരതീയ ചലച്ചിത്രലോകത്തെ ഇതിഹാസതുല്യനായ അഭിനേതാവ് സൗമിത്ര ചാറ്റർജി, ഭാരതത്തിലെ മികച്ച അഭിനേത്രികളിലൊരാളായ രാധിക ആപ്തേ, കൂടാതെ, ബംഗാളി അഭിനേതാവ് ടോട്ടാ റോയ് ചൗധരി എന്നിവരാണ്. ഹൈന്ദവപുരാണത്തിലെ അഹല്യ നിങ്ങൾക്ക് പരിചിതയായിരിയ്ക്കാം. ഭൂമിയിലെ ഏറ്റവും സുന്ദരിയായി ബ്രഹ്മാവിനാൽ സൃഷ്ടിക്കപ്പെട്ട അഹല്യയെ വിവാഹം ചെയ്തത് വൃദ്ധതാപസനായ ഗൗതമനായിരുന്നു. ഒരിയ്ക്കൽ അഹല്യയുടെ സൗന്ദര്യം കണ്ട് ഭ്രമിച്ച ദേവരാജൻ ഇന്ദ്രൻ, ഗൗതമന്റെ രൂപം ധരിച്ച് അവൾക്കരികിലെത്തി. വന്നിരിയ്ക്കുന്നത് തന്റെ ഭർത്താവായ ഗൗതമമുനിയല്ലെന്നും, സാക്ഷാൽ ദേവേന്ദ്രനാണെന്നും മനസ്സിലായെങ്കിലും, അഹല്യ അയാൾക്ക് വശംവദയാകുന്നു. കാര്യങ്ങളറിഞ്ഞ മുനി ഇന്ദ്രനെയും, അഹല്യയെയും ശപിച്ചു. ശാപത്താൽ ശിലയായി മാറി യുഗങ്ങളോളം കഴിഞ്ഞ അഹല്യയ്ക്ക് ത്രേതായുഗത്തിൽ ശ്രീരാമന്റെ പാദസ്പർശത്താൽ മോക്ഷം ലഭിയ്ക്കുകയുണ്ടായി. ഇതാണ് പുരാണത്തിലെ അഹല്യയുടെ കഥ.പക്ഷെ, സുജോയ് ഘോഷിന്റെ 'അഹല്യ'യിൽ കാര്യങ്ങൾ വ്യത്യസ്തമാണ്. തന്നെ കബളിപ്പിച്ച് 'വളച്ച' ഇന്ദ്രനെ അഭിനവ അഹല്യ ഒരു പാഠം പഠിപ്പിക്കുന്നതെങ്ങിനെയെന്ന് നിങ്ങൾക്കതിൽ കാണാം. \---------------------------------------------- പിൻകുറിപ്പ്: രാധിക ആപ്തേയ്ക്ക് വേണ്ടി ശിലയായി മാറാനും ഞാൻ തയ്യാറാണ്
