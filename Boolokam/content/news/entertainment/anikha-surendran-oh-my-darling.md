---
author: Beaumaris
categories:
- Entertainment
comment_count: 0
date: 2022-08-29 15:19:08
draft: false
image: ''
like_count: 17646
share_count: 6138
tags:
- anikha surendran
- first look
- first look poster
- oh my darling movie
title: അനിഖ സുരേന്ദ്രൻ ആദ്യമായി നായികയാകുന്ന 'ഓ മൈ ഡാർലിംഗ്' ഫസ്റ്റ് ലുക്ക് പുറത്തിറക്കി
view_count: 240950
---

അനിഖ സുരേന്ദ്രൻ പ്രേക്ഷകരുടെ പ്രിയപ്പെട്ട താരമാണ്. മലയാളത്തിലും തമിഴിലും ബാലതാരമായി ശ്രദ്ധയമായ കഥാപാത്രങ്ങളെ അവതരിപ്പിച്ച താരമാണ് അനിഖ. താരം ആദ്യമായി നായികയാകുന്ന 'ഓ മൈ ഡാർലിംഗ്' എന്ന ചിത്രത്തിന്റെ ഫസ്റ്റ് ലുക്ക് പോസ്റ്റർ പുറത്തിറങ്ങി. മമ്മൂട്ടിയാണ് തന്റെ ഫേസ്ബുക് പേജിലൂടെ പോസ്റ്റർ പുറത്തിറക്കിയത്. മനോജ് ശ്രീകണ്ഠൻ നിർമ്മിക്കുന്ന ചിത്രം ആൽഫ്രഡ്‌ ഡി സാമുവലാണ് സംവിധാനം ചെയ്യുന്നത്. കൗമാര പ്രണയകഥയെ അടിസ്ഥാനമാക്കിയാണ് ചിത്രം ഒരുങ്ങുന്നത്. മെൽവിൻ ജി ബാബു, മുകേഷ്, ലെന, ജോണി ആന്റണി, മഞ്ജു പിള്ള, വിജയരാഘവൻ, ശ്രീകാന്ത് മുരളി, നന്ദു, ശ്യാമപ്രസാദ്, ഡെയ്ൻ ഡേവിസ്, ഫുക്രു, ഋതു, സോഹൻ സീനുലാൽ തുടങ്ങിയവർ ചിത്രത്തിൽ പ്രധാനകഥാപാത്രങ്ങളെ അവതരിപ്പിക്കുന്നു. തിരക്കഥ : ജിനീഷ് കെ ജോയ് , ക്യാമറ - അൻസാർ ഷാ, മ്യൂസിക് - ഷാൻ റഹ്മാൻ, ക്രിയേറ്റീവ് ഡയറക്ടർ : വിജീഷ് പിള്ള.