---
title: "\"ഉണ്ണിയേട്ടാ എന്നു വിളിക്കാത്ത വിനുവിനെ എനിക്കാവശ്യമില്ല\" എന്ന ഡയലോഗാണ് എന്റെ മനസിൽ പതിഞ്ഞ ആദ്യ നെടുമുടിയൻ ഡയലോഗ്"
date: 2022-10-12T08:35:57
draft: false
categories: ["Entertainment"]
tags: ['ACTOR', 'Bineesh K Achuthan', 'Featured', 'NEDUMUDI VENU']
author: "Beaumaris"
---

<strong>Bineesh K Achuthan </strong>

" ഉണ്ണിയേട്ടാ എന്നു വിളിക്കാത്ത വിനുവിനെ എനിക്കാവശ്യമില്ല " എന്ന ഡയലോഗാണ് എന്റെ മനസിൽ പതിഞ്ഞ ആദ്യ നെടുമുടിയൻ ഡയലോഗ്. താളവട്ടത്തിലെ ഡോ.ഉണ്ണികൃഷ്ണന്റെ ക്ലൈമാക്സ് രംഗത്തെ സംഭാഷണ ശകലമായിരുന്നു അത്. ഒരു പ്രൈമറി സ്കൂൾ വിദ്യാർത്ഥിയായിരുന്ന എനിക്കന്ന് ആ കഥാപാത്രത്തിന്റെ ആഴവും പരപ്പും മനസിലാക്കാനായില്ല. പക്ഷേ അക്കാലത്തെ എന്റെ ഇഷ്ട നായകനായ മോഹൻലാൽ അവതരിപ്പിക്കുന്ന വിനോദ് എന്ന കഥാപാത്രത്തിന്റെ മരണം പ്രേക്ഷകനിലേക്ക് ഒരു വേദനയായി സന്നിവേശിപ്പിക്കുന്നതിൽ ആ ഡയലോഗിന്റെ പ്രസക്തി വളരെ വലുതായിരുന്നു. പിന്നീട് ചിത്രവും ഹിസ് ഹൈനസ് അബ്ദുള്ളയും ഭരതവും സർഗ്ഗവും ദേവാസുരവുമടക്കം അസംഖ്യം ചിത്രങ്ങളിലെ ചെറുതും വലുതുമായ നിരവധി വേഷങ്ങൾ കണ്ടു തീർത്തു. എല്ലാത്തിലും തന്റേതായ ഒരു വ്യക്തിമുദ്ര പതിപ്പിക്കാൻ നെടുമുടി വേണു ശ്രദ്ധിച്ചിരുന്നു.

<img class="wp-image-354372 aligncenter" src="https://cdn.boolokam.com/articles/2022/10/dqdddffff.jpg" alt="" width="956" height="498" />90 - കളുടെ അന്ത്യപാദത്തിൽ ദൂരദർശന്റെ എന്റർടെയിൻമെന്റ് ചാനലായ DD 4 - ൽ തുടർച്ചായി സംപ്രേഷണം ചെയ്ത ഭരത് ഗോപി - നെടുമുടി വേണു ദ്വയങ്ങളുടെ ചിത്രങ്ങളിലൂടെയാണ് നെടുമുടിയുടെ അഭിനയ സിദ്ധി ഞാൻ കൂടുതൽ വ്യക്തമായി മനസിലാക്കുന്നത്. യവനിക, പാളങ്ങൾ, രചന, പഞ്ചവടിപ്പാലം, അപ്പുണ്ണി, കള്ളൻ പവിത്രൻ, പ്രിൻസിപ്പാൾ ഒളിവിൽ തുടങ്ങി നിരവധി ചിത്രങ്ങളിലൂടെ ആ അഭിനയ പ്രതിഭകൾ എന്റെ മനസിലിടം പിടിച്ചു. ഗൗരവമേറിയ വായനയാരംഭിക്കുന്ന കൗമാര കാലമാണത്. സ്വാഭാവികമായും സിനിമയേയും വേറൊരു തലത്തിൽ കാണാൻ ശ്രമമാരംഭിച്ചു തുടങ്ങിയിരുന്നു.
70 - കളുടെ അവസാനത്തോടെ സാങ്കേതികപരമായും പ്രമേയപരമായും മലായാള ചലച്ചിത്ര മേഖല പുതിയൊരു പാന്ഥാവിലേക്ക് പ്രവേശിക്കുകയായിരുന്നു. ഹരിഹരനും ഐ.വി.ശശിയും ഭരതനും കെ.ജി.ജോർജ്ജും മോഹനുമെല്ലാം സജീവമാകാൻ തുടങ്ങുന്ന കാലം. ഹരിഹരന്റെ ശരപഞ്ചരത്തിന്റെ വിജയത്തോടെ മലയാള സിനിമയുടെ താര സമവാക്യങ്ങളിൽ മാറ്റം വരുകയും സൂപ്പർ താര ലക്ഷണങ്ങൾ പ്രകടിപ്പിച്ചു കൊണ്ട് ജയൻ മുൻ നിരയിലേക്ക് കടന്നു വരുകയും ചെയ്തു.

കരുത്തിന്റെയും സ്റ്റൈലിന്റെയും പര്യായമായി ജയൻ ഒരു വശത്ത് തരംഗം സൃഷ്ടിക്കുമ്പോൾ മറു വശത്ത് വളരെ മാൻലി ആയ പാത്ര സൃഷ്ടിയിലൂടെ ഭരത് ഗോപിയും നെടുമുടിയും അഭിനയത്തിന്റെ പുത്തൻ ഭാഷ്യങ്ങൾ ചമക്കുകയായിരുന്നു. Macho Vs Manly എന്ന രണ്ട് വിരുദ്ധ ശൈലികൾ. ജയന്റെ അപ്രതീക്ഷിത മരണത്തെ തുടർന്ന് മലയാള മുഖ്യധാരാ ചിത്രങ്ങൾ ബഹുതാര കേന്ദ്രീകൃതമായി. ആക്ഷൻ പശ്ചാത്തലത്തിലുള്ള മൾട്ടി സ്റ്റാർ ചിത്രങ്ങൾ ഒരു വശത്ത് തകർത്തോടുമ്പോൾ സമാന്തരമായി ഒട്ടും സിനിമാറ്റിക്കല്ലാത്ത സാധാരണക്കാരന്റെ ജീവിതം വരച്ചു കാട്ടുന്ന മധ്യവർത്തി സിനിമകൾക്കും ആസ്വാദകരുണ്ടായി. കെ.ജി.ജോർജ്ജും ഭരതനും മോഹനുമെല്ലാം നിർണ്ണായക പങ്ക് വഹിച്ച ആ മാറ്റത്തിലെ മുന്നണി പടയാളികളായിരുന്നു ഭരത് ഗോപിയും നെടുമുടിയും. മലയാള സിനിമയെ കലാപരമായി ഔന്നത്യത്തിൽ എത്തിക്കുന്നതിൽ ഗണനീയ സ്ഥാനീയനാകാൻ നെടുമുടി വേണുവിനായി.

80 - കളുടെ മധ്യത്തിൽ പക്ഷാഘാത ബാധിതനായി ഭരത്ഗോപി കളം വിടുമ്പോൾ നെടുമുടിയുടെ അഭിനയ ജീവിതത്തെയും അത് സാരമായി ബാധിച്ചു. പുതിയ ഒരു സിനിമാ സംസ്ക്കാരത്തിനാണവിടെ താൽക്കാലികമായെങ്കിലും തിരശ്ശീല വീണത്. എങ്കിലും തന്റെ പ്രതിഭയെ തേച്ചു മിനുക്കി നെടുമുടി വേണു പ്രയാണം തുടരുകയായിരുന്നു. ഹ്രസ്വമായ ഒരു ഇടവേളക്ക് ശേഷം മലയാള സിനിമയിൽ താരാധിപത്യം സജീവമാകുന്ന കാലഘട്ടം കൂടിയായിരുന്നു അത്. താര കേന്ദ്രീകൃതമായ ചിത്രങ്ങളിലെ ചെറുതും വലുതുമായ നിരവധി വേഷങ്ങളിലൂടെ വേണു പിന്നെയും നമ്മെ വിസ്മയിപ്പിച്ചു കൊണ്ടിരുന്നു.
90- കളുടെ തുടക്കത്തിൽ റിലീസായ " ഹിസ് ഹൈനസ് അബ്ദുള്ള " - യുടെ വിജയത്തെ തുടർന്ന് തമ്പുരാൻ വേഷങ്ങളിൽ സ്റ്റീരിയോ ടൈപ്പ് ആകുന്ന നെടുമുടിയെയാണ് കാണാൻ കഴിഞ്ഞത്. എങ്കിലും വ്യത്യസ്ത വേഷങ്ങൾ ഇടക്കിടെ ചെയ്യാൻ അദ്ദേഹത്തിനായി. പക്ഷേ , അവക്കൊക്കെ ചെല്ലപ്പനാശാരിയുടെയും കള്ളൻ പവിത്രന്റെയുമൊക്കെ നിഴലുകളാകാനേ കഴിഞ്ഞുള്ളൂ.

മധ്യവർത്തി സിനിമകളുടെ സുവർണ്ണകാലഘട്ടം കഴിഞ്ഞു താരാധിപത്യത്തിലേക്ക് മലയാള സിനിമ വഴുതി വീണപ്പോൾ നായകന്റെ നിഴലിൽ നിൽക്കുന്ന കഥാപാത്രങ്ങളിലേക്ക് നെടുമുടി വേണു ഒതുക്കപ്പെട്ടു. എങ്കിലും ആ സഹ കഥാപാത്രങ്ങളെ തന്റെ സിദ്ധി കൊണ്ട് മിഴിവുറ്റതാക്കാൻ വേണുവിനായി. താൻ ചെയ്ത ഒരു വേഷവും മറ്റൊരു നടൻ ചെയ്തിരുന്നു എങ്കിലെന്ന് ഒരു ഞൊടിയിട പോലും പ്രേക്ഷകനേക്കൊണ്ട് ചിന്തിപ്പിക്കാതിരുന്നിടത്താണ് ഒരു നടനെന്ന നിലയിൽ വേണുവിന്റെ മഹത്വം. പ്രിയ കലാകാരന് സ്മരണാഞ്ജലികൾ ......


!["ഉണ്ണിയേട്ടാ എന്നു വിളിക്കാത്ത വിനുവിനെ എനിക്കാവശ്യമില്ല" എന്ന ഡയലോഗാണ് എന്റെ മനസിൽ പതിഞ്ഞ ആദ്യ നെടുമുടിയൻ ഡയലോഗ്](https://cdn.boolokam.com/articles/2022/10/dqdddffff.jpg)**Bineesh K Achuthan** " ഉണ്ണിയേട്ടാ എന്നു വിളിക്കാത്ത വിനുവിനെ എനിക്കാവശ്യമില്ല " എന്ന ഡയലോഗാണ് എന്റെ മനസിൽ പതിഞ്ഞ ആദ്യ നെടുമുടിയൻ ഡയലോഗ്. താളവട്ടത്തിലെ ഡോ.ഉണ്ണികൃഷ്ണന്റെ ക്ലൈമാക്സ് രംഗത്തെ സംഭാഷണ ശകലമായിരുന്നു അത്. ഒരു പ്രൈമറി സ്കൂൾ വിദ്യാർത്ഥിയായിരുന്ന എനിക്കന്ന് ആ കഥാപാത്രത്തിന്റെ ആഴവും പരപ്പും മനസിലാക്കാനായില്ല. പക്ഷേ അക്കാലത്തെ എന്റെ ഇഷ്ട നായകനായ മോഹൻലാൽ അവതരിപ്പിക്കുന്ന വിനോദ് എന്ന കഥാപാത്രത്തിന്റെ മരണം പ്രേക്ഷകനിലേക്ക് ഒരു വേദനയായി സന്നിവേശിപ്പിക്കുന്നതിൽ ആ ഡയലോഗിന്റെ പ്രസക്തി വളരെ വലുതായിരുന്നു. പിന്നീട് ചിത്രവും ഹിസ് ഹൈനസ് അബ്ദുള്ളയും ഭരതവും സർഗ്ഗവും ദേവാസുരവുമടക്കം അസംഖ്യം ചിത്രങ്ങളിലെ ചെറുതും വലുതുമായ നിരവധി വേഷങ്ങൾ കണ്ടു തീർത്തു. എല്ലാത്തിലും തന്റേതായ ഒരു വ്യക്തിമുദ്ര പതിപ്പിക്കാൻ നെടുമുടി വേണു ശ്രദ്ധിച്ചിരുന്നു. 90 - കളുടെ അന്ത്യപാദത്തിൽ ദൂരദർശന്റെ എന്റർടെയിൻമെന്റ് ചാനലായ DD 4 - ൽ തുടർച്ചായി സംപ്രേഷണം ചെയ്ത ഭരത് ഗോപി - നെടുമുടി വേണു ദ്വയങ്ങളുടെ ചിത്രങ്ങളിലൂടെയാണ് നെടുമുടിയുടെ അഭിനയ സിദ്ധി ഞാൻ കൂടുതൽ വ്യക്തമായി മനസിലാക്കുന്നത്. യവനിക, പാളങ്ങൾ, രചന, പഞ്ചവടിപ്പാലം, അപ്പുണ്ണി, കള്ളൻ പവിത്രൻ, പ്രിൻസിപ്പാൾ ഒളിവിൽ തുടങ്ങി നിരവധി ചിത്രങ്ങളിലൂടെ ആ അഭിനയ പ്രതിഭകൾ എന്റെ മനസിലിടം പിടിച്ചു. ഗൗരവമേറിയ വായനയാരംഭിക്കുന്ന കൗമാര കാലമാണത്. സ്വാഭാവികമായും സിനിമയേയും വേറൊരു തലത്തിൽ കാണാൻ ശ്രമമാരംഭിച്ചു തുടങ്ങിയിരുന്നു. 70 - കളുടെ അവസാനത്തോടെ സാങ്കേതികപരമായും പ്രമേയപരമായും മലായാള ചലച്ചിത്ര മേഖല പുതിയൊരു പാന്ഥാവിലേക്ക് പ്രവേശിക്കുകയായിരുന്നു. ഹരിഹരനും ഐ.വി.ശശിയും ഭരതനും കെ.ജി.ജോർജ്ജും മോഹനുമെല്ലാം സജീവമാകാൻ തുടങ്ങുന്ന കാലം. ഹരിഹരന്റെ ശരപഞ്ചരത്തിന്റെ വിജയത്തോടെ മലയാള സിനിമയുടെ താര സമവാക്യങ്ങളിൽ മാറ്റം വരുകയും സൂപ്പർ താര ലക്ഷണങ്ങൾ പ്രകടിപ്പിച്ചു കൊണ്ട് ജയൻ മുൻ നിരയിലേക്ക് കടന്നു വരുകയും ചെയ്തു. കരുത്തിന്റെയും സ്റ്റൈലിന്റെയും പര്യായമായി ജയൻ ഒരു വശത്ത് തരംഗം സൃഷ്ടിക്കുമ്പോൾ മറു വശത്ത് വളരെ മാൻലി ആയ പാത്ര സൃഷ്ടിയിലൂടെ ഭരത് ഗോപിയും നെടുമുടിയും അഭിനയത്തിന്റെ പുത്തൻ ഭാഷ്യങ്ങൾ ചമക്കുകയായിരുന്നു. Macho Vs Manly എന്ന രണ്ട് വിരുദ്ധ ശൈലികൾ. ജയന്റെ അപ്രതീക്ഷിത മരണത്തെ തുടർന്ന് മലയാള മുഖ്യധാരാ ചിത്രങ്ങൾ ബഹുതാര കേന്ദ്രീകൃതമായി. ആക്ഷൻ പശ്ചാത്തലത്തിലുള്ള മൾട്ടി സ്റ്റാർ ചിത്രങ്ങൾ ഒരു വശത്ത് തകർത്തോടുമ്പോൾ സമാന്തരമായി ഒട്ടും സിനിമാറ്റിക്കല്ലാത്ത സാധാരണക്കാരന്റെ ജീവിതം വരച്ചു കാട്ടുന്ന മധ്യവർത്തി സിനിമകൾക്കും ആസ്വാദകരുണ്ടായി. കെ.ജി.ജോർജ്ജും ഭരതനും മോഹനുമെല്ലാം നിർണ്ണായക പങ്ക് വഹിച്ച ആ മാറ്റത്തിലെ മുന്നണി പടയാളികളായിരുന്നു ഭരത് ഗോപിയും നെടുമുടിയും. മലയാള സിനിമയെ കലാപരമായി ഔന്നത്യത്തിൽ എത്തിക്കുന്നതിൽ ഗണനീയ സ്ഥാനീയനാകാൻ നെടുമുടി വേണുവിനായി. 80 - കളുടെ മധ്യത്തിൽ പക്ഷാഘാത ബാധിതനായി ഭരത്ഗോപി കളം വിടുമ്പോൾ നെടുമുടിയുടെ അഭിനയ ജീവിതത്തെയും അത് സാരമായി ബാധിച്ചു. പുതിയ ഒരു സിനിമാ സംസ്ക്കാരത്തിനാണവിടെ താൽക്കാലികമായെങ്കിലും തിരശ്ശീല വീണത്. എങ്കിലും തന്റെ പ്രതിഭയെ തേച്ചു മിനുക്കി നെടുമുടി വേണു പ്രയാണം തുടരുകയായിരുന്നു. ഹ്രസ്വമായ ഒരു ഇടവേളക്ക് ശേഷം മലയാള സിനിമയിൽ താരാധിപത്യം സജീവമാകുന്ന കാലഘട്ടം കൂടിയായിരുന്നു അത്. താര കേന്ദ്രീകൃതമായ ചിത്രങ്ങളിലെ ചെറുതും വലുതുമായ നിരവധി വേഷങ്ങളിലൂടെ വേണു പിന്നെയും നമ്മെ വിസ്മയിപ്പിച്ചു കൊണ്ടിരുന്നു. 90- കളുടെ തുടക്കത്തിൽ റിലീസായ " ഹിസ് ഹൈനസ് അബ്ദുള്ള " - യുടെ വിജയത്തെ തുടർന്ന് തമ്പുരാൻ വേഷങ്ങളിൽ സ്റ്റീരിയോ ടൈപ്പ് ആകുന്ന നെടുമുടിയെയാണ് കാണാൻ കഴിഞ്ഞത്. എങ്കിലും വ്യത്യസ്ത വേഷങ്ങൾ ഇടക്കിടെ ചെയ്യാൻ അദ്ദേഹത്തിനായി. പക്ഷേ , അവക്കൊക്കെ ചെല്ലപ്പനാശാരിയുടെയും കള്ളൻ പവിത്രന്റെയുമൊക്കെ നിഴലുകളാകാനേ കഴിഞ്ഞുള്ളൂ. മധ്യവർത്തി സിനിമകളുടെ സുവർണ്ണകാലഘട്ടം കഴിഞ്ഞു താരാധിപത്യത്തിലേക്ക് മലയാള സിനിമ വഴുതി വീണപ്പോൾ നായകന്റെ നിഴലിൽ നിൽക്കുന്ന കഥാപാത്രങ്ങളിലേക്ക് നെടുമുടി വേണു ഒതുക്കപ്പെട്ടു. എങ്കിലും ആ സഹ കഥാപാത്രങ്ങളെ തന്റെ സിദ്ധി കൊണ്ട് മിഴിവുറ്റതാക്കാൻ വേണുവിനായി. താൻ ചെയ്ത ഒരു വേഷവും മറ്റൊരു നടൻ ചെയ്തിരുന്നു എങ്കിലെന്ന് ഒരു ഞൊടിയിട പോലും പ്രേക്ഷകനേക്കൊണ്ട് ചിന്തിപ്പിക്കാതിരുന്നിടത്താണ് ഒരു നടനെന്ന നിലയിൽ വേണുവിന്റെ മഹത്വം. പ്രിയ കലാകാരന് സ്മരണാഞ്ജലികൾ ......
