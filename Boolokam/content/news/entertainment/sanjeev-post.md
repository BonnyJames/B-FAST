---
author: Beaumaris
categories:
- Entertainment
comment_count: 0
date: 2022-12-22 16:28:30
draft: false
image: https://cdn.boolokam.com/articles/2022/12/3333-4.jpg
like_count: 41026
share_count: 34174
tags:
- arabikkadha movie
- manasinakkare ovie
- sAnJeEv
- valsalyam movie
title: ചില സിനിമകൾ നമ്മുടെ മനസിനെ കഥയിലേക്കും കഥാപാത്രങ്ങളിലേക്കുമായി കേന്ദ്രീകരിച്ചു
  നിർത്തും
view_count: 1145369
---

**sAnJeEv** ചില സിനിമകൾ നമ്മുടെ മനസിനെ കഥയിലേക്കും കഥാപാത്രങ്ങളിലേക്കുമായി കേന്ദ്രീകരിച്ചു നിർത്തും. അത് അഭിനേതാക്കളുടെയും സംവിധായകരുടേയും പശ്ചാത്തല സംഗീതമൊരുക്കിയവരുടേയുമൊക്കെ മികവ് തന്നെ കാരണം. ഞാൻ കണ്ട മൂന്നു ഇഷ്ട സിനിമകളിലെ എന്നെ വളരെയേറെ സ്വാധീനിച്ച 3 കഥാപാത്രങ്ങൾ. വളരെയേറെ ഇഷ്ടമുള്ള ഒരു നൊസ്റ്റാൾജിക് സിനിമയാണ് വാത്സല്യം. തുടക്കം മുതൽ ഒടുക്കം വരെ ആ കുടുംബത്തിൽ നടക്കുന്ന കാര്യങ്ങൾ കണ്ട് തൊട്ടടുത്തിരുന്ന ഒരു ഫീൽ. ആ അമ്മാവന്റെ മുഖം ആദ്യമായാണ് കാണുന്നത്. പക്ഷെ " കമഴ്ന്നു കിടക്കുന്ന ഒരു ഇലയെടുത്ത് മലർത്തിയിടില്ല" എന്നൊക്കെ അദ്ദേഹത്തോട് ദേഷ്യപ്പെട്ട് പറയുമ്പോഴും 'ഈ' എന്നൊരു നിഷ്കളങ്ക ചിരീം ചിരിച്ച് അവിടെയങ്ങനെ നില്ക്കും. മകളുടെ അവസ്ഥയിൽ വേദനിക്കുന്ന ഭാവമൊക്കെ വല്ലാതെ സങ്കടപ്പെടുത്തി. ![](https://cdn.boolokam.com/articles/2022/12/3333-4.jpg)മകൻ കള്ളുകുടിക്കാൻ സമ്മതിക്കാത്തതിന് പിണങ്ങി നടക്കുന്ന അപ്പൻ, ചാക്കോ മാപ്പിള. സത്യത്തിൽ ആ അപ്പനെ കെട്ടിപ്പിടിച്ച് ഒരുമ്മ കൊടുക്കാൻ തോന്നും. പ്രസംഗവേദിക്കു മുന്നിൽ പോയിരുന്ന് പ്രസംഗം കേൾക്കുമ്പോൾ പ്രാസംഗികൻ പറയുന്നു, "ഞാൻ അധികം ദീർഘിപ്പിക്കുന്നില്ല." ചാക്കോ മാപ്പിളക്ക് പ്രത്യേകിച്ച് ധൃതിയൊന്നും ഇല്ലാത്തതുകൊണ്ടും കള്ള് വയറ്റിലുള്ളതുകൊണ്ടും പ്രസംഗം നന്നേ പിടിച്ചു. പ്രാസംഗികൻ പറഞ്ഞു നിർത്തിയപ്പോൾ ചാക്കോ മാപ്പിളപറയുന്നു, " ദീർഘിപ്പിച്ചോളൂ ദീർഘിപ്പിച്ചോളൂ, അതെന്താ വേറെ വല്ലോടത്തും പ്രസംഗമൊണ്ടാ ?" ചാക്കോ മാപ്പിളയുടെ മറുപടി കേട്ടിട്ടാവണം പ്രാസംഗികൻ "ഞാനിതാ എന്റെ വാക്കുകൾ ചുരുക്കുന്നു" എന്നു പറഞ്ഞ്‌ പ്രസംഗം അവസാനിപ്പിച്ചയുടൻ റോഡരികിൽ ഇരിക്കുകയായിരുന്ന ചാക്കോ മാപ്പിള വളരെ നിഷ്കളങ്കമായിപറയുന്നു, "ഞാനിതാ എന്റെ കാലുകൾ നിവർത്തുന്നു" ![](https://cdn.boolokam.com/articles/2022/12/rr2r22222.jpg)ദുബൈയിൽ എത്തി പോക്കറ്റിൽ ദിർഹം ഒന്നുമില്ലാതെ കഫിറ്റീരിയയിൽ എത്തുന്ന മുകുന്ദന്റ അവസ്ഥ മനസിലാക്കി കൂടെ നിർത്തുന്ന ഇക്ക മുൻപു പറഞ്ഞ രണ്ടു കഥാപാത്രങ്ങളേയും പോലെ ഒരുപാടിഷ്ടമായ കഥാപാത്രം. അല്ലറ ചില്ലറ കടങ്ങൾ ഉള്ളതു വീട്ടി, 3 - 4 വർഷം ദുബൈയിൽ ജോലി ചെയ്ത് തിരിച്ചു പോകാം എന്നു കരുതി വന്ന ഇക്കാ പല പ്രവാസികളേയും പോലെ വർഷങ്ങൾ കടന്നു പോയതറിഞ്ഞില്ല. അവസാനം അനിവാര്യമായ ആ തിരിച്ചു പോക്കിന്റെ ദിവസമെത്തിയപ്പോൾ ആ യാഥാർത്ഥ്യം ഉൾക്കൊള്ളാനുമാകുന്നില്ല.എത്ര തന്മയത്വത്തോടെയാണ് അബ്ദുള്ളക്കാ അഭിനയിച്ചു ഫലിപ്പിച്ചത്! ആ ശബ്ദവും അദ്ദേഹത്തെ ഇഷ്ടപ്പെടാൻ ഒരു കാരണമാണ്.