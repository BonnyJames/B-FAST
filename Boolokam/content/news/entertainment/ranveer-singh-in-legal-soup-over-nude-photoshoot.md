---
author: Beaumaris
categories:
- Entertainment
comment_count: 0
date: 2022-07-25 16:19:12
draft: false
image: ''
like_count: 33707
share_count: 3553
tags:
- photoshoot
- ranveer singh
title: '''നഗ്നഫോട്ടോഷൂട്ട്  സ്ത്രീകളുടെ വികാരം വ്രണപ്പെടുത്തി'' രൺവീറിനെതിരെ മുംബൈ
  പോലീസിൽ പരാതി'
view_count: 429814
---

രൺവീർ സിംഗിന്റെ പുത്തൻ ഫോട്ടോഷൂട് അക്ഷരാർത്ഥത്തിൽ ബോളിവുഡിനെ ഞെട്ടിച്ചിരിക്കുകയാണ്. അല്ലെങ്കിൽ തന്നെ പലരും തിരഞ്ഞെടുക്കാൻ മടിക്കുന്ന വസ്ത്രധാരണം കൊണ്ട് ഏവരെയും ഞെട്ടിക്കുന്ന താരമാണ് രൺവീർ സിംഗ്. ഇപ്പോൾ, ന്യൂയോർക്ക് ആസ്ഥാനമായി പ്രവർത്തിക്കുന്ന പേപ്പർ മാഗസിനുവേണ്ടി പൂർണ നഗ്നനായാണ് രൺവീർ പോസ് ചെയ്തിരിക്കുന്നത്.ബോളിവുഡിലെ അവസാനത്തെ സൂപ്പർസ്റ്റാർ എന്ന അടിക്കുറിപ്പോടുകൂടിയാണ് മാസിക താരത്തിന്റെ ചിത്രങ്ങൾ പങ്കുവച്ചിരിക്കുന്നത് മാഗസിൻ പുറത്തിറങ്ങിയതിന് ശേഷം പലപ്രമുഖരും അഭിപ്രായങ്ങളുമായി രംഗത്തുവന്നിട്ടുണ്ട്. അതിൽ പ്രമുഖയാണ് തൃണമൂൽ കോൺഗ്രസ് എംപിയും ബംഗാളി നടിയുമായ മിമി ചക്രവർത്തി. രൺവീറിന്റെ ചിത്രംകണ്ട്‌ ഹോട്ട് എന്ന് കമന്റ് ചെയ്തവർ, ഒരു ഇന്ത്യൻ നടിയാണ് ഈ സ്ഥാനത്തെങ്കിൽ വീട് കത്തിച്ചേനെ എന്നാണ് മിമി പറയുന്നത്. ‘രണ്‍വീര്‍ സിങ്ങിന്റെ ഫോട്ടോഷൂട്ട് പുറത്തുവന്നതോടെ സോഷ്യല്‍ മീഡിയ പൊട്ടിത്തെറിച്ചു. എത്ര വേഗമാണ് അതു തരംഗമായത്. പലരും ‘ഹോട്ട്’ എന്ന് സൂചിപ്പിക്കുന്ന ഫയര്‍ ഇമോജികള്‍ കമന്റ് ചെയ്തു. രണ്‍വീറിന് പകരം ഒരു സ്ത്രീയാണെങ്കില്‍ ഇതേ മനോഭാവം തന്നെയാകുമോ സമൂഹത്തിനുണ്ടാകുക. നിങ്ങള്‍ അവളുടെ വീട് കത്തിക്കുയും അവള്‍ക്കെതിരേ പ്രതിഷേധ റാലികള്‍ നടത്തുകയും വധഭീഷണി മുഴക്കുകയും അവളെ അപമാനിക്കുകയും ചെയ്യില്ലേ?’ – മിമി ട്വീറ്റ് ചെയ്തു ഇപ്പോഴിതാ, രൺവീറിന്റെ നഗ്‌ന ഫോട്ടോകൾ അദ്ദേഹത്തെ കുഴപ്പത്തിലാക്കിയെന്നാണ് റിപ്പോർട്ട്. സ്ത്രീകളുടെ വികാരം വ്രണപ്പെടുത്തിയെന്നാരോപിച്ച് നടനെതിരെ മുംബൈ പോലീസിൽ പരാതി ലഭിച്ചിരിക്കുകയാണ്.പോലീസിന് ലഭിച്ച പരാതിയിൽ രൺവീർ സിംഗ് സ്ത്രീകളുടെ വികാരം വ്രണപ്പെടുത്തിയെന്നാണ് ആരോപണം. ഫാഷന്‍ ഐക്കണ്‍ കൂടിയായ രണ്‍വീര്‍ ഇതിന് മുന്‍പും യൂണിക്ക് ഫോട്ടോഷൂട്ടുകള്‍ ചെയ്ത് ശ്രദ്ധ നേടിയിട്ടുണ്ട്. 1972ൽ കോസ്‌മോപൊളിറ്റൻ മാസികയിലെ ബർട്ട് റെയ്‌നോൾഡ്‌സിന്റെ ഐക്കണിക് ഫോട്ടോഷൂട്ടിനുള്ള ആദരാഞ്ജലിയാണ് പേപ്പര്‍ മാസികയ്ക്ക് വേണ്ടിയുള്ള രണ്‍വീറിന്റെ നഗ്നഫോട്ടോഷൂട്ട്.