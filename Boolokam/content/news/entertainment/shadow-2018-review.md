---
author: Beaumaris
categories:
- Entertainment
comment_count: 0
date: 2023-11-25 13:37:24
draft: false
image: https://cdn.boolokam.com/articles/2023/11/caaaa-scaled.jpg
like_count: 31494
share_count: 10931
tags:
- Drama
- Mandarin
- Shadow (2018)
- war
title: സിനിമാട്ടോഗ്രഫി കൊണ്ടും ആർട്ട്‌ വർക്ക്‌ കൊണ്ടും വിസ്മയിപ്പിക്കുന്ന ഒരു സിനിമ
view_count: 1517688
---

**Harshad K B** **സിനിമാട്ടോഗ്രഫി കൊണ്ടും ആർട്ട്‌ വർക്ക്‌ കൊണ്ടും വിസ്മയിപ്പിക്കുന്ന ഒരു സിനിമ** **Shadow (2018)** **Genre: War/Drama** **Language: Mandarin** പണ്ട് ചൈനയിൽ നിരന്തരം നീണ്ടു നിൽക്കുന്ന യുദ്ധങ്ങളിൽ രാജാക്കന്മാർക്ക് അപകടങ്ങൾ ഉണ്ടാകാനും കൊല്ലപ്പെടാനും സാധ്യത ഏറെയായിരുന്നു. ഈ ഒരു സാഹചര്യത്തെ മറികടക്കാൻ അവർ 'ഷാഡോ' എന്ന പേരിൽ തങ്ങളുടെ രൂപസാദൃശ്യമുള്ളവരെ ഒപ്പം വളർത്തിക്കൊണ്ട് വരുമായിരുന്നു. പല അപകടകരമായ സാഹചര്യങ്ങളിലും രാജാക്കന്മാർക്കോ അത് പോലെയുള്ള പ്രധാനികൾക്കോ പകരം അവിടെ എത്തുന്നത് ഇത്തരം ഷാഡോ ആണ്. ഈ ചിത്രം ഒരു സേനാതിപന്റെ ഷാഡോ ആകേണ്ടി വന്ന ഒരുവന്റെ കഥയാണ്. തങ്ങളുടെ രാജ്യം തിരിച്ചു പിടിക്കാൻ ആയി ആരാലും തോൽക്കപ്പെടാത്ത യാങ്ങിനെതിരെ രാജാവിന്റെ അനുമതിയില്ലാതെ യുദ്ധം പ്രഖ്യാപിച്ചിരിക്കുകയാണ് സേനാതിപനായ സിയു . ഇതറിഞ്ഞ രാജാവ് യുദ്ധം തോൽക്കുമെന്ന ഭീതിയാൽ ഈ യുദ്ധം വേണ്ട എന്ന് പറഞ്ഞു കൊണ്ട് തന്റെ അനുവാദമില്ലാതെ പ്രവർത്തിച്ച സേനാതിപനെ ആ സ്ഥാനത്തു നിന്ന് പുറത്താക്കുന്നു. രാജാവിന്റെ ഈ പ്രവർത്തിയിൽ പകുതിയിൽ അധികം പേർക്കും വിയോജിപ്പായിരുന്നു. ഇതിനു മുമ്പത്തെ യുദ്ധത്തിൽ പരിക്കേറ്റ സേനാധിപൻ തനിക്ക് പകരം ഒരു ഷാഡോയെ ഇറക്കിക്കൊണ്ടാണ് ആ യുദ്ധം പ്ലാൻ ചെയ്തത്. ![](https://cdn.boolokam.com/articles/2023/11/caaaa-scaled.jpg)രാജാവ് തന്നെ സ്ഥാനഭ്രിഷ്ടനാക്കിയെങ്കിലും ഷാഡോയെ മുൻനിർത്തി തന്റെ പദ്ധതി നടപ്പിലാക്കാൻ തന്നെ സിയു തീരുമാനിക്കുന്നു. അതിന് വേണ്ടി ഷാഡോയെ പരിശീലിപ്പിക്കുന്നതും തുടർന്ന് നടക്കുന്ന സംഭവങ്ങളും ആണ് ഈ ചിത്രം പറയുന്നത്.ഞാൻ ആദ്യമേ പറഞ്ഞത് പോലെ വിഷ്വൽസ്‌ ആണ് ഈ ചിത്രത്തിന്റെ പ്രധാന ഹൈലൈറ്റ്. കറുപ്പിനും മഴക്കും ഇത്രത്തോളം ഭംഗിയുണ്ടോ എന്ന് അതിശയിപ്പിക്കുന്ന രീതിയിൽ ആണ് ഇതിലെ ഓരോ ഫ്രെയിംസും . https://youtu.be/Zw3LjaZlSLM അത്പോലെ എടുത്ത് പറയേണ്ടതാണ് ഇതിലെ ആക്ഷൻ കൊറിയോഗ്രഫി. വളരെ കുറച്ചേ ഉള്ളുവെങ്കിലും അത് സെറ്റ് ചെയ്തിട്ടുള്ള രീതി വളരെ മനോഹരമാണ്. ഒരുപക്ഷേ ആ വിഷ്വൽസിന് അത്രയും മിഴിവേകാൻ പാകത്തിലുള്ള ഒരു യുദ്ധതന്ത്രം ആണ് അവർ സിനിമയിൽ ഒരുക്കിയിരിക്കുന്നതും. എല്ലാവർക്കും ഇഷ്ടപ്പെടുന്ന ടൈപ്പ് മൂവി അല്ല Shadow. ഇത് കുറച്ച് സ്ലോ പേസിൽ പോകുന്ന ഒരു മൂവി ആണ്. So അത്തരത്തിലുള്ള സിനിമകൾ ഇഷ്ടപ്പെടുന്നവർക്ക് തീർച്ചയായും കണ്ടു നോക്കാവുന്നതാണ് ഈ മൂവി.