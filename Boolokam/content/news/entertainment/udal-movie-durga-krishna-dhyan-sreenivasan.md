---
author: Beaumaris
categories:
- Entertainment
comment_count: 0
date: 2022-08-06 13:37:21
draft: false
image: ''
like_count: 16394
share_count: 7550
tags:
- dhyan sreenivasan
- DURGA KRISHNA
- udal movie
title: ദുർഗ്ഗയ്ക്ക് അവാർഡ് കിട്ടി എന്നാൽ കിസ് ചെയ്ത തനിക്ക് കിട്ടിയില്ലെന്നു ധ്യാൻ
view_count: 566983
---

രതീഷ് രഘുനന്ദന്‍ സംവിധാനം ചെയ്ത ഉടലിലെ അഭിനയത്തിന് നടി ദുർഗ്ഗാ കൃഷ്ണയ്ക്ക് ഭരത് മുരളി ചലച്ചിത്ര പുരസ്‌കാരവും ജെ സി ഡാനിയല്‍ അവാര്‍ഡും ലഭിച്ചിരുന്നു. എന്നാൽ ദുർഗയും ഭർത്താവും ആ സിനിമയുടെ പേരിൽ ഒരുപാട് സദാചാര ആക്രമണങ്ങൾക്കു വിധേയമായിരുന്നു. ഇപ്പോൾ ആ വേഷത്തിനു ലഭിച്ച അംഗീകാരത്തിലൂടെ താരം തല ഉയർത്തി തന്നെ നിൽക്കുകയാണ്. ഉടലിലെ ഇന്റിമേറ്റ് രംഗങ്ങളുടെ പേരിലാണ് താരം ആക്രമണം നേരിട്ടത്. എന്നാൽ കൂടെ അഭിനയിച്ച ധ്യാൻ ശ്രീനിവാസനെ വിമർശകർ അക്രമിച്ചതുമില്ല എന്നതാണ് ഏറെ രസകരം. ഇപ്പോൾ ദുർഗ്ഗയുടെ അവാർഡ് ലബ്ധിയും ഉടലിലെ ഇന്റിമേറ്റ് രംഗവും തമ്മിൽ ബന്ധപ്പെടുത്തി തമാശ രൂപത്തിൽ പ്രതികരിക്കുകയാണ് ധ്യാൻ ശ്രീനിവാസൻ. "കിസ് ചെയ്ത എനിക്ക് അവാര്‍ഡ് കിട്ടിയില്ല. രണ്ടു സൈഡ് ഉണ്ടെങ്കില്‍ അല്ലെ കിസ് ചെയ്യാന്‍ സാധിക്കൂ. ഒരാള്‍ക്കേ അവാര്‍ഡ് കിട്ടിയുള്ളൂ. ചിലപ്പോള്‍ കൂടുതല്‍ അവള്‍ കൂടുതല്‍ ഇന്‍വോള്‍വ് ചെയ്തത് കൊണ്ടാകാം. അത് ദുര്‍ഗയുടേയും ഇന്ദ്രന്‍സേട്ടന്റെയും സിനിമയാണ്. അതില്‍ ഞാന്‍ സഹനടന്‍ മാത്രമാണ് " ധ്യാന്‍ വ്യക്തമാക്കി. മെയ് 20നാണ് ഉടല്‍ റിലീസ് ചെയ്തത്. ദുര്‍ഗ കൃഷ്ണയ്ക്ക് പുറമെ ഇന്ദ്രന്‍സും ചിത്രത്തിൽ സുഗതമായൊരു വേഷം കൈകാര്യം ചെയ്തിരുന്നു.