---
author: Beaumaris
categories:
- Entertainment
comment_count: 0
date: 2022-10-26 05:38:42
draft: false
image: ''
like_count: 74990
share_count: 24011
tags:
- dev mohan
- leo thaddeus
- panthrandu movie
- shine tom chacko
- vinayakan
title: ബൈബിൾ ഓവർ ഡോസായി, അതിൽ നിന്നും വളരാതെയും പോയി, പക്ഷെ ഒന്നുണ്ട് ഈ സിനിമക്ക്
  മൊത്തത്തിലൊരു ഭംഗിയുണ്ട്
view_count: 1763801
---

ദേവ് മോഹൻ, വിനായകന്‍, ഷൈന്‍ ടോം ചാക്കോ എന്നിവരെ പ്രധാന കഥാപാത്രങ്ങളാക്കി ലിയോ തദേവൂസ് സംവിധാനം ചെയ്ത ചിത്രമാണ് പന്ത്രണ്ട്. സംവിധായകന്‍ തന്നെയാണ് ചിത്രത്തിന്റെ തിരക്കഥ എഴുതിയത്.ലാൽ, പ്രശാന്ത് മുരളി, വെട്ടുകിളി പ്രകാശ്, ജെയിംസ് ഏലിയ, ഹരി, സുന്ദര പാണ്ഡ്യൻ, ജയകൃഷ്ണൻ, സോഹൻ സീനുലാൽ, വിനീത് തട്ടിൽ, ശ്രിന്ദ, വീണ നായർ, ശ്രീലത നമ്പൂതിരി തുടങ്ങിയവരാണ് മറ്റു പ്രധാന അഭിനേതാക്കൾ. തീരദേശ പശ്ചാത്തലത്തിലുള്ള ആക്ഷൻ-ഡ്രാമയാണ് ചിത്രം. ഒരു കൂട്ടം ചെറുപ്പക്കാരുടെ ഇടയിലേക്ക് ഒരു അപരിചിതൻ പ്രവേശിക്കുമ്പോൾ ഉണ്ടാകുന്ന സംഭവങ്ങളിലൂടെയാണ് ചിത്രത്തിന്റെ കഥ നടക്കുന്നത്. സിനിമയിൽ ഒരു ഔദ് വിദ്വാന്റെ വേഷത്തിലാണ് ദേവ് മോഹന്‍ എത്തുന്നത്.

വാണിജ്യ ചേരുവയെക്കാള്‍ സാമൂഹിക പ്രസക്തിക്ക് കൂടുതല്‍ പ്രാധാന്യം നല്‍കുന്ന തന്റെ സ്ഥിരം ശൈലിയാണ് തദേവൂസ്‌ ഇവിടെയും അവലംബിച്ചിരിക്കുന്നത്. മുന്‍കാല ചിത്രങ്ങളെ പോലെ തന്നെ നന്മയുടെ ഒരു അംശം കൂട്ടിച്ചേര്‍ക്കുന്നു ലിയോ തദേവൂസ്‌. അന്ത്രോച്ചന്‍, പത്രോസ് എന്നിവരുടെ ജീവിതത്തിലേക്ക് ഇമ്മാനുവല്‍ എന്ന യുവാവിന്റെ കടന്നു വരവോടെ സംഭവിക്കുന്ന മാറ്റങ്ങളാണ് കഥാപശ്ചാത്തലം.

ഇനിയെന്താവും എന്ന കൂരിയോസിറ്റിയാണ് പന്ത്രണ്ടിൽ മിസ്സായിരിക്കുന്നത് ,കഥാപാത്രങ്ങളെ പൂർണമായും ക്രൈസ്റ്റിലേക്കും ബൈബിളിലേക്കും പ്ലേസ് ചെയ്യാതെ അതൊരു ബാഗ്രൗണ്ട് മാത്രമാക്കിയിരുന്നുവെങ്കിൽ പന്ത്രണ്ടൊരുഗ്രൻ സംഭവമായി മാറിയേനേ ,പക്ഷെ ഇത് അത് തന്നെയാണ് , മനസിലാക്കൂ എന്ന് പ്രേക്ഷകനെ നിർബന്ധിക്കുന്ന തരത്തിൽ എഴുതിയ തിരക്കഥയിൽ ബൈബിൾ ഓവർ ഡോസായി ,അതിൽ നിന്നും വളരാതെയും പോയി .വിനായകന്റെയും ഷൈൻ ടോം ചാക്കോയുടേയും അന്ത്രോ പത്രോ സഹോദരങ്ങളും ജൂഡും യാക്കോബും സക്കേവൂസും സ്രാങ്ക് പൈലിയും സിസിലിയും പീലുവും എൽസയും ഇമ്മാനുവലുമൊക്കെ നല്ലൊരുഗ്രൻ കഥാപരിസരം സൃഷ്ടിക്കുന്നുണ്ടെങ്കിലും ,കഥാസന്ദർഭങ്ങൾ സൃഷ്ടിക്കുന്നതിൽ തിരക്കഥ പരാജയമായി ,ആ സ്ഥിരം ഗ്യാങ്ങ് സ്‌റ്റർ മൂവി പാറ്റേണിൽ തന്നെ കിടന്ന് വട്ടം കറങ്ങുകയും ചെയ്തു . പക്ഷെ ഒന്നുണ്ട് ഈ സിനിമക്ക് മൊത്തത്തിലൊരു ഭംഗിയുണ്ട് , ആ ടൈറ്റിൽ ഭാഗങ്ങൾക്കൊക്കെ നല്ല ഫീലാണ് , കടലും കടൽക്കരയും നീണ്ട് നിവർന്ന് കിടക്കുന്ന റോഡിലൂടെയോടുന്ന ആ പഴയ വാനും ,ഫ്രേയിംസൊക്കെ കണ്ടിരിക്കാനുണ്ട് .സ്വരൂപ് ശോഭയാണ് കാമറ ചെയ്തിരിക്കുന്നത് , വർക്ക് വർത് മെൻഷനിങ്ങ് .അൽഫോൻസ് ജോസഫിന്റെ ബിജി എമ്മും പന്ത്രണ്ടിനൊരു സ്റ്റൈല് കൊടുക്കാൻ വലിയൊരളവിൽ സഹായിച്ചിട്ടുണ്ട് .ലിയോ തദേവൂസിന്റെ ഏറ്റവും നല്ല സിനിമയെന്ന് പറയാവുന്ന പന്ത്രണ്ട് ഒന്ന് കാണാവുന്നതാണ് .ആമസോൺ പ്രൈമിലാണ് . **കടപ്പാട് Bejoy R**