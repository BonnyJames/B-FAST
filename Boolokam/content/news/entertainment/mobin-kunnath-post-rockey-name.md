---
author: Beaumaris
categories:
- Entertainment
comment_count: 0
date: 2022-04-20 10:57:44
draft: false
image: https://cdn.boolokam.com/articles/2022/04/5y55.jpg
like_count: 119489
share_count: 15411
tags:
- KGF
- rockey
- sanjay dutt rockey
- silwester stelon movie rockey
- yadh
title: എന്തൊരു ഭാഗ്യമുള്ള പേരാണ് 'റോക്കി'
view_count: 1628231
---

സിനിമയിൽ അന്തർദേശീയ നിരീക്ഷണം നടത്തിയാൽ തന്നെ റോക്കി എന്ന പേര് വളരെ ഭാഗ്യമുള്ള പേരാണ് എന്നാണു മനസിലാക്കാൻ സാധിക്കുന്നത്. ഇത് ഒരുപക്ഷെ യാദൃശ്ചികതയാകാം . എങ്കിലും ചില യാദൃശ്ചികതകൾ ഓർക്കാനും കേൾക്കാനും വായിക്കാനും രസമാണ്. മോബിൻ കുന്നതിന്റെ പോസ്റ്റ് **Mobin kunnath** സിനിമയിലെ റോക്കി എന്ന ഭാഗ്യ പേര്. 1976 ൽ സിൽവസ്റ്റർ സ്റ്റാലൻ ആയിരത്തി അഞ്ഞുറ് തവണ പിൻതള്ളിയ തൻ്റെ തിരക്കഥ പിന്നീട് വൻകിട പ്രൊഡ്യൂസർമാർ ക്യൂനിന്നിട്ടും തന്നെ നായകനാക്കിയാലെ ചിത്രത്തിൻ്റെ തിരക്കഥ തരൂ എന്ന നിർബന്ധത്തിൽ ഒരു നിർമ്മാണ കമ്പിനി ചിത്രം ഏറ്റെടുക്കുകയും അവസരങ്ങൾക്കായി തെരുവിൽ അലഞ്ഞു നടന്നിരുന്ന സിൽവസ്റ്റർ സ്റ്റാലൻ നായകനായി സ്വന്തം തിരക്കഥയിൽ പൂർത്തി ആയ ചിത്രം അതുവരെ ഉള്ള കളക്ഷൻ റെക്കോഡുകളെ തിരുത്തി ഗംഭീര വിജയം നേടി ചിത്രത്തിൻ്റെ പേര് റോക്കി. ![](https://cdn.boolokam.com/articles/2022/04/5y55.jpg)ഭാര്യയുടെ രോഗം മൂർദ്ധന്യാവസ്ഥയിൽ നിൽക്കുമ്പോൾ തൻ്റെ മകൻ സിനിമാ രംഗത്തേക്ക് കടന്നുവരുന്നു. സ്വന്തം മകന് വേണ്ടി ആ പിതാവ് ഒരു തിരക്കഥ രചിക്കുകയും സംവിധാനം സ്വയം ഏറ്റെടുത്ത സുനിൽ ദത്ത് ഇന്ത്യൻ സിനിമയ്ക്ക് എക്കാലവും ഓർത്തു വയ്ക്കാവുന്ന ഒരു മികച്ച അഭിനേതാവിനെ 1981 ൽ, സഞ്ജയ് ദത്ത് എന്ന പ്രിയപ്പെട്ടവരുടെ സഞ്ചു ബാബയെ സമ്മാനിക്കുകയായിരുന്നു. കിഷോർ കുമാറിൻ്റെ ഹിറ്റ് ചാർട്ടിൽ ഇടം പിടിച്ച പാട്ടുകളും .ചിത്രത്തിൻ്റെ പ്രണയ കഥയും ആക്ഷനും നായകനെയും പ്രേക്ഷകർക്ക് നന്നായി ബോധിച്ചു. ചിത്രം സൂപ്പർ ഹിറ്റ്. ചിത്രത്തിൻ്റെ പേര് റോക്കി. ![](https://cdn.boolokam.com/articles/2022/04/jyjyyyy.jpg)കളക്ഷൻ റെക്കോഡുകൾ ഭേദിച്ച് മുന്നേറുന്ന കെജിഎഫിലെ നായകനായ യാഷിൻ്റെ ആദ്യസിനിമയിലെ കഥാപാത്രത്തിൻ്റെ പേരും റോക്കി എന്നായിരുന്നു. ഇപ്പോൾ അത് കെജിഎഫിലെ റോക്കി ഭായിലും എത്തി നിൽക്കുന്നു.