---
title: "ഇതുവരെ കണ്ട ജെറാർഡ് ബട്ട്ലർ സിനിമകളിൽ നിന്നെല്ലാം വ്യത്യസ്തമായ സിനിമയാണ് കാണ്ഡഹാർ"
date: 2023-06-22T08:06:10
draft: false
categories: ["Entertainment"]
tags: ['Gerard Butler', 'kandahar movie', 'Vani Jayate']
author: "Beaumaris"
---

സ്ഥിരം ജെറാർഡ് ബട്ട്ലർ മൂവികളിൽ നിന്നും പ്രതീക്ഷിക്കുന്ന "അടി വെടി പുക" ഹൈ ഒക്ടേൻ ആക്ഷൻ സീക്വൻസുകൾക്ക് വേണ്ടി കാണ്ഡഹാർ കാണാൻ പോവരുത്. ഇതുവരെ കണ്ട ജെറാർഡ് ബട്ട്ലർ സിനിമകളിൽ നിന്നെല്ലാം വ്യത്യസ്തമായി ഒരു പതിഞ്ഞ താളത്തിലാണ് പുരോഗമിക്കുന്നത്. ആര് ആരോട് എന്തിനാണ് യുദ്ധം ചെയ്യുന്നതെന്ന സംശയം എക്കാലവും നില നിൽക്കുന്ന ഒരു ഭൂമികയാണ് അഫ്‌ഗാനിസ്ഥാന്റെത്. എന്നാൽ ആ കോൺഫ്ലിക്റ്റിനെക്കുറിച്ചോ അതിന്റെ പ്രത്യാഘാതങ്ങളെക്കുറിച്ചോ ഒന്നും സ്പർശിക്കാതെ വെറും ഒരു പശ്ചാത്തലമായി മാത്രം സ്വീകരിച്ചിരിക്കയാണ് ഇവിടെ. ഇറാനിലെ ഒരു രഹസ്യ ആണവ കേന്ദ്രത്തെ തകർക്കാൻ ഒരു സ്വിസ് കമ്പനിയുടെ കവറിലെത്തിയ ഒരു സിഐഎ ഓപ്പറേറ്റിവ് ആയ ടോം ആണ് ജെറാർഡ്. കേബിൾ റിപ്പയറിങ്ങിന് കേറി വിവരങ്ങൾ ചോർത്തി അവിടെ നിന്നും പോവുന്നതിനിടയ്ക്കാണ്, പെന്റഗണിൽ ഉള്ള ആരോ രഹസ്യ വിവരം മാധ്യമങ്ങൾക്ക് ചോർത്തി നൽകി അവരത് പബ്ലിഷ് ചെയ്യുന്നത്. അങ്ങിനെ തന്റെ കവർ അനാവ്രതമായപ്പോൾ, അഫ്ഗാനിസ്ഥാനിലേക്ക് കടന്ന ടോമിനെയും അയാളെ സഹായിക്കാൻ എത്തുന്ന പരിഭാഷകനെയും ഇവാക്വേറ്റ് ചെയ്യാനുള്ള മിഷനാണ് ശേഷം.

<a href="https://cdn.boolokam.com/articles/2023/06/eegeg.webp"><img class="size-large wp-image-400527 aligncenter" src="https://cdn.boolokam.com/articles/2023/06/eegeg-1024x577.webp" alt="" width="800" height="451" /></a>കാണ്ഡഹാർ എന്ന പേര് അതിനുള്ള ബ്രാൻഡ് വാല്യൂ വെച്ച് ഉപയോഗിച്ചതാണ് എന്ന് തോന്നുന്നു. ഇതിന്റെ പശ്ചാത്തലം കാണ്ഡഹാറോ അഫ്ഗാൻ വിഷയമോ അല്ല. മറിച്ച് ഇറാന്റെ ന്യൂക്ലിയർ കേപ്പബിലിറ്റിയുണ്ടെന്ന അമേരിക്കൻ പ്രൊപ്പഗാണ്ടയ്ക്ക് പ്രചാരണം കൊടുക്കുകയാണ് മുഖ്യ ലക്‌ഷ്യം. അതെ സമയം 'നല്ല മുസൽമാനും' 'കിത്താബ് വായിക്കാത്തത് കൊണ്ട് തീവ്രവാദി ആവുന്നവരും' ' പവിത്രമായ നിസ്കാരവും' അടക്കമുള്ള 'ലിബറൽ' വാർപ്പ് മാതൃകകളെ നിർലോഭം ഇടയിലൂടെ ഒളിച്ചു കടത്തിയിട്ടുണ്ട് താനും. പതിവ് പോലെ ജോലിയുടെ ആത്മാർത്ഥത കൊണ്ട് വ്യക്തിജീവിതം തകർന്നതും, മകളുടെ ബിരുദദാനത്തിന് മുമ്പേ എത്താൻ ശ്രമിക്കുന്ന അച്ഛന്റെ വ്യഥകളും ഒക്കെ അടങ്ങുന്ന ക്ളീഷേകളും വാരി വിതറിയിട്ടുണ്ട്. അപ്പോഴും പൊതുവെ ഒരു റിയാലിസ്റിക്ക് ട്രീറ്റ്മെന്റ് ആണ് സിനിമയ്ക്ക്. ജെറാർഡ് ബട്ലറെക്കൊണ്ട് അതിമാനുഷികമായ ആക്ഷൻ രംഗങ്ങൾ ഒന്നും കൂട്ടി ചേർത്തിട്ടില്ല. മറിച്ച് തികച്ചും സ്വാഭാവികമായ ആക്ഷൻ കൊറിയോഗ്രാഫി ആണ്. എന്നാൽ ഒരു എലീറ്റ് സി ഐഎ ഓപ്പറേറ്റിവ് വളരെ പെട്ടന്ന് തന്റെ പരിഭാഷകനുമായി ഒരു ബോണ്ട് ഡെവലപ്പ് ചെയ്യുന്നത് വളരെ അസ്വാഭിവകമായി തോന്നി.

https://youtu.be/WHs6z9RPGtA

മുഖ്യ വില്ലന്റെ സ്ഥാനത്ത് വന്നിരിക്കുന്ന ഐഎസ്ഐ ഏജന്റിന്റെ റോളിലെത്തിയ അലി ഫസലിനെ, അയാൾക്ക് ലഭിച്ച ബില്ഡപ്പിന് ചേർന്ന രീതിയിൽ ഡെപ്ത്തുള്ള ഒരു കാരക്ടറായി വികസിപ്പിച്ചില്ല. പെട്ടന്ന് തീർത്ത ക്ളൈമാക്സിൽ പെരുവഴിയിൽ ഉപേക്ഷിക്കുകയാണ്. പക്ഷെ കുറച്ചു കാലമായി തുടർച്ചയായി എ ലിസ്റ്റ് ഹോളിവുഡ് സിനിമകളിൽ ശ്രദ്ധ്യമായ റോളുകളിൽ അലിയെ കാണാൻ സാധിക്കുന്നുണ്ട്. ഒരു പക്ഷെ ഓം പുരിക്കും ഇർഫാൻ ഖാനും ശേഷം ടോപ് ബില്ലിംഗ് ആക്ടർമാരോടൊപ്പം മുഴുനീള വേഷങ്ങൾ ലഭിക്കുന്ന ഒരു ഇന്ത്യൻ ആക്ടർ ആയിരിക്കും അലി. കുറെ ഏറെ ലൂസ് എന്റുകൾ അവശേഷിപ്പിച്ചുകൊണ്ടാണ് സിനിമ അവസാനിപ്പിക്കുന്നത്. അതുകൊണ്ട് തന്നെ ഒരു തുടർച്ച പ്രതീക്ഷിക്കാൻ കഴിയും. ഇയ്യിടെ തന്നെ റിലീസ് ചെയ്ത ഗേ റിച്ചിയുടെ കാവനെന്റ് എന്ന സിനിമയുമായി കാര്യമായ പ്രമേയ സാദൃശ്യം തോന്നാമെങ്കിലും, അതിനോളം ഇന്റെൻസ് ആവാൻ ഈ സിനിമയ്ക്ക് കഴിഞ്ഞിട്ടില്ല. അപ്പോഴും ജെറാർഡ് ബട്ലരുടെ തട്ട് പൊളിപ്പൻ സിനിമകളേക്കാൾ മുകളിലാണ് ഒരൽപം സ്ലോ ആണെങ്കിലും കണ്ടിരിക്കാവുന്ന ഈ സിനിമയ്ക്ക് സ്ഥാനം. ആമസോൺ പ്രൈമിൽ സ്ട്രീം ചെയ്യുന്നുണ്ട്


![ഇതുവരെ കണ്ട ജെറാർഡ് ബട്ട്ലർ സിനിമകളിൽ നിന്നെല്ലാം വ്യത്യസ്തമായ സിനിമയാണ് കാണ്ഡഹാർ](https://cdn.boolokam.com/articles/2023/06/eegeg-1024x577.webp)സ്ഥിരം ജെറാർഡ് ബട്ട്ലർ മൂവികളിൽ നിന്നും പ്രതീക്ഷിക്കുന്ന "അടി വെടി പുക" ഹൈ ഒക്ടേൻ ആക്ഷൻ സീക്വൻസുകൾക്ക് വേണ്ടി കാണ്ഡഹാർ കാണാൻ പോവരുത്. ഇതുവരെ കണ്ട ജെറാർഡ് ബട്ട്ലർ സിനിമകളിൽ നിന്നെല്ലാം വ്യത്യസ്തമായി ഒരു പതിഞ്ഞ താളത്തിലാണ് പുരോഗമിക്കുന്നത്. ആര് ആരോട് എന്തിനാണ് യുദ്ധം ചെയ്യുന്നതെന്ന സംശയം എക്കാലവും നില നിൽക്കുന്ന ഒരു ഭൂമികയാണ് അഫ്‌ഗാനിസ്ഥാന്റെത്. എന്നാൽ ആ കോൺഫ്ലിക്റ്റിനെക്കുറിച്ചോ അതിന്റെ പ്രത്യാഘാതങ്ങളെക്കുറിച്ചോ ഒന്നും സ്പർശിക്കാതെ വെറും ഒരു പശ്ചാത്തലമായി മാത്രം സ്വീകരിച്ചിരിക്കയാണ് ഇവിടെ. ഇറാനിലെ ഒരു രഹസ്യ ആണവ കേന്ദ്രത്തെ തകർക്കാൻ ഒരു സ്വിസ് കമ്പനിയുടെ കവറിലെത്തിയ ഒരു സിഐഎ ഓപ്പറേറ്റിവ് ആയ ടോം ആണ് ജെറാർഡ്. കേബിൾ റിപ്പയറിങ്ങിന് കേറി വിവരങ്ങൾ ചോർത്തി അവിടെ നിന്നും പോവുന്നതിനിടയ്ക്കാണ്, പെന്റഗണിൽ ഉള്ള ആരോ രഹസ്യ വിവരം മാധ്യമങ്ങൾക്ക് ചോർത്തി നൽകി അവരത് പബ്ലിഷ് ചെയ്യുന്നത്. അങ്ങിനെ തന്റെ കവർ അനാവ്രതമായപ്പോൾ, അഫ്ഗാനിസ്ഥാനിലേക്ക് കടന്ന ടോമിനെയും അയാളെ സഹായിക്കാൻ എത്തുന്ന പരിഭാഷകനെയും ഇവാക്വേറ്റ് ചെയ്യാനുള്ള മിഷനാണ് ശേഷം. [](https://cdn.boolokam.com/articles/2023/06/eegeg.webp)കാണ്ഡഹാർ എന്ന പേര് അതിനുള്ള ബ്രാൻഡ് വാല്യൂ വെച്ച് ഉപയോഗിച്ചതാണ് എന്ന് തോന്നുന്നു. ഇതിന്റെ പശ്ചാത്തലം കാണ്ഡഹാറോ അഫ്ഗാൻ വിഷയമോ അല്ല. മറിച്ച് ഇറാന്റെ ന്യൂക്ലിയർ കേപ്പബിലിറ്റിയുണ്ടെന്ന അമേരിക്കൻ പ്രൊപ്പഗാണ്ടയ്ക്ക് പ്രചാരണം കൊടുക്കുകയാണ് മുഖ്യ ലക്‌ഷ്യം. അതെ സമയം 'നല്ല മുസൽമാനും' 'കിത്താബ് വായിക്കാത്തത് കൊണ്ട് തീവ്രവാദി ആവുന്നവരും' ' പവിത്രമായ നിസ്കാരവും' അടക്കമുള്ള 'ലിബറൽ' വാർപ്പ് മാതൃകകളെ നിർലോഭം ഇടയിലൂടെ ഒളിച്ചു കടത്തിയിട്ടുണ്ട് താനും. പതിവ് പോലെ ജോലിയുടെ ആത്മാർത്ഥത കൊണ്ട് വ്യക്തിജീവിതം തകർന്നതും, മകളുടെ ബിരുദദാനത്തിന് മുമ്പേ എത്താൻ ശ്രമിക്കുന്ന അച്ഛന്റെ വ്യഥകളും ഒക്കെ അടങ്ങുന്ന ക്ളീഷേകളും വാരി വിതറിയിട്ടുണ്ട്. അപ്പോഴും പൊതുവെ ഒരു റിയാലിസ്റിക്ക് ട്രീറ്റ്മെന്റ് ആണ് സിനിമയ്ക്ക്. ജെറാർഡ് ബട്ലറെക്കൊണ്ട് അതിമാനുഷികമായ ആക്ഷൻ രംഗങ്ങൾ ഒന്നും കൂട്ടി ചേർത്തിട്ടില്ല. മറിച്ച് തികച്ചും സ്വാഭാവികമായ ആക്ഷൻ കൊറിയോഗ്രാഫി ആണ്. എന്നാൽ ഒരു എലീറ്റ് സി ഐഎ ഓപ്പറേറ്റിവ് വളരെ പെട്ടന്ന് തന്റെ പരിഭാഷകനുമായി ഒരു ബോണ്ട് ഡെവലപ്പ് ചെയ്യുന്നത് വളരെ അസ്വാഭിവകമായി തോന്നി. https://youtu.be/WHs6z9RPGtA മുഖ്യ വില്ലന്റെ സ്ഥാനത്ത് വന്നിരിക്കുന്ന ഐഎസ്ഐ ഏജന്റിന്റെ റോളിലെത്തിയ അലി ഫസലിനെ, അയാൾക്ക് ലഭിച്ച ബില്ഡപ്പിന് ചേർന്ന രീതിയിൽ ഡെപ്ത്തുള്ള ഒരു കാരക്ടറായി വികസിപ്പിച്ചില്ല. പെട്ടന്ന് തീർത്ത ക്ളൈമാക്സിൽ പെരുവഴിയിൽ ഉപേക്ഷിക്കുകയാണ്. പക്ഷെ കുറച്ചു കാലമായി തുടർച്ചയായി എ ലിസ്റ്റ് ഹോളിവുഡ് സിനിമകളിൽ ശ്രദ്ധ്യമായ റോളുകളിൽ അലിയെ കാണാൻ സാധിക്കുന്നുണ്ട്. ഒരു പക്ഷെ ഓം പുരിക്കും ഇർഫാൻ ഖാനും ശേഷം ടോപ് ബില്ലിംഗ് ആക്ടർമാരോടൊപ്പം മുഴുനീള വേഷങ്ങൾ ലഭിക്കുന്ന ഒരു ഇന്ത്യൻ ആക്ടർ ആയിരിക്കും അലി. കുറെ ഏറെ ലൂസ് എന്റുകൾ അവശേഷിപ്പിച്ചുകൊണ്ടാണ് സിനിമ അവസാനിപ്പിക്കുന്നത്. അതുകൊണ്ട് തന്നെ ഒരു തുടർച്ച പ്രതീക്ഷിക്കാൻ കഴിയും. ഇയ്യിടെ തന്നെ റിലീസ് ചെയ്ത ഗേ റിച്ചിയുടെ കാവനെന്റ് എന്ന സിനിമയുമായി കാര്യമായ പ്രമേയ സാദൃശ്യം തോന്നാമെങ്കിലും, അതിനോളം ഇന്റെൻസ് ആവാൻ ഈ സിനിമയ്ക്ക് കഴിഞ്ഞിട്ടില്ല. അപ്പോഴും ജെറാർഡ് ബട്ലരുടെ തട്ട് പൊളിപ്പൻ സിനിമകളേക്കാൾ മുകളിലാണ് ഒരൽപം സ്ലോ ആണെങ്കിലും കണ്ടിരിക്കാവുന്ന ഈ സിനിമയ്ക്ക് സ്ഥാനം. ആമസോൺ പ്രൈമിൽ സ്ട്രീം ചെയ്യുന്നുണ്ട്
