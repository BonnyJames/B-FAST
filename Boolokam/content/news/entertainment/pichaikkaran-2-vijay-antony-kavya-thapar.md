---
author: Beaumaris
categories:
- Entertainment
comment_count: 0
date: 2023-05-20 07:08:32
draft: false
image: ''
like_count: 46014
share_count: 19992
tags:
- Kavya Thapar
- Pichaikkaran 2
- VIJAY ANTONY
title: ഇരട്ടവേഷത്തിൽ തിളങ്ങുന്ന വിജയ് ആൻറണിയുടെ ക്ലൈമാക്സിലെ പ്രകടനം കണ്ണ് നിറയ്ക്കും
view_count: 1824290
---

**പിച്ചൈക്കാരൻ 2 (തമിഴ്-2023)** **Sajeesh T Alathur** പിച്ചൈക്കാരൻ എന്ന ബ്ലോക്ക് ബസ്റ്ററിന് ശേഷം എത്തുന്ന വിജയ് ആൻറണി ചിത്രം.സംഗീതം, എഡിറ്റിങ്, നിർമ്മാണം, എഴുത്ത്, സംവിധാനം തുടങ്ങി കേന്ദ്ര കഥാപാത്രങ്ങളായ ഇരട്ടവേഷവും വിജയ് ആൻറണി തന്നെ കൈകാര്യം ചെയ്തിരിക്കുന്നു. ഈ ചിത്രത്തിൻ്റെ ഷൂട്ടിങിനിടെയിൽ മാരകമായ ആക്സിഡൻ്റ് പറ്റി മരണത്തെ മുഖാമുഖം കണ്ട് തിരിച്ചെത്തിയിരിക്കുകയാണ് എന്നത് ശ്രദ്ധേയം.കാവ്യ ഥാപ്പർ, രാധാരവി, യോഗിബാബു, ദേവ്ഗിൽ, ഹരീഷ് പേരടി, ജോൺ വിജയ്, YG മഹേന്ദ്രൻ, മൺസൂർ അലിഖാൻ എന്നിവർ മുഖ്യവേഷങ്ങളിൽ. ഇന്ത്യയിലെ കോടീശ്വരൻമാരിൽ ഏഴാം സ്ഥാനത്താണ് വിജയ് ഗുരുമൂർത്തി എന്ന ബിസിനസ് മാഗ്നറ്റിൻ്റെ സ്ഥാനം. പക്ഷെ വിജയ് ൻ്റെ ശതകോടികൾ വരുന്ന സ്വത്തുക്കൾ കൈക്കലാക്കാൻ അയാളുടെ CEO, ഡോക്ടർ, സുഹൃത്ത് മുതലായവർ പ്ലാൻ ചെയ്യുന്നു. https://youtu.be/QTMq1kjSmAo മറുവശത്ത് സത്യ എന്ന ദരിദ്രയുവാവ് 20 വർഷം മുമ്പ് നഷ്ടപ്പെട്ട തൻ്റെ റാണി എന്ന അനുജത്തിക്കുട്ടിയെ അന്വേഷിച്ച് നടക്കുകയാണ്. പിച്ചക്കാരോടൊപ്പമാണ് താമസം.മേൽപ്പറഞ്ഞ മൂവർ സംഘം ഒരു വമ്പൻ സൈൻറിസ്റ്റ് ഡോക്ടറുടെ സഹായത്തോടെ ചില കാര്യങ്ങൾ ചെയ്യുന്നു. അത് വിജയ് യെയും, ഏറെക്കുറെ അയാളുടെ സാദൃശ്യം തോന്നിപ്പിക്കുന്ന സത്യയുടെ ജീവിതം കീഴ്മേൽ മറിക്കുന്നു.സംഭവബഹുലമായ ബാക്കി കഥ വെള്ളിത്തിരയിൽ. ഇരട്ടവേഷത്തിൽ വിജയ് ആൻറണി തിളങ്ങുന്നു. ക്ലൈമാക്സിലെ പ്രകടനം കണ്ണ് നിറയ്ക്കും.സത്യയുടെയും, പെങ്ങൾ റാണിയുടെയും ബാല്യകാലം അവതരിപ്പിച്ച കുട്ടികൾ കിടിലൻ പ്രകടനം ആയിരുന്നു.യോഗിബാബു ഉണ്ടെങ്കിലും തമാശ പൊടിക്ക് പോലും ഇല്ല.സംഘട്ടന രംഗങ്ങൾ നന്നായിരുന്നു.സംഗീതവും ഗാനങ്ങളും രസമായി തോന്നിയില്ല. Watchable Movie "ANTl BlKILI"