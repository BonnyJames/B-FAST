---
author: Beaumaris
categories:
- Entertainment
comment_count: 0
date: 2022-07-26 07:51:19
draft: false
image: ''
like_count: 6981
share_count: 4854
tags:
- legend movie
- legend saravanan
- saravanan
title: ആളെ മുന്നിൽ നിർത്തി അപമാനിക്കും വിധം മലയാളികൾ ക്രൂരന്മാരായി എന്നതാണ് കഷ്ടം
view_count: 221668
---

**Sreenath Sadanandan** കൊച്ചിയിൽ ലെജന്റ് സിനിമയുടെ പ്രസ്സ് മീറ്റ് നടക്കുന്നു . ചോദ്യം : "ഇത് ഡിസ്ട്രിബ്യൂട്ട് ചെയ്യാൻ പോകുവാണെന്ന് കേട്ടപ്പോൾ പൃഥ്വി എന്താണ് പറഞ്ഞത്..." ചോദ്യത്തെ തുടർന്ന് മാധ്യമപ്രവർത്തകർക്കിടയിൽ നിന്നും കൂട്ടച്ചിരി. ചോദ്യത്തിന്റെ ധ്വനി മനസ്സിലാക്കിയ ലിസ്റ്റിൻ ചെറുതായി ചിരിച്ചു മറുപടി പറയാൻ തുടങ്ങുന്നു.ആളുകൾ ചിരിച്ചത് എന്തിനാണെന്ന് അറിയാതെ ആ ചിരിയിൽ പങ്കു ചേർന്ന് നായിക ഉർവശി റൗട്ടേല നായകൻ അരുൾ ശരവണനെ നോക്കുന്നു,, അദ്ദേഹം കൈമലർത്തുന്നു. ഇവിടെ ആ ചോദ്യം ദുരുദ്ദേശത്തോടെ ചോദിച്ചതാണെന്ന് ആർക്കും മനസ്സിലാകും. സിനിമ ആരുടേയും കുത്തക അവകാശമല്ല,അഥവാ ഈ സിനിമയിലൂടെ അരുൾ ശരവണൻ ബിസിനസ് ആണ് ഉദ്ദേശിച്ചത് എങ്കിലും അതിലും തെറ്റില്ല, ഇതിനോടകം അയാൾ അതും തെളിയിച്ചു കഴിഞ്ഞതാണ്. സൺ ടിവിയിൽ സിനിമ കാണുന്ന ഒട്ടുമിക്ക മലയാളികൾക്കും ശരവണ സിൽക്സിന്റെ പരസ്യങ്ങളിലൂടെയെങ്കിലും അദ്ദേഹം പരിചിതനാണ്.സ്വന്തം പണം കൊണ്ട് അയാൾ സിനിമ എടുത്തു നായകനായി എന്നതിൽ എന്താണ് തെറ്റ്.. [embed]https://youtu.be/1wHFqX1rSRk[/embed] ദിവസങ്ങളായി തുടരുന്ന ട്രോൾ പ്രവാഹമാണ് ഇന്നലത്തെ പ്രെസ്സ് മീറ്റിലൂടെ കലാശകൊട്ടിലേക്ക് എത്തിയത്..'ചിട്ടി റോബോ കേരളത്തിൽ' മുതലായ തല വാചകങ്ങളിൽ സോഷ്യൽ മീഡിയ വ്യക്തിഹത്യ ആഘോഷിക്കുന്നു. അദ്ദേഹത്തിന്റെ സ്വന്തം നാട്ടിലെ അവസ്ഥയും വ്യത്യസ്തമല്ല, പക്ഷേ അവിടെ ആ മനുഷ്യന്റെ ആത്മവിശ്വാസത്തെ അഭിനന്ദിക്കുന്നവരും ഉണ്ട്.ട്രോളുകളും ആവിഷ്കാര സ്വാതന്ത്ര്യം തന്നെ, പക്ഷേ, ആളെ മുന്നിൽ നിർത്തി അപമാനിക്കും വിധം മലയാളികൾ ക്രൂരന്മാരായി എന്നതാണ് കഷ്ടം.