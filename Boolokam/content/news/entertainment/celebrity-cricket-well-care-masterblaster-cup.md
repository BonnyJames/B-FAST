---
author: Beaumaris
categories:
- Entertainment
comment_count: 0
date: 2023-12-30 13:09:28
draft: false
image: ''
like_count: 45781
share_count: 34072
tags:
- celebrity cricket
- well care masterblaster cup
title: മൂന്നാമത് വെൽ കെയർ മാസ്റ്റർബ്ലാസ്റ്റർ കപ്പ്‌ വിഫ്റ്റ് കേരള ഡയറക്ടർസ് ഇലവൻ വിജയികളായി
view_count: 1551724
---

മൂന്നാമത് വെൽ കെയർ മാസ്റ്റർബ്ലാസ്റ്റർ കപ്പ്‌ വിഫ്റ്റ് കേരള ഡയറക്ടർസ് ഇലവൻ വിജയികളായി. സെലിബ്രിറ്റി ക്രിക്കറ്റ്റേഴ്സ് ഫ്രറ്റർണിറ്റിയുടെ കീഴിൽ മാസ്റ്റർ ബ്ലാസ്റ്റേഴ്‌സ് ടീം അണിയിച്ചൊരുക്കിയ വെൽ കെയർ മാസ്റ്റർ ബ്ലാസ്റ്റേഴ്‌സ് കപ്പ്‌ സീസൺ ത്രീയിൽ വിഫ്റ്റ് കേരള ഡയറക്ടർസ് ഇലവൻ ക്യൂബസ് കിങ്‌സ് മേക്കഴ്സിനെ 50 റൺസിനു പരാജയപ്പെടുത്തി കപ്പ്‌ സ്വന്തമാക്കി. ടൂർണമെന്റിൽ ഉടനീളം ഗംഭീര പ്രകടനം കാഴ്ച വെച്ച വിഫ്റ്റ് കേരള ഡയറക്ടർസ് ഇലവൻ ഒരു മാച്ച് പോലും തോൽക്കാതെ ആണ് ഫൈനലിൽ കപ്പ്‌ ഉയർത്തിയത്. ഫൈനൽ മത്സരത്തിൽ ക്യാപ്റ്റൻ സജി സുരേന്ദ്രൻ പ്ലെയർ ഓഫ് ദി മാച്ച് ആയി.മത്സരത്തിൽ ഡയറക്ടർസ് ഇലവന്റെ പ്ലയെർസ് എല്ലാവരും തന്നെ മികച്ച പ്രകടനം കാഴ്ചവെച്ചു. സജി സുരേന്ദ്രൻ ന്റെയും ശ്യംധർ ന്റെയും 114 റൺസിന്റെ മികച്ച ഓപ്പണിങ് കൂട്ടുകെട്ടാണ് വലിയൊരു ടോട്ടൽ പടുത്തുയർത്താൻ ഡയറക്ടർസ് ഇലവന് സഹായിച്ചത്. സജി സുരേന്ദ്രൻ 50(25) ശ്യംധർ 54(33). സജി സുരേന്ദ്രൻ ഫെമ്ഷാദ് എന്നിവർ മുന്ന് വിക്കറ്റ് വീതം നേടി. ക്യൂബസ് കിങ്‌സ് മേക്കേഴ്സിന് വേണ്ടി ആക്ടർ സിംഗർ സിദ്ധാർഥ് മേനോൻ 49 റൺസ് എടുത്തു.ടൂർണമെന്റിലെ മികച്ച ബാറ്റർ ആയും ടൂർണമെന്റിലെ മികച്ച താരമായും മില്ലെനിയം സ്റ്റാർസ് ടീമിലെ അർജുൻ രവീന്ദ്രനെയും മികച്ച ബോളർ ആയി കിങ് മേക്കഴ്സിലെ അഖിൽ വേണുവിനെയും മികച്ച വിക്കെറ്റ് കീപ്പർ ആയി സുവി സ്ട്രികേഴ്സിലെ ജാക്കി യെയും തിരഞ്ഞെടുത്തു. സെലിബ്രിറ്റി ക്രിക്കറ്റ്റേഴ്സ് ഫ്രറ്റർണിറ്റിയുടെ പ്രേസിഡന്റ് അനിൽ തോമസ് സെക്രട്ടറി സജി സുരേന്ദ്രൻ ടൂർണമെന്റ് കമ്മിറ്റി മെമ്പർ അശോക് നായർ,ജോബി എന്നിവരോടൊപ്പം മറ്റ് സി സി എഫ് എക്സക്യൂട്ട് മെമ്പേഴ്സും, ടൂർണമെന്റ് ടൈറ്റിൽ സ്പോൺസർ വെൽ കെയർ ഹോസ്പിറ്റൽ പ്രതിനിധി പ്രിൻസ്, മറ്റ് ടൂർണമെന്റ് സ്പോൺസഴ്സ് പ്രതിനിധികളും പങ്കെടുത്ത ചടങ്ങിൽ വിജയിച്ചവർക്കുള്ള സമ്മാനങ്ങൾ കൈമാറി