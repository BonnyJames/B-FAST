---
author: Beaumaris
categories:
- Entertainment
comment_count: 0
date: 2022-08-22 13:16:33
draft: false
image: ''
like_count: 62900
share_count: 19597
tags:
- Akshay Kumar
- bollywood
- bollywood crises
- Featured
title: '"എന്റെ സിനിമകൾ വിജയിക്കാത്തത് തന്റെ മാത്രം തെറ്റാണ്, നമ്മൾ കഠിനാധ്വാനം ചെയ്യുക"'
view_count: 863144
---

ബോളിവുഡിന്റെ മോശം കാലമാണിത്. പല വമ്പന്മാരും പരാജയത്തിന്റെ ഗർത്തത്തിൽ വീണു കിടക്കുകയാണ്. അക്ഷയ് കുമാർ ചിത്രം രക്ഷാബന്ധൻ. അമീർ ഖാന്റെ ലാൽ സിങ് ചദ്ദ എന്നിവയെല്ലാം എട്ടുനിലയിൽ പൊട്ടി. തന്റെ ചിത്രങ്ങളുടെ പരാജയത്തിൽ വിശദീകരണവുമായി എത്തിയിരിക്കുകയാണ് നടൻ അക്ഷയ് കുമാർ. അദ്ദേഹത്തിന്റെ വാക്കുകൾ "എന്റെ ചിത്രങ്ങൾ തിയേറ്ററിൽ വിജയിക്കാത്തതിൽ മറ്റാരെയും കുറ്റപ്പെടുത്താനില്ല. സിനിമകൾ വിജയിക്കാത്തത് തന്റെ മാത്രം തെറ്റാണ്. കൊവിഡ് സമയത്ത് നിരവധി സിനിമകൾ എന്റേതായി ചിത്രീകരിച്ചിരുന്നു. തിയേറ്റർ അടച്ചതുകൊണ്ട് ഒരുപാട് സിനിമകൾ റിലീസ് ചെയ്യാനായില്ല. ലോക്ഡൗൺ സമയത്തും ഒരുപാട് പ്രശ്നങ്ങൾ ഉണ്ടായിരുന്നു. നമ്മൾ ജോലി ചെയ്തുകൊണ്ടെ ഇരുന്നു, അങ്ങനെ സിനിമകൾ ഒരുപാട് കൂടി വന്നു. കഴിഞ്ഞ രണ്ട് വർഷത്തിനിടയിൽ റിലീസ് ചെയ്യാൻ സാധിക്കാതെ എന്റെ നാല് സിനിമകളാണ് പൂർത്തിയായി കിടന്നിരുന്നത്. കൊവിഡ് ഇല്ലായിരുന്നെങ്കിൽ ഈ അവസ്ഥ വ്യത്യസ്തമായിരുന്നേനെ. അപ്പോൾ എന്റെ സിനിമകൾ നാല് മാസമെങ്കിലും ഇടവെട്ട് മാത്രമെ റിലീസ് ചെയ്യുമായിരുന്നുള്ളു. ഒടിടി റിലീസ് ഒരിക്കലും സെയ്ഫ് ആണെന്ന് പറയാൻ സാധിക്കില്ല. കാരണം അതും പ്രേക്ഷകർക്ക് ഇഷ്ടപ്പെടണം. ഒന്നും സുരക്ഷിതമല്ല, ഒടിടിയിലെ ചിത്രങ്ങളും പ്രേക്ഷകർ കാണുന്നുണ്ട്. മാധ്യമങ്ങളും നിരൂപകരും കാണുന്നുണ്ട്. അവർക്ക് ഇഷ്ടപ്പെട്ടാലും ഇല്ലെങ്കിലും അഭിപ്രായങ്ങൾ പറയുകയും ചെയ്യും. അതുകൊണ്ട് സുരക്ഷിതമായൊരു ഇടം എന്നൊന്നില്ല. മറിച്ച് നമ്മൾ കഠിനാധ്വാനം ചെയ്യുക എന്ന് മാത്രമെയുള്ളുവെന്നും" - അക്ഷയ് പറഞ്ഞു