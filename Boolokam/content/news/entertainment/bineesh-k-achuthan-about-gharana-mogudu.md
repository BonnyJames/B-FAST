---
title: "ഖരാനാ മൊഗഡുവിന്റെ ഐതിഹാസിക വിജയം ചിരഞ്ജീവിയുടെ കരിയർ ഗ്രാഫ് ഉയർത്തിയതിങ്ങനെ    ..."
date: 2023-04-09T06:07:59
draft: false
categories: ["Entertainment"]
tags: ['chiranjeevi', 'chiranjeevi sarja', 'Featured', 'Gharana Mogudu', 'Nagma', 'vani vishwanath']
author: "Beaumaris"
---

<strong>Bineesh K Achuthan </strong>

ചിരഞ്ജീവിയുടെ ഇൻഡസ്ട്രി ഹിറ്റ് ചിത്രമായ ഖരാനാ മൊഗഡു ഇന്ന് 31 വർഷം പൂർത്തിയാക്കുന്നു. ഹിറ്റ് മേക്കർ കെ.രാഘവേന്ദ്ര റാവു സംവിധാനം നിർവ്വഹിച്ച ഈ ചിത്രം 10 കോടി ക്ലബിൽ കയറുന്ന ആദ്യ സൗത്തിന്ത്യൻ ചിത്രമായി വിലയിരുത്തപ്പെടുന്നു. ഡോ .രാജ്കുമാർ നായകനായി എം.എസ്.രാജശേഖർ സംവിധാനം ചെയ്ത അനുരാഗ അരലിത് എന്ന കന്നഡ ചിത്രത്തിന്റെ റീമേക്കായിരുന്നു ഖരാനാ മൊഗഡു. പൂവിന് പുതിയ പൂന്തെന്നലിന്റെ റീ മേക്കായ പശിവാഡി പ്രാണത്തിന് ശേഷം തുടർച്ചയായി ഇൻഡസ്ട്രി ഹിറ്റ് സമ്മാനിച്ച് നമ്പർ വൺ പദവിയിലെത്തിയ ചിരഞ്ജീവിയുടെ കരിയർ പീക്കായിരുന്നു ഖരാനാ മൊഗഡുവിന്റെ ഐതിഹാസിക വിജയം.

<img class="wp-image-390828 aligncenter" src="https://cdn.boolokam.com/articles/2023/04/fwfggggg-1.webp" alt="" width="683" height="512" />ദേശീയ തലത്തിൽ ചിരഞ്ജീവിയെ ശ്രദ്ധേയനാക്കാൻ പോന്നതായിരുന്നു ഈ വിജയം. ഇന്ത്യയിൽ ഏറ്റവും പ്രതിഫലം വാങ്ങുന്ന സിനിമാ താരം എന്ന നിലയിലേക്ക് ചിരഞ്ജീവിയുടെ കരിയർ ഗ്രാഫ് കുത്തനെ ഉയർന്നതിന് പിന്നിൽ ഈ ചരിത്ര വിജയമായിരുന്നു. തൊട്ടടുത്ത ചിത്രമായ ആപത് ബാന്ധവഡുവിൽ ഒരു കോടിക്ക് മുകളിൽ പ്രതിഫലം കൈപ്പറ്റിയാണ് ചിരഞ്ജീവി സിനിമാവൃത്തങ്ങളെ അമ്പരപ്പിച്ചത്. ബോളിവുഡ് അതികായകൻ അമിതാഭ് ബച്ചനേക്കാളും പ്രതിഫലം വാങ്ങുന്ന പ്രാദേശിക ഭാഷാതാരം എന്ന നിലയിൽ ചിരഞ്ജീവി ദേശീയ മാധ്യമങ്ങളുടെ തലക്കെട്ടുകളിൽ ഇടം പിടിച്ചു. രാജമൗലിയിലൂടെ ബോളിവുഡിനെ വെല്ലുവിളിക്കത്തക്ക വളർച്ച കൈവരിച്ച ടോളിവുഡ് 90 - കളിൽ ചിരഞ്ജീവിയുടെ പേരിലാണ് അറിയപ്പെട്ടിരുന്നത്.

https://youtu.be/cnf5ilvIO0o

കെ.രാഘവേന്ദ്ര റാവുവിന്റെ സംവിധാന മികവിനൊപ്പം കീരവാണിയുടെ സംഗീതവും ഖരാനാ മൊഗഡുവിന്റെ വിജയത്തിൽ നിർണ്ണായകമായിരുന്നു. " ബംഗാരു കോടി പെട്ട " എന്ന ഗാനം തരംഗമായിരുന്നു. ഒറിജിനലിനേ പോലെ തന്നെ ഡബിംഗ് വേർഷനായ " പുന്നാര പേടമാനേ " എന്നു തുടങ്ങുന്ന ഗാനവും സൂപ്പർ ഹിറ്റായിരുന്നു. മലയാളിയും പ്രശസ്ത സംവിധായകനും ഛായാഗ്രാഹകനുമായ വിൻസെന്റ് മാഷായിരുന്നു ചിത്രത്തിന്റെ കാമാറാമാൻ. നഗ്മയും വാണി വിശ്വനാഥുമായിരുന്നു നായികമാർ. നഗ്മയുടെ പ്രഥമ തെലുങ്ക് ചിത്രമായിരുന്നു ഇത്. തുടർന്ന് എതാനും വർഷം തെലുങ്കിലെ നമ്പർ വൺ നായികയായി നഗ്മ തുടരുകയുണ്ടായി.

<img class="size-full wp-image-390829 aligncenter" src="https://cdn.boolokam.com/articles/2023/04/wwff-1.jpg" alt="" width="670" height="606" />റിലീസ് ചെയ്ത് രണ്ട് വർഷങ്ങൾക്ക് ശേഷം 1994 - ൽ ഏയ് ഹീറോ എന്ന പേരിൽ ഖരാനാ മൊഗഡു മലയാളത്തിൽ ഡബ്ബ് ചെയ്ത് പ്രദർശനത്തിനെത്തി. മലയാള സിനിമാ രംഗത്തെ അദ്ഭുതപ്പെടുത്തിയ വിജയമായിരുന്നു എയ് ഹീറോ കരസ്ഥമാക്കിയത്. മലയാള പ്രേക്ഷകർക്കന്യമായ വമ്പൻ സെറ്റുകളും ഗ്ലാമർ നൃത്ത രംഗങ്ങളും കിടിലം സംഘട്ടന രംഗങ്ങളും ഉൾക്കൊള്ളിച്ച ഏയ് ഹീറോ റിലീസ് കേന്ദ്രങ്ങളിൽ 100 ദിവസം പ്രദർശിപ്പിച്ച് വൻ വിജയം നേടി. ശങ്കരാഭരണത്തിന് ശേഷം ഒരു ഡബ്ബ് ചിത്രം നേടുന്ന വൻ വിജയമായിരുന്നു അത്. തുടർന്ന് 90 - കളുടെ അന്ത്യം വരെ തെലുങ്കിൽ നിന്നും മലയാളത്തിലേക്ക് ഡബ്ബ് ചെയ്ത ചിരഞ്ജീവി ചിത്രങ്ങളുടെ ഒരു കുത്തൊഴുക്ക് തന്നെ ഇവിടെയുണ്ടായി. കൂടാതെ വാണി വിശ്വനാഥ് മലയാള സിനിമയിൽ സജീവമാവുകയും ചെയ്തു. 1987 മുതൽ തുടർച്ചയായി ഇൻഡസ്ട്രി ഹിറ്റുകൾ നൽകിയ ചിരഞ്ജീവിയുടെ ഡബിൾ ഹാട്രിക് നേട്ടമായിരുന്നു ഖരാനാ മൊഗഡു. പക്ഷേ, തുടർന്ന് ചിരഞ്ജീവിയുടെ കരിയർ ഗ്രാഫ് പതിയെ താഴുന്ന കാഴ്ചയാണ് കണ്ടത് .  വർഷങ്ങൾക്ക് ശേഷം 2002 - ൽ ഇന്ദ്രയിലൂടെയാണ് മെഗാസ്റ്റാർ ചിരഞ്ജീവിക്ക് മറ്റൊരു ഇൻഡസ്ട്രി ഹിറ്റ് ലഭിക്കുന്നത്.

https://youtu.be/7Mh7q7_0yyM


![ഖരാനാ മൊഗഡുവിന്റെ ഐതിഹാസിക വിജയം ചിരഞ്ജീവിയുടെ കരിയർ ഗ്രാഫ് ഉയർത്തിയതിങ്ങനെ    ...](https://cdn.boolokam.com/articles/2023/04/fwfggggg-1.webp)**Bineesh K Achuthan** ചിരഞ്ജീവിയുടെ ഇൻഡസ്ട്രി ഹിറ്റ് ചിത്രമായ ഖരാനാ മൊഗഡു ഇന്ന് 31 വർഷം പൂർത്തിയാക്കുന്നു. ഹിറ്റ് മേക്കർ കെ.രാഘവേന്ദ്ര റാവു സംവിധാനം നിർവ്വഹിച്ച ഈ ചിത്രം 10 കോടി ക്ലബിൽ കയറുന്ന ആദ്യ സൗത്തിന്ത്യൻ ചിത്രമായി വിലയിരുത്തപ്പെടുന്നു. ഡോ .രാജ്കുമാർ നായകനായി എം.എസ്.രാജശേഖർ സംവിധാനം ചെയ്ത അനുരാഗ അരലിത് എന്ന കന്നഡ ചിത്രത്തിന്റെ റീമേക്കായിരുന്നു ഖരാനാ മൊഗഡു. പൂവിന് പുതിയ പൂന്തെന്നലിന്റെ റീ മേക്കായ പശിവാഡി പ്രാണത്തിന് ശേഷം തുടർച്ചയായി ഇൻഡസ്ട്രി ഹിറ്റ് സമ്മാനിച്ച് നമ്പർ വൺ പദവിയിലെത്തിയ ചിരഞ്ജീവിയുടെ കരിയർ പീക്കായിരുന്നു ഖരാനാ മൊഗഡുവിന്റെ ഐതിഹാസിക വിജയം. ദേശീയ തലത്തിൽ ചിരഞ്ജീവിയെ ശ്രദ്ധേയനാക്കാൻ പോന്നതായിരുന്നു ഈ വിജയം. ഇന്ത്യയിൽ ഏറ്റവും പ്രതിഫലം വാങ്ങുന്ന സിനിമാ താരം എന്ന നിലയിലേക്ക് ചിരഞ്ജീവിയുടെ കരിയർ ഗ്രാഫ് കുത്തനെ ഉയർന്നതിന് പിന്നിൽ ഈ ചരിത്ര വിജയമായിരുന്നു. തൊട്ടടുത്ത ചിത്രമായ ആപത് ബാന്ധവഡുവിൽ ഒരു കോടിക്ക് മുകളിൽ പ്രതിഫലം കൈപ്പറ്റിയാണ് ചിരഞ്ജീവി സിനിമാവൃത്തങ്ങളെ അമ്പരപ്പിച്ചത്. ബോളിവുഡ് അതികായകൻ അമിതാഭ് ബച്ചനേക്കാളും പ്രതിഫലം വാങ്ങുന്ന പ്രാദേശിക ഭാഷാതാരം എന്ന നിലയിൽ ചിരഞ്ജീവി ദേശീയ മാധ്യമങ്ങളുടെ തലക്കെട്ടുകളിൽ ഇടം പിടിച്ചു. രാജമൗലിയിലൂടെ ബോളിവുഡിനെ വെല്ലുവിളിക്കത്തക്ക വളർച്ച കൈവരിച്ച ടോളിവുഡ് 90 - കളിൽ ചിരഞ്ജീവിയുടെ പേരിലാണ് അറിയപ്പെട്ടിരുന്നത്. https://youtu.be/cnf5ilvIO0o കെ.രാഘവേന്ദ്ര റാവുവിന്റെ സംവിധാന മികവിനൊപ്പം കീരവാണിയുടെ സംഗീതവും ഖരാനാ മൊഗഡുവിന്റെ വിജയത്തിൽ നിർണ്ണായകമായിരുന്നു. " ബംഗാരു കോടി പെട്ട " എന്ന ഗാനം തരംഗമായിരുന്നു. ഒറിജിനലിനേ പോലെ തന്നെ ഡബിംഗ് വേർഷനായ " പുന്നാര പേടമാനേ " എന്നു തുടങ്ങുന്ന ഗാനവും സൂപ്പർ ഹിറ്റായിരുന്നു. മലയാളിയും പ്രശസ്ത സംവിധായകനും ഛായാഗ്രാഹകനുമായ വിൻസെന്റ് മാഷായിരുന്നു ചിത്രത്തിന്റെ കാമാറാമാൻ. നഗ്മയും വാണി വിശ്വനാഥുമായിരുന്നു നായികമാർ. നഗ്മയുടെ പ്രഥമ തെലുങ്ക് ചിത്രമായിരുന്നു ഇത്. തുടർന്ന് എതാനും വർഷം തെലുങ്കിലെ നമ്പർ വൺ നായികയായി നഗ്മ തുടരുകയുണ്ടായി. ![](https://cdn.boolokam.com/articles/2023/04/wwff-1.jpg)റിലീസ് ചെയ്ത് രണ്ട് വർഷങ്ങൾക്ക് ശേഷം 1994 - ൽ ഏയ് ഹീറോ എന്ന പേരിൽ ഖരാനാ മൊഗഡു മലയാളത്തിൽ ഡബ്ബ് ചെയ്ത് പ്രദർശനത്തിനെത്തി. മലയാള സിനിമാ രംഗത്തെ അദ്ഭുതപ്പെടുത്തിയ വിജയമായിരുന്നു എയ് ഹീറോ കരസ്ഥമാക്കിയത്. മലയാള പ്രേക്ഷകർക്കന്യമായ വമ്പൻ സെറ്റുകളും ഗ്ലാമർ നൃത്ത രംഗങ്ങളും കിടിലം സംഘട്ടന രംഗങ്ങളും ഉൾക്കൊള്ളിച്ച ഏയ് ഹീറോ റിലീസ് കേന്ദ്രങ്ങളിൽ 100 ദിവസം പ്രദർശിപ്പിച്ച് വൻ വിജയം നേടി. ശങ്കരാഭരണത്തിന് ശേഷം ഒരു ഡബ്ബ് ചിത്രം നേടുന്ന വൻ വിജയമായിരുന്നു അത്. തുടർന്ന് 90 - കളുടെ അന്ത്യം വരെ തെലുങ്കിൽ നിന്നും മലയാളത്തിലേക്ക് ഡബ്ബ് ചെയ്ത ചിരഞ്ജീവി ചിത്രങ്ങളുടെ ഒരു കുത്തൊഴുക്ക് തന്നെ ഇവിടെയുണ്ടായി. കൂടാതെ വാണി വിശ്വനാഥ് മലയാള സിനിമയിൽ സജീവമാവുകയും ചെയ്തു. 1987 മുതൽ തുടർച്ചയായി ഇൻഡസ്ട്രി ഹിറ്റുകൾ നൽകിയ ചിരഞ്ജീവിയുടെ ഡബിൾ ഹാട്രിക് നേട്ടമായിരുന്നു ഖരാനാ മൊഗഡു. പക്ഷേ, തുടർന്ന് ചിരഞ്ജീവിയുടെ കരിയർ ഗ്രാഫ് പതിയെ താഴുന്ന കാഴ്ചയാണ് കണ്ടത് . വർഷങ്ങൾക്ക് ശേഷം 2002 - ൽ ഇന്ദ്രയിലൂടെയാണ് മെഗാസ്റ്റാർ ചിരഞ്ജീവിക്ക് മറ്റൊരു ഇൻഡസ്ട്രി ഹിറ്റ് ലഭിക്കുന്നത്. https://youtu.be/7Mh7q7_0yyM
