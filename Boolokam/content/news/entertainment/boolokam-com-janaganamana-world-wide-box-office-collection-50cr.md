---
author: safwan
categories:
- Entertainment
comment_count: 0
date: 2022-05-24 10:53:44
draft: false
image: ''
like_count: 94389
share_count: 20346
tags:
- Featured
- Mamta Mohandas
- prithviraj
- Suraj venjaramood
title: വിവാദങ്ങൾക്ക് തോൽപ്പിക്കാനായില്ല; 50 കോടി ക്ലബ്ബിൽ കയറി ജനഗണമന
view_count: 1551062
---

വിവാദങ്ങൾക്കിടയിലും 25 ദിവസം കൊണ്ട് 50 കോടി ക്ലബ്ബിൽ ഇടം നേടി പൃഥ്വിരാജ് ചിത്രം ജനഗണമന. 50 കോടി ക്ലബ്ബിൽ ഇടം നേടിയ സന്തോഷം ഈ ചിത്രത്തിലെ നടനും നിർമ്മാതാവുമായ പൃഥ്വിരാജ് തന്നെയാണ് സോഷ്യൽ മീഡിയ വഴി പങ്കുവച്ചത്.

പൃഥ്വിരാജ് സുരാജ് വെഞ്ഞാറമൂട് എന്നിവരെ പ്രധാന കഥാപാത്രമാക്കി ഡിജോ ജോസ് ആൻറണി ആണ് ചിത്രം സംവിധാനം ചെയ്തത്. ഷാരിസ് മുഹമ്മദാണ് ചിത്രത്തിനായി തിരക്കഥ ഒരുക്കിയത്. കഴിഞ്ഞ കുറച്ചു വർഷങ്ങളിൽ ഇന്ത്യയിൽ നടന്ന പല സംഭവങ്ങളെയും സാഹചര്യങ്ങളെയും ആസ്പദമാക്കിയാണ് ചിത്രത്തിൻറെ തിരക്കഥ എഴുതിയിരിക്കുന്നത്.

ഡ്രൈവിംഗ് ലൈസൻസ് എന്ന സിനിമയ്ക്ക് ശേഷം പൃഥ്വിരാജ് സുരാജ് വെഞ്ഞാറമൂട് എന്നിവർ ഒന്നിക്കുന്ന രണ്ടാമത്തെ ചിത്രമാണിത്. മമ്ത മോഹൻദാസും ചിത്രത്തിൽ പ്രധാന കഥാപാത്രമായി എത്തുന്നുണ്ട്.