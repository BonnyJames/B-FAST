---
author: Beaumaris
categories:
- Entertainment
comment_count: 0
date: 2022-07-23 14:48:28
draft: false
image: ''
like_count: 44883
share_count: 14500
tags:
- ACTOR SURYA
- Fahad Faasil
title: ഫഹദ്, നിങ്ങൾ എപ്പോഴും പുതിയ കഥകൾ കൊണ്ട് എന്നെ ആശ്ചര്യപ്പെടുത്തുന്നു'; ദേശിയ
  അവാർഡ് നടൻ സൂര്യ
view_count: 577937
---

**ഫഹദ്, നിങ്ങൾ എപ്പോഴും പുതിയ കഥകൾ കൊണ്ട് എന്നെ ആശ്ചര്യപ്പെടുത്തുന്നു'; ദേശിയ അവാർഡ് നടൻ സൂര്യ** **അയ്മനം സാജൻ** പ്രേക്ഷകർ സ്വീകരിച്ച ഫഹദ് ഫാസിൽ നായകനായി എത്തുന്ന 'മലയൻകുഞ്ഞ്' ചിത്രത്തിന് ആശംസകളുമായി എത്തിയിരിക്കുകയാണ് ദേശീയ അവാർഡ് നേടിയ നടൻ സൂര്യ. ചിത്രത്തിന്റെ ട്രെയിലർ ട്വിറ്ററിൽ പങ്ക് വെച്ച് കൊണ്ടാണ് സൂര്യ ആശംസകൾ നേർന്നിരിക്കുന്നത്. 'ഫാസിൽ സാറിനോട് സ്നേഹവും ആദരവും. ഫഹദ്, നിങ്ങൾ എപ്പോഴും പുതിയ കഥകൾ കൊണ്ട് എന്നെ ആശ്ചര്യപ്പെടുത്തുകയാണ്. തികച്ചും വ്യത്യസ്തത തീർക്കുന്ന ദൃശ്യങ്ങൾ കണ്ട് ഞാൻ അത്ഭുതപ്പെട്ടു.' എന്നാണ് സൂര്യ കുറിച്ചിരിക്കുന്നത്. നവാഗതനായ സജിമോൻ സംവിധാനം ചെയ്‌ത 'മലയൻകുഞ്ഞിനെ പ്രേക്ഷകർ സ്വീകരിച്ചു കഴിഞ്ഞു.മഹേഷ് നാരായണൻ ആണ് ചിത്രത്തിന്റെ തിരക്കഥയും, ഛായാഗ്രഹണവും നിർവ്വഹിച്ചിരിക്കുന്നത്. എ ആർ റഹ്മാൻ ആണ് സംഗീത സംവിധാനം. 30 വർഷങ്ങൾക്ക് ശേഷം മലയാളത്തിൽ റഹ്മാൻ മലയാളത്തിലേക്ക് തിരിച്ചു വരുന്നു എന്ന പ്രത്യേകതയും കൂടിയുണ്ട് 'മലയൻകുഞ്ഞ്' ചിത്രത്തിനുണ്ട്. 'ക്ലോസ്‌ട്രോഫോബിയ ഉള്ളവർ സിനിമ കാണരുത്, ഇത് നിങ്ങളെ അസ്വസ്ഥരാക്കും' എന്ന മുന്നറിയിപ്പുമായി അണിയറ പ്രവർത്തകർ കഴിഞ്ഞ ദിവസം പങ്ക് വെച്ച പോസ്റ്റർ സമൂഹ മാധ്യമങ്ങളിൽ വൈറലായിരുന്നു. ഇടുങ്ങിയതും പരിമിതവുമായ ഇടങ്ങളോടുള്ള ഭയമാണ് 'ക്ലോസ്‌ട്രോഫോബിയ'. അത്തരമൊരു സ്ഥലത്ത് കുടുങ്ങി പോകുന്ന ഫഹദിന്റെ പോസ്റ്ററാണ് അണിയറപ്രവർത്തകർ പങ്ക് വെച്ചത്.