---
author: Beaumaris
categories:
- Entertainment
comment_count: 0
date: 2023-11-16 13:10:11
draft: false
image: ''
like_count: 66899
share_count: 9022
tags:
- Mikan The Cat
- Social Media Influencer
- Station Master
title: തയ്‌വാൻ മെട്രോയിൽ സ്റ്റേഷൻ മാസ്റ്റർ പൂച്ച
view_count: 1215288
---

**സ്റ്റേഷൻ മാസ്റ്റർ പൂച്ച** **അറിവ് തേടുന്ന പാവം പ്രവാസി** തയ്‌വാനിലെ ഗൗഷ്യുങ് മാസ് റാപ്പിഡ് ട്രാൻസ്മിറ്റ് എന്ന മെട്രോ നെറ്റ്‌വർക്കിലെ സിയാറ്റൗ ഷുഗർ റിഫൈനറി മെട്രോ സ്റ്റേഷനിലെ സ്റ്റേഷൻ മാസ്റ്റർ ഒരു പൂച്ചയാണ്. ജിഞ്ചർ ക്യാറ്റ് ഇനത്തിൽപ്പെട്ട പൂച്ചയുടെ പേര് മികാൻ എന്നാണ്. ഒരു കൗതുകത്തിന് വെറുതെ മികാനെ സ്റ്റേഷൻ മാസ്റ്റർ എന്ന് വിളിക്കുന്നതല്ല. മറിച്ച് തയ്‌വാൻ മെട്രോ ഔദ്യോഗികമായി തന്നെ പൂച്ചയെ സ്റ്റേഷൻ മാസ്റ്ററായി നിയമിച്ചതാണ്. അതിനൊരു കാരണവുമുണ്ട്. ഏറെ കാലങ്ങളായി മെട്രോ സ്റ്റേഷൻ പരിസരത്ത് ചുറ്റിത്തിരിയുന്ന മികാൻ യാത്രക്കാർക്കും , റെയിൽവേ ഉദ്യോഗസ്ഥർക്കും ചിരപരിചിതനാണ്. പോരാത്തതിന് അടുത്തകാലങ്ങളിലായി ഒരു സെലിബ്രിറ്റി എന്ന തരത്തിൽ മികാന് പരിഗണനയും ലഭിക്കുന്നുണ്ട്. 37 സ്റ്റേഷനുകൾ ഉൾപ്പെടുന്ന മെട്രോ സർവീസിന്റെ പതിനഞ്ചാം വാർഷികം ആഘോഷിച്ച അവസരത്തിൽ മികാന് ആദരസൂചകമായി സ്റ്റേഷൻ മാസ്റ്റർ പദവി നൽകിയത്. തനിക്ക് ലഭിച്ചിരിക്കുന്ന പദവിയെക്കുറിച്ചോ സെലിബ്രിറ്റി ആയതോ ഒന്നും അറിയില്ലെങ്കിലും ഇൻസ്റ്റഗ്രാമിൽ മാത്രം ഈ പൂച്ച സാറിന് 56,000ത്തിലധികം ഫോളോവേഴ്സുമുണ്ട്. ക്യാറ്റ്സ് വിത്ത് ജോബ്സ് എന്ന ട്വിറ്റർ പേജിലൂടെയാണ് മികാന് പുതിയ ചുമതല ലഭിച്ചതിനെക്കുറിച്ചുള്ള വാർത്തകൾ സമൂഹമാധ്യമങ്ങളിൽ എത്തിയത്. https://youtu.be/-frFdd3PUaE കൗതുകകരമായ ഈ വാർത്ത വളരെ വേഗത്തിൽ ജനശ്രദ്ധ നേടുകയും ചെയ്തു. റെയിൽവേയിൽ ഔദ്യോഗിക പദവി ലഭിക്കുന്ന ലോകത്തിലെ ആദ്യത്തെ പൂച്ച അല്ല മികാൻ. ഇംഗ്ലണ്ടിലെ സ്‌റ്റൗർബ്രിഡ്ജ് ജംക്‌ഷൻ റെയിൽവേ സ്റ്റേഷനിലെ ജോർജ് എന്ന പൂച്ചയ്ക്ക് സീനിയർ മൗസ് ക്യാച്ചർ എന്ന പദവി നൽകിയിട്ടുണ്ട്. ജപ്പാനിൽ കിനോകാവയിലെ കിഷി സ്റ്റേഷനിൽ കാലികോ ക്യാറ്റ് ഇനത്തിൽപ്പെട്ട റ്റാമ എന്ന പൂച്ചയെ സ്റ്റേഷൻ മാസ്റ്റർ കം ഓപ്പറേറ്റിങ് ഓഫിസർ തസ്തികയിലും നിയമിച്ചിരുന്നു.