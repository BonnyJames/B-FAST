---
author: Beaumaris
categories:
- Entertainment
comment_count: 0
date: 2022-04-26 10:10:48
draft: false
image: https://cdn.boolokam.com/articles/2022/04/thttht.jpg
like_count: 1398
share_count: 405
tags:
- malayalam cinema
- mammootty
- santhanagopalam
- sukrutham
- thilakan
title: മരണത്തിൽ നിന്ന് തിരിച്ച് വന്നവർ, രണ്ടു വ്യത്യസ്ത കഥാ പാശ്ചാത്തലങ്ങളിൽ അവതരിപ്പിച്ച
  ഒരേ വിഷയം
view_count: 21408
---

**മരണത്തിൽ നിന്ന് തിരിച്ച് വന്നവർ** **Shaju Surendran** 1994 ക്രിസ്മസ് റിലീസായി ഇറങ്ങിയ രണ്ട് സിനിമകളാണ് M T വാസുദേവൻ നായർ രചിച്ച് ഹരികുമാറിന്റെ സംവിധാനത്തിൽ പുറത്ത് വന്ന "സുകൃതവും", രഘുനാഥ് പലേരി രചിച്ച് സത്യൻ അന്തിക്കാട് സംവിധാനം ചെയ്ത "സന്താനഗോപാലവും". പ്രശസ്ത പത്രപ്രവർത്തകനും സാഹിത്യകാരനും ഒക്കെയായ രവിശങ്കർ ( മമ്മൂട്ടി -സുകൃതം), ഫാക്ടറി തൊഴിലാളി കൃഷ്ണക്കുറുപ്പ് (തിലകൻ - സന്താനഗോപാലം) എന്നിവരാണ് മുഖ്യ കഥാപാത്രങ്ങൾ. ![](https://cdn.boolokam.com/articles/2022/04/thttht.jpg)മാറാ രോഗത്തിനടിമപ്പെട്ട രവിശങ്കർ ഏത് നിമിഷവും മരിച്ചുപോകാം എന്ന് ശാസ്ത്രം വിധിയെഴുതി. അദ്ദേഹവും, കുടുംബവും, സമൂഹവും അയാളുടെ മരണം കാത്തിരിക്കുകയായിരുന്നു . അതുപോലെ , ഒരപകടത്തിൽ പെട്ട് കാലങ്ങളോളം കാണാതായ കൃഷ്ണക്കുറുപ്പ് മരിച്ചുപോയി എന്നുതന്നെ എല്ലാവരും കരുതി. പക്ഷേ വിധി മറ്റൊന്നായിരുന്നു. മരണത്തിന്റെ വക്കിൽ നിന്ന് രണ്ടുപേരും ജീവിതത്തിലേക്ക് മടങ്ങിവന്നു. ![](https://cdn.boolokam.com/articles/2022/04/999990.jpg)എന്നാൽ അപ്രതീക്ഷിതമായ ഇവരുടെ ജീവിതത്തിലേക്കുള്ള മടങ്ങിവരവ് കുടുംബത്തിനും, സമൂഹത്തിനും ഉൾക്കൊള്ളാൻ കഴിഞ്ഞില്ല. ഏവരും മനസ്സ് കൊണ്ട് അവർ മരിച്ചു പോയി എന്ന് തന്നെവിധിയെഴുതിയിരുന്നു. ഇൗ വ്യക്തികളുടെ മരണത്തിനും ജീവിതത്തിനുമിടയിൽ ഉണ്ടാക്കിയ ആ അകലം വളരെ വലുതായിരുന്നു. ജീവിതത്തിലേക്ക് ഒരു മടങ്ങിവരവ് അസാധ്യമായിരുന്നു എന്നുതന്നെ പറയാം. ![](https://cdn.boolokam.com/articles/2022/04/htttthht.jpeg)കഥാന്ത്യം മനസ്സ് മരവിച്ച രവിശങ്കർ മരണത്തിലേക്ക് തന്നെ നടന്നകന്നപ്പോൾ, കൃഷ്ണക്കുറുപ്പ് മടങ്ങി വരവിലും തന്നെ ഉൾക്കൊള്ളാൻ തയ്യാറായ പ്രിയ പത്നിയെയും, പിതാവിനെയും കൂട്ടി മറ്റൊരു മേച്ചിൽപ്പുറം തേടി യാത്രയായി.ഒരേ സമയത്തിറങ്ങിയ, രണ്ടു വ്യത്യസ്ത കഥാ പാശ്ചാത്തലങ്ങളിൽ അവതരിപ്പിച്ച, ഈ രണ്ട് സിനിമകളും ചർച്ച ചെയ്തത് ഒരേ വിഷയം തന്നെ.