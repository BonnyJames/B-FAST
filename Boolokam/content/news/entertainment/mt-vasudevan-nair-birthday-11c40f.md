---
title: "ഇന്ന് മലയാള സാഹിത്യ ലോകത്തിലെ കുലപതി എം.ടി.വാസുദേവൻ നായരുടെ പിറന്നാൾ ദിനം"
date: 2022-07-15T04:57:25
draft: false
categories: ["Entertainment"]
tags: ['birthday', 'Featured', 'mammootty', 'mt vasudevan nair']
author: "Beaumaris"
---

ഇന്ന് മലയാള സാഹിത്യ ലോകത്തിലെ കുലപതി എം.ടി.വാസുദേവൻ നായരുടെ പിറന്നാൾ ദിനം. സാഹിത്യ രംഗത്തെന്ന പോലെ ചലച്ചിത്ര രംഗത്തും തന്റെ വ്യക്തിമുദ്ര പതിപ്പിച്ച എം.ടി ; മെഗാ സ്റ്റാർ മമ്മൂട്ടിയുടെ കരിയറിൽ നിർണ്ണായക സ്വാധീനം ചെലുത്തിയ വ്യക്തി കൂടിയാണ്. ഒരർത്ഥത്തിൽ മമ്മൂട്ടിയുടെ ഗോഡ് ഫാദർ എം.ടി.യാണെന്ന് പറയാം. ഒന്ന് രണ്ടു ചിത്രങ്ങളിൽ മിന്നി മറയുന്ന ഏതാനും വേഷങ്ങൾ മുമ്പ് ചെയ്തിട്ടുണ്ടെങ്കിലും കൃത്യമായ ഒരു സ്ക്രീൻ സ്പേസ് തനിക്ക് ലഭിക്കുന്ന ആദ്യ ചിത്രം എം.ടി. തന്നെ രചനയും സംവിധാനവും നിർവ്വഹിച്ച ദേവലോകത്തിൽ ആയിരുന്നുവെന്ന് ഒരിക്കൽ മമ്മൂട്ടി തന്നെ വ്യക്തമാക്കുകയുണ്ടായി. സാമ്പത്തിക പ്രതിസന്ധി മൂലം ആ ചിത്രം പാതി വഴിയിൽ നിലച്ചു.

തൊട്ടടുത്ത വർഷം തന്നെ എംടി യുടെ തിരക്കഥയിൽ ആസാദ് സംവിധാനം ചെയ്ത വിൽക്കാനുണ്ട് സ്വപ്നങ്ങൾ (1980) എന്ന ചിത്രത്തിലാണ് ശ്രദ്ധേയമായ ഒരു വേഷം മമ്മൂട്ടിക്ക് ലഭിക്കുന്നതും അതിന്റെ പോസ്റ്ററിൽ മമ്മൂട്ടിയുടെ മുഖം കൂടി ഉൾപ്പെടുത്തുന്നതും. എറണാകുളം നഗര ഭാഗത്ത് പതിച്ച ആ പോസ്റ്ററിൽ തന്റെ മുഖം കണ്ട് ആഹ്ലാദവാനായി ഒത്തിരി നേരം അതിൽ നോക്കി നിന്നിട്ടുണ്ടെന്ന് പിൽക്കാലത്ത് മമ്മൂട്ടി വെളിപ്പെടുത്തി.

<img class="size-full wp-image-342898 aligncenter" src="https://cdn.boolokam.com/articles/2022/07/QDDQDQDD.jpg" alt="" width="622" height="349" />മമ്മൂട്ടി ആദ്യമായി നായക വേഷം കയ്യാളിയ ഐ.വി.ശശിയുടെ തൃഷ്ണ (1981) യുടെ രചനയും എം.ടി യുടേതായിരുന്നു. അക്കാലത്തെ മുതിർന്ന താരങ്ങളെയെല്ലാം പരിഗണിച്ചിട്ട് ഒടുവിൽ രതീഷിലേക്കെത്തിയ വേഷമായിരുന്നു തൃഷ്ണയിലെ കൃഷ്ണ ദാസ്. എന്നാൽ തുഷാരത്തിലൂടെ താരമായി മാറിയ രതീഷിന്റെ തിരക്ക് മൂലം ആ റോളിലേക്ക് അന്ന് താരതമ്യേന പുതുമുഖമായ ബാബു നമ്പൂതിരിയെ കാസ്റ്റ് ചെയ്തു.

നാടകവേദിയിൽ കഴിവ് തെളിയിച്ച പ്രതിഭാ ശാലിയാണെങ്കിലും തൃഷ്ണയുടെ സംവിധായകൻ ഐ.വി.ശശിക്ക് എന്ത് കൊണ്ടോ ബാബു നമ്പൂതിരിയുടെ പ്രകടനത്തിൽ തൃപ്തി വന്നില്ല. രണ്ടാഴ്ച്ചയോളം നീണ്ട ഷൂട്ടിംഗിന് പാക്ക് അപ് പറയുമ്പോൾ സംവിധായകന്റെ മനസ് ശൂന്യമായിരുന്നു. എം ടി യുടെ ശുപാർശയും സീമയുടെ പ്രേരണയും മമ്മൂട്ടിയെ തൃഷ്ണയിലേക്കെത്തിച്ചു. പരിണിത പ്രജ്ഞരായ സോമനോ സുകുമാരനോ ചെയ്യേണ്ട വേഷമായിരുന്നു പുത്തൻ കൂറ്റുകാരനായ മമ്മൂട്ടിക്ക് ചെയ്യേണ്ടി വന്നത്. അനുഭവ ജ്ഞാനത്തിന്റെ അഭാവത്താൽ കൃഷ്ണദാസിന് ജീവൻ പകരുന്നതിൽ മമ്മൂട്ടി പൂർണ്ണമായും വിജയിച്ചില്ല. ആ അപൂർണ്ണത ഇന്നും മമ്മൂട്ടിക്ക് ഒരു പോരായ്മയായി തന്നെ അനുഭവപ്പെടുന്നുണ്ട്. അത് കൊണ്ട് തന്നെ തന്റെ 400 - നടുത്ത് ചിത്രങ്ങളിൽ തൃഷ്ണ മാത്രമാണ് റീമേക്ക് ചെയ്ത് അഭിനയിക്കണമെന്ന് മമ്മൂട്ടിക്ക് ഇടക്കിടെ പറയേണ്ടി വരുന്നത്. ഐ.വി.ശശി - എം.ടി. കൂട്ടുകെട്ടിലെ തന്റെ പ്രഥമ നായക വേഷം കലാപരമായോ വാണിജ്യപരമായോ ഒരു നാഴികക്കല്ലാക്കി മാറ്റുവാൻ മമ്മൂട്ടിക്ക് കഴിഞ്ഞില്ലെങ്കിൽ പോലും ആ കൂട്ട്കെട്ടിന്റെ ഭാഗമായി പിൽക്കാലത്ത് ആവോളം പ്രേക്ഷക പ്രീതിയും നിരൂപക പ്രശംസയും പുരസ്കാരങ്ങളും ലഭിക്കാൻ ഭാഗ്യം സിദ്ധിച്ചു.

<img class="size-full wp-image-342900 aligncenter" src="https://cdn.boolokam.com/articles/2022/07/QDQ.jpg" alt="" width="600" height="450" />മികച്ച നടനുള്ള ആദ്യത്തെ സ്റ്റേറ്റ് അവാർഡ് മമ്മൂട്ടി കരസ്ഥമാക്കിയത് ഐ.വി.ശശി - എം.ടി. കൂട്ടുകെട്ടിൽ പിറന്ന അടിയൊഴുകളിലെ (1984) കരുണൻ എന്ന കഥാപാത്രത്തിലൂടെയായിരുന്നു. അടിയൊഴുക്കുകളുടെ തിരക്കഥാ രചനയിൽ മമ്മൂട്ടിയുടെ പ്രേരണ കൂടിയുണ്ടായിരുന്നു. ഒരു പക്ഷെ എം ടി യുടെ കരിയറിലാദ്യമായിട്ടായിരിക്കണം മറ്റൊരാളുടെ സ്നേഹപൂർവ്വമായ നിർബന്ധത്തിന് വഴങ്ങി അദ്ദേഹം തന്റെ തൂലിക ചലിപ്പിക്കുന്നത്. എറണാകുളത്ത് തന്റെ ഹോട്ടൽ മുറിയിൽ വിശ്രമിക്കുകയായിരുന്ന എംടി യെ സന്ദർശിക്കവെ സാന്ദർഭികവശാൽ കൊച്ചിൻ ഷിപ്പ് യാർഡും പരിസര പ്രദേശങ്ങളും ചൂണ്ടിക്കാണിച്ച് ഈ പശ്ചാത്തലത്തിൽ ഒരു കഥ നോക്കിക്കൂടെ എന്നതായിരുന്നു മമ്മൂട്ടിയുടെ ഡിമാന്റ്. ആ നിർബന്ധത്തിന്റെ ഫലം സ്റ്റേറ്റ് അവാർഡിനൊപ്പം അനശ്വര നടൻ സത്യന്റെ പിൻഗാമി എന്ന വാഴ്ത്തു പാടലുകൾക്കും വഴി വച്ചു.

മികച്ച നടനുള്ള സംസ്ഥാന സർക്കാരിന്റെ അവാർഡ് മാത്രമല്ല ദേശീയ അവാർഡും എം.ടി.യുടെ തൂലികയിൽ പിറന്ന കഥാപാത്രത്തിലൂടെയായിരുന്നു ആദ്യമായി മമ്മൂട്ടിയിലേക്കെത്തിയത് എന്നത് മറ്റൊരു യാദൃശ്ചികതയായിരുന്നു. ഒരു വടക്കൻ വീരഗാഥയിലെ ചന്തു ചേകവരെ മിഴിവുറ്റതാക്കിയതിനായിരുന്നു ദേശീയ പുരസ്ക്കാര ലബ്ധി. വടക്കൻ പാട്ടുകളിലൂടെ നാം കേട്ട് പരിചയിച്ച ചതിയൻ ചന്തുവിനെ തന്റെ മാന്ത്രിക വിരലുകളാൽ എം.ടി. ഒരു ഇതിഹാസ നായകനാക്കി മാറ്റി. പൂർണ്ണമായും പുതുമുഖങ്ങളെ മനസിൽ കണ്ട് കൊണ്ട് രചനയാരംഭിച്ച ഒരു വടക്കൻ വീരഗാഥയുടെ എഴുത്ത് ജോലികൾ പുരോഗമിക്കവെ ചന്തുവായി മമ്മൂട്ടിയല്ലാതെ മറ്റൊരു ചോയ്സ് ഇല്ലെന്ന് എം.ടിക്ക് ബോധ്യമായി. മമ്മൂട്ടിയുടെ ശരീര സൗന്ദര്യത്തെയും ശബ്ദ സൗകുമാര്യത്തെയും ഇത്ര കണ്ട് ഉപയോഗപ്പെടുത്തിയ മറ്റൊരു ചിത്രമില്ല. ഡയലോഗ് ഡെലിവറിയിൽ തന്നെ തോൽപ്പിക്കാൻ മലയാള സിനിമയിൽ മറ്റാർക്കുമാവില്ല എന്ന് ചന്തു ചേകവരിലൂടെ മമ്മൂട്ടി അടിവരയിട്ടു.

<img class="size-full wp-image-342899 aligncenter" src="https://cdn.boolokam.com/articles/2022/07/DQ1.jpg" alt="" width="1200" height="723" />മമ്മൂട്ടിയുടെ ആദ്യ ശ്രദ്ധേയ വേഷം, ആദ്യത്തെ നായക വേഷം, മികച്ച നടനുള്ള പ്രഥമ സംസ്ഥാന സർക്കാർ പുരസ്ക്കാരം, അതേ കാറ്റഗറിയിൽ തന്നെയുള്ള ദേശിയ പുരസ്ക്കാരം ഇവയെല്ലാം സമ്മാനിച്ച എം.ടി. തന്റെ തന്നെ ആത്മാംശം പേറുന്ന നിരവധി കഥാപാത്രങ്ങൾക്ക് കൂടി ശബ്ദവും ശരീരവുമാകാൻ മമ്മൂട്ടിയെ തന്നെ തെരഞ്ഞെടുക്കാൻ പ്രത്യേകം ശ്രദ്ധ ചെലുത്തി. അക്കൂട്ടത്തിൽ എടുത്തു പറയേണ്ട ഒരു കഥാപാത്രമാണ് ഐ.വി.ശശിയുടെ സംവിധാന മികവിൽ പിറന്ന അക്ഷരങ്ങളിലെ (1984) എഴുത്തുകാരൻ ജയദേവൻ. സീമയുടെ ഉജ്ജ്വല പ്രകടനത്തിന് സാക്ഷ്യം വഹിച്ച അക്ഷരങ്ങളിലെ ജയദേവൻ എം.ടി തന്നെയാണ് എന്നാണ് പ്രേക്ഷകർ മനസിലാക്കിയിരിക്കുന്നത്. എം.ടിയുടെ ബയോപിക് എന്ന് വരെ അക്ഷരങ്ങളെ വിശേഷിപ്പിക്കാം. സീമയുടെ കഥാപാത്രമായ ഗീതയുടെ മുന്നിൽ ഇടക്ക് നിഷ്പ്രഭനാകുന്നുണ്ട് മമ്മൂട്ടിയുടെ ജയദേവൻ. എങ്കിലും ആ വേഷത്തെ തൻമയത്വത്തോടെ കൈകാര്യം ചെയ്ത് മമ്മൂട്ടി നിരൂപക പ്രശംസ ഏറ്റു വാങ്ങി.

മമ്മൂട്ടിയുടെ അവസാന ഇൻഡസ്ട്രി ഹിറ്റ് 2005 - ൽ റിലീസായ രാജമാണിക്യമാണ് എന്ന ഒരു ധാരണയുണ്ട്. വാസ്തവ വിരുദ്ധമായ ഒന്നാണത്. 2009 - ൽ ഹരിഹരന്റെ സംവിധാന മികവിൽ പുറത്ത് വന്ന കേരളവർമ്മ പഴശ്ശിരാജയാണ് മമ്മൂട്ടിയുടെ അവസാന ഇൻഡസ്ട്രി ഹിറ്റ്. ബജറ്റിലും കളക്ഷനിലും സർവ്വകാല റെക്കോർഡ് ഭേദിച്ച മാഗ്നം ഓപ്പസ് ആയിരുന്നു പഴശ്ശി രാജ. ഈ ചിത്രവും കൃതഹസ്തനായ എംടിയുടെ രചനയായിരുന്നു.

ഒരു ഇന്റർവ്യൂവിൽ മമ്മൂട്ടി ഇങ്ങനെ അവകാശപ്പെടുകയുണ്ടായി " എം.ടി.യുടെ സംഭാഷണങ്ങൾ വെള്ളിത്തിരയിൽ ഏറ്റവുമധികം അവതരിപ്പിച്ചിട്ടുള്ളത് താനാണെന്ന് ". എം.ടി.യുടെ ചിത്രങ്ങളിൽ ഏറ്റവും അധികം അഭിനയിച്ചിട്ടുള്ളത് ഒരു പക്ഷേ ബാലൻ.കെ.നായർ ആയിരിക്കണം. നായക വേഷം ചെയ്തത് സുകുമാരനും. എന്നാൽ, എം.ടി ടച്ചുള്ള ഒട്ടേറെ ജനകീയ കഥാപാത്രങ്ങളെ അവതരിപ്പിച്ചു വിജയിപ്പിച്ചതിന്റെ ആത്മവിശ്വാസത്തിലാകാം മമ്മൂട്ടി പ്രസ്തുത അവകാശ വാദം ഉന്നയിച്ചത്. അതെന്തായാലും എം.ടി.യുടെ ആൾട്ടർ ഈഗോയായിരുന്നു പല മമ്മൂട്ടി കഥാപാത്രങ്ങളും. " കുന്നത്ത് വച്ച വിളക്ക് പോലെ ചെല്ലുന്നിടത്തെല്ലാം ജയിച്ചു വാ ..… " എന്ന എം ടി യുടെ അനുഗ്രഹാശ്ശിസ്സുകൾ ഏറ്റു വാങ്ങാൻ ഭാഗ്യം സിദ്ധിച്ച ഏക നടനും മമ്മൂട്ടിയല്ലാതെ മറ്റാരുമില്ല.


![ഇന്ന് മലയാള സാഹിത്യ ലോകത്തിലെ കുലപതി എം.ടി.വാസുദേവൻ നായരുടെ പിറന്നാൾ ദിനം](https://cdn.boolokam.com/articles/2022/07/QDDQDQDD.jpg)ഇന്ന് മലയാള സാഹിത്യ ലോകത്തിലെ കുലപതി എം.ടി.വാസുദേവൻ നായരുടെ പിറന്നാൾ ദിനം. സാഹിത്യ രംഗത്തെന്ന പോലെ ചലച്ചിത്ര രംഗത്തും തന്റെ വ്യക്തിമുദ്ര പതിപ്പിച്ച എം.ടി ; മെഗാ സ്റ്റാർ മമ്മൂട്ടിയുടെ കരിയറിൽ നിർണ്ണായക സ്വാധീനം ചെലുത്തിയ വ്യക്തി കൂടിയാണ്. ഒരർത്ഥത്തിൽ മമ്മൂട്ടിയുടെ ഗോഡ് ഫാദർ എം.ടി.യാണെന്ന് പറയാം. ഒന്ന് രണ്ടു ചിത്രങ്ങളിൽ മിന്നി മറയുന്ന ഏതാനും വേഷങ്ങൾ മുമ്പ് ചെയ്തിട്ടുണ്ടെങ്കിലും കൃത്യമായ ഒരു സ്ക്രീൻ സ്പേസ് തനിക്ക് ലഭിക്കുന്ന ആദ്യ ചിത്രം എം.ടി. തന്നെ രചനയും സംവിധാനവും നിർവ്വഹിച്ച ദേവലോകത്തിൽ ആയിരുന്നുവെന്ന് ഒരിക്കൽ മമ്മൂട്ടി തന്നെ വ്യക്തമാക്കുകയുണ്ടായി. സാമ്പത്തിക പ്രതിസന്ധി മൂലം ആ ചിത്രം പാതി വഴിയിൽ നിലച്ചു. തൊട്ടടുത്ത വർഷം തന്നെ എംടി യുടെ തിരക്കഥയിൽ ആസാദ് സംവിധാനം ചെയ്ത വിൽക്കാനുണ്ട് സ്വപ്നങ്ങൾ (1980) എന്ന ചിത്രത്തിലാണ് ശ്രദ്ധേയമായ ഒരു വേഷം മമ്മൂട്ടിക്ക് ലഭിക്കുന്നതും അതിന്റെ പോസ്റ്ററിൽ മമ്മൂട്ടിയുടെ മുഖം കൂടി ഉൾപ്പെടുത്തുന്നതും. എറണാകുളം നഗര ഭാഗത്ത് പതിച്ച ആ പോസ്റ്ററിൽ തന്റെ മുഖം കണ്ട് ആഹ്ലാദവാനായി ഒത്തിരി നേരം അതിൽ നോക്കി നിന്നിട്ടുണ്ടെന്ന് പിൽക്കാലത്ത് മമ്മൂട്ടി വെളിപ്പെടുത്തി. മമ്മൂട്ടി ആദ്യമായി നായക വേഷം കയ്യാളിയ ഐ.വി.ശശിയുടെ തൃഷ്ണ (1981) യുടെ രചനയും എം.ടി യുടേതായിരുന്നു. അക്കാലത്തെ മുതിർന്ന താരങ്ങളെയെല്ലാം പരിഗണിച്ചിട്ട് ഒടുവിൽ രതീഷിലേക്കെത്തിയ വേഷമായിരുന്നു തൃഷ്ണയിലെ കൃഷ്ണ ദാസ്. എന്നാൽ തുഷാരത്തിലൂടെ താരമായി മാറിയ രതീഷിന്റെ തിരക്ക് മൂലം ആ റോളിലേക്ക് അന്ന് താരതമ്യേന പുതുമുഖമായ ബാബു നമ്പൂതിരിയെ കാസ്റ്റ് ചെയ്തു. നാടകവേദിയിൽ കഴിവ് തെളിയിച്ച പ്രതിഭാ ശാലിയാണെങ്കിലും തൃഷ്ണയുടെ സംവിധായകൻ ഐ.വി.ശശിക്ക് എന്ത് കൊണ്ടോ ബാബു നമ്പൂതിരിയുടെ പ്രകടനത്തിൽ തൃപ്തി വന്നില്ല. രണ്ടാഴ്ച്ചയോളം നീണ്ട ഷൂട്ടിംഗിന് പാക്ക് അപ് പറയുമ്പോൾ സംവിധായകന്റെ മനസ് ശൂന്യമായിരുന്നു. എം ടി യുടെ ശുപാർശയും സീമയുടെ പ്രേരണയും മമ്മൂട്ടിയെ തൃഷ്ണയിലേക്കെത്തിച്ചു. പരിണിത പ്രജ്ഞരായ സോമനോ സുകുമാരനോ ചെയ്യേണ്ട വേഷമായിരുന്നു പുത്തൻ കൂറ്റുകാരനായ മമ്മൂട്ടിക്ക് ചെയ്യേണ്ടി വന്നത്. അനുഭവ ജ്ഞാനത്തിന്റെ അഭാവത്താൽ കൃഷ്ണദാസിന് ജീവൻ പകരുന്നതിൽ മമ്മൂട്ടി പൂർണ്ണമായും വിജയിച്ചില്ല. ആ അപൂർണ്ണത ഇന്നും മമ്മൂട്ടിക്ക് ഒരു പോരായ്മയായി തന്നെ അനുഭവപ്പെടുന്നുണ്ട്. അത് കൊണ്ട് തന്നെ തന്റെ 400 - നടുത്ത് ചിത്രങ്ങളിൽ തൃഷ്ണ മാത്രമാണ് റീമേക്ക് ചെയ്ത് അഭിനയിക്കണമെന്ന് മമ്മൂട്ടിക്ക് ഇടക്കിടെ പറയേണ്ടി വരുന്നത്. ഐ.വി.ശശി - എം.ടി. കൂട്ടുകെട്ടിലെ തന്റെ പ്രഥമ നായക വേഷം കലാപരമായോ വാണിജ്യപരമായോ ഒരു നാഴികക്കല്ലാക്കി മാറ്റുവാൻ മമ്മൂട്ടിക്ക് കഴിഞ്ഞില്ലെങ്കിൽ പോലും ആ കൂട്ട്കെട്ടിന്റെ ഭാഗമായി പിൽക്കാലത്ത് ആവോളം പ്രേക്ഷക പ്രീതിയും നിരൂപക പ്രശംസയും പുരസ്കാരങ്ങളും ലഭിക്കാൻ ഭാഗ്യം സിദ്ധിച്ചു. ![](https://cdn.boolokam.com/articles/2022/07/QDQ.jpg)മികച്ച നടനുള്ള ആദ്യത്തെ സ്റ്റേറ്റ് അവാർഡ് മമ്മൂട്ടി കരസ്ഥമാക്കിയത് ഐ.വി.ശശി - എം.ടി. കൂട്ടുകെട്ടിൽ പിറന്ന അടിയൊഴുകളിലെ (1984) കരുണൻ എന്ന കഥാപാത്രത്തിലൂടെയായിരുന്നു. അടിയൊഴുക്കുകളുടെ തിരക്കഥാ രചനയിൽ മമ്മൂട്ടിയുടെ പ്രേരണ കൂടിയുണ്ടായിരുന്നു. ഒരു പക്ഷെ എം ടി യുടെ കരിയറിലാദ്യമായിട്ടായിരിക്കണം മറ്റൊരാളുടെ സ്നേഹപൂർവ്വമായ നിർബന്ധത്തിന് വഴങ്ങി അദ്ദേഹം തന്റെ തൂലിക ചലിപ്പിക്കുന്നത്. എറണാകുളത്ത് തന്റെ ഹോട്ടൽ മുറിയിൽ വിശ്രമിക്കുകയായിരുന്ന എംടി യെ സന്ദർശിക്കവെ സാന്ദർഭികവശാൽ കൊച്ചിൻ ഷിപ്പ് യാർഡും പരിസര പ്രദേശങ്ങളും ചൂണ്ടിക്കാണിച്ച് ഈ പശ്ചാത്തലത്തിൽ ഒരു കഥ നോക്കിക്കൂടെ എന്നതായിരുന്നു മമ്മൂട്ടിയുടെ ഡിമാന്റ്. ആ നിർബന്ധത്തിന്റെ ഫലം സ്റ്റേറ്റ് അവാർഡിനൊപ്പം അനശ്വര നടൻ സത്യന്റെ പിൻഗാമി എന്ന വാഴ്ത്തു പാടലുകൾക്കും വഴി വച്ചു. മികച്ച നടനുള്ള സംസ്ഥാന സർക്കാരിന്റെ അവാർഡ് മാത്രമല്ല ദേശീയ അവാർഡും എം.ടി.യുടെ തൂലികയിൽ പിറന്ന കഥാപാത്രത്തിലൂടെയായിരുന്നു ആദ്യമായി മമ്മൂട്ടിയിലേക്കെത്തിയത് എന്നത് മറ്റൊരു യാദൃശ്ചികതയായിരുന്നു. ഒരു വടക്കൻ വീരഗാഥയിലെ ചന്തു ചേകവരെ മിഴിവുറ്റതാക്കിയതിനായിരുന്നു ദേശീയ പുരസ്ക്കാര ലബ്ധി. വടക്കൻ പാട്ടുകളിലൂടെ നാം കേട്ട് പരിചയിച്ച ചതിയൻ ചന്തുവിനെ തന്റെ മാന്ത്രിക വിരലുകളാൽ എം.ടി. ഒരു ഇതിഹാസ നായകനാക്കി മാറ്റി. പൂർണ്ണമായും പുതുമുഖങ്ങളെ മനസിൽ കണ്ട് കൊണ്ട് രചനയാരംഭിച്ച ഒരു വടക്കൻ വീരഗാഥയുടെ എഴുത്ത് ജോലികൾ പുരോഗമിക്കവെ ചന്തുവായി മമ്മൂട്ടിയല്ലാതെ മറ്റൊരു ചോയ്സ് ഇല്ലെന്ന് എം.ടിക്ക് ബോധ്യമായി. മമ്മൂട്ടിയുടെ ശരീര സൗന്ദര്യത്തെയും ശബ്ദ സൗകുമാര്യത്തെയും ഇത്ര കണ്ട് ഉപയോഗപ്പെടുത്തിയ മറ്റൊരു ചിത്രമില്ല. ഡയലോഗ് ഡെലിവറിയിൽ തന്നെ തോൽപ്പിക്കാൻ മലയാള സിനിമയിൽ മറ്റാർക്കുമാവില്ല എന്ന് ചന്തു ചേകവരിലൂടെ മമ്മൂട്ടി അടിവരയിട്ടു. ![](https://cdn.boolokam.com/articles/2022/07/DQ1.jpg)മമ്മൂട്ടിയുടെ ആദ്യ ശ്രദ്ധേയ വേഷം, ആദ്യത്തെ നായക വേഷം, മികച്ച നടനുള്ള പ്രഥമ സംസ്ഥാന സർക്കാർ പുരസ്ക്കാരം, അതേ കാറ്റഗറിയിൽ തന്നെയുള്ള ദേശിയ പുരസ്ക്കാരം ഇവയെല്ലാം സമ്മാനിച്ച എം.ടി. തന്റെ തന്നെ ആത്മാംശം പേറുന്ന നിരവധി കഥാപാത്രങ്ങൾക്ക് കൂടി ശബ്ദവും ശരീരവുമാകാൻ മമ്മൂട്ടിയെ തന്നെ തെരഞ്ഞെടുക്കാൻ പ്രത്യേകം ശ്രദ്ധ ചെലുത്തി. അക്കൂട്ടത്തിൽ എടുത്തു പറയേണ്ട ഒരു കഥാപാത്രമാണ് ഐ.വി.ശശിയുടെ സംവിധാന മികവിൽ പിറന്ന അക്ഷരങ്ങളിലെ (1984) എഴുത്തുകാരൻ ജയദേവൻ. സീമയുടെ ഉജ്ജ്വല പ്രകടനത്തിന് സാക്ഷ്യം വഹിച്ച അക്ഷരങ്ങളിലെ ജയദേവൻ എം.ടി തന്നെയാണ് എന്നാണ് പ്രേക്ഷകർ മനസിലാക്കിയിരിക്കുന്നത്. എം.ടിയുടെ ബയോപിക് എന്ന് വരെ അക്ഷരങ്ങളെ വിശേഷിപ്പിക്കാം. സീമയുടെ കഥാപാത്രമായ ഗീതയുടെ മുന്നിൽ ഇടക്ക് നിഷ്പ്രഭനാകുന്നുണ്ട് മമ്മൂട്ടിയുടെ ജയദേവൻ. എങ്കിലും ആ വേഷത്തെ തൻമയത്വത്തോടെ കൈകാര്യം ചെയ്ത് മമ്മൂട്ടി നിരൂപക പ്രശംസ ഏറ്റു വാങ്ങി. മമ്മൂട്ടിയുടെ അവസാന ഇൻഡസ്ട്രി ഹിറ്റ് 2005 - ൽ റിലീസായ രാജമാണിക്യമാണ് എന്ന ഒരു ധാരണയുണ്ട്. വാസ്തവ വിരുദ്ധമായ ഒന്നാണത്. 2009 - ൽ ഹരിഹരന്റെ സംവിധാന മികവിൽ പുറത്ത് വന്ന കേരളവർമ്മ പഴശ്ശിരാജയാണ് മമ്മൂട്ടിയുടെ അവസാന ഇൻഡസ്ട്രി ഹിറ്റ്. ബജറ്റിലും കളക്ഷനിലും സർവ്വകാല റെക്കോർഡ് ഭേദിച്ച മാഗ്നം ഓപ്പസ് ആയിരുന്നു പഴശ്ശി രാജ. ഈ ചിത്രവും കൃതഹസ്തനായ എംടിയുടെ രചനയായിരുന്നു. ഒരു ഇന്റർവ്യൂവിൽ മമ്മൂട്ടി ഇങ്ങനെ അവകാശപ്പെടുകയുണ്ടായി " എം.ടി.യുടെ സംഭാഷണങ്ങൾ വെള്ളിത്തിരയിൽ ഏറ്റവുമധികം അവതരിപ്പിച്ചിട്ടുള്ളത് താനാണെന്ന് ". എം.ടി.യുടെ ചിത്രങ്ങളിൽ ഏറ്റവും അധികം അഭിനയിച്ചിട്ടുള്ളത് ഒരു പക്ഷേ ബാലൻ.കെ.നായർ ആയിരിക്കണം. നായക വേഷം ചെയ്തത് സുകുമാരനും. എന്നാൽ, എം.ടി ടച്ചുള്ള ഒട്ടേറെ ജനകീയ കഥാപാത്രങ്ങളെ അവതരിപ്പിച്ചു വിജയിപ്പിച്ചതിന്റെ ആത്മവിശ്വാസത്തിലാകാം മമ്മൂട്ടി പ്രസ്തുത അവകാശ വാദം ഉന്നയിച്ചത്. അതെന്തായാലും എം.ടി.യുടെ ആൾട്ടർ ഈഗോയായിരുന്നു പല മമ്മൂട്ടി കഥാപാത്രങ്ങളും. " കുന്നത്ത് വച്ച വിളക്ക് പോലെ ചെല്ലുന്നിടത്തെല്ലാം ജയിച്ചു വാ ..… " എന്ന എം ടി യുടെ അനുഗ്രഹാശ്ശിസ്സുകൾ ഏറ്റു വാങ്ങാൻ ഭാഗ്യം സിദ്ധിച്ച ഏക നടനും മമ്മൂട്ടിയല്ലാതെ മറ്റാരുമില്ല.
