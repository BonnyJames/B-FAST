---
author: Beaumaris
categories:
- Entertainment
comment_count: 0
date: 2023-09-13 13:00:43
draft: false
image: https://cdn.boolokam.com/articles/2023/09/ddfffgggde.jpg
like_count: 3126
share_count: 600
tags:
- kammattippadam
- vinayakan
title: കമ്മട്ടിപ്പാടം എന്ന ക്ലാസിക്കിലെ നൊമ്പരമാണ് ഗംഗ
view_count: 51423
---

**Jithin Joseph** ജീവിതത്തിൽ എല്ലാം നഷ്ടപ്പെട്ടവനായിരുന്നു ഗംഗ. കമ്മട്ടിപ്പാടത്തു ജനിച്ചുവളർന്ന അവന് ചെറുപ്പം മുതലേ കളിക്കൂട്ടുകാരിയായ അനിതയെ ഇഷ്ടമായിരുന്നു. അവളെയും കല്യാണം കഴിച്ചു ഒരു സാധാരണ ജീവിതമേ അയാൾ ആഗ്രഹിച്ചിരുന്നുള്ളു.എന്നാൽ സുരേന്ദ്രനാശാനേ പോലുള്ളവർ ബാല്യം മുതൽക്കേ അവന്റെ നിഷ്കളങ്കതയും, ചേരിയിൽ ജനിച്ചുവളർന്നവന്റെ ഭയമില്ലായ്മയും മുതലാക്കി. നക്കാ പിച്ച പൈസ കൊടുത്തു ചെറുപ്പം മുതലേ കൊള്ളരുതായ്മകൾക്ക് പ്രേരിപ്പിച്ച് ഒരടിമയെപ്പോലെ വളർത്തിക്കൊണ്ടുവന്നു. കത്തികുത്തും അറസ്റ്റും ജയിൽ വാസവും ഒന്നും ഒരു പുത്തരിയല്ലാതായി മാറി അവന്. തന്റെ ഉറ്റ ചങ്ങാതിയായ കൃഷ്ണനും അനിതയും തമ്മിൽ ഇഷ്ടത്തിലാണെന്നു അറിയാമായിരുന്നു ഗംഗക്ക്. എന്നാൽ കൃഷ്ണൻ ജയിലിൽ ആയ സമയത്ത് അവളുടെ എതിർപ്പിനെ വക വയ്ക്കാതെ അയാൾ അവളെ വിവാഹം കഴിക്കുന്നു . സാവധാനം അവളുടെ മനസ്സ് മാറും എന്ന് വിചാരിച്ച ഗംഗയ്ക്ക് എന്നാൽ തെറ്റി.... ഒരു മനുഷ്യൻ എന്ന പരിഗണന പോലും അനിത അവനോടു കാണിച്ചില്ല. കൂട്ടുകാർ എല്ലാം പല കാരണങ്ങളാൽ അകലുന്നു . അവനെ ഏറ്റവും നന്നായി മനസ്സിലാക്കിയിരുന്ന ബാലൻ ചേട്ടൻ കൊല്ലപ്പെടുന്നതും ജയിൽ മോചിതനായ കൃഷ്ണൻ ബോംബെക്കു പോകുന്നതുമൊക്കെ അയാളെ പാടെ തളർത്തുന്നു. ഇതിനിടയിൽ വളർന്ന് കോടീശ്വരനായ സുരേന്ദ്രനാശാന് താനിപ്പോൾ ഒരു ബാധ്യത ആണെന്നു ഗംഗ തിരിച്ചറിയുകയാണ്.അതിനിടെ തന്നെ കൊല്ലാൻ വന്നവരിൽനിന്ന് തലനാരിഴയ്ക്ക് രക്ഷപ്പെടുന്ന ഗംഗക്ക് വിളിക്കാൻ ഒരാളെ ഉണ്ടായിരുന്നുള്ളു... പഴയ കൂട്ടുകാരൻ കൃഷ്ണനെ. താൻ ഉടനെ കൊല്ലപ്പെട്ടേക്കാം എന്ന് സൂചന നൽകുന്ന അയാൾ, കൃഷ്ണനോട് ചെയ്തതിനൊക്കെ ക്ഷമയും ചോദിക്കുന്നു. [caption id="attachment_419951" align="aligncenter" width="1500"]![](https://cdn.boolokam.com/articles/2023/09/ddfffgggde.jpg) vinayakan kammattipaadam images[/caption] നിന്റെ സഹതാപ സ്നേഹം എനിക്കുവേണ്ട എന്ന് അനിതയോടു പറഞ്ഞ് അയാൾ സുരേന്ദ്രനാശാൻ താമസിക്കുന്ന ഫ്ലാറ്റ് ഇൽ അഭയം തേടിയെത്തുകയാണ് . ആശാന്റെ ഫ്ലാറ്റ് നേക്കാൾ സുരക്ഷിതമായ ഒരു സ്ഥലം തനിക്കില്ലെന്നു അയാൾ ഉറച്ചുവിശ്വസിക്കുന്നു.ഗോൾഫ് ക്ലബ്‌ കയ്യിൽ എടുത്തു " കിടിലൻ ടൂൾ ആണല്ലോ ആശാനേ " എന്ന് പറഞ്ഞ് ക്ഷീണിച്ചു തറയിൽ ഇരുന്ന ആ പാവം അറിഞ്ഞില്ല അതേ ടൂൾ കൊണ്ട് ആശാൻ തന്റെ ജീവനെടുക്കുമെന്നു. എത്ര ആട്ടിപ്പായിച്ചാലും അത്രയ്ക്ക് വിശ്വാസം ആയിരുന്നു ഗംഗക്ക് തന്റെ ആശാനേ. ആശാൻ ചവിട്ടിക്കറിയ പടികളിൽ ഒന്നിലെ വെറുമൊരു കല്ലിൻ കഷണം ആയിരുന്നു താൻ എന്ന് ഗംഗക്ക് മനസ്സിലായിരുന്നെങ്കിലും കൊല്ലുമെന്ന് ആ പാവം കരുതിയിരുന്നില്ല. ![](https://cdn.boolokam.com/articles/2023/09/ddffgg.jpg)കമ്മട്ടിപാടം എന്ന ക്ലാസ്സിക്‌ ലെ നൊമ്പരമാണ് ഗംഗ. ഗംഗ is a Nobody. മരിച്ചാലും ജീവിച്ചാലും ആരും ചോദിക്കാനില്ലാത്ത, എന്നാൽ ജീവിതാവസാനം വരെ ചൂഷണം ചെയ്യപ്പെടുന്ന, അവസാനം ആരുമറിയാതെ ഒടുങ്ങുന്ന അനേകം ജന്മങ്ങളിൽ ഒന്ന്