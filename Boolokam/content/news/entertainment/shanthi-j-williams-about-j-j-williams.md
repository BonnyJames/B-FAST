---
author: Beaumaris
categories:
- Entertainment
comment_count: 0
date: 2022-12-10 14:41:08
draft: false
image: https://cdn.boolokam.com/articles/2022/12/fr22r.jpg
like_count: 144494
share_count: 46950
tags:
- j williams
- jayan
- mammootty
- mohanlal
- santhi williams
title: '"വില്യംസ് സമ്പന്നനായിരുന്നപ്പോൾ ലാലും മമ്മൂട്ടിയും സ്ഥിരം സന്ദര്‍ശകരായിരുന്നു,
  വീഴ്ച്ച ഉണ്ടായപ്പോള്‍ ഇവര്‍ തിരിഞ്ഞു നോക്കിയില്ല"'
view_count: 2069865
---

ജെ. വില്യംസ് മലയാള ഭാഷാ ചിത്രങ്ങളുടെ നിർമ്മാതാവും സംവിധായകനും ഛായാഗ്രാഹകനുമായിരുന്നു. പ്രധാനമായും ക്യാമറാമാൻ എന്നറിയപ്പെടുന്ന അദ്ദേഹം 8 ചിത്രങ്ങൾ സംവിധാനം ചെയ്തിട്ടുണ്ട് കൂടാതെ തമിഴ്, തെലുങ്ക്, കന്നഡ ഭാഷാ ചിത്രങ്ങളിലും പ്രവർത്തിച്ചിട്ടുണ്ട്. എൻ ശങ്കരൻനായർ സംവിധാനം ചെയ്ത വിഷ്ണുവിജയം(1974) ആണ് സ്വതന്ത്രമായി ക്യാമറ ചലിപ്പിച്ച ആദ്യചിത്രം. കമൽ ഹാസൻ നായകനായ ഈ ചിത്രത്തിലൂടെ അരങ്ങേറ്റം കുറിച്ച വില്യംസ് എല്ലായ്പ്പോഴും സാഹസിക ഛായാഗ്രാഹകനായി അറിയപ്പെട്ടിരുന്നു, കൂടാതെ 50 ലധികം ചിത്രങ്ങളിൽ ക്യാമറാമാനായി പ്രവർത്തിച്ചിട്ടുണ്ട്. കണ്ണൂർ ചൊവ്വയിൽ പാതിരപ്പറമ്പിൽ ജനിച്ച ജെ വില്യംസ് അവിചാരിതമായാണ് സിനിമാരംഗത്തെത്തിയത്. കണ്ണൂരിലെ ഒരു ക്ലബ്ബിൽ ഫുട്ബോൾ കളിക്കാരനായിരുന്നു. ഒരു ടൂർണമെന്റിൽ പങ്കെടുക്കാനായി ചെന്നൈയിലെത്തിയ അദ്ദേഹം സിനിമയിൽ ആകൃഷ്ടനാവുകയായിരുന്നു. ചെന്നൈയിലെ ആദ്യനാളുകളിൽ താങ്ങും തണലുമായിരുന്ന വിക്ടർ പ്രസാദിന്റെ കുടുംബസുഹൃത്തായ ലക്ഷ്മൺ ഗോറെ എന്ന മറാത്തി ക്യാമറമാനിൽ നിന്നും ക്യാമറയുടെ ബാലപാഠങ്ങൾ പഠിച്ചു. എൻ ശങ്കരൻനായർ സംവിധാനം ചെയ്ത വിഷ്ണുവിജയം(1974) ആണ് സ്വതന്ത്രമായി ക്യാമറ ചലിപ്പിച്ച ആദ്യചിത്രം. തുടർന്ന് മദനോത്സവം,രാസലീല,ബട്ടർ‌ഫ്ലൈസ്,ഉപ്പുകണ്ടം ബ്രദേഴ്സ്, പാളയം, സ്ഫടികം തുടങ്ങിയ സിനിമകളിലൂടെ ശ്രദ്ധേയനായി. സ്ഫടികത്തിന്റെ ക്യാമറവർക്ക്‌ ഏറെ ശ്രദ്ധിക്കപ്പെട്ടിരുന്നു.തമിഴ്,കന്നഡ, തെലുങ്ക് സിനിമകളിലും അദ്ദേഹം തന്റെ വൈഭവം തെളിയിച്ചു.മിസ്റ്റർ മൈക്കിൾ, ജീവന്റെ ജീവൻ, കാളിയമർദ്ദനം,ആട്ടക്കഥ,പൊൻതൂവൽ തുടങ്ങിയ ചിത്രങ്ങൾ ഛായാഗ്രഹണം നിർവഹിച്ച് സംവിധാനം ചെയ്ത സിനിമകളാണ്. ![](https://cdn.boolokam.com/articles/2022/12/fr22r.jpg)സാഹസിക രംഗങ്ങൾ ചിത്രീകരിക്കാൻ പ്രത്യേകം മിടുക്കും ഒപ്പം അത്തരം സിനിമകളോട് പ്രത്യേക മമതയുമുണ്ടായിരുന്നു. ചിത്രീകരണ വേളയിൽ സ്വയം സഹസികനായി മാറാറുള്ള വില്യംസിന് അഭിനേതാക്കളെ സാഹസിക രംഗങ്ങളിലേക്ക് പ്രചോദിതരാക്കാനും പ്രത്യേക സാമർഥ്യമുണ്ടായിരുന്നു. മലയാള സിനിമയിലെ എക്കാലത്തെയും സഹസികൻ മോഹൻലാലാണെന്നും ജയനല്ലെന്നും അദ്ദേഹം പറഞ്ഞത് ഒട്ടേറെ പേരെ ചൊടിപ്പിച്ചിരുന്നു. ആരെയും കൂസാത്ത പ്രകൃതമായിരുന്നു വില്യംസിന്റെത്. അതുകൊണ്ട് തന്നെ സിനിമക്കർക്കിടയിൽ അദ്ദേഹം ധിക്കാരിയും തന്റെടിയുമായി.ചാൻസ് തേടി നിർമാതാക്കളേയും സംവിധായകരെയും സമീപിക്കുന്ന ശീലമുണ്ടായിരുന്നില്ല.വർഷങ്ങളായി പ്രമേഹസംബന്ധമായ അസുഖം കാരണം ചെന്നൈയിലെ വീട്ടിൽ വിശ്രമജീവിതം നയിച്ചുവരികയായിരുന്ന അദ്ദേഹം.ദീർഘനാളത്തെ ഇടവേളക്കു ശേഷം തെലുങ്ക് സിനിമയ്ക്ക് ക്യാമറ ചലിപ്പിക്കാൻ ജനുവരി 14നു ഹൈദരാബാദിലേക്ക് തിരിച്ച വില്യംസ് ഫെബ്രുവരി 20ന് ഞായറാഴ്ച ഹൈദരാബാദിൽ വെച്ച് അന്തരിച്ചു. ജെ വില്യംസിന്റെ ഭാര്യയായ ശാന്തി വില്യംസ് ഇപ്പോൾ തുറന്നു പറയുന്നത് അവരുടെ ജീവിതത്തെ കുറിച്ചുമാത്രമല്ല വില്യംസ് നേരിട്ട അവഗണനകളെ കുറിച്ചുകൂടിയാണ് . ശാന്തിയുടെ ജീവിതത്തിലേക്കും വാക്കുകളിലേക്കും ... വെറും 12 വയസു പ്രായം മാത്രമുള്ളപ്പോള്‍ തമിഴ് സിനിമയില്‍ അഭിനയിക്കാനെത്തി പിന്നെ തെന്നിന്ത്യയിലെ ഒട്ടുമിക്ക ഭാഷകളിലും അഭിനയിച്ച് ഇപ്പോള്‍ തമിഴ് സീരിയലുകളില്‍ സജീവമായ താരമാണ് ശാന്തി. 1972 ല്‍ പുറത്തിറങ്ങിയ നൃത്തശാല എന്ന ചിത്രത്തിലൂടെയാണ് ശാന്തി മലയാള സിനിമയിലേയ്ക്കു എത്തുന്നത്. പിന്നീട് മാസപ്പടി മധു പിള്ള,നെല്ല്,മുച്ചീട്ടു കളിക്കാരന്റെ മക്കള്‍,മുത്ത്, ചക്രവര്‍ത്തിനി,മഹാന്‍,മഞ്ഞു മൂടല്‍മഞ്ഞ്,പളുങ്ക്, യെസ് യുവര്‍ ഹോണര്‍, രാക്കിളിപ്പാട്ട് തുടങ്ങിയനേകം മലയാള സിനിമകളില്‍ താരം അഭിനയിച്ചു. മലയാള സിനിമകളിലും സീരിയലുകളിലും ഒരുപോലെ തിളങ്ങിയിട്ടുള്ള നടിയായ ശാന്തി വില്യംസ്. സിനിമയിലെ പമുഖ ഛായാഗ്രഹകനും സംവിധായകനുമായ വില്യംസിനെയാണ് താരം വിവാഹം ചെയ്തത്്. തനിക്കു ഒട്ടും ഇഷ്ടില്ലാതെ നടന്ന വിവാഹമായിരുന്നു അത്. അയാള്‍ ആത്മഹത്യ ചെയ്യുമെന്ന് ഭീഷണി മുഴക്കിയപ്പോഴാണ് ഗത്യന്തരമില്ലാതെ താന്‍ വിവാഹത്തിന് സമ്മതിച്ചതെന്ന് താരം പറയുന്നു. ![](https://cdn.boolokam.com/articles/2022/12/caaaa.webp)ശാന്തി വില്യംസിനെ വിവാഹം കഴിക്കുമ്പോള്‍ ശാന്തിക്കു വെറും 20 വയസു മാത്രമായിരുന്നു പ്രായം. വില്യസിന് 46 വയസയിരുന്നു. മാത്രമല്ല . അയാളുടെ രണ്ടാം വിവാഹമവുമായിരുന്നു അത്. ആദ്യ ഭാര്യ അദ്ദേഹത്തെ ഉപേക്ഷിച്ചതാണ്. ഷൂട്ടിങ് ലൊക്കേഷനില്‍ വച്ചാണ് ഞങ്ങല്‍ തമ്മില്‍ കണ്ടു മുട്ടുന്നത്. വിവാഹം ഇഷ്ടമല്ലായിരുന്നെങ്കിലും പിന്നീട് വിവാഹത്തിന് ശേഷം നല്ല രീതിയിലായിരുന്നു ഞങ്ങള്‍ ജീവിച്ചത്. നാലു മക്കളാണ്. എന്നാല്‍ പല വീഴ്ച്ചകളും ജീവിതത്തില്‍ പറ്റിയപ്പോല്‍ താങ്ങാന്‍ ആരുമുണ്ടായില്ലായെന്നും ഇപ്പോള്‍ പറയുകയാണ് താരം. 1992 ല്‍ അദ്ദേഹത്തിന് ചില ശാരീരിക അസ്വസ്ഥതകള്‍ എല്ലാം ഉണ്ടായിരുന്നു. എന്നാല്‍ പിന്നീട് അതില്‍ നിന്ന് എല്ലാം ഭേദമായി സിനിമ എല്ലാം ചെയ്തിരുന്നു. മോഹന്‍ലാലിനെ നായകനാക്കി ചെയ്ത ബട്ടര്‍ഫ്ളൈ എന്ന ചിത്രത്തിന് ശേഷം 2000 ആയപ്പോഴേക്കും വില്യേട്ടന് തീരെ വയ്യാതെയായി. കണ്ണ് ഒന്നും കാണില്ലായിരുന്നു. 97 ല്‍ വില്യേട്ടന് അസുഖം കൂടി. പിന്നീട് സിനിമൊന്നും ലഭിക്കാതെയായി. അവിടെ തുടങ്ങി ഞങ്ങളുടെ ദുരിത കാലം. കാറുകളോട് വളരെ കമ്പമുള്ള ആളായിരുന്നു വില്യംസ്. വീടിനു ചുറ്റും കാറുകള്‍ ആയിരുന്നു. അവസാനം എല്ലാം പോയി വലിയ വീടും കാറുകളും എല്ലാം നഷ്ട്‌ടെപ്പട്ടു. അവസാനം തെരുവിലേയ്ക്കിറങ്ങേണ്ട ഗതികേടിലെത്തി. ഒരു സിനിമ നിര്‍മ്മിച്ച എട്ടു നിലയില്‍ പൊട്ടിയപ്പോഴാണ് ഇത്രയും വീഴിച്ചയിലേയ്ക്കു ഞങ്ങളുടെ കുടുംബം പോയത്. അവസാനം എന്റെ അമ്മ അവരുടെ സ്വര്‍ണ്ണാഭരണങ്ങള്‍ പണയം വച്ചു പൈസ നല്‍കിയാണ് ഞങ്ങള്‍ക്കു ഒരു വാടക വീട് തല്ക്കാലത്തേയ്ക്കു നല്‍കുന്നത്. അദ്ദേഹം സമ്പന്നതയിലായിരുന്നപ്പോള്‍ പ്രമുഖ താരങ്ങള്‍ വരെ നിത്യവും സന്ദര്‍ശകര്‍ ആയിരുന്നു. മോഹന്‍ലാലും, മമ്മൂട്ടിയും , സുരേഷ് ഗോപിയും ഒക്കെ വീട്ടില്‍ വരുമായിരുന്നു. പൂര്‍ണ ഗര്‍ഭിണിയായിരിക്കുമ്പോള്‍ പോലും അവര്‍ക്ക് ഞാന്‍ ഭക്ഷണം ഉണ്ടാക്കി കൊടുത്തിട്ടുണ്ട്. എന്നാല്‍ വില്യംസ് ഇത്രയും പടുകുഴിയിലേയ്ക്കു വീണപ്പോള്‍ ഇക്കൂട്ടത്തിലാരും ഒന്നു തിരിഞ്ഞു നോക്കിയതു പോലുമില്ല.അന്ന് സഹായിച്ച ഒരു വലിയ മനുഷ്യന്‍ രജനികാന്ത് മാത്രമായിരുന്നു. അപൂര്‍വ്വ രാഗങ്ങളില്‍ രജനിയും വില്യംസും ഒരുമിച്ച് പ്രവര്‍ത്തിച്ചിരുന്നു. അന്ന തുടങ്ങിയ സൗഹൃദം വിില്യംസ് മരിക്കുന്നത് വരെ തടര്‍ന്നു. അദ്ദേഹം ചെയ്ത സഹായം മമറക്കാന്‍ പറ്റില്ലെന്നും ശാന്തി പറയുന്നു. റെഡ് കാര്‍പ്പെറ്റില്‍ അതിതിയായി എത്തിയപ്പോഴാണ് താരത്തിന്റെ ഇക്കാര്യങ്ങള്‍ പറഞ്ഞത്. &nbsp;