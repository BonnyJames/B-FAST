---
author: Beaumaris
categories:
- Entertainment
comment_count: 0
date: 2022-10-20 17:24:36
draft: false
image: ''
like_count: 4096
share_count: 1264
tags:
- kanthara
- kanthara review
title: നല്ല രീതിക്കു ക്ളീഷേ ആയ കണ്ടു മടുത്ത ഒരുപാട് സിനിമകളിലെ സീനുകൾ
view_count: 94465
---

**Faisal K Abu** **എഴുത്തിൽ സ്പോയിലറുകൾ ഉണ്ടാകാൻ സാധ്യതയുണ്ട്, സിനിമ കാണാത്തവർ സ്വന്തം റിസ്കിൽ വായിക്കുക....????** കാന്തര എന്ന സിനിമ കണ്ടു കഴിഞ്ഞപ്പോൾ ആദ്യം ഓർമ്മ വന്നത് ടെംപ്ലേറ്റഡ് ആയ പഴയകാല സിനിമകൾ ആണു, പ്രത്യേകിച്ചും ഹിന്ദി സിനിമകൾ. നായകൻ വില്ലന്മാരുടെ അടിയേറ്റു മൃതപ്രായൻ ആയി ബോധം കെട്ട് കിടക്കുക ആയിരിക്കും.... നായകന് വേണ്ടപ്പെട്ടവർ അയാൾ എഴുന്നേൽക്കാൻ വേണ്ടി പ്രാർത്ഥിക്കും... മിക്കവാറും അമ്മയായിരിക്കും നായകന് വേണ്ടി നെഞ്ചുരുകി പ്രാർത്ഥിക്കുക... ഒടുവിൽ അവരുടെ പ്രാർത്ഥനകളുടെ ഫലമായി ശവം കണക്കെ കിടന്ന നായകൻ ദൈവീക ശക്തികളും ആയി ഉയർത്തെഴുന്നേൽക്കും... എന്നിട്ട് വില്ലന്മാരെ എല്ലാം ഒരു തീരുമാനം ആക്കും... കാന്തരാ വിഷ്വലി മികച്ചു നിൽക്കുന്ന രംഗങ്ങൾ കൊണ്ടും , മികച്ച സംഗീതം കൊണ്ടും . പഞ്ചുരുളി എന്ന ദൈവ സങ്കൽപ്പത്തെ തെയ്യക്കോലവും ആയി ചേർത്ത് നിർത്തി അവതരിപ്പിക്കുന്നതിലെ ബ്രില്ലിയൻസ് കൊണ്ടും നല്ലൊരു തീയേറ്റർ അനുഭവം സമ്മാനിക്കുന്ന ഒരു സിനിമ ആണ്...പക്ഷെ ആകെ തുകയിൽ മേല്പറഞ്ഞ ഘടകങ്ങളെ മാറ്റി നിർത്തിയാൽ എന്നിലെ പ്രേക്ഷകനെ വളരെ നിരാശപെടുത്തിയ ഒരു സിനിമാ അനുഭവം ആയിരുന്നു കാന്തര... സിനിമയെ കുറിച്ച് ഒരുപാട് പേര് പറഞ്ഞു കേട്ടു , ചിത്രത്തിന്റെ കഥ ഇതുവരെ കാണാത്ത ഒന്നാണ് , ഗംഭീര സ്ക്രിപ്റ്റ് ആണ് , മേകിംങ് ടോപ് നോച്ച്‌ ആണ് എന്നൊക്കെ പക്ഷെ എനിക്ക് സിനിമ നല്ല രീതിക്കു ക്ളീഷേ ആയ കണ്ടു മടുത്ത ഒരുപാട് സിനിമകളിലെ സീനുകൾ പെറുക്കി വച്ച് അതിലേക്കു പഞ്ചുരുളി എന്ന സങ്കല്പത്തെ കൊണ്ട് വച്ചതു പോലെ ആണ് തോന്നിയത്. നാട്ടുകാർക്ക് കണ്ണിലുണ്ണിയായ ഒരു ലക്ഷ്യ ബോധവും ഇല്ലാതെ കുടിച്ചു കൂത്താടി നടക്കുന്ന നായകൻ പുറത്തു പുലി ആണെകിലും വീട്ടിൽ എത്തിയാൽ അമ്മയെ പേടിച്ചു ഏലി ആകുന്ന അവസ്ഥ മുതൽ ,അവസാനം സത്യങ്ങൾ തിരിച്ചറിഞ്ഞു സ്വന്തം നാടിനെ രക്ഷിക്കാൻ ഇറങ്ങുന്നത് വരെ ഒരു സീനിൽ പോലും ഈ പറയപ്പെട്ട അവതരണത്തിലെ വ്യത്യസ്തത കാര്യമായി എവിടെയും ഞാൻ കണ്ടിട്ടില്ല... ഇനി ഈ മസാല ഫോർമാറ്റിൽ ഉള്ള സിനിമകൾ ഒരുപാട് കണ്ടിട്ടുള്ള ഒരാൾ ആയതു കൊണ്ടാണോ എന്നും അറിയില്ല. എല്ലാവരും പറഞ്ഞ അവസാന 20 മിനുറ്റിൽ ഋഷബ്‌ ഷെട്ടിയുടെ പെർഫോമൻസ് അല്ലാതെ ഒന്നും തന്നെ മികച്ചതു ആയി തോന്നിയില്ല , മറിച്ചു പലയിടത്തും ചിരി ആണ് വന്നത് . സിനിമയെ കുറിച്ച് മേല്പറഞ്ഞതു എന്റെ മാത്രം അഭിപ്രായം ആണ്...ഏതു സിനിമ കാണാം കാണേണ്ട എന്ന് തീരുമാനിക്കേണ്ടതു നിങ്ങൾ ഓരോരുത്തരും ആണ് ...അല്ലാതെ മറ്റുള്ളവരുടെ അഭിപ്രായം മുഖവിലക്കു എടുത്തു കൊണ്ട് ആകരുത് ...ഈ എന്റെ പോലും ...