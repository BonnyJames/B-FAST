---
title: "ഒരിടത്തൊരു ഫയൽവാനിൽ ഞാൻ കണ്ട ചക്കരയെ വരയ്ക്കുമ്പോൾ"
date: 2022-08-11T11:24:45
draft: false
categories: ["Entertainment"]
tags: ['chakkara', 'oridathoru fayalwan']
author: "Beaumaris"
---

<strong>ഒരിടത്തൊരു ഫയൽവാനിൽ ഞാൻ കണ്ട ചക്കരയെ വരയ്ക്കുമ്പോൾ</strong>

<strong>Sreelekha G Prakash</strong>

മുതുകുളമെന്ന കൊച്ചുഗ്രാമത്തിനെ വെള്ളിത്തിരയുടെ വെള്ളിവെളിച്ചത്തിലൂടെ കാഴ്ചക്കാരനിലേക്കെത്തിച്ച, പ്രകൃതിയെ കവിതപോൽ കഥകളിൽ കുറിച്ചിട്ട കഥാകാരന്റെ ബഹുമൂല്യ ചിത്രം.വലിയ താരത്തിളക്കങ്ങളൊ ന്നുമില്ലാത്ത ഒരു ചലച്ചിത്രം... അതാണ് 'ഒരിടത്തൊരു ഫയൽവാൻ '

തവളപിടിത്തത്തിലൂടെ സിനിമ തുടങ്ങുമ്പോൾ, ആ തൊഴിൽ പണ്ട്, നാട്ടിലെ ഒരു ഉപജീവനമാർഗമായി രുന്നു എന്നൊരു ഓർമ്മപ്പെടുത്തൽ കൂടിയാണത്. കഥയിൽ, പുഴ നീന്തിയെത്തുന്ന ഫയൽവാന്റെ നിർവികാരമായ മുഖം ഒരു പൊട്ടനെ ആണ് ഓർമ്മിപ്പിക്കുന്നത്. ബുദ്ധിയില്ലാത്ത ഒരുവനെപ്പോലെ... വിശപ്പിന്റെ സങ്കടകരമായ അവസ്ഥയിൽ യാചനയോടെ നിൽക്കുന്നു ആ നിഷ്കളങ്ക മുഖം. ത്രസിപ്പിക്കുന്ന സംഗീതത്തിന്റെ അകമ്പടികളില്ലാതെയുള്ള ഫയൽവാന്റെ വരവ്,വെടിയിറച്ചി വിൽക്കുന്ന ലൂക്കയുടെ കൂടെയുള്ള നടപ്പ്, അതിനൊടുവിൽ നെടുമുടി വേണുവിന്റെ മേസ്തിരിയുടെ കൂർമ്മബുദ്ധിയും കുടിലതയും നിറഞ്ഞ കഥാപാത്രം അവനെ ഏറ്റെടുക്കുന്ന നിമിഷം ഫയൽവാനിൽ പ്രതീക്ഷയുടെ തിളക്കം കൂടുകൂട്ടുന്നു.

പപ്പേട്ടന്റെ സ്ത്രീ കഥാപാത്രങ്ങൾക്ക് അതിഭാവുകത്വം ഇല്ല എന്നുള്ളത് ശ്രേദ്ധേയമാണ്. അസാധാരണത്വം എവിടെയും കാണാനില്ല. സാധാരണ സ്ത്രീയുടെ ഒളിയും മറയുമില്ലാത്ത മുഖമാണ് അദ്ദേഹത്തിന്റെ നായികമാരുടേത്. മനസ്സിന് മൂടുപടം അണിയാത്ത ചോരയും നീരുമുള്ള ആശയും അഭിലാഷങ്ങളുമുള്ള സുന്ദരികൾ.

ഒരിടത്തൊരു ഫയ്ൽവാനിലെ ചക്കരെയെക്കുറിച്ച് അധികമാരും പറഞ്ഞു കേട്ടിട്ടില്ല. ഫയൽവാനിലേക്കും നെടുമുടി വേണുവിന്റെ കുതന്ത്രങ്ങളിലേക്കും ആവാം എല്ലാവരും ശ്രദ്ധ കേന്ദ്രീകരിച്ചത്.അടുത്തവീട്ടിലെ ചക്കരയുമായി അശോകൻ ചെയ്ത കണ്ണന് ഉണ്ടായ പ്രണയം വെറുമൊരു പൂവാലന്റെ ലെവലിൽ നിന്നുമാറി കുലീനത്വത്തോടെയാണ് അവതരിപ്പിച്ചിരിക്കുന്നത്. ചക്കരയുടെ മനസ്സിൽ അവനോട് പ്രണയം ഇല്ലായിരുന്നു എന്നതും ശ്രദ്ധേയമാണ്. ചക്കരയുടെ മറുപടികളും വളരെയധികം പക്വതയുള്ളതാണ്.തവളക്കാൽ വാങ്ങാൻ വരുന്ന ജോബിൻ സ്പ്രേയുടെ വശ്യസുഗന്ധത്തിൽ അവളെ വീഴ്ത്താൻ നോക്കുമ്പോഴും, പിടികൊടുക്കാതെ അവൾക്ക് രക്ഷപ്പെടാൻ കഴിയുന്നുണ്ട്.ആരെയും മനസ്സിൽ സ്വപ്നം കാണാൻ തുടങ്ങും മുൻപേ മേസ്തിരിയാലൊരു ഫയൽവാന്റെ ഭാര്യയാകേണ്ടി വന്നവൾ. അവിടെയവൾ സന്തോഷവതിയാകുന്നു.

ചക്കര ആദ്യമായി ഫയൽവാനെ കാണുന്ന രംഗം

ചെടികൾക്കിടയിലൂടെ അവളുടെ നീണ്ടവാലിട്ടെഴുതിയ കണ്ണുകൾ, കോഴികളെ കൂടുതുറന്നുവിടുന്ന അവളുടെ ഭാവങ്ങൾ ഒക്കെയും അതിമനോഹരം തന്നേ. ആ നിമിഷത്തിൽ അവളുടെ മനസ്സിൽ ഫയൽവാൻ പ്രതിഷ്ഠിക്കപ്പെടുന്നുണ്ട്.ബ്രഹ്മചര്യം തെറ്റാതിരിക്കാൻ നനഞ്ഞ ലങ്കോട്ടിയുടക്കുന്ന ഭർത്താവിന്റെ മാറിൽ തലതല്ലിക്കരഞ്ഞു മറിഞ്ഞുവീഴുന്ന ചക്കരയിൽ ദേഷ്യമുണ്ട്, സങ്കടമുണ്ട്, മനസ്താപമുണ്ട്. നാട്ടുകാർ ഭർത്താവിന്റെ ഷണ്ഡത്വം പറഞ്ഞു കളിയാക്കുമ്പോഴും വീറോടെ, വാശിയോടെ അടുത്ത ഗുസ്തി മത്സരത്തിനായി അവനു കൂട്ടായി നിന്നവൾ.

<img class="size-full wp-image-346302 aligncenter" src="https://cdn.boolokam.com/articles/2022/08/gggwwww.jpg" alt="" width="779" height="461" />കസർത്തു ചെയ്യുന്ന സമയം അയാളുടെ മേൽ അവളടിക്കുന്ന ഓരോ അടിയും അവൾക്ക് നഷ്ടമായ രാത്രികളെ ഓർമ്മിപ്പിക്കുന്നു. ഒരിക്കൽ വീടുവിട്ടുപോയ ഫയൽവൻ തിരികെയെത്താതെ വരുമ്പോൾ മേസ്തിരിയിൽ നിന്നും അയാൾക്ക് മറ്റൊരു ഭാര്യയുണ്ട് എന്നറിയുമ്പോൾ ചക്കര വെറുമൊരു പെണ്ണായി തകർന്നുടയുന്നു. അവൾക്ക് നിഷേധിക്കപ്പെട്ട രാത്രികളുടെ ദുഖവും വഞ്ചനയുടെ ആഴവും നാട്ടുകാരുടെ കളിയാക്കലുകളുടെ സങ്കടവും പേറിനടന്ന ചക്കര ഒരു ദുർബല നിമിഷത്തിൽ ജോബിന്റെ സ്നേഹക്കുരുക്കിൽ വീണലിയുന്നു. അവിടെ ചക്കരയെ എന്തുകൊണ്ടോ കുറ്റപ്പെടുത്താനാവുന്നില്ല. നിസ്സഹായയായ സ്ത്രീയുടെ ദയനീയതയാണവിടെ നിഴലിക്കുന്നത്. പെണ്ണിന്റെ മാനസിക വ്യാപാരങ്ങളെ ചൂഷണം ചെയ്യാൻ തക്കം പാർത്തിരിക്കുന്ന ആണിനെ ജോബ്‌ എന്ന ആ കഥാപാത്രം കാണിച്ചു തന്നു. ജോബ്‌ അതോടെ അവളെ ഉപേക്ഷിച്ചു പോവുകയും ചെയ്യുന്നു. എല്ലാം അറിഞ്ഞുകൊണ്ട് കളിക്കൂട്ടുകാരൻ കണ്ണൻ അവളെ വിവാഹം കഴിക്കുന്നു.

ഒരുപാട് സ്ഥലങ്ങളിൽ അലഞ്ഞു തിരിഞ്ഞു തിരിച്ചെത്തുന്ന ഫയൽവാൻ കണ്ണനെയും മേസ്തിരിയെയും ആക്രമിക്കുന്നു.ചക്കര അവനു നേരെ അരിവാൾ വീശുന്നു. അവന്റെ ആക്രമണത്തെ ഭയക്കാതെ അവന്റെ കണ്ണിൽ നോക്കിനിൽക്കുന്ന ചക്കരയിൽ സ്ത്രീയുടെ ചെറുത്തുനിൽപ്പിന്റെ ആളിക്കത്തുന്ന അഗ്നിനാളങ്ങളുണ്ട്. ഒന്നും നഷ്ടപ്പെടാനില്ലാത്ത ഒന്നും കൈമുതലായി ഇല്ലാത്ത ഒരുവളുടെ അവസാന ശ്രമം. അവനെ അവൾക്ക് ആവശ്യമില്ലായിരുന്നു എന്ന വെളിപ്പെടുത്തലിൽ നിരാശനായി ഇറങ്ങിപ്പോകുന്ന ഫയൽവാൻ.

<img class="size-full wp-image-346301 aligncenter" src="https://cdn.boolokam.com/articles/2022/08/fwwwe.jpg" alt="" width="811" height="783" />പദ്മരാജന്റെ സ്ത്രീ കഥാപാത്രങ്ങൾ പ്രേക്ഷകരുടെ ഹൃദയമർമ്മമറിഞ്ഞവരാണ്. ഏതറയിൽ കുത്തിയാലാണ് നീറ്റലായി വിങ്ങലായി കാലാകാലങ്ങൾ പഴുത്തുണങ്ങാതെ കിടക്കുക എന്നതിരിച്ചറിവുള്ളവർ. ചക്കരയുടെ മാനസിക വ്യാപാരങ്ങൾ സിനിമ കണ്ടിറങ്ങുമ്പോൾ ഉള്ളിലൊരു വിങ്ങലായി, ആ നിഷ്കളങ്കത്വം ഒരു തേങ്ങലായി അവശേഷിക്കുന്നു.


![ഒരിടത്തൊരു ഫയൽവാനിൽ ഞാൻ കണ്ട ചക്കരയെ വരയ്ക്കുമ്പോൾ](https://cdn.boolokam.com/articles/2022/08/gggwwww.jpg)**ഒരിടത്തൊരു ഫയൽവാനിൽ ഞാൻ കണ്ട ചക്കരയെ വരയ്ക്കുമ്പോൾ** **Sreelekha G Prakash** മുതുകുളമെന്ന കൊച്ചുഗ്രാമത്തിനെ വെള്ളിത്തിരയുടെ വെള്ളിവെളിച്ചത്തിലൂടെ കാഴ്ചക്കാരനിലേക്കെത്തിച്ച, പ്രകൃതിയെ കവിതപോൽ കഥകളിൽ കുറിച്ചിട്ട കഥാകാരന്റെ ബഹുമൂല്യ ചിത്രം.വലിയ താരത്തിളക്കങ്ങളൊ ന്നുമില്ലാത്ത ഒരു ചലച്ചിത്രം... അതാണ് 'ഒരിടത്തൊരു ഫയൽവാൻ ' തവളപിടിത്തത്തിലൂടെ സിനിമ തുടങ്ങുമ്പോൾ, ആ തൊഴിൽ പണ്ട്, നാട്ടിലെ ഒരു ഉപജീവനമാർഗമായി രുന്നു എന്നൊരു ഓർമ്മപ്പെടുത്തൽ കൂടിയാണത്. കഥയിൽ, പുഴ നീന്തിയെത്തുന്ന ഫയൽവാന്റെ നിർവികാരമായ മുഖം ഒരു പൊട്ടനെ ആണ് ഓർമ്മിപ്പിക്കുന്നത്. ബുദ്ധിയില്ലാത്ത ഒരുവനെപ്പോലെ... വിശപ്പിന്റെ സങ്കടകരമായ അവസ്ഥയിൽ യാചനയോടെ നിൽക്കുന്നു ആ നിഷ്കളങ്ക മുഖം. ത്രസിപ്പിക്കുന്ന സംഗീതത്തിന്റെ അകമ്പടികളില്ലാതെയുള്ള ഫയൽവാന്റെ വരവ്,വെടിയിറച്ചി വിൽക്കുന്ന ലൂക്കയുടെ കൂടെയുള്ള നടപ്പ്, അതിനൊടുവിൽ നെടുമുടി വേണുവിന്റെ മേസ്തിരിയുടെ കൂർമ്മബുദ്ധിയും കുടിലതയും നിറഞ്ഞ കഥാപാത്രം അവനെ ഏറ്റെടുക്കുന്ന നിമിഷം ഫയൽവാനിൽ പ്രതീക്ഷയുടെ തിളക്കം കൂടുകൂട്ടുന്നു. പപ്പേട്ടന്റെ സ്ത്രീ കഥാപാത്രങ്ങൾക്ക് അതിഭാവുകത്വം ഇല്ല എന്നുള്ളത് ശ്രേദ്ധേയമാണ്. അസാധാരണത്വം എവിടെയും കാണാനില്ല. സാധാരണ സ്ത്രീയുടെ ഒളിയും മറയുമില്ലാത്ത മുഖമാണ് അദ്ദേഹത്തിന്റെ നായികമാരുടേത്. മനസ്സിന് മൂടുപടം അണിയാത്ത ചോരയും നീരുമുള്ള ആശയും അഭിലാഷങ്ങളുമുള്ള സുന്ദരികൾ. ഒരിടത്തൊരു ഫയ്ൽവാനിലെ ചക്കരെയെക്കുറിച്ച് അധികമാരും പറഞ്ഞു കേട്ടിട്ടില്ല. ഫയൽവാനിലേക്കും നെടുമുടി വേണുവിന്റെ കുതന്ത്രങ്ങളിലേക്കും ആവാം എല്ലാവരും ശ്രദ്ധ കേന്ദ്രീകരിച്ചത്.അടുത്തവീട്ടിലെ ചക്കരയുമായി അശോകൻ ചെയ്ത കണ്ണന് ഉണ്ടായ പ്രണയം വെറുമൊരു പൂവാലന്റെ ലെവലിൽ നിന്നുമാറി കുലീനത്വത്തോടെയാണ് അവതരിപ്പിച്ചിരിക്കുന്നത്. ചക്കരയുടെ മനസ്സിൽ അവനോട് പ്രണയം ഇല്ലായിരുന്നു എന്നതും ശ്രദ്ധേയമാണ്. ചക്കരയുടെ മറുപടികളും വളരെയധികം പക്വതയുള്ളതാണ്.തവളക്കാൽ വാങ്ങാൻ വരുന്ന ജോബിൻ സ്പ്രേയുടെ വശ്യസുഗന്ധത്തിൽ അവളെ വീഴ്ത്താൻ നോക്കുമ്പോഴും, പിടികൊടുക്കാതെ അവൾക്ക് രക്ഷപ്പെടാൻ കഴിയുന്നുണ്ട്.ആരെയും മനസ്സിൽ സ്വപ്നം കാണാൻ തുടങ്ങും മുൻപേ മേസ്തിരിയാലൊരു ഫയൽവാന്റെ ഭാര്യയാകേണ്ടി വന്നവൾ. അവിടെയവൾ സന്തോഷവതിയാകുന്നു. ചക്കര ആദ്യമായി ഫയൽവാനെ കാണുന്ന രംഗം ചെടികൾക്കിടയിലൂടെ അവളുടെ നീണ്ടവാലിട്ടെഴുതിയ കണ്ണുകൾ, കോഴികളെ കൂടുതുറന്നുവിടുന്ന അവളുടെ ഭാവങ്ങൾ ഒക്കെയും അതിമനോഹരം തന്നേ. ആ നിമിഷത്തിൽ അവളുടെ മനസ്സിൽ ഫയൽവാൻ പ്രതിഷ്ഠിക്കപ്പെടുന്നുണ്ട്.ബ്രഹ്മചര്യം തെറ്റാതിരിക്കാൻ നനഞ്ഞ ലങ്കോട്ടിയുടക്കുന്ന ഭർത്താവിന്റെ മാറിൽ തലതല്ലിക്കരഞ്ഞു മറിഞ്ഞുവീഴുന്ന ചക്കരയിൽ ദേഷ്യമുണ്ട്, സങ്കടമുണ്ട്, മനസ്താപമുണ്ട്. നാട്ടുകാർ ഭർത്താവിന്റെ ഷണ്ഡത്വം പറഞ്ഞു കളിയാക്കുമ്പോഴും വീറോടെ, വാശിയോടെ അടുത്ത ഗുസ്തി മത്സരത്തിനായി അവനു കൂട്ടായി നിന്നവൾ. കസർത്തു ചെയ്യുന്ന സമയം അയാളുടെ മേൽ അവളടിക്കുന്ന ഓരോ അടിയും അവൾക്ക് നഷ്ടമായ രാത്രികളെ ഓർമ്മിപ്പിക്കുന്നു. ഒരിക്കൽ വീടുവിട്ടുപോയ ഫയൽവൻ തിരികെയെത്താതെ വരുമ്പോൾ മേസ്തിരിയിൽ നിന്നും അയാൾക്ക് മറ്റൊരു ഭാര്യയുണ്ട് എന്നറിയുമ്പോൾ ചക്കര വെറുമൊരു പെണ്ണായി തകർന്നുടയുന്നു. അവൾക്ക് നിഷേധിക്കപ്പെട്ട രാത്രികളുടെ ദുഖവും വഞ്ചനയുടെ ആഴവും നാട്ടുകാരുടെ കളിയാക്കലുകളുടെ സങ്കടവും പേറിനടന്ന ചക്കര ഒരു ദുർബല നിമിഷത്തിൽ ജോബിന്റെ സ്നേഹക്കുരുക്കിൽ വീണലിയുന്നു. അവിടെ ചക്കരയെ എന്തുകൊണ്ടോ കുറ്റപ്പെടുത്താനാവുന്നില്ല. നിസ്സഹായയായ സ്ത്രീയുടെ ദയനീയതയാണവിടെ നിഴലിക്കുന്നത്. പെണ്ണിന്റെ മാനസിക വ്യാപാരങ്ങളെ ചൂഷണം ചെയ്യാൻ തക്കം പാർത്തിരിക്കുന്ന ആണിനെ ജോബ്‌ എന്ന ആ കഥാപാത്രം കാണിച്ചു തന്നു. ജോബ്‌ അതോടെ അവളെ ഉപേക്ഷിച്ചു പോവുകയും ചെയ്യുന്നു. എല്ലാം അറിഞ്ഞുകൊണ്ട് കളിക്കൂട്ടുകാരൻ കണ്ണൻ അവളെ വിവാഹം കഴിക്കുന്നു. ഒരുപാട് സ്ഥലങ്ങളിൽ അലഞ്ഞു തിരിഞ്ഞു തിരിച്ചെത്തുന്ന ഫയൽവാൻ കണ്ണനെയും മേസ്തിരിയെയും ആക്രമിക്കുന്നു.ചക്കര അവനു നേരെ അരിവാൾ വീശുന്നു. അവന്റെ ആക്രമണത്തെ ഭയക്കാതെ അവന്റെ കണ്ണിൽ നോക്കിനിൽക്കുന്ന ചക്കരയിൽ സ്ത്രീയുടെ ചെറുത്തുനിൽപ്പിന്റെ ആളിക്കത്തുന്ന അഗ്നിനാളങ്ങളുണ്ട്. ഒന്നും നഷ്ടപ്പെടാനില്ലാത്ത ഒന്നും കൈമുതലായി ഇല്ലാത്ത ഒരുവളുടെ അവസാന ശ്രമം. അവനെ അവൾക്ക് ആവശ്യമില്ലായിരുന്നു എന്ന വെളിപ്പെടുത്തലിൽ നിരാശനായി ഇറങ്ങിപ്പോകുന്ന ഫയൽവാൻ. ![](https://cdn.boolokam.com/articles/2022/08/fwwwe.jpg)പദ്മരാജന്റെ സ്ത്രീ കഥാപാത്രങ്ങൾ പ്രേക്ഷകരുടെ ഹൃദയമർമ്മമറിഞ്ഞവരാണ്. ഏതറയിൽ കുത്തിയാലാണ് നീറ്റലായി വിങ്ങലായി കാലാകാലങ്ങൾ പഴുത്തുണങ്ങാതെ കിടക്കുക എന്നതിരിച്ചറിവുള്ളവർ. ചക്കരയുടെ മാനസിക വ്യാപാരങ്ങൾ സിനിമ കണ്ടിറങ്ങുമ്പോൾ ഉള്ളിലൊരു വിങ്ങലായി, ആ നിഷ്കളങ്കത്വം ഒരു തേങ്ങലായി അവശേഷിക്കുന്നു.
