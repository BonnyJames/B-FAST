---
title: "ഹിന്ദി റൊമാന്റിക്‌ കാലഘട്ടവും അനുകരണവും"
date: 2022-09-20T11:52:43
draft: false
categories: ["Entertainment"]
tags: ['anand milind', 'anu malik', 'hindi movies', 'hindi songs', 'nadim shravan']
author: "Beaumaris"
---

<strong>നിഖിൽ വേണുഗോപാൽ</strong>

<strong>ഹിന്ദി റൊമാന്റിക്‌ കാലഘട്ടവും അനുകരണവും</strong>

കുറഞ്ഞത് രണ്ടോ മൂന്നോ തലമുറകളെ സ്വാധീനിച്ച, പ്രണയാതുരരാക്കിയ, ഹിന്ദി ഗാനാസ്വാദകരാക്കി മാറ്റിയ ഒരു സംഗീത കാലഘട്ടമാണ് 1990-1997. മുഹമ്മദ് റഫി-കിഷോർ കുമാർ യുഗങ്ങൾക്കു ശേഷം ഹിന്ദി സിനിമാ സംഗീതം അതിന്റെ പോപ്പുലാരിറ്റിയും തിളക്കവും തിരികെ പിടിക്കുന്നത് മേൽപ്പറഞ്ഞ കാലത്താണ്.

റൊമാൻസിൽ അധിഷ്ഠിതമായ, ആധുനിക പരിചരണരീതികളിൽ ചിട്ടപ്പെടുത്തിയ, പുതിയൊരു ആലാപനയുഗത്തിന് നാന്ദി കുറിച്ച ആ ഗാനങ്ങൾക്ക് ഇന്നും തലമുറഭേദമന്യേ ആരാധകവൃന്ദങ്ങളുണ്ട്. പാട്ടു കേൾക്കുന്ന ഏതൊരു ശരാശരി ആസ്വാദകനും സാജൻ, ആഷിഖി, ബാസിഗർ, ദീവാന, ഖയാമത് സെ ഖയാമത് തക്, ദിൽവാലേ ദുൽഹനിയാ ലേ ജായേംഗേ തുടങ്ങിയ ചിത്രങ്ങളിലെ ഗാനങ്ങളെ ഏതെങ്കിലുമവസരങ്ങളിൽ ഒരിക്കലെങ്കിലും കേട്ടിടുണ്ടാകും, പലരും അവയെ ജീവിതസങ്കേതങ്ങളുടെ മധുരമൂറുന്ന സ്ഫുരണങ്ങളായി ഇന്നും മനസ്സിൽ സൂക്ഷിക്കുന്നുണ്ടാകും.

നദീം-ശ്രാവൺ, അനു മല്ലിക്, ആനന്ദ്-മിലിന്ദ്, ജതിൻ-ലളിത്, ദിലീപ്സെൻ-സമീർസെൻ, നിഖിൽ-വിനയ്, ശിവ്-ഹാരി തുടങ്ങി നിരവധി സംഗീതജ്ഞരും കുമാർ സാനു, ഉദിത് നാരായൺ, അൽകാ യാഗ്നിക്, കവിതാ കൃഷ്ണമൂർത്തി, അനുരാധാ പൗഡ്‌വാൾ, അഭിജിത്, വിനോദ് റാത്തോഡ് എന്നിങ്ങനെയുള്ള ഗായകരും ഹിന്ദിസംഗീതത്തിൻ്റെ ഈ സുവർണ്ണകാലത്തെ പ്രതിനിധാനം ചെയ്യുന്നു.

റൊമാൻസിന്റെയും പോപ്പുലാരിറ്റിയുടേയും ഉച്ചസ്ഥായി എന്നു വിശേഷിപ്പിക്കാവുന്ന ഈ കാലത്തു തന്നെയാണ് അനുകരണങ്ങളും ഹിന്ദി സംഗീതത്തിൽ വളരെ വ്യാപകമായിത്തീർന്നത് എന്നത് തികഞ്ഞ വൈരുദ്ധ്യമാണ്. അനുകരണങ്ങൾ എക്കാലത്തും ഏതു സംഗീതരംഗത്തും നിലവിലുണ്ടായിരുന്നെങ്കിലും തൊണ്ണൂറുകളിലെ ഹിന്ദി സിനിമാസംഗീതത്തിലെ അവയുടെ തോതും വ്യാപ്തിയും ആരെയും അതിശയിപ്പിക്കുന്നതാണ്.

മേൽപ്പറഞ്ഞ ചില സംഗീതജ്ഞരുടെ സംഗീതം നമുക്കൊന്നു വിശകലനം ചെയ്തു നോക്കാം.

<strong><img class="wp-image-351416 aligncenter" src="https://cdn.boolokam.com/articles/2022/09/fww-1fwfff-1-1.jpg" alt="" width="790" height="354" />1. നദീം-ശ്രാവൺ</strong>

റൊമാന്റിക്‌ കാലഘട്ടത്തെക്കുറിച്ചോർക്കുമ്പോൾ ആദ്യം മനസ്സിൽ ഓടിയെത്തുക നദീം-ശ്രാവൺ തന്നെയായിരിക്കും. സാജൻ, ആഷിഖി, സഡക്, ദീവാന തുടങ്ങി ഹിന്ദി സിനിമാസംഗീതചരിത്രത്തിന് ഏറെ ആസ്വാദ്യകരമായ ചില സംഗീതസൃഷ്ടികൾ സമ്മാനിച്ചിടുള്ളത് ഈ സംഗീതജ്ഞരാണ്.
ആദ്യകാലത്തൊന്നും പ്രസ്തുതസംഗീതത്തിന്റെ മൗലികതയെക്കുറിച്ച് സംശയങ്ങളുണ്ടായിരുന്നില്ല. മറ്റാരെയും പോലെ ഞാനും ആ ഗാനങ്ങൾ മനസ്സറിഞ്ഞാസ്വദിച്ചു, ഇന്നും ആസ്വദിച്ചു കൊണ്ടിരിക്കുന്നു. ആധുനികസമൂഹമാധ്യമങ്ങൾ സജീവമായിത്തുടങ്ങിയ കാലത്താണ് നദീം-ശ്രാവൺ എന്ന സംഗീതജ്ഞരുടെ പേരിലിറങ്ങിയ ചില ഗാനങ്ങളുടെ ഉറവിടങ്ങൾ കണ്ടെത്താൻ തുടങ്ങിയത്.

അനുകരണം അത്ര വലിയ പാതകമെന്നൊന്നും വിശേഷിപ്പിക്കാനില്ല, പക്ഷെ നദീം-ശ്രാവൺ എന്ന സംഗീതജ്ഞരുടെ കരിയർ തന്നെ നിർമ്മിച്ചെടുത്ത പല വിഖ്യാതഗാനങ്ങളും അനുകരണങ്ങളായിരുന്നു എന്ന തിരിച്ചറിവ് അത്ര സുഖകരമല്ലാത്തൊരനുഭവമായിരുന്നു. ഒന്നോ രണ്ടോ ഗാനങ്ങൾ അനുകരിച്ചു എന്നതിലല്ല, പക്ഷെ ആ ഗാനങ്ങൾ ഏതൊക്കെയെന്നും അവയുടെ കച്ചവടമൂല്യമെന്തെന്നുമറിയുമ്പോഴാണ് നാം ചെറുതായെങ്കിലുമൊന്നു ഞെട്ടിപ്പോകുന്നത്.

തൂ മേരി സിന്ദഗി ഹെ (ആഷിഖി), തുമെ അപ്നാ ബനാനെ കീ കസം (സഡക്), ബഹുത് പ്യാർ കർതേ ഹേം (സാജൻ) എന്നീ ഗാനങ്ങളെല്ലാം നഗ്നമായ അനുകരണങ്ങളായിരുന്നു. (ഈ പട്ടിക ചെറുതല്ല, ഇവിടം കൊണ്ടു നിർത്തിയെന്നു മാത്രം, ഈ വിഷയത്തെക്കുറിച്ച് വിസ്തരിച്ചൊരു ലേഖനം പണ്ടെഴുതിയിടുണ്ട്). അനുകരണങ്ങളീല്ലാതെയും ചില മികച്ച ഗാനങ്ങൾ ഇവർ സൃഷ്ടിച്ചിടുണ്ടെങ്കിലും നദീം-ശ്രാവൺ എന്ന സംഗീതജ്ഞരോടുള്ള മതിപ്പ് കുറയുവാൻ ഈ തിരിച്ചറിവുകൾ കാരണമായി.
(പക്ഷെ ഈ ഗാനങ്ങൾ അവയുടെ ഒറിജിനലുകളേക്കാൾ എനിക്കിഷ്ടമാണ് എന്നതും പറയാതെ വയ്യ. വളരെ അസംസ്കൃതമായ ചില ഗസലുകൾ, പാകിസ്ഥാനി ഗാനങ്ങൾ എന്നിവ വളരെ ആകർഷകമായ രീതിയിലാണ് നദീം-ശ്രാവൺ പുന:സൃഷ്ടിച്ചിടുള്ളത്).

<strong><img class="wp-image-351417 aligncenter" src="https://cdn.boolokam.com/articles/2022/09/dqdqd.jpg" alt="" width="872" height="458" />2. അനു മല്ലിക്</strong>

അനു-മല്ലിക്കിൻ്റെ അനുകരണങ്ങളും ഒട്ടും രഹസ്യമായിരുന്നില്ല. സുദീർഘമായ അദ്ദേഹത്തിൻ്റെ സംഗീതജീവിതത്തിൽ, ഗാനങ്ങളിൽ അനുകരണങ്ങളുടെ നിരവധി സ്ഫുരണങ്ങളുണ്ട്. ഡോലെ ഡൊലെ ദിൽ (ബാസി), ദിൽ മേരാ ചുരായാ ക്യോം (അകേലേ ഹം അകേലേ തും), അരെ ബാബാ അരെ ബാബാ (ഔസാർ), നീന്ദ് ചുരായി മേരി (ഇഷ്ഖ്) എന്നിങ്ങനെ അനുകരണങ്ങളുടെ നീണ്ട ഒരു പട്ടികയുണ്ട് അനു മല്ലിക്കിനും.
അനു മല്ലിക്കിന്റെ മെലഡി ലൈനുകൾക്ക് “ലൗവ് സ്റ്റോറി” യുടെ തീം മ്യൂസികിനോട് ചെറുതല്ലാത്ത കടപ്പാടുണ്ട്. അദ്ദേഹത്തിന്റെ മിക്ക റൊമാന്റിക്‌ ഗാനങ്ങളുടേയും സ്വരസഞ്ചാരം ഏകദേശം ഒരേ രീതിയിലാണ്, ഘടനയിലാണ്.
ഈ കാലഘട്ടത്തിൽ നദീം-ശ്രാവണു ബലാബലം നിന്ന ഒരു സംഗീതജ്ഞനാണ് അനു മല്ലിക്. മൗലികതയിലായാലും അനുകരണത്തിലായാലും. (“കം സെപ്റ്റംബർ” എന്ന ഗാനം ഏതാണ്ട് ഒരേ കാലത്താണ് രണ്ടു പേരും തങ്ങളുടെ ഗാനങ്ങളിൽ ഉപയോഗപ്പെടുത്തിയത്!!!)

<strong><img class="wp-image-351418 aligncenter" src="https://cdn.boolokam.com/articles/2022/09/dqdff.jpg" alt="" width="873" height="491" />3. ആനന്ദ്-മിലിന്ദ്</strong>

“ഇളയരാജ ഈ സ്റ്റുഡിയോയുടെ ഐശ്വര്യം” എന്ന് ആനന്ദ്-മിലിന്ദിന്റെ റിക്കാർഡിംഗ് സ്റ്റുഡിയോകളിൽ എഴുതി വയ്ക്കാറുണ്ടെന്ന് പലരും ഫലിതം പറയാറുണ്ട്. ഇളയരാജാ ഗാനങ്ങളോടുള്ള തങ്ങളുടെ താല്പര്യം അവരൊരിക്കലും മറച്ചു വച്ചിട്ടില്ല. “ധക് ധക് കർനേ ലഗാ” എന്ന ഗാനത്തിന്റെ ഉറവിടം ഇപ്പോൾ ഏവർക്കും സുപരിചിതമായിരിക്കും. അന്ന് തെലുങ്ക് സംഗീതത്തിൽ മാത്രം ഒതുങ്ങി നിന്ന “അബ്ബനീ തീയ്യനീ” ആനന്ദ്-മിലിന്ദിനു സമ്മാനിച്ചത് അവരുടെ ഏറ്റവും പോപ്പുലറായ ഗാനങ്ങളിലൊന്നാണ്.
“സാഥിയാ തൂനേ ക്യാ കിയാ” (ലവ്), “ചാന്ദ്നീ രാത് ഹെ” (ഭാഘി), “തു തു തു താര” (ബോൽ രാധാ ബോൽ), “ഹോലെ ഹോലെ ദിൽ ഢോലേ” (അംഗരക്ഷക്), “ഓഹ് പ്രിയാ പ്രിയാ" (ദിൽ) എന്നിങ്ങനെ ഇളയരാജാ ഗാനങ്ങളുടെ ഹിന്ദി പതിപ്പുകൾ അനവധിയുണ്ട് ആനന്ദ്-മിലിന്ദ് എന്ന സംഗീതജ്ഞരുടെ പേരിൽ.
ആനന്ദ്-മിലിന്ദ് എന്നിവരെ ഏറെ പോപ്പുലറാക്കിയ “ഖയാമത് സെ ഖയാമത് തക്” എന്ന ചിത്രത്തിലെ “അകേലേ ഹൈൻ”, “ഗസബ് കാ ഹൈ ദിൻ” എന്ന ഗാനങ്ങളിലും അനുകരണസ്പർശങ്ങളുണ്ടായിരുന്നു, ഇളയരാജയുടേതിൽ നിന്നായിരുന്നില്ല എന്നു മാത്രം. “സുഹാഗ്” എന്ന ചിത്രത്തിലെ “തേരെ ലിയേ ജാനം” എന്ന ഗാനവും ഏവർക്കും സുപരിചിതമായിരിക്കുമല്ലോ.
—————————————

മറ്റു സംഗീതജ്ഞരുടേയും പോപ്പുലറായ ചില അനുകരണങ്ങൾ വേറെയുമുണ്ട്, വിസ്തരിക്കുന്നില്ല. ഈ മൂന്നു പേരോടും പ്രത്യേകിച്ചെന്തെങ്കിലും വിരോധമുള്ളതു കൊണ്ടോ മറ്റുള്ളവരെല്ലാം വിശുദ്ധരായതു കൊണ്ടോ അല്ല, മറിച്ച് ഹിറ്റുകളുടെ എണ്ണത്തിലും അനുകരണങ്ങളുടെ വ്യാപ്തിയിലും സമകാലീനരെ അപേക്ഷിച്ച് ഇവർ മുന്നിട്ടു നിന്നതു കൊണ്ടു മാത്രമാണ് പേരെടുത്തു പരാമർശിച്ചത്.

ദോഷം പറയുന്നില്ല, വലിയ തോതിലുള്ള നഗ്നമായ അനുകരണങ്ങളുണ്ടായിരുന്നെങ്കിലും ഈ കാലഘട്ടത്തിലെ, മേൽപ്പറഞ്ഞ ഗാനങ്ങളെ ഇഷ്ടപ്പെടാതെ ഒരു സംഗീതാസ്വാദകനും കടന്നു പോകാനാകില്ല എന്നതാണ് സത്യം. ആ കാലത്തെ എല്ലാ ഗാനങ്ങളും അപ്പാടെ അനുകരണങ്ങളായിരുന്നു എന്നുമല്ല പറഞ്ഞു വന്നത്. മൗലികതയുടെ സംഗീതവും അക്കാലത്തെ പല ഹിറ്റ് ഗാനങ്ങളേയും ധന്യമാക്കിയിട്ടുണ്ട്.
നാം ഏറെയിഷ്ടപ്പെടുന്ന ആ സംഗീതകാലം തന്നെ അനുകരണം എന്ന പ്രക്രിയയ്ക്കും ഉദാഹരണമായി പലപ്പോഴും ചൂണ്ടിക്കാണിക്കേണ്ടി വരാറുണ്ട് എന്നതിലെ വൈരുദ്ധ്യം ഒന്നു സൂചിപ്പിച്ചു എന്നു മാത്രം.

&amp;nbsp;


![ഹിന്ദി റൊമാന്റിക്‌ കാലഘട്ടവും അനുകരണവും](https://cdn.boolokam.com/articles/2022/09/fww-1fwfff-1-1.jpg)**നിഖിൽ വേണുഗോപാൽ** **ഹിന്ദി റൊമാന്റിക്‌ കാലഘട്ടവും അനുകരണവും** കുറഞ്ഞത് രണ്ടോ മൂന്നോ തലമുറകളെ സ്വാധീനിച്ച, പ്രണയാതുരരാക്കിയ, ഹിന്ദി ഗാനാസ്വാദകരാക്കി മാറ്റിയ ഒരു സംഗീത കാലഘട്ടമാണ് 1990-1997. മുഹമ്മദ് റഫി-കിഷോർ കുമാർ യുഗങ്ങൾക്കു ശേഷം ഹിന്ദി സിനിമാ സംഗീതം അതിന്റെ പോപ്പുലാരിറ്റിയും തിളക്കവും തിരികെ പിടിക്കുന്നത് മേൽപ്പറഞ്ഞ കാലത്താണ്. റൊമാൻസിൽ അധിഷ്ഠിതമായ, ആധുനിക പരിചരണരീതികളിൽ ചിട്ടപ്പെടുത്തിയ, പുതിയൊരു ആലാപനയുഗത്തിന് നാന്ദി കുറിച്ച ആ ഗാനങ്ങൾക്ക് ഇന്നും തലമുറഭേദമന്യേ ആരാധകവൃന്ദങ്ങളുണ്ട്. പാട്ടു കേൾക്കുന്ന ഏതൊരു ശരാശരി ആസ്വാദകനും സാജൻ, ആഷിഖി, ബാസിഗർ, ദീവാന, ഖയാമത് സെ ഖയാമത് തക്, ദിൽവാലേ ദുൽഹനിയാ ലേ ജായേംഗേ തുടങ്ങിയ ചിത്രങ്ങളിലെ ഗാനങ്ങളെ ഏതെങ്കിലുമവസരങ്ങളിൽ ഒരിക്കലെങ്കിലും കേട്ടിടുണ്ടാകും, പലരും അവയെ ജീവിതസങ്കേതങ്ങളുടെ മധുരമൂറുന്ന സ്ഫുരണങ്ങളായി ഇന്നും മനസ്സിൽ സൂക്ഷിക്കുന്നുണ്ടാകും. നദീം-ശ്രാവൺ, അനു മല്ലിക്, ആനന്ദ്-മിലിന്ദ്, ജതിൻ-ലളിത്, ദിലീപ്സെൻ-സമീർസെൻ, നിഖിൽ-വിനയ്, ശിവ്-ഹാരി തുടങ്ങി നിരവധി സംഗീതജ്ഞരും കുമാർ സാനു, ഉദിത് നാരായൺ, അൽകാ യാഗ്നിക്, കവിതാ കൃഷ്ണമൂർത്തി, അനുരാധാ പൗഡ്‌വാൾ, അഭിജിത്, വിനോദ് റാത്തോഡ് എന്നിങ്ങനെയുള്ള ഗായകരും ഹിന്ദിസംഗീതത്തിൻ്റെ ഈ സുവർണ്ണകാലത്തെ പ്രതിനിധാനം ചെയ്യുന്നു. റൊമാൻസിന്റെയും പോപ്പുലാരിറ്റിയുടേയും ഉച്ചസ്ഥായി എന്നു വിശേഷിപ്പിക്കാവുന്ന ഈ കാലത്തു തന്നെയാണ് അനുകരണങ്ങളും ഹിന്ദി സംഗീതത്തിൽ വളരെ വ്യാപകമായിത്തീർന്നത് എന്നത് തികഞ്ഞ വൈരുദ്ധ്യമാണ്. അനുകരണങ്ങൾ എക്കാലത്തും ഏതു സംഗീതരംഗത്തും നിലവിലുണ്ടായിരുന്നെങ്കിലും തൊണ്ണൂറുകളിലെ ഹിന്ദി സിനിമാസംഗീതത്തിലെ അവയുടെ തോതും വ്യാപ്തിയും ആരെയും അതിശയിപ്പിക്കുന്നതാണ്. മേൽപ്പറഞ്ഞ ചില സംഗീതജ്ഞരുടെ സംഗീതം നമുക്കൊന്നു വിശകലനം ചെയ്തു നോക്കാം. **1\. നദീം-ശ്രാവൺ** റൊമാന്റിക്‌ കാലഘട്ടത്തെക്കുറിച്ചോർക്കുമ്പോൾ ആദ്യം മനസ്സിൽ ഓടിയെത്തുക നദീം-ശ്രാവൺ തന്നെയായിരിക്കും. സാജൻ, ആഷിഖി, സഡക്, ദീവാന തുടങ്ങി ഹിന്ദി സിനിമാസംഗീതചരിത്രത്തിന് ഏറെ ആസ്വാദ്യകരമായ ചില സംഗീതസൃഷ്ടികൾ സമ്മാനിച്ചിടുള്ളത് ഈ സംഗീതജ്ഞരാണ്. ആദ്യകാലത്തൊന്നും പ്രസ്തുതസംഗീതത്തിന്റെ മൗലികതയെക്കുറിച്ച് സംശയങ്ങളുണ്ടായിരുന്നില്ല. മറ്റാരെയും പോലെ ഞാനും ആ ഗാനങ്ങൾ മനസ്സറിഞ്ഞാസ്വദിച്ചു, ഇന്നും ആസ്വദിച്ചു കൊണ്ടിരിക്കുന്നു. ആധുനികസമൂഹമാധ്യമങ്ങൾ സജീവമായിത്തുടങ്ങിയ കാലത്താണ് നദീം-ശ്രാവൺ എന്ന സംഗീതജ്ഞരുടെ പേരിലിറങ്ങിയ ചില ഗാനങ്ങളുടെ ഉറവിടങ്ങൾ കണ്ടെത്താൻ തുടങ്ങിയത്. അനുകരണം അത്ര വലിയ പാതകമെന്നൊന്നും വിശേഷിപ്പിക്കാനില്ല, പക്ഷെ നദീം-ശ്രാവൺ എന്ന സംഗീതജ്ഞരുടെ കരിയർ തന്നെ നിർമ്മിച്ചെടുത്ത പല വിഖ്യാതഗാനങ്ങളും അനുകരണങ്ങളായിരുന്നു എന്ന തിരിച്ചറിവ് അത്ര സുഖകരമല്ലാത്തൊരനുഭവമായിരുന്നു. ഒന്നോ രണ്ടോ ഗാനങ്ങൾ അനുകരിച്ചു എന്നതിലല്ല, പക്ഷെ ആ ഗാനങ്ങൾ ഏതൊക്കെയെന്നും അവയുടെ കച്ചവടമൂല്യമെന്തെന്നുമറിയുമ്പോഴാണ് നാം ചെറുതായെങ്കിലുമൊന്നു ഞെട്ടിപ്പോകുന്നത്. തൂ മേരി സിന്ദഗി ഹെ (ആഷിഖി), തുമെ അപ്നാ ബനാനെ കീ കസം (സഡക്), ബഹുത് പ്യാർ കർതേ ഹേം (സാജൻ) എന്നീ ഗാനങ്ങളെല്ലാം നഗ്നമായ അനുകരണങ്ങളായിരുന്നു. (ഈ പട്ടിക ചെറുതല്ല, ഇവിടം കൊണ്ടു നിർത്തിയെന്നു മാത്രം, ഈ വിഷയത്തെക്കുറിച്ച് വിസ്തരിച്ചൊരു ലേഖനം പണ്ടെഴുതിയിടുണ്ട്). അനുകരണങ്ങളീല്ലാതെയും ചില മികച്ച ഗാനങ്ങൾ ഇവർ സൃഷ്ടിച്ചിടുണ്ടെങ്കിലും നദീം-ശ്രാവൺ എന്ന സംഗീതജ്ഞരോടുള്ള മതിപ്പ് കുറയുവാൻ ഈ തിരിച്ചറിവുകൾ കാരണമായി. (പക്ഷെ ഈ ഗാനങ്ങൾ അവയുടെ ഒറിജിനലുകളേക്കാൾ എനിക്കിഷ്ടമാണ് എന്നതും പറയാതെ വയ്യ. വളരെ അസംസ്കൃതമായ ചില ഗസലുകൾ, പാകിസ്ഥാനി ഗാനങ്ങൾ എന്നിവ വളരെ ആകർഷകമായ രീതിയിലാണ് നദീം-ശ്രാവൺ പുന:സൃഷ്ടിച്ചിടുള്ളത്). **![](https://cdn.boolokam.com/articles/2022/09/dqdqd.jpg)2\. അനു മല്ലിക്** അനു-മല്ലിക്കിൻ്റെ അനുകരണങ്ങളും ഒട്ടും രഹസ്യമായിരുന്നില്ല. സുദീർഘമായ അദ്ദേഹത്തിൻ്റെ സംഗീതജീവിതത്തിൽ, ഗാനങ്ങളിൽ അനുകരണങ്ങളുടെ നിരവധി സ്ഫുരണങ്ങളുണ്ട്. ഡോലെ ഡൊലെ ദിൽ (ബാസി), ദിൽ മേരാ ചുരായാ ക്യോം (അകേലേ ഹം അകേലേ തും), അരെ ബാബാ അരെ ബാബാ (ഔസാർ), നീന്ദ് ചുരായി മേരി (ഇഷ്ഖ്) എന്നിങ്ങനെ അനുകരണങ്ങളുടെ നീണ്ട ഒരു പട്ടികയുണ്ട് അനു മല്ലിക്കിനും. അനു മല്ലിക്കിന്റെ മെലഡി ലൈനുകൾക്ക് “ലൗവ് സ്റ്റോറി” യുടെ തീം മ്യൂസികിനോട് ചെറുതല്ലാത്ത കടപ്പാടുണ്ട്. അദ്ദേഹത്തിന്റെ മിക്ക റൊമാന്റിക്‌ ഗാനങ്ങളുടേയും സ്വരസഞ്ചാരം ഏകദേശം ഒരേ രീതിയിലാണ്, ഘടനയിലാണ്. ഈ കാലഘട്ടത്തിൽ നദീം-ശ്രാവണു ബലാബലം നിന്ന ഒരു സംഗീതജ്ഞനാണ് അനു മല്ലിക്. മൗലികതയിലായാലും അനുകരണത്തിലായാലും. (“കം സെപ്റ്റംബർ” എന്ന ഗാനം ഏതാണ്ട് ഒരേ കാലത്താണ് രണ്ടു പേരും തങ്ങളുടെ ഗാനങ്ങളിൽ ഉപയോഗപ്പെടുത്തിയത്!!!) **![](https://cdn.boolokam.com/articles/2022/09/dqdff.jpg)3\. ആനന്ദ്-മിലിന്ദ്** “ഇളയരാജ ഈ സ്റ്റുഡിയോയുടെ ഐശ്വര്യം” എന്ന് ആനന്ദ്-മിലിന്ദിന്റെ റിക്കാർഡിംഗ് സ്റ്റുഡിയോകളിൽ എഴുതി വയ്ക്കാറുണ്ടെന്ന് പലരും ഫലിതം പറയാറുണ്ട്. ഇളയരാജാ ഗാനങ്ങളോടുള്ള തങ്ങളുടെ താല്പര്യം അവരൊരിക്കലും മറച്ചു വച്ചിട്ടില്ല. “ധക് ധക് കർനേ ലഗാ” എന്ന ഗാനത്തിന്റെ ഉറവിടം ഇപ്പോൾ ഏവർക്കും സുപരിചിതമായിരിക്കും. അന്ന് തെലുങ്ക് സംഗീതത്തിൽ മാത്രം ഒതുങ്ങി നിന്ന “അബ്ബനീ തീയ്യനീ” ആനന്ദ്-മിലിന്ദിനു സമ്മാനിച്ചത് അവരുടെ ഏറ്റവും പോപ്പുലറായ ഗാനങ്ങളിലൊന്നാണ്. “സാഥിയാ തൂനേ ക്യാ കിയാ” (ലവ്), “ചാന്ദ്നീ രാത് ഹെ” (ഭാഘി), “തു തു തു താര” (ബോൽ രാധാ ബോൽ), “ഹോലെ ഹോലെ ദിൽ ഢോലേ” (അംഗരക്ഷക്), “ഓഹ് പ്രിയാ പ്രിയാ" (ദിൽ) എന്നിങ്ങനെ ഇളയരാജാ ഗാനങ്ങളുടെ ഹിന്ദി പതിപ്പുകൾ അനവധിയുണ്ട് ആനന്ദ്-മിലിന്ദ് എന്ന സംഗീതജ്ഞരുടെ പേരിൽ. ആനന്ദ്-മിലിന്ദ് എന്നിവരെ ഏറെ പോപ്പുലറാക്കിയ “ഖയാമത് സെ ഖയാമത് തക്” എന്ന ചിത്രത്തിലെ “അകേലേ ഹൈൻ”, “ഗസബ് കാ ഹൈ ദിൻ” എന്ന ഗാനങ്ങളിലും അനുകരണസ്പർശങ്ങളുണ്ടായിരുന്നു, ഇളയരാജയുടേതിൽ നിന്നായിരുന്നില്ല എന്നു മാത്രം. “സുഹാഗ്” എന്ന ചിത്രത്തിലെ “തേരെ ലിയേ ജാനം” എന്ന ഗാനവും ഏവർക്കും സുപരിചിതമായിരിക്കുമല്ലോ. ————————————— മറ്റു സംഗീതജ്ഞരുടേയും പോപ്പുലറായ ചില അനുകരണങ്ങൾ വേറെയുമുണ്ട്, വിസ്തരിക്കുന്നില്ല. ഈ മൂന്നു പേരോടും പ്രത്യേകിച്ചെന്തെങ്കിലും വിരോധമുള്ളതു കൊണ്ടോ മറ്റുള്ളവരെല്ലാം വിശുദ്ധരായതു കൊണ്ടോ അല്ല, മറിച്ച് ഹിറ്റുകളുടെ എണ്ണത്തിലും അനുകരണങ്ങളുടെ വ്യാപ്തിയിലും സമകാലീനരെ അപേക്ഷിച്ച് ഇവർ മുന്നിട്ടു നിന്നതു കൊണ്ടു മാത്രമാണ് പേരെടുത്തു പരാമർശിച്ചത്. ദോഷം പറയുന്നില്ല, വലിയ തോതിലുള്ള നഗ്നമായ അനുകരണങ്ങളുണ്ടായിരുന്നെങ്കിലും ഈ കാലഘട്ടത്തിലെ, മേൽപ്പറഞ്ഞ ഗാനങ്ങളെ ഇഷ്ടപ്പെടാതെ ഒരു സംഗീതാസ്വാദകനും കടന്നു പോകാനാകില്ല എന്നതാണ് സത്യം. ആ കാലത്തെ എല്ലാ ഗാനങ്ങളും അപ്പാടെ അനുകരണങ്ങളായിരുന്നു എന്നുമല്ല പറഞ്ഞു വന്നത്. മൗലികതയുടെ സംഗീതവും അക്കാലത്തെ പല ഹിറ്റ് ഗാനങ്ങളേയും ധന്യമാക്കിയിട്ടുണ്ട്. നാം ഏറെയിഷ്ടപ്പെടുന്ന ആ സംഗീതകാലം തന്നെ അനുകരണം എന്ന പ്രക്രിയയ്ക്കും ഉദാഹരണമായി പലപ്പോഴും ചൂണ്ടിക്കാണിക്കേണ്ടി വരാറുണ്ട് എന്നതിലെ വൈരുദ്ധ്യം ഒന്നു സൂചിപ്പിച്ചു എന്നു മാത്രം. &nbsp;
