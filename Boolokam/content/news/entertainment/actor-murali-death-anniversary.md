---
title: "മലയാളസിനിമയുടെ കരുത്തുറ്റ അഭിനയ ശൈലിയുടെ ഓര്‍മ്മപ്പെടുത്തലായ മുരളി എന്ന നടന്‍റെ ഓര്‍മ്മ ദിവസമാണിന്ന്"
date: 2023-08-06T08:40:16
draft: false
categories: ["Entertainment"]
tags: ['ACTOR', 'actor murali', 'death anniversary', 'murali']
author: "Bonny"
---

താരത്തിന്റെ പരിവേഷവും നാട്യങ്ങളുമില്ലാതെ പരുക്കന്‍ മുഖപടത്തിനുള്ളില്‍ ദുര്‍ബലനായിരുന്ന വലിയ നടന്റെ ഓര്‍മ്മ ദിവസമാണിന്ന്. മലയാളസിനിമയുടെ കരുത്തുറ്റ അഭിനയ ശൈലിയുടെ ഓര്‍മ്മപ്പെടുത്തലായ മുരളി എന്ന നടന്‍റെ ..

അരങ്ങിന്റെ പിന്‍ബലത്തോടെ സിനിമയിലെത്തുകയും സിനിമയില്‍ അഭിനയത്തിന്റെ വലിയ കരുത്തു തെളിയിക്കുകയും ചെയ്ത ഭരത് മുരളി അഭിനയിപ്പിച്ചു ഫലിപ്പിച്ച എല്ലാ കഥാപാത്രങ്ങളിലും മുരളി ചേര്‍ത്തുവെച്ച പ്രതിഭാസാന്നിദ്ധ്യംപ്രകടമായിരുന്നു .പഞ്ചാഗ്‌നി'യിലെ വില്ലനില്‍നിന്ന് 'നെയ്ത്തുകാരനി'ലെ അപ്പ മേസ്തിരിയിലേക്കുള്ള വഴിയില്‍ സിനിമാപ്രേമികളുടെ മനസില്‍ തറഞ്ഞുനില്‍ക്കുന്ന ഒരുപിടി കഥാപാത്രങ്ങള്‍.

<a href="http://13.232.38.164/wp-content/uploads/2023/08/caaaa.jpg"><img class="size-full wp-image-406316 aligncenter" src="http://13.232.38.164/wp-content/uploads/2023/08/caaaa.jpg" alt="" width="360" height="533" /></a>നായകനായും പ്രതിനായകനായും സഹനടനായും സ്വഭാവനടനായും എന്ന് വേണ്ട തന്‍റെ അഭിനയജീവിതത്തില്‍ അദേഹം കെട്ടിയാടാത്ത വേഷങ്ങള്‍ ഇല്ലാ എന്നുതന്നെ പറയാം. ആരോഗ്യ വകുപ്പില്‍ ക്ലര്‍ക്കായി ജോലി നോക്കിയിരുന്ന അദേഹത്തെ, കടമ്മനിട്ട, നരേന്ദ്രപ്രസാദ്, വി.പി. ശിവകുമാര്‍, പ്രഫ. അലിയാര്‍ തുടങ്ങിയ പ്രതിഭാശാലികലുമായുള്ള നിരന്തര സമ്പര്‍ക്കം അരങ്ങിലെത്തിച്ചു. നരേന്ദ്ര പ്രസാദിനൊപ്പം നാട്യഗൃഹം എന്ന സമിതി രൂപികരിച്ച മുരളി പിന്നീടു സര്‍ക്കാര്‍ ജോലി ഉപേക്ഷിച്ചു മുഴുവന്‍സമയ നാടകപ്രവര്‍ത്തകനായി.സി എന്‍ ശ്രീകണ്ഠന്‍ നായരുടെ ലങ്കാ ലക്ഷ്മി എന്ന നാടകത്തിലെ രാവണന്റെ വേഷം അദേഹത്തിന് നിരൂപക പ്രശംസ നേടിക്കൊടുത്തു.

ഗോപി സംവിധാനം ചെയ്ത ഞാറ്റടി ആയിരുന്നു ആദ്യചലച്ചിത്രം. പക്ഷേ ആ ചിത്രം പുറത്തിറങ്ങിയില്ല. തുടർന്ന് അരവിന്ദന്റെ ചിദംബരം എന്ന ചിത്രത്തിൽ അഭിനയിക്കാൻ അവസരം ലഭിച്ചു. പിന്നീടു മീനമാസത്തിലെ സൂര്യൻ എന്ന ചിത്രത്തിൽ അഭിനയിച്ചു. ഹരിഹരന്റെ പഞ്ചാഗ്നിയാണ് ആദ്യം റിലീസായ ചിത്രം.

<strong>നാടകത്തിലെ മുരളി</strong>

ലങ്കാലക്ഷ്മിയെ മുരളി ഇല്ലാതെ ചിന്തിക്കാതെ വയ്യ. ആ നാടകം മുരളി എന്ന അഭിനേതാവിൻ്റെ അതുല്യ പ്രതിഭയെ പുറത്തു കൊണ്ടുവന്നു.ലങ്കാലക്ഷ്മിയിലെ ദുഷ്കരമായ രാവണവേഷം അദ്ദേഹത്തിനുതന്നെ നിശ്ചയിച്ചതും നരേന്ദ്രപ്രസാദായിരുന്നു. ഉറപ്പിച്ചു പറയാം, നരേന്ദ്രപ്രസാദിന്റെ കണ്ടുപിടിത്തമായിരുന്നു നടൻ മുരളി.അധികം ഉയരമില്ല മുരളിക്ക്. മാംസളത ഒട്ടുമില്ലാത്ത മുഖത്തിന് നല്ല കരുത്തും പേശീവലിവുമുണ്ട്. നെറ്റിയിലെ നീണ്ട മുറിവിന്റെ പാട് ആ മുഖത്തിന് ഒരു വിശേഷപരുഷബലം നല്കി. ദേഹത്തിന്റെ ഉയരക്കുറവിനെ വിസ്മരിപ്പിക്കുന്നതായിരുന്നു മുഖത്തിന്റെ ഈ ബലവും അതിൽനിന്നു പുറത്തുവരുന്ന ശബ്ദവും. ശബ്ദമാണ് മുരളിയുടെ ഏറ്റവും വലിയ നാട്യവിഭവം. മുഴങ്ങാനും മൃദുവാകാനും വേണ്ട അനുനേയത അതിനുണ്ട്. മന്ദ്രസ്ഥായിയിൽ അത് പ്രത്യേകം ആകർഷകമാണ്. മറ്റെന്തിനെക്കാളും ഈ ശബ്ദസിദ്ധിയാണ് മുരളിയെ രാവണവേഷത്തിന് അർഹനാക്കിയത് എന്നു തോന്നും. കാരണം, സി.എന്റെ ലങ്കാലക്ഷ്മിയിലെ രാവണൻ ശബ്ദത്തിന്റെ ഒരു പ്രത്യേക മാനം കൊണ്ടുകൂടി രൂപീകരിക്കപ്പെട്ട കഥാപാത്രമാണ്. സി.എന്നെ സംബന്ധിച്ചിടത്തോളം രാവണൻ മൂകനായാൽ രാവണനില്ല. ശബ്ദത്തിന്റെ അധികമാനം കുറഞ്ഞുപോകുമ്പോൾ നാടകത്തിന്റെ ശബ്ദാതീതമായ മാനം ചോർന്നുപോകുന്ന വിധത്തിലാണ് ലങ്കാലക്ഷ്മി രചിക്കപ്പെട്ടിട്ടുള്ളത്.

ലങ്കാലക്ഷ്മിയിലെ രാവണൻ ഘോഷാക്ഷരങ്ങൾകൊണ്ടു മാത്രം വിവരിക്കപ്പെടാവുന്ന ഒരു ബൃഹത്ശബ്ദപുരുഷനാണ്. സുഹൃത്തുക്കളും സഹഭടന്മാരും അധികാരവുമെല്ലാം നഷ്ടപ്പെട്ട് ഏകാകിയായി അവശേഷിച്ച രാവണൻ സ്വയം രചിച്ചു ചൊല്ലുന്ന 'ജടാകടാഹം' എന്ന ശിവസ്തുതിയിൽ അദ്ദേഹം ഈ ശബ്ദത്തിലൂടെത്തന്നെ ഈശ്വരനെ സന്ദർശിക്കുകയാണ്. ലങ്കാലക്ഷ്മിയിലെ രാവണനിലുള്ള ഈ ശബ്ദക്കടലിനെ തന്റെ കണ്ഠത്തിലൂടെ ധ്വനിപ്പിക്കാൻ കഴിഞ്ഞതായിരുന്നു മുരളിയുടെ വിജയം. ഇതാ ഒരു വലിയ നടൻ പിറന്നുകഴിഞ്ഞു എന്ന് അന്നെല്ലാവർക്കും അറിവായി.
(കെ.സി. നാരായണന്‍; മാതൃഭൂമി)

<strong><a href="http://13.232.38.164/wp-content/uploads/2023/08/qdqdqddd.webp"><img class="size-full wp-image-406317 aligncenter" src="http://13.232.38.164/wp-content/uploads/2023/08/qdqdqddd.webp" alt="" width="535" height="370" /></a>മുരളി എന്ന എഴുത്തുകാരൻ</strong>

വാക്കും നാട്യവും സാഹിത്യവും അഭിനയവും കാവ്യവും നാടകവും തമ്മിലെ ഈ ബന്ധം മുരളിയുടെ അഭിനയത്തെ മാത്രമല്ല, എഴുത്തിനെയും നാട്യവിശകലനരീതിയെയും സ്വാധീനിക്കുന്നുണ്ട്. എഡ്വേഡ് ആൽബിയുടെ സൂ സ്റ്റോറി മലയാളത്തിലേക്കു പരിഭാഷ ചെയ്തതിലൂടെ തന്റെ നാടകസങ്കല്പം അദ്ദേഹം നേരത്തേ വെളിവാക്കിയിരുന്നു. അഭിനയത്തിന്റെ രസതന്ത്രം എന്ന പേരിൽ അഭിനയത്തെക്കുറിച്ചുള്ള ധാരണകളെ അദ്ദേഹം വിശകലനം ചെയ്ത് അവതരിപ്പിച്ചിട്ടുമുണ്ട്. ഒരുപടികൂടി കടന്ന് കാവ്യവിശകലനത്തെയും അഭിനയവിശകലനത്തെയും ഒന്നിച്ചുചേർത്ത് 'അഭിനേതാവും ആശാൻകവിതയും' എന്ന വേറൊരു ലേഖനവും അദ്ദേഹം രചിക്കുകയുണ്ടായി.

മുപ്പതിലേറെ വര്‍ഷം നീണ്ടു നിന്ന തന്‍റെ സിനിമാജീവിതത്തിനിടയില്‍ നിരവധി പുരസ്കാരങ്ങളും അദേഹത്തെ തേടിയെത്തി. നെയ്ത്തുകാരന്‍ എന്ന സിനിമയിലെ അഭിനയത്തിന് 2002- ലെ മികച്ച നടനുള്ള ദേശീയ പുരസ്കാരം നേടി. കൂടാതെ മികച്ച നടനുള്ള സംസ്ഥാന അവാര്‍ഡ് നാലു വട്ടവും (ആധാരം, കാണാക്കിനാവ്, താലോലം, നെയ്ത്തുകാരന്‍) മികച്ച സഹനടനുള്ള സംസ്ഥാന അവാര്‍ഡ് രണ്ടു വട്ടവും (അമരം, വീരാളിപ്പട്ട് ) കരസ്ഥമാക്കി. കടുത്ത പ്രമേഹത്തെ തുടര്‍ന്ന് 2009, ഓഗസ്റ്റ് 6- ന് നിര്യാതനായി.

മരിക്കുമ്പോൾ കേരള സംഗീത നാടക അക്കാദമി ചെയർമാനായിരുന്നു. മുരളി മുതൽ മുരളി വരെ, മൃഗശാല കഥ,എന്നീ കൃതികളും അദേഹത്തിന്റെതായുണ്ട്. ശ്രീകണ്ഠന്‍ നായരുടെ ലങ്കാലക്ഷ്മിയെന്ന നാടകവുമായി ലോകം ചുറ്റണമെന്ന് ആഗ്രഹം ബാക്കിവെച്ചാണ് മുരളി യാത്രയായത്....!!!


![മലയാളസിനിമയുടെ കരുത്തുറ്റ അഭിനയ ശൈലിയുടെ ഓര്‍മ്മപ്പെടുത്തലായ മുരളി എന്ന നടന്‍റെ ഓര്‍മ്മ ദിവസമാണിന്ന്](http://13.232.38.164/wp-content/uploads/2023/08/caaaa.jpg)താരത്തിന്റെ പരിവേഷവും നാട്യങ്ങളുമില്ലാതെ പരുക്കന്‍ മുഖപടത്തിനുള്ളില്‍ ദുര്‍ബലനായിരുന്ന വലിയ നടന്റെ ഓര്‍മ്മ ദിവസമാണിന്ന്. മലയാളസിനിമയുടെ കരുത്തുറ്റ അഭിനയ ശൈലിയുടെ ഓര്‍മ്മപ്പെടുത്തലായ മുരളി എന്ന നടന്‍റെ .. അരങ്ങിന്റെ പിന്‍ബലത്തോടെ സിനിമയിലെത്തുകയും സിനിമയില്‍ അഭിനയത്തിന്റെ വലിയ കരുത്തു തെളിയിക്കുകയും ചെയ്ത ഭരത് മുരളി അഭിനയിപ്പിച്ചു ഫലിപ്പിച്ച എല്ലാ കഥാപാത്രങ്ങളിലും മുരളി ചേര്‍ത്തുവെച്ച പ്രതിഭാസാന്നിദ്ധ്യംപ്രകടമായിരുന്നു .പഞ്ചാഗ്‌നി'യിലെ വില്ലനില്‍നിന്ന് 'നെയ്ത്തുകാരനി'ലെ അപ്പ മേസ്തിരിയിലേക്കുള്ള വഴിയില്‍ സിനിമാപ്രേമികളുടെ മനസില്‍ തറഞ്ഞുനില്‍ക്കുന്ന ഒരുപിടി കഥാപാത്രങ്ങള്‍. [](http://13.232.38.164/wp-content/uploads/2023/08/caaaa.jpg)നായകനായും പ്രതിനായകനായും സഹനടനായും സ്വഭാവനടനായും എന്ന് വേണ്ട തന്‍റെ അഭിനയജീവിതത്തില്‍ അദേഹം കെട്ടിയാടാത്ത വേഷങ്ങള്‍ ഇല്ലാ എന്നുതന്നെ പറയാം. ആരോഗ്യ വകുപ്പില്‍ ക്ലര്‍ക്കായി ജോലി നോക്കിയിരുന്ന അദേഹത്തെ, കടമ്മനിട്ട, നരേന്ദ്രപ്രസാദ്, വി.പി. ശിവകുമാര്‍, പ്രഫ. അലിയാര്‍ തുടങ്ങിയ പ്രതിഭാശാലികലുമായുള്ള നിരന്തര സമ്പര്‍ക്കം അരങ്ങിലെത്തിച്ചു. നരേന്ദ്ര പ്രസാദിനൊപ്പം നാട്യഗൃഹം എന്ന സമിതി രൂപികരിച്ച മുരളി പിന്നീടു സര്‍ക്കാര്‍ ജോലി ഉപേക്ഷിച്ചു മുഴുവന്‍സമയ നാടകപ്രവര്‍ത്തകനായി.സി എന്‍ ശ്രീകണ്ഠന്‍ നായരുടെ ലങ്കാ ലക്ഷ്മി എന്ന നാടകത്തിലെ രാവണന്റെ വേഷം അദേഹത്തിന് നിരൂപക പ്രശംസ നേടിക്കൊടുത്തു. ഗോപി സംവിധാനം ചെയ്ത ഞാറ്റടി ആയിരുന്നു ആദ്യചലച്ചിത്രം. പക്ഷേ ആ ചിത്രം പുറത്തിറങ്ങിയില്ല. തുടർന്ന് അരവിന്ദന്റെ ചിദംബരം എന്ന ചിത്രത്തിൽ അഭിനയിക്കാൻ അവസരം ലഭിച്ചു. പിന്നീടു മീനമാസത്തിലെ സൂര്യൻ എന്ന ചിത്രത്തിൽ അഭിനയിച്ചു. ഹരിഹരന്റെ പഞ്ചാഗ്നിയാണ് ആദ്യം റിലീസായ ചിത്രം. **നാടകത്തിലെ മുരളി** ലങ്കാലക്ഷ്മിയെ മുരളി ഇല്ലാതെ ചിന്തിക്കാതെ വയ്യ. ആ നാടകം മുരളി എന്ന അഭിനേതാവിൻ്റെ അതുല്യ പ്രതിഭയെ പുറത്തു കൊണ്ടുവന്നു.ലങ്കാലക്ഷ്മിയിലെ ദുഷ്കരമായ രാവണവേഷം അദ്ദേഹത്തിനുതന്നെ നിശ്ചയിച്ചതും നരേന്ദ്രപ്രസാദായിരുന്നു. ഉറപ്പിച്ചു പറയാം, നരേന്ദ്രപ്രസാദിന്റെ കണ്ടുപിടിത്തമായിരുന്നു നടൻ മുരളി.അധികം ഉയരമില്ല മുരളിക്ക്. മാംസളത ഒട്ടുമില്ലാത്ത മുഖത്തിന് നല്ല കരുത്തും പേശീവലിവുമുണ്ട്. നെറ്റിയിലെ നീണ്ട മുറിവിന്റെ പാട് ആ മുഖത്തിന് ഒരു വിശേഷപരുഷബലം നല്കി. ദേഹത്തിന്റെ ഉയരക്കുറവിനെ വിസ്മരിപ്പിക്കുന്നതായിരുന്നു മുഖത്തിന്റെ ഈ ബലവും അതിൽനിന്നു പുറത്തുവരുന്ന ശബ്ദവും. ശബ്ദമാണ് മുരളിയുടെ ഏറ്റവും വലിയ നാട്യവിഭവം. മുഴങ്ങാനും മൃദുവാകാനും വേണ്ട അനുനേയത അതിനുണ്ട്. മന്ദ്രസ്ഥായിയിൽ അത് പ്രത്യേകം ആകർഷകമാണ്. മറ്റെന്തിനെക്കാളും ഈ ശബ്ദസിദ്ധിയാണ് മുരളിയെ രാവണവേഷത്തിന് അർഹനാക്കിയത് എന്നു തോന്നും. കാരണം, സി.എന്റെ ലങ്കാലക്ഷ്മിയിലെ രാവണൻ ശബ്ദത്തിന്റെ ഒരു പ്രത്യേക മാനം കൊണ്ടുകൂടി രൂപീകരിക്കപ്പെട്ട കഥാപാത്രമാണ്. സി.എന്നെ സംബന്ധിച്ചിടത്തോളം രാവണൻ മൂകനായാൽ രാവണനില്ല. ശബ്ദത്തിന്റെ അധികമാനം കുറഞ്ഞുപോകുമ്പോൾ നാടകത്തിന്റെ ശബ്ദാതീതമായ മാനം ചോർന്നുപോകുന്ന വിധത്തിലാണ് ലങ്കാലക്ഷ്മി രചിക്കപ്പെട്ടിട്ടുള്ളത്. ലങ്കാലക്ഷ്മിയിലെ രാവണൻ ഘോഷാക്ഷരങ്ങൾകൊണ്ടു മാത്രം വിവരിക്കപ്പെടാവുന്ന ഒരു ബൃഹത്ശബ്ദപുരുഷനാണ്. സുഹൃത്തുക്കളും സഹഭടന്മാരും അധികാരവുമെല്ലാം നഷ്ടപ്പെട്ട് ഏകാകിയായി അവശേഷിച്ച രാവണൻ സ്വയം രചിച്ചു ചൊല്ലുന്ന 'ജടാകടാഹം' എന്ന ശിവസ്തുതിയിൽ അദ്ദേഹം ഈ ശബ്ദത്തിലൂടെത്തന്നെ ഈശ്വരനെ സന്ദർശിക്കുകയാണ്. ലങ്കാലക്ഷ്മിയിലെ രാവണനിലുള്ള ഈ ശബ്ദക്കടലിനെ തന്റെ കണ്ഠത്തിലൂടെ ധ്വനിപ്പിക്കാൻ കഴിഞ്ഞതായിരുന്നു മുരളിയുടെ വിജയം. ഇതാ ഒരു വലിയ നടൻ പിറന്നുകഴിഞ്ഞു എന്ന് അന്നെല്ലാവർക്കും അറിവായി. (കെ.സി. നാരായണന്‍; മാതൃഭൂമി) **[![](http://13.232.38.164/wp-content/uploads/2023/08/qdqdqddd.webp)](http://13.232.38.164/wp-content/uploads/2023/08/qdqdqddd.webp)മുരളി എന്ന എഴുത്തുകാരൻ** വാക്കും നാട്യവും സാഹിത്യവും അഭിനയവും കാവ്യവും നാടകവും തമ്മിലെ ഈ ബന്ധം മുരളിയുടെ അഭിനയത്തെ മാത്രമല്ല, എഴുത്തിനെയും നാട്യവിശകലനരീതിയെയും സ്വാധീനിക്കുന്നുണ്ട്. എഡ്വേഡ് ആൽബിയുടെ സൂ സ്റ്റോറി മലയാളത്തിലേക്കു പരിഭാഷ ചെയ്തതിലൂടെ തന്റെ നാടകസങ്കല്പം അദ്ദേഹം നേരത്തേ വെളിവാക്കിയിരുന്നു. അഭിനയത്തിന്റെ രസതന്ത്രം എന്ന പേരിൽ അഭിനയത്തെക്കുറിച്ചുള്ള ധാരണകളെ അദ്ദേഹം വിശകലനം ചെയ്ത് അവതരിപ്പിച്ചിട്ടുമുണ്ട്. ഒരുപടികൂടി കടന്ന് കാവ്യവിശകലനത്തെയും അഭിനയവിശകലനത്തെയും ഒന്നിച്ചുചേർത്ത് 'അഭിനേതാവും ആശാൻകവിതയും' എന്ന വേറൊരു ലേഖനവും അദ്ദേഹം രചിക്കുകയുണ്ടായി. മുപ്പതിലേറെ വര്‍ഷം നീണ്ടു നിന്ന തന്‍റെ സിനിമാജീവിതത്തിനിടയില്‍ നിരവധി പുരസ്കാരങ്ങളും അദേഹത്തെ തേടിയെത്തി. നെയ്ത്തുകാരന്‍ എന്ന സിനിമയിലെ അഭിനയത്തിന് 2002- ലെ മികച്ച നടനുള്ള ദേശീയ പുരസ്കാരം നേടി. കൂടാതെ മികച്ച നടനുള്ള സംസ്ഥാന അവാര്‍ഡ് നാലു വട്ടവും (ആധാരം, കാണാക്കിനാവ്, താലോലം, നെയ്ത്തുകാരന്‍) മികച്ച സഹനടനുള്ള സംസ്ഥാന അവാര്‍ഡ് രണ്ടു വട്ടവും (അമരം, വീരാളിപ്പട്ട് ) കരസ്ഥമാക്കി. കടുത്ത പ്രമേഹത്തെ തുടര്‍ന്ന് 2009, ഓഗസ്റ്റ് 6- ന് നിര്യാതനായി. മരിക്കുമ്പോൾ കേരള സംഗീത നാടക അക്കാദമി ചെയർമാനായിരുന്നു. മുരളി മുതൽ മുരളി വരെ, മൃഗശാല കഥ,എന്നീ കൃതികളും അദേഹത്തിന്റെതായുണ്ട്. ശ്രീകണ്ഠന്‍ നായരുടെ ലങ്കാലക്ഷ്മിയെന്ന നാടകവുമായി ലോകം ചുറ്റണമെന്ന് ആഗ്രഹം ബാക്കിവെച്ചാണ് മുരളി യാത്രയായത്....!!!
