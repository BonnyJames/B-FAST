---
author: Beaumaris
categories:
- Entertainment
comment_count: 0
date: 2022-10-12 07:32:19
draft: false
image: ''
like_count: 16262
share_count: 11651
tags:
- manirathnam
- ponniyiin selvan
- Rahul Madhavan
title: ഈ ഒരു ചിത്രമൊരുക്കാൻ അദ്ദേഹത്തിന് ഏറ്റവും വിശ്വാസയോഗ്യമായത് ആ മഹത്തായ കഥ തന്നെയാണ്,
  ഇങ്ങനെ നമ്മുക്കുമില്ലേ കഥകൾ ?
view_count: 404508
---

**Rahul Madhavan** പൊന്നിയിൻ സെൽവന്റെ പത്തു ദിവസത്തെ കളക്ഷൻ ഏതാണ്ട് വിക്രം സിനിമയുടെ 85% ആണ്. ഒരു പത്തുപതിമൂന്നു കോടി കൂടി നേടിയാൽ വിക്രം തമിഴ്നാട്ടിൽ മാത്രം നേടിയ ഗ്രോസ്സ് ക്രോസ്സ് ചെയ്തു ഇൻഡസ്ട്രി ഹിറ്റ്‌ ആവാൻ PS 1 നു കഴിയും.കേരളത്തിൽ ഇപ്പൊ ഏറ്റവും കളക്ഷൻ നേടുന്ന രണ്ടാമത്തെ ചിത്രവും ഇതാണ് (ഫസ്റ്റ് വിക്രം )അത് അങ്ങനെ തുടരാനും സാധിച്ചേക്കും. പോരാത്തതിന് മറ്റു പല കൺട്രികളിലും കളക്ഷന്റെ കാര്യത്തിൽ വലിയ ലീഡിലാണ് ഈ ചിത്രം പോയികൊണ്ടിരിക്കുന്നത്. പറഞ്ഞുവന്നത് നാല്പത് വർഷം സിനിമയിൽ പിന്നിട്ട ഒരിക്കലും അടിപതറാതെ മുന്നോട്ടു പോയ പല സംവിധായകർക്കും ഗുരുതുല്യനോ ഇൻസ്പിരേഷനോ ആയ മണിസാറിനെ കുറിച്ചാണ്.ഇന്നും പലർക്കും തങ്ങളുടെ ഡ്രീം പ്രൊജക്റ്റ്‌ ഡ്രീം തന്നെയായി തുടരുമ്പോൾ എംജിആറും കമലുമൊക്കെ എടുത്താൽ പൊങ്ങില്ല എന്ന് തോന്നി ഒഴിവാക്കിയ ആ ഒരു സിനിമ കാലത്തിനതീതമായ അസാധ്യമേക്കിങ്ങിലൂടെ മണിരത്നം നമ്മുടെ മുന്നിലെത്തിച്ച് വിജയിച്ചിരിക്കുകയാണ്. ഇനി അദ്ദേഹം തന്റെ കരിയർ ഇവിടെ തന്നെ നിർത്തിയാലും എന്നും ഇന്ത്യൻ സിനിമ ഓർക്കാൻ പോന്ന ഒരു സംഭവം തന്നെയാണ് പൊന്നിയിൻ സെൽവൻ എന്ന് പറയാം. ഈ ഒരു ചിത്രമൊരുക്കാൻ അദ്ദേഹത്തിന് ഏറ്റവും വിശ്വാസയോഗ്യമായത് ആ മഹത്തായ കഥ തന്നെയാണ്. കൽക്കിയുടെ ഈ മഹാകാവ്യം തമിഴ് മക്കളുടെ ഹൃദയത്തിൽ എത്രമാത്രം ഇടംനേടിയതാണെന്ന് അദ്ദേഹം മനസിലാക്കി. ആ ഒരു 101% ആത്മവിശ്വാസം തന്നെയാണ് പടം നിർമിച്ചു സംവിധാനം ചെയ്യാനും കാരണമായിട്ടുണ്ടാവുക. ഇന്നും ഇതിൽ എത്ര നടീനടൻമാരുണ്ടെങ്കിലും വമ്പൻ ടെക്നീഷ്യൻസിന്റെ സാന്നിധ്യമുണ്ടായിട്ടും പടം കണ്ടിറങ്ങുന്ന പ്രേക്ഷകന്റെ മുന്നിൽ ആദ്യം ഓടിയെത്തുന്നത് മണിസാറിന്റെയും ആ കഥയുടെ ഭംഗിയിമായിരിക്കും. ഇങ്ങനെ നമ്മുക്കുമില്ലേ കഥകൾ, പുരാണസംബന്ധമാണെങ്കിൽ എം ടി സാറിന്റെ രണ്ടാമൂഴമുണ്ട്, നാടൻ ലെവലിലാണെങ്കിൽ ഒ വി വിജയൻ അവർകളുടെ ഖസാക്കിന്റെ ഇതിഹാസമുണ്ട്. ഇതൊക്കെ സിനിമയായി ഒരിക്കൽ വന്നാൽ നമ്മുടെ സപ്പോർട്ട് എങ്ങനെയായിരിക്കും.പൊന്നിയിൻ സെൽവൻ എന്ന കഥക്ക് കേരളത്തിൽ പോലും ആരാധകരുള്ള മലയാളികൾ ഇതുപോലുള്ള കഥകൾ സിനിമയാക്കിയാലുള്ള സ്വീകരണം എങ്ങനെയായിരിക്കും. ?