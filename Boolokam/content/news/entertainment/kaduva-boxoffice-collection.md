---
author: Beaumaris
categories:
- Entertainment
comment_count: 0
date: 2022-07-11 08:32:00
draft: false
image: ''
like_count: 36929
share_count: 4897
tags:
- Box Office
- KADIVA
- Prithviraj Sukumaran
- shaji kailas
title: കടുവ ബോക്സോഫീസിൽ ഗർജ്ജിക്കുന്നു, നാലുദിവസം കൊണ്ട് 25 കോടി
view_count: 531936
---

ഒട്ടേറെ വിവാദങ്ങൾക്കും നിയമപോരാട്ടങ്ങൾക്കും ശേഷമാണ് പൃഥ്വിരാജിന്റെ കടുവ പ്രദർശനത്തിന് എത്തിയത്. ചിത്രം ഇറങ്ങിയതിനു ശേഷവും അതിലെ ഒരു ഡയലോഗ് വിവാദത്തിൽ കലാശിച്ചിരുന്നു. എന്നാൽ ഇപ്പോൾ വരുന്ന റിപ്പോർട്ടുകൾ പ്രകാരം ബോക്സ്ഓഫീസിൽ കടുവ ശരിക്കും ഗർജ്ജിക്കുകയാണ് . നാല് ദിവസം കൊണ്ട് 25 കോടി രൂപയാണ് കടുവ നേടിയത്. ജൂലൈ 7നാണ് കടുവ തിയേറ്ററുകളില്‍ റിലീസ് ചെയ്തത്. ആഗോള കളക്ഷനും തമിഴ്, കന്നഡ, തെലുങ്ക് പതിപ്പുകളുടെ കളക്ഷനും കൂട്ടിയാണ് ഈ നേട്ടം . ഷാജി കൈലാസ് എട്ട് വര്‍ഷത്തിന് ശേഷം സംവിധാന രംഗത്തേയ്ക്ക് മടങ്ങിയെത്തുന്ന ചിത്രം എന്ന പ്രത്യേകതയും ‘കടുവ’യ്ക്കുണ്ട്. വിവേക് ഒബ്റോയാണ് ചിത്രത്തിലെ പ്രധാന വില്ലന്‍ കഥാപാത്രത്തെ അവതരിപ്പിച്ചത്. കടുവയുടെ മലയാളം പതിപ്പിന് മൂന്നുദിവസം കൊണ്ട് പതിനേഴ് കോടി കളക്ഷനും ഓപ്പണിങ് കളക്ഷനാണ് നാലുകോടിയും ലഭിച്ചിരുന്നു. ജനഗണമന എട്ടുദിവസം കൊണ്ട് നേടിയത് കടുവ നാല് ദിവസം കൊണ്ട് നേടി എന്നതാണ് മികച്ച നേട്ടമാകുന്നത്. അമ്പതുകോടി ആണ് ജനഗണമനയുടെ ടോട്ടൽ കളക്ഷൻ. [embed]https://youtu.be/xQtV-X6COk4[/embed]