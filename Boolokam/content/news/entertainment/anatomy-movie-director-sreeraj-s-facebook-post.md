---
author: Beaumaris
categories:
- Entertainment
comment_count: 0
date: 2023-07-19 16:03:51
draft: false
image: https://cdn.boolokam.com/articles/2023/07/12-2.jpg
like_count: 93150
share_count: 31304
tags: []
title: '"അനാട്ടമി എന്ന എന്റെ സിനിമക്ക് യഥാർത്ഥത്തിൽ എന്താണ് സംഭവിച്ചത്" ?'
view_count: 1522752
---

**അനാട്ടമി എന്ന എന്റെ സിനിമക്ക് യഥാർത്ഥത്തിൽ എന്താണ് സംഭവിച്ചത് ??** **അനാട്ടമിയുടെ സംവിധായകൻ Sreeraj S ന്റെ സോഷ്യൽ മീഡിയ പോസ്റ്റ്** എനിക്ക് ഓർമ്മ വച്ച കാലം മുതൽക്കേ ഞാൻ തുടർച്ചയായി കേട്ടിരുന്നതും എന്റെ മനസിനെ ഏറെ നൊമ്പരപ്പെടുത്തിയിരുന്നതുമായ വാർത്തകൾ ഏറെയും സ്ത്രീകൾക്കെതിരെയുള്ള ലൈംഗിക അതിക്രമങ്ങളെക്കുറിച്ചും തുടർന്നുള്ള കൊലപാതകങ്ങളെക്കുറിച്ചുമായിരുന്നു. ഫിലിം മേക്കിങ് പാഷൻ ആയി മനസ്സിൽ കൊണ്ട് നടന്നിരുന്ന എനിക്ക് സ്ത്രീകൾക്ക് എതിരാതിയുള്ള ഇത്തരം ലൈംഗിക അതിക്രമങ്ങൾക്കെരെ ഒരു ശക്തമായ ഫീച്ചർ ഫിലിം ചെയ്യണമെന്ന ആഗ്രഹം വളരെ ചെറുപ്പം മുതൽക്കേ ഉണ്ടായിരുന്നു. https://youtu.be/OpvJmFp1L1I 2014 ൽ BSc നഴ്സിംഗ് പൂർത്തിയാക്കിയ ശേഷം ഉടൻതന്നെ നഴ്സിംഗ് ജോലിയിൽ പ്രവേശിച്ചു. നഴ്സിംഗ് ജോലി ഇഷ്ടമായിരുന്നു എങ്കിലും അതിനിടയിൽ എനിക്ക് ഒരു ഫിലിം ചെയ്യാനുള്ള തയ്യാറെടുപ്പുകൾ നടത്തുന്നതിനോ ഏതെങ്കിലും ഒരു കഥ കണ്ടെത്തി എഴുതുന്നതിനോ മതിയായ സമയം ലഭിച്ചിരുന്നില്ല. തുടന്ന് 2016 ൽ നഴ്സിംഗ് ജോലി ഒഴുവാക്കി മറ്റൊരു ജോലിയിൽ പ്രവേശിച്ചു. ആ ജോലിയിൽ തുടരവേ എനിക്ക് ഫില്മിനെ കുറിച്ച് ചിന്തിക്കുന്നതിനും ഫീച്ചർ ഫിലിമിന് മുന്നോടിയായി കുറച്ചു ഷോർട്ട് ഫിലിംസിന്റെ സ്ക്രിപ്റ്റുകൾ എഴുതാനുമുള്ള സമയം കണ്ടെത്താൻ കഴിഞ്ഞിരുന്നു . [caption id="attachment_403628" align="aligncenter" width="330"][](https://cdn.boolokam.com/articles/2023/07/fffggggg-1.jpg) **Sreeraj S**[/caption] അങ്ങനെ 2017 അവസാനത്തോടുകൂടി ആ ജോലിയും ഒഴുവാക്കി ആ രണ്ട് ജോലികളിൽ നിന്നും ലഭിച്ച പ്രോവിഡന്റ് ഫണ്ടും കുറച്ച്‌ കൂട്ടുകാർ തന്നു സഹായിച്ച കുറച്ച് പണവും കൊണ്ട് കുറച്ച് ഷോർട്ട് ഫിലിംസ് ചെയ്തു തുടങ്ങി. ഈ കാലയളവിൽ നഴ്സിങ്ങിന് കൂടെ പഠിച്ചിരുന്നതും നഴ്സിങ്ങിന് ശേഷം സിനിമാട്ടോഗ്രഫി പ്രൊഫെഷനായി തിരഞ്ഞെടുത്തതുമായ അക്ഷയ് അമ്പാടി എന്ന ഒരു സുഹൃത്തിനെ കൂടി സിനിമാട്ടോഗ്രാഫർ അയി കൂടെ കൂട്ടി. അക്ഷയ് അമ്പാടി വഴി അംജാദ് ഹസ്സൻ എന്നൊരു എഡിറ്ററിനെ കൂടി പരിചയപ്പെടുകയും പിന്നീടുള്ള ഞങ്ങളുടെ വർക്കുകളിൽ പുള്ളിയെ കൂടി ഞങ്ങളുടെ കൂടെ കൂട്ടുകയും ചെയ്തു. അംജാദ് ഹസ്സനും ഒരു B.Sc നഴ്സിംഗ് ഡ്രോപ്പ് ഔട്ട്‌ ആണെന്ന് പിന്നീടാണ് ഞങ്ങൾ അറിയുന്നത്. തുടർന്ന് ഞങ്ങൾ എല്ലാവരും ചേർന്ന് സ്ത്രീകൾക്ക് എതിരെയുള്ള ലൈംഗിക അതിക്രമങ്ങൾക്കെതിരെ "JUST 5000" എന്നൊരു ഷോർട് ഫിലിം ചെയ്യുകയും അത് ജനശ്രദ്ധ പിടിച്ചുപറ്റുകയും ചെയ്തു. ശേഷം സ്ത്രീകൾക്കെതിരെയുള്ള ലൈംഗിക അതിക്രമങ്ങൾക്കെതിരെ ഒരു ഫീച്ചർ ഫിലിം ചെയ്യാൻ ഞങ്ങൾ തീരുമാനിക്കുകയും ഒരു ശക്തമായ തിരക്കഥ തയ്യാറാക്കാനുള്ള ശ്രമങ്ങൾ ആരംഭിക്കുകയും ചെയ്തു. ഞാൻ പഠിച്ചത് നഴ്സിംഗ് ആയതുകൊണ്ടും നഴ്സിംഗ് വിദ്യാർത്ഥികളുടെ ജീവിത പശ്ചാത്തലത്തിൽ അതുവരെ സിനിമകളൊന്നും ഇറങ്ങാത്തത് കൊണ്ടും കഥയ്ക്ക് ഞാൻ അങ്ങനെനെയൊരു പശ്ചാത്തലത്തലമാണ് തിരഞ്ഞെടുത്തത്. തിരക്കഥ പൂർത്തിയാക്കിയ ശേഷം സിനിമയ്ക്ക് അനാട്ടമി എന്ന് പേര് കൊടുക്കുകയും ചെയ്തു. തുടർന്ന് അനാട്ടമി യുടെ സ്ക്രിപ്റ്റും അയി ഏറെക്കാലം പ്രൊഡ്യൂസർനെ തിരഞ്ഞു നടന്നെങ്കിലും ഷോർട് ഫിലിം ചെയ്ത് പരിചയം ഉണ്ടായിട്ട് കൂടി ഫിലിം ഇൻഡസ്ട്രിയിൽ ആരെയും പരിചയമില്ലാത്തത് കൊണ്ടും ഫീച്ചർ ഫിലിമിൽ വർക്ക്‌ ചെയ്തു പരിചയമില്ലാത്തതുകൊണ്ടും പല പ്രൊഡ്യൂസർമാരും പല പല കാരണങ്ങൾ പറഞ്ഞ് എന്നെ ഒഴിവാക്കി. ഇവിടുത്തെ ഫിലിം ഇൻഡസ്ടറി ഇങ്ങനെയാണെന്ന് തിരിച്ചറിഞ്ഞ ഞാൻ പ്രൊഡ്യൂസഴ്സ്നെ തിരഞ്ഞുള്ള നടപ്പ്‌ മതിയാക്കി അക്ഷയ് അമ്പാടി, അംജാദ് ഹസ്സൻ എന്നിവർ ഉൾപ്പെടെ ഷോർട്ട് ഫിലിമുകളിൽ എന്നോടൊപ്പം പ്രവർത്തിച്ച കുറച്ചുപേരെ കൂടെ ചേർത്തുകൊണ്ട് ലോ ബഡ്ജറ്റിൽ അനാട്ടമി ചെയ്യാൻ തീരുമാനിക്കുകയും അതിനുള്ള ശ്രമങ്ങൾ തുടങ്ങുകയും ചെയ്തു.അവിടുന്നും ഇവിടുന്നുമായി ഞാൻ കുറച്ച് പൈസ അറേഞ്ച് ചെയ്തു. ഫിലിമിനോടുള്ള എന്റെ പാഷനെക്കുറിച്ചു അറിയാവുന്ന എന്റെ അടുത്ത കുറച്ച് സുഹൃത്തുക്കൾ കുറച്ച്‌ പൈസ തന്ന് സഹായിക്കാമെന്ന് വാക്ക് നൽകി. ഇതു കൂടാതെ അക്ഷയും കുറച്ച്‌ പൈസയും കുറച്ച് ലൈറ്റ്സും കുറച്ച് ക്യാമറ ഗിയർസും തന്ന് സഹായിക്കാമെന്ന് ഏറ്റു. എന്നാൽ ഞങ്ങൾ ഈ സ്വരുക്കൂട്ടിയ പണം മതിയാവില്ലായിരുന്നു അനാട്ടമി കംപ്ലീറ്റ് ചെയ്യാൻ . ഈ സമയം ഫിലിമിൽ കുറച്ച്‌ പൈസ ഇൻവെസ്റ്റ് ചെയ്യാം എന്ന് പറഞ്ഞുകൊണ്ട് ഒരു കൂട്ടർ ഞങ്ങളെ സമീപിച്ചു. പൈസ ഇൻവെസ്റ്റ് ചെയ്യാമെന്ന് അവർ ഉറപ്പ്‌ നൽകിയെങ്കിലും അവരുടെ പക്കൽ നിന്നും പൈസ കിട്ടാൻ കുറച്ച്‌ ടൈം എടുക്കുമെന്ന് മനസിലാക്കിയ ഞങ്ങൾ പ്രീ പ്രൊഡക്ഷൻ വർക്കുകൾ സ്റ്റാർട്ട് ചെയ്യാൻ തീരുമാനിച്ചു. അങ്ങനെ 700 ലധികം ആളുകളെ ഓൺലൈൻ വഴി ഓഡിഷൻ നടത്തുകയും അതിൽ നിന്നും ടാലെന്റ്റ് ഉള്ള 40 പേരെ തിരഞ്ഞെടുക്കുകയും അവരിൽ നിന്നും ലൈവ് ഓഡിഷൻ വഴി മൂവിക്കു വേണ്ടവരെ തിരഞ്ഞെടുക്കുകയും ചെയ്തു. മൂവിയിൽ പൈസ ഇൻവെസ്റ്റ് ചെയ്യാം എന്ന് പറഞ്ഞവർ പൈസ കുറച്ചുകൂടി വൈകും എന്ന് പറഞ്ഞപ്പോൾ കയ്യിൽ ഉണ്ടായിരുന്ന പൈസ എടുത്ത്‌ ഫസ്റ്റ് ഷെഡ്യൂൾ ചെയ്യാൻ തീരുമാനിച്ചു. അങ്ങനെ ബാംഗ്ലൂരിലെ ഒരു നഴ്സിംഗ് കോളേജ് ലൊക്കേഷൻ ആയി തിരഞ്ഞെടുത്തു. മൂവിയുടെ 80% കഥ നടക്കുന്നതും കോളേജിലും പരിസരപ്രദേശങ്ങളിലും ആയതുകൊണ്ട് തന്നെ ആർട്, ട്രാൻസ്പോർട്ടേഷൻ തുടങ്ങിയവയ്‌ക്കൊന്നും അധികം പൈസ ചെലവാക്കേണ്ടതില്ലായിരുന്നു. പിന്നെ ക്യാമറ, ലൈറ്റ്, ഭക്ഷണം, താമസം മേക്കപ്പ് ബാക്കി ടെക്‌നിഷ്യൻസ് തുടങ്ങിയവയെല്ലാം സെറ്റ് ചെയ്ത് ആദ്യ ഷെഡ്യൂളിന് തീയതി നിശ്ചയിച്ചു വന്നപ്പോഴേക്കും പണം ഇൻവെസ്റ്റ് ചെയ്യാമെന്ന് പറഞ്ഞിരുന്നവർ ഓരോ ഒഴിവുകഴിവുകൾ പറഞ്ഞു മൂവിയിൽ നിന്നും പിൻമാറാൻ തുടങ്ങി. [![](https://cdn.boolokam.com/articles/2023/07/12-2.jpg)](https://cdn.boolokam.com/articles/2023/07/12-2.jpg)മൂവി ഫുൾ അയി ഷൂട്ട് ചെയ്ത് തീർക്കാനുള്ള പൈസക്കുള്ള വഴി കാണാതെ ഇപ്പോൾ പ്ലാൻ ചെയ്ത ഫസ്റ്റ് ഷെഡ്യൂൾ മാത്രം ഷൂട്ട് ചെയ്തിട്ട് ഒരു കാര്യവും ഇല്ല. ഇനി എന്ത് ചെയ്യും എന്ന് ഓർത്തു വഴിമുട്ടി നിൽക്കുമ്പോഴാണ് ഫസ്റ്റ് ഷെഡ്യൂൾ ചെയ്യാൻ വേണ്ടി മാറ്റി വെച്ചിരുന്ന പൈസ കൊണ്ട് അനാട്ടമിയുടെ ഒരു ട്രൈലെർ തയ്യാറാക്കാം എന്നും എന്നിട്ട് ആ ട്രൈലെർ വച്ച് കൊണ്ട് സോഷ്യൽ മീഡിയയും മറ്റും വഴിയും അല്ലാതേയും പ്രോഡ്യൂസഴ്സ്നെ തപ്പാം എന്നുമുള്ള ഒരു ആശയം മനസ്സിൽ ഉദിക്കുന്നത്. മുന്നോട്ട് വെച്ച കാൽ മുന്നോട്ട് തന്നെ. തുടർന്ന് ഒരു മാസം കൊണ്ട് ട്രൈലെറിന്റെ പ്രീ പ്രൊഡക്ഷൻ വർക്കുകൾ കംപ്ലീറ്റ് ചെയ്ത് തൊട്ടടുത്ത മാസം തന്നെ ഷൂട്ട് സ്റ്റാർട്ട് ചെയ്തു. ഷൂട്ട് ഏകദേശം കമ്പ്ലീറ്റ് ആവാറായപ്പോഴേക്കും രാജ്യത്ത് കൊറോണ വ്യാപനം രൂക്ഷമാവുകയും ബാംഗ്ലൂരിൽ ലോക്ക് ഡൗൺ ഡേറ്റ് പ്രഖ്യാപിക്കുകയും ചെയ്തു. പക്ഷേ ദൈവാനുഗ്രഹം കൊണ്ട് ലോക്ക് ഡൗണി ന് മുന്നേ തന്നെ ഞങ്ങൾ ഷൂട്ട് മുഴുവൻ കമ്പ്ലീറ്റ് ചെയ്യുകയും എല്ലാവരേയും സേഫ് അയി അവരവരുടെ നാട്ടിൽ എത്തിക്കുകയും ചെയ്തു. കോറോണയുടെ ഫസ്റ്റ് വേവിൽ ട്രൈലെറിന്റെ പോസ്റ്റ് പ്രൊഡക്ഷൻ വർക്കുകൾ ഒന്നും തന്നെ സ്റ്റാർട്ട് ചെയ്യാൻ സാധിച്ചിരുന്നില്ല. തുടർന്ന് കോറോണക്ക് ഒരു ചെറിയ ശമനം വന്ന്‌ തുടങ്ങിയപ്പോഴേക്കും പോസ്റ്റ് പ്രൊഡക്ഷൻ വർക്കുകൾ സ്റ്റാർട്ട് ചെയ്യാൻ തീരുമാനിച്ചു. പക്ഷേ അപ്പോഴേക്കും പൈസ തന്ന് സഹായിക്കാം എന്ന് ഏറ്റ സുഹൃത്തുക്കൾ ഒക്കെ തന്നെ കൊറോണ മൂലം ഓരോ സാമ്പത്തിക പ്രതിസന്ധിയിൽ ഏർപ്പെട്ട് പോയിരുന്നു. ഇനി എങ്ങനെ മുന്നോട്ട്‌ പോകും എന്ന് ആലോചിച്ചു കുറച്ച്‌ കാലം വെറുതേ വീട്ടിൽ ഇരിക്കേണ്ടി വന്നു. തുടർന്ന് എങ്ങനെ എങ്കിലും കുറേശ്ശേ കുറേശ്ശേ പൈസ ഉണ്ടാക്കി പോസ്റ്റ് പ്രൊഡക്ഷൻ വർക്കുകൾ കുറേശ്ശേ കുറേശ്ശേ എങ്കിലും ചെയ്ത് തുടങ്ങാം എന്ന് കരുതി ഫുഡ്‌ ഡെലിവറി ജോബിൽ ജോയിൻ ചെയ്തു. ഇതിനിടയിൽ പൈസ താരമെന്ന്‌ പറഞ്ഞിരുന്ന സുഹൃത്തുക്കൾ അവരുടെ സാമ്പത്തിക പ്രതിസന്ധി തരണം ചെയ്യുകയും പൈസ തന്ന്‌ സഹായിക്കുകയും ചെയ്തു. തുടർന്ന് അതികം താമസിയാതെ തന്നെ ട്രൈലെ റിന്റെ പോസ്റ്റ് പ്രൊഡക്ഷൻ വർക്കുകൾ സ്റ്റാർട്ട് ചെയ്യുകയും നല്ല രീതിയിൽ കമ്പ്ലീറ്റ് ചെയ്യുകയും യൂട്യൂബിൽ റിലീസ് ചെയ്യുകയും ചെയ്തു.ട്രൈലെർ കണ്ടവരൊക്കെ തന്നെ ട്രൈലറിനെ കുറിച്ച് നല്ല അഭിപ്രായങ്ങൾ ആണ് പറഞ്ഞത്. തുടർന്ന് ആ ട്രൈലറുമായി പ്രൊഡ്യൂറിനെ അന്വേഷിച്ചിറങ്ങി. പക്ഷേ അനാട്ടമി ഒരു ഫീമേൽ ഓറിയന്റഡ് സബ്ജെക്ട് ആയത് കൊണ്ടും സ്റ്റോറി സ്ത്രീകൾക്ക് എതിരെ ഉള്ള ലൈംഗിക അതിക്രമങ്ങൾ ക്ക്‌ എതിരെ ഉള്ള ഒരു സ്റ്റോറി ആയതുകൊണ്ടും മൂവിയുടെ ബിസിനസ് സാധ്യതകളെ ചൊല്ലി മൂവി പ്രൊഡ്യൂസ് ചെയ്യാൻ പ്രൊഡ്യൂസേഴ്സ് ആരും തന്നെ തയ്യാറായില്ല .