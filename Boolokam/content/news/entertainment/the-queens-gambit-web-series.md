---
author: Beaumaris
categories:
- Entertainment
comment_count: 0
date: 2022-08-26 07:17:27
draft: false
image: https://cdn.boolokam.com/articles/2022/08/qdq1e1e1.jpg
like_count: 29075
share_count: 9567
tags:
- chess game
- Prasanth Prabha Sarangadharan
- web series
title: ഫീഡ് മുഴുവനും ചെസ്സ് ആണ്.. എങ്കിൽ ഈ മിനി സീരീസ് കാണാത്തവർക്ക് കാണാവുന്നതാണ്..
view_count: 1290619
---

**Prasanth Prabha Sarangadharan** ഫീഡ് മുഴുവനും ചെസ്സ് ആണ്.. എങ്കിൽ ഈ മിനി സീരീസ് കാണാത്തവർക്ക് കാണാവുന്നതാണ്.. ☺️ "പ്രതികൂല സാഹചര്യങ്ങളെ ഒട്ടും തന്നെ ഭയപ്പെടാതെ നിങ്ങളുടെ തീരുമാനത്തിൽ ഉറച്ചുനിന്നുകൊണ്ട് മുന്നോട്ട് പോകുക..ഈ ലോകം നിങ്ങൾക്ക് കീഴ്മേൽ മറിക്കാൻ സാധിക്കും'' 1983 ഇൽ Walter Tevis എന്ന എഴുത്തുകാരൻ എഴുതിയ 'The Queen's Gambit 'എന്ന പേരിലുള്ള ഫിക്ഷൻ നോവലിനെ (അമേരിക്കയും സോവിയറ്റ് യൂണിയനും തമ്മിലുള്ള ശീതയുദ്ധ കാലത്ത് നടക്കുന്ന ഒരു സാങ്കല്‍പിക കഥയെ )ആസ്പദമാക്കി 'ബയോപിക്' അല്ലേൽ 'Based On Real Story' അനുഭവം തരുന്ന തരത്തിൽ ഒരു ഫീൽ ഗുഡ് എഡ്ജ് ഓഫ് സീറ്റ്‌ (ബൗദ്ധിക) ത്രില്ലർ എന്ന് വേണേൽ വിശേഷിപ്പിക്കാം Scott Frank ന്റെയും Allan Scott ന്റെയും തിരക്കഥയിൽ സ്കോട്ട് ഫ്രാങ്ക് സംവിധാനം ചെയ്ത ഒക്ടോബറിൽ Netflix പുറത്തിറക്കിയ ഏഴു എപ്പിസോഡുകൾ മാത്രമുള്ള ഈ മനോഹര മിനി സീരീസ്...♥️ അമ്മയുടെ മരണ ശേഷം എട്ടാം വയസ്സില്‍ അനാഥലായത്തിൽ എത്തുന്ന Elizabeth Harmon എന്ന പെൺകുട്ടിയുടെ ചെസ്സിനോടുള്ള അഭിനിവേശവും പ്രണയവും പുരുഷൻന്മാർ അടക്കി വാണിരുന്ന ചെസ്സ് ലോകത്തെ കീഴ്മേൽ മറിക്കുന്നതും ഏറ്റവും മികച്ച ചെസ്സ് കളിക്കാരി ആയി ലോകത്ത് അറിയിപ്പെടുന്നതുമാണ് സീരിസിന്റ ഇതിവൃത്തം.പെണ്ണുങ്ങളെ അച്ചടക്കം പഠിപ്പിക്കുന്ന അനാഥകൾക്കായുള്ള പഴയ കാല ക്രിസ്ത്യൻ സ്‌കൂൾരീതികൾ,നിരീശ്വരവാദം പ്രോത്സാഹിപ്പിക്കുന്ന, ചൂഷണങ്ങളിൽ നിന്ന് ജനങ്ങളെ വിമോചിപ്പിക്കുന്ന കമ്യുണിസ്റ്റ് പ്രത്യയശാസ്ത്രത്തെ എതിർക്കാൻ, സോവിയറ്റ് റഷ്യയെ പരാജയപ്പെടുത്താൻ അമേരിക്കൻ ക്രിസ്ത്യൻ സഭാമത വിഭാഗം അമേരിക്കൻ ചെസ്സ് ചാമ്പ്യന്മാരെ പണം വാഗ്ദാനം നൽകി ഉപയോഗിക്കുന്നത്,സോവിയറ്റ് റഷ്യയുടെ ചെസ്സ് നോടുള്ള പ്രണയം,കളിക്കാരുടെ ഒത്തൊരുമ്മ, മറ്റു രാജ്യങ്ങളിലെ കളിക്കാരോടുള്ള ആദരവ്, ബഹുമാനം തുടങ്ങീ വികാര നിർഭര നിമിഷങ്ങൾ കൊണ്ട് സമ്പന്നമാണ് The Queen's Gambit എന്ന 'ഹിസ്റ്ററി ഡ്രാമ..'! ശക്തമായ സ്ത്രീ കഥാപാത്രങ്ങൾ സീരീസിന്റ മറ്റൊരു പ്രേത്യേകതയാണ് , "തനിച്ചായിരിക്കാൻ ഭയപ്പെടാത്ത വ്യക്തിയാണ് ലോകത്തിലെ ഏറ്റവും ശക്തമായ വ്യക്തി"(''The strongest person in the world is the person who isn't scared to be alone." It's other people you got to worry about. Other people. They'll tell you what to do, how to feel... Before you know it, you're pouring your life out in search of something other people told you to go look for) എന്ന് പഠിപ്പിക്കുന്ന അമ്മയും, അനാഥാലയത്തിലെ കറുത്ത വർഗ്ഗകാരിയായ കൂട്ടുകാരിയുടെ ചേർത്ത് നിർത്തലും കരുതലും എല്ലാത്തിനുമുപരി തന്റെ കരിയറിലെ ഉയർച്ചകളും താഴ്ച്ചകളും മദ്യത്തിന്റെയും ലഹരിയുടെയും അകമ്പടിയോടെ ആഘോഷിക്കുകയും അവസാനം ലഹരിയിൽ നിന്ന് വിടുതൽ നേടുന്ന ശക്തമായ മുഖ്യ സ്ത്രീകഥാപാത്രം പറഞ്ഞുവെക്കുന്നത് 'പ്രതികൂല സാഹചര്യങ്ങളെ ഒട്ടും തന്നെ ഭയപ്പെടാതെ നിങ്ങളുടെ തീരുമാനത്തിൽ ഉറച്ചുനിന്നുകൊണ്ട് മുന്നോട്ട് പോകുക ഈ ലോകം നിങ്ങൾക്ക് കീഴ്മേൽ മറിക്കാൻ സാധിക്കും' എന്നു തന്നെയാണ്. ![](https://cdn.boolokam.com/articles/2022/08/qdq1e1e1.jpg) ഒരു നിമിഷം പോലും ബോർ അടിപ്പിക്കാതെ മുന്നോട്ട് പോകുന്ന ആദ്യത്തെ രണ്ട് എക്സൈറ്റ്മെന്റ് ആയ എപ്പിസോഡുകൾക്ക് ശേഷം സ്ലോ പേസ്ഡ് ആയി പോകുന്ന സീരീസ് അവസാന എപ്പിസോഡുകൾ എത്തുമ്പോൾ ത്രില്ലിംഗ് മൂഡിലേക്ക് കുതിക്കുന്നു..ശീതയുദ്ധകാലത്തെ ചെസ്സിന്റെ മിടിപ്പ് അറിഞ്ഞ് സ്നേഹിച്ചിരുന്നവർക്ക് കൊടുക്കാൻ പറ്റിയ ട്രിബ്യുട്ട് ആയി തോന്നും ക്ളൈമാക്സ് സീനുകൾ ചിത്രീകരിച്ചിരിക്കുന്നത് കാണുമ്പോൾ.കെട്ടുറപ്പുള്ള തിരകഥയ്ക്കൊപ്പം പീരിയോഡിക് കാലഘട്ടത്തിന് അനുയോജ്യമായ കളർ ടോണും പശ്ചാത്തല സംഗീതവും, സീരീസിൽ ഉൾപ്പെടുത്തിയിരിക്കുന്ന റാപ്പുകൾ, ഗാനങ്ങൾ, വേഷവിധാനങ്ങൾ, അന്നത്തെ നഗരങ്ങൾ, കെട്ടിടങ്ങൾ, കാറുകൾ ഇവയെല്ലാം മികച്ച രീതിയിൽ സനിവേശിപ്പിച്ചിരിക്കുന്ന അതിശയകരമായ വിഷ്വൽ ലാംഗ്വേജ്,ഛായഗ്രഹ- സംവിധാന മികവ്, അഭിനേതാക്കളുടെ അസാധ്യപ്രകടനം തുടങ്ങിയവ എടുത്തുപറയേണ്ടത് തന്നെയാണ്..???? ചെസ്സ് പ്രേമികളേയും അല്ലാത്തവരേയും ഒരുപോലെ പിടിച്ചിരുത്തുന്ന വിസ്മയം കൂടിയാണ് iMDb (8.7/10 ) യിലും Rotten Tomatoes (99%) ലും മികച്ച റേറ്റിങ്ങോടെയും നെറ്ഫ്ലിക്സിലെ റെക്കോർഡ് കാഴ്ചകാരുടെയും സാന്നിധ്യത്തിൽ ഓടികൊണ്ടിരിക്കുന്ന ഈ മിനി സീരീസ്.