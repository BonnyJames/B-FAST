---
author: Beaumaris
categories:
- Entertainment
comment_count: 0
date: 2023-05-18 13:23:28
draft: false
image: ''
like_count: 25138
share_count: 8588
tags:
- Slasher
- X (2022)
title: ഷൂട്ട്‌ തകൃതിയായി നടക്കുന്നതിനിടയിൽ ചില അപ്രതീക്ഷിത സംഭവങ്ങളും തുടർന്ന് നടക്കുന്ന
  ചോരക്കളികളും
view_count: 505167
---

**Harshad Alnoor** **X (2022)** **Genre: Slasher** 1979 കാലഘട്ടം. മാക്സിനും കാമുകൻ വെയ്‌നും ചേർന്ന് ഒരു പോൺ ഫിലിം ഷൂട്ട്‌ ചെയ്യാനുള്ള പ്ലാനിൽ ആണ്. അതിനായി 2 അഭിനേതാക്കളെയും പിന്നെ ഒരു സിനിമ ചെയ്യണം എന്ന ആഗ്രഹത്തോടെ നടക്കുന്ന ഒരു സംവിധായകനെയും അവന്റെ കാമുകിയെയും കൂട്ടി അവർ ഫിലിം ഷൂട്ട്‌ ചെയ്യാൻ യാത്ര തിരിക്കുന്നു. ടെക്സസിലുള്ള ഒരു ഗ്രാമത്തിൽ താമസിക്കുന്ന ഹോവാർഡ് എന്ന ആളുടെ ഔട്ട്ഹൗസ് ആണ് അവർ ഷൂട്ടിംഗ് ലൊക്കേഷൻ ആയി കണ്ടു വെച്ചിട്ടുള്ളത്. ആ ഒറ്റപ്പെട്ട സ്ഥലത്ത് വൃദ്ധരായ ആ ദമ്പതികൾ മാത്രമാണ് താമസം. തങ്ങൾ ആ സ്ഥലം ഷൂട്ടിങ്ങിനു വേണ്ടിയാണു വാടകക്കെടുത്തത് എന്ന് അവർ ആ വൃദ്ധ ദമ്പതികളോട് പറഞ്ഞിട്ടില്ല. ഷൂട്ട്‌ തകൃതിയായി നടക്കുന്നതിനിടയിൽ ചില അപ്രതീക്ഷിത സംഭവങ്ങൾ അരങ്ങേറുകയും തുടർന്ന് നടക്കുന്ന ചോരക്കളികളുമാണ് X എന്ന ഈ ചിത്രം. [](https://cdn.boolokam.com/articles/2023/05/dwwww.webp)കുറേ നാളുകൾക്കു ശേഷമാണ് ഒരു സ്ലേഷർ ഫിലിം കാണുന്നത്. ഒരേ ടൈപ്പ് സ്ലേഷർ ചിത്രങ്ങൾ കണ്ടു ഒരു മടുപ്പ് അനുഭവപ്പെട്ടു തുടങ്ങിയപ്പോൾ നിർത്തിയതാണ് ആ ജോണർ. പക്ഷേ X എന്ന ചിത്രം വ്യത്യസ്തമായി തോന്നിയത് അവർ അവതരിപ്പിച്ച ആ കാലഘട്ടം ആണ്. ആ ഒരു കാലഘട്ടത്തെയും ചുറ്റുപാടുകളെയും വളരെ മനോഹരമായി അവതരിപ്പിച്ചിട്ടുണ്ട് ഇവിടെ.അത് പോലെ തന്നെ ക്യാമറ വർക്കും ബിജിഎം എന്നിവയും എടുത്ത് പറയേണ്ട ഒന്നാണ്. പിന്നെ pearl എന്ന കഥാപാത്രത്തിന്റെ മേക്കപ്പും .മൊത്തത്തിൽ അത്യാവശ്യം നല്ല രീതിയിൽ കണ്ടിരിക്കാൻ പറ്റുന്ന ഒരു സ്ലേഷർ/ഹൊറർ മൂവി ആയാണ് X എന്ന സിനിമ അനുഭവപ്പെട്ടത്.ഇതിനൊരു പ്രീക്വൽ കൂടി ഈ സിനിമയുടെ ചിത്രീകരണ സമയത്ത് തന്നെ അവർ രഹസ്യമായി ഷൂട്ട്‌ ചെയ്തിരുന്നു. Pearl എന്ന കഥാപാത്രത്തിന്റെ ഒറിജിനൽ സ്റ്റോറി. അതുംകൂടി കണ്ടാൽ വളരെ കൃത്യമായി ആ കഥാപാത്രത്തെ മനസ്സിലാക്കാൻ സാധിക്കും. NB: കഥയുടെ പശ്ചാത്തലത്തിന് അനുസൃതമായി കുറച്ചധികം ന്യൂഡിറ്റി സീനുകൾ സിനിമയിൽ ഉണ്ട്. അതിനാൽ 18 വയസ്സിനു മുകളിലുള്ളവർ മാത്രം കാണാൻ ശ്രമിക്കുക