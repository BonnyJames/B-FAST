---
author: Beaumaris
categories:
- Entertainment
comment_count: 0
date: 2022-10-14 09:27:15
draft: false
image: ''
like_count: 147929
share_count: 32413
tags:
- mammootty
- rorschach
title: സിനിമ മനുഷ്യനെ വഴിതെറ്റിക്കുമോ എന്ന് ചോദിച്ചയാൾക്ക് മമ്മൂട്ടിയിൽ നിന്ന് കിട്ടിയ
  മറുപടി
view_count: 2115821
---

സമൂഹത്തിൽ നടക്കുന്ന കുറ്റകൃത്യങ്ങളുടെയും ലഹരിവാസനയുടെയും എല്ലാം ഉത്തരവാദിത്തം സിനിമയുടെ തലയിൽ കൊണ്ട് വയ്ക്കുന്ന ആളുകൾ സമൂഹത്തിൽ അനവധിയുണ്ട്. ഒരു കൊലപാതകം നടന്നാൽ 'ദൃശ്യം' മോഡൽ കൊലപാതകമെന്നും ഡ്രഗ്‌സ് കേസുകൾ ഉണ്ടാകുമ്പോൾ സിനിമയാണ് അതൊക്കെ പ്രോത്സാഹിപ്പിക്കുന്നതെന്നും ആണ് പലരുടെയും കണ്ടെത്തൽ. ഇപ്പോൾ, മഹാനടൻ മമ്മൂട്ടി അഭിനയിച്ച റോഷാക്കിന്റെ വിജയാഘോഷത്തിൽ അദ്ദേഹത്തോട് ചോദിച്ച ചോദ്യവും മമ്മുക്ക അതിനു നൽകിയ മറുപടിയുമാണ് ശ്രദ്ധിക്കപ്പെടുന്നത്. സിനിമ മനുഷ്യനെ വഴിതെറ്റിക്കുമോ എന്നായിരുന്നു മമ്മുക്കയോട് ചോദിച്ചത്. അദ്ദേഹത്തിന്റെ പ്രതികരണം ഇങ്ങനെ ‘‘എല്ലാ മനുഷ്യനിലും നന്മയും തിന്മയും ഇല്ലേ? നമ്മളെല്ലാവരും എല്ലാം തികഞ്ഞ മനുഷ്യരല്ല, നമ്മൾ കാണാത്ത ഒരുപാട് തിന്മകൾ നമ്മളിലെല്ലാവരിലുമുണ്ട്. നാട്ടില്‍ നടന്ന ഏറ്റവും പുതിയ ക്രൈമിൽ കണ്ടുപിടിക്കപ്പെട്ട ഒരാൾ സര്‍വസമ്മതനായ, എല്ലാവരാലും ഇഷ്ടപ്പെടുന്ന, ആർക്കും സംശയം തോന്നാത്ത, സൗമ്യനായ ഒരാളാണ്. അയാൾ ഇങ്ങനെയൊരു ക്രൈം ചെയ്തെന്ന് എങ്ങനെ വിശ്വസിക്കും.സിനിമ ഉണ്ടാകുന്നതിനുമുമ്പേ ലോകത്ത് മനുഷ്യനും, കുറ്റകൃത്യങ്ങൾ ഉണ്ടായിരുന്നു. സിനിമ ഉണ്ടായിട്ട് നൂറോ നൂറ്റമ്പതോ വർഷങ്ങൾ മാത്രമേ ആയിട്ടൊള്ളൂ. മനുഷ്യരാശി അതിനൊക്കെ മുമ്പേ ഉണ്ട്. സിനിമ കണ്ട് ആരും കുറ്റവാളികൾ ആകുന്നില്ല. സിനിമ കണ്ട് ആളുകൾ ചീത്തയാകുക എന്ന് പറയുന്നത് അപൂർവമാണ്." - മമ്മൂട്ടിയുടെ വാക്കുകൾ ഇങ്ങനെ