---
author: Beaumaris
categories:
- Entertainment
comment_count: 0
date: 2023-11-16 06:18:48
draft: false
image: ''
like_count: 65068
share_count: 31283
tags:
- JAY GANESH MOVIE
- Mahima nambair
- unni mukundan
title: ഉണ്ണി മുകുന്ദൻ നായകനാകുന്ന 'ജയ് ഗണേഷ്' എന്ന ചിത്രത്തിന്റെ ഫസ്റ്റ് ലുക്ക് പുറത്തിറങ്ങി
view_count: 1468863
---

ഉണ്ണി മുകുന്ദൻ നായകനാകുന്ന ജയ് ഗണേഷ് എന്ന ചിത്രത്തിന്റെ ഫസ്റ്റ് ലുക്ക് പുറത്തിറങ്ങി. ഉണ്ണി മുകുന്ദൻ വീൽ ചെയറിൽ ഇരിക്കുന്ന ചിത്രമാണ് പുറത്തുവന്നിട്ടുള്ളത്. രഞ്ജിത്ത് ശങ്കറാണ് ചിത്രം സംവിധാനം ചെയ്യുന്നത്.ചിത്രം വളരെ പ്രതീക്ഷയോടെയാണ് സിനിമാ പ്രേമികൾ ഉറ്റുനോക്കുന്നത്. രഞ്ജിത്ത് ശങ്കറും ഉണ്ണി മുകുന്ദനും ചേര്‍ന്നാണ് ഉണ്ണിമുകുന്ദന്‍ ഫിലിംസിന്‍റെ ബാനറിൽ ചിത്രം നിര്‍മ്മിക്കുന്നത് . തീർത്തും അപ്രതീക്ഷിതമായിട്ടായിരുന്നു ഒറ്റപ്പാലത്ത് വച്ച് നടന്ന ഗണേശോത്സവ ചടങ്ങിനിടെ ഉണ്ണിമുകുന്ദൻ പുതിയ ചിത്രം പ്രഖ്യാപിച്ചത്. ഗണേശോത്സവ പരിപാടിക്കെത്തിയ നടൻ വേദിയിൽ വച്ച് സംസാരിക്കുന്നതിനിടെ പുതിയ ചിത്രത്തെക്കുറിച്ച് പ്രഖ്യാപിക്കുകയായിരുന്നു. ചിത്രത്തിൽ നായികയായി മഹിമ നമ്പ്യാർ എത്തുന്നു. ആദ്യമായാണ് രഞ്ജിത് ശങ്കർ ചിത്രത്തിൽ ഉണ്ണി മുകുന്ദൻ നായകനാവുന്നത്. ഹരീഷ് പേരടി, അശോകൻ, രവീന്ദ്ര വിജയ്, നന്ദു തുടങ്ങിയവരും അഭിനയിക്കുന്നു. ഒരു ഇടവേളയ്ക്കു ശേഷം നടി ജോമോളും ചിത്രത്തിൽ പ്രധാനപ്പെട്ടൊരു വേഷത്തിൽ എത്തുന്നു. ഒരു അഭിഭാഷകയുടെ വേഷമാണ് ജോമോള്ക്ക്. നവംബർ 11ന് എറണാകുളത്തിന്റെ പരിസര പ്രദേശങ്ങളിൽ ചിത്രീകരണം ആരംഭിച്ചു. ‘മാളികപ്പുറം’ വിജയത്തിന് ശേഷം ഉണ്ണി ഒരുക്കുന്ന ചിത്രം കൂടിയാണ് ‘ജയ് ഗണേഷ്’. സാങ്കേതിക വിഭാഗത്തിൽ ചന്ദ്രു സെൽവരാജാണ് ഛായാഗ്രഹണം നിർവ്വഹിച്ചിരിക്കുന്നത്. സംഗീത് പ്രതാപാണ് എഡിറ്റർ. ലിജു പ്രഭാകറാണ് ഡിഐ കളറിസ്റ്റ്. ശങ്കർ ശർമ്മയാണ് സംഗീതം നിർവ്വഹിച്ചിരിക്കുന്നത്. തപസ് നായക് സൗണ്ട് ഡിസൈൻ ചെയ്യുന്നു. സൂരജ് കുരുവിലങ്ങാട് പ്രൊഡക്ഷൻ ഡിസൈൻ കാക്കികാര്യം ചെയ്യുന്നു. മേക്കപ്പ് റോണക്സ് സേവ്യർ. വിപിൻ ദാസാണ് കോസ്റ്റിയൂം