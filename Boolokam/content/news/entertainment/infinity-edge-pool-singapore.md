---
author: Beaumaris
categories:
- Entertainment
comment_count: 0
date: 2023-06-27 05:05:43
draft: false
image: https://cdn.boolokam.com/articles/2023/06/dddfff-1-1024x652.jpg
like_count: 107990
share_count: 30946
tags:
- feature
- infinity edge pool
- infinity edge pool singapore
- singapore
title: '''ഇപ്പോൾ താഴെ പോകും'' ... ''ഇൻഫിനിറ്റി എഡ്ജ് പൂൾ'' എന്ന് പേര് ചൊല്ലി വിളിക്കുന്ന
  സിംഗപ്പൂരിലെ എന്ജിനീയറിംഗ് അത്ഭുതം'
view_count: 1596546
---

**അറിവ് തേടുന്ന പാവം പ്രവാസി** **സഞ്ചാരികളുടെ പ്രിയപ്പെട്ട സ്ഥലമായ സിംഗപ്പൂരിലെ അനന്ത വിശാലമായ നീന്തൽ കുളം ⭐** ????ലോകത്തിലെ രണ്ടാമത്തെ ഏറ്റവും വിലയേറിയ കസിനോ ആണ് സിംഗപ്പൂരിലെ Marina Bay Sands Hotel. അതിന്റെ ഏറ്റവും മുകളിലത്തെ നിലയായ സ്കൈ പാർക്കിൽ (Skypark) നിന്നുള്ള ഒരു ദൃശ്യമാണ് ഈ ചിത്രത്തിൽ കാണുന്നത് ! മാനം മുട്ടെ ഉയരത്തിൽ തുളുമ്പി നിറഞ്ഞൊഴുകുന്ന ഒരു ജലായശയം ! അതിൽ നീന്തി രസിക്കുന്ന ടൂറിസ്റ്റുകൾ . ഇപ്പോൾ താഴെ പോകും എന്ന രീതിയിൽ അതിന്റെ അരികിൽ നിന്നും വിശാലമായ നഗരം വീക്ഷിക്കുന്ന ആളുകൾ ! ഒരു ഫോട്ടോഷോപ്പ് ട്രിക്ക് അല്ലേ എന്ന് നാം ചിന്തിച്ചു പോയേക്കാമെങ്കിലും സത്യം അതല്ല ! Infinity edge pool എന്ന് പേര് ചൊല്ലി വിളിക്കുന്ന എന്ജിനീയറിംഗ് നിർമ്മിതിയാണ്‌ നാം കാണുന്നത് ! ഒരു സാധാരണ നീന്തൽ കുളത്തെക്കാൾ എന്ത് പ്രത്യേകതയാണ് Infinity edge pool ന് ഉള്ളത് ? ഒന്നാമത്തെ പ്രത്യേകത നാം ഇവിടെ കാണുന്ന ഈ മായകാഴ്ച തന്നെയാണ് . ഒരു സാധാരണ കുളത്തിന് ഈ "അനുഭൂതി " സൃഷ്ടിക്കുവാൻ സാധിക്കില്ല . പിന്നെ എങ്ങിനെയാണ് അനന്ത വിശാലത യിലേക്ക്‌ അലിഞ്ഞ് ചേരുന്ന ഈ സ്പെഷ്യൽ എഫെക്റ്റ് ഉണ്ടാക്കി എടുക്കുന്നത് എന്ന് നോക്കാം . [](https://cdn.boolokam.com/articles/2023/06/dqdfff-3.jpg)നാം കാണുന്ന സാധാരണ നീന്തൽ കുളങ്ങളിൽ ഒക്കെയും നിശ്ചലമായ ജലവിതാനം ആണ് ഉള്ളത് . അതിൽ ഒരു പുതുമ സൃഷ്ടിക്കുവാൻ ചിലർ " നിറഞ്ഞൊഴുകുന്ന " (deck level pool or overflow pool) കുളങ്ങൾ നിർമ്മിക്കുവാൻ തുടങ്ങി . നിറഞ്ഞൊഴുകുന്ന ജലം, കുളത്തിന്റെ അതേ ഉയരത്തിൽ തന്നെ സ്ഥിതി ചെയ്യുന്ന ഒരു അരിപ്പയിലേക്ക് വീഴുകയാണ് ചെയ്യുന്നത് ( നമ്മുടെ കുളിമുറി യിലെ വെള്ളം, മുറിയുടെ മൂലയ്ക്കുള്ള അരിപ്പയിൽ (Mesh ) ഒഴുകി വീഴുന്നത് പോലെ ). എന്നാൽ കടലിനോടു ചേർന്നും , ഉയരമുള്ള കെട്ടിടങ്ങളുടെ മുകളിൽ ആകാശത്തോട് മുട്ടിയുരുമ്മിയും നീന്തൽ കുളങ്ങൾ നിർമ്മി ച്ചപ്പോൾ മറ്റൊരാശയം പൂവിട്ടു . നീന്തൽ കുളത്തിന്റെ അരിക് കടലിനോടും ആകാശ ത്തിനോടും ചേർന്ന് നിന്നാൽ . നീന്തൽ കുളത്തിന് ഒരു അരിക് ഇല്ലാതായാൽ ..... കുളത്തിൽ നീന്തുന്നവർ കടലിൽ നീന്തുന്ന തായി തോന്നും !! ജലം ഒഴുകി ആകാശത്തിൽ ചേരുന്നതായി തോന്നും !!! അപ്പോൾ ഈ അരിക് എങ്ങിനെ ഇല്ലാതാകും എന്നായി ചിന്ത . മുൻപ് പറഞ്ഞ , "കവിഞ്ഞൊഴുകുന്ന " overflow pool നു അരികില്ല . കാരണം അരികിൽ കൂടെ ജലം പുറത്തേക്ക് ഒഴുകുകയാണെല്ലോ ! പക്ഷെ അത് കഴിഞ്ഞ് ജലം ഒഴുകിയിറങ്ങുന്ന അരിപ്പ വെച്ചിട്ടുണ്ട് . അപ്പോൾ അത് കാഴ്ച്ചയെ തടസ പ്പെടുത്തും എന്ന് മനസ്സിൽ ആയി . കവിഞ്ഞൊഴു കുന്ന ജലത്തിന്റെ അതെ ഉയരത്തിൽ മറ്റൊന്നും കാണാൻ പാടില്ല . അപ്പോൾ അടുത്ത ആശയം ഉദിച്ചു . അരികിലുള്ള തടയണയുടെ (weir) മുകളിലൂടെ കവി ഞ്ഞൊഴുകുന്ന ജലം അരിപ്പയിലേക്ക് പോകേണ്ട , പകരം കുറച്ചു താഴെ മറ്റൊരു ചെറു കുളത്തിലേക്ക്‌ പോയാലോ (catch basin) ! (അവിടെ നിന്നും ജലം തിരികെ പമ്പ് ചെയ്തു കയറ്റുകയും ആവാം ). [![](https://cdn.boolokam.com/articles/2023/06/dddfff-1-1024x652.jpg)](https://cdn.boolokam.com/articles/2023/06/dddfff-1.jpg)അങ്ങിനെ ആയാൽ നീന്തുന്നവർക്കു കുളത്തിന്റെ അരിക് ദൃശ്യ മാവുകയുമില്ല , ജലം അനന്തമായ കടലിലെക്കോ ആകാശത്തെക്കോ ലയിച്ച് ചേരുന്ന പ്രതീതി ഉളവാകുകയും ചെയ്യും ! അരികില്ലാതെ അന്ത ന്തമായി " പരന്നൊഴുകുന്ന " ഇത്തരം കുള ങ്ങൾക്കു പറയുന്ന പേരാണ് Infinity edge pool എന്നത് . ലോകത്തിലെ ഏറ്റവും നീളമേ റിയ Infinity edge pool ആണ് ചിത്രത്തിൽ കാണുന്ന Marina Bay Sands Hotel ലെ മട്ടുപ്പാവിലെ നീന്തൽ കുളം ! കവിഞ്ഞൊഴുകുന്ന ഇതിന്റെ അരികിന് 146 മീറ്റർ ആണ് നീളം . നിലത്തു നിന്നും 191 മീറ്റർ ഉയരത്തിൽ ആണ് ഇത് നിർമ്മിച്ചിരിക്കുന്നത് .ഇൻഫിനിറ്റി പൂളിന് negative edge, zero edge,infinity pool, disappearing edge, vanishing edge pool എന്നിങ്ങനെ അനേകം പേരുകൾ ഉണ്ട് . ഇതിന്റെ ഏറ്റവും വലിയ പോരായ്മ്മ , ഇത് നിർമ്മിക്കുവാനുള്ള ഭീമമായ ചെലവ് തന്നെ ആണ് . മാത്രവുമല്ല നാം ഉദ്യേശിക്കുന്ന എഫക്റ്റ് കിട്ടണമെങ്കിൽ കടൽ തീരത്തോ , ബഹുനില കെട്ടിടങ്ങളുടെ മുകളിലോ ആണ് ഇത് പണിയേണ്ടത് . വനത്തിനുള്ളിലെ ചില റിസോർട്ടുകളിലും ഇത് നിർമ്മിച്ചിട്ടുണ്ട് ( negative edge) . [![](https://cdn.boolokam.com/articles/2023/06/qdqdff-2.jpg)](https://cdn.boolokam.com/articles/2023/06/qdqdff-2.jpg)ചുറ്റുവട്ടവുമായി ലയിക്കുവാൻ , പരിസരങ്ങളിലെ നിറം തന്നെ കുളത്തിന് നല്കുകയും വേണം ( കാട്ടിനുള്ളിൽ പച്ച , മലമുകളിൽ നീല ...). 1600 കളിൽ പാരിസിലെ Palace of Versailles ൽ നിർമ്മിച്ച "Stag Fountain" ആണ് എല്ലാ ഇൻഫിനിറ്റി പൂളുകളുടെയും അമ്മ . ഇത്തരം പൂളുകൾ മനുഷ്യൻ മാത്രമല്ല , പ്രകൃതിയും നിർമ്മിച്ചിട്ടുണ്ട് . പ്രശസ്തമായ വിക്ടോറിയ ജലപാതത്തിന് മുകളിലെ ഡെവിൽസ് പൂൾ ഇതിന് ഉദാഹര ണമാണ് . ലാവോസിലെ Tat Kuang Si (Luang Prabang) ജലപാതവും ഇത്തരം ഒന്നാണ് . കടൽതീരങ്ങളിലെ പാറയിടുക്കുകളിൽ കടൽ വെള്ളം കെട്ടി നിന്ന് ഉണ്ടാവുന്ന ചില റ്റൈട് പൂളുകളും (Tide pool) നാച്ചുറൽ ഇൻഫിനിറ്റി കുളങ്ങൾ ആണ് ( ഉദാ : North Narrabeen Tidal Pool – Sydney).