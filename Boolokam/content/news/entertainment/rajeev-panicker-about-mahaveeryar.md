---
title: "നിവിൻ പോളി തന്റെ പതിവ് എക്സ്പ്രഷനുകളെ ജടാമകുടങ്ങളിൽ ഒളിപ്പിച്ച് അഭിനയിച്ചു"
date: 2022-07-28T06:42:58
draft: false
categories: ["Entertainment"]
tags: ['abrid shine', 'mahaveeryar', 'Rajeev Panicker']
author: "Beaumaris"
---

<strong>Rajeev Panicker</strong>

മഹാവീര്യർ കണ്ടു. അതിലെ മന്ത്രിമുഖ്യൻ അഥവാ സചിവോത്തമൻ അഥവാ മഹാമന്ത്രി ഭാര്യയോട് പറയുന്ന ഒരു കാര്യമുണ്ട്. എല്ലാം സ്വപ്നം പോലെ തോന്നുകയാണ് എന്ന്.സത്യമാണ്. ആരംഭവും അവസാനവും ഇല്ലാതെ, ഇടവേളയും ക്ലൈമാക്സും ഇല്ലാതെ ജനനവും മരണവും ഇല്ലാതെ, കാലവും സമയവും ഇല്ലാതെ എന്തും സംഭവിക്കാവുന്ന ഒരേയൊരു കാര്യമേ ലോകത്തുള്ളൂ.. അത് സ്വപ്നമാണ്. മറ്റൊരു പ്രത്യേകത കൂടിയുണ്ട്. അതിൽ സോഷ്യൽ മീഡിയയെ പേടിക്കണ്ട. പൊളിറ്റിക്കൽ കറക്ട്നെസ്സിനെ പേടിക്കണ്ട, ഇന്ത്യൻ പീനൽ കോഡിനെപ്പോലും പേടിക്കണ്ട എന്തിന് ആർക്കിട്ടും ഒന്നും ബോധിപ്പിക്കുകയും വേണ്ട.

[embed]https://youtu.be/APycJJIF6OE[/embed]

സിനിമ തോന്നിയ പോലെ പോയിക്കൊണ്ടിരിക്കെ, "അയ് ഈലും നല്ല സീനറി മ്മടെ പൗലോസ് ചേട്ടൻ വരയ്ക്കൂലോ" എന്ന പ്രാഞ്ചിയേട്ടന്റെ ഡ്രൈവർ സുപ്രന് തോന്നിയ പോലെ എനിക്കും തോന്നി. ഞാൻ ആലോചിച്ചു. എനിക്ക് ഇത് എന്തിന്റെ കുത്തിക്കഴപ്പുണ്ടായിട്ടാ ഞാൻ ഇത് മുഴുവനും ഇരുന്ന് കാണുന്നത് എന്ന്.. കോടതി രംഗങ്ങളിൽ പലപ്പോഴും നന്നായി ബോറടിക്കുകയും ചെയ്തു.എന്നാലും പണ്ടൊക്കെ, നമ്മള് ചെന്ന് കെ എസ്‌ ആർ ടീ സിയിൽ ഇടിച്ചാലും കെ എസ്‌ ആർ ടീ സി വന്ന് നമ്മളെ ഇടിച്ചാലും നമ്മള് ഫൈനടയ്‌ക്കേണ്ടി വരും എന്ന് പറയാറുള്ള പോലെ.. കോടതിയിൽ പറയാനുള്ള കാര്യങ്ങൾ സത്യം മാത്രമായിരിക്കും എന്ന്, പ്രതിയായ പൊന്നുതമ്പുരാന്റെ പേരിൽ ആണയിടുന്ന പ്രജകളിൽ ഒരുവനായ എനിക്ക്, പടം മനോഹരമായ ഒരു ചിന്ത‌ എന്ന നിലയിൽ ഇഷ്ടപ്പെട്ടു എന്ന് പറയാതെ വയ്യ. കുറേക്കാലങ്ങളായി എന്റെ മനസ്സിൽ തന്നെത്താൻ വാദപ്രതിവാദങ്ങൾ നടത്തി ഉറപ്പിച്ച ചില ലോജിക്കുകൾ മഹാവീര്യരുടെ ലോജിക്കില്ലായ്മയിൽ അപ്ലൈ ചെയ്ത്‌ ഞാൻ ഈ പടം ഇഷ്ടപ്പെടുത്തിയെടുക്കുകയായിരുന്നു എന്ന് പറയുന്നതാവും കൂടുതൽ ശരി.

[embed]https://youtu.be/w5pqHQzCGtI[/embed]

എന്നാലും പല മാനങ്ങളിലും തലങ്ങളിലുമുള്ള ചർച്ചകൾക്ക് സ്കോപ് ഇട്ടാണ് ഈ സിനിമ മുന്നോട്ട് പോകുന്നത്. പണ്ടൊരു തിരുമേനി അമ്പലത്തിൽ ശാന്തിക്ക് പോകും വഴി പതിവായി ഒരു പോത്തിനെ കെട്ടിയിട്ടിരിക്കുന്നത് കാണലുണ്ടായിരുന്നു. നല്ല മനോഹരമായി വളഞ്ഞു ചുരുണ്ട കൊമ്പുകൾ കണ്ട തിരുമേനിക്ക് ആ കൊമ്പുകൾക്കിടയിൽ തലയിടണം എന്ന് ആഗ്രഹം തോന്നി. അങ്ങനെ കണ്ടുകണ്ടങ്ങിരിക്കുന്ന നേരത്ത് അദ്ദേഹം ഒരു ദിവസം കൊമ്പുകൾക്കിടയിൽ തലയിട്ടു. ആശുപത്രിയിൽ അറഞ്ചം പുറഞ്ചം പരിക്കേറ്റ് കിടക്കുന്ന തിരുമേനിയോട് ഒരു ബുദ്ധിമാൻ ചോദിച്ചു.
"ഇത്തരം കാര്യങ്ങൾ ഒക്കെ ചെയ്യും മുൻപ് ഒന്നാലൊചിക്കേണ്ടെ തിരുമേനി."
തിരുമേനി കടുത്ത അതൃപ്തിയോടെ മറുപടി നൽകി.

[embed]https://youtu.be/FoM665lCrds[/embed]

"ഹയ്‌.. ദിവസങ്ങളോളം ആലോചിച്ചിട്ട് തന്ന്യാ ഹേ നോം കൊമ്പിനിടയിൽ തലയിട്ടത്.. മുന്നിലൂടെയും പിന്നിലൂടെയും സൈഡിലൂടെയും താഴെക്കൂടിയും മുകളിൽ കൂടിയുമെല്ലാം തല എങ്ങനെ ഇടാം എന്ന് പലവട്ടം ആലോചിച്ചിട്ടാ നോം തലയിട്ടത്! "
അതുപോലെ ഈ സിനിമ മുന്നോട്ടു വയ്ക്കുന്ന ആശയങ്ങളിലുള്ള ചർച്ചകൾ എങ്ങനെ വേണം എന്നത് അവരവർ തീരുമാനിക്കണം. പിന്നെ, വ്യക്തിപരമായി പറഞ്ഞാൽ പോസ്റ്റർ, ടൈറ്റിൽ ടൈപ്പോഗ്രഫി എന്നിവ മനോഹരമായി. പതിവ് പോലെ സിദ്ധിഖ്, ലാലു അലക്സ്, വിജയ് മേനോൻ, ലാൽ, ആസിഫ് അലി കലക്കി.
നിവിൻ പോളി തന്റെ പതിവ് എക്സ്പ്രഷനുകളെ ജടാമകുടങ്ങളിൽ ഒളിപ്പിച്ച് അഭിനയിച്ചു. (അതിപ്പൊ പണ്ടാരാണ്ട്‌ പറഞ്ഞ പോലെ ജയറാമിനെ അഭിനയിപ്പിച്ചാ ശരിയാവില്ല. പുള്ളിയെ വിരൂപനാക്കി മേക്കപ്പ്‌ ചെയ്യാനൊക്കില്ല. മേക്കപ്പിനൊക്കെ ഒരു പരിധിയില്ലെ)
പ്രചോദ് നന്നായി. നായികയ്ക്ക് കണ്ണീരെന്നല്ല, ഒരു വികാരവും വരുന്നില്ല!
പണിക്കത്തി!
**Rajeev Panicker** മഹാവീര്യർ കണ്ടു. അതിലെ മന്ത്രിമുഖ്യൻ അഥവാ സചിവോത്തമൻ അഥവാ മഹാമന്ത്രി ഭാര്യയോട് പറയുന്ന ഒരു കാര്യമുണ്ട്. എല്ലാം സ്വപ്നം പോലെ തോന്നുകയാണ് എന്ന്.സത്യമാണ്. ആരംഭവും അവസാനവും ഇല്ലാതെ, ഇടവേളയും ക്ലൈമാക്സും ഇല്ലാതെ ജനനവും മരണവും ഇല്ലാതെ, കാലവും സമയവും ഇല്ലാതെ എന്തും സംഭവിക്കാവുന്ന ഒരേയൊരു കാര്യമേ ലോകത്തുള്ളൂ.. അത് സ്വപ്നമാണ്. മറ്റൊരു പ്രത്യേകത കൂടിയുണ്ട്. അതിൽ സോഷ്യൽ മീഡിയയെ പേടിക്കണ്ട. പൊളിറ്റിക്കൽ കറക്ട്നെസ്സിനെ പേടിക്കണ്ട, ഇന്ത്യൻ പീനൽ കോഡിനെപ്പോലും പേടിക്കണ്ട എന്തിന് ആർക്കിട്ടും ഒന്നും ബോധിപ്പിക്കുകയും വേണ്ട. [embed]https://youtu.be/APycJJIF6OE[/embed] സിനിമ തോന്നിയ പോലെ പോയിക്കൊണ്ടിരിക്കെ, "അയ് ഈലും നല്ല സീനറി മ്മടെ പൗലോസ് ചേട്ടൻ വരയ്ക്കൂലോ" എന്ന പ്രാഞ്ചിയേട്ടന്റെ ഡ്രൈവർ സുപ്രന് തോന്നിയ പോലെ എനിക്കും തോന്നി. ഞാൻ ആലോചിച്ചു. എനിക്ക് ഇത് എന്തിന്റെ കുത്തിക്കഴപ്പുണ്ടായിട്ടാ ഞാൻ ഇത് മുഴുവനും ഇരുന്ന് കാണുന്നത് എന്ന്.. കോടതി രംഗങ്ങളിൽ പലപ്പോഴും നന്നായി ബോറടിക്കുകയും ചെയ്തു.എന്നാലും പണ്ടൊക്കെ, നമ്മള് ചെന്ന് കെ എസ്‌ ആർ ടീ സിയിൽ ഇടിച്ചാലും കെ എസ്‌ ആർ ടീ സി വന്ന് നമ്മളെ ഇടിച്ചാലും നമ്മള് ഫൈനടയ്‌ക്കേണ്ടി വരും എന്ന് പറയാറുള്ള പോലെ.. കോടതിയിൽ പറയാനുള്ള കാര്യങ്ങൾ സത്യം മാത്രമായിരിക്കും എന്ന്, പ്രതിയായ പൊന്നുതമ്പുരാന്റെ പേരിൽ ആണയിടുന്ന പ്രജകളിൽ ഒരുവനായ എനിക്ക്, പടം മനോഹരമായ ഒരു ചിന്ത‌ എന്ന നിലയിൽ ഇഷ്ടപ്പെട്ടു എന്ന് പറയാതെ വയ്യ. കുറേക്കാലങ്ങളായി എന്റെ മനസ്സിൽ തന്നെത്താൻ വാദപ്രതിവാദങ്ങൾ നടത്തി ഉറപ്പിച്ച ചില ലോജിക്കുകൾ മഹാവീര്യരുടെ ലോജിക്കില്ലായ്മയിൽ അപ്ലൈ ചെയ്ത്‌ ഞാൻ ഈ പടം ഇഷ്ടപ്പെടുത്തിയെടുക്കുകയായിരുന്നു എന്ന് പറയുന്നതാവും കൂടുതൽ ശരി. [embed]https://youtu.be/w5pqHQzCGtI[/embed] എന്നാലും പല മാനങ്ങളിലും തലങ്ങളിലുമുള്ള ചർച്ചകൾക്ക് സ്കോപ് ഇട്ടാണ് ഈ സിനിമ മുന്നോട്ട് പോകുന്നത്. പണ്ടൊരു തിരുമേനി അമ്പലത്തിൽ ശാന്തിക്ക് പോകും വഴി പതിവായി ഒരു പോത്തിനെ കെട്ടിയിട്ടിരിക്കുന്നത് കാണലുണ്ടായിരുന്നു. നല്ല മനോഹരമായി വളഞ്ഞു ചുരുണ്ട കൊമ്പുകൾ കണ്ട തിരുമേനിക്ക് ആ കൊമ്പുകൾക്കിടയിൽ തലയിടണം എന്ന് ആഗ്രഹം തോന്നി. അങ്ങനെ കണ്ടുകണ്ടങ്ങിരിക്കുന്ന നേരത്ത് അദ്ദേഹം ഒരു ദിവസം കൊമ്പുകൾക്കിടയിൽ തലയിട്ടു. ആശുപത്രിയിൽ അറഞ്ചം പുറഞ്ചം പരിക്കേറ്റ് കിടക്കുന്ന തിരുമേനിയോട് ഒരു ബുദ്ധിമാൻ ചോദിച്ചു. "ഇത്തരം കാര്യങ്ങൾ ഒക്കെ ചെയ്യും മുൻപ് ഒന്നാലൊചിക്കേണ്ടെ തിരുമേനി." തിരുമേനി കടുത്ത അതൃപ്തിയോടെ മറുപടി നൽകി. [embed]https://youtu.be/FoM665lCrds[/embed] "ഹയ്‌.. ദിവസങ്ങളോളം ആലോചിച്ചിട്ട് തന്ന്യാ ഹേ നോം കൊമ്പിനിടയിൽ തലയിട്ടത്.. മുന്നിലൂടെയും പിന്നിലൂടെയും സൈഡിലൂടെയും താഴെക്കൂടിയും മുകളിൽ കൂടിയുമെല്ലാം തല എങ്ങനെ ഇടാം എന്ന് പലവട്ടം ആലോചിച്ചിട്ടാ നോം തലയിട്ടത്! " അതുപോലെ ഈ സിനിമ മുന്നോട്ടു വയ്ക്കുന്ന ആശയങ്ങളിലുള്ള ചർച്ചകൾ എങ്ങനെ വേണം എന്നത് അവരവർ തീരുമാനിക്കണം. പിന്നെ, വ്യക്തിപരമായി പറഞ്ഞാൽ പോസ്റ്റർ, ടൈറ്റിൽ ടൈപ്പോഗ്രഫി എന്നിവ മനോഹരമായി. പതിവ് പോലെ സിദ്ധിഖ്, ലാലു അലക്സ്, വിജയ് മേനോൻ, ലാൽ, ആസിഫ് അലി കലക്കി. നിവിൻ പോളി തന്റെ പതിവ് എക്സ്പ്രഷനുകളെ ജടാമകുടങ്ങളിൽ ഒളിപ്പിച്ച് അഭിനയിച്ചു. (അതിപ്പൊ പണ്ടാരാണ്ട്‌ പറഞ്ഞ പോലെ ജയറാമിനെ അഭിനയിപ്പിച്ചാ ശരിയാവില്ല. പുള്ളിയെ വിരൂപനാക്കി മേക്കപ്പ്‌ ചെയ്യാനൊക്കില്ല. മേക്കപ്പിനൊക്കെ ഒരു പരിധിയില്ലെ) പ്രചോദ് നന്നായി. നായികയ്ക്ക് കണ്ണീരെന്നല്ല, ഒരു വികാരവും വരുന്നില്ല! പണിക്കത്തി!
