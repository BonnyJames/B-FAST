---
author: Beaumaris
categories:
- Entertainment
comment_count: 0
date: 2022-08-17 09:27:57
draft: false
image: ''
like_count: 49245
share_count: 25975
tags:
- Aashiqui
- rahul roy
title: അന്ന് രാഹുൽ റോയിയുടെ ഹെയർസ്റ്റെൽ അനുകരിക്കാൻ സലൂണുകളിൽ നല്ല തിരക്കായിരുന്നത്രേ
view_count: 880544
---

**ഹരിപ്പാട് സജിപുഷ്ക്കരൻ** സിനിമയുടെ പ്രമേയത്തിലുപരി പാട്ടുകളാൽ സൂപ്പർ ഹിറ്റായ ചിത്രമായിരുന്നു മഹേഷ്ഭട്ട് സംവിധാനം ചെയ്ത് 1990 ആഗസ്റ്റ് 17നു പുറത്തിറങ്ങിയ ആഷിക്കി.പുതുമുഖങ്ങളായ രാഹുൽറോയ്,അനു അഗർവാൾ ,ദീപക് തിജോരി എന്നിവരായിരുന്നു മുഖ്യ വേഷങ്ങളിൽ.ശരിക്കും ഇത് 'ചാഹത്'എന്ന പേരിൽ ഗുൽഷൻ കുമാർ സംഗീത ആൽബമായി ഇറക്കാനിരുന്നതായിരുന്നു .പക്ഷേ ഇതിലെ ഗാനങ്ങൾ കേട്ട മഹേഷ് ഭട്ടിൻെറ നിർദ്ദേശത്തെത്തുടർന്ന് സിനിമയായി മാറി.ഇതിലെ നായകനായ രാഹുൽ റോയിക്ക് ആദിത്യാ പാഞ്ചോളിയാണ് ശബ്ദം നല്കിയത്. [embed]https://youtu.be/kGmEwa9HC2w[/embed] രാഹുൽ റോയിയുടെ ഹെയർസ്റ്റെൽ അനുകരിക്കാൻ സലൂണുകളിൽ നല്ല തിരക്കായിരുന്നത്രേ .പടം റിലീസായതിനുശേഷം.സംവിധായകൻ മഹേഷ് ഭട്ടിന് തൻെറ ചിത്രത്തിലെ പുതിയ നായികാനായകന്മാരുടെ അത്ര ഗ്ളാമറില്ലാത്ത മുഖങ്ങൾ പോസ്റ്ററിൽ അടിക്കാൻ വിമുഖതകാരണം രണ്ടുപേരും ഒരു കോട്ടുപയോഗിച്ച് മുഖം മറച്ചു നില്ക്കുന്ന ചിത്രങ്ങളായിരുന്നു പുറത്തിറക്കിയത്.പക്ഷേ അത് വൻ ജനസ്വീകാര്യതയാണ് നേടിയെടുത്തത്.ഏതാണ്ട് 20ബില്യൺ കാസറ്റുകളാണ് വിറ്റുപോയത്.കാസറ്റുകച്ചവടത്തിലെ എക്കാലത്തേയും വൻ ബിസിനസ്സായിരുന്നു അത്. [embed]https://youtu.be/YCuhzjK11iA[/embed] കുമാർസാനു _നദീം ശ്രാവൺ_സമീർ_ടി സീരീസ് സഖ്യത്തിനും ആഷിക്കി തുടക്കമിട്ടു.സിനിമയിൽ ഇല്ലാത്ത 'ദിൽ കാ ആലം'വും ഭയങ്കര ഹിറ്റായി.'നസർ കേ സാമ്നേ'എന്ന ഗാനത്തിൻെറ രചനയ്ക്ക് സമീറിനും ആ ഗാനം ആലപിച്ച അനുരാധാ പൊതുവാളിന് മികച്ച ഗായികയ്ക്കുള്ള അവാർഡും ലഭിച്ചു .'അബ് തേരേ ബിൻ' പാടിയ കുമാർ സാനു മികച്ച ഗായകനുളള അവാർഡും നേടി.ഇതിൻെറ ഒരു കന്നഡ റീമേക്ക് 2002ൽ 'റോജ' എന്ന പേരിലും ഇറങ്ങിയിരുന്നു ,ആഷിക്കി 2 എന്ന പേരിൽ ഒരു സ്വീക്കൽ 2015ൽ ഇറങ്ങിയതിന് ഇതിൻെറ പ്രമേയവുമായി ഒരു ബന്ധവുമില്ലായിരുന്നു.