---
author: Beaumaris
categories:
- Entertainment
comment_count: 0
date: 2022-09-05 04:16:46
draft: false
image: ''
like_count: 3306
share_count: 584
tags:
- Featured
- oru thekkan thallu case
- padmapriya
title: കം ഓൺ പത്മപ്രിയ
view_count: 115124
---

ബംഗാളി , ഹിന്ദി , കന്നഡ , മലയാളം , തെലുങ്ക് , തമിഴ് ഭാഷകളിൽ അഭിനയിക്കുന്ന ഒരു പ്രശസ്ത ഇന്ത്യൻ ചലച്ചിത്ര അഭിനേത്രി ആണ് പത്മപ്രിയ. ശാരദ, ഗീത, മാധവി, സുമലത, സുഹാസിനി എന്നീ അന്യഭാഷ നായികമാർക്ക് ശേഷം മലയാളത്തിൽ മികച്ച വേഷങ്ങൾ ചെയ്ത നടി എന്ന് പദ്മപ്രിയ അറിയപ്പെടുന്നു.പത്മപ്രിയ ആദ്യകാലത്ത് ബാംഗ്ലൂർ, ഗുഡ്‌ഗാവ് എന്നിവിടങ്ങളിൽ ഒരു കൺസൽട്ടന്റ് ആയി ജോലി നോക്കിയിരുന്നു.ചെറുപ്പകാലത്തുതന്നെ നൃത്തം അഭ്യസിച്ച പത്മപ്രിയ, 200 ലധികം പൊതുവേദികളിൽ നൃത്തം അവതരിപ്പിച്ചിട്ടുണ്ട്. പത്മപ്രിയയുടെ ഗുരു നാട്യബ്രഹ്മ വി.എസ്. രാമമൂർത്തി ആണ്. 1990 കളിൽ ദൂരദർശനു വേണ്ടി നൃത്തപരിപാടികൾ അവതരിപ്പിച്ചിട്ടുണ്ട് ,.അഭിനയത്തോടും മോഡലിങ്ങിനോടുമുള്ള അഭിനിവേശം പത്മപ്രിയയെ അഭിനയവേദിയിലെത്തിച്ചു. ആദ്യ ചിത്രം ഒരു തെലുങ്ക് ചിത്രമായിരുന്നു. പിന്നീട് ശ്രദ്ധേയമായ ചിത്രങ്ങൾ അഭിനയിച്ചത് മലയാളം ചിത്രങ്ങളിലായിരുന്നു. പ്രമുഖ നടന്മാരായ മമ്മൂട്ടി, മോഹൻലാൽ, സുരേഷ് ഗോപി, ജയറാം എന്നിവരോടൊപ്പം പത്മപ്രിയ മലയാളത്തിൽ അഭിനയിച്ചിട്ടുണ്ട്. ബംഗാളി,തമിഴ്,ഹിന്ദി,കന്നഡ,തെലുങ്ക് ഭാഷകളിലും അഭിനയിച്ചിട്ടുണ്ട്.. മികച്ച സഹനടിക്കുള്ള കേരള സംസ്ഥാന അവാർഡ് രണ്ട് തവണ നേടി, മികച്ച നടിക്കുള്ള തമിഴ്നാട് സംസ്ഥാന അവാർഡ് 2007,2009 വർഷങ്ങളിൽ ലഭിച്ചു. ഒരു തമിഴ് - പഞ്ചാബി ബ്രാഹ്മണ കുടുംബത്തിൽ 1983 ഫെബ്രുവരി 28 ന് ഡെൽഹിയിലാണ് പത്മപ്രിയ ജനിച്ചതെങ്കിലും വളർന്നത് പഞ്ചാബിലായിരുന്നു. പിതാവ് ഒരു സൈനിക ഉദ്യോഗസ്ഥനായിരുന്നു. 12 നവംബർ 2014-ൽ ജാസ്മിൻ ഷാ എന്ന ഗുജറാത്ത് സ്വദേശിയെ വിവാഹം കഴിച്ചു. സിനിമയിൽ കുറച്ചുകാലം സജീവമല്ലാതിരുന്ന പദ്മപ്രിയ മടങ്ങിവരികയാണ് 'ഒരു തെക്കൻ തല്ലുകേസി'ലൂടെ .സ്വാഭാവികമായും പദ്‌മപ്രിയയെ സ്നേഹിക്കുന്നവർക്ക് സന്തോഷം നൽകുന്നൊരു വാർത്ത തന്നെയാണ്. Sanal Kumar Padmanabhan ന്റെ ചെറുകുറിപ്പ് വെള്ളിത്തിരയിൽ അരങ്ങേറി വെറും അഞ്ചു വർഷത്തിനുള്ളിൽ തന്റെ സൗന്ദര്യവും അഭിനയ ശേഷിയും കൊണ്ട് മലയാളം , ഹിന്ദി , തമിഴ് , കണ്ണട , ബംഗാളി ഭാഷകളിലെ റീലുകളിലേക്കു പറന്നു കയറിയ ഒരു നടിയുണ്ട്. ചുരുങ്ങിയ നാളുകൾ കൊണ്ട് മമ്മൂട്ടി , മോഹൻലാൽ , ജയറാം , പൃഥ്വിരാജ് തുടങ്ങിയ സൂപ്പർ താരങ്ങളുടെ നായിക പദവി അലങ്കരിച്ച നടി. ഞൊടിയിട കൊണ്ട് സ്കൂൾ കുട്ടിയുടെ അമ്മ ആകാനും , തെരുവിലെ ഭിക്ഷക്കാരി ആകാനും , തെരുവ് വേശ്യ ആകാനും , ബാംഗ്ലൂരിലെ മോഡേൺ ഗേൾ ആകാനും , ഐറ്റം ഡാന്സര് ആകാനും തക്ക പ്രതിഭയുടെ അതിപ്രസരം ഉണ്ടായിരുന്നവൾ.ഒരു മഴയുടെ ഇരമ്പലിലൂടെ മനസ്സിലേയ്ക്ക് ചേക്കേറിയ ആ നനഞ്ഞ പക്ഷിയെ, റാഹേലിനെ ....( ഇയ്യോബിന്റെ പുസ്തകം ).എന്തിനാ മീര നീ എന്നെയിങ്ങനെ സ്നേഹിക്കുന്നത്? എന്ന് ചോദിച്ചു കൊണ്ട് തന്റെ പ്രണയത്തിന് മുന്നിൽ ഭരത പിഷാരടിയെ കീഴടക്കിയ മീരയെ . ( വടക്കും നാഥൻ ).ബ്രിട്ടീഷുകാരുടെ ആയുധങ്ങൾ പഴശ്ശിയെ സ്പർശിക്കാതിരിക്കാൻ പഴശ്ശിക്ക് മുന്നിലും പിന്നിലും കൈക്കരുത്ത് കൊണ്ടും കരളുറപ്പു കൊണ്ടുമൊരു കോട്ട കെട്ടിയ നീലിയെയും .... ( പഴശിരാജ )" നല്ലൊരെല്ലാം പാതാളത്തിൽ സ്വർലോകത്തിൽ ബോറൻമാർ കപ്പ കപ്പ പുഴുക്ക് " എന്ന ഐറ്റം ഡാൻസ് പാട്ടിനു ചുവടു വച്ച് തീയറ്ററിനെ മുഴുവൻ കൂടെ തുള്ളിച്ച ആ ഡാൻസറേയും ...( ബാച്‌ലർ പാർട്ടി )ഇന്നും മനസ്സിൽ താലോലിക്കുന്നതു കൊണ്ടാകും.ഈ നടി വീണ്ടും തിരശീലയിൽ വിസ്മയങ്ങൾ തീർക്കുന്നത് കാണാൻ മനസ് തുടിക്കുന്നതും.2022 ഓണം റിലീസ് "തെക്കൻ തല്ലു കേസ്" നു കാത്തിരിക്കാൻ ഒരു പ്രധാന കാരണം അയാൾ ആണ് . കം ഓൺ പത്മപ്രിയ.