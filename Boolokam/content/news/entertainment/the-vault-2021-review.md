---
author: Beaumaris
categories:
- Entertainment
comment_count: 0
date: 2023-04-04 05:17:23
draft: false
image: https://cdn.boolokam.com/articles/2023/04/s640.jpg
like_count: 63790
share_count: 29539
tags:
- hollywood
- THE VAULT (2021)
title: ഒരു നിധി കണ്ടെത്താൻ തൊണ്ണൂറ്റിയൊൻപത് തവണ കുഴിച്ച് നോക്കണമെന്നാണ്...!
view_count: 2046992
---

**Renjith Rajan** **THE VAULT (2021)** **ഒരു നിധി കണ്ടെത്താൻ തൊണ്ണൂറ്റിയൊൻപത് തവണ കുഴിച്ച് നോക്കണമെന്നാണ്...!????** 1645 ൽ അറ്റ്ലാന്റിക് ഒാഷ്യനിൽ തകർന്ന് അടിത്തട്ടിൽ വിശ്രമിക്കുന്ന ഒരു സ്പാനിഷ് കപ്പലിന്റെ അവശിഷ്ടങ്ങളിൽ നിന്ന്, വാൾട്ടർ മോർലാന്റും സംഘവും കഷ്ടപ്പെട്ട് മുങ്ങിത്തപ്പി കൊണ്ടുവന്ന മൂന്ന് നാണയങ്ങൾ അടങ്ങിയ ആ പെട്ടി അപ്പോൾ തന്നെ സ്പാനിഷ് നേവി വന്ന് സന്തോഷപൂർവ്വം കൈപ്പറ്റി കൊണ്ടുപോയി.! ആ നാണയങ്ങൾ അടങ്ങിയ പെട്ടി ഇപ്പോൾ സൂക്ഷിച്ചിരിക്കുന്നത് ലോകത്തിലേക്കും ഏറ്റവും സുരക്ഷിതമായ ലോക്കറുകളിൽ ഒന്നായ ബാങ്ക് ഒാഫ് സ്പെയിനിന്റെ ലോക്കറിലാണ്. 80 വർഷത്തോളമായി ആർക്കും മനസ്സിലാവാത്ത എഞ്ചിനിയറിംഗിലെ അത്ഭുതം എന്ന് വിളിക്കുന്ന ആ ലോക്കറിന്റെ പൊക കാണാൻ വേണ്ടി യുവ എഞ്ചിനിയറായ തോമസ് ജോൺസന്റെ ബുദ്ധി വിലയ്ക് വാങ്ങാൻ വാൾട്ടർ ലണ്ടനിൽ വന്നത് സ്പെയിനിന്റെ തലസ്ഥാനമായ മാഡ്രിഡിലേക്കുള്ള തോമിനുള്ള ഫ്‌ളൈറ്റ് ടിക്കറ്റുമായാണ്. ![](https://cdn.boolokam.com/articles/2023/04/s640.jpg)1500 കളിലെ ഇംഗ്ളീഷ് നാവികനായ സർ ഫ്രാൻസിസ് ഡ്രേക്ക് സ്പാനിഷ് കപ്പലിൽ നിന്നും കടത്തി എവിടയോ മറവ് ചെയ്ത ആ വലിയ നിധിയിലേക്കുള്ള ഏക വഴിയാണ് ഈ നാണയങ്ങൾ.! മുപ്പത് വർഷത്തോളമായി ഇതിന് പുറകേ നടക്കുന്ന വാൾട്ടർ ഇത് ചൂണ്ടാൻ തിരഞ്ഞെടുത്ത സമയം 2010 ലെ ഫിഫാ വേൾഡ് കപ്പ് ഫൈനൽ ദിനമാണ്..! https://youtu.be/L41IJiageyg സിബൽസ് സ്ക്വയറിലെ ആ വലിയ ടീവി സ്ക്രീനിൽ സ്പെയിനും നെതർലാന്റും ഒരു പന്തിന് വേണ്ടി കടിപിടി കൂടുന്നത് കണ്ടുകൊണ്ടിരുന്ന കാണികളെ സാക്ഷി നിർത്തി ഈ ത്രില്ലിംഗ് ആയ കൊള്ളയ്ക് പ്ളാനിട്ടത് സംവിധായകൻ Jaume Balaguero ആണ്. **ഈ ലിങ്കിൽ ഫുൾ മൂവി കാണാം > <https://youtu.be/JzYU-X6tBOM>**