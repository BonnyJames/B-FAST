---
author: Beaumaris
categories:
- Entertainment
comment_count: 0
date: 2022-07-27 13:36:08
draft: false
image: ''
like_count: 61348
share_count: 11601
tags:
- Actor Dileep
- CS PILLAI
- dileep
- passenger movie
- prithviraj
- Prithviraj Sukumaran
- sreenivasan
title: ദിലീപിന് പകരം പൃഥ്വിരാജ് ആയിരുന്നെങ്കിൽ പാസഞ്ചർ സിനിമ ലാഭമുണ്ടാക്കുമായിരുന്നെന്ന്
  നിർമ്മാതാവ്
view_count: 1612777
---

ഒരു സിനിമ കുറേപേരുടെ അധ്വാനത്തിന്റെ ഫലമാണ് എന്ന് പറഞ്ഞാലും പണം മുടക്കുന്ന വ്യക്തി അനുഭവിക്കുന്ന കഷ്ടപ്പാടുകളും ടെൻഷനുകളും മറ്റാരും തന്നെ അനുഭവിക്കേണ്ടി വരാറില്ല. ഇവിടെ 2009 ൽ റിലീസ് ചെയ്ത പാസഞ്ചർ എന്ന ചിത്രത്തിന്റെ നിർമ്മാതാവായ സി എസ് പിള്ള ആണ് തന്റെ ചിത്രം ഒരു ദുരന്തമായതിനെ കുറിച്ച് പറയുന്നത്. അവതരണം, പ്രമേയം എന്നിവകൊണ്ട് പാസഞ്ചർ ഒരു നല്ല ചിത്രം തന്നെ ആയിരുന്നു. എന്നാൽ വിജയിക്കേണ്ട ചിത്രം പരാജയപ്പെടാനുള്ള കാരണം ദിലീപ് ആണെന്നാണ് നിർമ്മാതാവ് തറപ്പിച്ചു പറയുന്നത്. പൃഥ്വിരാജ് അഭിനയിക്കേണ്ട സിനിമ ദിലീപ് അഭിനയിച്ചതാണ് പരാജയകാരണമെന്നു അദ്ദേഹം പറയുന്നു.രഞ്ജിത് ശങ്കർ ആദ്യമായി കഥയും തിരക്കഥയും എഴുതി സംവിധാനം ചെയ്ത ചിത്രമായിരുന്നു പാസഞ്ചർ . ശ്രീനിവാസൻ, ദിലീപ്, മമ്ത മോഹൻദാസ്, ജഗതി ശ്രീകുമാർ, നെടുമുടി വേണു അടക്കം മികച്ച താരങ്ങൾ അണിനിരന്ന ചിത്രം കൂടി ആയിരുന്നു പാസഞ്ചർ. ഇപ്പോൾ ഈ സിനിമ ചെയ്തപ്പോൾ ഉണ്ടായ അനുഭവം വെളിപ്പെടുത്തുകയാണ് നിർമാതാവ് സി എസ് പിള്ള. "ശ്രീനിവാസൻ പറഞ്ഞതുകൊണ്ടായിരുന്നു ഞാൻ പൃഥ്വിരാജുമായി ബന്ധപ്പെടുന്നത്. കഥ കേട്ട പൃഥ്വിരാജ് സിനിമ ചെയ്യാമെന്ന് സമ്മതിക്കുകയും ചെയ്തു. എന്നാൽ ഈ ചിത്രത്തിന്റെ ഷൂട്ടിങ് കുറച്ചു വൈകുകയും അദ്ദേഹത്തിന് വേറെ ചിത്രങ്ങൾ വന്നതും കൊണ്ട് ഞങ്ങൾ ദിലീപിലേക്ക് എത്തുന്നത്. എന്നാൽ ദിലീപ് ചിത്രത്തിലേക്ക് എത്തിയതോടെ ചിത്രം വലിയ സാമ്പത്തിക നഷ്ടമായി മാറി.വെറും ആറുദിവസം മാത്രം ആയിരുന്നു അദ്ദേഹത്തിന് ഷൂട്ടിങ് ഉണ്ടായിരുന്നത്. അതിനു വേണ്ടി മാത്രം വലിയൊരു തുക അദ്ദേഹം വാങ്ങി. അതോടെ ചിത്രത്തിന്റെ മുടക്കുമുതൽ വലിയ തോതിൽ ഉയർന്നു. അങ്ങനെ ഒന്നേമുക്കാൽ കോടിയിൽ തീരേണ്ട ചിത്രം രണ്ടുകോടിയായി.സിനിമയുടെ ക്ലൈമാക്സിനുള്ള സെറ്റ് എറണാകുളത്ത് ഇട്ടു. അത് കണ്ടിട്ടും ദിലീപ് അപ്പോൾ മൂന്നാറിലേക്ക് പോയി. തുടർന്ന് പാസഞ്ചറിന്റെ മുഴുവൻ ക്രൂവും മുന്നാറിൽ ചെല്ലുകയും അവിടെ വേറെ സെറ്റ് ഇട്ടാണ് ചിത്രീകരണം പൂർത്തിയാക്കിയത്. ഇതൊക്കെ ആയതോടെ ആ ചിത്രത്തിൽ നിന്നും മുടക്കിയ പണം അല്ലാതെ ലാഭം ഒന്നും കിട്ടിയില്ല .എന്നാൽ ദുബായ് റിലീസ് ലാഭം ഉണ്ടാക്കാൻ കഴിയും എന്നുള്ള വിശ്വാസം ഉണ്ടായിരുന്നു. അതിലും ദിലീപ് കൈകടത്തി, ദുബായ് റിലീസ് പ്രൊഡക്ഷൻ കൺട്രോളർ വഴി അറിഞ്ഞ ദിലീപ് പ്രൊമോഷൻ ഏറ്റെടുത്തതോടെ അതിലും സാമ്പത്തിക ബുദ്ധിമുട്ടുകൾ ഉണ്ടായി.ദിലീപ് ഈ ചിത്രത്തിൽ സഹകരിച്ചിരുന്നില്ലായിരുന്നു എങ്കിൽ നിർമാതാവ് എന്ന നിലയിൽ എന്തെങ്കിലും ലാഭം കിട്ടിയേനെ . ഇത്തരത്തിൽ ഉള്ള താരങ്ങൾ ആണ് നിരവധി നിർമാതാക്കളുടെ പതനത്തിന് കാരണം " സി എസ് പിള്ള പറയുന്നു