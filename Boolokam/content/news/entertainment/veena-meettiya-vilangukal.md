---
author: Beaumaris
categories:
- Entertainment
comment_count: 0
date: 2022-11-20 18:08:20
draft: false
image: ''
like_count: 10875
share_count: 3256
tags:
- Cochin Haneefa
- rahman
- veena meettiya vilangukal
title: കൊച്ചിൻ ഹനീഫ സംവിധാനം ചെയ്ത റഹ്മാൻ ചിത്രമാണ് "വീണ മീട്ടിയ വിലങ്ങുകൾ
view_count: 148633
---

**"വീണ മീട്ടിയ വിലങ്ങുകൾ "(1990)**

#### **Lenkesh K Balachandran**

മണ്ണിൽ ഫിലിംസിന്റെ ബാനറിൽ കൊച്ചിൻ ഹനീഫ സംവിധാനം ചെയ്ത റഹ്മാൻ ചിത്രമാണ് "വീണ മീട്ടിയ വിലങ്ങുകൾ".ഒരു സന്ദേശം കൂടി, ഒരു സിന്ദൂരപ്പൊട്ടിന്റെ ഓർമ്മയ്ക്ക്, മൂന്ന് മാസങ്ങൾക്ക് മുൻപ്, ആൺകിളിയുടെ താരാട്ട് -എന്നീ മമ്മൂട്ടി ചിത്രങ്ങൾക്ക് ശേഷം മമ്മൂട്ടിയില്ലാതെ റഹ്മാനെ നായകനാക്കി കൊച്ചിൻ ഹനീഫ സംവിധാനം ചെയ്ത സിനിമയായിരുന്നു "വീണ മീട്ടിയ വിലങ്ങുകൾ". 1921-ന്റെ വിജയത്തിന് ശേഷം മണ്ണിൽ ഫിലിംസ് പ്രതീക്ഷയോടെ എടുത്ത ഈ സിനിമ വിജയം കണ്ടില്ല.. മധു, ജയഭാരതി, ഉർവ്വശി, മോനിഷ, സുകുമാരൻ, ജോസ്, ഗണേഷ്, വത്സല മേനോൻ തുടങ്ങി നിരവധി താരങ്ങൾ ഈ പടത്തിൽ വേഷമിട്ടു... കൊച്ചിൻ ഹനീഫ തന്നെയാണ് ഈ പടത്തിന്റെ കഥ, തിരക്കഥ, സംഭാഷണം എന്നിവ ഒരുക്കിയത്.. ഈ സിനിമയ്ക്ക് ശേഷം കൊച്ചിൻ ഹനീഫ സംവിധാനം ചെയ്ത "വാത്സല്യം"(1993)എന്ന മമ്മൂട്ടി ചിത്രം ഹിറ്റുകളുടെ പട്ടികയിൽ ഇടം നേടി... തുടർന്ന് "ഭീഷ്മാചാര്യ"(1994)എന്ന സിനിമ സംവിധാനം ചെയ്തെങ്കിലും അതും വേണ്ടത്ര ശ്രദ്ധ നേടിയില്ല.... അങ്ങനെ ഏഴ് സിനിമകൾ സംവിധാനം ചെയ്ത്കൊണ്ട് അഭിനയ ലോകത്തേക്ക് ശ്രദ്ധ തിരിച്ച കൊച്ചിൻ ഹനീഫ നല്ലൊരു നടൻ എന്ന നിലയിൽ പിന്നീട് പ്രേക്ഷകഹൃദയം കീഴടക്കി.