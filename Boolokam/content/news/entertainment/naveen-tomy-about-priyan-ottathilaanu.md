---
author: Beaumaris
categories:
- Entertainment
comment_count: 0
date: 2022-09-17 14:55:17
draft: false
image: https://cdn.boolokam.com/articles/2022/09/gegeg-1e-1gg-1-1.jpg
like_count: 46017
share_count: 10019
tags:
- nyla usha
- priyan ottathilaanu
- Sharafudheen
title: ആന്റണി സോണി ലളിതമായി ഒടുവിൽ പറഞ്ഞുവെക്കുന്ന ആ ഒരു ചിന്ത ഞാനുൾപ്പെടെ എല്ലാ പ്രിയന്മാർക്കും
  ഉള്ളതാണ്
view_count: 592498
---

**Naveen Tomy** ഏറ്റവും പ്രിയപ്പെട്ടതായി ഇന്നും തോന്നിയിടുള്ളത് മനുഷ്യരെ ആണ്.. ഏറ്റവും മഹത്തരമായ ഇന്നും സൂക്ഷിച്ചിട്ടുള്ളത് ആ മനുഷ്യയിരുമായുള്ള സുന്ദര ബന്ധങ്ങളാണ്.. ഉള്ളിലെവിടോ ഉള്ള ആ എന്നെ പ്രിയദർശനുമായി വളരെ സാമ്യം തോന്നി.. ചുറ്റും കണ്ടിട്ടുള്ള പല മനുഷ്യരിലും എവിടോ ബാക്കിയാക്കിയ ചില നന്മകൾക്ക് പ്രിയദർശന്റെ അതെ സ്വഭാവ സവിശേഷത നൽകി.. പ്രിയദർശന്മാർക്ക് പലപ്പോഴും പറ്റാതെ പോകുന്നത് ഒരു "നോ" പറച്ചിൽ ആണ്.. പലരുടെയും ആഗ്രഹങ്ങളോടും ആവശ്യങ്ങളോടും സഹായങ്ങളോടും മറ്റ് പലതിനോടും പറയാൻ പറ്റാതെ പോകുന്ന ചില "നോ" പറച്ചിലുകൾ.. ശീലിക്കാൻ പലപ്പോഴും ശ്രമിച്ചെങ്കിലും മറ്റൊരു ദിവസം.. മറ്റൊരാളുടെ മുന്നിൽ.. പിന്നെയും ആവർത്തിക്കാൻ ഇഷ്ടമാകാത്ത ചില "നോ" പറച്ചിലുകൾ.. എന്നാൽ പലപ്പോഴും ഉള്ളിലെ നന്മകൾക്കും അപ്പുറം ഞാനുൾപ്പെടെ പല പ്രിയദർശന്മാരും മറക്കുന്ന ചില കാര്യങ്ങളുണ്ട്..എത്രത്തോളം താങ്ങാൻ എന്നെകൊണ്ട് സാധിക്കും എന്ന്.. ഓവർ നന്മ എന്നും.. ഫാബ്രികേറ്റഡ് നന്മ പറച്ചിൽ എന്നുമൊക്കെ പലയിടത്തും വായിച്ചെങ്കിലും " പ്രിയദർശൻ ഓട്ടത്തിലാണ് " എന്ന ചിത്രം അത്രത്തോളം ഹൃദയത്തിനോട് ചേർത്ത് വെക്കുവാൻ കാരണമായത് ആ ചിന്തയാണ്.. ഒരുപക്ഷെ ഒരു മറു ചിന്ത.. പ്രിയദർശനെ പോലുള്ള മനുഷ്യർ പലപ്പോഴും വളരെ പാസ്സീവ് ആയി ചിന്തിക്കുന്ന ഹൃദയങ്ങളാണ്.. ഒരുപക്ഷെ തങ്ങളുടെ താല്പര്യങ്ങൾക്കും ഇഷ്ടങ്ങൾക്കും മുകളിൽ മറ്റൊരാളുടെ ചിരിയെ ഉണർത്താൻ ആഗ്രഹിക്കുന്നവർ.. എത്ര മോശപ്പെട്ട അവസ്ഥയിലും ഞാനുണ്ടാകും എന്ന ഉറപ്പ് നൽകുവാൻ ഈ ഓടുന്ന ലോകത്ത് അവര്ക്ക് മാത്രമേ സാധിക്കൂ.. ആ വാക്കിനും ഉറപ്പിനും അത്രമേൽ പ്രാധാന്യം അവർ നൽകുന്നുമുണ്ട്.. തങ്ങളുടെ എല്ലാ താല്പര്യങ്ങൾക്കും മുകളിലായി.. പക്ഷെ അപ്പോഴും ബാക്കിവരുന്ന ചില മനുഷ്യരുണ്ട്.. ജോമോനെ പോലെ ഉള്ള ചിലർ..സിനിമക്കൊടുവിൽ ചിത്രം കോരിയിട്ട ഒരു ചിന്തയുണ്ട്.. പ്രിസ്കില്ല തങ്കം ആ ന്യൂസ്‌ ഫീച്ചർ ചെയ്തില്ലായിരുനെകിൽ എന്തായിരിക്കും സംഭവിക്കുക.. പ്രിയൻ ഒരല്പം എഫർട് ഇട്ടിട്ടാണേലും ഭാര്യെയും മകളെയും തിരികെ കൊണ്ടുവനെന്നെ.. തന്റെ കഥകൾ പിന്നെയും പ്രതീക്ഷയോടെ അദ്ദേഹം സൂക്ഷിച്ചേനെ.. ബാക്കിയെല്ലാം പിന്നെയും സാധാരണ പോലെ തന്നെ നടന്നേനെ.. പക്ഷെ ജോമോൻ.. അദ്ദേഹമോ.. നഷ്ടപെട്ട സ്വപ്നങ്ങൾ ഓർക്കനാഗ്രഹിക്കത്ത മറ്റൊരു എടായി ഹൃദയത്തിന്റെ ഏതോ ഒരറ്റത്ത് ബാക്കിയാക്കി അദ്ദേഹം വിമാനം കയറിയേനെ.. മറ്റൊരു ജീവിതത്തിലേക്ക്.. ഇഷ്ടമില്ലാത്ത മറ്റൊരു ലോകത്തേക്ക്..പ്രിയൻ ഏറ്റവും ആഗ്രഹിച്ച തന്റെ സിനിമ എന്ന സ്വപ്നം സാക്ഷത്കരിക്കാൻ വന്ന ആ ജോമോനെ പിനീട് അദ്ദേഹം കാണുമായിരുന്നോ.. അറിയില്ല.. പിണക്കങ്ങൾ ഏതുമില്ലാത്ത തിരികെ നടന്ന ജോമോൻ പിനീടെപ്പോഴേലും തന്റെ ആ സ്വപ്നം എത്തിപ്പിടിക്കുമായിരുന്നോ.. അറിയില്ല..വെറുമൊരു സിനിമ എന്നതിനും മുകളിൽ പ്രിയൻ ബാക്കിയാക്കിയ പാഠമായിരുന്നു ജോമോൻ.. നമ്മൾ പോലും അറിയാതെ കൈവിടുന്ന ചില ജോമോന്മാർ.. ചില കാര്യങ്ങൾക്ക് നമ്മൾ മുൻഗണന കൊടുക്കുക തന്നെ വേണം.. ഒരുപക്ഷെ നമ്മുടെ താല്പര്യങ്ങൾക്കും മുകളിൽ നമ്മൾ പലതും ചെയ്യുമ്പോഴും.. നമ്മളെ ഓർത്തിരിക്കുന്ന.. കാത്തിരിക്കുന്ന.. ചില ജീവിതങ്ങളുണ്ട്.. നമ്മുടെ കയ്യിൽ ഭദ്രമെന്ന് കരുതി അവർ വെച്ച് നീട്ടുന്ന ചില സ്വപ്നങ്ങളുണ്ട്..ആ സ്വപ്നങ്ങൾക്ക് ഒരു ജീവിതയുസ്സിന്റെ മൂല്യമുണ്ട്.. ഒരായിരം രാത്രികളുടെ വേദനയുണ്ട്.. കുറെ മനുഷ്യരുടെ പ്രാർത്ഥന ഉണ്ട്.. മറ്റ് പലരുടെയും പരിഹാസങ്ങളുണ്ട്.. എല്ലാറ്റിനും ഉപരി ആ സ്വപ്നത്തോളം വലുപ്പമുള്ള പ്രതീക്ഷയുണ്ട്.. അതെ, ആ മനുഷ്യരെ നമ്മൾ ചേർത്ത് നിർത്തണം.. കാരണം പലപ്പോഴും മറ്റൊരു അവസരം അവരെ സഹായിക്കാൻ നമ്മുക്ക് കിട്ടണമെന്നില്ല.. ![](https://cdn.boolokam.com/articles/2022/09/gegeg-1e-1gg-1-1.jpg)പ്രിയപ്പെട്ട ആന്റണി സോണി ലളിതമായി ഒടുവിൽ പറഞ്ഞുവെക്കുന്ന ആ ഒരു ചിന്ത ഞാനുൾപ്പെടെ എല്ലാ പ്രിയന്മാർക്കും ഉള്ളതാണ്..ചില "നോ" പറയാൻ വേണ്ടിത്തന്നെ ഉള്ളതാണ്.. ഹൃദയം മറ്റുള്ളവർക്ക് നൽകുമ്പോൾ ആ ഹൃദയത്തിൽ പ്രതീക്ഷയോടെ സൂക്ഷിച്ച മറ്റ് ചിലരുടെ സ്വപ്നങ്ങളും ആഗ്രഹങ്ങളുമുണ്ട്.. അതിന് ഒരല്പം പ്രാധാന്യം അധികം നൽകണം.. കാരണമെന്നും ഒരു പ്രിസ്കില്ല തങ്കം ഉണ്ടാകണം എന്നില്ല.. റിട്ടേക്കുകൾ ഇല്ലാത്ത ഈ ജീവിതത്തിൽ മനുഷ്യന്മാരുടെ അത്രേം പ്രിയങ്കരമായി മറ്റെന്തെങ്കിലും ഉണ്ടെങ്കിൽ അത് സ്വപ്നങ്ങൾ മാത്രമാണ്.. ഓരോ മനുഷ്യനെയും ഉറക്കാത്ത ചില സ്വപ്നങ്ങൾ.. രാത്രികൾക്ക് കാണാപാഠമായ ചില കിനാക്കൾ.. ഓരോരുത്തരെയും അവരാക്കുന്ന ചില മോഹങ്ങൾ.. ആ മോഹങ്ങൾ ഏറ്റുവാങ്ങിയ എല്ലാ പ്രിയൻമാരോടുമായി, പ്രിയനായിരിക്കുക.. ജോമോന്മാരെ ചേർത്ത് നിർത്തുന്ന പ്രിയപ്പെട്ട പ്രിയദർശന്മാരായി..