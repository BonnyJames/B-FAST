---
author: Beaumaris
categories:
- Entertainment
comment_count: 0
date: 2022-06-26 03:53:47
draft: false
image: https://cdn.boolokam.com/articles/2022/06/fwfwwfwfff.jpg
like_count: 81572
share_count: 19594
tags:
- birthday
- Featured
- SURESHGOPI
title: മലയാളസിനിമയിലെ പകരം വയ്ക്കാനില്ലാത്ത ആക്ഷൻ സൂപ്പർ സ്റ്റാറിന് ജന്മദിനാശംസകൾ
view_count: 1919120
---

**മലയാളസിനിമയിലെ പകരം വയ്ക്കാനില്ലാത്ത ആക്ഷൻ സൂപ്പർ സ്റ്റാറിന് ജന്മദിനാശംസകൾ** **രാഗീത് ആർ ബാലൻ** സുരേഷ് ഗോപി എന്ന നടനെ കുറിച്ച് എന്താണ് പറയുക.. എങ്ങനെ ആണ് ആ വലിയ മനുഷ്യനോടുള്ള ആരാധന ഞാൻ പ്രകടിപ്പിക്കുന്നത്.ഇരുപതാം നൂറ്റാണ്ടിലെ ശേഖരൻ കുട്ടി ആയി മനു അങ്കിൾലെ മിന്നൽ പ്രതാപൻ ആയി നഗരങ്ങളിൽ ചെന്ന് രാപ്പാർക്കാം ലെ ക്രിസ്റ്റോഫർ ലുക്ക് ആയി ഇന്നലെയിലെ ഡോക്ടർ നരേന്ദ്രൻ ആയി തലസ്ഥാനത്തിലെ ഹരി കൃഷ്ണനായി ധ്രുവത്തിലെ ജോസ് നരിമൻ ആയി ഏകലവ്യനിലെ മാധവനായി മാഫിയ ലെ രവി ശങ്കർ ആയി മണിച്ചിത്രതാഴിലെ നകുലനായി കാശ്മീരത്തിലെ ശ്യം ആയി കളിയാട്ടത്തിലെ കണ്ണൻ പേരുമലയൻ കമ്മിഷണറിലെ ഭരത് ചന്ദ്രനായി യുവതുർക്കിയിലെ സിദ്ധാർത്താനായി മഹാത്മായിലെ ദേവദേവൻ ആയി ലേലത്തിലെ ചാക്കോച്ചി ആയി സമ്മർ ഇൻ ബെതിലഹമിലെ ഡെന്നിസ് ആയി പത്രത്തിലെ നന്ദഗോപാലായി വഴുന്നോറിലെ കുട്ടപ്പായി ആയി ക്രൈം ഫയൽ ലെ ഇശോ പണിക്കർ ആയി എഫ് ഐ ർ -ലെ മുഹമ്മദ്‌ സർക്കാറായി തേങ്കാശിപട്ടണത്തിലെ കണ്ണൻ ആയി സത്യമേവ ജയതയിലെ ചന്ദ്ര ചൂടനായി രണ്ടാം ഭാവത്തിലെ നവനീത്-അനന്ത കൃഷ്ണൻ ആയി നരിമനിലെ അശോക് നാരിമൻ ആയി ചിന്തമണി കൊലകേസിലെ ലാൽ കൃഷ്ണ വിരടിയാർ ആയി ടൈഗറിലെ ചന്ദ്രശേഖരൻ ആയി നോട്ട് ബുക്കിലെ ബ്രിഗെഡിയർ അലക്സാണ്ടർ ആയി ട്വന്റി ട്വന്റി ലെ ആന്റണി പുന്നകാടൻ ആയി ഐ ജി യിലെ ദുർഗ പ്രസാദ് ആയി ക്രിസ്ത്യൻ ബ്രദർസിലെ ജോസഫ് വടക്കൻ ആയി മേൽവിലാസത്തിലെ ക്യാപ്റ്റൻ വികാസ് ആയി അപ്പോത്തിക്കിരിയിലെ ഡോക്ടർ വിജയ് നമ്പ്യാർ ആയി ഡോഫിൻസ് ലെ പനയമുട്ടം സുര ആയി വരനെ ആവശ്യമുണ്ട് സിനിമയിലെ മേജർ ഉണ്ണികൃഷ്ണനായും എല്ലാം ഈ കാലം അത്രയും എന്നെ വിസ്മയിപ്പിച്ച പ്രകമ്പനം കൊള്ളിച്ച കരയിച്ച സുരേഷ് ഗോപി എന്ന നടനു പകരം വെക്കാൻ വേറെ ഒരാൾ ഇല്ല. ശക്തമായ തീപ്പൊരി ഡയലോഗുകൾ കൊണ്ടും വാക്കുകളിലുടെ കോരി തരിപ്പിച്ചും അഴിഞ്ഞാടിയ ആക്ഷൻ കിങ്.ഒരിക്കല്‍ സുരേഷ് ഗോപിയെ കുറിച്ച് ജയറാം പറയുകയുണ്ടായി " ആ തോക്കെടുക്കാന്‍ മലയാള സിനിമയില്‍ പിന്നീടൊരു നടന്‍ വന്നിട്ടില്ല" എന്ന്. ശെരിയാണ് സുരേഷ് ഗോപിയെന്ന സൂപ്പര്‍ താരത്തെ വിശേഷിപ്പിക്കാന്‍ ആ വാക്കുകള്‍ ധാരാളമാണ്. പോലീസെന്നാല്‍ മലയാളികൾക്ക് സുരേഷ് ഗോപിയാണ്. ഏത് നടന്‍ പോലീസ് വേഷത്തില്‍ വന്നു നിന്നാലും സുരേഷ് ഗോപിയോളം വരില്ല. ![](https://cdn.boolokam.com/articles/2022/06/fwfwwfwfff.jpg)എല്ലാത്തിലും ഉപരി നല്ലൊരു മനുഷ്യൻ..ജാതി മത വ്യത്യാസം ഇല്ലാതെ മനുഷ്യരെ സ്നേഹിക്കുന്ന മനുഷ്യൻ. " ഈ കുട്ടികളെ നിങ്ങളുടേതായി കാണുക.. അവരെ തൊടുന്നതിലൂടെ നിങ്ങൾ HIV പോസിറ്റീവ് ആകുകയില്ല".കൊട്ടിയുരിലെ സ്കൂളിൽ നിന്നും അക്ഷരയും അനന്തുവും HIV പോസിറ്റീവ് ആയതിന്റെ പേരിൽ സ്കൂൾ അഡ്മിഷൻ നിരസിച്ചപ്പോൾ അവിടെ പോയി ആ കുട്ടികളെ എടുത്തു ചേർത്തു പിടിച്ചു അവരുടെ കവിളിൽ ഉമ്മ നൽകി സുരേഷ് ഗോപി എന്ന മനുഷ്യൻ പറഞ്ഞ വാക്കുകളാണ്.ഏറ്റവും കൂടുതൽ കോവിഡ് ബാധിതർ ഉണ്ടായിരുന്ന കാസർഗോഡ് ജില്ലയിൽ 25ലക്ഷം രൂപ വിലമതിക്കുന്ന വെന്റിലേറ്ററുകളും മൊബൈൽ xray യൂണിറ്റും ആണ് സുരേഷ് ഗോപി നൽകിയത്.. അങ്ങനെ എത്ര എത്ര കഥകൾ ഉണ്ട് ഈ മനുഷ്യന് പിറകിൽ. സഹായം ചോദിച്ചു എത്തുന്നവരെ രണ്ടു കയ്യും നീട്ടി സ്വികരിച്ചു സഹായം നൽകുന്ന മനുഷ്യൻ.സുരേഷ് ഗോപി എന്ന ഫയർ ബ്രാൻഡ് എങ്ങും പോയിട്ടില്ല.. അണിയറയിൽ ഒരുങ്ങുന്നുണ്ട് ഒരു പിടി തീപ്പൊരി സിനിമകൾ."ചാരം ആണെന്ന് കരുതി ചികയാൻ നിക്കണ്ട.. കനൽ കെട്ടിട്ടില്ലെങ്കിൽ പൊള്ളും ". ഇനിയും ഒരുപാട് നാൾ നല്ലൊരു മനുഷ്യനായി നല്ലൊരു നടൻ ആയി ജന ഹൃദങ്ങളിൽ ജീവിക്കുവാൻ സാധിക്കട്ടെ..ഒരായിരം ജന്മദിനാശംസകൾ നേരുന്നു ഒരു ആരാധകൻ ✍️