---
title: "ചായക്കടയാണെന്ന് കരുതി ബാർബർ ഷോപ്പിൽ കയറിയവരെയാണ് തിയേറ്ററിൽ കണ്ടത്"
date: 2022-07-25T06:19:36
draft: false
categories: ["Entertainment"]
tags: ['mahaveeryar movie', 'nivin pauly', 'Rejith Leela Reveendran']
author: "Beaumaris"
---

<strong>മഹാവീര്യർ സ്പോയ്ലർ അലെർട്</strong>

<strong>Rejith Leela Reveendran</strong>

ചായക്കടയാണെന്ന് കരുതി ബാർബർ ഷോപ്പിൽ കയറിയവരെയാണ് 'മഹാവീര്യർ' സിനിമ കാണുവാൻ തിയേറ്ററിൽ പോയപ്പോൾ കണ്ടത്. ഈ സിനിമ എന്താണെന്നോ, എങ്ങനെയിരിക്കുമെന്നോ ഒരു ധാരണയുമില്ലാതെ ഒരു മുഴുനീള കോമഡി എന്റർടൈനർ കാണുവാൻ കുട്ടികളെയും കൂട്ടി എത്തിയവർ പോലുമുണ്ടായിരുന്നെന്ന് പലരുടെയും തിയേറ്റർ റെസ്പോൺസ് കണ്ടപ്പോൾ തോന്നി. ചില സിനിമകളുണ്ട് തിയേറ്ററിൽ അവസാനിക്കുമ്പോൾ നമ്മുടെ മനസ്സിൽ തുടങ്ങുന്നത്.കഥയും,പലരംഗങ്ങളും നമ്മൾ പിന്നീട് ആലോചിച്ച് പൂരിപ്പിക്കേണ്ടത്. അങ്ങനെയൊരു സിനിമയാണ് എബ്രിഡ് ഷൈൻ സംവിധാനം ചെയ്ത നിവിൻ പോളി ആസിഫലി ടീമിന്റെ മഹാവീര്യർ. സിനിമ എങ്ങനെയും കാണാനുള്ള പരിധിയില്ലാത്ത സ്വാതന്ത്ര്യമാണ് എബ്രിഡ് ഷൈൻ മഹാവീര്യറിലൂടെ പ്രേക്ഷകന് നൽകുന്നത്.

<img class="wp-image-343725 aligncenter" src="https://cdn.boolokam.com/articles/2022/07/7i677i.jpg" alt="" width="922" height="480" />ഉദാരമതിയായ മഹാരാജാവ് കോടതിയിൽ പ്രത്യക്ഷപ്പെടാമെന്നും, വിസ്തരിക്കുവാൻ അനുവദിക്കുകയും ചെയ്തത് തന്നെ വലിയൊരു കാര്യം.കോടതിയിലെ വിസ്താരം ഒരുവേള കഴിഞ്ഞപ്പോൾ രാജാവ് കുപിതനായി. എന്ത് പരിപാടിയാണ് ഇവിടെ നടക്കുന്നത്, ഇത്രയും നേരം ഞാൻ ക്ഷമിച്ചു, മതി നിർത്തിക്കോ ഇനി ഞാൻ പറയുന്നതുപോലെ ചെയ്താൽ മതി എന്നു ജഡ്ജിയോട് ഉത്തരവിടുന്നു. തനിക്കെതിരെ സംസാരിച്ച പബ്ലിക് പ്രോസീക്യൂട്ടറോട് അയാളുടെ നാവ് അരിയുമെന്ന് പറഞ്ഞു നിശബ്ദനാക്കുന്നു. രാജാവിന്റെ ദുഃഖം മാറ്റാൻ ഏതു മാർഗ്ഗത്തിൽ പോകുവാനും, പ്രജകളെ എങ്ങനെ വേദനിപ്പിക്കാനും നീതിന്യായ വ്യവസ്ഥ തയ്യാറാകുന്നു. രാജാവിനെക്കാൾ വലിയ രാജഭക്തി കാണിക്കുന്നു ചീഫ് ജുഡീഷ്യൽ മജിസ്ട്രേറ്റ്.

കാലങ്ങളിൽ നിന്ന് കാലങ്ങളിലേക്ക് ടൈം ട്രാവൽ നടത്തുന്ന നിവിൻ പോളിയുടെ സന്യാസിയും, ആസിഫ് അലിയുടെ മന്ത്രിയും അഭിനയത്തിൽ വലിയ മികവൊന്നും കാണിച്ചില്ല എന്നതിനേക്കാൾ അവർക്ക് കാര്യമായൊന്നും ചെയ്യാനുണ്ടായിരുന്നില്ല എന്നതാണ്.മല്ലിക സുകുമാരന്റെയും ലാലു അലക്സിന്റെയും അഭിനയം 'ബ്രോ ഡാഡി' യിൽ നിർത്തിയിടത്തു നിന്നും തുടങ്ങിയത് പോലെ തോന്നിച്ചു.

അപ്പോഴും എനിക്ക് ഈ സിനിമ ഇഷ്ടപ്പെട്ടു. കാരണം സിനിമയിൽ ഒരു രാഷ്ട്രീയമുണ്ട് ആ രാഷ്ട്രീയം നമുക്ക് അത്ര എളുപ്പത്തിൽ കണ്ടുപിടിക്കാൻ ആവുന്നതല്ല, കൂടുതൽ ആലോചിക്കും തോറും കൂടുതൽ വ്യാഖ്യാനങ്ങൾ ലഭിക്കുന്ന ആഖ്യാനമാണ് സിനിമയുടേത്. അടിമത്തവും, ചൂഷണവും, ചൂഷകരും കാലാകാലങ്ങളായി സാധാരണക്കാരുടെ ജീവിതത്തിനെ നിർണയിക്കുന്നതിന്റെ നേർച്ചിത്രമാണ് മഹാവീര്യർ.എന്നാലും ആദ്യപകുതിയിലെ കഥയെ എങ്ങനെ രാജാവിന്റെ കഥയുമായി ബന്ധപ്പെടുത്തണമെന്നും, സന്യാസി തൂവൽ കൊണ്ട് നായികയെ തൊട്ടപ്പോൾ അവൾ ചിരിച്ചു കണ്ണീർ പൊഴിച്ചത് എന്തിനാണെന്നും ഇതുവരെ പിടികിട്ടിയിട്ടില്ല, പക്ഷേ ഞാൻ ആലോചിച്ചു/ അന്വേഷിച്ചു കൊണ്ടിരിക്കുകയാണ്.

<img class="size-full wp-image-343638 aligncenter" src="https://cdn.boolokam.com/articles/2022/07/2r2r244.jpg" alt="" width="1200" height="625" />സിനിമയെ സീരിയസ് ആയി കാണുന്നവർ , സിനിമ കാണൽ ഒരു ബൗദ്ധിക വ്യായാമം കൂടിയായി കാണുന്നവർ,ഒരു സിനിമ കണ്ടു കഴിയുമ്പോൾ അതിൽ നിന്നും കഥാപാത്രങ്ങളെയും, കഥയിലെ ചില ഭാഗങ്ങളുമെടുത്തു നിങ്ങളുടേതായ കഥകൾ (' ഷിപ്പിങ്ങ്')ഉണ്ടാക്കുവാൻ താല്പര്യമുള്ളവർ ഇവരെ സംബന്ധിച്ച് ഒരിക്കലും മിസ്സ്‌ ചെയ്യരുതാത്ത, അവരുടെ 'കപ്പ്‌ ഓഫ് ടീ' സിനിമയാണ് മഹാവീര്യർ.

എന്നാൽ എന്നോടൊപ്പം സിനിമ കാണാനുണ്ടായിരുന്ന കൂട്ടുകാരന്റെ പത്തുവയസുകാരനായ മകൻ 'ഇനി സിനിമ തീരാൻ എത്ര മിനിറ്റ് കൂടി ബാക്കിയുണ്ടെന്ന്' ഓരോ അഞ്ചു മിനിറ്റിലും എന്നോടും കൂട്ടുകാരനോടും മാറി മാറി ചോദിക്കുകയായിരുന്നു. സിനിമ കണ്ടിറങ്ങിയപ്പോൾ ഞാൻ അവനോട് ചോദിച്ചു നിനക്കിഷ്ടപ്പെട്ട ഒന്നും ഈ സിനിമയിൽ ഇല്ലായിരുന്നോ. മഹാവീര്യർ കാണാൻ അവനെയും, അവന്റെ അച്ഛനെയും പിടിച്ചു കൊണ്ടു വന്ന എന്നെ ഒന്നിരുത്തി നോക്കിയിട്ടവൻ പറഞ്ഞു, അവനിഷ്ടപെട്ടത് സിനിമയുടെ ഇന്റർവെൽ സമയത്ത് കാണിച്ച ടോവിനോയുടെ 'തല്ലുമാല' സിനിമയുടെ ട്രെയിലർ മാത്രമാണെന്ന് ????.


![ചായക്കടയാണെന്ന് കരുതി ബാർബർ ഷോപ്പിൽ കയറിയവരെയാണ് തിയേറ്ററിൽ കണ്ടത്](https://cdn.boolokam.com/articles/2022/07/7i677i.jpg)**മഹാവീര്യർ സ്പോയ്ലർ അലെർട്** **Rejith Leela Reveendran** ചായക്കടയാണെന്ന് കരുതി ബാർബർ ഷോപ്പിൽ കയറിയവരെയാണ് 'മഹാവീര്യർ' സിനിമ കാണുവാൻ തിയേറ്ററിൽ പോയപ്പോൾ കണ്ടത്. ഈ സിനിമ എന്താണെന്നോ, എങ്ങനെയിരിക്കുമെന്നോ ഒരു ധാരണയുമില്ലാതെ ഒരു മുഴുനീള കോമഡി എന്റർടൈനർ കാണുവാൻ കുട്ടികളെയും കൂട്ടി എത്തിയവർ പോലുമുണ്ടായിരുന്നെന്ന് പലരുടെയും തിയേറ്റർ റെസ്പോൺസ് കണ്ടപ്പോൾ തോന്നി. ചില സിനിമകളുണ്ട് തിയേറ്ററിൽ അവസാനിക്കുമ്പോൾ നമ്മുടെ മനസ്സിൽ തുടങ്ങുന്നത്.കഥയും,പലരംഗങ്ങളും നമ്മൾ പിന്നീട് ആലോചിച്ച് പൂരിപ്പിക്കേണ്ടത്. അങ്ങനെയൊരു സിനിമയാണ് എബ്രിഡ് ഷൈൻ സംവിധാനം ചെയ്ത നിവിൻ പോളി ആസിഫലി ടീമിന്റെ മഹാവീര്യർ. സിനിമ എങ്ങനെയും കാണാനുള്ള പരിധിയില്ലാത്ത സ്വാതന്ത്ര്യമാണ് എബ്രിഡ് ഷൈൻ മഹാവീര്യറിലൂടെ പ്രേക്ഷകന് നൽകുന്നത്. ഉദാരമതിയായ മഹാരാജാവ് കോടതിയിൽ പ്രത്യക്ഷപ്പെടാമെന്നും, വിസ്തരിക്കുവാൻ അനുവദിക്കുകയും ചെയ്തത് തന്നെ വലിയൊരു കാര്യം.കോടതിയിലെ വിസ്താരം ഒരുവേള കഴിഞ്ഞപ്പോൾ രാജാവ് കുപിതനായി. എന്ത് പരിപാടിയാണ് ഇവിടെ നടക്കുന്നത്, ഇത്രയും നേരം ഞാൻ ക്ഷമിച്ചു, മതി നിർത്തിക്കോ ഇനി ഞാൻ പറയുന്നതുപോലെ ചെയ്താൽ മതി എന്നു ജഡ്ജിയോട് ഉത്തരവിടുന്നു. തനിക്കെതിരെ സംസാരിച്ച പബ്ലിക് പ്രോസീക്യൂട്ടറോട് അയാളുടെ നാവ് അരിയുമെന്ന് പറഞ്ഞു നിശബ്ദനാക്കുന്നു. രാജാവിന്റെ ദുഃഖം മാറ്റാൻ ഏതു മാർഗ്ഗത്തിൽ പോകുവാനും, പ്രജകളെ എങ്ങനെ വേദനിപ്പിക്കാനും നീതിന്യായ വ്യവസ്ഥ തയ്യാറാകുന്നു. രാജാവിനെക്കാൾ വലിയ രാജഭക്തി കാണിക്കുന്നു ചീഫ് ജുഡീഷ്യൽ മജിസ്ട്രേറ്റ്. കാലങ്ങളിൽ നിന്ന് കാലങ്ങളിലേക്ക് ടൈം ട്രാവൽ നടത്തുന്ന നിവിൻ പോളിയുടെ സന്യാസിയും, ആസിഫ് അലിയുടെ മന്ത്രിയും അഭിനയത്തിൽ വലിയ മികവൊന്നും കാണിച്ചില്ല എന്നതിനേക്കാൾ അവർക്ക് കാര്യമായൊന്നും ചെയ്യാനുണ്ടായിരുന്നില്ല എന്നതാണ്.മല്ലിക സുകുമാരന്റെയും ലാലു അലക്സിന്റെയും അഭിനയം 'ബ്രോ ഡാഡി' യിൽ നിർത്തിയിടത്തു നിന്നും തുടങ്ങിയത് പോലെ തോന്നിച്ചു. അപ്പോഴും എനിക്ക് ഈ സിനിമ ഇഷ്ടപ്പെട്ടു. കാരണം സിനിമയിൽ ഒരു രാഷ്ട്രീയമുണ്ട് ആ രാഷ്ട്രീയം നമുക്ക് അത്ര എളുപ്പത്തിൽ കണ്ടുപിടിക്കാൻ ആവുന്നതല്ല, കൂടുതൽ ആലോചിക്കും തോറും കൂടുതൽ വ്യാഖ്യാനങ്ങൾ ലഭിക്കുന്ന ആഖ്യാനമാണ് സിനിമയുടേത്. അടിമത്തവും, ചൂഷണവും, ചൂഷകരും കാലാകാലങ്ങളായി സാധാരണക്കാരുടെ ജീവിതത്തിനെ നിർണയിക്കുന്നതിന്റെ നേർച്ചിത്രമാണ് മഹാവീര്യർ.എന്നാലും ആദ്യപകുതിയിലെ കഥയെ എങ്ങനെ രാജാവിന്റെ കഥയുമായി ബന്ധപ്പെടുത്തണമെന്നും, സന്യാസി തൂവൽ കൊണ്ട് നായികയെ തൊട്ടപ്പോൾ അവൾ ചിരിച്ചു കണ്ണീർ പൊഴിച്ചത് എന്തിനാണെന്നും ഇതുവരെ പിടികിട്ടിയിട്ടില്ല, പക്ഷേ ഞാൻ ആലോചിച്ചു/ അന്വേഷിച്ചു കൊണ്ടിരിക്കുകയാണ്. ![](https://cdn.boolokam.com/articles/2022/07/2r2r244.jpg)സിനിമയെ സീരിയസ് ആയി കാണുന്നവർ , സിനിമ കാണൽ ഒരു ബൗദ്ധിക വ്യായാമം കൂടിയായി കാണുന്നവർ,ഒരു സിനിമ കണ്ടു കഴിയുമ്പോൾ അതിൽ നിന്നും കഥാപാത്രങ്ങളെയും, കഥയിലെ ചില ഭാഗങ്ങളുമെടുത്തു നിങ്ങളുടേതായ കഥകൾ (' ഷിപ്പിങ്ങ്')ഉണ്ടാക്കുവാൻ താല്പര്യമുള്ളവർ ഇവരെ സംബന്ധിച്ച് ഒരിക്കലും മിസ്സ്‌ ചെയ്യരുതാത്ത, അവരുടെ 'കപ്പ്‌ ഓഫ് ടീ' സിനിമയാണ് മഹാവീര്യർ. എന്നാൽ എന്നോടൊപ്പം സിനിമ കാണാനുണ്ടായിരുന്ന കൂട്ടുകാരന്റെ പത്തുവയസുകാരനായ മകൻ 'ഇനി സിനിമ തീരാൻ എത്ര മിനിറ്റ് കൂടി ബാക്കിയുണ്ടെന്ന്' ഓരോ അഞ്ചു മിനിറ്റിലും എന്നോടും കൂട്ടുകാരനോടും മാറി മാറി ചോദിക്കുകയായിരുന്നു. സിനിമ കണ്ടിറങ്ങിയപ്പോൾ ഞാൻ അവനോട് ചോദിച്ചു നിനക്കിഷ്ടപ്പെട്ട ഒന്നും ഈ സിനിമയിൽ ഇല്ലായിരുന്നോ. മഹാവീര്യർ കാണാൻ അവനെയും, അവന്റെ അച്ഛനെയും പിടിച്ചു കൊണ്ടു വന്ന എന്നെ ഒന്നിരുത്തി നോക്കിയിട്ടവൻ പറഞ്ഞു, അവനിഷ്ടപെട്ടത് സിനിമയുടെ ഇന്റർവെൽ സമയത്ത് കാണിച്ച ടോവിനോയുടെ 'തല്ലുമാല' സിനിമയുടെ ട്രെയിലർ മാത്രമാണെന്ന് ????.
