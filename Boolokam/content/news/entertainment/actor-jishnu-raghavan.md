---
author: Beaumaris
categories:
- Entertainment
comment_count: 0
date: 2023-03-25 07:25:35
draft: false
image: ''
like_count: 55403
share_count: 18791
tags:
- ACTOR
- Jishnu Raghavan
title: ഇന്ന് നടൻ ജിഷ്ണു രാഘവന്റെ ഓർമദിനം 
view_count: 1060421
---

**ഇന്ന് നടൻ ജിഷ്ണു രാഘവന്റെ ഓർമദിനം** **Muhammed Sageer Pandarathil** പഴയകാല നായകനടൻ രാഘവന്റേയും ശോഭയുടേയും മകനായി 1979 ഏപ്രിൽ 23 ആം തിയതി കണ്ണൂർ തളിപറമ്പിൽ ജനിച്ചു. കോഴിക്കോട് എൻ.ഐ.ടിയിൽ നിന്നും മെക്കാനിക്കൽ എൻജിനീയറിങിൽ ബി.ടെക് ബിരുദമെടുത്ത ജിഷ്ണു 1987 ൽ കിളിപ്പാട്ട് എന്ന സിനിമയിലൂടെ ബാലനടനായാണ് മലയാള സിനിമയിൽ രംഗപ്രവേശനം ചെയ്തത്. പിന്നീട് 2002 ൽ കമലിന്റെ നമ്മളിലൂടെ സിനിമയിൽ സജീവമായ ജിഷ്ണു ചൂണ്ട/ വലത്തോട്ടു തിരിഞ്ഞാൽ നാലാമത്തെ വീട്/ ഫ്രീഡം/നേരറിയാൻ സി.ബി.ഐ/പൗരൻ/ പറയാം/ചക്കരമുത്ത്/ചന്ദ്രനിലേക്കൊരു വഴി/ യുഗപുരുഷൻ/നിദ്ര/ഓഡിനറി/ഉസ്താദ് ഹോട്ടൽ/ ബ്രെയ്കിങ് അവേഴ്സ് 10 റ്റു 4/അന്നും ഇന്നും എന്നും/പ്ലെയേഴ്സ്, /റബേക്ക ഉതുപ്പ് കിഴക്കേമല/കളിയോടം/ഞാൻ തുടങ്ങി മലയാളം/ തമിഴ് ഭാഷകളായി ഇരുപത്തഞ്ചോളം സിനിമകളിൽ അഭിനയിച്ചു. ട്രാഫിക് എന്ന സിനിമയുടെ റീമെയ്ക്കിലൂടെ ബോളിവുഡിലും സാന്നിധ്യമറിയിച്ചു.സിനിമയിൽ സജീവമായിരിക്കെയാണ് ജിഷ്ണുവിന് രോഗം ബാധിക്കുന്നത്. ചികിത്സക്ക് ശേഷം അദ്ദേഹം ഏതാനും സിനിമകളിലും അഭിനയിച്ചു. തന്റെ ജൂനിയറായി എൻ.ഐ.ടിയിൽ ആർക്കിടെക്റ്റ് ചെയ്തിരുന്ന ധന്യയാണ് ഭാര്യ.തൊണ്ടക്ക് ബാധിച്ച അർബുദം പിന്നീട് ശ്വാസകോശത്തിലേക്കുകൂടി പടർന്നത് ജിഷ്ണുവിന്റെ ആരോഗ്യസ്ഥിതി വളഷാക്കി. 2016 മാർച്ച് 25 ആം തിയതി ഇടപ്പള്ളി അമൃത ആസ്പത്രിയിയിൽ വച്ച് ജിഷ്ണു അന്തരിച്ചു.