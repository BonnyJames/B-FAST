---
author: Beaumaris
categories:
- Entertainment
comment_count: 0
date: 2022-09-04 07:37:17
draft: false
image: ''
like_count: 53377
share_count: 18235
tags:
- basil joseph
- minnal murali
- tovino thomas
title: മിന്നൽ മുരളി രണ്ടാംഭാഗം എന്നുവരും ? ബേസിൽ ജോസഫ് മറുപടി നൽകുന്നു
view_count: 1801757
---

ബേസിൽ ജോസഫ് സിനിമയിൽ ഒരു ബഹുമുഖ പ്രതിഭയാണ്. അഭിനയമായാലും സംവിധാനമായാലും രചനയായാലും ആ കൈകളിൽ ഭദ്രമാണ്. ബേസിൽ ജോസഫ് സംവിധാനം ചെയ്ത മിന്നൽ മുരളി എല്ലായിടത്തും ശ്രദ്ധ നേടിയ ചിത്രമാണ്. ഒന്നാംഭാഗം കണ്ടുതീർന്നപ്പോൾ തന്നെ ആരാധകർ രണ്ടാംഭാഗത്തിനു വേണ്ടിയുള്ള കാത്തിരിപ്പാണ്. ചിത്രത്തിന്റെ രണ്ടാം ഭാ​ഗംവരുന്നതുമായി ബന്ധപ്പെട്ട് അവതാരകൻ്റെ ചോദ്യത്തിന് മറുപടി നൽകിയിരിക്കുകയാണ് ബേസിൽ. ബേസിലിന്റെ വാക്കുകൾ ഇങ്ങനെ "മിന്നൽ മുരളി എന്ന സിനിമയുടെ പേരിലാണ് ഞാൻ കൂടുതൽ അറിയപ്പെടുന്നത്. അത്തരമൊരു പ്രമേയത്തിലെ സിനിമയെടുക്കുമ്പോൾ ഒരുപാട് ആശങ്കകളും പ്രതിസന്ധികളുമുണ്ടായിരുന്നു. നമുക്ക് റിലേറ്റ് ചെയ്യുന്ന ഒരു സൂപ്പർ ഹീറോയാകണം എന്നതായിരുന്നു ആദ്യ വെല്ലുവിളി. രണ്ടാംഭാഗം ചെയ്യുമ്പോഴും ഒരുപാട് കാര്യങ്ങൾ ആലോചിക്കേണ്ടതുണ്ട്. തീർച്ചയായും രണ്ടാംഭാഗം ഉണ്ടാകുമെങ്കിലും അത്‌ എപ്പോൾ വരുമെന്ന് ഇപ്പോൾ പറയാനാകില്ല " - ബേസിൽ ജോസഫ് പറഞ്ഞു.