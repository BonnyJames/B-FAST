---
author: Beaumaris
categories:
- Entertainment
comment_count: 0
date: 2022-08-15 08:00:34
draft: false
image: ''
like_count: 65507
share_count: 28469
tags:
- Aamir Khan
- lalsingh chaddha
- vivek agnihotri
title: '"യുവാവായി കാണപ്പെടുന്ന കൂളായ ആൾ ബോളിവുഡിനെ നശിപ്പിച്ചു" സംവിധായകൻ വിവേക് അഗ്നിഹോത്രി
  ഉദ്ദേശിച്ചതാരെ ?'
view_count: 1983676
---

സാധാരണ നമ്മുടെ സിനിമകളിൽ നായകനും നായികയും തമ്മിലുള്ള പ്രായവ്യത്യാസം വളരെ കൂടുതലാണ്. അത് പലപ്പോഴും പരിഹാസങ്ങൾക്കും വിമർശനങ്ങൾക്കും വഴിവയ്ക്കാറുണ്ട്. മലയാളത്തിൽ ആ മോശമായ പ്രവണത ഇപ്പോഴില്ല എന്നത് ഒരു ആശ്വാസമാണ് എന്നിരുന്നാലും ബോളിവുഡിൽ അത് തുടരുകയാണ്. ഇതിനെ കുറിച്ചാണ് ഇപ്പോൾ കാശ്മീര്‍ ഫയൽസ് എന്ന ചിത്രത്തിന്റെ സംവിധായകനായ വിവേക് അഗ്നിഹോത്രി പറയുന്നത്. ട്വിറ്ററിലൂടെയാണ് വിവേക് അഗ്നിഹോത്രിയുടെ പ്രതികരണം. 'ചിത്രത്തിന്റെ ക്വാളിറ്റി മറന്നേക്കൂ. 60 വയസുള്ള നായകന്മാർ 20-30 വയസുള്ള പെൺകുട്ടികളെ പ്രണയിക്കാനും ഫോട്ടോഷോപ്പ് വഴി മുഖം ചെറുപ്പമായി കാണിക്കാനും ആഗ്രഹിക്കുന്നു. ബോളിവുഡിൽ അടിസ്ഥാനപരമായി എന്തോ കുഴപ്പമുണ്ട്. യുവാവായി കാണപ്പെടുന്ന കൂളായ ആൾ ബോളിവുഡിനെ നശിപ്പിച്ചു. ഒരാൾ മാത്രമാണ് ഇതിന് ഉത്തരവാദി'- വിവേക് അഗ്നിഹോത്രി കുറിച്ചു. അദ്ദേഹം ഇത്തരത്തിലൊരു അഭിപ്രായം ഉന്നയിച്ചത് ആരെക്കുറിച്ചാണ് എന്ന് വ്യക്തതയില്ലെങ്കിലും വിവേക് അഗ്നിഹോത്രി ഉദ്ദേശിച്ചത് ആമിർ ഖാനെ ആണെന്നാണ് ചിലർ പറയുന്നത്. ആമിർഖാന്റെ 'ലാൽ സിംഗ് ഛദ്ദ' ഒരു പരാജയമായി എന്നുമാത്രമല്ല ചിത്രം വൻതോതിൽ ബോയ്കോട്ട് നേരിടുന്നുണ്ട്. അതിന്റെ ഭാഗമായി ആണ് വിവേക് അഗ്നിഹോത്രിയുടെ പോസ്റ്റ് എന്നും ആരോപണമുണ്ട്.