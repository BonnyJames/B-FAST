---
author: Beaumaris
categories:
- Entertainment
comment_count: 0
date: 2022-09-13 13:18:33
draft: false
image: ''
like_count: 684
share_count: 705
tags:
- oru thekkan thallu case
title: പണ്ട് മഹേഷിന്റെ പ്രതികാരത്തിൽ അടികൾക്ക് തുടക്കമിടുന്ന ആളെ ഓർമ്മയുണ്ടോ ?
view_count: 31280
---

**Kiranz Atp** പണ്ട് മഹേഷിന്റെ പ്രതികാരത്തിൽ അടികൾക്ക് തുടക്കമിടുന്ന ആളെ ഓർമ്മയുണ്ടോ ? തിയറ്റർ ആർട്സിൽ ബിരുദാനന്തരബിരുദവും എം ജി യൂണിവേഴ്സിറ്റിയിൽ നിന്ന് എംഫിലും കഴിഞ്ഞ അരുൺ ശങ്കരനായിരുന്നു ആ തല്ലിന് തുടക്കമിട്ടതെന്ന് എത്ര പേർക്കറിയാം ? അയാൾ വീണ്ടും തല്ല് കേസിലകപ്പെടുകയും എന്നാലൊരു പോലീസുകാരനായി റൂട്ട് മാർച്ച് നടത്തി രക്ഷപെടാൻ നോക്കുകയും ചെയ്യുകയാണ് തെക്കൻ തല്ല് കേസിൽ. പ്രേമനെയ്യപ്പമെന്ന പ്രൊമോഷണൽ സോംഗിൽ കത്തിമിന്നിയ റെജു ശിവദാസിനെ അറിയാമോ ? സുധി കോപ്പയുടെ മുഖവുമായി, ചിരിയുമായി ചില്ലറ സാമ്യമുള്ള റെജുവാണിതിലെ പ്രഭക്കുട്ടൻ.അശ്വത്ത് ലാലിന്റെ ആന്റണി താടിക്കാരനെ എല്ലാർക്കുമറിയാം. അഖിൽ കലവൂരിനെ മിമിക്രി വേദികളിൽ പലർക്കും പരിചയമുണ്ട്. രണ്ട് മുഴം കയ്യും ഒരു ആത്മാവും ഉള്ള ഈ നാലു പേരാണ് പൊടിയൻ പിള്ളയുടെ സംഘത്തിൽ. പൊടിയൻ പിള്ളയുടെ കൂടെ തല്ലാൻ നിന്നവരൊക്കെ അമ്മിണിപ്പിള്ളയുടെ പിന്നിൽ ഒരു സംഘമായി ഒത്ത് ചേർന്ന് വീരവാദം മുഴക്കുന്നത് പിന്നീട് പാണ്ടിലോറിക്ക് മുന്നിൽ തവള മസിൽ പിടിക്കുന്നത് പോലെ ഒരു വ്യർത്ഥതയാണെന്ന് ഓരോരുത്തർക്കും ‌പയ്യെപ്പയ്യെ ബോധ്യമാവുകയാണ്.തല്ല് കേസിൽ ഒരോ അടികളായി വാങ്ങി മലബന്ധത്തിനു വരെ ആശ്വാസം കിട്ടി എന്ന തരത്തിൽ ദീർഘനിശ്വാസം വിടുന്നത് കൃത്യമായി പ്രേക്ഷകനും അനുഭവേദ്യമാവുന്ന തരത്തിലാണ് താരതമ്യേന ഫ്രഷ് മുഖങ്ങളെന്ന് തോന്നുന്ന നാല് അഭിനേതാക്കളും ഓൺ സ്ക്രീനിൽ പെർഫോം ചെയ്തിരിക്കുന്നത്. അവരെ അൽപ്പം വിശദമായി അറിയാം