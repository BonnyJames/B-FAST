---
title: "മെയ് ഒന്നിന് തന്റെ 18 ആം വയസ്സിൽ ആത്മഹത്യ ചെയ്ത നടി ശോഭ, ആ ആത്മഹത്യ വിഷയമാക്കി 'ലേഖയുടെ മരണം ഒരു ഫ്ലാഷ്ബാക്ക്', വില്ലൻ ബാലുമഹേന്ദ്ര ?"
date: 2023-05-01T08:06:17
draft: false
categories: ["Entertainment"]
tags: ['balu mahendra', 'Muhammed Sageer Pandarathil', 'shobha']
author: "Beaumaris"
---

<strong>മുഹമ്മദ് സഗീർ പണ്ടാരത്തിൽ </strong>

<strong>ഇന്ന് നടി ശോഭയുടെ ഓർമദിനം</strong>

കെ.പി. മേനോന്റെയും അഭിനേത്രിയായ പ്രേമയുടെയും മകളായി മഹാലക്ഷ്മി എന്ന ശോഭ 1962 സെപ്റ്റംബർ 23 ആം തിയതി കൊച്ചിയിലാണ് ജനിച്ചത്.1966 ൽ നാലാം വയസ്സിൽ ജെ.പി. ചന്ദ്രഭാനു സംവിധാനം ചെയ്ത 'തട്ടുങ്കൾ തിറക്കപ്പടും' എന്ന തമിഴ് ചലച്ചിത്രത്തിൽ ബാലതാരമായി അഭിനയം തുടങ്ങിയ ബേബി മഹാലക്ഷ്മി 1967 ൽ മലയാളത്തിൽ 'ഉദ്യോഗസ്ഥ' എന്ന ചലച്ചിത്രത്തിലും ബാലതാരമായി അഭിനയിച്ചു. നായികയായി ചലച്ചിത്രങ്ങളിൽ അഭിനയിക്കാൻ തുടങ്ങിയപ്പോഴാണ് ശോഭ എന്ന പേർ സ്വീകരിക്കുന്നത്. 1978 ൽ ബാലചന്ദ്ര മേനോന്‍റെ കന്നി സംവിധാന സംരംഭമായിരുന്ന 'ഉത്രാടരാത്രി'യിലാണ് ശോഭ ആദ്യമായി നായികയായി അഭിനയിക്കുന്നത്.

അപരാധിനി/കടൽ/അദ്ധ്യാപിക/ഉമ്മാച്ചു/ഇങ്ക്വിലാബ് സിന്ദാബാദ്/രണ്ടു പെൺകുട്ടികൾ/ബന്ധനം/ഏകാകിനി/ഉൾക്കടൽ/എന്റെ നീലാകാശം/മൂടൽ മഞ്ഞ്/ഇടിമുഴക്കം/ശാലിനി എന്റെ കൂട്ടുകാരി തുടങ്ങി 55 ഓളം ചിത്രങ്ങളിൽ അഭിനയിച്ച ശോഭ സംവിധായകൻ ബാലു മഹേന്ദ്രയെ പ്രണയിച്ച് വിവാഹം ചെയ്തു.
1978 ൽ ദേശീയതലത്തിൽ പുരസ്കാരങ്ങൾ വാരിക്കൂട്ടിയ ബാലു മഹേന്ദ്രയുടെ 'കോകില യിൽ തുടങ്ങി പ്രണയം വിവാഹത്തിൽ കലാശിക്കുകയായിരുന്നു. ശോഭ ബാലു മഹേന്ദ്രയെ വിവാഹം കഴിക്കുമ്പോൾ അദ്ദേഹത്തിന് വേറെ ഭാര്യ ഉണ്ടായിരുന്നുവെങ്കിലും വിവാഹം ശേഷമാണ് ശോഭ ഇക്കാര്യം അറിഞ്ഞത്.
1971 ൽ 'സിന്ദൂരചെപ്പ്‌' എന്ന ചിത്രത്തിന്‌ ബാലനടിക്കുളള സംസ്ഥാന അവാർഡ്‌/ഓർമ്മകൾ മരിക്കുമോ' എന്ന ചിത്രത്തിലെ അഭിനയത്തിന്‌ സഹനടിക്കുളള അവാർഡ്‌/1978 ലെ 'നീലാകാശം'/1980 ലെ 'പശി' എന്ന തമിഴ്‌ചിത്രം എന്നിവയിലൂടെ മികച്ച നടിക്കുളള സംസ്ഥാന ദേശീയ പുരസ്‌കാരങ്ങൾ എന്നിവ നേടി അഭിനയത്തിലൂടെ തെന്നിന്ത്യയിൽ ഏറെ പ്രേക്ഷക ശ്രദ്ധ നേടി നിൽക്കുമ്പോൾ 1980 മെയ്‌ 1 ആം തിയതി തന്റെ 18 ആം വയസ്സിൽ ആത്മഹത്യ ചെയ്തു.

<img class="size-full wp-image-393849 aligncenter" src="https://cdn.boolokam.com/articles/2023/05/fwwweee.jpg" alt="" width="750" height="453" />മകളുടെ മരണത്തിന്‌ കാരണം ബാലുമഹേന്ദ്രയാണെന്ന്‌ ആരോപിച്ച്‌ അമ്മ പ്രേമ നിയമയുദ്ധം തുടങ്ങിയെങ്കിലും താമസിയാതെ അവരും ആത്മഹത്യയിൽ തന്റെ ജീവിതം അവസാനിപ്പിച്ചു. ശോഭയുടെ ആത്മഹത്യ വിഷയമാക്കി സംവിധായകൻ കെ.ജി. ജോർജ്ജ് 1983 ൽ 'ലേഖയുടെ മരണം ഒരു ഫ്ലാഷ്ബാക്ക്' എന്ന സിനിമ എടുത്തിരുന്നു. നടൻ ഇന്നസെന്റും ഡേവിഡ് കാച്ചപ്പിള്ളിയും ആയിരുന്നു ഈ ചിത്രം നിർമ്മിച്ചത്.

<strong>എന്താണ് ബാലുമഹേന്ദ്രയുമായുള്ള ബന്ധത്തിന്റെ കഥ ?</strong>

1939 മെയ് 20 ആം തിയതി ബാലനാഥൻ ബെഞ്ചമിൻ മഹേന്ദ്രൻ എന്ന ബാലു മഹേന്ദ്ര ശ്രീലങ്കയിലെ ബത്തിക്കൊലാവയിൽ ജനിച്ചു.ബട്ടിക്കലോവയിലെ സെയിന്റ് മൈക്കൽസ് കോളേജ് നാഷണൽ സ്കൂളിൽ നിന്നും പ്രാഥമിക വിദ്യാഭ്യാസവും ലണ്ടൻ സർ‌വ്വകലാശാലയിൽ നിന്ന് ഭൗതികശാസ്ത്രത്തിൽ ബിരുദവും നേടിയ അദ്ദേഹം പൂനെ ഫിലിം ഇൻസ്റ്റിറ്റ്യൂട്ടിൽ നിന്ന് സ്വർണമെഡലോടെ സിനിമാട്ടോഗ്രാഫിയിൽ ബിരുദം കരസ്ഥമാക്കി.

1972 ൽ പുറത്തിറങ്ങിയ പി. എൻ. മേനോന്റെ പണിമുടക്കിന്റെ ഛായാഗ്രാഹകനായി അദ്ദേഹം ചലച്ചിത്ര ജീവിതമാരംഭിച്ചു. തുടർന്ന് 1974 ൽ പുറത്തിറങ്ങിയ രാമു കാര്യാട്ടിന്റെ നെല്ലിൽ ചായാഗ്രാഹകനായി. ഈ ചിത്രത്തിന് ഏറ്റവും നല്ല ഛായാഗ്രാഹകനുള്ള സംസ്ഥാന ചലച്ചിത്ര അവാർഡ് അദ്ദേഹം നേടി. പിന്നീട് നല്ല ഛായാഗ്രാഹകനുള്ള ഏഴു പുരസ്കാരങ്ങൾ അദ്ദേഹത്തെ തേടിയെത്തുകയുണ്ടായി. കെ. എസ്. സേതുമാധന്റെ ചട്ടക്കാരി/ഭരതന്റെ കന്നിചിത്രമായ പ്രയാണം/ കെ. വിശ്വനാഥിന്റെ ശങ്കരാഭരണം/കെ ജി ജോർജിന്റെ ഉൾക്കടൽ തുടങ്ങിയ സിനിമകളിൽ പ്രമുഖരായ സംവിധായകന്മാർക്കൊപ്പം ഛായാഗ്രഹണം നിർവഹിച്ചു.

<img class=" wp-image-393850 aligncenter" src="https://cdn.boolokam.com/articles/2023/05/wwwe.jpg" alt="" width="453" height="587" />1977 ൽ കോകില എന്ന കന്നഡ ചിത്രം അദ്ദേഹം സംവിധാനം ചെയ്തു. ആ ചിത്രത്തിന്‌ ഛായാഗ്രാഹകനുള്ള ദേശീയ ചലചിത്ര പുരസ്കാരം ലഭിച്ചു. ഒപ്പം സംവിധായകാനുള്ള കർണാടക സംസ്ഥാന ചലച്ചിത്ര അവാർഡും.മലയാളത്തിൽ ആദ്യമായി അദ്ദേഹം സംവിധാനം ചെയ്ത സിനിമ 1980 ൽ പുറത്തിറങ്ങിയ മഞ്ഞ് മൂടൽമഞ്ഞ് ആണ്. തുടർന്ന് ഓളങ്ങൾ/ഊമക്കുയിൽ/യാത്ര എന്നീ മലയാളചിത്രങ്ങളും അദ്ദേഹം സംവിധാനം ചെയ്തു. ഭരതൻ/ മണിരത്നം/ജെ മഹേന്ദ്രൻ തുടങ്ങിയ തെന്നിന്ത്യയിലെ പ്രഗൽഭ സംവിധായകരുടെ ആദ്യ ചിത്രങ്ങൾക്ക് ക്യാമറ ചലിപ്പിച്ച അദ്ദേഹം അവസാനമായി സംവിധാനം ചെയ്തത് 2013 ൽ ഇറങ്ങിയ തലൈമുറകൾ എന്ന തമിഴ് സിനിമയായിരുന്നു.

ശ്രീലങ്കൻ സ്വദേശിയായ അഖില ഭാര്യയായിരിക്കെ മികച്ച നടിയ്ക്കുള്ള ദേശീയ പുരസ്കാരം നേടിയ ശോഭയെ വിവാഹം കഴിച്ച അദ്ദേഹം ആദ്യ ഭാര്യയുമായുള്ള ബന്ധം തുടരുന്നതിൽ മനംനൊന്ത് ശോഭ ആത്‌മഹത്യ ചെയ്തത് അദ്ദേഹത്തിന്റെ ജീവിതത്തിലെ ഏറ്റവും വലിയ ഒരു പിഴവാണ്.

5 ഭാഷകളിലായി 22 സിനിമകൾ അദ്ദേഹം സംവിധാനം ചെയ്ത അദ്ദേഹത്തിന് ഛായാഗ്രഹണത്തിനുള്ള 2 പുരസ്കാരങ്ങൾ ഉൾപ്പെടെ 5 ദേശീയ പുരസ്കാരങ്ങൾ/2 കേരള സംസ്ഥാന പുരസ്കാരങ്ങൾ/അനേകം ഫിലിം ഫെയർ പുരസ്കാരങ്ങൾ/കർണാടക/തമിഴ്നാട് സംസ്ഥാന പുരസ്കാരങ്ങൾ ലഭിച്ചിട്ടുണ്ട്. 2014 ഫെബ്രുവരി 13 ആം തിയതി തന്റെ 74 ആം വയസിൽ ഹൃദയാഘാതത്തിനെത്തുടർന്ന് അദ്ദേഹം അന്തരിച്ചു.


![മെയ് ഒന്നിന് തന്റെ 18 ആം വയസ്സിൽ ആത്മഹത്യ ചെയ്ത നടി ശോഭ, ആ ആത്മഹത്യ വിഷയമാക്കി 'ലേഖയുടെ മരണം ഒരു ഫ്ലാഷ്ബാക്ക്', വില്ലൻ ബാലുമഹേന്ദ്ര ?](https://cdn.boolokam.com/articles/2023/05/fwwweee.jpg)**മുഹമ്മദ് സഗീർ പണ്ടാരത്തിൽ** **ഇന്ന് നടി ശോഭയുടെ ഓർമദിനം** കെ.പി. മേനോന്റെയും അഭിനേത്രിയായ പ്രേമയുടെയും മകളായി മഹാലക്ഷ്മി എന്ന ശോഭ 1962 സെപ്റ്റംബർ 23 ആം തിയതി കൊച്ചിയിലാണ് ജനിച്ചത്.1966 ൽ നാലാം വയസ്സിൽ ജെ.പി. ചന്ദ്രഭാനു സംവിധാനം ചെയ്ത 'തട്ടുങ്കൾ തിറക്കപ്പടും' എന്ന തമിഴ് ചലച്ചിത്രത്തിൽ ബാലതാരമായി അഭിനയം തുടങ്ങിയ ബേബി മഹാലക്ഷ്മി 1967 ൽ മലയാളത്തിൽ 'ഉദ്യോഗസ്ഥ' എന്ന ചലച്ചിത്രത്തിലും ബാലതാരമായി അഭിനയിച്ചു. നായികയായി ചലച്ചിത്രങ്ങളിൽ അഭിനയിക്കാൻ തുടങ്ങിയപ്പോഴാണ് ശോഭ എന്ന പേർ സ്വീകരിക്കുന്നത്. 1978 ൽ ബാലചന്ദ്ര മേനോന്‍റെ കന്നി സംവിധാന സംരംഭമായിരുന്ന 'ഉത്രാടരാത്രി'യിലാണ് ശോഭ ആദ്യമായി നായികയായി അഭിനയിക്കുന്നത്. അപരാധിനി/കടൽ/അദ്ധ്യാപിക/ഉമ്മാച്ചു/ഇങ്ക്വിലാബ് സിന്ദാബാദ്/രണ്ടു പെൺകുട്ടികൾ/ബന്ധനം/ഏകാകിനി/ഉൾക്കടൽ/എന്റെ നീലാകാശം/മൂടൽ മഞ്ഞ്/ഇടിമുഴക്കം/ശാലിനി എന്റെ കൂട്ടുകാരി തുടങ്ങി 55 ഓളം ചിത്രങ്ങളിൽ അഭിനയിച്ച ശോഭ സംവിധായകൻ ബാലു മഹേന്ദ്രയെ പ്രണയിച്ച് വിവാഹം ചെയ്തു. 1978 ൽ ദേശീയതലത്തിൽ പുരസ്കാരങ്ങൾ വാരിക്കൂട്ടിയ ബാലു മഹേന്ദ്രയുടെ 'കോകില യിൽ തുടങ്ങി പ്രണയം വിവാഹത്തിൽ കലാശിക്കുകയായിരുന്നു. ശോഭ ബാലു മഹേന്ദ്രയെ വിവാഹം കഴിക്കുമ്പോൾ അദ്ദേഹത്തിന് വേറെ ഭാര്യ ഉണ്ടായിരുന്നുവെങ്കിലും വിവാഹം ശേഷമാണ് ശോഭ ഇക്കാര്യം അറിഞ്ഞത്. 1971 ൽ 'സിന്ദൂരചെപ്പ്‌' എന്ന ചിത്രത്തിന്‌ ബാലനടിക്കുളള സംസ്ഥാന അവാർഡ്‌/ഓർമ്മകൾ മരിക്കുമോ' എന്ന ചിത്രത്തിലെ അഭിനയത്തിന്‌ സഹനടിക്കുളള അവാർഡ്‌/1978 ലെ 'നീലാകാശം'/1980 ലെ 'പശി' എന്ന തമിഴ്‌ചിത്രം എന്നിവയിലൂടെ മികച്ച നടിക്കുളള സംസ്ഥാന ദേശീയ പുരസ്‌കാരങ്ങൾ എന്നിവ നേടി അഭിനയത്തിലൂടെ തെന്നിന്ത്യയിൽ ഏറെ പ്രേക്ഷക ശ്രദ്ധ നേടി നിൽക്കുമ്പോൾ 1980 മെയ്‌ 1 ആം തിയതി തന്റെ 18 ആം വയസ്സിൽ ആത്മഹത്യ ചെയ്തു. മകളുടെ മരണത്തിന്‌ കാരണം ബാലുമഹേന്ദ്രയാണെന്ന്‌ ആരോപിച്ച്‌ അമ്മ പ്രേമ നിയമയുദ്ധം തുടങ്ങിയെങ്കിലും താമസിയാതെ അവരും ആത്മഹത്യയിൽ തന്റെ ജീവിതം അവസാനിപ്പിച്ചു. ശോഭയുടെ ആത്മഹത്യ വിഷയമാക്കി സംവിധായകൻ കെ.ജി. ജോർജ്ജ് 1983 ൽ 'ലേഖയുടെ മരണം ഒരു ഫ്ലാഷ്ബാക്ക്' എന്ന സിനിമ എടുത്തിരുന്നു. നടൻ ഇന്നസെന്റും ഡേവിഡ് കാച്ചപ്പിള്ളിയും ആയിരുന്നു ഈ ചിത്രം നിർമ്മിച്ചത്. **എന്താണ് ബാലുമഹേന്ദ്രയുമായുള്ള ബന്ധത്തിന്റെ കഥ ?** 1939 മെയ് 20 ആം തിയതി ബാലനാഥൻ ബെഞ്ചമിൻ മഹേന്ദ്രൻ എന്ന ബാലു മഹേന്ദ്ര ശ്രീലങ്കയിലെ ബത്തിക്കൊലാവയിൽ ജനിച്ചു.ബട്ടിക്കലോവയിലെ സെയിന്റ് മൈക്കൽസ് കോളേജ് നാഷണൽ സ്കൂളിൽ നിന്നും പ്രാഥമിക വിദ്യാഭ്യാസവും ലണ്ടൻ സർ‌വ്വകലാശാലയിൽ നിന്ന് ഭൗതികശാസ്ത്രത്തിൽ ബിരുദവും നേടിയ അദ്ദേഹം പൂനെ ഫിലിം ഇൻസ്റ്റിറ്റ്യൂട്ടിൽ നിന്ന് സ്വർണമെഡലോടെ സിനിമാട്ടോഗ്രാഫിയിൽ ബിരുദം കരസ്ഥമാക്കി. 1972 ൽ പുറത്തിറങ്ങിയ പി. എൻ. മേനോന്റെ പണിമുടക്കിന്റെ ഛായാഗ്രാഹകനായി അദ്ദേഹം ചലച്ചിത്ര ജീവിതമാരംഭിച്ചു. തുടർന്ന് 1974 ൽ പുറത്തിറങ്ങിയ രാമു കാര്യാട്ടിന്റെ നെല്ലിൽ ചായാഗ്രാഹകനായി. ഈ ചിത്രത്തിന് ഏറ്റവും നല്ല ഛായാഗ്രാഹകനുള്ള സംസ്ഥാന ചലച്ചിത്ര അവാർഡ് അദ്ദേഹം നേടി. പിന്നീട് നല്ല ഛായാഗ്രാഹകനുള്ള ഏഴു പുരസ്കാരങ്ങൾ അദ്ദേഹത്തെ തേടിയെത്തുകയുണ്ടായി. കെ. എസ്. സേതുമാധന്റെ ചട്ടക്കാരി/ഭരതന്റെ കന്നിചിത്രമായ പ്രയാണം/ കെ. വിശ്വനാഥിന്റെ ശങ്കരാഭരണം/കെ ജി ജോർജിന്റെ ഉൾക്കടൽ തുടങ്ങിയ സിനിമകളിൽ പ്രമുഖരായ സംവിധായകന്മാർക്കൊപ്പം ഛായാഗ്രഹണം നിർവഹിച്ചു. ![](https://cdn.boolokam.com/articles/2023/05/wwwe.jpg)1977 ൽ കോകില എന്ന കന്നഡ ചിത്രം അദ്ദേഹം സംവിധാനം ചെയ്തു. ആ ചിത്രത്തിന്‌ ഛായാഗ്രാഹകനുള്ള ദേശീയ ചലചിത്ര പുരസ്കാരം ലഭിച്ചു. ഒപ്പം സംവിധായകാനുള്ള കർണാടക സംസ്ഥാന ചലച്ചിത്ര അവാർഡും.മലയാളത്തിൽ ആദ്യമായി അദ്ദേഹം സംവിധാനം ചെയ്ത സിനിമ 1980 ൽ പുറത്തിറങ്ങിയ മഞ്ഞ് മൂടൽമഞ്ഞ് ആണ്. തുടർന്ന് ഓളങ്ങൾ/ഊമക്കുയിൽ/യാത്ര എന്നീ മലയാളചിത്രങ്ങളും അദ്ദേഹം സംവിധാനം ചെയ്തു. ഭരതൻ/ മണിരത്നം/ജെ മഹേന്ദ്രൻ തുടങ്ങിയ തെന്നിന്ത്യയിലെ പ്രഗൽഭ സംവിധായകരുടെ ആദ്യ ചിത്രങ്ങൾക്ക് ക്യാമറ ചലിപ്പിച്ച അദ്ദേഹം അവസാനമായി സംവിധാനം ചെയ്തത് 2013 ൽ ഇറങ്ങിയ തലൈമുറകൾ എന്ന തമിഴ് സിനിമയായിരുന്നു. ശ്രീലങ്കൻ സ്വദേശിയായ അഖില ഭാര്യയായിരിക്കെ മികച്ച നടിയ്ക്കുള്ള ദേശീയ പുരസ്കാരം നേടിയ ശോഭയെ വിവാഹം കഴിച്ച അദ്ദേഹം ആദ്യ ഭാര്യയുമായുള്ള ബന്ധം തുടരുന്നതിൽ മനംനൊന്ത് ശോഭ ആത്‌മഹത്യ ചെയ്തത് അദ്ദേഹത്തിന്റെ ജീവിതത്തിലെ ഏറ്റവും വലിയ ഒരു പിഴവാണ്. 5 ഭാഷകളിലായി 22 സിനിമകൾ അദ്ദേഹം സംവിധാനം ചെയ്ത അദ്ദേഹത്തിന് ഛായാഗ്രഹണത്തിനുള്ള 2 പുരസ്കാരങ്ങൾ ഉൾപ്പെടെ 5 ദേശീയ പുരസ്കാരങ്ങൾ/2 കേരള സംസ്ഥാന പുരസ്കാരങ്ങൾ/അനേകം ഫിലിം ഫെയർ പുരസ്കാരങ്ങൾ/കർണാടക/തമിഴ്നാട് സംസ്ഥാന പുരസ്കാരങ്ങൾ ലഭിച്ചിട്ടുണ്ട്. 2014 ഫെബ്രുവരി 13 ആം തിയതി തന്റെ 74 ആം വയസിൽ ഹൃദയാഘാതത്തിനെത്തുടർന്ന് അദ്ദേഹം അന്തരിച്ചു.
