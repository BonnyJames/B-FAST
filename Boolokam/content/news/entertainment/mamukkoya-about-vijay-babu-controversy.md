---
author: Beaumaris
categories:
- Entertainment
comment_count: 0
date: 2022-05-03 08:44:43
draft: false
image: ''
like_count: 25098
share_count: 34083
tags:
- malayalam cinema
- mamukkoya
- vijaybabu
title: '"സിനിമാക്കാരൊക്കെ ഇങ്ങനെ തന്നെയാണ് എന്നാണു മലയാളികളുടെ സ്ഥിരം ഡയലോഗ്"'
view_count: 1179099
---

വിജയ്ബാബു വിഷയത്തിൽ 'അമ്മ സംഘടനാ പുകയുകയാണ്. അടിമുടി പുരുഷമേധാവിത്വം കൊടികുത്തിവാഴുന്ന സംഘടന എന്നാണു അംഗങ്ങളിൽ ചിലരുടെ അഭിപ്രായം. വിജയ്ബാബുവിനെതിരെ നടപടി എടുക്കാത്തതിന് നടി മാലാ പാര്‍വതി, ശ്വേതാ മേനോൻ, കുക്കു പരമേശ്വരൻ എന്നിവർ ആഭ്യന്തര പരാതി പരിഹാര സമിതിയില്‍ നിന്ന് രാജിവെച്ചിരുന്നു. ഈ വിഷയത്തില്‍ തന്റെ അഭിപ്രായം പങ്കുവെച്ചിരിക്കുകയാണ് നടന്‍ മാമുക്കോയ. അദ്ദേഹം പറയുന്നതെന്തെന്നാൽ... ദിലീപ്, വിജയ് ബാബു പ്രശ്നങ്ങങ്ങൾ എല്ലാം തന്നെ സിനിമാ മേഖലയ്ക്ക് അത്ര ആശ്വാസ്യമല്ല എന്നാണ് . വിജയ് ബാബു തനിക്കു പരിചയമുള്ള ആളെണെന്നും അയാളുടെ ഒരുപാട് സിനിമകളില്‍ താൻ അഭിനയിച്ചിട്ടുണ്ട് എന്നും മാമുക്കോയ പറയുന്നു. ഇത്തരം വിഷയങ്ങളിൽ ഒന്നും ചെയ്യാനില്ല. ചില കാര്യങ്ങളൊക്കെ ഇങ്ങനെ പൊളിഞ്ഞ് പുറത്താകും. അത് ചര്‍ച്ചയാകുകയും ചെയ്യും എന്നാണ് അദ്ദേഹം പറയുന്നത്. സിനിമാക്കാരൊക്കെ ഇങ്ങനെ തന്നെയാണ് എന്നാണു മലയാളികളുടെ സ്ഥിരം ഡയലോഗ് . അതുതന്നെയാണ് തന്റെ വീട്ടില്‍ എപ്പോഴും ഉയര്‍ന്നു കേള്‍ക്കാറുള്ളതും . അത് സ്വാഭാവികമാണെന്നും അദ്ദേഹം പറഞ്ഞു.