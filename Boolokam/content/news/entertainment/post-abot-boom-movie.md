---
author: Beaumaris
categories:
- Entertainment
comment_count: 0
date: 2023-08-23 14:55:24
draft: false
image: https://cdn.boolokam.com/articles/2023/08/dqqqwww-5.jpg
like_count: 42003
share_count: 23654
tags:
- amithabh bachchan
- b grade movie
- boom movie
title: അധികം ആരുമറിയാത്ത രഹസ്യം, അമിതാഭ് ബച്ചൻ അഭിനയിച്ച ബിഗ്രേഡ് മൂവി !
view_count: 1553497
---

**Moidu Pilakkandy** **Boom..!** അമിതാഭ് ബച്ചൻ....! ബോളിവുഡിൻ്റെ ബിഗ് ബിയും താരചക്രവർത്തിയുമായ അമിതാഭ് ബച്ചൻ അഭിനയിച്ച ബിഗ്രേഡ് മൂവി..!അമിതാഭ്ജിയുടെ ABC കോർപ്പറേഷനും മറ്റു ബിസിനസുകളും തകർന്നടിഞ്ഞ് 90 കോടിയുടെ കടത്തിലായ ഒരു സന്ദർഭം ഉണ്ടായിരുന്നു 2000 ടൈമിൽ. ഹീറോ എന്നനിലയിൽ അദ്ദേഹത്തിന്റെ ആക്ടിംഗ് കരിയറും ഏതാണ്ട് അവസാനിച്ചു എന്ന് തോന്നിച്ച ഒരു ഘട്ടത്തിൽ 2003 ൽ അദ്ദേഹം അഭിനയിച്ച ഒരു ബിഗ്രേഡ് പടമാണ് ബൂം..! പിൽക്കാലത്ത് ബോളിവുഡിൻ്റെ താരറാണിമാരിൽ ഒരാളായിമാറിയ കത്രീനാ കൈഫിൻ്റെ ആദ്യ സിനിമയുമായിരുന്നു ഇത്. ![](https://cdn.boolokam.com/articles/2023/08/dqqqwww-5.jpg)കൈസാദ് ഗുസ്താദ് സംവിധാനം ചെയ്ത ഈ സിനിമയുടെ നിർമ്മാതാവ് നടൻ ജാക്കി ഷറോഫിൻ്റെ ഭാര്യയായ അയേഷ ദത്ത ആയിരുന്നു. ജാക്കി ഫറോഫും ഒരു പ്രധാനവേഷം ചെയ്ത ഈ സിനിമയിൽ പദ്മാ ലക്ഷ്മി, സീനത്ത് അമൻ, ഗുൽഷൻ ഗ്രോവർ , മധു സപ്രേ, ജാവേദ് ജഫ്രി, ബോമ്മൻ ഇറാനി, സീമാ ബിശ്വാസ് എന്നിവരും അഭിനയിച്ചു.![](https://cdn.boolokam.com/articles/2023/08/ddffff.webp)അമിതാഭ്ജി ഏറെ പ്രതീക്ഷയോടെ കമിറ്റ് ചെയ്ത പടമായിട്ടും അമിതാഭ്ജിയുടെ ബിസിനസ് എന്നപോലെ ഈ സിനിമയും ബോക്സ് ഓഫീസിൽ പരാജയപ്പെടുകയാണുണ്ടായത്.