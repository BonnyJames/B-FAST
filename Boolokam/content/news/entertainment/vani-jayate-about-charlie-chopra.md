---
title: "വമിക ഗബ്ബി എന്ന ഇരുത്തം വന്ന പെർഫോർമർ ആണ് ചാർളി ചോപ്രയുടെ ആത്മാവ്"
date: 2023-09-29T09:50:46
draft: false
categories: ["Entertainment"]
tags: ['charlie chopra', 'review', 'Wamiqa Gabbi', 'web series']
author: "Beaumaris"
---

<strong>Vani Jayate </strong>

വിശാൽ ഭരദ്വാജിന്റെ സിനിമകൾ കണ്ടിട്ടുള്ളവർക്കറിയാം, അദ്ദേഹത്തിന്റെ ഒരു സമീപനം. ഒരു പാട് കാര്യങ്ങൾ ഒരേ സമയം ചെയ്യാൻ ശ്രമിക്കുമ്പോൾ ഗതിവേഗത്തിൽ ഉണ്ടാവുന്ന പ്രശ്നങ്ങൾ ആസ്വാദനത്തിൽ കല്ലുകടി ആയി മാറുന്നു എന്നതൊഴിച്ചാൽ തരക്കേടില്ലാത്ത ഒരു ദൃശ്യാനുഭവമാണ് '<strong>ചാർളി ചോപ്ര'</strong>. ഹിന്ദി സമാന്തര സിനിമയിലെ നസിറുദ്ദീൻ ഷായും നീന ഗുപ്‌തയും മുതൽ ഷായുടെ രണ്ടു മക്കളും, റിച്ചാ ഛദ്ദയും വരെയുള്ള വലിയൊരു സ്റ്റാർ കാസ്റ്റ് ആണ് അദ്ദേഹത്തിന്റെ കൂടെയുണ്ടായിരുന്നത്. ആ ധാരാളിത്തത്തിന്റെ നടുവിലും മൊത്തം സീരീസ് ചുമലിലേറ്റി മുന്നോട്ട് കൊണ്ട് പോവുന്നത് വാമിക ആണ്. തുടക്കം മുതൽ ഒടുക്കം വരെയൊരു വാമിക ഷോ. കൂട്ടത്തിൽ പ്രിയാൻഷു പെയിൻയൂലിയുടെ പിന്തുണയും.

<img class="size-full wp-image-422661 aligncenter" src="https://cdn.boolokam.com/articles/2023/09/accvvv.jpg" alt="" width="1920" height="1080" />അഗതാ ക്രിസ്റ്റിയുടെ സ്ഥിരം ടെംപ്ളേറ്റിൽ തന്നെയുള്ള ഒരു മിസ്റ്ററിയാണ് ചാർളി ചോപ്രയുടേതും. മണാലിയിലെയും സോളാനിലയും മഞ്ഞുറഞ്ഞു കിടക്കുന്ന ഒരു അന്തരീക്ഷവും അവിടെയുള്ള സ്കീ റിസോർട്ടുമൊക്കെ ഇന്ത്യൻ സിനിമ കാര്യമായി ചൂഷണം ചെയ്തിട്ടില്ലാത്ത പശ്ചാത്തലമാണ്. വർഷങ്ങൾക്ക് മുമ്പ് വിശാൽ ഭരദ്വാജിന്റെ ആദ്യ സിനിമയായ ബ്ലൂ അംബ്രല്ലയിലും പശ്ചാത്തലമായിരുന്നത് ഈ പ്രദേശങ്ങളായിരുന്നു എന്നോർക്കുന്നു. ഒരു മിസ്റ്ററി സീരീസിന് വേണ്ട ഒരു സെറ്റിങ് പകരാൻ അതിന് കഴിഞ്ഞിട്ടുണ്ട്. പിന്നെയുള്ളതെല്ലാം പതിവ് ചേരുവകൾ തന്നെയാണ്. സമ്പന്നനായ ഒരു ബ്രിഗേഡിയറിന്റെ കൊലപാതകം, അയാളുടെ സ്വത്തിന് വേണ്ടി ആകാംക്ഷയോടെ കാത്തിരിക്കുന്ന പല തരത്തിലുള്ള പ്രതിസന്ധികളിലൂടെ കടന്നു പോവുന്ന ബന്ധുക്കളും ആശ്രിതരും, ആ കൊലപാതകത്തിൽ കുറ്റം ആരോപിക്കപ്പെട്ട് തടങ്കലിൽ ആക്കപ്പെട്ട തന്റെ പ്രതിശ്രുത വരനെ രക്ഷിച്ചെടുക്കുക എന്നുള്ള ദൗത്യവുമായി എത്തുന്ന അൺ കൺവെൻഷനാൽ ഇൻവെസ്റിഗേറ്റർ ചാരുലത ചോപ്ര എന്ന ചാർളി ചോപ്ര,
<img class="size-full wp-image-422663 aligncenter" src="https://cdn.boolokam.com/articles/2023/09/ddfffff-1-4.jpg" alt="" width="587" height="633" />ഗൗരവവും, ഹ്യുമറും, ഇടകലർത്തിക്കൊണ്ടുള്ള ഒരു ആഖ്യാന ശൈലിയാണ് വിശാൽ ഭരദ്വാരാജ് തിരഞ്ഞെടുത്തിട്ടുള്ളത്. ചാർളി ചോപ്ര തന്നെ പലപ്പോഴും പ്രേക്ഷകരോട് നേരിട്ട് സംവദിക്കുന്നുണ്ട്. ഈ ഒരു ശൈലി ഒരു പക്ഷെ ചില പ്രേക്ഷകർക്കെങ്കിലും അലോസരം ഉണ്ടാക്കുന്നതാണ്. ഈ ടെംപ്ളേറ്റിൽ ഉള്ള സിനിമകളും സീരീസുകളും പുസ്തകങ്ങളും ഒക്കെ ആസ്വദിച്ചിരുന്നവർക്ക് അനായാസം എത്തിച്ചേരാവുന്ന ഒരു പരിണാമമാണ് ചാർളി ചോപ്രയുടെയും ആരാണ് കുറ്റവാളി എന്നൊക്കെ കണ്ടു പിടിക്കാൻ അധികം ചിന്തിക്കേണ്ട ആവശ്യം കൊടുക്കുന്നില്ല. പലപ്പോഴും ചെന്നെത്തുന്ന ലക്ഷ്യത്തെക്കാൾ ആസ്വാദ്യകരമായിരിക്കും അതിലേക്കുള്ള യാത്ര എന്നുള്ള ഒരു മൈൻഡ് സെറ്റിൽ സമീപിച്ചാൽ ചാർളി ചോപ്ര കണ്ടിരിക്കാം.

<img class="alignnone size-full wp-image-422664" src="https://cdn.boolokam.com/articles/2023/09/qffffgg.jpg" alt="" width="2048" height="1054" />വമിക ഗുബ്ബി എന്ന ഇരുത്തം വന്ന പെർഫോർമർ ആണ് ചാർളി ചോപ്രയുടെ ആത്മാവ്. അനായാസമായ അഭിനയവും കൗതുകം ഉണർത്തുന്ന കണ്ണുകളുമായി തഴക്കവും വഴക്കവുമുള്ള സഹതാരങ്ങളെ നിഷ്പ്രഭരാക്കുകയാണ് അവർ. സ്വാഭാവികമായ ചാമും അതിനെ കോമ്പ്ലിമെൻറ്റ് ചെയ്യുന്ന ഒരു സ്റൈലിങ്ങും ചേർന്ന് പ്രേക്ഷകരെ ആ സവിശേഷമായ ഒരു കഥാപാത്രവുമായി കണക്റ്റ് ചെയ്യാൻ അവർക്ക് കഴിഞ്ഞിട്ടുണ്ട്. പ്രിയാൻഷു ആകട്ടെ യാതൊരു റിസർവേഷനുകളും കൂടാതെ ചാർളിയുടെ സെക്കൻഡ് ഫീഡിൽ ആയി മാറുന്നുണ്ട്. ചില രംഗങ്ങളിൽ നിർണായകമായ ചില സൂചനകളൂം ആയി എത്തി സ്‌കോർ ചെയ്യുന്നുമുണ്ട്. പൊതുവെ ലൈക്കബിൾ ആയ ഈ രണ്ടു കാരക്ടറുകൾക്കുമപ്പുറം മറ്റുള്ള വെറ്ററൻ താരങ്ങൾക്ക് കാര്യമായ സ്പേസൊന്നും വിശാൽ ഭരദ്വാജ് നൽകിയിട്ടില്ല.

https://youtu.be/Kh9ieUeCSAQ

പശ്ചാത്തലവും കാഴ്ചവട്ടങ്ങളും പകർത്തിയിരിക്കുന്ന സവിശേഷ ശൈലി പ്രേക്ഷകരെ ആകർഷിക്കാൻ ഉതകുന്നതാണ്. അതെ സമയം വിശാൽ ഭരദ്വാരാജിന്റെ സംഗീതവും സീരീസിന്റെ മൊത്തം മൂഡിന് ചേർന്ന് പോവുന്നതാണ്. ഇടയ്ക്ക് ചേർത്തുവെച്ച ഒന്ന് രണ്ട് ഗസലുകളും, അപൂർവതകളായി മാറുന്ന ഈ കാലഘട്ടത്തിൽ ഗൃഹാതുരത ഉണർത്തും. ചിലപ്പോഴൊക്കെ ഒരൽപം ബോറടിയുടെ മേമ്പൊടിയുണ്ടെങ്കിലും പൊതുവെ ഒരു ഒരു വൺ ടൈം വാച്ചായി രേഖപ്പെടുത്താവുന്ന ഒരു അനുഭവമാണ് ചാർളി ചോപ്ര. ഒടുവിൽ ചാർളി ചോപ്രയെ ഒരു മൾട്ടി സീസൺ കാരക്ടറായി പ്ലെസ് ചെയ്യുന്നിടത്ത് നിർത്തുന്നത് കൊണ്ട് കൂടുതൽ സീസണുകൾ പ്രതീക്ഷിക്കാം. സോണി ലീവിൽ ഇപ്പോൾ എല്ലാ എപ്പിസോഡുകളും ലഭ്യമാണ്.


![വമിക ഗബ്ബി എന്ന ഇരുത്തം വന്ന പെർഫോർമർ ആണ് ചാർളി ചോപ്രയുടെ ആത്മാവ്](https://cdn.boolokam.com/articles/2023/09/accvvv.jpg)**Vani Jayate** വിശാൽ ഭരദ്വാജിന്റെ സിനിമകൾ കണ്ടിട്ടുള്ളവർക്കറിയാം, അദ്ദേഹത്തിന്റെ ഒരു സമീപനം. ഒരു പാട് കാര്യങ്ങൾ ഒരേ സമയം ചെയ്യാൻ ശ്രമിക്കുമ്പോൾ ഗതിവേഗത്തിൽ ഉണ്ടാവുന്ന പ്രശ്നങ്ങൾ ആസ്വാദനത്തിൽ കല്ലുകടി ആയി മാറുന്നു എന്നതൊഴിച്ചാൽ തരക്കേടില്ലാത്ത ഒരു ദൃശ്യാനുഭവമാണ് '**ചാർളി ചോപ്ര'**. ഹിന്ദി സമാന്തര സിനിമയിലെ നസിറുദ്ദീൻ ഷായും നീന ഗുപ്‌തയും മുതൽ ഷായുടെ രണ്ടു മക്കളും, റിച്ചാ ഛദ്ദയും വരെയുള്ള വലിയൊരു സ്റ്റാർ കാസ്റ്റ് ആണ് അദ്ദേഹത്തിന്റെ കൂടെയുണ്ടായിരുന്നത്. ആ ധാരാളിത്തത്തിന്റെ നടുവിലും മൊത്തം സീരീസ് ചുമലിലേറ്റി മുന്നോട്ട് കൊണ്ട് പോവുന്നത് വാമിക ആണ്. തുടക്കം മുതൽ ഒടുക്കം വരെയൊരു വാമിക ഷോ. കൂട്ടത്തിൽ പ്രിയാൻഷു പെയിൻയൂലിയുടെ പിന്തുണയും. അഗതാ ക്രിസ്റ്റിയുടെ സ്ഥിരം ടെംപ്ളേറ്റിൽ തന്നെയുള്ള ഒരു മിസ്റ്ററിയാണ് ചാർളി ചോപ്രയുടേതും. മണാലിയിലെയും സോളാനിലയും മഞ്ഞുറഞ്ഞു കിടക്കുന്ന ഒരു അന്തരീക്ഷവും അവിടെയുള്ള സ്കീ റിസോർട്ടുമൊക്കെ ഇന്ത്യൻ സിനിമ കാര്യമായി ചൂഷണം ചെയ്തിട്ടില്ലാത്ത പശ്ചാത്തലമാണ്. വർഷങ്ങൾക്ക് മുമ്പ് വിശാൽ ഭരദ്വാജിന്റെ ആദ്യ സിനിമയായ ബ്ലൂ അംബ്രല്ലയിലും പശ്ചാത്തലമായിരുന്നത് ഈ പ്രദേശങ്ങളായിരുന്നു എന്നോർക്കുന്നു. ഒരു മിസ്റ്ററി സീരീസിന് വേണ്ട ഒരു സെറ്റിങ് പകരാൻ അതിന് കഴിഞ്ഞിട്ടുണ്ട്. പിന്നെയുള്ളതെല്ലാം പതിവ് ചേരുവകൾ തന്നെയാണ്. സമ്പന്നനായ ഒരു ബ്രിഗേഡിയറിന്റെ കൊലപാതകം, അയാളുടെ സ്വത്തിന് വേണ്ടി ആകാംക്ഷയോടെ കാത്തിരിക്കുന്ന പല തരത്തിലുള്ള പ്രതിസന്ധികളിലൂടെ കടന്നു പോവുന്ന ബന്ധുക്കളും ആശ്രിതരും, ആ കൊലപാതകത്തിൽ കുറ്റം ആരോപിക്കപ്പെട്ട് തടങ്കലിൽ ആക്കപ്പെട്ട തന്റെ പ്രതിശ്രുത വരനെ രക്ഷിച്ചെടുക്കുക എന്നുള്ള ദൗത്യവുമായി എത്തുന്ന അൺ കൺവെൻഷനാൽ ഇൻവെസ്റിഗേറ്റർ ചാരുലത ചോപ്ര എന്ന ചാർളി ചോപ്ര, ![](https://cdn.boolokam.com/articles/2023/09/ddfffff-1-4.jpg)ഗൗരവവും, ഹ്യുമറും, ഇടകലർത്തിക്കൊണ്ടുള്ള ഒരു ആഖ്യാന ശൈലിയാണ് വിശാൽ ഭരദ്വാരാജ് തിരഞ്ഞെടുത്തിട്ടുള്ളത്. ചാർളി ചോപ്ര തന്നെ പലപ്പോഴും പ്രേക്ഷകരോട് നേരിട്ട് സംവദിക്കുന്നുണ്ട്. ഈ ഒരു ശൈലി ഒരു പക്ഷെ ചില പ്രേക്ഷകർക്കെങ്കിലും അലോസരം ഉണ്ടാക്കുന്നതാണ്. ഈ ടെംപ്ളേറ്റിൽ ഉള്ള സിനിമകളും സീരീസുകളും പുസ്തകങ്ങളും ഒക്കെ ആസ്വദിച്ചിരുന്നവർക്ക് അനായാസം എത്തിച്ചേരാവുന്ന ഒരു പരിണാമമാണ് ചാർളി ചോപ്രയുടെയും ആരാണ് കുറ്റവാളി എന്നൊക്കെ കണ്ടു പിടിക്കാൻ അധികം ചിന്തിക്കേണ്ട ആവശ്യം കൊടുക്കുന്നില്ല. പലപ്പോഴും ചെന്നെത്തുന്ന ലക്ഷ്യത്തെക്കാൾ ആസ്വാദ്യകരമായിരിക്കും അതിലേക്കുള്ള യാത്ര എന്നുള്ള ഒരു മൈൻഡ് സെറ്റിൽ സമീപിച്ചാൽ ചാർളി ചോപ്ര കണ്ടിരിക്കാം. ![](https://cdn.boolokam.com/articles/2023/09/qffffgg.jpg)വമിക ഗുബ്ബി എന്ന ഇരുത്തം വന്ന പെർഫോർമർ ആണ് ചാർളി ചോപ്രയുടെ ആത്മാവ്. അനായാസമായ അഭിനയവും കൗതുകം ഉണർത്തുന്ന കണ്ണുകളുമായി തഴക്കവും വഴക്കവുമുള്ള സഹതാരങ്ങളെ നിഷ്പ്രഭരാക്കുകയാണ് അവർ. സ്വാഭാവികമായ ചാമും അതിനെ കോമ്പ്ലിമെൻറ്റ് ചെയ്യുന്ന ഒരു സ്റൈലിങ്ങും ചേർന്ന് പ്രേക്ഷകരെ ആ സവിശേഷമായ ഒരു കഥാപാത്രവുമായി കണക്റ്റ് ചെയ്യാൻ അവർക്ക് കഴിഞ്ഞിട്ടുണ്ട്. പ്രിയാൻഷു ആകട്ടെ യാതൊരു റിസർവേഷനുകളും കൂടാതെ ചാർളിയുടെ സെക്കൻഡ് ഫീഡിൽ ആയി മാറുന്നുണ്ട്. ചില രംഗങ്ങളിൽ നിർണായകമായ ചില സൂചനകളൂം ആയി എത്തി സ്‌കോർ ചെയ്യുന്നുമുണ്ട്. പൊതുവെ ലൈക്കബിൾ ആയ ഈ രണ്ടു കാരക്ടറുകൾക്കുമപ്പുറം മറ്റുള്ള വെറ്ററൻ താരങ്ങൾക്ക് കാര്യമായ സ്പേസൊന്നും വിശാൽ ഭരദ്വാജ് നൽകിയിട്ടില്ല. https://youtu.be/Kh9ieUeCSAQ പശ്ചാത്തലവും കാഴ്ചവട്ടങ്ങളും പകർത്തിയിരിക്കുന്ന സവിശേഷ ശൈലി പ്രേക്ഷകരെ ആകർഷിക്കാൻ ഉതകുന്നതാണ്. അതെ സമയം വിശാൽ ഭരദ്വാരാജിന്റെ സംഗീതവും സീരീസിന്റെ മൊത്തം മൂഡിന് ചേർന്ന് പോവുന്നതാണ്. ഇടയ്ക്ക് ചേർത്തുവെച്ച ഒന്ന് രണ്ട് ഗസലുകളും, അപൂർവതകളായി മാറുന്ന ഈ കാലഘട്ടത്തിൽ ഗൃഹാതുരത ഉണർത്തും. ചിലപ്പോഴൊക്കെ ഒരൽപം ബോറടിയുടെ മേമ്പൊടിയുണ്ടെങ്കിലും പൊതുവെ ഒരു ഒരു വൺ ടൈം വാച്ചായി രേഖപ്പെടുത്താവുന്ന ഒരു അനുഭവമാണ് ചാർളി ചോപ്ര. ഒടുവിൽ ചാർളി ചോപ്രയെ ഒരു മൾട്ടി സീസൺ കാരക്ടറായി പ്ലെസ് ചെയ്യുന്നിടത്ത് നിർത്തുന്നത് കൊണ്ട് കൂടുതൽ സീസണുകൾ പ്രതീക്ഷിക്കാം. സോണി ലീവിൽ ഇപ്പോൾ എല്ലാ എപ്പിസോഡുകളും ലഭ്യമാണ്.
