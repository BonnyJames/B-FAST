---
author: Beaumaris
categories:
- Entertainment
comment_count: 0
date: 2023-01-26 08:26:36
draft: false
image: ''
like_count: 30614
share_count: 14454
tags:
- thankam movie
- thankam review
- thankam trailer
- തങ്കം
title: '''തങ്കം'' ഒത്തിരിവട്ടം പറഞ്ഞുപഴകിയ ലോഹത്തിന്റെ കഥ തന്നെയാണ് ഇവിടെയും നായകൻ
  എങ്കിലും അവതരണ രീതി വ്യത്യസ്തമാണ്'
view_count: 680726
---

സിനിമയെഴുത്തിനെ കുറിച്ച് ബോബി സഞ്ജയ് ഒരിക്കൽ പറഞ്ഞൊരു ഡയലോഗ് ഉണ്ട് " ഓരോ പതിനഞ്ചു മിനിറ്റ് കൂടുന്തോറും പ്രേക്ഷകരെ പിടിച്ചിരുത്തുന്ന ചെറിയൊരു വഴിതിരിവ് ഉള്ളവയായിരിക്കണം നല്ല തിരക്കഥ "എന്നത് .അത്തരത്തിൽ ഉള്ളൊരു സിനിമ ഇക്കുറി ശ്യാം പുഷ്കരനിൽ നിന്ന് പിറവിയെടുക്കുകയാണ് .നന്നായി ഉരച്ചു നോക്കിയാൽ കലർപ്പ് കണ്ടെത്താനാകുന്ന , എന്നാൽ ചുമ്മാ പോയിരുന്നു കണ്ടാൽ ഇഷ്ടമാകുന്ന ഒന്നാണ് ഈ തങ്കം . ഒത്തിരി വട്ടം പറഞ്ഞു പഴകിയ ലോഹത്തിന്റെ കഥ തന്നെയാണ് ഇവിടെയും നായകൻ എങ്കിലും അവതരണ രീതി വ്യത്യസ്തമാണ് .ദുരബലതയുടെ പടുകുഴിയിൽ വീണു കിടക്കുമ്പോഴും ആത്മവിശ്വാസം കൊണ്ടൊരു കമ്പിളി പുതപ്പ് നെയ്തു അതു പുതച്ചു ജീവിക്കുന്ന കണ്ണൻ ആയി വിനീതും കൂട്ടുകാർക്ക് വേണ്ടി എന്തും ചെയ്യുന്ന , അവരെന്തു പറഞ്ഞാലും അതു അതെ പടി വിശ്വസിക്കുന്ന ശുദ്ധൻ ആയ കൂട്ടുകാരുടെ മുത്തായി ബിജു മേനോനും മുത്തിന്റെ വലം കൈ ആയി വേഷമിട്ട വിനീത് ഡേവിഡും ..അവരുടെ വേഷങ്ങൾ മനോഹരമാക്കിയപ്പോൾ ,തൃശൂരിൽ നിന്നും മുംബൈയിലേക്ക് വന്ന തങ്കത്തിന്റെ പിറകെ ഇറങ്ങി തിരിച്ച പോലീസ് ഓഫിസർ ആയി വേഷമിട്ട ഗിരീഷ് കുൽകർണി അതി ഗംഭീര പ്രകടനം ആയിരുന്നു . സിനിമയിലെ ഏറ്റവും മികച്ച പ്രകടനവും അങ്ങേരുടെ തന്നെ ആയിരുന്നു . https://youtu.be/FZ1IhRZ8o_Y മികച്ച നടനുള്ള ദേശീയ അവാർഡ് അഭിനയിച്ചു തന്നെ നേടിയതാണെന്നു തെളിയിക്കുന്ന പ്രകടനം . ശ്യാം പുഷ്‌കരന്റെ ചെറു ചെറു സംഭാഷണങ്ങളിലൂടെ സിനിമ ഇങ്ങനെ മുന്നോട്ടു പോകുമ്പോൾ അതിനു സുഗമമായി വഴി വെട്ടി കൊണ്ടു കൂടെ ബിജി പാലിന്റെ സംഗീതവുമുണ്ട് .സഹീദ് അറഫത് നിങ്ങളുടെ ആദ്യ ചിത്രമായ തീരം കണ്ടിട്ടില്ല , ഇനി കാണും . കാരണം രണ്ടാമത്തെ ചിത്രം മനോഹരം ആക്കിയ നിങ്ങൾ ആദ്യ ചിത്രം മോശമാക്കില്ല എന്നൊരു തോന്നൽ. ** Director: Saheed Arafath Producers: Fahadh Faasil, Dileesh Pothan, Syam Pushkaran Cast: Biju Menon, Vineeth Sreenivasan, Aparna Balamurali, Girish Kulkarni, Vineeth Thattil Writer: Syam Pushkaran Music: Bijibal Cinematography: Gautham Sankar Editor: Kiran Das Co Director: Prinish Prabhakaran Co Producers: Unnimaya Prasad, Rajan Thomas Art: Gokuldas Sound Design: Ganesh Marar VFX: Egg White VFX DI Producer: Saiju Sreedharan DI Studio: Color Planet Studios DI Colourist: Remesh CP Costume: Mashar Hamsa Make up: Ronex Xavier Stills: Midhun Mohandas Subtitles: Rajeev Ramachandran Co Director: Prinish Prabhakaran Co Producers: Unnimaya Prasad, Rajan Thomas Executive Producers: Jos Vijay, Benny Kattappana Production Controller: Binu Manambur Production House: Bhavana Studios Distribution: Bhavana Release