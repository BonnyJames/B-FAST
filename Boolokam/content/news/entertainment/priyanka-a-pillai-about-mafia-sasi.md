---
author: Beaumaris
categories:
- Entertainment
comment_count: 0
date: 2022-07-24 06:09:05
draft: false
image: ''
like_count: 30073
share_count: 7031
tags:
- Featured
- mafia sasi
- national award
- Priyanka A Pillai
- stunt master
title: മാഫിയ ശശിയ്ക്കൊരു പുരസ്‌കാര സമർപ്പണത്തിന്‌ 40 വർഷം വേണ്ടിവന്നു എന്നതൊരു അതിശയോക്തിയാണ്
view_count: 1077961
---

**Priyanka A Pillai** സിനിമയിലെ സംഘട്ടന സംവിധായകനാണ്. പൊളിറ്റിക്കൽ കറക്ടനെസ്സും കുന്തവും കൊടചക്രവുമൊക്കെ തപ്പുന്ന സംവിധായകരുടെ ഇടയിൽ റോപ്പും പുള്ളിയും ലിഫ്റ്റും ഒടിഞ്ഞ ഡെസ്‌ക്കും ശരീരവും വെച്ചു ഡയറകട് ചെയ്ത മനുഷ്യൻ. മാഫിയ ശശി എന്ന ഐഡന്റിറ്റിയെ വരെ അവഹേളിച്ചു പടമിറങ്ങിയിട്ടും അതൊന്നും ആ മനുഷ്യനെ ബാധിച്ചില്ല, ഒരു പത്രസമ്മേളനവും വിളിച്ചു കൂട്ടയില്ല. ഒരു രാഷ്ട്രീയക്കാരന്റെ വാലാട്ടിയായിട്ടു നിന്നിട്ടില്ല. അയാളെ ഏൽപ്പിച്ച ജോലി വളരെ മനോഹരമായി നിർവഹിച്ചു ആരുടെയും കൈയടി വാങ്ങാതെ തിരിച്ചു പോയ കണ്ണൂർക്കാരനായ ശശിധരൻ എന്നൊരു മനുഷ്യനുണ്ട് അദ്ദേഹത്തിന് ദേശീയ പുരസ്ക്കാരം ലഭിച്ചപ്പോ മലയാളികളിൽ ചിലരെങ്കിലും അദേഹത്തോടൊപ്പം നിൽക്കേണ്ട സമയമാണ്. ഇത്തവണ അവാർഡ് കിട്ടിയതിൽ അതേറ്റു വാങ്ങാൻ ഭൗതീക സാന്നിധ്യമില്ലാത്ത സച്ചിയെകുറിച്ചു നമുക്ക് വേദനയുണ്ട്.നാഞ്ചിയമ്മയ്ക്കു അവാർഡ് കിട്ടിയതിൽ ആത്മഹര്ഷമുണ്ട്,ബിജുമേനോൻ അതു അർഹിക്കുന്നു എന്നു നമുക്ക് ഉറച്ച വിശ്വാസമുണ്ട്.പക്ഷെ മാഫിയ ശശി എന്നയാളെ ദേശീയ സിനിമ ലോകം തിരിച്ചറിഞ്ഞു എന്നതിൽ നമ്മൾ അഭിമാനം കൊള്ളേണ്ടെ .അദ്ദേഹത്തിന് ചുറ്റും നിന്നും മലയാളികൾ കൈയടിയ്ക്കണം, നീണ്ട 40 വർഷത്തെ കാണികളാണ് ഇന്നൊരു ദിവസം കൈയ്യടിയ്ക്കുന്നത്.,ഒടിഞ്ഞ ഡെസ്കിലും പൊട്ടിയ മങ്കലങ്ങളിലും മാർക്കറ്റിലും തെരുവോരങ്ങളിൽ കയറിൽ തൂങ്ങിയും ക്രിയിനിൽ നിന്നും ട്രെയിനിൽ നിന്നും മറിഞ്ഞും ജീവൻ പണയം വെച്ചും മലയാള സിനിമയ്ക്ക് കൈയടി നേടികൊടുത്തതിലും, സകല ഹീറോയിസത്തിലും പിന്നിൽ മാഫിയ ശശിയുടെ മലക്കം മറിച്ചിലുകളുണ്ട്. അരങ്ങുവാണ പുരുഷകഥാപാത്രങ്ങളുടെ ഇടയിൽ മോഹൻലാലിനെ കൊണ്ടു മുണ്ട് മടക്കി കുത്തിച്ചതും. മമ്മൂട്ടിയെ താറുടുപ്പിച്ചതും, ദിലീപിന്റെ സിഐഡി മൂസയക്കും കള്ളൻ മാധവനും, സുരേഷ്‌ഗോപിയുടെ കിച്ചാമണിയ്ക്കുമുള്ള പൗരുഷത്തിനു പിന്നിൽ അദ്ദേഹത്തിന്റെ നെറ്റിയിലെ വിയർപ്പുണ്ട്, മസിൽ പവറുണ്ട്. മരണത്തെ മുന്നിൽ കണ്ടു സ്വന്തം ശരീരവും ടൈമിങ്ങും വച്ചു കളിച്ചത് കൊണ്ടാണ്‌ ഇവരൊക്കെ പൗരുഷത്തിന്റെ ആൾരൂപങ്ങളായി മാറിയത്,തിയേറ്ററിലെ നിറഞ്ഞ കൈയടിയ്ക്കു പിന്നിൽ ഈ മനുഷ്യനുണ്ട്.പാർശ്വവൽക്കരിക്കുന്നവനെകുറിച്ചു നാഴികയ്ക്ക് നാൽപ്പതു വട്ടം മോങ്ങുന്ന ഏതെങ്കിലും സാംസ്കാരിക പരാന്ന ഭോജികൾക്ക് തോന്നിയിട്ടുണ്ടോ ഇദ്ദേഹത്തെ ഒന്നാദരിക്കാൻ. ശ്രീമതി ദ്രൗപദി മുർമുവിന്റെ പക്കൽനിന്നും നാഞ്ചിയമ്മ അവാർഡ് വാങ്ങുമ്പോ സവർണ്ണ ഹിന്ദു ഫാസിസം എവിടെ പോയി ഒളിക്കുമെന്നാലോചിച്ചു ഉൾപുളകം കൊള്ളുമ്പോഴും മാഫിയ ശശിയ്ക്കൊരു പുരസ്‌കാര സമർപ്പണത്തിന്‌ 40 വർഷം വേണ്ടി വന്നു എന്നതൊരു അതിശയോക്തിയാണ്.