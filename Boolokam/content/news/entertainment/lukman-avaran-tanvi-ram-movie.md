---
author: Beaumaris
categories:
- Entertainment
comment_count: 0
date: 2024-01-03 14:38:41
draft: false
image: https://cdn.boolokam.com/articles/2024/01/dqqqqq-1.jpg
like_count: 9774
share_count: 1196
tags:
- Lukman Avaran
- tanvi ram
title: മലബാറിൻ്റെ പശ്ചാത്തലത്തിൽ ലുക്മാനും തൻവി റാമും ഒന്നിക്കുന്ന പുതിയ ചിത്രം
view_count: 147860
---

**മലബാറിൻ്റെ പശ്ചാത്തലത്തിൽ ലുക്മാനും തൻവി റാമും ഒന്നിക്കുന്ന പുതിയ ചിത്രം ആരംഭിച്ചു** ഉത്തര മലബാറിൻ്റെ പശ്ചാത്തലത്തിൽ ഒരു സംഘം പുതുമുഖങ്ങളുടെ കൂട്ടായ്മയിൽ ഒരുങ്ങുന്ന പുതിയ ചിത്രത്തിൻ്റെ ചിത്രീകരണം ജനവരി മൂന്ന് ബുധനാഴ്ച്ച കണ്ണൂരിലെ കടമ്പേരിയിൽ ആരംഭിച്ചു. മലബാറിലെ കലാരംഗങ്ങളിൽ, പ്രത്യേകിച്ചും നാടക പ്രസ്ഥാനങ്ങളിൽ സജീവമായി പ്രവർത്തിച്ചു പോന്ന: സുജിൽ മാങ്ങാടാണ് ഈ ചിത്രം സംവിധാനം ചെയ്യുന്നത്. തികച്ചും ലളിതമായ ചടങ്ങിൽ ആന്തളൂർ മുനിസിപ്പൽ ചെയർമാൻ പി.മുകുന്ദൻ ആദ്യഭദ്രദീപം തെളിയിച്ചു കൊണ്ടായിരുന്നു തുടക്കം കുറിച്ചത്. ഈ ചിത്രത്തിൻ്റെ തിരക്കഥാകൃത്ത് വിജേഷ് വിശ്വം ചടങ്ങിൽ ഫസ്റ്റ് ക്ലാപ്പും നൽകി.നാട്ടിലെ സാധാരണക്കാരായ ഒരു സംഘം ചെറുപ്പക്കാരുടെ ദീർഘനാളത്തെ സ്വപ്നസാക്ഷാത് ക്കാരണമാണ് കൊച്ചു കൊച്ചു നർമ്മമുഹൂർത്തങ്ങളിലൂടെയും ഒപ്പം ഹൃദയാർജകമായ മുഹൂർത്തങ്ങളിലൂടെയും ഒപ്പം തികച്ചും റിയലിസ്റ്റിക്കായും ഈ ചിത്രത്തിലൂടെ അവതരിപ്പിക്കുന്നത്. ![](https://cdn.boolokam.com/articles/2024/01/dqqqqq-1.jpg)ലുക്മാനും, തൻവി റാമും കേന്ദ്രകഥാപാത്രങ്ങളെ അവതരിപ്പിക്കുന്ന ഈ ചിത്രത്തിൽ മലബാറിലെ നാടകങ്ങളിലും മറ്റു കലാരൂപങ്ങളിലും അഭിനയിച്ചു പോരുന്നതൊണ്ണൂറോളം വരുന്ന കലാകാരന്മാരേയും, കലാകാരികളേയും ഈ ചിത്രത്തിൽ പ്രധാന വേഷങ്ങളിൽ അവതരിപ്പിക്കുന്നുണ്ട്.ഹൈടെക്ക് ഫിലിംസിൻ്റെ ബാനറിൽ ധനഞ്ജയൻ പി.വി.യാണ് ഈ ചിത്രം നിർമ്മിക്കുന്നത്. ഏറെ ശ്രദ്ധയാകർഷിച്ച വെള്ളം എന്ന ചിത്രത്തിൻ്റെ കോ- റൈറ്റർ ആയ വിജേഷ് വിശ്വമാണ് ഈ ചിത്രത്തിൻ്റെ തിരക്കഥ രചിച്ചിരിക്കുന്നത്. സംഗീതം - പ്രണവ്.സി പി. ഛായാഗ്രഹണം - നിഖിൽ എസ്.പ്രവീൺ.. എഡിറ്റിംഗ് അതുൽ വിജയ്. കലാസംവിധാനം -അജയ് മങ്ങാട് കോസ്റ്റ്യും -ഡിസൈൻ -സുജിത് മട്ടന്നൂർ ' മേക്കപ്പ് - പ്രദീപ് ഗോപാലകൃഷ്ണൻ ' പ്രൊജക്റ്റ് ഡിസൈനർ - കെ.കെ.എക്സിക്കുട്ടീവ് - പ്രൊഡ്യൂസർ - പ്രശോഭ് വിജയ് ചീഫ് അസ്സോസ്സിയേറ്റ് ഡയറക്ടർ -പ്രതി ഷ് കൃഷ്ണ പ്രൊഡക്ഷൻ കൺട്രോളർ-ജിനു. പി.കെ.തളിപ്പറമ്പ് ,പയ്യന്നൂർ, മങ്ങാട്, കടമ്പേരി എന്നിവിടങ്ങളിലായി ഈ ചിത്രത്തിൻ്റെ ചിത്രീകരണം പൂർത്തിയാക്കും. വാഴൂർ ജോസ്.