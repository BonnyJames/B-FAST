---
author: Beaumaris
categories:
- Entertainment
comment_count: 0
date: 2022-07-18 11:30:28
draft: false
image: https://cdn.boolokam.com/articles/2022/07/fwfwfwfff-2.jpg
like_count: 12587
share_count: 2696
tags:
- kilichundan mambazham
- mohanlal
- mt vasudevan nair
- olavum theeravum
- priyadarshan
title: കിളിച്ചുണ്ടൻ മാമ്പഴം ചെയ്യുമ്പോഴും പ്രിയൻ ഓളവും തീരവും ഗ്രഹിച്ചിരുന്നു
view_count: 184414
---

**Rahul Madhavan** എം ടി സാർ എഴുതി പി എൻ മേനോൻ സംവിധാനം ചെയ്ത മലയാളത്തിലെ ആദ്യത്തെ റിയലിസ്റ്റിക് ചിത്രമെന്ന് പേരുകേട്ട ഓളവും തീരവും വീണ്ടും വരുകയാണെന്ന വാർത്ത എല്ലാർക്കും അറിയുമെന്ന് കരുതുന്നു. എം ടിയുടെ പത്തു കഥകൾ കോർത്തിണക്കികൊണ്ട് നെറ്റ്ഫ്ലിക്സിനു വേണ്ടി ഒരുക്കുന്ന ആ സിനിമയിലേ ഒരു സെഗ് മെന്റ് ഓളവും തീരവുമാണ്. പ്രിയദർശൻ സംവിധാനം ചെയ്യുന്ന ഇതിൽ മോഹൻലാലാണ് നായകൻ.ഒറിജിനലിൽ മധുസാർ ചെയ്ത ബാപ്പുട്ടിയായാണ് ലാൽ വേഷമിടുന്നത്.ഇപ്പൊ ഈ പടത്തിൽ മോഹൻലാൽ -പ്രിയദർശൻ ടീം ഉഴപ്പും കാസ്റ്റിംഗ് ഒന്നും ശരിയായില്ല എന്നൊക്കെ പറഞ്ഞുള്ള പോസ്റ്റ്‌ കുറച്ചു ശ്രദ്ധയിൽ പെട്ടു. അവരോട് ഒരു കാര്യം പറയാൻ ആഗ്രഹിക്കുന്നു. ![](https://cdn.boolokam.com/articles/2022/07/fwfwfwfff-2.jpg)ഓളവും തീരവും സിനിമയുടെ ക്ലൈമാക്സ്‌ പോലെ തന്നെ പ്രിയൻ കിളിച്ചുണ്ടൻ മാമ്പഴത്തിലും എടുത്തിരുന്നു . മാത്രമല്ല അതിലെ പ്രശസ്തമായ ഒരു ഡയലോഗ് അതായത് 'കണ്ണൂർ ജയിൽ ആണുങ്ങൾക്കുള്ളതാണെന്ന് ', അങ്ങനെ വരുന്ന മധുസാറിന്റെ സംഭാഷണം പോലും പ്രിയൻ മാമ്പഴത്തിൽ ഉപയോഗിച്ചിട്ടുണ്ട്.രണ്ടു പടങ്ങളും കണ്ടവർക്ക് മനസിലാവും. ![](https://cdn.boolokam.com/articles/2022/07/3t3t.webp)ഓളവും തീരവും എന്ന ആ ഗംഭീരചിത്രത്തെ പ്രിയൻ അത്രമാത്രം ഗ്രഹിച്ചിരുന്നു എന്നാണ് ഇതിൽ നിന്നും മനസിലാക്കേണ്ടത്. ചിലപ്പോൾ അദ്ദേഹത്തിന്റെ ഏറ്റവും ഇഷ്ടചിത്രങ്ങളിൽ ഒന്നാവാം ഇത്. അതിനാൽ ഈ ഒരു കഥ വീണ്ടും വന്നാൽ അത് മോശമാവില്ല എന്നാണ് എന്റെ അഭിപ്രായം. ആ ഒരു കഥ ചെയ്യാൻ ഈ ഇരുവർക്ക് തന്നെ സാധിച്ചത് കാലം അവർക്ക് വേണ്ടി അത് മാറ്റി വെച്ചത് കൊണ്ടാവാം.