---
author: Beaumaris
categories:
- Entertainment
comment_count: 0
date: 2022-04-19 07:19:41
draft: false
image: https://cdn.boolokam.com/articles/2022/04/UKUKU.jpg
like_count: 78318
share_count: 45089
tags:
- CBI 5 THE BRAIN
- Featured
- K MADHU
- mammootty
- oru cbi diary kurippu
- SN Swami
title: ഒന്നും തേഞ്ഞുമാഞ്ഞു പോകില്ല, സേതുരാമയ്യർ മെയ്- 1 ന് കുറ്റം തെളിയിക്കാൻ എത്തുന്നു
view_count: 2199491
---

കെ മധു -എസ് എൻ സ്വാമി- മമ്മൂട്ടി കൂട്ടുകെട്ടിൽ പിറന്ന സിബിഐ ഡയറിക്കുറുപ്പും അതിന്റെ തുടർ ഭാഗങ്ങളും എക്കാലത്തും മലയാളത്തിൽ ചലനമുണ്ടാക്കിയ ചിത്രങ്ങൾ തന്നെയാണ്. അതുവരെയില്ലാത്ത രീതിയിൽ കുറ്റാന്വേഷണത്തെ ഒരു സിബിഐ കഥാപാത്രത്തിലൂടെ അവതരിപ്പിച്ചു എന്നതാണ് ചിത്രത്തിന്റെ ഏറ്റവും വലിയ പ്രത്യകത. ചിത്രത്തിലെ കുറ്റന്വേഷണ രീതികൾ പ്രേക്ഷകർക്ക് ഏറെ രസിച്ചു എന്നതാണ് സത്യം . എന്നാൽ ഇതിന്റെ നാലാം ഭാഗം ഇറങ്ങിയിട്ട് കാലങ്ങൾ ഒരുപാട് ആയിരിക്കുന്നു. കൃത്യമായി പറഞ്ഞാൽ പതിനേഴ് വർഷങ്ങൾ. അതുകൊണ്ടുതന്നെ അതിന്റ അഞ്ചാംഭാഗത്തിനു വേണ്ടിയുള്ള കാത്തിരുപ്പ് വളരെ ദൈർഘ്യമേറിയതായിരുന്നു. അങ്ങനെയിരിക്കെയാണ് ആരാധകരെ ആവേശത്തിൽ ആഴ്ത്തികൊണ്ടു അഞ്ചാം ഭാഗം ഒരുങ്ങുന്നത്- 'സി.ബി.ഐ 5:ദ് ബ്രെയ്ൻ' ![](https://cdn.boolokam.com/articles/2022/04/UKUKU.jpg)ചിത്രം മേയ് ഒന്നിന് തിയേറ്ററുകളിൽ എത്തുകയാണ്. സെൻസറിങ് വർക്കുകൾ പൂർത്തിയായ ചിത്രത്തിന് യു എ സർട്ടിഫിക്കറ്റാണ്. പഴയ ഭാഗങ്ങളിലെപോലെ മുകേഷും ജഗതിയും യഥാക്രമം ചാക്കോയും വിക്രമുമായി എത്തുന്നുണ്ട്. രൺജി പണിക്കർ, സായ് കുമാർ, സൗബിൻ ഷഹിർ, അനൂപ് മേനോൻ, ദിലീഷ് പോത്തൻ, രമേശ് പിഷാരടി, പ്രതാപ് പോത്തൻ, സന്തോഷ് കീഴാറ്റൂർ, സുദേവ് നായർ, അസീസ് നെടുമങ്ങാട്, ഇടവേള ബാബു, ആശ ശരത്, കനിഹ, മാളവിക, മേനോൻ, അൻസിബ, പ്രശാന്ത് അലക്സാണ്ടർ, രമേശ് കോട്ടയം, സ്വാസ്കിക, ചന്ദു, സ്മിനു സിജോ എന്നിവരും ചിത്രത്തിൽ അണിനിരക്കുന്നു.ഛായാഗ്രഹണം അഖിൽ ജോർജ്. സ്വർഗ ചിത്രയുടെ ബാനറിൽ അപ്പച്ചനാണ് സി.ബി.ഐ 5 : ദ് ബ്രെയ്ൻ നിർമ്മിക്കുന്നത്.