---
author: Beaumaris
categories:
- Entertainment
comment_count: 0
date: 2022-11-14 16:48:32
draft: false
image: ''
like_count: 74893
share_count: 7635
tags:
- bindu panikkar
- mammootty
- rorschach
title: അടങ്ങാത്ത പ്രതികാരവെറിയുമായി സർവ്വനാശം കാത്തിരിക്കുന്ന ലൂക്കിന് സീത കരുത്തുള്ള
  എതിരാളിയായി മാറുന്നുമുണ്ട്
view_count: 1482245
---

**Tinku Johnson** റോഷാക്കിലെ ബിന്ദു പണിക്കരുടെ അഭിനയത്തെ ടോപ് ക്ലാസ്‌ എന്നല്ലാതെ വിശേഷിപ്പിക്കാനാകില്ല. സിനിമ പ്രതിപാദിച്ച്‌ പോകുന്ന മനുഷ്യരിലെ ഡാർക്ക് ഷെയിഡുകളെ സംസാരങ്ങളില്ലാതെ ബിന്ദു പണിക്കർ ഗംഭീരമായി കാണിച്ചു തന്നില്ലേ? സീതയുടെ നോട്ടത്തിൽ ഞെട്ടിവിറച്ച് പുറത്തേക്കോടുന്ന ജഗദീഷിന്റെ കഥാപാത്രത്തതിന്റെ കണ്ണുകളിലെ ഭയം ഒരുവേള പ്രേക്ഷകരിലേക്കും വ്യാപിക്കും തക്കവിധമത്രയും ശക്തമായിരുന്നു! https://youtube.com/shorts/SyPSmh0JQK0?feature=share സംസാരത്തിലെ ഒതുക്കങ്ങളും നിശബ്ദതകളിൽ മറഞ്ഞിരിക്കുന്ന ഭാവമാറ്റങ്ങളും എത്ര പക്വമായാണ് ബിന്ദു പണിക്കരാൽ സ്‌ക്രീനിൽ അവതരിപ്പിക്കപ്പെട്ടത്‌.ഒരു മേശയ്ക്കപ്പുറമിരുന്ന് കൊണ്ടുള്ള ജഗദീഷുമായുള്ള സംഭാഷണങ്ങളിൽ മിന്നിമാഞ്ഞു പോകുന്ന ഭാവവ്യതിയനങ്ങളിൽ അഭിനയത്തിന്റെ മാസ്റ്റർക്ലാസ്സ് നിറഞ്ഞിരുപ്പുണ്ട്. ഒരൊറ്റയക്ഷരം മിണ്ടാതെ, നെറ്റിയിൽ കൈത്താങ്ങി തലകുനിഞ്ഞിരുന്നാളുടെ ഭാവഭിനയത്തിന് കഥാപത്രത്തെയാവാഹിച്ചെടുത്ത അഭിനേതാവിന്റെ ക്വാളിറ്റിയുമുണ്ടായിരുന്നു.സിനിമയുടെ അവസാനഭാഗങ്ങളിൽ മമ്മൂട്ടിയുമായുളള നേർക്കുനേർ സംസാരങ്ങളിൽ കണ്ണുകൾ തെല്ല്പോലുമനക്കാതെയുള്ള ബിന്ദുചേച്ചിയുടെ പ്രകടനമൊക്ക ക്ലാസ്സാണ്. പ്രതികാരത്തിന്റെ അടങ്ങാത്ത വെറിയുമായി സർവ്വനാശം കാത്തിരിക്കുന്ന ലൂക്കിന് കരുത്തിന്റെ സംസാരങ്ങളുമായി ബിന്ദു പണിക്കരിന്റെ സീത എതിരാളിയായി മാറുന്നുമുണ്ട്. സിനിമയുടെ പ്രൊമൊഷൻ ചർച്ചകൾക്കിടയിൽ മമ്മൂട്ടിയും ജഗദീഷും ബിന്ദുചേച്ചിയുടെ പേര് മെൻഷൻ ചെയ്തിട്ടുണ്ടായിരുന്നു.എന്നാൽ അതിത്രത്തോളം ഷേഡുകളുള്ള കഥാപാത്രത്തിന്റെ മാസമരികതയാണെന്ന് ഊഹിച്ച്പോലുമില്ല! സീത ???????? ബിന്ദു പണിക്കർ