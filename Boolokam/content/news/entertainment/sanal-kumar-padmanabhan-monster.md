---
author: Beaumaris
categories:
- Entertainment
comment_count: 0
date: 2022-10-21 07:35:30
draft: false
image: https://cdn.boolokam.com/articles/2022/10/r2tttt.webp
like_count: 42238
share_count: 49575
tags:
- mohanlal
- monster
- review
- Sanal Kumar Padmanabhan
- Vysakh
title: തൃപ്തി നൽകുന്ന മോൺസ്റ്റർ - മോൺസ്റ്റർ ഫസ്റ്റ് റിപ്പോർട്ട്
view_count: 1856454
---

**തൃപ്തി നൽകുന്ന മോൺസ്റ്റർ - മോൺസ്റ്റർ ഫസ്റ്റ് റിപ്പോർട്ട്** **Sanal Kumar Padmanabhan** കളിപ്പാട്ടം സിനിമയിൽ കാപ്പിയുടെ വേര് കിട്ടിയാൽ പോലും പോളിഷ് ചെയ്തു വെടിപ്പാക്കി "സോൾ ഓഫ് കേരള" എന്ന പേരിൽ വിറ്റഴിക്കാനുള്ള സ്മാർട്നെസ്സുള്ള മാമുകോയയെപ്പോലെ പോലെ ഒരു ശരാശരി സ്ക്രിപ്റ്റ് കിട്ടിയാൽ പോലും അതു പോളിഷ് ചെയ്തു വെടിപ്പാക്കി നീറ്റ് എന്റെർറ്റൈനർ ഒരുക്കാനുള്ള ക്രഫ്റ്റിംഗ് സ്കിൽ ഉള്ള വൈശാഖിനെ തേടി ഉദയ കൃഷ്ണയുടെ ഒരു ശരാശരി തിരക്കഥ എത്തിയപ്പോൾ ആളെ പിടിച്ചിരുത്തുന്ന ഒന്നൊന്നര മേക്കിങ് കൊണ്ടു അയാൾ വീണ്ടും കാണികളെ പിടിച്ചിരുത്തുന്നതിൽ വിജയിക്കുകയാണ് . ക്‌ളൈമാക്സ് പോർഷനിൽ ദീപക് ദേവിന്റെ സംഗീതം സിനിമയുടെ മൂഡ് തന്നെ വേറെ ലെവലിലേക്ക് ഉയർത്തുന്നുണ്ട് .ഒരല്പം വിരസത ഉണർത്തുന്ന ആദ്യ പകുതി സിനിമയെ തളർത്തുമോ എന്ന് തോന്നിപ്പിക്കുമെങ്കിലും കഥാ പുരോഗതിയും നല്ല ഫൈറ്റുകളും , സർപ്രൈസുകളും , ഇമോഷണൽ സീനുകളും എല്ലാമടങ്ങിയ രണ്ടാം പകുതി സിനിമയെ സേഫ് സോണിൽ ലാൻഡ് ചെയ്യിപ്പിക്കുന്നുണ്ട് .ഹണീ റോസ് സൗന്ദര്യം കൊണ്ടും അഭിനയം കൊണ്ടും പ്രേക്ഷകരുടെ ഇഷ്ടം പിടിച്ചു വാങ്ങുമ്പോൾ , മഞ്ജു ദുർഗ പെർഫോമൻസ് കൊണ്ടു ഞെട്ടിക്കുകയാണ്. ![](https://cdn.boolokam.com/articles/2022/10/r2tttt.webp)ലാലേട്ടൻ ആദ്യ പകുതിയിൽ സ്ഥിരം നമ്പറുകളുമായ പാചകവും , സ്ത്രീകളുമായുള്ള കൊഞ്ചി കുഴയലുകളുമൊക്കെയായി സ്ക്രീനിൽ നിറഞ്ഞു നിൽക്കുന്നുവെങ്കിലും കാഴ്ചകരുമായി കണക്ട് ചെയ്യുവാനായി ബുദ്ധിമുട്ടുന്നെങ്കിലും രണ്ടാം പകുതിയിൽ അക്ഷനും ഡയലോഗുകളും ഭാവങ്ങളുമെല്ലാം വാരി വിതറി അണ്ണൻ സിനിമയങ്ങോട്ട് എടുക്കുകയാണ്."ഇത്രയും നേരം ഞാൻ ഒരു ലൂസറെ പോലെ നിന്ന് തന്നത് ഈ നിമിഷത്തിന് വേണ്ടി ആയിരുന്നു come on lets start the game again ". https://youtu.be/mnb0C8vs5x8 റേറ്റിംഗ് 3.5/5