---
title: "അഞ്ജലി മേനോനെ ട്രോളുന്നവർ വായിച്ചിരിക്കാൻ"
date: 2022-11-16T09:47:22
draft: false
categories: ["Entertainment"]
tags: ['anjali menon', 'dr manoj vellanadu', 'Featured']
author: "Beaumaris"
---

‘വണ്ടർ വുമൺ’ എന്ന തന്‍റെ പുതിയ ചിത്രത്തിന്‍റെ റിലീസിന് മുന്നോടിയായി ഫിലിം കമ്പാനിയൻ സൗത്തിന് നൽകിയ അഭിമുഖത്തിൽ സംസാരിക്കുമ്പോഴായിരുന്നു അഞ്ജലി മേനോൻ ആസ്വാദകർക്ക് നേരെ കുതിര കയറിയത്. അഞ്ജലിയുടെ വാക്കുകൾ ഇങ്ങനെയായിരുന്നു.

“എനിക്ക് ഏറ്റവും ചിരി വരാറുള്ളത്, സിനിമക്ക് ലാഗ് ഉണ്ട് എന്ന് പറയുന്നത് കേൾക്കുമ്പോഴാണ്. ഇത്തരം അഭിപ്രായം പറയുന്നതിന് മുമ്പ് എഡിറ്റിങ് എന്ന പ്രോസസിനെക്കുറിച്ച് ആദ്യം കുറച്ചെങ്കിലും അറിഞ്ഞിരിക്കണം. ഒരു സിനിമ എങ്ങിനെയാണ് പറയുന്നത്, എന്താണ് അതിലുള്ളത് എന്ന് നിങ്ങൾ മനസ്സിലാക്കിയിരിക്കണം. റിവ്യൂ ചെയ്യുന്ന ആളുകൾ കുറച്ചുകൂടി ഈ മീഡിയം മനസ്സിലാക്കിയിട്ട് സംസാരിക്കുകയാണെങ്കിൽ അത് എല്ലാവർക്കും ഗുണം ചെയ്യും. ഒരു സിനിമ മുഴുവൻ കാണാതെ സമൂഹ മാധ്യമങ്ങളിൽ അഭിപ്രായം പറയുന്നത് നിരുത്തരവാദപരമാണ്” -അഞ്ജലി മേനോൻ പറയുന്നു..

<img class="wp-image-359259 aligncenter" src="https://cdn.boolokam.com/articles/2022/11/1_r2rrrrr.jpg" alt="" width="827" height="620" />അഞ്ജലി മേനോന്റെ ഈ അഭിപ്രായം വ്യാപകമായ വിമർശനങ്ങൾക്കും ട്രോളുകൾക്കും ഇടയാക്കി. ഇതിനിടയിൽ ട്രോളുകളിൽ നിന്നും വിരുദ്ധാഭിപ്രായം ഉള്ളവരും അവരുടെ അഭിപ്രായം പറയുന്നുണ്ട്. അതായത്, ഒരാളുടെ അഭിപ്രായം എന്നതും റിവ്യൂ എന്നതും ഒന്നല്ലെന്നും അഭിപ്രായസ്വാതന്ത്ര്യത്തെ കുറിച്ചല്ല അവർ പറഞ്ഞതെന്നും ആണ് ഇത്തരക്കാരുടെ അഭിപ്രായം. എന്നാൽ നെഗറ്റിവ് അഭിപ്രായം തുറന്നുപറഞ്ഞാൽ അതിനെ ഡിഗ്രേഡ് ആയി വാഖ്യാനിക്കുന്നവർ തന്നെയാണ് ഫിലിം മേക്കേഴ്‌സ് എന്നതാണ് സത്യം. ഈ വിഷയത്തെ കുറിച്ച് ഡോക്ടർ മനോജ് വെള്ളനാട് സോഷ്യൽ മീഡിയയിൽ പങ്കുവച്ച കുറിപ്പ് വായിക്കാം

<strong>മനോജ് വെള്ളനാട്</strong>

ഇവിടെ ഒരു ചെറിയ പ്രശ്നമുണ്ട്. ഒരു സിനിമ കണ്ടിട്ട് ഫേസ്ബുക്കിലോ മറ്റെവിടെയെങ്കിലുമോ സ്വന്തം അഭിപ്രായം കുറിപ്പായോ വീഡിയോ ആയോ ഇടുന്നവരെല്ലാം തന്നെ തങ്ങൾ 'ഫിലിം ക്രിട്ടിക്സ് ' ആണെന്ന് കരുതുന്നതാണ് ആ പ്രശ്നം. അതുകൊണ്ടാണ് എല്ലാവരും അറഞ്ചം പുറഞ്ചം അഞ്ജലി മേനോനെ ട്രോളുന്നത്. ഒരു സിനിമ ഇഷ്ടപ്പെട്ടോ ഇല്ലയോ എന്ന് പറയുന്നതും എന്തൊരു ലാഗെന്നും അടിപൊളി മ്യൂസിക്കെന്നും സൂപ്പർ വിഷ്വൽസെന്നും പറയുന്നതും നമ്മുടെ അഭിപ്രായം പറയുന്നതാണ്. ഒരു ബിരിയാണി കഴിച്ചിട്ട് കൊള്ളില്ലാന്നോ ഡെലീഷ്യസ് എന്നോ പറയുന്ന പോലെ. ആ അഭിപ്രായപ്രകടനത്തെ അഞ്ജലി മേനോനോ മോഹൻലാലിനോ മറ്റാർക്കെങ്കിലുമോ എതിർക്കാനൊന്നും പറ്റില്ല. നമ്മുടെ കാശും സമയവും ഇൻവെസ്റ്റ് ചെയ്തതാണ്. നമ്മൾ പറയും. പറയണം.

പക്ഷെ അതാണോ ഫിലിം റിവ്യൂ? ഫിലിം റിവ്യൂ എഴുതാൻ സിനിമ എടുക്കാൻ പഠിച്ചില്ലെങ്കിലും ഒരു സിനിമ എങ്ങനെ ഉണ്ടാവുന്നു എന്നതിന്റെ ഏതാണ്ടൊരു ഐഡിയ ഒക്കെ വേണ്ടേ?ഓരോ വിഷയവും ഓരോ രീതിയിലാവും കലയിൽ ആവിഷ്കരിക്കേണ്ടത്. ഒരേ വിഷയം രണ്ടുപേർ ചെയ്താൽ അത് രണ്ട് വ്യത്യസ്തമായ സിനിമ ആയിരിക്കും. അങ്ങനെയുള്ള ഒരു കലാരൂപത്തെ പോസ്റ്റ്മോർട്ടം ചെയ്യുമ്പോൾ ഓരോ ആസ്പെക്റ്റും വെവ്വേറെ എടുത്തും, മുമ്പിറങ്ങിയ സമാന യോണറിലുള്ള സിനിമകളുമായി താരതമ്യം ചെയ്തും, അതിൽ നിന്നും ഒരു പുതിയ ആശയം രൂപപ്പെടുത്തിയും, സിനിമ കണ്ട പ്രേക്ഷകന് കൺവിൻസിംഗായ രീതിയിൽ അത് അവതരിപ്പിക്കുകയും ചെയ്യുമ്പോഴല്ലേ അതൊരു ഫിലിം റിവ്യൂ ആവൂ. അല്ലാതെ, 'എന്തൊരു ലാഗ്, എനിക്കിഷ്ടപ്പെട്ടില്ലാ, മോശം പടം ' എന്ന് പറയുന്നത് റിവ്യൂ അല്ലല്ലോ.

ഭക്ഷണത്തിന്റെ കാര്യമെടുത്താലും അഭിപ്രായം പറയലും റിവ്യൂവും രണ്ടാണ്. റാറ്ററ്റുലേ എന്ന അനിമേഷൻ സിനിമയിൽ ഫുഡ് റിവ്യൂ ചെയ്യാൻ വരുന്ന കണിശക്കാരനായ മൂക്ക് നീണ്ട ഒരു സായിപ്പുണ്ട്. ടിപ്പിക്കൽ ഒരു റിവ്യൂവർ ആണയാൾ. വിമർശനബുദ്ധിയോടെ മാത്രം ഭക്ഷണത്തെ സമീപിക്കൽ, അഭിപ്രായത്തിലെ വിട്ടുവീഴ്ചയില്ലായ്മ, ഏറ്റവും പ്രധാനമായി ആ വിഷയത്തിലുള്ള അറിവും. അയാളെപ്പോലെ റിവ്യൂ എഴുതാൻ വേണ്ടി ഭക്ഷണം കഴിക്കാനോ സിനിമ കാണാനോ പോകുന്നവർ സിനിമയുടെ സാങ്കേതികത അൽപ്പം പഠിക്കുന്നത് തന്നെയാണ് നല്ലത്.

സമാനമായ ഒരു എക്സാമ്പിൾ കൂടി പറയാം. മെഡിക്കൽ വിഷയങ്ങളിൽ വാർത്തയെഴുതുന്ന മാധ്യമ പ്രവർത്തകരെ നോക്കൂ. ചിലപ്പോഴെങ്കിലും വിഷയത്തെ പറ്റി യാതൊരു ധാരണയുമില്ലാതെ എഴുതുമ്പോഴാണ് ചുറ്റിക കൊണ്ട് തലയ്ക്കടിച്ച് കൊന്നിട്ട്, സ്പാനർ ഉപയോഗിച്ച് കിഡ്നി ഊരിയെടുക്കുന്നതും ആശുപത്രിയിൽ എത്തിയശേഷം ആരു മരിച്ചാലും അത് ചികിത്സാ പിഴവാണെന്നതും ഒക്കെ നമ്മൾ വായിക്കേണ്ടി വരുന്നത്. അതുകൊണ്ട് നമ്മൾ പൊതുയിടത്തിലേക്ക് ഒരു ഇൻഫർമേഷൻ പാസ് ചെയ്യുമ്പോൾ ആ വിഷയത്തിൽ ഒരു മിനിമം അറിവ് ഉണ്ടായിരിക്കുന്നത് മോശമല്ല എന്നാണ് എന്റെ അഭിപ്രായം.

<iframe style="border: none; overflow: hidden;" src="https://www.facebook.com/plugins/post.php?href=https%3A%2F%2Fwww.facebook.com%2Fdrmanoj.vellanad%2Fposts%2Fpfbid02B3FNHfoo6yRZBtZ8CHYTa33FV2si6Qqxv2XHNnGmt41DqvSktR9zW3wbtGA6DJcfl&amp;show_text=true&amp;width=500" width="500" height="348" frameborder="0" scrolling="no" allowfullscreen="allowfullscreen"></iframe>


![അഞ്ജലി മേനോനെ ട്രോളുന്നവർ വായിച്ചിരിക്കാൻ](https://cdn.boolokam.com/articles/2022/11/1_r2rrrrr.jpg)‘വണ്ടർ വുമൺ’ എന്ന തന്‍റെ പുതിയ ചിത്രത്തിന്‍റെ റിലീസിന് മുന്നോടിയായി ഫിലിം കമ്പാനിയൻ സൗത്തിന് നൽകിയ അഭിമുഖത്തിൽ സംസാരിക്കുമ്പോഴായിരുന്നു അഞ്ജലി മേനോൻ ആസ്വാദകർക്ക് നേരെ കുതിര കയറിയത്. അഞ്ജലിയുടെ വാക്കുകൾ ഇങ്ങനെയായിരുന്നു. “എനിക്ക് ഏറ്റവും ചിരി വരാറുള്ളത്, സിനിമക്ക് ലാഗ് ഉണ്ട് എന്ന് പറയുന്നത് കേൾക്കുമ്പോഴാണ്. ഇത്തരം അഭിപ്രായം പറയുന്നതിന് മുമ്പ് എഡിറ്റിങ് എന്ന പ്രോസസിനെക്കുറിച്ച് ആദ്യം കുറച്ചെങ്കിലും അറിഞ്ഞിരിക്കണം. ഒരു സിനിമ എങ്ങിനെയാണ് പറയുന്നത്, എന്താണ് അതിലുള്ളത് എന്ന് നിങ്ങൾ മനസ്സിലാക്കിയിരിക്കണം. റിവ്യൂ ചെയ്യുന്ന ആളുകൾ കുറച്ചുകൂടി ഈ മീഡിയം മനസ്സിലാക്കിയിട്ട് സംസാരിക്കുകയാണെങ്കിൽ അത് എല്ലാവർക്കും ഗുണം ചെയ്യും. ഒരു സിനിമ മുഴുവൻ കാണാതെ സമൂഹ മാധ്യമങ്ങളിൽ അഭിപ്രായം പറയുന്നത് നിരുത്തരവാദപരമാണ്” -അഞ്ജലി മേനോൻ പറയുന്നു.. അഞ്ജലി മേനോന്റെ ഈ അഭിപ്രായം വ്യാപകമായ വിമർശനങ്ങൾക്കും ട്രോളുകൾക്കും ഇടയാക്കി. ഇതിനിടയിൽ ട്രോളുകളിൽ നിന്നും വിരുദ്ധാഭിപ്രായം ഉള്ളവരും അവരുടെ അഭിപ്രായം പറയുന്നുണ്ട്. അതായത്, ഒരാളുടെ അഭിപ്രായം എന്നതും റിവ്യൂ എന്നതും ഒന്നല്ലെന്നും അഭിപ്രായസ്വാതന്ത്ര്യത്തെ കുറിച്ചല്ല അവർ പറഞ്ഞതെന്നും ആണ് ഇത്തരക്കാരുടെ അഭിപ്രായം. എന്നാൽ നെഗറ്റിവ് അഭിപ്രായം തുറന്നുപറഞ്ഞാൽ അതിനെ ഡിഗ്രേഡ് ആയി വാഖ്യാനിക്കുന്നവർ തന്നെയാണ് ഫിലിം മേക്കേഴ്‌സ് എന്നതാണ് സത്യം. ഈ വിഷയത്തെ കുറിച്ച് ഡോക്ടർ മനോജ് വെള്ളനാട് സോഷ്യൽ മീഡിയയിൽ പങ്കുവച്ച കുറിപ്പ് വായിക്കാം **മനോജ് വെള്ളനാട്** ഇവിടെ ഒരു ചെറിയ പ്രശ്നമുണ്ട്. ഒരു സിനിമ കണ്ടിട്ട് ഫേസ്ബുക്കിലോ മറ്റെവിടെയെങ്കിലുമോ സ്വന്തം അഭിപ്രായം കുറിപ്പായോ വീഡിയോ ആയോ ഇടുന്നവരെല്ലാം തന്നെ തങ്ങൾ 'ഫിലിം ക്രിട്ടിക്സ് ' ആണെന്ന് കരുതുന്നതാണ് ആ പ്രശ്നം. അതുകൊണ്ടാണ് എല്ലാവരും അറഞ്ചം പുറഞ്ചം അഞ്ജലി മേനോനെ ട്രോളുന്നത്. ഒരു സിനിമ ഇഷ്ടപ്പെട്ടോ ഇല്ലയോ എന്ന് പറയുന്നതും എന്തൊരു ലാഗെന്നും അടിപൊളി മ്യൂസിക്കെന്നും സൂപ്പർ വിഷ്വൽസെന്നും പറയുന്നതും നമ്മുടെ അഭിപ്രായം പറയുന്നതാണ്. ഒരു ബിരിയാണി കഴിച്ചിട്ട് കൊള്ളില്ലാന്നോ ഡെലീഷ്യസ് എന്നോ പറയുന്ന പോലെ. ആ അഭിപ്രായപ്രകടനത്തെ അഞ്ജലി മേനോനോ മോഹൻലാലിനോ മറ്റാർക്കെങ്കിലുമോ എതിർക്കാനൊന്നും പറ്റില്ല. നമ്മുടെ കാശും സമയവും ഇൻവെസ്റ്റ് ചെയ്തതാണ്. നമ്മൾ പറയും. പറയണം. പക്ഷെ അതാണോ ഫിലിം റിവ്യൂ? ഫിലിം റിവ്യൂ എഴുതാൻ സിനിമ എടുക്കാൻ പഠിച്ചില്ലെങ്കിലും ഒരു സിനിമ എങ്ങനെ ഉണ്ടാവുന്നു എന്നതിന്റെ ഏതാണ്ടൊരു ഐഡിയ ഒക്കെ വേണ്ടേ?ഓരോ വിഷയവും ഓരോ രീതിയിലാവും കലയിൽ ആവിഷ്കരിക്കേണ്ടത്. ഒരേ വിഷയം രണ്ടുപേർ ചെയ്താൽ അത് രണ്ട് വ്യത്യസ്തമായ സിനിമ ആയിരിക്കും. അങ്ങനെയുള്ള ഒരു കലാരൂപത്തെ പോസ്റ്റ്മോർട്ടം ചെയ്യുമ്പോൾ ഓരോ ആസ്പെക്റ്റും വെവ്വേറെ എടുത്തും, മുമ്പിറങ്ങിയ സമാന യോണറിലുള്ള സിനിമകളുമായി താരതമ്യം ചെയ്തും, അതിൽ നിന്നും ഒരു പുതിയ ആശയം രൂപപ്പെടുത്തിയും, സിനിമ കണ്ട പ്രേക്ഷകന് കൺവിൻസിംഗായ രീതിയിൽ അത് അവതരിപ്പിക്കുകയും ചെയ്യുമ്പോഴല്ലേ അതൊരു ഫിലിം റിവ്യൂ ആവൂ. അല്ലാതെ, 'എന്തൊരു ലാഗ്, എനിക്കിഷ്ടപ്പെട്ടില്ലാ, മോശം പടം ' എന്ന് പറയുന്നത് റിവ്യൂ അല്ലല്ലോ. ഭക്ഷണത്തിന്റെ കാര്യമെടുത്താലും അഭിപ്രായം പറയലും റിവ്യൂവും രണ്ടാണ്. റാറ്ററ്റുലേ എന്ന അനിമേഷൻ സിനിമയിൽ ഫുഡ് റിവ്യൂ ചെയ്യാൻ വരുന്ന കണിശക്കാരനായ മൂക്ക് നീണ്ട ഒരു സായിപ്പുണ്ട്. ടിപ്പിക്കൽ ഒരു റിവ്യൂവർ ആണയാൾ. വിമർശനബുദ്ധിയോടെ മാത്രം ഭക്ഷണത്തെ സമീപിക്കൽ, അഭിപ്രായത്തിലെ വിട്ടുവീഴ്ചയില്ലായ്മ, ഏറ്റവും പ്രധാനമായി ആ വിഷയത്തിലുള്ള അറിവും. അയാളെപ്പോലെ റിവ്യൂ എഴുതാൻ വേണ്ടി ഭക്ഷണം കഴിക്കാനോ സിനിമ കാണാനോ പോകുന്നവർ സിനിമയുടെ സാങ്കേതികത അൽപ്പം പഠിക്കുന്നത് തന്നെയാണ് നല്ലത്. സമാനമായ ഒരു എക്സാമ്പിൾ കൂടി പറയാം. മെഡിക്കൽ വിഷയങ്ങളിൽ വാർത്തയെഴുതുന്ന മാധ്യമ പ്രവർത്തകരെ നോക്കൂ. ചിലപ്പോഴെങ്കിലും വിഷയത്തെ പറ്റി യാതൊരു ധാരണയുമില്ലാതെ എഴുതുമ്പോഴാണ് ചുറ്റിക കൊണ്ട് തലയ്ക്കടിച്ച് കൊന്നിട്ട്, സ്പാനർ ഉപയോഗിച്ച് കിഡ്നി ഊരിയെടുക്കുന്നതും ആശുപത്രിയിൽ എത്തിയശേഷം ആരു മരിച്ചാലും അത് ചികിത്സാ പിഴവാണെന്നതും ഒക്കെ നമ്മൾ വായിക്കേണ്ടി വരുന്നത്. അതുകൊണ്ട് നമ്മൾ പൊതുയിടത്തിലേക്ക് ഒരു ഇൻഫർമേഷൻ പാസ് ചെയ്യുമ്പോൾ ആ വിഷയത്തിൽ ഒരു മിനിമം അറിവ് ഉണ്ടായിരിക്കുന്നത് മോശമല്ല എന്നാണ് എന്റെ അഭിപ്രായം. 
