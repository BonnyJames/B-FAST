---
author: Beaumaris
categories:
- Entertainment
comment_count: 0
date: 2024-01-24 16:57:38
draft: false
image: ''
like_count: 67982
share_count: 24247
tags:
- prem jacob
- swasika vijay
- wedding
title: നടി സ്വാസിക വിജയ് വിവാഹിതയായി, ഇൻസ്റ്റ​ഗ്രാമിലൂടെ സ്വാസിക വിവാഹചിത്രങ്ങൾ പുറത്തുവിട്ടു
view_count: 1401894
---

നടി സ്വാസിക വിജയ് വിവാഹിതയായി . ടെലിവിഷൻ താരവും മോഡലുമായ പ്രേം ജേക്കബ് ആണ് വരൻ, സീരിയൽ-സിനിമാരം​ഗത്തെ പ്രമുഖ വ്യക്തിത്വങ്ങൾ ചടങ്ങിൽ പങ്കെടുത്തു. ഇൻസ്റ്റ​ഗ്രാമിലൂടെ സ്വാസിക വിവാഹചിത്രങ്ങൾ പുറത്തുവിട്ടിട്ടുമുണ്ട്. ഞങ്ങൾ ഒരുമിച്ച് ജീവിതം നയിക്കാൻ തീരുമാനിച്ചു എന്ന ക്യാപ്ഷനോടെയാണ് സ്വാസിക ചിത്രങ്ങൾ പങ്കിട്ടത്. നടന്മാരായ സുരേഷ് ​ഗോപി, ദിലീപ്, നടിമാരായ ശ്വേത മേനോൻ, രചന നാരായണൻകുട്ടി, സരയു, മഞ്ജു പിള്ള, ദേവി ചന്ദന തുടങ്ങിയവരുൾപ്പെടെ നിരവധി സിനിമാ-സീരിയൽ‌ പ്രവർത്തകർ ചടങ്ങിൽ പങ്കെടുത്തു. 

> View this post on Instagram
> 
> [A post shared by Swaswika (@swasikavj)](https://www.instagram.com/p/C2fJNw5P-V0/?utm_source=ig_embed&utm_campaign=loading)

വൈഗ എന്ന തമിഴ് ചിത്രത്തിലൂടെയാണ് സ്വാസിക വെള്ളിത്തിരയിൽ എത്തുന്നത്. 2010 ൽ പുറത്തിറങ്ങിയ ഫിഡിൽ ആണ് ആദ്യത്തെ മലയാള ചിത്രം. ടെലിവിഷനിലൂടെയാണ് നടി ശ്രദ്ധിക്കപ്പെടുന്നത്. പ്രഭുവിന്റെ മക്കള്‍, കട്ടപ്പനയിലെ ഋത്വിക് റോഷന്‍, പൊറിഞ്ചു മറിയം ജോസ്, ചതുരം എന്നി സിനിമകളിലെ കഥാപാത്രങ്ങള്‍ ശ്രദ്ധേയമാണ്. വാസന്തി എന്ന ചിത്രത്തിലെ അഭിനയത്തിന് 2019-ലെ മികച്ച സ്വഭാവനടിക്കുള്ള സംസ്ഥാന ചലച്ചിത്ര പുരസ്‌ക്കാരം നേടുകയും ചെയ്തു.