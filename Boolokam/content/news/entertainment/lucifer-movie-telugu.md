---
author: Beaumaris
categories:
- Entertainment
comment_count: 0
date: 2022-03-16 05:36:21
draft: false
image: ''
like_count: 11288
share_count: 3411
tags:
- chiranjeevi
- Featured
- lucifer movie
- lucifer movie telugu
- Salman Khan
title: തെലുങ്ക് ലൂസിഫറിൽ ചിരഞ്ജീവിക്കൊപ്പം സൽമാനും
view_count: 334135
---

മോഹൻലാലിനെ നായകനാക്കി പൃഥ്വിരാജിന്റെ ആദ്യത്തെ സംവിധാന സംരംഭമായ ലൂസിഫർ മലയാളത്തിൽ സകല റെക്കോർഡുകളും ഭേദിച്ചിരുന്നു. ചിത്രം ചിരഞ്ജീവി നായകനായി തെലുങ്കിലേക്ക് റീമേക് ചെയ്യപ്പെടുന്ന വാർത്തയും ഏറെക്കാലമായി മാധ്യമങ്ങളിൽ നിറഞ്ഞുനിൽക്കുന്നുണ്ട്. എന്നാൽ മറ്റൊരു വഴിത്തിരിവാണ് ചിത്രത്തെ കുറിച്ചുള്ള പുതിയ വാർത്തകൾ. ചിരഞ്ജീവിക്കൊപ്പം ചിത്രത്തിൽ ബോളീവുഡിലെ ഒരു അതികായകൻ അഭിനയിക്കുന്നു. അത് മറ്റാരുമല്ല നമ്മുടെ സ്വന്തം സൽമാൻ ഖാൻ. അദ്ദേഹം തെലുങ്ക് ലൂസിഫറിൽ ഏതു വേഷമാണ് ചെയുക എന്നൊന്നും സൂചിപ്പിച്ചില്ലെങ്കിലും ടൊവീനോ ചെയ്ത ജിതിൻ രാംദാസ് എന്ന വേഷമാകും ചില മാറ്റങ്ങളോടെ സൽമാൻ അവതരിപ്പിക്കുക എന്നാണു റിപ്പോർട്ടുകൾ. സൂപ്പര്‍ഹിറ്റ് തമിഴ് സംവിധായകന്‍ മോഹന്‍രാജയാണ് തെലുങ്കിലെ ലൂസിഫർ ഒരുക്കുന്നത്. മഞ്ജുവാര്യർ അവതരിപ്പിച്ച പ്രിയദർശിനി എന്ന കഥാപാത്രത്തെ തെലുങ്കിൽ അവതരിപ്പിക്കുക നയൻതാരയാണ്. ലൂസിഫർ തെലുങ്കിൽ എത്തുമ്പോൾ ചില മാറ്റങ്ങളോടെ ആണ് ചെയുക എന്ന് സംവിധയകാൻ വ്യക്തമാക്കുന്നു.