---
title: "വെയിൽ ! ആ സിനിമയ്ക്ക് ശരിക്കും ചേരുന്ന പേര്"
date: 2022-04-22T07:17:42
draft: false
categories: ["Entertainment"]
tags: ['Entertainment', 'Featured', 'malayalam movies', 'Shane Nigam', 'veyil movie']
author: "Beaumaris"
---

<strong>ഛായാ മുഖി</strong>

<strong>വെയിൽ ! ആ സിനിമയ്ക്ക് ശരിക്കും ചേരുന്ന പേര്. ????</strong>

ഇളവെയിലിന്റെ നൈർമല്യം നടപ്പിലും എടുപ്പിലും ചിരിയിലും സംസാരത്തിലും എന്ന് വേണ്ട സകല ചലനങ്ങളിലും പേറുന്ന മൂത്ത മകൻ. ഉച്ചവെയിലിന്റെ തീഷ്ണതപോലെ അടിമുടി ജ്വലിക്കുന്ന ഇളയമകനും അമ്മയും. അവസാനം മൂന്നാളും ഒന്നിച്ച് അന്തിവെയിലിന്റെ ശോണിമയിലേക്ക്....

വെയിലെന്നു പേരുള്ള കഥയിൽ, മഴ കൊണ്ടുവന്നതൊക്കെ ദു:ഖമായിരുന്നു. അതിനു മീതെ വെയിലുദിച്ചപ്പോൾ ആകട്ടെ, മുൻപ് നിറഞ്ഞിരുന്ന ചിലയിടങ്ങളൊക്കെ ശൂന്യമായി കാണപ്പെട്ടു. എല്ലാവരും നല്ല അഭിനയമാണ് സിനിമയിൽ. ഇന്നത്തെ യുവത്വത്തിനെ പ്രതിനിധീകരിക്കുന്ന രണ്ടു വിഭാഗങ്ങൾ, നന്നായതും സാഹചര്യങ്ങൾക്കടിമപ്പെട്ട് നശിച്ചു പോകുന്നതുമായ രണ്ടു സഹോദരങ്ങൾ. എന്തുകൊണ്ടാണ് നമ്മുടെ മക്കൾ തെറ്റിന്റെ വഴിയിലേക്ക് പോകുന്നത് എന്ന്, നമുക്കറിവുള്ള കാര്യമാണെങ്കിലും, സിനിമ ഒന്നുകൂടി നമ്മളെ ഓർമ്മപ്പെടുത്തുന്നുണ്ട്. കാരണങ്ങൾ എന്തുമാകട്ടെ, നമുക്ക് നമ്മുടെ കുഞ്ഞുങ്ങളെ ശ്രദ്ധിക്കാൻ കഴിയാതെ വരുമ്പോഴാണ് കൂടുതൽ ശ്രദ്ധ കിട്ടുന്നു എന്ന് തോന്നുന്ന ബന്ധങ്ങളിലേക്കും അവസ്ഥകളിലേക്കും നമ്മുടെ കുഞ്ഞുങ്ങൾ പോകുന്നത്. നാളെയെന്താകുമെന്ന് ചിന്തിക്കാനിഷ്ടപ്പെടാത്ത വിധം അതിലേക്ക് ആഴ്ന്ന് പോകുന്നത്.

<img class="wp-image-330688 aligncenter" src="https://cdn.boolokam.com/articles/2022/04/veyil.jpg" alt="" width="891" height="495" />ഇവിടെയും അതാണ് സംഭവിക്കുന്നത്. അസുഖക്കാരനായ ഒരു മകന് കൂടുതൽ ശ്രദ്ധയും പണവും ചെലവിടേണ്ടി വന്നപ്പോൾ ഇളയ മകനെ ശ്രദ്ധിക്കാൻ അമ്മയ്ക്ക് കഴിയാതെ പോയി. അവന് വേണ്ടതെല്ലാം പിടിച്ചു വാങ്ങാൻ അവൻ മിടുക്കനായിരുന്നു എന്ന് അമ്മ മൂത്ത മകനോട് പറയുന്നുണ്ട്. കിട്ടില്ല എന്നുറപ്പുള്ള ഒരു സാധനമാണല്ലോ ഒരാൾക്ക് പിടിച്ചു വാങ്ങേണ്ടി വരുന്നത്. അങ്ങനെ പിടിച്ചു വാങ്ങുന്ന കൂട്ടത്തിൽ അമ്മയുടെ ഉള്ളിലുള്ള സ്നേഹത്തെ പിടിച്ചു വാങ്ങാൻ അവന് കഴിയാതെ പോയി. ശാസനകളിലൂടെയും ശാപവാക്കുകളിലൂടെയും അല്ലാതെ സ്നേഹിക്കാൻ അറിയാത്ത ഒരമ്മയിൽ നിന്നും എന്ത് സ്നേഹം പിടിച്ചു വാങ്ങാനാണ് അല്ലേ.

നഷ്ടപ്പെട്ടുവെന്ന് കരുതിയ പണം, അവൻ കാരണം തിരിച്ചു കിട്ടിയ സമയത്ത് " "നിന്നെ പ്രസവിച്ചു വളർത്തിയതിന് എനിക്കിങ്ങനെങ്കിലും ഒരുപകാരം നിന്നെകൊണ്ടുണ്ടായല്ലോ" എന്ന് അമ്മ പറയുമ്പോൾ അവന്റെ മുഖത്ത് വിരിയുന്ന സന്തോഷവും ചിരിയും നിങ്ങൾ ശ്രദ്ധിച്ചിരുന്നോ? അമ്മയുടെ വായിൽ നിന്നും ഒരു നല്ല വാക്ക് കേട്ടതിന്റെ സന്തോഷമാണ് അതെന്നാണോ കരുതിയത്? അല്ല, ഓർമ്മ വച്ച കാലം മുതലിങ്ങോട്ട് അമ്മയുടെ മുഖത്ത് അവന് കാണാൻ കിട്ടാത്ത കുസൃതിയും പുഞ്ചിരിയും കണ്ണാടിയിൽ കൂടി ആണെങ്കിൽ പോലും കാണാൻ കിട്ടിയതിന്റെ സന്തോഷമാണ് അത്. (അങ്ങനെ ചിന്തിക്കാനാ എനിക്കിഷ്ടം ).

<img class="wp-image-330689 aligncenter" src="https://cdn.boolokam.com/articles/2022/04/89804289.gif" alt="" width="770" height="433" />അത്രേ ഉണ്ടായിരുന്നുള്ളൂ അവൻ. ഒന്ന് ചേർത്തു പിടിച്ചാൽ, മുഖത്ത് നോക്കി ഒന്ന് ചിരിച്ചാൽ അലിഞ്ഞില്ലാതാകുന്ന ഒരുവൻ. അത്രയും പാവമായതു കൊണ്ടാണ് ചെറിയ ചെറിയ കുത്തുവാക്കുകളിൽ നിന്നും കുറ്റപ്പെടുത്തലുകളിൽ നിന്നും അവൻ പിണങ്ങിയിറങ്ങി പോകുന്നതും. നമ്മുടെ കുഞ്ഞുങ്ങൾ നമ്മളിൽനിന്നാഗ്രഹിക്കുന്നതും അതുതന്നെയാകും. സ്നേഹത്തോടെയുള്ള ഒരു ചേർത്തുപിടിക്കൽ, ഒരു പുഞ്ചിരി.

<img class="wp-image-330690 aligncenter" src="https://cdn.boolokam.com/articles/2022/04/rgrgrgg.jpg" alt="" width="751" height="391" />അച്ഛനില്ലാത്ത രണ്ടു മക്കളെ ആരുടേയും സഹായമില്ലാതെ വളർത്താനുള്ള ഓട്ടത്തിനിടയിൽ, അതിൽ തന്നെ സുഖമില്ലാത്ത ഒരു മകനെ ചികിൽസിക്കാനുള്ള നെട്ടോട്ടത്തിനിടയിൽ ആയമ്മയുടെ ചിരിയെല്ലാം മാഞ്ഞുപോയിരുന്നു എന്നതും നേരാണ്. ആകുലപ്പെട്ട മനസുമായി ഓടിനടക്കുന്ന ഒരമ്മയായി ശ്രീലേഖ നല്ല പ്രകടനമാണ് സിനിമയിൽ കാഴ്ച്ച വച്ചിരിക്കുന്നത്. ഷെയ്‌നും ഷൈൻ ടോമും സിനിമയിലെ പേരറിയാത്ത ബാക്കി എല്ലാവരും അതേ. സുഖമില്ലാത്ത കുട്ടിയായി അഭിനയിച്ച ആളെ വീഡിയോസിൽ കണ്ടു നല്ല പരിചയമുള്ളതും ആളിന്റെ കഴിവിൽ അത്ഭുതപ്പെട്ടിട്ടുള്ളതുമാണ്. വളരെ നീളമുള്ള സ്കിറ്റുകൾ പോലും ഈസിയായി ലിപ്മൂവ്മെന്റും ഭാവങ്ങളും അണുവിട തെറ്റാതെ എങ്ങനെ ഫോളോ ചെയ്യുന്നു എന്നോർത്ത് വായ്പൊളിച്ചു കണ്ടിരുന്നിട്ടുണ്ട്. ചിലപ്പോൾ കട്ട്‌ ചെയ്‌ത് എടുക്കുന്നതാകും എങ്കിലും സൂക്ഷ്മഭാവങ്ങൾ പോലും വിട്ടുകളയാതെയുള്ള ആവിഷ്കാരത്തെ അംഗീകരിക്കാതെ വയ്യാ.മഴയും വെയിലുമെന്നപോലെ സന്തോഷവും സങ്കടവും മാറി മാറി വരുന്നൊരു സിനിമ. നൊമ്പരപ്പെടുത്തികൊണ്ടാണ് തീരുന്നതെങ്കിലും എനിക്കിഷ്ടമായി.നല്ല സിനിമയാണ്.


![വെയിൽ ! ആ സിനിമയ്ക്ക് ശരിക്കും ചേരുന്ന പേര്](https://cdn.boolokam.com/articles/2022/04/veyil.jpg)**ഛായാ മുഖി** **വെയിൽ ! ആ സിനിമയ്ക്ക് ശരിക്കും ചേരുന്ന പേര്. ????** ഇളവെയിലിന്റെ നൈർമല്യം നടപ്പിലും എടുപ്പിലും ചിരിയിലും സംസാരത്തിലും എന്ന് വേണ്ട സകല ചലനങ്ങളിലും പേറുന്ന മൂത്ത മകൻ. ഉച്ചവെയിലിന്റെ തീഷ്ണതപോലെ അടിമുടി ജ്വലിക്കുന്ന ഇളയമകനും അമ്മയും. അവസാനം മൂന്നാളും ഒന്നിച്ച് അന്തിവെയിലിന്റെ ശോണിമയിലേക്ക്.... വെയിലെന്നു പേരുള്ള കഥയിൽ, മഴ കൊണ്ടുവന്നതൊക്കെ ദു:ഖമായിരുന്നു. അതിനു മീതെ വെയിലുദിച്ചപ്പോൾ ആകട്ടെ, മുൻപ് നിറഞ്ഞിരുന്ന ചിലയിടങ്ങളൊക്കെ ശൂന്യമായി കാണപ്പെട്ടു. എല്ലാവരും നല്ല അഭിനയമാണ് സിനിമയിൽ. ഇന്നത്തെ യുവത്വത്തിനെ പ്രതിനിധീകരിക്കുന്ന രണ്ടു വിഭാഗങ്ങൾ, നന്നായതും സാഹചര്യങ്ങൾക്കടിമപ്പെട്ട് നശിച്ചു പോകുന്നതുമായ രണ്ടു സഹോദരങ്ങൾ. എന്തുകൊണ്ടാണ് നമ്മുടെ മക്കൾ തെറ്റിന്റെ വഴിയിലേക്ക് പോകുന്നത് എന്ന്, നമുക്കറിവുള്ള കാര്യമാണെങ്കിലും, സിനിമ ഒന്നുകൂടി നമ്മളെ ഓർമ്മപ്പെടുത്തുന്നുണ്ട്. കാരണങ്ങൾ എന്തുമാകട്ടെ, നമുക്ക് നമ്മുടെ കുഞ്ഞുങ്ങളെ ശ്രദ്ധിക്കാൻ കഴിയാതെ വരുമ്പോഴാണ് കൂടുതൽ ശ്രദ്ധ കിട്ടുന്നു എന്ന് തോന്നുന്ന ബന്ധങ്ങളിലേക്കും അവസ്ഥകളിലേക്കും നമ്മുടെ കുഞ്ഞുങ്ങൾ പോകുന്നത്. നാളെയെന്താകുമെന്ന് ചിന്തിക്കാനിഷ്ടപ്പെടാത്ത വിധം അതിലേക്ക് ആഴ്ന്ന് പോകുന്നത്. ഇവിടെയും അതാണ് സംഭവിക്കുന്നത്. അസുഖക്കാരനായ ഒരു മകന് കൂടുതൽ ശ്രദ്ധയും പണവും ചെലവിടേണ്ടി വന്നപ്പോൾ ഇളയ മകനെ ശ്രദ്ധിക്കാൻ അമ്മയ്ക്ക് കഴിയാതെ പോയി. അവന് വേണ്ടതെല്ലാം പിടിച്ചു വാങ്ങാൻ അവൻ മിടുക്കനായിരുന്നു എന്ന് അമ്മ മൂത്ത മകനോട് പറയുന്നുണ്ട്. കിട്ടില്ല എന്നുറപ്പുള്ള ഒരു സാധനമാണല്ലോ ഒരാൾക്ക് പിടിച്ചു വാങ്ങേണ്ടി വരുന്നത്. അങ്ങനെ പിടിച്ചു വാങ്ങുന്ന കൂട്ടത്തിൽ അമ്മയുടെ ഉള്ളിലുള്ള സ്നേഹത്തെ പിടിച്ചു വാങ്ങാൻ അവന് കഴിയാതെ പോയി. ശാസനകളിലൂടെയും ശാപവാക്കുകളിലൂടെയും അല്ലാതെ സ്നേഹിക്കാൻ അറിയാത്ത ഒരമ്മയിൽ നിന്നും എന്ത് സ്നേഹം പിടിച്ചു വാങ്ങാനാണ് അല്ലേ. നഷ്ടപ്പെട്ടുവെന്ന് കരുതിയ പണം, അവൻ കാരണം തിരിച്ചു കിട്ടിയ സമയത്ത് " "നിന്നെ പ്രസവിച്ചു വളർത്തിയതിന് എനിക്കിങ്ങനെങ്കിലും ഒരുപകാരം നിന്നെകൊണ്ടുണ്ടായല്ലോ" എന്ന് അമ്മ പറയുമ്പോൾ അവന്റെ മുഖത്ത് വിരിയുന്ന സന്തോഷവും ചിരിയും നിങ്ങൾ ശ്രദ്ധിച്ചിരുന്നോ? അമ്മയുടെ വായിൽ നിന്നും ഒരു നല്ല വാക്ക് കേട്ടതിന്റെ സന്തോഷമാണ് അതെന്നാണോ കരുതിയത്? അല്ല, ഓർമ്മ വച്ച കാലം മുതലിങ്ങോട്ട് അമ്മയുടെ മുഖത്ത് അവന് കാണാൻ കിട്ടാത്ത കുസൃതിയും പുഞ്ചിരിയും കണ്ണാടിയിൽ കൂടി ആണെങ്കിൽ പോലും കാണാൻ കിട്ടിയതിന്റെ സന്തോഷമാണ് അത്. (അങ്ങനെ ചിന്തിക്കാനാ എനിക്കിഷ്ടം ). ![](https://cdn.boolokam.com/articles/2022/04/89804289.gif)അത്രേ ഉണ്ടായിരുന്നുള്ളൂ അവൻ. ഒന്ന് ചേർത്തു പിടിച്ചാൽ, മുഖത്ത് നോക്കി ഒന്ന് ചിരിച്ചാൽ അലിഞ്ഞില്ലാതാകുന്ന ഒരുവൻ. അത്രയും പാവമായതു കൊണ്ടാണ് ചെറിയ ചെറിയ കുത്തുവാക്കുകളിൽ നിന്നും കുറ്റപ്പെടുത്തലുകളിൽ നിന്നും അവൻ പിണങ്ങിയിറങ്ങി പോകുന്നതും. നമ്മുടെ കുഞ്ഞുങ്ങൾ നമ്മളിൽനിന്നാഗ്രഹിക്കുന്നതും അതുതന്നെയാകും. സ്നേഹത്തോടെയുള്ള ഒരു ചേർത്തുപിടിക്കൽ, ഒരു പുഞ്ചിരി. ![](https://cdn.boolokam.com/articles/2022/04/rgrgrgg.jpg)അച്ഛനില്ലാത്ത രണ്ടു മക്കളെ ആരുടേയും സഹായമില്ലാതെ വളർത്താനുള്ള ഓട്ടത്തിനിടയിൽ, അതിൽ തന്നെ സുഖമില്ലാത്ത ഒരു മകനെ ചികിൽസിക്കാനുള്ള നെട്ടോട്ടത്തിനിടയിൽ ആയമ്മയുടെ ചിരിയെല്ലാം മാഞ്ഞുപോയിരുന്നു എന്നതും നേരാണ്. ആകുലപ്പെട്ട മനസുമായി ഓടിനടക്കുന്ന ഒരമ്മയായി ശ്രീലേഖ നല്ല പ്രകടനമാണ് സിനിമയിൽ കാഴ്ച്ച വച്ചിരിക്കുന്നത്. ഷെയ്‌നും ഷൈൻ ടോമും സിനിമയിലെ പേരറിയാത്ത ബാക്കി എല്ലാവരും അതേ. സുഖമില്ലാത്ത കുട്ടിയായി അഭിനയിച്ച ആളെ വീഡിയോസിൽ കണ്ടു നല്ല പരിചയമുള്ളതും ആളിന്റെ കഴിവിൽ അത്ഭുതപ്പെട്ടിട്ടുള്ളതുമാണ്. വളരെ നീളമുള്ള സ്കിറ്റുകൾ പോലും ഈസിയായി ലിപ്മൂവ്മെന്റും ഭാവങ്ങളും അണുവിട തെറ്റാതെ എങ്ങനെ ഫോളോ ചെയ്യുന്നു എന്നോർത്ത് വായ്പൊളിച്ചു കണ്ടിരുന്നിട്ടുണ്ട്. ചിലപ്പോൾ കട്ട്‌ ചെയ്‌ത് എടുക്കുന്നതാകും എങ്കിലും സൂക്ഷ്മഭാവങ്ങൾ പോലും വിട്ടുകളയാതെയുള്ള ആവിഷ്കാരത്തെ അംഗീകരിക്കാതെ വയ്യാ.മഴയും വെയിലുമെന്നപോലെ സന്തോഷവും സങ്കടവും മാറി മാറി വരുന്നൊരു സിനിമ. നൊമ്പരപ്പെടുത്തികൊണ്ടാണ് തീരുന്നതെങ്കിലും എനിക്കിഷ്ടമായി.നല്ല സിനിമയാണ്.
