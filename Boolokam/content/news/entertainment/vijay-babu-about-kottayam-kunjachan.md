---
author: Beaumaris
categories:
- Entertainment
comment_count: 0
date: 2022-04-07 12:00:20
draft: false
image: https://cdn.boolokam.com/articles/2022/04/htttt.jpg
like_count: 4049
share_count: 2230
tags:
- Featured
- kottayam kunjachan
- mammootty
- vijay babu
title: കോട്ടയം കുഞ്ഞച്ചൻ രണ്ടാംഭാഗത്തെ കുറിച്ച് നിർണ്ണായക വെളിപ്പെടുത്തലുകൾ നടത്തി
  വിജയ്ബാബു
view_count: 104169
---

ഒരുകാലത്തു മലയാളക്കരയെ ഇളക്കി മറിച്ച സിനിമകളിൽ ഒന്നാണ് കോട്ടയം കുഞ്ഞച്ചൻ. ശരിക്കും മമ്മൂട്ടി രാജമാണിക്യത്തോടെയല്ല കോമഡി ചെയ്തു തുടങ്ങിയത് കോട്ടയം കുഞ്ഞച്ചനിൽ ഒക്കെ അദ്ദേഹത്തിന്റെ കോമഡികൾ അതിഗംഭീരമായിരുന്നു. എന്നാൽ അതിനൊരു രണ്ടാംഭാഗം ഉണ്ടാകാനുള്ള ആലോചനകൾ അണിയറയിൽ നടക്കുന്നുണ്ട്. അതെ കുറിച്ച് സൂചന നൽകുകയാണ് മിനിമം ഗ്യാരണ്ടി നിർമ്മാതാവായ വിജയ് ബാബു. മമ്മൂട്ടിയുടെ കരിയറിലെ തന്നെ സൂപ്പർ കഥാപാത്രങ്ങളിൽ ഒന്നാണ് കോട്ടയം കുഞ്ഞച്ചൻ . അപ്പോൾ ആ കഥാപാത്രത്തെ തിരികെ കൊണ്ടുവരുമ്പോൾ കെട്ടുറപ്പുള്ള ഒരു കഥ വേണമെന്ന് വിജയ് ബാബുവിന് നിർബന്ധമുണ്ട്. തത്കാലം കഥയൊന്നും റെഡി ആയിട്ടില്ല. എന്നാൽ അത് ഭാവിയിൽ സംഭവിച്ചേയ്ക്കാം. ഒന്ന് രണ്ടു കഥകൾ വായിച്ചുനോക്കിയെങ്കിലും അതൊന്നും തൃപ്തികരം ആയിരുന്നില്ല. അതൊന്നും കൊണ്ട് മമ്മുക്കയുടെ സമീപത്തുപോലും പോകാൻ കഴിയില്ല എന്നും വിജയ് ബാബു പറയുന്നു. 1990 -ൽ റിലീസ് ചെയ്ത ചിത്രമാണ് കോട്ടയം കുഞ്ഞച്ചൻ. ഡെന്നിസ് ജോസഫ് ആണ് ഇതിൻറെ രചന. ടി എസ് സുരേഷ് ബാബു ആണ് ചിത്രം സംവിധാനം ചെയ്തത്. ![](https://cdn.boolokam.com/articles/2022/04/htttt.jpg) ***