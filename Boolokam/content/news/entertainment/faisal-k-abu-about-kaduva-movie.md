---
author: Beaumaris
categories:
- Entertainment
comment_count: 0
date: 2022-07-08 03:59:28
draft: false
image: https://cdn.boolokam.com/articles/2022/07/wfwfwf-1.jpg
like_count: 42922
share_count: 19443
tags:
- Featured
- kaduva
- Prithviraj Sukumaran
- shaji kailas
title: ആണഹന്തയുടെ അക്രോശത്തിൽ തുടങ്ങിയ പ്രശ്നം തങ്ങൾക്ക് ചുറ്റും ഉള്ളവരെ കൂടി ബാധിക്കുമ്പോൾ
view_count: 862304
---

**Faisal K Abu** ഇത് ശരിക്കും ഒരു കടുവയുടെ തന്നെ കഥയാണ്... താൻപൊരിമയുടെ പുറത്ത് ഉണ്ടാകുന്ന ഒരു പ്രശ്നത്തിൻ്റെ പേരിൽ തൻ്റെ തട്ടകത്തിൽ വന്ന് നേർക്ക് നിന്നു പൊരുതാതെ അധികാരത്തിൻ്റെ ഗർവിൽ മറഞ്ഞിരുന്നു ആക്രമിക്കാൻ ശ്രമിച്ച എതിരാളിയെ അവൻ്റെ അതേ നാണയത്തിൽ ആക്രമിച്ചു കീഴടക്കിയ അസ്സൽ കടുവയുടെ കഥ... ഈ സിനിമ പറയുന്ന കഥ വിശ്വസിക്കാൻ നിങൾ തയ്യാറാണ് എങ്കിൽ രണ്ടര മണിക്കൂർ ആസ്വദിച്ചു കാണാൻ ഉളളത് തന്നെ ഉണ്ട് കടുവയിൽ. വ്യക്തിപരമായി തുടക്കം മുതൽ ഒടുക്കം വരെ മനസ്സറിഞ്ഞ് കയ്യടിച്ചു ആസ്വദിച്ചു ഈ ചിത്രം എന്ന് പറയുന്നതിൽ ഒരു കുറച്ചിലും ഇല്ല. സിനിമയുടെ അണിയറപ്രവർത്തകർ പറഞ്ഞത് പോലെ ഇത് പൂർണ്ണമായും ഒരു അടിപ്പടം തന്നെ ആണ്... അടി എന്നത് സംഘട്ടന രംഗങ്ങളിൽ മാത്രം ഒരുങ്ങുന്നത് അല്ല മറിച്ച് നോക്കിലും, വാക്കിലും, നടപ്പിലും, ചിരിയിലും എന്തിനേറെ ഒരോ സീനുകളും ഷോട്ടുകളും വരെ നമ്മളെ അനു നിമിഷം അത് ഓർമിപ്പിക്കുന്നുണ്ട് ... ഷാജി കൈലാസ് സിനിമകൾ അതിൻ്റെ എല്ലാ ആവേശത്തോടെയും കണ്ടൂ വളർന്ന എനിക്കു അസ്സൽ ട്രീറ്റ് തന്നെ ആയിരുന്നു സിനിമ. ജിനു ജോസഫിൻ്റെ എഴുത്തിലും സിനിമയുടെ മൂല കഥയിലും, കഥാഗതിയിലും ഒക്കെ നാം മുൻപ് കണ്ട ചില ചിത്രങ്ങളുടെ ഛായ നിഴലിക്കുന്നുണ്ട് എങ്കിലും അവതരണത്തിൽ കടുവ പൂർണ്ണമായും ഒരു ഷാജി കൈലാസ് ചിത്രം തന്നെ ആണ്... മേല്പറഞ്ഞ ഛായ കാച്ചൽ മാറ്റി നിർത്തിയാൽ ആറ്റി കുറുക്കിയ നല്ലൊരു തിരക്കഥാ തന്നെ ആണ് സിനിമക്ക് ഉളളത്. കാലത്തിൻ്റെ മാറ്റം എന്ന നിലക്ക് നെടുനീളൻ/പഞ്ച് ഡയലോഗുകൾ ഇല്ല എന്നത് ചിലയിടത്ത് ഒരൽപം നിരാശ സമ്മാനിച്ചു എങ്കിലും ആകെ തുകയിൽ നല്ലൊരു തിരക്കഥ തന്നെ ആണ് ചിത്രത്തിൻ്റെത്. പ്രകടനങ്ങളിൽ കടുവാ കുന്നേൽ കുര്യച്ഛൻ എന്ന പ്ലാൻ്റർ ആയി മിന്നുന്ന പ്രകടനം ആണ് പ്രിഥ്വിരാജ് കാഴ്ച്ച വച്ചിരിക്കുന്നത്... ചിലയിടങ്ങളിൽ താന്തോന്നി ലൂക്ക് feel ചെയ്യുന്നുണ്ട് എന്നത് ഒഴിച്ചാൽ അസ്സൽ കടുവ തന്നെ ആണ് ഈ കുര്യച്ചൻ... സംഘട്ടന രംഗങ്ങൾ ഒക്കെ മീകച്ചത് ആക്കുന്നുണ്ട്...???????? IG ജോസഫ് ചാണ്ടി ആയി എത്തുന്ന വിവേക് ഒബ്രോയി തൻ്റെ ഭാഗം മികച്ചത് ആക്കുന്നുണ്ട്. ലിപ്പ് സിങ്ക് ഒക്കെ പക്കാ ആയി പുള്ളി ചെയ്തിട്ടുണ്ട്. ![](https://cdn.boolokam.com/articles/2022/07/wfwfwf-1.jpg)സംയുക്ത മേനോൻ,അലൻസിയാർ, ബൈജു, അർജ്ജുൻ അശോകൻ, ഷാജോൺ, ജനാർദ്ദനൻ, രാഹുൽ മാധവ് എന്നിവരാണ് മറ്റ് പ്രധാന വേഷങ്ങൾ കൈകാര്യം ചെയ്തിരിക്കുന്നത്.അത് പോലെ സിനിമയുടെ BGM എനിക്കു നല്ല പോലെ ഇഷ്ടപ്പെട്ടു, കഥ പറയുന്ന പശ്ചാത്തലത്തിന് നല്ലൊരു ബിൽഡ് അപ്പ് നൽകുന്നതിൽ ആ Bgm സഹായിക്കുന്നുണ്ട്. പലാപള്ളി & ദേമാരോ പാട്ടുകളും തീയറ്ററിൽ നല്ല ഓളം ഉണ്ടാക്കി. അഭിനന്ദൻ രാമാനുജൻ്റെ ചായാഗ്രഹണവും, ഷമീർ മുഹമ്മദിൻ്റെ എഡിറ്റിങ്ങും പ്രത്യേകത പരാമർശം അർഹിക്കുന്നു. കടുവ ഒരു ആഘോഷം തന്നെ ആണ്... ആണഹന്തയുടെ അക്രോഷത്തിൽ തുടങ്ങിയ ഒരു പ്രശ്നം, കുറച്ച് സമയത്തിന് ശേഷം തങ്ങൾക്ക് ചുറ്റും ഉള്ളവർക്ക് കൂടി ബാധിക്കുമ്പോൾ , ആ പ്രശ്നം എങ്ങനെയും തീർക്കാൻ ഇറങ്ങുന്ന രണ്ടു പേരുടെ അഹന്തയുടെ ആഘോഷം... ശരി തെറ്റുകളെ മാറ്റിവച്ചു ഒരു സിനിമ മാത്രമായി കാണുവാൻ സാധിച്ചാൽ നിങ്ങളെ നിരാശപ്പെടുത്തില്ല ഈ കടുവ. [embed]https://youtu.be/xQtV-X6COk4[/embed] &nbsp;