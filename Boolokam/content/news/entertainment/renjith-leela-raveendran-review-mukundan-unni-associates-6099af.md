---
title: "എന്തുകൊണ്ട് ഈ സിനിമ മറ്റുള്ളവർക്കുവേണ്ടി റെക്കമെന്റ് ചെയ്യുവാൻ പാടില്ല എന്ന് പറയുന്നു ?"
date: 2022-11-27T11:57:17
draft: false
categories: ["Entertainment"]
tags: ['mukundan unni associates', 'Vineeth Sreenivasan']
author: "Beaumaris"
---

<strong>രജിത് ലീല രവീന്ദ്രൻ</strong>

ഈ ലോകത്ത് നമുക്ക് ചുറ്റും ചില മനുഷ്യരുണ്ട്. അടിമുടി മാനിപുലേറ്റിവ് ആയവർ. എപ്പോഴും,എല്ലായ്പ്പോഴും തങ്ങളെക്കുറിച്ച് മാത്രം ചിന്തിക്കുന്നവർ. തീരുമാനിച്ചുകഴിഞ്ഞാൽ മറ്റുള്ളവർക്കെതിരെ എന്ത് വൃത്തികെട്ട കളിയും നടത്താൻ തയ്യാറുള്ളവർ. പാവങ്ങൾ എന്ന പുറം ഇമേജിന്റെ അകത്തിരുന്നു കൊണ്ട് മനസ്സിനുള്ളിൽ അതി സാമർഥ്യവും, കണക്കുകൂട്ടലുകളുടെയും സങ്കീർണതകളുള്ള സ്ട്രേറ്റേജിക് ഗെയിമുകൾ വല നെയ്തൊരുക്കുന്നവർ. മിക്കപ്പോഴും ഗ്രേയിലും, ചില സമയങ്ങളിൽ കറുപ്പിലും മാത്രം നിൽക്കുന്നവർ. ഒരിക്കലും വെള്ളയിൽ വരാത്തവർ.

കീഴടക്കാനുള്ള ഉയരങ്ങൾ വല്ലാതെ മോഹിക്കുന്നവർ. ഓരോ പ്രായത്തിലും താൻ എവിടെയൊക്കെ എത്തണമെന്ന് കണക്കുകൂട്ടി വെച്ചവർ,അതിനുവേണ്ടിയുള്ള ചവിട്ടു പടികളാകാനായി കൃത്യമായ പദ്ധതികളോടെ സുഹൃത്തുക്കളെയും, ഭാര്യയെയും തെരഞ്ഞെടുക്കുന്നവർ. ആംബുലൻസിന്റെ ശബ്ദം, ടൈംപീസിന്റെ അലാറ ശബ്ദം പോലെ പ്രചോദിപ്പിക്കുന്നവർ. ചോരപുരണ്ട മനുഷ്യ ശരീരങ്ങൾ കണ്ടു, അതിലുള്ള പണക്കിലുക്കത്തിന്റെ സാധ്യതകൾ ഓർത്ത് കൊതിയോടെ നൊട്ടി നുണയുന്നവർ. വിയോജിപ്പുള്ളവനെയും, ഒപ്പം നടന്നവനെയും, സ്നേഹിച്ചവളെയും എതിരാകും എന്ന് തോന്നുന്ന നിമിഷത്തിൽ ഭൂമിയിൽ നിന്നുതന്നെ യാത്രയക്കാനുള്ള നെഞ്ചുറപ്പുള്ളവർ.ഇത്തരക്കാർ സുഹൃത്തുക്കളായാലും, ശത്രുക്കളായാലും അപകടമാണ്.

<img class="wp-image-363911 aligncenter" src="https://cdn.boolokam.com/articles/2022/11/123as-300x169.webp" alt="" width="595" height="335" />വിനീത് ശ്രീനിവാസൻ നായകനാകുന്ന അഭിനവ് സുന്ദർ നായിക് സംവിധാനം ചെയ്യുന്ന 'മുകുന്ദൻ ഉണ്ണി അസോസിയേറ്റ്സ്'എന്ന സിനിമ ഇത്തരമൊരു മനുഷ്യന്റെ കഥയാണ് പറയുന്നത്. ഒരല്പം പോലും കുറ്റബോധമില്ലാതെ എത്ര കൊടും ക്രൂരകൃത്യങ്ങൾ വേണമെങ്കിലും ചെയ്യുവാൻ തയ്യാറാവുന്ന മുകുന്ദനുണ്ണിയായി വിനീത് മോശമാക്കിയില്ല. സുഹൃത്ത് റോബിനായി വന്ന സുധി കോപ്പയും നന്നായിരുന്നു. സുരാജിന് കാര്യമായി ചെയ്യാനൊന്നുമില്ലായിരുന്നു. സിനിമയുടെ അവതരണത്തിലെ പുതുമ കൊണ്ട്, വിനീതിന്റെ ചില പൊടിക്കൈകൾ കൊണ്ട് കണ്ടിരിക്കാവുന്ന സിനിമയാക്കി മാറുന്നുണ്ട് 'മുകുന്ദൻ ഉണ്ണി അസോസിയേറ്റ്സ്'.

എല്ലാ സിനിമകളും ശുഭ പര്യവസായികൾ ആകണമെന്നോ, സിനിമയിലെ നായക കഥാപാത്രങ്ങൾ ' നന്മ നിറഞ്ഞ ശ്രീനിവാസന്മാരാകണമോ' എന്നുള്ള നിർബന്ധ ബുദ്ധിയൊന്നുമില്ല. എന്നാലും,ജീവിതത്തിൽ ജയിക്കുക എന്നാണ് പ്രധാനമെന്നും, തടസ്സമായി ആരു വന്നാലും ഇല്ലായ്മ ചെയ്യുന്നതാണ് വേണ്ടതെന്നുമുള്ള നായകന്റെയും, ആളിന്റെ ഭാര്യയുടെയും സംഭാഷണങ്ങൾക്ക് തിയേറ്ററിൽ നിന്ന് ലഭിക്കുന്ന ഒറ്റ തിരിഞ്ഞുള്ള ശക്തമായ കൈയ്യടികൾ മനസ്സിനെ അസ്വസ്ഥമാക്കിയെന്ന് പറയാതെ വയ്യ. ഓരോ മനുഷ്യനും മരിക്കുമ്പോൾ ലഭിക്കുന്ന 'ബ്ലഡ് മണി' കണക്കുകൂട്ടി അതിനുവേണ്ടിയേത് അറ്റം വരെയും പോകുവാൻ തയ്യാറുള്ള നായകനോട് ഐക്യപ്പെടുന്ന മനസ്സുകൾ നിരാശരാക്കി എന്നു തന്നെയാണ്. 'മുകുന്ദൻ ഉണ്ണി അസോസിയേറ്റ്സ്'എന്ന സിനിമ കണ്ടിറങ്ങി കഴിഞ്ഞപ്പോൾ അതുകൊണ്ടാകാം ഒരു 'ഡൾ ഫീലിങ്ങാണ് 'എനിക്കുണ്ടായത്, അതുകൊണ്ടുതന്നെ ഈ സിനിമ മറ്റുള്ളവർക്ക് വേണ്ടി റെക്കമെന്റ് ചെയ്യുവാൻ ഞാനൊരുക്കവുമല്ല.


![എന്തുകൊണ്ട് ഈ സിനിമ മറ്റുള്ളവർക്കുവേണ്ടി റെക്കമെന്റ് ചെയ്യുവാൻ പാടില്ല എന്ന് പറയുന്നു ?](https://cdn.boolokam.com/articles/2022/11/123as-300x169.webp)**രജിത് ലീല രവീന്ദ്രൻ** ഈ ലോകത്ത് നമുക്ക് ചുറ്റും ചില മനുഷ്യരുണ്ട്. അടിമുടി മാനിപുലേറ്റിവ് ആയവർ. എപ്പോഴും,എല്ലായ്പ്പോഴും തങ്ങളെക്കുറിച്ച് മാത്രം ചിന്തിക്കുന്നവർ. തീരുമാനിച്ചുകഴിഞ്ഞാൽ മറ്റുള്ളവർക്കെതിരെ എന്ത് വൃത്തികെട്ട കളിയും നടത്താൻ തയ്യാറുള്ളവർ. പാവങ്ങൾ എന്ന പുറം ഇമേജിന്റെ അകത്തിരുന്നു കൊണ്ട് മനസ്സിനുള്ളിൽ അതി സാമർഥ്യവും, കണക്കുകൂട്ടലുകളുടെയും സങ്കീർണതകളുള്ള സ്ട്രേറ്റേജിക് ഗെയിമുകൾ വല നെയ്തൊരുക്കുന്നവർ. മിക്കപ്പോഴും ഗ്രേയിലും, ചില സമയങ്ങളിൽ കറുപ്പിലും മാത്രം നിൽക്കുന്നവർ. ഒരിക്കലും വെള്ളയിൽ വരാത്തവർ. കീഴടക്കാനുള്ള ഉയരങ്ങൾ വല്ലാതെ മോഹിക്കുന്നവർ. ഓരോ പ്രായത്തിലും താൻ എവിടെയൊക്കെ എത്തണമെന്ന് കണക്കുകൂട്ടി വെച്ചവർ,അതിനുവേണ്ടിയുള്ള ചവിട്ടു പടികളാകാനായി കൃത്യമായ പദ്ധതികളോടെ സുഹൃത്തുക്കളെയും, ഭാര്യയെയും തെരഞ്ഞെടുക്കുന്നവർ. ആംബുലൻസിന്റെ ശബ്ദം, ടൈംപീസിന്റെ അലാറ ശബ്ദം പോലെ പ്രചോദിപ്പിക്കുന്നവർ. ചോരപുരണ്ട മനുഷ്യ ശരീരങ്ങൾ കണ്ടു, അതിലുള്ള പണക്കിലുക്കത്തിന്റെ സാധ്യതകൾ ഓർത്ത് കൊതിയോടെ നൊട്ടി നുണയുന്നവർ. വിയോജിപ്പുള്ളവനെയും, ഒപ്പം നടന്നവനെയും, സ്നേഹിച്ചവളെയും എതിരാകും എന്ന് തോന്നുന്ന നിമിഷത്തിൽ ഭൂമിയിൽ നിന്നുതന്നെ യാത്രയക്കാനുള്ള നെഞ്ചുറപ്പുള്ളവർ.ഇത്തരക്കാർ സുഹൃത്തുക്കളായാലും, ശത്രുക്കളായാലും അപകടമാണ്. വിനീത് ശ്രീനിവാസൻ നായകനാകുന്ന അഭിനവ് സുന്ദർ നായിക് സംവിധാനം ചെയ്യുന്ന 'മുകുന്ദൻ ഉണ്ണി അസോസിയേറ്റ്സ്'എന്ന സിനിമ ഇത്തരമൊരു മനുഷ്യന്റെ കഥയാണ് പറയുന്നത്. ഒരല്പം പോലും കുറ്റബോധമില്ലാതെ എത്ര കൊടും ക്രൂരകൃത്യങ്ങൾ വേണമെങ്കിലും ചെയ്യുവാൻ തയ്യാറാവുന്ന മുകുന്ദനുണ്ണിയായി വിനീത് മോശമാക്കിയില്ല. സുഹൃത്ത് റോബിനായി വന്ന സുധി കോപ്പയും നന്നായിരുന്നു. സുരാജിന് കാര്യമായി ചെയ്യാനൊന്നുമില്ലായിരുന്നു. സിനിമയുടെ അവതരണത്തിലെ പുതുമ കൊണ്ട്, വിനീതിന്റെ ചില പൊടിക്കൈകൾ കൊണ്ട് കണ്ടിരിക്കാവുന്ന സിനിമയാക്കി മാറുന്നുണ്ട് 'മുകുന്ദൻ ഉണ്ണി അസോസിയേറ്റ്സ്'. എല്ലാ സിനിമകളും ശുഭ പര്യവസായികൾ ആകണമെന്നോ, സിനിമയിലെ നായക കഥാപാത്രങ്ങൾ ' നന്മ നിറഞ്ഞ ശ്രീനിവാസന്മാരാകണമോ' എന്നുള്ള നിർബന്ധ ബുദ്ധിയൊന്നുമില്ല. എന്നാലും,ജീവിതത്തിൽ ജയിക്കുക എന്നാണ് പ്രധാനമെന്നും, തടസ്സമായി ആരു വന്നാലും ഇല്ലായ്മ ചെയ്യുന്നതാണ് വേണ്ടതെന്നുമുള്ള നായകന്റെയും, ആളിന്റെ ഭാര്യയുടെയും സംഭാഷണങ്ങൾക്ക് തിയേറ്ററിൽ നിന്ന് ലഭിക്കുന്ന ഒറ്റ തിരിഞ്ഞുള്ള ശക്തമായ കൈയ്യടികൾ മനസ്സിനെ അസ്വസ്ഥമാക്കിയെന്ന് പറയാതെ വയ്യ. ഓരോ മനുഷ്യനും മരിക്കുമ്പോൾ ലഭിക്കുന്ന 'ബ്ലഡ് മണി' കണക്കുകൂട്ടി അതിനുവേണ്ടിയേത് അറ്റം വരെയും പോകുവാൻ തയ്യാറുള്ള നായകനോട് ഐക്യപ്പെടുന്ന മനസ്സുകൾ നിരാശരാക്കി എന്നു തന്നെയാണ്. 'മുകുന്ദൻ ഉണ്ണി അസോസിയേറ്റ്സ്'എന്ന സിനിമ കണ്ടിറങ്ങി കഴിഞ്ഞപ്പോൾ അതുകൊണ്ടാകാം ഒരു 'ഡൾ ഫീലിങ്ങാണ് 'എനിക്കുണ്ടായത്, അതുകൊണ്ടുതന്നെ ഈ സിനിമ മറ്റുള്ളവർക്ക് വേണ്ടി റെക്കമെന്റ് ചെയ്യുവാൻ ഞാനൊരുക്കവുമല്ല.
