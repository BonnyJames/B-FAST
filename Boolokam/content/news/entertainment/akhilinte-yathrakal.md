---
title: "അഖിലിന്റെ യാത്രകൾ"
date: 2023-06-05T12:58:09
draft: false
categories: ["Entertainment"]
tags: ['Akhil Sathyan', 'Fahad Faasil', 'Featured', 'pachuvum athbhuthavilakkum']
author: "Beaumaris"
---

<strong>അഖിലിന്റെ യാത്രകൾ</strong>

<strong>അജിത് ഭാസ്കർ.</strong>

മൂന്നുവർഷമായി അഖിൽ സത്യൻ നടത്തിയ യാത്രകളുടെ ഫലം. പ്രശാന്ത് എന്ന പാച്ചു, കേരള- മുംബൈ യാത്രക്കിടയിൽ കണ്ടുമുട്ടിയ വ്യത്യസ്തരായ, തീർത്തും X, Y, Z ആക്സിസുകളിൽ നിൽക്കുന്ന, മൂന്നു സ്ത്രീകളുടെ കഥ. സിനിമ കാണാത്തവരുടെ ആകാംക്ഷ നഷ്ടപ്പെടാതിരിക്കാനായി കഥയുടെ ഇതിവൃത്തത്തിലേക്ക് കടക്കുന്നില്ല.

സത്യൻഅന്തിക്കാട് സ്കൂളിൽ പഠിച്ചിറങ്ങിയതുകൊണ്ട്, അത്തരം തനത് ശൈലികൾ കടന്നുവരും, എന്ന ധാരണകളെ മാറ്റിമറിക്കുവാനായി പ്രത്യേകം ശ്രദ്ധിച്ചിരിക്കുന്നു. ഗോവയുടെ പശ്ചാത്തലത്തിൽ ഒരുപാട് സിനിമകൾ കണ്ടിട്ടുണ്ടെങ്കിലും, വാസ്കോ, അസ്സഗോവ പ്രദേശങ്ങൾ സിനിമക്കാർ ഉപയോഗിച്ചിട്ടില്ല എന്നാണ് എന്റെ അറിവ്. കഥയെ മുന്നോട്ടുനയിക്കുന്ന ഒരാൾ പോലും പരിചിതമായ മുഖങ്ങളെല്ല എന്നതും, ഇവരെല്ലാവരും ഫഹദുമായി ചേർന്നു പോകുന്നു എന്നതും ശ്രദ്ധേയമാണ്.

<a href="https://cdn.boolokam.com/articles/2023/06/ttttt.jpg"><img class="size-large wp-image-398401 aligncenter" src="https://cdn.boolokam.com/articles/2023/06/ttttt-1024x576.jpg" alt="" width="800" height="450" /></a>മൂന്നു കേന്ദ്രകഥാപാത്രങ്ങൾക്ക് അനുയോജ്യമായ മുഖം കണ്ടെത്താൻ നാഷണൽ ലെവൽ കാസ്റ്റിംഗ് ഏജന്റായ ഗായത്രി സ്മിതയെ സമീപിച്ചപ്പോൾ, ഹംസധ്വനിയായി അഞ്ജന ജയപ്രകാഷും, നിധിയായി ധ്വനി രാജേഷും വന്നു. ഉമ്മച്ചിയെ കണ്ടെത്താനാണ് ഏറ്റവും കൂടുതൽ ബുദ്ധിമുട്ടിയത്. അവസാനം ആ അന്വേഷണം, മാക്സ് ഫൗണ്ടേഷൻ എന്ന ഒരു ഉന്നത NGOയുടെ സൗത്ത്ഏഷ്യൻ ഹെഡ് ആയ, വിജി വെങ്കിടേഷ് എന്ന ബഹുഭാഷാ വ്യക്തിത്വത്തിൽ ചെന്ന് അവസാനിച്ചു. മലയാളം മറന്നുപോയ മലയാളിയായതിനാൽ, മുംബൈയിൽ ഒരു മലയാളം ടീച്ചറെ വെച്ച് ഭാഷാ ക്ലാസ്സ് ഏർപ്പാടാക്കി. കൂടാതെ അവർ ഉപയോഗിക്കേണ്ട മുഴുവൻ ഡയലോഗുകളും തനത് മലയാളം ശൈലിയിൽ വോയിസ് റെക്കോർഡ് ചെയ്തു നൽകി, രണ്ടുവർഷവും അഖിലിന്റെ ശബ്ദം കേട്ടാണ് അവർ പ്രഭാത സവാരിക്കു പോയിരുന്നത്.

ഹിന്ദി സംഭാഷണങ്ങളും, ഗാനവും ഉണ്ടായിരുന്നിട്ടും, സബ് ടൈറ്റിൽസ് ഉപയോഗിച്ച്, ശരൺ വേലായുധൻ തീർത്ത മനോഹരമായ ഫ്രെയിംസ് നാശമാക്കാതിരുന്നു. രാജശേഖർ രചിച്ചു, ജസ്റ്റിൻ പ്രഭാകർ സംഗീതം നിർവഹിച്ച “ചൾത്തെ രഹോ” എന്ന പ്രാരംഭഗാനത്തിൽ തന്നെ സിനിമയുടെ മൊത്തം ആശയവും ഒരു മുംബൈ പ്രഭാത നഗര പശ്ചാത്തലത്തിൽ വ്യക്തമാക്കിയിരിക്കുന്നു. മങ്ങിയ വെളിച്ചത്തിൽ ഷൂട്ട് ചെയ്യാനുള്ള അദ്ദേഹത്തിന്റെ പ്രാവീണ്യം ഇതിൽ ദർശിക്കാം. ഇവിടെയും സ്ഥിരം മുംബൈ ശൈലികൾ ആയ CST, GWI..എന്നിവ മനപ്പൂർവ്വം ഒഴിവാക്കി, അന്ധേരിയിലെ ചേരികളിലാണ് ഷൂട്ട് ചെയ്തത്.

<a href="https://cdn.boolokam.com/articles/2023/06/hhh.webp"><img class="size-full wp-image-398402 aligncenter" src="https://cdn.boolokam.com/articles/2023/06/hhh.webp" alt="" width="1000" height="600" /></a>ഉമ്മച്ചിയുടെയും നിധിയുടെയും ആത്മബന്ധം വെളിവാക്കുന്ന മനു മഞ്ജിത്ത് രചിച്ച, "തിങ്കൾ പൂവിൻ, ഇതളവൾ.. " എന്ന ഗാനം ആറ് മിനിറ്റ് ദൈർഘ്യമുള്ളതും മൂന്നു സീനുകൾക്കു ശേഷം ഹിസ്സാം പാടുന്ന മെയിൽ വേർഷൻ മൂന്നു മിനിറ്റും, രണ്ടും ചേർന്നാൽ ഒമ്പത് മിനിറ്റ്! മാറിയ, തിരക്കുള്ള ജീവിത സാഹചര്യത്തിൽ, ഓരോ സെക്കൻഡും വില പിടിച്ചതിനാൽ പല ഗാനങ്ങളും നിഷ്ക്കരുണം വെട്ടിമാറ്റുന്ന ഇക്കാലത്ത്, ഒരു ഗാനത്തിനായി 9 മിനിറ്റ് ചിത്രത്തിൽ മാറ്റിവയ്ക്കുക എന്നത് ചിന്തകൾക്കതീതമാണ്. പ്രശസ്ത കർണാടക സംഗീതജ്ഞ ബോംബെ ജയശ്രീ ഈ ഗാനം പലവുരി പാടാൻ ശ്രമിച്ച് അവസാനം പിന്മാറുകയുണ്ടായി. വളരെ താഴ്ന്ന പിച്ചിൽ തുടങ്ങി ഉയർന്ന പിച്ചിൽ അവസാനിക്കുന്ന, മലയാളവും ഖവാലിയും ഹിന്ദിയും ഇടകലർന്ന ഈ ഗാനം പിന്നീട് പലർക്കും ശേഷം പാടി പൂർത്തിയാക്കിയത് ആൻ അമിയാണ്.

പ്രിയങ്കരനായ ഇന്നസെന്റിനെ ഒരിക്കൽ കൂടി സ്ക്രീനിൽ കാണാനായി എന്നതും സിനിമയുടെ പ്രത്യേകതയാണ്, അതും ഫഹദിനും മുകേഷിനും, കൂടെ.കലാസംവിധായകൻ രാജീവ്, ഹൈദരാബാദിൽ നിർമ്മിച്ച ട്രെയിൻ -ലോക്കഡൗൺ കാലഘട്ടത്തിൽ നശിച്ചുപോയതിനാൽ, ഒരു കോടിയോളം ചിലവഴിച്ചാണ് ശരിക്കുള്ള ട്രെയിൻ ഷൂട്ടിങ്ങിന് ഉപയോഗിച്ചത്. ( ട്രെയിൻ സഞ്ചരിക്കുന്ന സ്ഥലത്തിനപ്പുറത്തുള്ള രണ്ട് സ്റ്റേഷനുകൾ കൂടി വാടകയ്ക്ക് എടുക്കേണ്ടതിനാൽ)“തൊണ്ടിമുതലും ദൃക്സാക്ഷിയും” എന്ന ചിത്രത്തോടെ ഉപയോഗിച്ചു തുടങ്ങിയ സിംഗ് സൗണ്ട് ടെക്നോളജി അനിൽ രാധാകൃഷ്ണൻ ഒരിക്കൽ കൂടി അങ്ങേയറ്റം കൃത്യതയോടെ നിർവഹിച്ചിരിക്കുന്നു. സംവിധായകൻ തന്നെ എഡിറ്റർ ആയതിനാൽ എഡിറ്റിംഗ് നടന്നതായി പോലും തോന്നാത്ത വിധം, ഒരു അരുവിയുടെ ഒഴുക്കോടെ ചിത്രം തുടങ്ങി അവസാനിക്കുന്നു. യാഥാർത്ഥ്യത്തിൽ ഊന്നിയ ചിത്രീകരണത്തിനായി ഗാന സംഘടന രംഗത്ത് പോലും സ്ലോ മോഷൻ ഒഴിവാക്കി. ഇങ്ങനെ നീളുന്ന ചിത്രത്തിൽ പെട്ടെന്ന് ശ്രദ്ധിക്കപ്പെടാത്ത സവിശേഷതകൾ...

ഇന്നും, തൃശ്ശൂരിൽ ട്രെയിൻ ഇറങ്ങിയാൽ അന്തിക്കാട്ടേക്കുള്ള ബസ് ചാർജായ പത്തിന്റെയും അഞ്ചിന്റെയും കോയിനുകൾ ബസ്സിനായി, പോക്കറ്റിൽ തിരയുന്ന അഖിലിന്റെ, രചനകളലും ഫിലിം മേക്കിങ്ങിലും നട്യങ്ങളില്ലാത്ത ജീവിത സത്യങ്ങൾ ദർശിക്കുന്നതിൽ അത്ഭുതമില്ല.


![അഖിലിന്റെ യാത്രകൾ](https://cdn.boolokam.com/articles/2023/06/ttttt-1024x576.jpg)**അഖിലിന്റെ യാത്രകൾ** **അജിത് ഭാസ്കർ.** മൂന്നുവർഷമായി അഖിൽ സത്യൻ നടത്തിയ യാത്രകളുടെ ഫലം. പ്രശാന്ത് എന്ന പാച്ചു, കേരള- മുംബൈ യാത്രക്കിടയിൽ കണ്ടുമുട്ടിയ വ്യത്യസ്തരായ, തീർത്തും X, Y, Z ആക്സിസുകളിൽ നിൽക്കുന്ന, മൂന്നു സ്ത്രീകളുടെ കഥ. സിനിമ കാണാത്തവരുടെ ആകാംക്ഷ നഷ്ടപ്പെടാതിരിക്കാനായി കഥയുടെ ഇതിവൃത്തത്തിലേക്ക് കടക്കുന്നില്ല. സത്യൻഅന്തിക്കാട് സ്കൂളിൽ പഠിച്ചിറങ്ങിയതുകൊണ്ട്, അത്തരം തനത് ശൈലികൾ കടന്നുവരും, എന്ന ധാരണകളെ മാറ്റിമറിക്കുവാനായി പ്രത്യേകം ശ്രദ്ധിച്ചിരിക്കുന്നു. ഗോവയുടെ പശ്ചാത്തലത്തിൽ ഒരുപാട് സിനിമകൾ കണ്ടിട്ടുണ്ടെങ്കിലും, വാസ്കോ, അസ്സഗോവ പ്രദേശങ്ങൾ സിനിമക്കാർ ഉപയോഗിച്ചിട്ടില്ല എന്നാണ് എന്റെ അറിവ്. കഥയെ മുന്നോട്ടുനയിക്കുന്ന ഒരാൾ പോലും പരിചിതമായ മുഖങ്ങളെല്ല എന്നതും, ഇവരെല്ലാവരും ഫഹദുമായി ചേർന്നു പോകുന്നു എന്നതും ശ്രദ്ധേയമാണ്. [](https://cdn.boolokam.com/articles/2023/06/ttttt.jpg)മൂന്നു കേന്ദ്രകഥാപാത്രങ്ങൾക്ക് അനുയോജ്യമായ മുഖം കണ്ടെത്താൻ നാഷണൽ ലെവൽ കാസ്റ്റിംഗ് ഏജന്റായ ഗായത്രി സ്മിതയെ സമീപിച്ചപ്പോൾ, ഹംസധ്വനിയായി അഞ്ജന ജയപ്രകാഷും, നിധിയായി ധ്വനി രാജേഷും വന്നു. ഉമ്മച്ചിയെ കണ്ടെത്താനാണ് ഏറ്റവും കൂടുതൽ ബുദ്ധിമുട്ടിയത്. അവസാനം ആ അന്വേഷണം, മാക്സ് ഫൗണ്ടേഷൻ എന്ന ഒരു ഉന്നത NGOയുടെ സൗത്ത്ഏഷ്യൻ ഹെഡ് ആയ, വിജി വെങ്കിടേഷ് എന്ന ബഹുഭാഷാ വ്യക്തിത്വത്തിൽ ചെന്ന് അവസാനിച്ചു. മലയാളം മറന്നുപോയ മലയാളിയായതിനാൽ, മുംബൈയിൽ ഒരു മലയാളം ടീച്ചറെ വെച്ച് ഭാഷാ ക്ലാസ്സ് ഏർപ്പാടാക്കി. കൂടാതെ അവർ ഉപയോഗിക്കേണ്ട മുഴുവൻ ഡയലോഗുകളും തനത് മലയാളം ശൈലിയിൽ വോയിസ് റെക്കോർഡ് ചെയ്തു നൽകി, രണ്ടുവർഷവും അഖിലിന്റെ ശബ്ദം കേട്ടാണ് അവർ പ്രഭാത സവാരിക്കു പോയിരുന്നത്. ഹിന്ദി സംഭാഷണങ്ങളും, ഗാനവും ഉണ്ടായിരുന്നിട്ടും, സബ് ടൈറ്റിൽസ് ഉപയോഗിച്ച്, ശരൺ വേലായുധൻ തീർത്ത മനോഹരമായ ഫ്രെയിംസ് നാശമാക്കാതിരുന്നു. രാജശേഖർ രചിച്ചു, ജസ്റ്റിൻ പ്രഭാകർ സംഗീതം നിർവഹിച്ച “ചൾത്തെ രഹോ” എന്ന പ്രാരംഭഗാനത്തിൽ തന്നെ സിനിമയുടെ മൊത്തം ആശയവും ഒരു മുംബൈ പ്രഭാത നഗര പശ്ചാത്തലത്തിൽ വ്യക്തമാക്കിയിരിക്കുന്നു. മങ്ങിയ വെളിച്ചത്തിൽ ഷൂട്ട് ചെയ്യാനുള്ള അദ്ദേഹത്തിന്റെ പ്രാവീണ്യം ഇതിൽ ദർശിക്കാം. ഇവിടെയും സ്ഥിരം മുംബൈ ശൈലികൾ ആയ CST, GWI..എന്നിവ മനപ്പൂർവ്വം ഒഴിവാക്കി, അന്ധേരിയിലെ ചേരികളിലാണ് ഷൂട്ട് ചെയ്തത്. [![](https://cdn.boolokam.com/articles/2023/06/hhh.webp)](https://cdn.boolokam.com/articles/2023/06/hhh.webp)ഉമ്മച്ചിയുടെയും നിധിയുടെയും ആത്മബന്ധം വെളിവാക്കുന്ന മനു മഞ്ജിത്ത് രചിച്ച, "തിങ്കൾ പൂവിൻ, ഇതളവൾ.. " എന്ന ഗാനം ആറ് മിനിറ്റ് ദൈർഘ്യമുള്ളതും മൂന്നു സീനുകൾക്കു ശേഷം ഹിസ്സാം പാടുന്ന മെയിൽ വേർഷൻ മൂന്നു മിനിറ്റും, രണ്ടും ചേർന്നാൽ ഒമ്പത് മിനിറ്റ്! മാറിയ, തിരക്കുള്ള ജീവിത സാഹചര്യത്തിൽ, ഓരോ സെക്കൻഡും വില പിടിച്ചതിനാൽ പല ഗാനങ്ങളും നിഷ്ക്കരുണം വെട്ടിമാറ്റുന്ന ഇക്കാലത്ത്, ഒരു ഗാനത്തിനായി 9 മിനിറ്റ് ചിത്രത്തിൽ മാറ്റിവയ്ക്കുക എന്നത് ചിന്തകൾക്കതീതമാണ്. പ്രശസ്ത കർണാടക സംഗീതജ്ഞ ബോംബെ ജയശ്രീ ഈ ഗാനം പലവുരി പാടാൻ ശ്രമിച്ച് അവസാനം പിന്മാറുകയുണ്ടായി. വളരെ താഴ്ന്ന പിച്ചിൽ തുടങ്ങി ഉയർന്ന പിച്ചിൽ അവസാനിക്കുന്ന, മലയാളവും ഖവാലിയും ഹിന്ദിയും ഇടകലർന്ന ഈ ഗാനം പിന്നീട് പലർക്കും ശേഷം പാടി പൂർത്തിയാക്കിയത് ആൻ അമിയാണ്. പ്രിയങ്കരനായ ഇന്നസെന്റിനെ ഒരിക്കൽ കൂടി സ്ക്രീനിൽ കാണാനായി എന്നതും സിനിമയുടെ പ്രത്യേകതയാണ്, അതും ഫഹദിനും മുകേഷിനും, കൂടെ.കലാസംവിധായകൻ രാജീവ്, ഹൈദരാബാദിൽ നിർമ്മിച്ച ട്രെയിൻ -ലോക്കഡൗൺ കാലഘട്ടത്തിൽ നശിച്ചുപോയതിനാൽ, ഒരു കോടിയോളം ചിലവഴിച്ചാണ് ശരിക്കുള്ള ട്രെയിൻ ഷൂട്ടിങ്ങിന് ഉപയോഗിച്ചത്. ( ട്രെയിൻ സഞ്ചരിക്കുന്ന സ്ഥലത്തിനപ്പുറത്തുള്ള രണ്ട് സ്റ്റേഷനുകൾ കൂടി വാടകയ്ക്ക് എടുക്കേണ്ടതിനാൽ)“തൊണ്ടിമുതലും ദൃക്സാക്ഷിയും” എന്ന ചിത്രത്തോടെ ഉപയോഗിച്ചു തുടങ്ങിയ സിംഗ് സൗണ്ട് ടെക്നോളജി അനിൽ രാധാകൃഷ്ണൻ ഒരിക്കൽ കൂടി അങ്ങേയറ്റം കൃത്യതയോടെ നിർവഹിച്ചിരിക്കുന്നു. സംവിധായകൻ തന്നെ എഡിറ്റർ ആയതിനാൽ എഡിറ്റിംഗ് നടന്നതായി പോലും തോന്നാത്ത വിധം, ഒരു അരുവിയുടെ ഒഴുക്കോടെ ചിത്രം തുടങ്ങി അവസാനിക്കുന്നു. യാഥാർത്ഥ്യത്തിൽ ഊന്നിയ ചിത്രീകരണത്തിനായി ഗാന സംഘടന രംഗത്ത് പോലും സ്ലോ മോഷൻ ഒഴിവാക്കി. ഇങ്ങനെ നീളുന്ന ചിത്രത്തിൽ പെട്ടെന്ന് ശ്രദ്ധിക്കപ്പെടാത്ത സവിശേഷതകൾ... ഇന്നും, തൃശ്ശൂരിൽ ട്രെയിൻ ഇറങ്ങിയാൽ അന്തിക്കാട്ടേക്കുള്ള ബസ് ചാർജായ പത്തിന്റെയും അഞ്ചിന്റെയും കോയിനുകൾ ബസ്സിനായി, പോക്കറ്റിൽ തിരയുന്ന അഖിലിന്റെ, രചനകളലും ഫിലിം മേക്കിങ്ങിലും നട്യങ്ങളില്ലാത്ത ജീവിത സത്യങ്ങൾ ദർശിക്കുന്നതിൽ അത്ഭുതമില്ല.
