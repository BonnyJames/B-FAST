---
title: "80 - കളിൽ കേരളത്തിൽ ഏറ്റവുമധികം ജനപ്രീതിയുളള അന്യഭാഷാ താരങ്ങളിൽ ഒരാളായിരുന്നു കർണ്ണാടകയിലെ സൂപ്പർതാരമായ അംബരീഷ്"
date: 2023-06-22T07:44:28
draft: false
categories: ["Entertainment"]
tags: ['ambareesh', 'kannada super star', 'Roy VT', 'sumalatha']
author: "Beaumaris"
---

<strong>Roy VT :</strong>

<strong>അംബരീഷ്</strong>

80 - കളിൽ കേരളത്തിൽ ഏറ്റവുമധികം ജനപ്രീതിയുളള അന്യഭാഷാ താരങ്ങളിൽ ഒരാളായിരുന്നു കർണ്ണാടകയിലെ സൂപ്പർതാരമായ അംബരീഷ്. അമർനാഥ് എന്നാണ് യഥാർത്ഥ പേര്. ആദ്യകാലത്ത് ചില ചിത്രങ്ങളിൽ അമർനാഥ് എന്ന പേരിൽ അഭിനയിച്ചെങ്കിലും പിന്നീട് അംബരീഷ് എന്ന പേര് സ്വീകരിക്കുകയായിരുന്നു. 1972 - ൽ നാഗരഹവ്വൂ എന്ന ചിത്രത്തിലൂടെയാണ് ഇദ്ദേഹവും, സമകാലികനായ വിഷ്ണുവർദ്ധനും അഭിനയരംഗത്ത് അരങ്ങേറ്റം കുറിച്ചത്. ആ ചിത്രത്തിൽ വിഷ്ണുവർദ്ധൻ നായകനും, അംബരീഷ് വില്ലനും ആയിരുന്നു. വിഷ്ണുവർദ്ധൻ തന്റെ കരിയറിന്റെ തുടക്കം മുതൽ നായകൻ ആയിരുന്നെങ്കിലും അംബരീഷ് ആദ്യത്തെ ചില വർഷങ്ങളിൽ വില്ലനായും, ചെറിയ വേഷങ്ങളിലും ഒക്കെ അഭിനയിച്ച് പടിപടിയായി നായക പദവിയിലേക്ക് ഉയരുകയായിരുന്നു. 1981 - ൽ പുറത്തിറങ്ങിയ അന്ത എന്ന ചിത്രത്തിന്റെ ഐതിഹാസിക വിജയത്തോടെയാണ് അംബരീഷ് സൂപ്പർതാര പദവിയിലേക്ക് അവരോധിക്കപ്പെടുന്നത്.

https://youtu.be/KQ4PRzL3iro

വിഷ്ണുവർദ്ധൻ കലാമൂല്യമുള്ള കുടുംബ കഥകളും, വ്യത്യസ്ഥ കഥാപാത്രങ്ങളും അവതരിപ്പിക്കുന്നതിൽ താല്പര്യം കാണിച്ചപ്പോൾ അംബരീഷ് പാട്ടും, സ്റ്റണ്ടും, പ്രതികാരവും ഒക്കെയായി ആക്ഷൻഹീറോ ഇമേജിൽ തളച്ചിടപ്പെടുകയായിരുന്നു. ഇതിനിടയിലും മസനട ഹുവ്വു, യെളുസുത്തിന കോട്ടെ തുടങ്ങിയ ക്ലാസ് ചിത്രങ്ങളിലൂടെ തന്റെ അത്യുജ്ജ്വലമായ അഭിനയ ശേഷി പ്രകടമാക്കിയെങ്കിലും അത്തരം ചിത്രങ്ങൾ പൊതുവേ ഇദ്ദേഹത്തിന്റെ കരിയറിൽ വളരെ കുറച്ചേ ഉണ്ടായിരുന്നുള്ളൂ.കന്നടയിൽനിന്നും മലയാളത്തിലേക്ക് ഡബ്ബ് ചെയ്ത തീജ്വാല, ഗരുഡൻ, തീച്ചൂള, തടങ്കൽപ്പാളയം, ഫിഫ്റ്റി ഫിഫ്റ്റി, ഒരേ രക്തം, ഞങ്ങൾ ജയിക്കും ഞങ്ങൾ ഭരിക്കും, ആ ഭീകരരാത്രി, മൃഗശാലയിൽ, രക്താക്ഷരങ്ങൾ, അഭിമന്യു,
സന്ധ്യാറാണി കൊലക്കേസ്, തമിഴ് ഡബ്ബിംഗുകളായ കടമൈ എനത് ഉടമൈ, അരശിയൽ ചതുരംഗം, ഇൻസ്പെക്ടർ ഇന്ദ്രജിത് തുടങ്ങി നിരവധി ചിത്രങ്ങൾ കേരളത്തിൽ മികച്ച പ്രദർശനവിജയം നേടിയിട്ടുണ്ട്. 1974 - ൽ കമലഹാസൻ നായകനായ വിഷ്ണുവിജയം എന്ന ചിത്രത്തിലെ വില്ലൻവേഷം അവതരിപ്പിച്ചു കൊണ്ട് അംബരീഷ് മലയാളത്തിലുമെത്തി. തുടർന്ന് 1981 - ൽ ശ്രീകുമാരൻ തമ്പി സംവിധാനം ചെയ്ത ഗാനം എന്ന മലയാള ചിത്രത്തിൽ നായകനുമായി. സംഗീതസാന്ദ്രമായ ഈ ക്ലാസിക് ചിത്രത്തിലെ മികച്ച പ്രകടനം അംബരീഷിന് ഏറെ അഭിനന്ദനങ്ങൾ നേടിക്കൊടുത്തെങ്കിലും സ്വന്തം ഭാഷയിൽ ഇത്തരം വ്യത്യസ്ഥ കഥാപാത്രങ്ങൾ കൂടുതലായി അവതരിപ്പിക്കാൻ അദ്ദേഹത്തിന് കഴിയാതെ പോയത് ആക്ഷൻഹീറോ ഇമേജ് തടസ്സമായത് കൊണ്ടാകാം.

<a href="https://cdn.boolokam.com/articles/2023/06/fwffgggg.webp"><img class="size-large wp-image-400520 aligncenter" src="https://cdn.boolokam.com/articles/2023/06/fwffgggg-1024x768.webp" alt="" width="800" height="600" /></a>കലുഷിതമായ സാമൂഹിക വ്യവസ്ഥിതികളോട് കലഹിക്കുന്ന രോഷാകുലനായ ചെറുപ്പക്കാരൻ എന്ന പരിവേഷത്തോടെ തിളങ്ങിനിന്ന ഇദ്ദേഹത്തെ കന്നട സിനിമയിൽ റിബൽ സ്റ്റാർ എന്നാണ് വിശേഷിപ്പിച്ചിരുന്നത്. സിനിമയ്ക്കു പുറമേ രാഷ്ട്രീയത്തിലും തിളങ്ങിയ അംബരീഷ് M.L.A, M.P, സംസ്ഥാന .മന്ത്രി, കേന്ദ്ര .മന്ത്രി എന്നീ പദവികൾ വഹിച്ചിട്ടുണ്ട്. മലയാളികളുടെയും പ്രിയങ്കരിയായ പ്രശസ്ഥ തെന്നിന്ത്യൻ നായിക സുമലതയാണ് അംബരീഷിന്റെ ഭാര്യ. ഇവരുടെ മകൻ അഭിഷേക് കന്നട ചലച്ചിത്രരംഗത്ത് ചുവടുറപ്പിച്ചു വരുന്നു. 2018 - ൽ അന്തരിച്ച അംബരീഷിന്റെ സ്ഥിരം മണ്ഡലമായ മാണ്ഡ്യയിൽ നിന്നും ഭർത്താവിന്റെ രാഷ്ട്രീയ പിൻഗാമിയായി, സ്വതന്ത്ര സ്ഥാനാർത്ഥിയായി തെരഞ്ഞെടുപ്പിൽ മത്സരിച്ച് വിജയിച്ച സുമലത ഇപ്പോൾ ലോക്സഭാംഗമായി സേവനം അനുഷ്ഠിക്കുന്നു.


![80 - കളിൽ കേരളത്തിൽ ഏറ്റവുമധികം ജനപ്രീതിയുളള അന്യഭാഷാ താരങ്ങളിൽ ഒരാളായിരുന്നു കർണ്ണാടകയിലെ സൂപ്പർതാരമായ അംബരീഷ്](https://cdn.boolokam.com/articles/2023/06/fwffgggg-1024x768.webp)**Roy VT :** **അംബരീഷ്** 80 - കളിൽ കേരളത്തിൽ ഏറ്റവുമധികം ജനപ്രീതിയുളള അന്യഭാഷാ താരങ്ങളിൽ ഒരാളായിരുന്നു കർണ്ണാടകയിലെ സൂപ്പർതാരമായ അംബരീഷ്. അമർനാഥ് എന്നാണ് യഥാർത്ഥ പേര്. ആദ്യകാലത്ത് ചില ചിത്രങ്ങളിൽ അമർനാഥ് എന്ന പേരിൽ അഭിനയിച്ചെങ്കിലും പിന്നീട് അംബരീഷ് എന്ന പേര് സ്വീകരിക്കുകയായിരുന്നു. 1972 - ൽ നാഗരഹവ്വൂ എന്ന ചിത്രത്തിലൂടെയാണ് ഇദ്ദേഹവും, സമകാലികനായ വിഷ്ണുവർദ്ധനും അഭിനയരംഗത്ത് അരങ്ങേറ്റം കുറിച്ചത്. ആ ചിത്രത്തിൽ വിഷ്ണുവർദ്ധൻ നായകനും, അംബരീഷ് വില്ലനും ആയിരുന്നു. വിഷ്ണുവർദ്ധൻ തന്റെ കരിയറിന്റെ തുടക്കം മുതൽ നായകൻ ആയിരുന്നെങ്കിലും അംബരീഷ് ആദ്യത്തെ ചില വർഷങ്ങളിൽ വില്ലനായും, ചെറിയ വേഷങ്ങളിലും ഒക്കെ അഭിനയിച്ച് പടിപടിയായി നായക പദവിയിലേക്ക് ഉയരുകയായിരുന്നു. 1981 - ൽ പുറത്തിറങ്ങിയ അന്ത എന്ന ചിത്രത്തിന്റെ ഐതിഹാസിക വിജയത്തോടെയാണ് അംബരീഷ് സൂപ്പർതാര പദവിയിലേക്ക് അവരോധിക്കപ്പെടുന്നത്. https://youtu.be/KQ4PRzL3iro വിഷ്ണുവർദ്ധൻ കലാമൂല്യമുള്ള കുടുംബ കഥകളും, വ്യത്യസ്ഥ കഥാപാത്രങ്ങളും അവതരിപ്പിക്കുന്നതിൽ താല്പര്യം കാണിച്ചപ്പോൾ അംബരീഷ് പാട്ടും, സ്റ്റണ്ടും, പ്രതികാരവും ഒക്കെയായി ആക്ഷൻഹീറോ ഇമേജിൽ തളച്ചിടപ്പെടുകയായിരുന്നു. ഇതിനിടയിലും മസനട ഹുവ്വു, യെളുസുത്തിന കോട്ടെ തുടങ്ങിയ ക്ലാസ് ചിത്രങ്ങളിലൂടെ തന്റെ അത്യുജ്ജ്വലമായ അഭിനയ ശേഷി പ്രകടമാക്കിയെങ്കിലും അത്തരം ചിത്രങ്ങൾ പൊതുവേ ഇദ്ദേഹത്തിന്റെ കരിയറിൽ വളരെ കുറച്ചേ ഉണ്ടായിരുന്നുള്ളൂ.കന്നടയിൽനിന്നും മലയാളത്തിലേക്ക് ഡബ്ബ് ചെയ്ത തീജ്വാല, ഗരുഡൻ, തീച്ചൂള, തടങ്കൽപ്പാളയം, ഫിഫ്റ്റി ഫിഫ്റ്റി, ഒരേ രക്തം, ഞങ്ങൾ ജയിക്കും ഞങ്ങൾ ഭരിക്കും, ആ ഭീകരരാത്രി, മൃഗശാലയിൽ, രക്താക്ഷരങ്ങൾ, അഭിമന്യു, സന്ധ്യാറാണി കൊലക്കേസ്, തമിഴ് ഡബ്ബിംഗുകളായ കടമൈ എനത് ഉടമൈ, അരശിയൽ ചതുരംഗം, ഇൻസ്പെക്ടർ ഇന്ദ്രജിത് തുടങ്ങി നിരവധി ചിത്രങ്ങൾ കേരളത്തിൽ മികച്ച പ്രദർശനവിജയം നേടിയിട്ടുണ്ട്. 1974 - ൽ കമലഹാസൻ നായകനായ വിഷ്ണുവിജയം എന്ന ചിത്രത്തിലെ വില്ലൻവേഷം അവതരിപ്പിച്ചു കൊണ്ട് അംബരീഷ് മലയാളത്തിലുമെത്തി. തുടർന്ന് 1981 - ൽ ശ്രീകുമാരൻ തമ്പി സംവിധാനം ചെയ്ത ഗാനം എന്ന മലയാള ചിത്രത്തിൽ നായകനുമായി. സംഗീതസാന്ദ്രമായ ഈ ക്ലാസിക് ചിത്രത്തിലെ മികച്ച പ്രകടനം അംബരീഷിന് ഏറെ അഭിനന്ദനങ്ങൾ നേടിക്കൊടുത്തെങ്കിലും സ്വന്തം ഭാഷയിൽ ഇത്തരം വ്യത്യസ്ഥ കഥാപാത്രങ്ങൾ കൂടുതലായി അവതരിപ്പിക്കാൻ അദ്ദേഹത്തിന് കഴിയാതെ പോയത് ആക്ഷൻഹീറോ ഇമേജ് തടസ്സമായത് കൊണ്ടാകാം. [](https://cdn.boolokam.com/articles/2023/06/fwffgggg.webp)കലുഷിതമായ സാമൂഹിക വ്യവസ്ഥിതികളോട് കലഹിക്കുന്ന രോഷാകുലനായ ചെറുപ്പക്കാരൻ എന്ന പരിവേഷത്തോടെ തിളങ്ങിനിന്ന ഇദ്ദേഹത്തെ കന്നട സിനിമയിൽ റിബൽ സ്റ്റാർ എന്നാണ് വിശേഷിപ്പിച്ചിരുന്നത്. സിനിമയ്ക്കു പുറമേ രാഷ്ട്രീയത്തിലും തിളങ്ങിയ അംബരീഷ് M.L.A, M.P, സംസ്ഥാന .മന്ത്രി, കേന്ദ്ര .മന്ത്രി എന്നീ പദവികൾ വഹിച്ചിട്ടുണ്ട്. മലയാളികളുടെയും പ്രിയങ്കരിയായ പ്രശസ്ഥ തെന്നിന്ത്യൻ നായിക സുമലതയാണ് അംബരീഷിന്റെ ഭാര്യ. ഇവരുടെ മകൻ അഭിഷേക് കന്നട ചലച്ചിത്രരംഗത്ത് ചുവടുറപ്പിച്ചു വരുന്നു. 2018 - ൽ അന്തരിച്ച അംബരീഷിന്റെ സ്ഥിരം മണ്ഡലമായ മാണ്ഡ്യയിൽ നിന്നും ഭർത്താവിന്റെ രാഷ്ട്രീയ പിൻഗാമിയായി, സ്വതന്ത്ര സ്ഥാനാർത്ഥിയായി തെരഞ്ഞെടുപ്പിൽ മത്സരിച്ച് വിജയിച്ച സുമലത ഇപ്പോൾ ലോക്സഭാംഗമായി സേവനം അനുഷ്ഠിക്കുന്നു.
