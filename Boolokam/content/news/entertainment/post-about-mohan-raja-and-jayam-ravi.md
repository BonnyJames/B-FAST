---
author: Beaumaris
categories:
- Entertainment
comment_count: 0
date: 2023-08-29 01:15:18
draft: false
image: ''
like_count: 53577
share_count: 22354
tags:
- jayam ravi
- mohan raja
- mohanraja
title: സ്വന്തം സഹോദരന് തമിഴ് സിനിമയിൽ ഒരിടം ഉണ്ടാകാൻ വേണ്ടി മാത്രം സിനിമകൾ എടുത്ത
  സംവിധായകൻ
view_count: 821875
---

**Ananthan Vijayan** മോഹൻ രാജയെപോലെ ഇത്രയും സഹോദര സ്നേഹമുള്ള വേറോരു സംവിധായകനും തമിഴ് സിനിമയിൽ ഉണ്ടാകാൻ ഇടയില്ല. സ്വന്തം സഹോദരന് തമിഴ് സിനിമയിൽ ഒരിടം ഉണ്ടാകാൻ വേണ്ടി മാത്രം സിനിമകൾ എടുത്ത സംവിധായകൻ. തെലുങ്കിൽ ഹിറ്റായ പടങ്ങൾ തിരഞ്ഞു പിടിച്ചെടുത്ത് തമിഴിൽ തൻ്റെ സഹോദരനെ നായകനാക്കി ഹിറ്റടിക്കുക. (ഹനുമാൻ ജങ്ങ്ഷൻ, വേലായുധം, വേലൈകാരൻ, ഗോഡ് ഫാദർ തുടങ്ങിയ സിനിമകളും രാജ സംവിധാനം ചെയ്തിട്ടുണ്ട്) ജയം എന്ന സിനിമയായിരുന്നു ഈ കൂട്ട്കെട്ടിന്റെ തുടക്കം ചിത്രം സൂപ്പർ ഹിറ്റായപ്പോൾ നായകന് പുതിയ പേര് വീണു ജയം രവി. തൊട്ടു പിന്നാലെ അടുത്ത ചിത്രമെത്തി എം.കുമരൻ സൺ ഓഫ് മഹാലക്ഷ്മി പടം കേരളത്തിലടക്കം സൂപ്പർ ഹിറ്റായി.വീണ്ടും തുടരെ ഹിറ്റുകൾ വന്നു കൊണ്ടേയിരുന്നു ഉനക്കും എനക്കും, സന്തോഷ് സുബ്രമണ്യം, തില്ലാലങ്കടി.പിന്നീട് ജയം രവിയ്ക്ക് കൈ നിറയെ ചിത്രങ്ങളായി ഈ കൂട്ട് കെട്ട് പിരിഞ്ഞു.പക്ഷേ പിന്നീട് വന്ന രവിയുടെ ഒരു സിനിമ പോലും സൂപ്പർ ഹിറ്റിൽ ഇടം പിടിച്ചില്ല, ചില സിനിമകൾ ആവറേജിൽ ഒതുങ്ങിയപ്പോൾ ചിലത് വലിയ പരാജയങ്ങളും ആയി. രവിയുടെ സ്റ്റാർ വാല്ലൂ കുറഞ്ഞ സമയത്ത് 5 വർഷങ്ങൾക്ക് ശേഷം ഈ കൂട്ട്കെട്ട് വീണ്ടും ഒന്നിച്ചു. ചിത്രത്തിൻ്റെ പേര് തനി ഒരുവൻ. ഇത്തവണ റീമേക്ക് ആയിരുന്നില്ല രാജയുടെ തന്നെ സ്വന്തം സ്ക്രിപ്പ്റ്റായിരുന്നു. ചിത്രം സൂപ്പർ ഹിറ്റായി പരാജയങ്ങളിൽ നിന്ന് കരിയർ ബെസ്റ്റിലേക്കുള്ള ചവിട്ട് പടിയായി മാറി ജയം രവിക്ക് തനി ഒരുവൻ.8 വർഷങ്ങൾക്ക് ശേഷം രവിക്ക് സോളോ ഹിറ്റുകൾ വീണ്ടും കുറഞ്ഞപ്പോൾ സഹോദരൻമാരുടെ ആ കൂട്ട് കെട്ട് വീണ്ടും ഒന്നിക്കുകയാണ് തനി ഒരുവന്റെ രണ്ടാം ഭാഗത്തിലൂടെ.രണ്ടാം ഭാഗവും ആദ്യ ഭാഗം പോലേ ഒരു മികച്ച ചിത്രമായി മാറട്ടെ.