---
title: "ആരാണ് ഹിഗ്വിറ്റ ?"
date: 2022-12-03T05:51:01
draft: false
categories: ["Entertainment"]
tags: ['Featured', 'Higuita movie', 'higuita ns madhavan', 'Rene Higuita']
author: "Beaumaris"
---

<strong>അറിവ് തേടുന്ന പാവം പ്രവാസി</strong>

<strong>ആരാണ് ഹിഗ്വിറ്റ (HIGUITA )?⭐</strong>

????കൊളംബിയൻ‍ ഫുട്ബോൾ ടീമിൻ്റെ മുൻ ഗോൾ കീപ്പറാണ്‌ ജോസെ റെനെ ഹിഗ്വിറ്റ സപാറ്റ (José René Higuita Zapata) എന്ന ഹിഗ്വിറ്റ. കൊളംബിയൻ ദേശീയ ടീമിന് വേണ്ടി 68 അന്തർദേശീയ മത്സരങ്ങൾ കളിച്ച ഇദ്ദേഹം മൂന്നു ഗോളുകളും നേടിയിട്ടുണ്ടെന്നുള്ളതാണ് അത്ഭുതം. ഗോളടിക്കുന്ന ഗോളിയെന്ന ഓമനപ്പേരിൽ ഫുട്ബോൾ ലോകത്തെ വേറിട്ട കളിക്കാരനായി ഹിഗ്വിറ്റ സ്ഥാനമുറപ്പിക്കുന്നു. ഗോൾമുഖം കാക്കുന്നതിൽ വ്യത്യസ്ത ശൈലി സ്വീകരിച്ച ഇദ്ദേഹത്തിൻ്റെ തേൾ കിക്ക് അഥവാ സ്കോർപ്പിയൻ കിക്ക് അതി പ്രശസ്തമാണ്. ഫ്രീകിക്കുകളിൽ നിന്നും പെനാൽറ്റികളിൽ നിന്നുമാണ് ഹിഗ്വിറ്റ തൻ്റെ ഗോളുകൾ നേടിയിട്ടുള്ളത്. ഗോള്‍മുഖം കടന്ന് മൈതാ‍നമധ്യത്തിലേക്കിറങ്ങി അക്രമിച്ചു കളിക്കുന്ന ഹിഗ്വിറ്റയുടെ കളിമികവ് പലപ്പോഴും എതിർടീമിനെ പ്രതിസന്ധിയിലാക്കിയിട്ടുണ്ട്.

[embed]https://youtu.be/p-flTPSSvCw[/embed]

1990-ലെ ഫിഫ ലോകകപ്പിലാണ് കൊളംബിയ ആദ്യമായി പ്രീക്വാർട്ടറിൽ എത്തുന്നത്. അന്നത്തെ കൊളംബിയയുടെ മുന്നേറ്റത്തിൽ ഹിഗ്വിറ്റയുടെ പങ്ക് വലുതായിരുന്നു. രാജ്യത്തെ ആദ്യമായി 16-ാം റൗണ്ടിലേക്ക് നയിക്കുന്നതിൽ ഹിഗ്വിറ്റ പ്രധാന പങ്കാണ് വഹിച്ചത്. എന്നാൽ ഹിഗ്വിറ്റയുടെ അസാധാരണമായ കളിശൈലി തന്നെയാണ് അന്ന് കൊളംബിയയെ ലോകകപ്പിൽ നിന്നും പുറത്താക്കിയതും. കാമറൂൺ സ്‌ട്രൈക്കർ റോജർ മില്ലയുമായുള്ള കളിയിലെ പോരാട്ടം ഏറെ ശ്രദ്ധ നേടിയിരുന്നു. മെെതാന മധ്യത്തിലേക്കിറങ്ങി പന്ത് പിടിച്ചെടുത്ത് കളിച്ച് കാമറൂൺ കളിക്കാരെ പരിഹസിച്ച ഹിഗ്വിറ്റയിൽ നിന്നും റോജർ മില്ല പന്ത് റാഞ്ചിയെടുത്ത് ഗോളാക്കുകയായിരുന്നു. ഈ ഗോൾ കൊളംബിയയ്ക്ക് ലോകകപ്പിന് പുറത്തേക്കുള്ള വഴി തുറന്നപ്പോൾ കാമറൂണിനെ ക്വാർട്ടർ ഫൈനലിൽ എത്തിച്ചു. സബ്സ്റ്റിറ്റിയൂട്ടായി ഇറങ്ങിയ 38 കാരനായ റോജര്‍മില്ല ഒരു പൂച്ചയെ പോലെ പതുങ്ങി പന്ത് തട്ടിയെടുത്ത് ഗോളിലേക്ക് പായിക്കുമ്പോള്‍ നിസ്സഹായനായി പിറകെ ഓടി വൃഥാ ശ്രമം നടത്തുന്ന ഹിഗ്വിറ്റയുടെ ചിത്രം ഓരോ കൊളംബിയക്കാരന്റെയും നെഞ്ചിലെ നെരിപ്പോടായി ഇന്നും അവശേഷിക്കുന്നു.

<img class="wp-image-364869 aligncenter" src="https://cdn.boolokam.com/articles/2022/12/333344-262x300.jpg" alt="" width="568" height="650" />ഹിഗ്വിറ്റയുടെ സ്കോർപിയൻ കിക്ക് അതിപ്രശസ്തമാണ്. 1995 സെപ്റ്റംബർ 6- ന് വെംബ്ലി സ്റ്റേഡിയത്തിൽ ഇംഗ്ലണ്ടിനെതിരായ ഒരു സൗഹൃദ മത്സരത്തിനിടെയാണ് ഹിഗ്വിറ്റയുടെ സ്കോർപ്പിയൻ സേവ് (Scorpion kick) ലോകം കണ്ടത്. ഇംഗ്ലണ്ടിൻ്റെ ജാമി റെഡ്‌നാപ്പിൻ്റെ ക്രോസ് ക്ലിയർ ചെയ്യുന്നതിനിടയിൽ ഹിഗ്വിറ്റ സ്കോർപ്പിയൻ കിക്കിലുള്ള തൻ്റെ വെെദഗ്ധ്യം പുറത്തെടുക്കുകയായിരുന്നു. ഉയർന്നു ഗോൾ പോസ്റ്റ് ലക്ഷ്യമാക്കി വന്ന പന്തിനെ വായുവിൽ തറനിരപ്പിന് സമാന്തരമായി പൊങ്ങി കാലുകൾ പിറകിലേക്ക് വളച്ച് തട്ടിയകറ്റുകയായിരുന്നു.റിവേഴ്സ് ബൈസൈക്കിൾ കിക്ക് എന്നും ബാക്ക് ഹാമർ കിക്ക് എന്നും ഇത് അറിയപ്പെടാറുണ്ട്. ശരീരം മുന്നോട്ട് ആഞ്ഞ്, കൈകൾ നിലത്ത് കുത്തി, കാൽപ്പാദം പിന്നിലേക്ക് ഉയർത്തി പന്തടിക്കുന്ന പ്രകടനമാണ് ഇത്. തേൾ കുത്തുന്നതിന് സമാനമായ ശരീരക്രമീകരണത്തോടെ കളിക്കാരൻ പന്തടിക്കുന്നതിനാലാണ് ഇതിന് തേൾ കിക്ക് എന്ന പേര് ലഭിച്ചത്.2002 - ൽ ചാനൽ 4 - ൻ്റെ 100 മികച്ച കായിക മുഹൂർത്തങ്ങളിൽ ഹിഗ്വിറ്റയുടെ സ്കോർപ്പിയൻ കിക്ക് 94-ാം സ്ഥാനത്തെത്തിയിരുന്നു.

മൈതാനത്ത് ‘സ്കോർ‌പിയൺ കിക്ക്’ എന്ന ‘മരണക്കളി’ കളിച്ചിരുന്ന ഹിഗ്വിറ്റ കളത്തിനു പുറത്തും അതിസാഹസികനായിരുന്നു. ആ സാഹസികത അയാളെ ജയിലിലും എത്തിച്ചിട്ടുണ്ട്. മയക്ക് മരുന്നും , മാഫിയ സംഘങ്ങളുമായുമൊക്കെയുള്ള ഹിഗ്വിറ്റയുടെ സഹവാസം കുപ്രസിദ്ധമാണ്.പാബ്ലോ എസ്‌കോബാര്‍ എന്ന കുപ്രസിദ്ധനായ കൊളംബിയന്‍ മയക്കുമരുന്ന് മാഫിയാ തലവന്‍ കാര്‍ലോസ് മോലിനാ എന്ന മറ്റൊരു മാഫിയ തലവന്റെ മകളെ തട്ടിക്കൊണ്ടുപോയി മോചനദ്രവ്യം ആവശ്യപ്പെട്ട സംഭവത്തിൽ മധ്യസ്ഥനായത് ഹിഗ്വിറ്റയാണെന്ന വാർത്ത വന്നതോടെയാണ് ടിയാൻ 1993 ല്‍ ജയിലിലായത്.

<img class="wp-image-364864 aligncenter" src="https://cdn.boolokam.com/articles/2022/12/rrtrtr-300x195.webp" alt="" width="705" height="458" />ഏഴ് മാസത്തെ തടവ്. ഈ ജയിൽവാസം 1994 ലെ ലോകകപ്പ് ആയിരുന്നു ഹിഗ്വിറ്റയ്ക്ക് നഷ്ടമാക്കിയത്.2005 ല്‍ ഉത്തേജക മരുന്ന് ഉപയോഗിച്ചതിന് ക്ലബ് ഫുട്ബോളില്‍ നിന്നു ഹിഗ്വിറ്റ വിരമിച്ചെങ്കിലും 2007ല്‍ തീരുമാനം മാറ്റി തിരിച്ചു വന്നു. മൂന്നു വര്‍ഷത്തിനു ശേഷം 2010 ല്‍ കരിയർ അവസാനിപ്പിക്കുകയായിരുന്നു.ഒരു ഗോൾ കീപ്പർക്ക് അയാളുടെ കൈകളും ചെറുപറക്കലുകൾക്കു വഴങ്ങുന്ന ശരീരവുമാണ് ടൂൾ. അധികം അഭ്യാസങ്ങൾക്കൊന്നും ശ്രമിക്കാതെ, തന്റെ ഗോൾവല ചലിക്കാതെ പരിശ്രമിക്കുകയാണ് ഓരോ ഗോളിയുടെയും നയം. എന്നാൽ ഹിഗ്വിറ്റ അതായിരുന്നില്ല, സ്വന്തം പോസ്റ്റിനു നേരേ പാഞ്ഞു വരുന്ന പന്തിനെ വായുവിലുയർന്നു ചാടി, രണ്ടു കാലുകളും നീട്ടി, ഒരു പ്രത്യേക തരത്തിൽ അടിച്ചു പറത്തുകയായിരുന്നു അയാളുടെ ശൈലി. പലപ്പോഴും പാളിയിട്ടുണ്ടെങ്കിലും അതായിരുന്നു അയാളുടെ യു.എസ്.പി....1994 ന് ശേഷം ദേശീയ ജഴ്‌സിയില്‍ ഹിഗ്വിറ്റയേയും അധികം കണ്ടില്ല.1985 മുതല്‍ പ്രൊഷണല്‍ ഫുട്‌ബോളര്‍ ആയി തുടങ്ങിയ ഹിഗ്വിറ്റ 43 ആം വയസില്‍ 2010ലാണ് ബൂട്ടഴിച്ചത്.1997 ല്‍ കൊളംബിയ ദേശീയ ടീമിന് വേണ്ടി കളിച്ച ഹിഗ്വിറ്റ കൊളംബിയയെ കൂടാതെ മെക്‌സിക്കോ, ഇക്വഡോര്‍, വെനിസ്വലെ തുടങ്ങിയ രാജ്യങ്ങളിലായി 9 ഓളം ടീമുകള്‍ക്ക് വേണ്ടി കളിച്ചു.2004ല്‍ കൊക്കെയ്ന്‍ ഉപയോഗിച്ചതിന്റെ പേരിലും പ്‌ളാസ്റ്റിക് സര്‍ജറി ചെയ്തതിന്റെ പേരിലും ഹിഗ്വിറ്റ വീണ്ടും വാര്‍ത്തകളില്‍ നിറഞ്ഞിരുന്നു.

<img class="wp-image-364870 aligncenter" src="https://cdn.boolokam.com/articles/2022/12/wwwwwww-237x300.jpg" alt="" width="610" height="772" />വിരമിച്ച ശേഷം രാഷ്ട്രീയത്തിലേക്ക് കടന്ന് ജന്‍മനാടായ മെഡലിനനു സമീപത്തെ മുനിസിപ്പാലിറ്റി മേയര്‍ ആയ ഹിഗ്വിറ്റ കൊളംബിയയുടെ പ്രസിഡണ്ട് തെരഞ്ഞെടുപ്പില്‍ മത്സരിക്കുമെന്ന പ്രചാരണമുണ്ടായെങ്കിലും പിന്‍മാറുകയാണുണ്ടായത്.പിന്നീട് ഫുട്‌ബോളിലേക്ക് തന്നെ മടങ്ങിയ ഹിഗ്വിറ്റ കോച്ചിന്റെ റോളില്‍ വേഷമിട്ടു.ചെറുപ്പത്തിലേ മാതാവ് നഷ്ടപ്പെട്ട ശേഷം അമ്മൂമ്മയോടൊപ്പം വളര്‍ന്ന ഹിഗ്വിറ്റപത്രവില്പന നടത്തിയും മറ്റ് ജോലികള്‍ ചെയ്തും മുന്നോട്ട് പോകുന്നതിനൊപ്പമാണ് ഫുട്‌ബോള്‍ സ്വപ്നങ്ങളും നെയ്തുകൂട്ടിയത്. ഗോള്‍കീപ്പര്‍ വേഷം അണിഞ്ഞതു മുതല്‍ സ്വന്തം പോസ്റ്റിനെ മറന്ന് ഗ്രൗണ്ടിന്റെ മധ്യഭാഗത്തേക്കും അതിനപ്പുറവും എതിരാളികളെ ഡ്രിബിള്‍ ചെയ്ത് ഒരു മീഡ് ഫീല്‍ഡറെ പോലെ മുന്നേറുന്ന ആ എല്‍ ലാക്കോയെ ഗാലറിയില്‍ കാണികള്‍ പേരെടുത്ത് വിളിച്ച് അലറുമായിരുന്നു.

ഗോള്‍കീപ്പര്‍മാരില്‍ അതു വരെ വിലക്കപ്പെട്ട എല്ലാ ചങ്ങലക്കെട്ടുകളെയും പൊട്ടിച്ചെറിഞ്ഞു എന്നത് തന്നെയാണ് ഹിഗ്വിറ്റയെ വ്യത്യസ്തനാക്കുന്നത്. തന്നിലേക്ക് വരുന്ന പന്തുകളെ മറ്റ് ഗോളിമാര്‍ തട്ടിത്തെറിപ്പിക്കാനും , കൈപ്പിടിയിലൊതുക്കാനും മാത്രം ശ്രമിച്ചപ്പോള്‍ ഹിഗ്വിറ്റ ബോക്‌സിനു പുറത്തിറങ്ങി മൈതാനമധ്യം വരെ സഞ്ചരിച്ച് എതിരാളികളെ ഡ്രിബിള്‍ ചെയ്യുന്നതിലും ഫ്രീ കിക്കുകളും പെനാല്‍റ്റികളും ഗോളാക്കുന്നതിലും ആനന്ദം കണ്ടെത്തി.ഒരു മത്സരത്തില്‍ ആ സ്വീപ്പര്‍ കീപ്പര്‍ തനിക്ക് കിട്ടിയ പന്തിനെ തന്റെ ഗോള്‍ പോസ്റ്റിന്റെ പരിധിയിലേക്ക് തിരിച്ചു വിട്ട് പന്ത് കൈ കൊണ്ട് എടുക്കുന്നത് പോലും കണ്ടു. പന്ത് കൈ കൊണ്ട് പിടിക്കുന്നതിനപ്പുറം ഗോളികള്‍ ചിന്തിക്കാതിരുന്ന ഒരു കാലത്ത് 5 അടി 9 ഇഞ്ചുകാരനായ ഹിഗ്വിറ്റ കുറിച്ചത് 44 കരിയര്‍ ഗോളുകളായിരുന്നു. തന്റെ അത്‌ലറ്റിക് മികവും , ഡൈവിങ് പ്രാഗത്ഭ്യവും, ഒന്നാന്തരം രക്ഷപ്പെടുത്തലുകളും കൊണ്ട് ബാറിന് കീഴില്‍ അത്ഭുതം കാട്ടിയ ഹിഗ്വിറ്റ ഒരു ഭ്രാന്തനെപ്പോലെ കളത്തില്‍ അലഞ്ഞു തിരിയുന്നവനായിരുന്നു. കൊളംബിയക്കാര്‍ അയാളെ വിളിക്കുന്നതു തന്നെ ഭ്രാന്തന്‍ എന്നര്‍ത്ഥമുള്ള ‘എല്‍ലോക്കോ’ എന്നാണ്.

[caption id="attachment_364865" align="aligncenter" width="844"]<img class=" wp-image-364865" src="https://cdn.boolokam.com/articles/2022/12/t555-300x156.jpg" alt="" width="844" height="439" /> കൊളംബിയൻ മുൻ ഗോളി റെനെ ഹിഗ്വിറ്റ[/caption]

ഹിഗ്വിറ്റ ബൂട്ടഴിച്ചിട്ട് വര്‍ഷങ്ങളേറെ ആയെങ്കിലും ഗോള്‍കീപ്പര്‍ എന്ന് കേള്‍ക്കുമ്പോള്‍ ഓര്‍മ്മകള്‍ ആദ്യം സഞ്ചരിക്കുന്നത് അയാളിലേക്കായിരിക്കും. അയാള്‍ ലാറ്റിനമേരിക്കയിലും ലോകഫുട്‌ബോളിലും തീര്‍ത്ത ആവേശം നിറഞ്ഞ നിമിഷങ്ങളായിരിക്കും. ഒപ്പം ഇന്നും അത്ഭുതകരവും വേറിട്ട് നില്‍ക്കുന്നതുമായ സ്‌കോര്‍പിയോണ്‍ കിക്കിന്റെ അത്ഭുത കാഴ്ചയും.20 ആം നൂറ്റാണ്ടില്‍ കലാപങ്ങളും അരാജകത്വവും മാത്രം കണ്ടു മടുത്ത കൊളംബിയന്‍ ജനതക്ക് ചില നിമിഷങ്ങളിലെങ്കിലും സ്വയം മറക്കാന്‍ ഹിഗ്വിറ്റ ഒരു പ്രേരകമായിരുന്നു.

ലോകഫുട്‌ബോളിലെ ഏറ്റവുംമികച്ച ഗോള്‍കീപ്പര്‍മാരുടെ പേരെടുത്താല്‍ ലെവ് യാഷിനും , ഗോര്‍ഡണ്‍ബാങ്ക്‌സിനും , ഒലിവര്‍ ഖാനും എത്രയോ പിറകിലായിരിക്കാം ഹിഗ്വിറ്റയുടെ സ്ഥാനം.എന്നാല്‍ അയാള്‍ മൈതാനത്ത് കൊണ്ടുവന്ന സൗന്ദര്യവും , സ്പന്ദനവും മറ്റൊരാള്‍ക്കും അവകാശപ്പെടാനാകില്ലെന്ന് തറപ്പിച്ചു പറയാം. സത്യത്തില്‍ അയാള്‍ കാണികളില്‍ ആവേശം നിറക്കുന്നതിനൊപ്പം വലിയ ഒരു ഉത്തരവാദിത്തവും പേറിയിരുന്നതായി കാണാം.
കഥയും സിനിമയുമൊക്കെ വരുന്നതിനും എത്രയോ മുൻപേ സാക്ഷാൽ റെനെ ഹിഗ്വിറ്റ കേരളത്തിലും സുപരിചിതനാണ്. കൊളംബിയയുടെ ഈ വ്യത്യസ്തനായ ഗോൾകീപ്പർ രൂപത്തിലൂടെയും , സാഹസികമായ കളി ശൈലിയിലൂടെയുമൊക്കെ മലയാളികളുടെയും മനസ്സ് കീഴടക്കിയ താരമാണ്.ഇതേ ഹിഗ്വിറ്റയുടെ പേരിനെച്ചൊല്ലിയാണ് ഇന്ന് മലയാള സാഹിത്യ ലോകം രണ്ടു ചേരിയായിരിക്കുന്നത്.

???? വാൽ കഷ്ണം????

കഥാകൃത്തും , നോവലിസ്റ്റുമായ എൻ.എസ്‌. മാധവൻ എഴുതിയ ഒരു മലയാളം ചെറുകഥയാണ് ഹിഗ്വിറ്റ. ഹിഗ്വിറ്റ എന്ന പേരിൽ തന്നെ ഈ കഥ ഉൾപ്പെടുത്തിയിട്ടുള്ള മാധവന്റെ കഥാസമാഹാരത്തിന് 2009-ലെ മുട്ടത്തുവർക്കി പുരസ്കാരം ലഭിച്ചിട്ടുണ്ട് . 1995-ൽ ചെറുകഥാസാഹിത്യത്തിനുള്ള കേരള സാഹിത്യ അക്കാദമി പുരസ്കാരം ലഭിച്ചത് ഈ കൃതിക്കാണ്.

<img class="wp-image-364866 aligncenter" src="https://cdn.boolokam.com/articles/2022/12/gegg-198x300.webp" alt="" width="477" height="723" />കഥയിലെ മുഖ്യകഥാപാത്രമായ പുരോഹിതൻ ഗീവർഗീസച്ചൻ, പഴയ ഫുട്ബോൾ കളിക്കാരനും , ഫുട്ബോൾ പ്രേമിയുമാണ്. അദ്ദേഹം കഥയിൽ പെരുമാറുന്ന രീതിക്ക് ഹിഗ്വിറ്റയുടെ കേളീശൈലിയോട് സാമ്യമുണ്ട്. ഫുട്ബോളുമായി ബന്ധപ്പെട്ട പദാവലിയും ബിംബങ്ങളും ഈ കഥയിൽ ഏറെയുണ്ട്.
തെക്കൻ ദില്ലിയിൽ കുറച്ചു മലയാളികളും ബിഹാറിൽ നിന്നെത്തിയ ഏതാനും ആദിവാസിപ്പെണ്ണുങ്ങളും മറ്റും ഇടവകക്കാരായ ഒരു പള്ളിയിലെ വികാരിയായിരുന്നു കേരളീയനായ ഗീവർഗീസച്ചൻ. ഒരു കായികാദ്ധ്യാപകന്റെ മകനായ അദ്ദേഹം സ്കൂൾ വിദ്യാഭ്യാസകാലത്ത് ഫുട്ബോളിൽ ഏറെ തിളങ്ങി. പിതാവിന്റെ മരണത്തെ തുടർന്ന് കളി നിർത്തിയെങ്കിലും പൗരോഹിത്യത്തിലേക്കുള്ള വിളി സ്വീകരിച്ചുകഴിഞ്ഞും ഗീവർഗീസ് ആ കളിയിലുള്ള താത്പര്യം നിലനിർത്തി. ടെലിവിഷനിൽ ലോകകപ്പുമത്സരം കാണുന്നതും കളിക്കാരുടെ ശൈലിയെ അപഗ്രഥിക്കുന്നതും അദ്ദേഹം പതിവാക്കിയിരുന്നു.

ഗീവർഗീസച്ചന്റെ ഇടവകക്കാരിൽ ഒരാളായിരുന്നു ആദിവാസി ലൂസി മരണ്ടി. പഞ്ഞമാസങ്ങളിൽ ആദിവാസിപ്പെൺകുട്ടികളെ ജോലി വാഗ്ദാനം ചെയ്തു ദില്ലിയിലേക്ക് കൊണ്ടുവരുക പതിവാക്കിയിരുന്ന ജബ്ബാർ എന്നയാളാണ് ലൂസിയെ അവിടെയെത്തിച്ചത്. പറഞ്ഞിരുന്നതുപോലെ അയാൾ അവൾക്ക് ഒരു വീട്ടിൽ ജോലി വാങ്ങിക്കൊടുത്തെങ്കിലും അയാളുടെ പ്രധാന പദ്ധതി മറ്റൊന്നായിരുന്നു. അതനുസരിച്ച്, ജോലിചെയ്തിരുന്ന വീട്ടിൽ നിന്ന് സൂത്രത്തിൽ വിളിച്ചിറക്കി ഒരുദിവസം അയാൾ അവളെ വലിയ ഹോട്ടലുകളിലൊന്നിൽ ഒരു സേഠിന്റെ മുറിയുടെ വാതിൽക്കൽ എത്തിച്ചു. കാര്യം മനസ്സിലാക്കിയപ്പോൾ രക്ഷപെട്ടോടാൻ ശ്രമിച്ച അവളെ പിടികൂടി സ്വന്തം വീട്ടിൽ കൊണ്ടുപോയി അയാൾ പീഡിപ്പിച്ചെങ്കിലും അവിടെ നിന്ന് രക്ഷപെട്ട് അവൾ അയാൾ അറിയാത്ത മറ്റൊരു വീട്ടിൽ ജോലി സമ്പാദിച്ചു.

താമസിയാതെ ആ വീട് കണ്ടെത്തിയ ജബ്ബാർ അവിടേയും ശല്യവും , ഭീഷണിയും തുടർന്നപ്പോൾ ലൂസി ഗീവർഗീസച്ചന്റെ സഹായം തേടി. പലവട്ടം പരാതിയുമായി സമീപിച്ച അവളോട് "എല്ലാം ശരിയാകും ലൂസി" എന്നും മറ്റുമുള്ള ഒഴുക്കൻ ആശ്വാസ വചനങ്ങൾ പറയുകയും, പോലീസിൽ പരാതി പറയാൻ ഉപദേശിക്കുകയുമല്ലാതെ മറ്റൊന്നും ചെയ്യാൻ അദ്ദേഹത്തിനായില്ല. പോലീസിനെയാകട്ടെ അവൾ ജബ്ബാറിനേക്കാൾ ഭയന്നിരുന്നു. നിസ്സഹായത നൽകിയ ആത്മസംഘർഷത്തിനിടയിലും ഫുട്ബോൾ പ്രേമിയായ ഗീവർഗീസച്ചൻ ടെലിവിഷനിൽ ഫുട്ട്ബോൾ കളികണ്ട് വിശകലനം ചെയ്യുന്നത് നിർത്തിയിരുന്നില്ല.

"പെനാൽറ്റി കിക്ക് കാത്തുനിൽക്കുന്ന ഗോളിയുടെ ഏകാന്തത" എന്ന ജർമ്മൻ നോവലിനെക്കുറിച്ച് സാഹിത്യസ്നേഹിയായ മറ്റൊരു പുരോഹിതനിൽ നിന്ന് കേട്ടപ്പോൾ മുതൽ കളിയിൽ ഗോൾകീപ്പറുടെ പങ്കിനെ പലവിധത്തിൽ സങ്കല്പിച്ചെടുക്കാൻ ശ്രമിച്ച ഗീവർഗീസച്ചൻ കൊളംബിയൻ ഗോളി ഹിഗ്വിറ്റയുടെ സാഹസികത നിറഞ്ഞ ശൈലി പ്രത്യേകം ശ്രദ്ധിക്കാൻ തുടങ്ങി. ഗോളികളുടെ സ്ഥായിധർമ്മമായ ദൃക്സാക്ഷിത്വത്തം കൊണ്ട് തൃപ്തിപ്പെടാതെ പുതിയ അക്ഷാംശങ്ങൾ കണ്ടെത്തുന്ന കപ്പിത്താനെപ്പോലെ മൈതാനത്തിന്റെ മധ്യത്തിലേക്ക് പന്ത് ഇടം‌വലം പായിച്ച് കുതിക്കുന്ന ഹിഗ്വിറ്റ അദ്ദേഹത്തെ ആകർഷിച്ചു.
അടുത്ത തവണ ജബ്ബാറിനെക്കുറിച്ച് പരാതിയുമായെത്തിയ ലൂസി, അയാൾ തന്റെ മുഖത്ത് ആസിഡ് ബൾബെറിയുമെന്ന് ഭീഷണിപ്പെടുത്തിയെന്നും അതിനാൽ അയാൾ പറയുന്നിടത്തേക്ക് ഒപ്പം ചെല്ലാൻ തീരുമാനിച്ചിരിക്കുന്നുവെന്നും അറിയിച്ചു. അതുകേട്ട ഗീവർഗീസച്ചൻ, ഹിഗ്വിറ്റയെ അനുകരിച്ച് ഗോൾമുഖം വിട്ട് മൈതാനത്തേക്കു കടന്നു കളിക്കാൻ തീരുമാനിച്ചു. സ്വന്തം മുറിയിൽ പോയി പുരോഹിതന്റെ ളോഹയും ജപമാലയും ഊരിവച്ച് സാധാരണവസ്ത്രത്തിൽ മടങ്ങിയെത്തിയ അദ്ദേഹം, സ്കൂട്ടറിനു പിന്നിൽ ലൂസിയെ ഇരുത്തി ജബ്ബാറിന്റെ താമസസ്ഥലത്തെത്തി വാതിലിൽ മുട്ടി. ലൂസിയെ കണ്ട് സന്തോഷിച്ച് അവളോട് വീട്ടിലേക്ക് കയറാൻ ആവശ്യപ്പെട്ട ജബ്ബാറിനെ അദ്ദേഹം അടിച്ചവശനാക്കി. ആ സമാപ്തി കഥയുടെ തന്നെ ഭാഷയിൽ ഇങ്ങനെയാണ്:

<img class="wp-image-364867 aligncenter" src="https://cdn.boolokam.com/articles/2022/12/dqdqddd-300x156.jpg" alt="" width="835" height="434" />“ ഗീവർഗീസ് കാലുയർത്തി അടിച്ചു. വിരിനെഞ്ചിൽ പന്തെടുത്ത് തലകൊണ്ടടിച്ചു. അടുത്ത അടി കാലുപൊക്കിയായിരുന്നു. പിന്നെയും പിന്നെയും.... പിന്നെ സ്ലോമോഷനിൽ ആ അടി ആവർത്തിച്ചു. നിലത്തുവീണ ജബ്ബാറിന്റെ മൂക്കിൽ നിന്ന് ചോര പടർന്നു. വലിയ അക്ഷരത്തിൽ ഓക്ലഹാമ എന്നെഴുതിയ ബനിയൻ കൂട്ടിപ്പിടിച്ച് എഴുന്നേല്പിച്ച് ഗീവർഗീസച്ചൻ പറഞ്ഞു: "നാളെ സൂര്യോദയം എന്നൊന്നുണ്ടെങ്കിൽ നിന്നെ ദില്ലിയിൽ കണ്ടുപോകരുത്." ”

മൈതാനമദ്ധ്യത്തിലെ ഇടപെടൽ കഴിഞ്ഞ് യാതൊരു ഗൃഹാതുരത്വവും ഇല്ലാതെ തനിക്കു ചുമതലപ്പെട്ട ഗോൾ മുഖത്തേക്ക് മടങ്ങുന്ന ഹിഗ്വിറ്റയെപ്പോലെ, ലൂസിയെ അവൾ ജോലിചെയ്തിരുന്ന വീട്ടിൽ ഇറക്കി വിട്ടിട്ട് നിർവികാരനായി സ്വന്തം മുറിയിലേക്കു മടങ്ങുന്ന ഗീവർഗീസച്ചനെ ചിത്രീകരിച്ചാണ് കഥ അവസാനിക്കുന്നത്.പിന്നീട് ഹിഗ്വിറ്റയുമായി ബന്ധപ്പെട്ടുണ്ടായ ഒരു വിവാദം കേരളത്തിലെ മത-സാംസ്കാരിക-രാഷ്ട്രീയ രംഗങ്ങളിൽ ശ്രദ്ധിക്കപ്പെട്ടു. എട്ടാം ക്ലാസിലെ പാഠപുസ്തകത്തിൽ ചേർത്തിരുന്ന ഈ കഥയെക്കുറിച്ച്, വിദ്യാഭ്യാസവകുപ്പിന്റെ പഠനസഹായിൽ ഉൾക്കൊള്ളിച്ചിരുന്ന ചില നിരീക്ഷണങ്ങളാണ് വിവാദമുണർത്തിയത്. ഒരു കത്തോലിക്കാപുരോഹിതന്റെ ജീവിതത്തെ മഹത്ത്വീകരിച്ചുകാട്ടുന്നതാണ് ഈ കഥയെന്നിരിക്കെ, പഠനസഹായിലെ നിരീക്ഷണങ്ങളിൽ സൂചിതമായ വ്യാഖ്യാനം ക്രൈസ്തവപൗരോഹിത്യത്തെ വിലകുറച്ചുകാട്ടുന്നുവെന്നായിരുന്നു പരാതി.

ളോഹയുടേയും , ജപമാലയുടേയും ബന്ധനത്തിൽ ബൈബിളിനെ ആശ്രയിച്ച് കഴിഞ്ഞ ഗീവർഗ്ഗീസച്ചന് ആകുലതകളിൽനിന്ന്‌ രക്ഷനേടാനായില്ലെന്നും, പുരോഹിതന്മാർ ളോഹയും , ജപമാലയും ഊരിയെറിഞ്ഞ് ബൈബിളിൽനിന്നും പുറത്ത്‌ കടക്കുന്നതാണ്‌ ശരിയെന്നും സ്ഥാപിക്കാൻ ശ്രമിക്കുകയും, ബൈബിൾ കഥാപാത്രങ്ങളെ തെറ്റായി ചിത്രീകരിക്കുകയും ചെയ്യുന്ന വ്യാഖ്യാനമാണ് പഠനസഹായിയുള്ളതെന്നും ആരോപിക്കപ്പെട്ടു.

കഥയിലെ വില്ലന് 'ജബ്ബാർ' എന്ന മുസ്ലിം പേരു നൽകിയതിന് എം.ടി. അൻസാരി, കഥാകൃത്തിനെ വിമർശിച്ചിട്ടുണ്ട്. എന്നാൽ, സാമാന്യവായനയിൽ പെടാത്ത അപപരായണത്തിനു മുതിർന്ന ആളുകൾ മാത്രമാണ് അതിൽ കുറ്റം കണ്ടതെന്നും, നമുക്കു നമ്മോടു തന്നെ ബഹുമാനമില്ലാത്തതു കൊണ്ടാണ് ഇത്തരം ദുഷ്ടചിന്തകളുണ്ടാകുന്നതെന്നുമാണ് ഈ വിമർശനത്തിനു കഥാകൃത്തിന്റെ മറുപടി.
ഹിഗ്വിറ്റ എന്ന ചെറുകഥയുടെ പേര് സുരാജ് വെഞ്ഞാറമൂട് അഭിനയിക്കുന്ന മലയാള സിനിമയ്ക്ക് ഇടാൻ ശ്രമിച്ചതാണ് ഇപ്പോൾ വിവാദമായത്.തന്റെ പ്രസ്ഥാനത്തെ സംരക്ഷിക്കാൻ ശ്രമിക്കുന്ന രാഷ്ട്രീയ നേതാവിന്റെ കഥയാണ് ഹിഗ്വിറ്റ എന്ന പൊളിറ്റിക്കൽ ത്രില്ലർ മലയാള ചിത്രം. കളിക്കളത്തിലെ ഗോളി പോലെയാണ് ഈ നേതാവിന്റെ അവസ്ഥ അങ്ങനെയാണ് ഈ പേരിലേക്കെത്തിയതെന്നു സംവിധായകന്റെ പക്ഷം.

<strong>✨ചിട്ടപ്പെടുത്തിയത്: അറിവ് തേടുന്ന പാവം പ്രവാസി✨</strong>


![ആരാണ് ഹിഗ്വിറ്റ ?](https://cdn.boolokam.com/articles/2022/12/333344-262x300.jpg)**അറിവ് തേടുന്ന പാവം പ്രവാസി** **ആരാണ് ഹിഗ്വിറ്റ (HIGUITA )?⭐** ????കൊളംബിയൻ‍ ഫുട്ബോൾ ടീമിൻ്റെ മുൻ ഗോൾ കീപ്പറാണ്‌ ജോസെ റെനെ ഹിഗ്വിറ്റ സപാറ്റ (José René Higuita Zapata) എന്ന ഹിഗ്വിറ്റ. കൊളംബിയൻ ദേശീയ ടീമിന് വേണ്ടി 68 അന്തർദേശീയ മത്സരങ്ങൾ കളിച്ച ഇദ്ദേഹം മൂന്നു ഗോളുകളും നേടിയിട്ടുണ്ടെന്നുള്ളതാണ് അത്ഭുതം. ഗോളടിക്കുന്ന ഗോളിയെന്ന ഓമനപ്പേരിൽ ഫുട്ബോൾ ലോകത്തെ വേറിട്ട കളിക്കാരനായി ഹിഗ്വിറ്റ സ്ഥാനമുറപ്പിക്കുന്നു. ഗോൾമുഖം കാക്കുന്നതിൽ വ്യത്യസ്ത ശൈലി സ്വീകരിച്ച ഇദ്ദേഹത്തിൻ്റെ തേൾ കിക്ക് അഥവാ സ്കോർപ്പിയൻ കിക്ക് അതി പ്രശസ്തമാണ്. ഫ്രീകിക്കുകളിൽ നിന്നും പെനാൽറ്റികളിൽ നിന്നുമാണ് ഹിഗ്വിറ്റ തൻ്റെ ഗോളുകൾ നേടിയിട്ടുള്ളത്. ഗോള്‍മുഖം കടന്ന് മൈതാ‍നമധ്യത്തിലേക്കിറങ്ങി അക്രമിച്ചു കളിക്കുന്ന ഹിഗ്വിറ്റയുടെ കളിമികവ് പലപ്പോഴും എതിർടീമിനെ പ്രതിസന്ധിയിലാക്കിയിട്ടുണ്ട്. [embed]https://youtu.be/p-flTPSSvCw[/embed] 1990-ലെ ഫിഫ ലോകകപ്പിലാണ് കൊളംബിയ ആദ്യമായി പ്രീക്വാർട്ടറിൽ എത്തുന്നത്. അന്നത്തെ കൊളംബിയയുടെ മുന്നേറ്റത്തിൽ ഹിഗ്വിറ്റയുടെ പങ്ക് വലുതായിരുന്നു. രാജ്യത്തെ ആദ്യമായി 16-ാം റൗണ്ടിലേക്ക് നയിക്കുന്നതിൽ ഹിഗ്വിറ്റ പ്രധാന പങ്കാണ് വഹിച്ചത്. എന്നാൽ ഹിഗ്വിറ്റയുടെ അസാധാരണമായ കളിശൈലി തന്നെയാണ് അന്ന് കൊളംബിയയെ ലോകകപ്പിൽ നിന്നും പുറത്താക്കിയതും. കാമറൂൺ സ്‌ട്രൈക്കർ റോജർ മില്ലയുമായുള്ള കളിയിലെ പോരാട്ടം ഏറെ ശ്രദ്ധ നേടിയിരുന്നു. മെെതാന മധ്യത്തിലേക്കിറങ്ങി പന്ത് പിടിച്ചെടുത്ത് കളിച്ച് കാമറൂൺ കളിക്കാരെ പരിഹസിച്ച ഹിഗ്വിറ്റയിൽ നിന്നും റോജർ മില്ല പന്ത് റാഞ്ചിയെടുത്ത് ഗോളാക്കുകയായിരുന്നു. ഈ ഗോൾ കൊളംബിയയ്ക്ക് ലോകകപ്പിന് പുറത്തേക്കുള്ള വഴി തുറന്നപ്പോൾ കാമറൂണിനെ ക്വാർട്ടർ ഫൈനലിൽ എത്തിച്ചു. സബ്സ്റ്റിറ്റിയൂട്ടായി ഇറങ്ങിയ 38 കാരനായ റോജര്‍മില്ല ഒരു പൂച്ചയെ പോലെ പതുങ്ങി പന്ത് തട്ടിയെടുത്ത് ഗോളിലേക്ക് പായിക്കുമ്പോള്‍ നിസ്സഹായനായി പിറകെ ഓടി വൃഥാ ശ്രമം നടത്തുന്ന ഹിഗ്വിറ്റയുടെ ചിത്രം ഓരോ കൊളംബിയക്കാരന്റെയും നെഞ്ചിലെ നെരിപ്പോടായി ഇന്നും അവശേഷിക്കുന്നു. ഹിഗ്വിറ്റയുടെ സ്കോർപിയൻ കിക്ക് അതിപ്രശസ്തമാണ്. 1995 സെപ്റ്റംബർ 6- ന് വെംബ്ലി സ്റ്റേഡിയത്തിൽ ഇംഗ്ലണ്ടിനെതിരായ ഒരു സൗഹൃദ മത്സരത്തിനിടെയാണ് ഹിഗ്വിറ്റയുടെ സ്കോർപ്പിയൻ സേവ് (Scorpion kick) ലോകം കണ്ടത്. ഇംഗ്ലണ്ടിൻ്റെ ജാമി റെഡ്‌നാപ്പിൻ്റെ ക്രോസ് ക്ലിയർ ചെയ്യുന്നതിനിടയിൽ ഹിഗ്വിറ്റ സ്കോർപ്പിയൻ കിക്കിലുള്ള തൻ്റെ വെെദഗ്ധ്യം പുറത്തെടുക്കുകയായിരുന്നു. ഉയർന്നു ഗോൾ പോസ്റ്റ് ലക്ഷ്യമാക്കി വന്ന പന്തിനെ വായുവിൽ തറനിരപ്പിന് സമാന്തരമായി പൊങ്ങി കാലുകൾ പിറകിലേക്ക് വളച്ച് തട്ടിയകറ്റുകയായിരുന്നു.റിവേഴ്സ് ബൈസൈക്കിൾ കിക്ക് എന്നും ബാക്ക് ഹാമർ കിക്ക് എന്നും ഇത് അറിയപ്പെടാറുണ്ട്. ശരീരം മുന്നോട്ട് ആഞ്ഞ്, കൈകൾ നിലത്ത് കുത്തി, കാൽപ്പാദം പിന്നിലേക്ക് ഉയർത്തി പന്തടിക്കുന്ന പ്രകടനമാണ് ഇത്. തേൾ കുത്തുന്നതിന് സമാനമായ ശരീരക്രമീകരണത്തോടെ കളിക്കാരൻ പന്തടിക്കുന്നതിനാലാണ് ഇതിന് തേൾ കിക്ക് എന്ന പേര് ലഭിച്ചത്.2002 - ൽ ചാനൽ 4 - ൻ്റെ 100 മികച്ച കായിക മുഹൂർത്തങ്ങളിൽ ഹിഗ്വിറ്റയുടെ സ്കോർപ്പിയൻ കിക്ക് 94-ാം സ്ഥാനത്തെത്തിയിരുന്നു. മൈതാനത്ത് ‘സ്കോർ‌പിയൺ കിക്ക്’ എന്ന ‘മരണക്കളി’ കളിച്ചിരുന്ന ഹിഗ്വിറ്റ കളത്തിനു പുറത്തും അതിസാഹസികനായിരുന്നു. ആ സാഹസികത അയാളെ ജയിലിലും എത്തിച്ചിട്ടുണ്ട്. മയക്ക് മരുന്നും , മാഫിയ സംഘങ്ങളുമായുമൊക്കെയുള്ള ഹിഗ്വിറ്റയുടെ സഹവാസം കുപ്രസിദ്ധമാണ്.പാബ്ലോ എസ്‌കോബാര്‍ എന്ന കുപ്രസിദ്ധനായ കൊളംബിയന്‍ മയക്കുമരുന്ന് മാഫിയാ തലവന്‍ കാര്‍ലോസ് മോലിനാ എന്ന മറ്റൊരു മാഫിയ തലവന്റെ മകളെ തട്ടിക്കൊണ്ടുപോയി മോചനദ്രവ്യം ആവശ്യപ്പെട്ട സംഭവത്തിൽ മധ്യസ്ഥനായത് ഹിഗ്വിറ്റയാണെന്ന വാർത്ത വന്നതോടെയാണ് ടിയാൻ 1993 ല്‍ ജയിലിലായത്. ![](https://cdn.boolokam.com/articles/2022/12/rrtrtr-300x195.webp)ഏഴ് മാസത്തെ തടവ്. ഈ ജയിൽവാസം 1994 ലെ ലോകകപ്പ് ആയിരുന്നു ഹിഗ്വിറ്റയ്ക്ക് നഷ്ടമാക്കിയത്.2005 ല്‍ ഉത്തേജക മരുന്ന് ഉപയോഗിച്ചതിന് ക്ലബ് ഫുട്ബോളില്‍ നിന്നു ഹിഗ്വിറ്റ വിരമിച്ചെങ്കിലും 2007ല്‍ തീരുമാനം മാറ്റി തിരിച്ചു വന്നു. മൂന്നു വര്‍ഷത്തിനു ശേഷം 2010 ല്‍ കരിയർ അവസാനിപ്പിക്കുകയായിരുന്നു.ഒരു ഗോൾ കീപ്പർക്ക് അയാളുടെ കൈകളും ചെറുപറക്കലുകൾക്കു വഴങ്ങുന്ന ശരീരവുമാണ് ടൂൾ. അധികം അഭ്യാസങ്ങൾക്കൊന്നും ശ്രമിക്കാതെ, തന്റെ ഗോൾവല ചലിക്കാതെ പരിശ്രമിക്കുകയാണ് ഓരോ ഗോളിയുടെയും നയം. എന്നാൽ ഹിഗ്വിറ്റ അതായിരുന്നില്ല, സ്വന്തം പോസ്റ്റിനു നേരേ പാഞ്ഞു വരുന്ന പന്തിനെ വായുവിലുയർന്നു ചാടി, രണ്ടു കാലുകളും നീട്ടി, ഒരു പ്രത്യേക തരത്തിൽ അടിച്ചു പറത്തുകയായിരുന്നു അയാളുടെ ശൈലി. പലപ്പോഴും പാളിയിട്ടുണ്ടെങ്കിലും അതായിരുന്നു അയാളുടെ യു.എസ്.പി....1994 ന് ശേഷം ദേശീയ ജഴ്‌സിയില്‍ ഹിഗ്വിറ്റയേയും അധികം കണ്ടില്ല.1985 മുതല്‍ പ്രൊഷണല്‍ ഫുട്‌ബോളര്‍ ആയി തുടങ്ങിയ ഹിഗ്വിറ്റ 43 ആം വയസില്‍ 2010ലാണ് ബൂട്ടഴിച്ചത്.1997 ല്‍ കൊളംബിയ ദേശീയ ടീമിന് വേണ്ടി കളിച്ച ഹിഗ്വിറ്റ കൊളംബിയയെ കൂടാതെ മെക്‌സിക്കോ, ഇക്വഡോര്‍, വെനിസ്വലെ തുടങ്ങിയ രാജ്യങ്ങളിലായി 9 ഓളം ടീമുകള്‍ക്ക് വേണ്ടി കളിച്ചു.2004ല്‍ കൊക്കെയ്ന്‍ ഉപയോഗിച്ചതിന്റെ പേരിലും പ്‌ളാസ്റ്റിക് സര്‍ജറി ചെയ്തതിന്റെ പേരിലും ഹിഗ്വിറ്റ വീണ്ടും വാര്‍ത്തകളില്‍ നിറഞ്ഞിരുന്നു. ![](https://cdn.boolokam.com/articles/2022/12/wwwwwww-237x300.jpg)വിരമിച്ച ശേഷം രാഷ്ട്രീയത്തിലേക്ക് കടന്ന് ജന്‍മനാടായ മെഡലിനനു സമീപത്തെ മുനിസിപ്പാലിറ്റി മേയര്‍ ആയ ഹിഗ്വിറ്റ കൊളംബിയയുടെ പ്രസിഡണ്ട് തെരഞ്ഞെടുപ്പില്‍ മത്സരിക്കുമെന്ന പ്രചാരണമുണ്ടായെങ്കിലും പിന്‍മാറുകയാണുണ്ടായത്.പിന്നീട് ഫുട്‌ബോളിലേക്ക് തന്നെ മടങ്ങിയ ഹിഗ്വിറ്റ കോച്ചിന്റെ റോളില്‍ വേഷമിട്ടു.ചെറുപ്പത്തിലേ മാതാവ് നഷ്ടപ്പെട്ട ശേഷം അമ്മൂമ്മയോടൊപ്പം വളര്‍ന്ന ഹിഗ്വിറ്റപത്രവില്പന നടത്തിയും മറ്റ് ജോലികള്‍ ചെയ്തും മുന്നോട്ട് പോകുന്നതിനൊപ്പമാണ് ഫുട്‌ബോള്‍ സ്വപ്നങ്ങളും നെയ്തുകൂട്ടിയത്. ഗോള്‍കീപ്പര്‍ വേഷം അണിഞ്ഞതു മുതല്‍ സ്വന്തം പോസ്റ്റിനെ മറന്ന് ഗ്രൗണ്ടിന്റെ മധ്യഭാഗത്തേക്കും അതിനപ്പുറവും എതിരാളികളെ ഡ്രിബിള്‍ ചെയ്ത് ഒരു മീഡ് ഫീല്‍ഡറെ പോലെ മുന്നേറുന്ന ആ എല്‍ ലാക്കോയെ ഗാലറിയില്‍ കാണികള്‍ പേരെടുത്ത് വിളിച്ച് അലറുമായിരുന്നു. ഗോള്‍കീപ്പര്‍മാരില്‍ അതു വരെ വിലക്കപ്പെട്ട എല്ലാ ചങ്ങലക്കെട്ടുകളെയും പൊട്ടിച്ചെറിഞ്ഞു എന്നത് തന്നെയാണ് ഹിഗ്വിറ്റയെ വ്യത്യസ്തനാക്കുന്നത്. തന്നിലേക്ക് വരുന്ന പന്തുകളെ മറ്റ് ഗോളിമാര്‍ തട്ടിത്തെറിപ്പിക്കാനും , കൈപ്പിടിയിലൊതുക്കാനും മാത്രം ശ്രമിച്ചപ്പോള്‍ ഹിഗ്വിറ്റ ബോക്‌സിനു പുറത്തിറങ്ങി മൈതാനമധ്യം വരെ സഞ്ചരിച്ച് എതിരാളികളെ ഡ്രിബിള്‍ ചെയ്യുന്നതിലും ഫ്രീ കിക്കുകളും പെനാല്‍റ്റികളും ഗോളാക്കുന്നതിലും ആനന്ദം കണ്ടെത്തി.ഒരു മത്സരത്തില്‍ ആ സ്വീപ്പര്‍ കീപ്പര്‍ തനിക്ക് കിട്ടിയ പന്തിനെ തന്റെ ഗോള്‍ പോസ്റ്റിന്റെ പരിധിയിലേക്ക് തിരിച്ചു വിട്ട് പന്ത് കൈ കൊണ്ട് എടുക്കുന്നത് പോലും കണ്ടു. പന്ത് കൈ കൊണ്ട് പിടിക്കുന്നതിനപ്പുറം ഗോളികള്‍ ചിന്തിക്കാതിരുന്ന ഒരു കാലത്ത് 5 അടി 9 ഇഞ്ചുകാരനായ ഹിഗ്വിറ്റ കുറിച്ചത് 44 കരിയര്‍ ഗോളുകളായിരുന്നു. തന്റെ അത്‌ലറ്റിക് മികവും , ഡൈവിങ് പ്രാഗത്ഭ്യവും, ഒന്നാന്തരം രക്ഷപ്പെടുത്തലുകളും കൊണ്ട് ബാറിന് കീഴില്‍ അത്ഭുതം കാട്ടിയ ഹിഗ്വിറ്റ ഒരു ഭ്രാന്തനെപ്പോലെ കളത്തില്‍ അലഞ്ഞു തിരിയുന്നവനായിരുന്നു. കൊളംബിയക്കാര്‍ അയാളെ വിളിക്കുന്നതു തന്നെ ഭ്രാന്തന്‍ എന്നര്‍ത്ഥമുള്ള ‘എല്‍ലോക്കോ’ എന്നാണ്. [caption id="attachment_364865" align="aligncenter" width="844"]![](https://cdn.boolokam.com/articles/2022/12/t555-300x156.jpg) കൊളംബിയൻ മുൻ ഗോളി റെനെ ഹിഗ്വിറ്റ[/caption] ഹിഗ്വിറ്റ ബൂട്ടഴിച്ചിട്ട് വര്‍ഷങ്ങളേറെ ആയെങ്കിലും ഗോള്‍കീപ്പര്‍ എന്ന് കേള്‍ക്കുമ്പോള്‍ ഓര്‍മ്മകള്‍ ആദ്യം സഞ്ചരിക്കുന്നത് അയാളിലേക്കായിരിക്കും. അയാള്‍ ലാറ്റിനമേരിക്കയിലും ലോകഫുട്‌ബോളിലും തീര്‍ത്ത ആവേശം നിറഞ്ഞ നിമിഷങ്ങളായിരിക്കും. ഒപ്പം ഇന്നും അത്ഭുതകരവും വേറിട്ട് നില്‍ക്കുന്നതുമായ സ്‌കോര്‍പിയോണ്‍ കിക്കിന്റെ അത്ഭുത കാഴ്ചയും.20 ആം നൂറ്റാണ്ടില്‍ കലാപങ്ങളും അരാജകത്വവും മാത്രം കണ്ടു മടുത്ത കൊളംബിയന്‍ ജനതക്ക് ചില നിമിഷങ്ങളിലെങ്കിലും സ്വയം മറക്കാന്‍ ഹിഗ്വിറ്റ ഒരു പ്രേരകമായിരുന്നു. ലോകഫുട്‌ബോളിലെ ഏറ്റവുംമികച്ച ഗോള്‍കീപ്പര്‍മാരുടെ പേരെടുത്താല്‍ ലെവ് യാഷിനും , ഗോര്‍ഡണ്‍ബാങ്ക്‌സിനും , ഒലിവര്‍ ഖാനും എത്രയോ പിറകിലായിരിക്കാം ഹിഗ്വിറ്റയുടെ സ്ഥാനം.എന്നാല്‍ അയാള്‍ മൈതാനത്ത് കൊണ്ടുവന്ന സൗന്ദര്യവും , സ്പന്ദനവും മറ്റൊരാള്‍ക്കും അവകാശപ്പെടാനാകില്ലെന്ന് തറപ്പിച്ചു പറയാം. സത്യത്തില്‍ അയാള്‍ കാണികളില്‍ ആവേശം നിറക്കുന്നതിനൊപ്പം വലിയ ഒരു ഉത്തരവാദിത്തവും പേറിയിരുന്നതായി കാണാം. കഥയും സിനിമയുമൊക്കെ വരുന്നതിനും എത്രയോ മുൻപേ സാക്ഷാൽ റെനെ ഹിഗ്വിറ്റ കേരളത്തിലും സുപരിചിതനാണ്. കൊളംബിയയുടെ ഈ വ്യത്യസ്തനായ ഗോൾകീപ്പർ രൂപത്തിലൂടെയും , സാഹസികമായ കളി ശൈലിയിലൂടെയുമൊക്കെ മലയാളികളുടെയും മനസ്സ് കീഴടക്കിയ താരമാണ്.ഇതേ ഹിഗ്വിറ്റയുടെ പേരിനെച്ചൊല്ലിയാണ് ഇന്ന് മലയാള സാഹിത്യ ലോകം രണ്ടു ചേരിയായിരിക്കുന്നത്. ???? വാൽ കഷ്ണം???? കഥാകൃത്തും , നോവലിസ്റ്റുമായ എൻ.എസ്‌. മാധവൻ എഴുതിയ ഒരു മലയാളം ചെറുകഥയാണ് ഹിഗ്വിറ്റ. ഹിഗ്വിറ്റ എന്ന പേരിൽ തന്നെ ഈ കഥ ഉൾപ്പെടുത്തിയിട്ടുള്ള മാധവന്റെ കഥാസമാഹാരത്തിന് 2009-ലെ മുട്ടത്തുവർക്കി പുരസ്കാരം ലഭിച്ചിട്ടുണ്ട് . 1995-ൽ ചെറുകഥാസാഹിത്യത്തിനുള്ള കേരള സാഹിത്യ അക്കാദമി പുരസ്കാരം ലഭിച്ചത് ഈ കൃതിക്കാണ്. ![](https://cdn.boolokam.com/articles/2022/12/gegg-198x300.webp)കഥയിലെ മുഖ്യകഥാപാത്രമായ പുരോഹിതൻ ഗീവർഗീസച്ചൻ, പഴയ ഫുട്ബോൾ കളിക്കാരനും , ഫുട്ബോൾ പ്രേമിയുമാണ്. അദ്ദേഹം കഥയിൽ പെരുമാറുന്ന രീതിക്ക് ഹിഗ്വിറ്റയുടെ കേളീശൈലിയോട് സാമ്യമുണ്ട്. ഫുട്ബോളുമായി ബന്ധപ്പെട്ട പദാവലിയും ബിംബങ്ങളും ഈ കഥയിൽ ഏറെയുണ്ട്. തെക്കൻ ദില്ലിയിൽ കുറച്ചു മലയാളികളും ബിഹാറിൽ നിന്നെത്തിയ ഏതാനും ആദിവാസിപ്പെണ്ണുങ്ങളും മറ്റും ഇടവകക്കാരായ ഒരു പള്ളിയിലെ വികാരിയായിരുന്നു കേരളീയനായ ഗീവർഗീസച്ചൻ. ഒരു കായികാദ്ധ്യാപകന്റെ മകനായ അദ്ദേഹം സ്കൂൾ വിദ്യാഭ്യാസകാലത്ത് ഫുട്ബോളിൽ ഏറെ തിളങ്ങി. പിതാവിന്റെ മരണത്തെ തുടർന്ന് കളി നിർത്തിയെങ്കിലും പൗരോഹിത്യത്തിലേക്കുള്ള വിളി സ്വീകരിച്ചുകഴിഞ്ഞും ഗീവർഗീസ് ആ കളിയിലുള്ള താത്പര്യം നിലനിർത്തി. ടെലിവിഷനിൽ ലോകകപ്പുമത്സരം കാണുന്നതും കളിക്കാരുടെ ശൈലിയെ അപഗ്രഥിക്കുന്നതും അദ്ദേഹം പതിവാക്കിയിരുന്നു. ഗീവർഗീസച്ചന്റെ ഇടവകക്കാരിൽ ഒരാളായിരുന്നു ആദിവാസി ലൂസി മരണ്ടി. പഞ്ഞമാസങ്ങളിൽ ആദിവാസിപ്പെൺകുട്ടികളെ ജോലി വാഗ്ദാനം ചെയ്തു ദില്ലിയിലേക്ക് കൊണ്ടുവരുക പതിവാക്കിയിരുന്ന ജബ്ബാർ എന്നയാളാണ് ലൂസിയെ അവിടെയെത്തിച്ചത്. പറഞ്ഞിരുന്നതുപോലെ അയാൾ അവൾക്ക് ഒരു വീട്ടിൽ ജോലി വാങ്ങിക്കൊടുത്തെങ്കിലും അയാളുടെ പ്രധാന പദ്ധതി മറ്റൊന്നായിരുന്നു. അതനുസരിച്ച്, ജോലിചെയ്തിരുന്ന വീട്ടിൽ നിന്ന് സൂത്രത്തിൽ വിളിച്ചിറക്കി ഒരുദിവസം അയാൾ അവളെ വലിയ ഹോട്ടലുകളിലൊന്നിൽ ഒരു സേഠിന്റെ മുറിയുടെ വാതിൽക്കൽ എത്തിച്ചു. കാര്യം മനസ്സിലാക്കിയപ്പോൾ രക്ഷപെട്ടോടാൻ ശ്രമിച്ച അവളെ പിടികൂടി സ്വന്തം വീട്ടിൽ കൊണ്ടുപോയി അയാൾ പീഡിപ്പിച്ചെങ്കിലും അവിടെ നിന്ന് രക്ഷപെട്ട് അവൾ അയാൾ അറിയാത്ത മറ്റൊരു വീട്ടിൽ ജോലി സമ്പാദിച്ചു. താമസിയാതെ ആ വീട് കണ്ടെത്തിയ ജബ്ബാർ അവിടേയും ശല്യവും , ഭീഷണിയും തുടർന്നപ്പോൾ ലൂസി ഗീവർഗീസച്ചന്റെ സഹായം തേടി. പലവട്ടം പരാതിയുമായി സമീപിച്ച അവളോട് "എല്ലാം ശരിയാകും ലൂസി" എന്നും മറ്റുമുള്ള ഒഴുക്കൻ ആശ്വാസ വചനങ്ങൾ പറയുകയും, പോലീസിൽ പരാതി പറയാൻ ഉപദേശിക്കുകയുമല്ലാതെ മറ്റൊന്നും ചെയ്യാൻ അദ്ദേഹത്തിനായില്ല. പോലീസിനെയാകട്ടെ അവൾ ജബ്ബാറിനേക്കാൾ ഭയന്നിരുന്നു. നിസ്സഹായത നൽകിയ ആത്മസംഘർഷത്തിനിടയിലും ഫുട്ബോൾ പ്രേമിയായ ഗീവർഗീസച്ചൻ ടെലിവിഷനിൽ ഫുട്ട്ബോൾ കളികണ്ട് വിശകലനം ചെയ്യുന്നത് നിർത്തിയിരുന്നില്ല. "പെനാൽറ്റി കിക്ക് കാത്തുനിൽക്കുന്ന ഗോളിയുടെ ഏകാന്തത" എന്ന ജർമ്മൻ നോവലിനെക്കുറിച്ച് സാഹിത്യസ്നേഹിയായ മറ്റൊരു പുരോഹിതനിൽ നിന്ന് കേട്ടപ്പോൾ മുതൽ കളിയിൽ ഗോൾകീപ്പറുടെ പങ്കിനെ പലവിധത്തിൽ സങ്കല്പിച്ചെടുക്കാൻ ശ്രമിച്ച ഗീവർഗീസച്ചൻ കൊളംബിയൻ ഗോളി ഹിഗ്വിറ്റയുടെ സാഹസികത നിറഞ്ഞ ശൈലി പ്രത്യേകം ശ്രദ്ധിക്കാൻ തുടങ്ങി. ഗോളികളുടെ സ്ഥായിധർമ്മമായ ദൃക്സാക്ഷിത്വത്തം കൊണ്ട് തൃപ്തിപ്പെടാതെ പുതിയ അക്ഷാംശങ്ങൾ കണ്ടെത്തുന്ന കപ്പിത്താനെപ്പോലെ മൈതാനത്തിന്റെ മധ്യത്തിലേക്ക് പന്ത് ഇടം‌വലം പായിച്ച് കുതിക്കുന്ന ഹിഗ്വിറ്റ അദ്ദേഹത്തെ ആകർഷിച്ചു. അടുത്ത തവണ ജബ്ബാറിനെക്കുറിച്ച് പരാതിയുമായെത്തിയ ലൂസി, അയാൾ തന്റെ മുഖത്ത് ആസിഡ് ബൾബെറിയുമെന്ന് ഭീഷണിപ്പെടുത്തിയെന്നും അതിനാൽ അയാൾ പറയുന്നിടത്തേക്ക് ഒപ്പം ചെല്ലാൻ തീരുമാനിച്ചിരിക്കുന്നുവെന്നും അറിയിച്ചു. അതുകേട്ട ഗീവർഗീസച്ചൻ, ഹിഗ്വിറ്റയെ അനുകരിച്ച് ഗോൾമുഖം വിട്ട് മൈതാനത്തേക്കു കടന്നു കളിക്കാൻ തീരുമാനിച്ചു. സ്വന്തം മുറിയിൽ പോയി പുരോഹിതന്റെ ളോഹയും ജപമാലയും ഊരിവച്ച് സാധാരണവസ്ത്രത്തിൽ മടങ്ങിയെത്തിയ അദ്ദേഹം, സ്കൂട്ടറിനു പിന്നിൽ ലൂസിയെ ഇരുത്തി ജബ്ബാറിന്റെ താമസസ്ഥലത്തെത്തി വാതിലിൽ മുട്ടി. ലൂസിയെ കണ്ട് സന്തോഷിച്ച് അവളോട് വീട്ടിലേക്ക് കയറാൻ ആവശ്യപ്പെട്ട ജബ്ബാറിനെ അദ്ദേഹം അടിച്ചവശനാക്കി. ആ സമാപ്തി കഥയുടെ തന്നെ ഭാഷയിൽ ഇങ്ങനെയാണ്: ![](https://cdn.boolokam.com/articles/2022/12/dqdqddd-300x156.jpg)“ ഗീവർഗീസ് കാലുയർത്തി അടിച്ചു. വിരിനെഞ്ചിൽ പന്തെടുത്ത് തലകൊണ്ടടിച്ചു. അടുത്ത അടി കാലുപൊക്കിയായിരുന്നു. പിന്നെയും പിന്നെയും.... പിന്നെ സ്ലോമോഷനിൽ ആ അടി ആവർത്തിച്ചു. നിലത്തുവീണ ജബ്ബാറിന്റെ മൂക്കിൽ നിന്ന് ചോര പടർന്നു. വലിയ അക്ഷരത്തിൽ ഓക്ലഹാമ എന്നെഴുതിയ ബനിയൻ കൂട്ടിപ്പിടിച്ച് എഴുന്നേല്പിച്ച് ഗീവർഗീസച്ചൻ പറഞ്ഞു: "നാളെ സൂര്യോദയം എന്നൊന്നുണ്ടെങ്കിൽ നിന്നെ ദില്ലിയിൽ കണ്ടുപോകരുത്." ” മൈതാനമദ്ധ്യത്തിലെ ഇടപെടൽ കഴിഞ്ഞ് യാതൊരു ഗൃഹാതുരത്വവും ഇല്ലാതെ തനിക്കു ചുമതലപ്പെട്ട ഗോൾ മുഖത്തേക്ക് മടങ്ങുന്ന ഹിഗ്വിറ്റയെപ്പോലെ, ലൂസിയെ അവൾ ജോലിചെയ്തിരുന്ന വീട്ടിൽ ഇറക്കി വിട്ടിട്ട് നിർവികാരനായി സ്വന്തം മുറിയിലേക്കു മടങ്ങുന്ന ഗീവർഗീസച്ചനെ ചിത്രീകരിച്ചാണ് കഥ അവസാനിക്കുന്നത്.പിന്നീട് ഹിഗ്വിറ്റയുമായി ബന്ധപ്പെട്ടുണ്ടായ ഒരു വിവാദം കേരളത്തിലെ മത-സാംസ്കാരിക-രാഷ്ട്രീയ രംഗങ്ങളിൽ ശ്രദ്ധിക്കപ്പെട്ടു. എട്ടാം ക്ലാസിലെ പാഠപുസ്തകത്തിൽ ചേർത്തിരുന്ന ഈ കഥയെക്കുറിച്ച്, വിദ്യാഭ്യാസവകുപ്പിന്റെ പഠനസഹായിൽ ഉൾക്കൊള്ളിച്ചിരുന്ന ചില നിരീക്ഷണങ്ങളാണ് വിവാദമുണർത്തിയത്. ഒരു കത്തോലിക്കാപുരോഹിതന്റെ ജീവിതത്തെ മഹത്ത്വീകരിച്ചുകാട്ടുന്നതാണ് ഈ കഥയെന്നിരിക്കെ, പഠനസഹായിലെ നിരീക്ഷണങ്ങളിൽ സൂചിതമായ വ്യാഖ്യാനം ക്രൈസ്തവപൗരോഹിത്യത്തെ വിലകുറച്ചുകാട്ടുന്നുവെന്നായിരുന്നു പരാതി. ളോഹയുടേയും , ജപമാലയുടേയും ബന്ധനത്തിൽ ബൈബിളിനെ ആശ്രയിച്ച് കഴിഞ്ഞ ഗീവർഗ്ഗീസച്ചന് ആകുലതകളിൽനിന്ന്‌ രക്ഷനേടാനായില്ലെന്നും, പുരോഹിതന്മാർ ളോഹയും , ജപമാലയും ഊരിയെറിഞ്ഞ് ബൈബിളിൽനിന്നും പുറത്ത്‌ കടക്കുന്നതാണ്‌ ശരിയെന്നും സ്ഥാപിക്കാൻ ശ്രമിക്കുകയും, ബൈബിൾ കഥാപാത്രങ്ങളെ തെറ്റായി ചിത്രീകരിക്കുകയും ചെയ്യുന്ന വ്യാഖ്യാനമാണ് പഠനസഹായിയുള്ളതെന്നും ആരോപിക്കപ്പെട്ടു. കഥയിലെ വില്ലന് 'ജബ്ബാർ' എന്ന മുസ്ലിം പേരു നൽകിയതിന് എം.ടി. അൻസാരി, കഥാകൃത്തിനെ വിമർശിച്ചിട്ടുണ്ട്. എന്നാൽ, സാമാന്യവായനയിൽ പെടാത്ത അപപരായണത്തിനു മുതിർന്ന ആളുകൾ മാത്രമാണ് അതിൽ കുറ്റം കണ്ടതെന്നും, നമുക്കു നമ്മോടു തന്നെ ബഹുമാനമില്ലാത്തതു കൊണ്ടാണ് ഇത്തരം ദുഷ്ടചിന്തകളുണ്ടാകുന്നതെന്നുമാണ് ഈ വിമർശനത്തിനു കഥാകൃത്തിന്റെ മറുപടി. ഹിഗ്വിറ്റ എന്ന ചെറുകഥയുടെ പേര് സുരാജ് വെഞ്ഞാറമൂട് അഭിനയിക്കുന്ന മലയാള സിനിമയ്ക്ക് ഇടാൻ ശ്രമിച്ചതാണ് ഇപ്പോൾ വിവാദമായത്.തന്റെ പ്രസ്ഥാനത്തെ സംരക്ഷിക്കാൻ ശ്രമിക്കുന്ന രാഷ്ട്രീയ നേതാവിന്റെ കഥയാണ് ഹിഗ്വിറ്റ എന്ന പൊളിറ്റിക്കൽ ത്രില്ലർ മലയാള ചിത്രം. കളിക്കളത്തിലെ ഗോളി പോലെയാണ് ഈ നേതാവിന്റെ അവസ്ഥ അങ്ങനെയാണ് ഈ പേരിലേക്കെത്തിയതെന്നു സംവിധായകന്റെ പക്ഷം. **✨ചിട്ടപ്പെടുത്തിയത്: അറിവ് തേടുന്ന പാവം പ്രവാസി✨**
