---
author: Beaumaris
categories:
- Entertainment
comment_count: 0
date: 2023-05-29 05:20:40
draft: false
image: ''
like_count: 42622
share_count: 18566
tags:
- Featured
- naya nair
- nithya das
- nithyadas
title: ദേഹാസ്വാസ്ഥ്യത്തെ തുടർന്ന് നടി നവ്യ നായർ ആശുപത്രിയിൽ
view_count: 1679970
---

ദേഹാസ്വാസ്ഥ്യത്തെ തുടർന്ന് നടി നവ്യ നായർ ആശുപത്രിയിലെന്ന് റിപ്പോർട്ട്. പുതിയ ചിത്രമായ ജാനകി ജാനേയുടെ പ്രചാരണവുമായി ബന്ധപ്പെട്ട് സുൽത്താൻ ബത്തേരിയിലേക്കുള്ള യാത്രക്കിടെയാണ് നവ്യയ്ക്ക് ശാരീരിക അസ്വസ്ഥത ഉണ്ടായത്. തുടർന്ന് ആശുപത്രിയിൽ പ്രവേശിപ്പിക്കുകയായിരുന്നു. ഭക്ഷ്യവിഷബാധയാണെന്നാണ് സംശയിക്കുന്നത്.. നടിയും നവ്യയുടെ സുഹൃത്തുമായ നിത്യ ദാസാണ് ചിത്രം പുറത്തുവിട്ടത്. നവ്യയെ സന്ദർശിക്കുന്ന ചിത്രമാണ് നിത്യ ഇൻസ്റ്റ​ഗ്രാമിലൂടെ പുറത്തുവിട്ടത്. അനീഷ് ഉപാസന സംവിധാനം ചെയ്ത ’ജാനകി ജാനേ’യിലാണ് താരം ഒടുവിൽ അഭിനയിച്ചത്. ചിത്രത്തിന്റെ പ്രചാരണത്തിന്റെ ഭാഗമായി ചിത്രം പ്രദർശിപ്പിക്കുന്ന തീയറ്ററുകളിൽ എത്തി പ്രമോഷൻ നടത്തി വരുകയായിരുന്നു നവ്യനായർ. അതേ സമയം പുതിയ ചിത്രം ‘ജാനകി ജാനേ’യുടെ പ്രൊമോഷനു വേണ്ടി സുൽത്താൻ ബത്തേരിയിൽ ആരോഗ്യ പ്രശ്‌നങ്ങളാൽ എത്തില്ലെന്ന് അറിയിച്ചിരുന്നു.