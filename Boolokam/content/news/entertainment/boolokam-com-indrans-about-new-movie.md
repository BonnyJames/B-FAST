---
author: safwan
categories:
- Entertainment
comment_count: 0
date: 2022-05-18 16:33:22
draft: false
image: https://cdn.boolokam.com/articles/2022/05/images-40-2.jpeg
like_count: 27772
share_count: 34129
tags:
- Featured
- Indrans
title: ആ സമയം ഞാൻ അടികൊണ്ട് വശംകെട്ടു പോയി. ആരാധകരെ ഞെട്ടിക്കുന്ന തുറന്നു പറച്ചിലുമായി
  ഇന്ദ്രൻസ്.
view_count: 1314703
---

മലയാളസിനിമയിൽ ആരാധകർ ഏറെ ഇഷ്ടപ്പെടുന്ന നടനാണ് ഇന്ദ്രൻസ്. ഹാസ്യനടനായി അരങ്ങേറി പിന്നീട് ഒട്ടനവധി നിരവധി പ്രധാനവേഷത്തിലെത്തുന്ന മികച്ച നടനായി താരം മാറി. കാലത്തിൻറെ ഏറ്റവും പുതിയ ചിത്രമാണ് ധ്യാൻ ശ്രീനിവാസൻ ദുർഗ്ഗാ കൃഷ്ണൻ എന്നിവരോടൊപ്പപ്പമുള്ള ഉടൽ. ഈ മാസം 20നാണ് ചിത്രം തീയേറ്ററുകളിൽ എത്തുന്നത്.

ഗോകുലം ഗോപാലൻ ശ്രീ ഗോകുലം മൂവീസ് ബാനറിലാണ് ചിത്രം നിർമ്മിക്കുന്നത്. നേരത്തെ ചിത്രത്തോട് അനുബന്ധിച്ച് ധ്യാൻ ശ്രീനിവാസൻ നൽകിയ അഭിമുഖങ്ങൾ ചിലകാര്യങ്ങളിൽ വിവാദമായിരുന്നു. ഇപ്പോഴിതാ ചിത്രത്തിനെ കുറിച്ച് ഇന്ദ്രൻസ് പറഞ്ഞ വാക്കുകളാണ് ശ്രദ്ധേയമാകുന്നത്.

  
"ശ്രീ ഗോകുലം മൂവിസിന്റെ ബാനറിൽ ഗോകുലം ഗോപാലൻ സാർ നിർമ്മിച്ച ഉടൽ സിനിമയുടെ പ്രീമിയർ ഷോയ്ക്ക് ലഭിക്കുന്ന നല്ല പ്രതികരണങ്ങൾക്ക് നന്ദി. വ്യത്യസ്തമായ പ്രായങ്ങളെ നമ്മുടെ പ്രേക്ഷകർ എന്നും ഹൃദയപൂർവ്വം സ്വീകരിച്ചിട്ടുണ്ട്. സംവിധായകൻ രതീഷ് രഘുനന്ദൻ ഈ കഥ എന്നോട് പറയുമ്പോൾത്തന്നെ എന്റെ കഥാപാത്രത്തിന്റെ സാധ്യതയും വെല്ലുവിളിയും മനസിലായിരുന്നു. പറഞ്ഞതിനേക്കാൾ മനോഹരമായി രതീഷ് അത് ചിത്രീകരിച്ചിട്ടുണ്ട്.

![](https://cdn.boolokam.com/articles/2022/05/images-40-2.jpeg)

ഉടൽ ഈ കാലത്ത് പറയേണ്ട കഥ തന്നെയാണ്. നമ്മുടെ സിനിമയിൽ അത പരിചിതമല്ലാത്ത വിഷയമാണ് ചിത്രം കൈകാര്യം ചെയ്തിരിക്കുന്നത്. ഷൂട്ടിംഗിനിടയിൽ ഉടനീളം അടികൊണ്ട് വശം കെട്ട സിനിമയാണ് ഉടൽ. ഇത്തിരിപ്പോന്ന എന്നെക്കൊണ്ട് രണ്ടാഴ്ചയിലേറെയാണ് മാഫിയ ശശി സാർ ആക്ഷൻ രംഗങ്ങൾ ചെയ്യിച്ചത്.

![](https://cdn.boolokam.com/articles/2022/05/images-39-2.jpeg)

അത്രയും സ്ക്രീനിൽ നന്നായി വന്നിട്ടുണ്ട് എന്നറിഞ്ഞതിൽ സന്തോഷം. മെയ് 20 വെള്ളിയാഴ്ച്ച ചിത്രം തീയേറ്ററുകളിൽ എത്തുകയാണ്. നല്ല സിനിമകളെ എന്നും പ്രോത്സാഹിപ്പിച്ചിട്ടുള്ള നിങ്ങൾ എല്ലാവരുടേയും സഹകരണം ഉടലിനും ഉണ്ടാകണമെന്ന് മാത്രം അഭ്യർത്ഥിക്കുന്നു."-ഇന്ദ്രൻസ് പറഞ്ഞു.