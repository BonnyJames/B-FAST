---
title: "ഇപ്പോൾ 'പ്രബുദ്ധ മലയാളി'കളുടെ ഇടയിൽ പരക്കെ ഒരു പുതിയ ട്രെൻഡ് രൂപപ്പെട്ടിട്ടുണ്ട്... ഹോമം"
date: 2022-10-13T06:25:50
draft: false
categories: ["Entertainment"]
tags: ['BLACK MAGIC', 'homam']
author: "Beaumaris"
---

<strong>Vipin Krishnan</strong>

<strong>ഇപ്പോൾ 'പ്രബുദ്ധ മലയാളി'കളുടെ ഇടയിൽ പരക്കെ ഒരു പുതിയ ട്രെൻഡ് രൂപപ്പെട്ടിട്ടുണ്ട്..ഹോമം</strong>

കൂടുതലും ഹിന്ദുക്കുടുംബങ്ങളിലാണ് ഇത് കണ്ടിട്ടുള്ളത്.വീട്ടിലൊരു മരണം നടന്നുകഴിഞ്ഞാൽ ആ മരണംകൊണ്ട് ആ വീട്ടിലുള്ള മറ്റാർക്കെങ്കിലും 'ദോഷ'മുണ്ടോ എന്ന് മന്ത്രവാദി/തന്ത്രി/പൂജാരി/ജ്യോത്സ്യൻ തുടങ്ങിയ പേരുകളിൽ അറിയപ്പെടുന്ന ഒരു ഫ്രോഡിനെ കൊണ്ട് 'നോക്കിക്കുന്നു'.ഒന്നുകിൽ ആ കുടുംബ പശ്ചാത്തലം ലവന് മുൻപേ അറിയാമായിരിക്കും അല്ലെങ്കിൽ ലവൻ അവിടെ സന്നിഹിതരായിരിക്കുന്നവരിൽ നിന്ന് വിശദമായി ചോദിച്ചറിയും. അതിൽ നിന്നും ടി പാർട്ടികളുടെ ജീവിത രീതികൾ, സ്വത്തു വിവരങ്ങൾ, സാമ്പത്തികസ്ഥിതി, വരുമാന ശ്രോതസ്സുകൾ തുടങ്ങിയവ തന്ത്രപൂർവ്വം മനസ്സിലാക്കും.

ശേഷം കണ്ണടച്ചിരുന്നിട്ടോ കണ്ണ് മിഴിച്ചിരുന്നിട്ടോ കവടി നിരത്തിയോ, വെറ്റിലയിൽ മഷിപുരട്ടിയോ മറ്റോ മഹത്തായ എന്തോ കണ്ടുപിടിച്ചു എന്നമട്ടിൽ കലശലായ ദോഷമുണ്ടെന്ന് മുന്നിലിരിക്കുന്നവരെ പറഞ്ഞ് ബോധ്യപ്പെടുത്തുന്നു..ഒപ്പം ഭയപ്പെടുത്തുകകൂടി ചെയ്യുന്നു..!!മണ്ടൻമാരായതുകൊണ്ട്(അല്ലെങ്കിൽ ഈ പണിക്ക് പോകില്ലല്ലോ) അവർ അതൊക്കെ കണ്ണുംപൂട്ടി വിശ്വസിക്കുന്നു.'പരിഹാരമൊന്നുമില്ലേ തിരുമേനീ..??' എന്ന് അങ്ങോട്ട് ചോദിപ്പിക്കും വരെ വിരട്ടൽ തുടർന്നുകൊണ്ടേ ഇരിക്കുന്നു.മുന്നിലിരിക്കുന്നവരിൽ നിന്നും ആ ചോദ്യം വന്നു എന്നുകണ്ടുകഴിഞ്ഞാൽ പിന്നെ വീണ്ടും കണ്ണടച്ച് മൗനം ഭജിക്കുന്നു..(എന്തിനാന്ന് വെച്ചിട്ടാ..മുന്നിലിരിക്കുന്ന പൊട്ടൻമാരിൽ നിന്ന് എത്ര രൂപ പിടുങ്ങണമെന്ന് ആലോചിക്കുവാണ്.എന്നാൽ പൊട്ടൻമാർ വിചാരിക്കും ജ്ഞാനശ്രേഷ്ഠൻ എയറിൽ നിന്നും തങ്ങൾക്ക് വേണ്ട പരിഹാരം ആവാഹിക്കുവാണെന്നും) എന്നിട്ട് കണ്ണുകൾ തുറന്ന് അനന്തതയിലേക്ക് നോക്കി ഇത്ര രൂപയുടെ (10000/1ലക്ഷം/2ലക്ഷം അങ്ങനെ..) പൂജാ പരിഹാര കർമ്മങ്ങൾ നിർദ്ദേശിക്കുന്നു..അതിനായി ഒരു തീയ്യതിയും തീരുമാനിക്കുന്നു. അതോടൊപ്പം ഹോമം/പൂജകൾക്ക് വേണ്ടുന്ന സാധന സാമഗ്രികളുടെ ലിസ്റ്റും കൈമാറുന്നു.

<img class="size-full wp-image-354466 aligncenter" src="https://cdn.boolokam.com/articles/2022/10/fwfwrr.jpg" alt="" width="696" height="522" />ഈ ചിലവുകൾക്ക് പുറമെയാണ് തന്ത്രിവര്യനുള്ള പ്രതിഫലത്തുകയെന്നും കേൾക്കുന്നു..!! (തങ്ങളുടെ ആയുസ്സിനെ സംരക്ഷിക്കുന്നതിനുള്ള പൂജ ചെയ്യുന്നയാൾക്ക് മണ്ടൻമാരെല്ലാം കൂടിച്ചേർന്ന് പറഞ്ഞുറപ്പിച്ചതിനേക്കാൾ കൂടുതൽ തുക കൊടുക്കുന്നതും ഇപ്പോൾ 'നാട്ടുനടപ്പായി' മാറിയിട്ടുണ്ട് എന്നും അറിയുന്നു)പിന്നെ പൂജാദിവസം വരുന്നു.(ബൈക്കിലോ ഓട്ടോയിലോ അല്ല..മുന്തിയ ഇനം കാറിലാണ് വരവ്..അമ്മാതിരി വരുമാനമുണ്ടേ..മാത്രമല്ല പൂജാ ടൂൾസ് ഒത്തിരിയുള്ളതിനാൽ കാറാണ് നല്ലത്.) പിന്നെ സിനിമയിലൊക്കെ കാണുംപോലെ ഹോമകുണ്ഡമൊക്കെ തയ്യാറാക്കി തീ കൂട്ടി ആ വീട്ടിൽ അക്കാലമത്രയുമായി മരണപ്പെട്ട സകല 'ആത്മാക്കളെ'യും ആവാഹിക്കലും 'ആത്മാക്കളോടുള്ള ആശയവിനിമയ'വുമായൊക്കെയായി മണിക്കൂറുകൾ മുന്നോട്ട്..അവസാനം 'പ്രശ്നക്കാരായ' ആത്മാക്കളെ പിടിച്ചുകെട്ടുന്നു..കുടത്തിൽ കയറ്റുന്നു..ആണിയടിച്ച് തറയ്ക്കുന്നു തുടങ്ങിയ കലാപരിപാടികളിലേക്ക് കടക്കുന്നു..ശേഷം ഹോമത്തിന്റെ റിസൾട്ട് പുറത്തുവിടലാണ്..റിസൾട്ടുകൾ ഈ വിധം:

1.) ഒന്നുകിൽ പിടിച്ചുകെട്ടി എന്നുപറയുന്നു.
(ഇനിയും ഒരു സാമ്പത്തിക നേട്ടത്തിന് അവിടെ സ്കോപ്പില്ല എന്നു കണ്ടാൽ നിർത്തുന്നതാണല്ലോ ബുദ്ധി)
2.) അല്ലെങ്കിൽ ചിലരെക്കൂടി കിട്ടാനുണ്ടെന്ന് വളരെ ഗൗരവത്തോടുകൂടി പറയുന്നു. അതിനായി ഇനിയും ഹോമം വേണ്ടിവരുമെന്നും അവരെ ബോധ്യപ്പെടുത്തുന്നു.
(കാരണം നല്ല സാമ്പത്തിക ശേഷിയുള്ള നല്ല അസ്സല് പൊട്ടൻമാരാണ് വീട്ടുകാരെങ്കിൽ പറഞ്ഞുപറ്റിക്കാൻ വളരെ എളുപ്പമാണല്ലോ..നല്ല സാമ്പത്തിക നേട്ടവും ഉണ്ടാകും..!!)
അങ്ങനെ അങ്ങനെ പാവം 'പ്രബുദ്ധ മലയാളി'യുടെ ഈ കുഞ്ഞു ജീവിതം മന്ത്ര-തന്ത്രവാദികളുടേയും ആൾദൈവങ്ങളുടേയും മതപൊട്ടൻമാരുടേയുമൊക്കെ തോളിലേറി ഒരുവിധത്തിൽ മുൻപോട്ടുപോകുന്നു..
ചുരുക്കംപറഞ്ഞാൽ ജീവിച്ചിരിക്കുന്നതിനേക്കാൾ ചിലവ് കൂടുതലാണ് മരണശേഷം..!!

വാൽ: ഈ ഹോമം നടത്താൻ ചിലവാക്കുന്ന കാശ് മതിയായിരുന്നു രോഗശയ്യയിൽ ആയി മരിക്കുംമുൻപ് അവർക്ക് വേണ്ട സംരക്ഷണം നൽക്കാൻ..ഭക്ഷണം നൽകാൻ..മരുന്ന് നൽകാൻ..!!! ആരോട് പറയാൻ..ആര് കേൾക്കാൻ..!!


![ഇപ്പോൾ 'പ്രബുദ്ധ മലയാളി'കളുടെ ഇടയിൽ പരക്കെ ഒരു പുതിയ ട്രെൻഡ് രൂപപ്പെട്ടിട്ടുണ്ട്... ഹോമം](https://cdn.boolokam.com/articles/2022/10/fwfwrr.jpg)**Vipin Krishnan** **ഇപ്പോൾ 'പ്രബുദ്ധ മലയാളി'കളുടെ ഇടയിൽ പരക്കെ ഒരു പുതിയ ട്രെൻഡ് രൂപപ്പെട്ടിട്ടുണ്ട്..ഹോമം** കൂടുതലും ഹിന്ദുക്കുടുംബങ്ങളിലാണ് ഇത് കണ്ടിട്ടുള്ളത്.വീട്ടിലൊരു മരണം നടന്നുകഴിഞ്ഞാൽ ആ മരണംകൊണ്ട് ആ വീട്ടിലുള്ള മറ്റാർക്കെങ്കിലും 'ദോഷ'മുണ്ടോ എന്ന് മന്ത്രവാദി/തന്ത്രി/പൂജാരി/ജ്യോത്സ്യൻ തുടങ്ങിയ പേരുകളിൽ അറിയപ്പെടുന്ന ഒരു ഫ്രോഡിനെ കൊണ്ട് 'നോക്കിക്കുന്നു'.ഒന്നുകിൽ ആ കുടുംബ പശ്ചാത്തലം ലവന് മുൻപേ അറിയാമായിരിക്കും അല്ലെങ്കിൽ ലവൻ അവിടെ സന്നിഹിതരായിരിക്കുന്നവരിൽ നിന്ന് വിശദമായി ചോദിച്ചറിയും. അതിൽ നിന്നും ടി പാർട്ടികളുടെ ജീവിത രീതികൾ, സ്വത്തു വിവരങ്ങൾ, സാമ്പത്തികസ്ഥിതി, വരുമാന ശ്രോതസ്സുകൾ തുടങ്ങിയവ തന്ത്രപൂർവ്വം മനസ്സിലാക്കും. ശേഷം കണ്ണടച്ചിരുന്നിട്ടോ കണ്ണ് മിഴിച്ചിരുന്നിട്ടോ കവടി നിരത്തിയോ, വെറ്റിലയിൽ മഷിപുരട്ടിയോ മറ്റോ മഹത്തായ എന്തോ കണ്ടുപിടിച്ചു എന്നമട്ടിൽ കലശലായ ദോഷമുണ്ടെന്ന് മുന്നിലിരിക്കുന്നവരെ പറഞ്ഞ് ബോധ്യപ്പെടുത്തുന്നു..ഒപ്പം ഭയപ്പെടുത്തുകകൂടി ചെയ്യുന്നു..!!മണ്ടൻമാരായതുകൊണ്ട്(അല്ലെങ്കിൽ ഈ പണിക്ക് പോകില്ലല്ലോ) അവർ അതൊക്കെ കണ്ണുംപൂട്ടി വിശ്വസിക്കുന്നു.'പരിഹാരമൊന്നുമില്ലേ തിരുമേനീ..??' എന്ന് അങ്ങോട്ട് ചോദിപ്പിക്കും വരെ വിരട്ടൽ തുടർന്നുകൊണ്ടേ ഇരിക്കുന്നു.മുന്നിലിരിക്കുന്നവരിൽ നിന്നും ആ ചോദ്യം വന്നു എന്നുകണ്ടുകഴിഞ്ഞാൽ പിന്നെ വീണ്ടും കണ്ണടച്ച് മൗനം ഭജിക്കുന്നു..(എന്തിനാന്ന് വെച്ചിട്ടാ..മുന്നിലിരിക്കുന്ന പൊട്ടൻമാരിൽ നിന്ന് എത്ര രൂപ പിടുങ്ങണമെന്ന് ആലോചിക്കുവാണ്.എന്നാൽ പൊട്ടൻമാർ വിചാരിക്കും ജ്ഞാനശ്രേഷ്ഠൻ എയറിൽ നിന്നും തങ്ങൾക്ക് വേണ്ട പരിഹാരം ആവാഹിക്കുവാണെന്നും) എന്നിട്ട് കണ്ണുകൾ തുറന്ന് അനന്തതയിലേക്ക് നോക്കി ഇത്ര രൂപയുടെ (10000/1ലക്ഷം/2ലക്ഷം അങ്ങനെ..) പൂജാ പരിഹാര കർമ്മങ്ങൾ നിർദ്ദേശിക്കുന്നു..അതിനായി ഒരു തീയ്യതിയും തീരുമാനിക്കുന്നു. അതോടൊപ്പം ഹോമം/പൂജകൾക്ക് വേണ്ടുന്ന സാധന സാമഗ്രികളുടെ ലിസ്റ്റും കൈമാറുന്നു. ഈ ചിലവുകൾക്ക് പുറമെയാണ് തന്ത്രിവര്യനുള്ള പ്രതിഫലത്തുകയെന്നും കേൾക്കുന്നു..!! (തങ്ങളുടെ ആയുസ്സിനെ സംരക്ഷിക്കുന്നതിനുള്ള പൂജ ചെയ്യുന്നയാൾക്ക് മണ്ടൻമാരെല്ലാം കൂടിച്ചേർന്ന് പറഞ്ഞുറപ്പിച്ചതിനേക്കാൾ കൂടുതൽ തുക കൊടുക്കുന്നതും ഇപ്പോൾ 'നാട്ടുനടപ്പായി' മാറിയിട്ടുണ്ട് എന്നും അറിയുന്നു)പിന്നെ പൂജാദിവസം വരുന്നു.(ബൈക്കിലോ ഓട്ടോയിലോ അല്ല..മുന്തിയ ഇനം കാറിലാണ് വരവ്..അമ്മാതിരി വരുമാനമുണ്ടേ..മാത്രമല്ല പൂജാ ടൂൾസ് ഒത്തിരിയുള്ളതിനാൽ കാറാണ് നല്ലത്.) പിന്നെ സിനിമയിലൊക്കെ കാണുംപോലെ ഹോമകുണ്ഡമൊക്കെ തയ്യാറാക്കി തീ കൂട്ടി ആ വീട്ടിൽ അക്കാലമത്രയുമായി മരണപ്പെട്ട സകല 'ആത്മാക്കളെ'യും ആവാഹിക്കലും 'ആത്മാക്കളോടുള്ള ആശയവിനിമയ'വുമായൊക്കെയായി മണിക്കൂറുകൾ മുന്നോട്ട്..അവസാനം 'പ്രശ്നക്കാരായ' ആത്മാക്കളെ പിടിച്ചുകെട്ടുന്നു..കുടത്തിൽ കയറ്റുന്നു..ആണിയടിച്ച് തറയ്ക്കുന്നു തുടങ്ങിയ കലാപരിപാടികളിലേക്ക് കടക്കുന്നു..ശേഷം ഹോമത്തിന്റെ റിസൾട്ട് പുറത്തുവിടലാണ്..റിസൾട്ടുകൾ ഈ വിധം: 1.) ഒന്നുകിൽ പിടിച്ചുകെട്ടി എന്നുപറയുന്നു. (ഇനിയും ഒരു സാമ്പത്തിക നേട്ടത്തിന് അവിടെ സ്കോപ്പില്ല എന്നു കണ്ടാൽ നിർത്തുന്നതാണല്ലോ ബുദ്ധി) 2.) അല്ലെങ്കിൽ ചിലരെക്കൂടി കിട്ടാനുണ്ടെന്ന് വളരെ ഗൗരവത്തോടുകൂടി പറയുന്നു. അതിനായി ഇനിയും ഹോമം വേണ്ടിവരുമെന്നും അവരെ ബോധ്യപ്പെടുത്തുന്നു. (കാരണം നല്ല സാമ്പത്തിക ശേഷിയുള്ള നല്ല അസ്സല് പൊട്ടൻമാരാണ് വീട്ടുകാരെങ്കിൽ പറഞ്ഞുപറ്റിക്കാൻ വളരെ എളുപ്പമാണല്ലോ..നല്ല സാമ്പത്തിക നേട്ടവും ഉണ്ടാകും..!!) അങ്ങനെ അങ്ങനെ പാവം 'പ്രബുദ്ധ മലയാളി'യുടെ ഈ കുഞ്ഞു ജീവിതം മന്ത്ര-തന്ത്രവാദികളുടേയും ആൾദൈവങ്ങളുടേയും മതപൊട്ടൻമാരുടേയുമൊക്കെ തോളിലേറി ഒരുവിധത്തിൽ മുൻപോട്ടുപോകുന്നു.. ചുരുക്കംപറഞ്ഞാൽ ജീവിച്ചിരിക്കുന്നതിനേക്കാൾ ചിലവ് കൂടുതലാണ് മരണശേഷം..!! വാൽ: ഈ ഹോമം നടത്താൻ ചിലവാക്കുന്ന കാശ് മതിയായിരുന്നു രോഗശയ്യയിൽ ആയി മരിക്കുംമുൻപ് അവർക്ക് വേണ്ട സംരക്ഷണം നൽക്കാൻ..ഭക്ഷണം നൽകാൻ..മരുന്ന് നൽകാൻ..!!! ആരോട് പറയാൻ..ആര് കേൾക്കാൻ..!!
