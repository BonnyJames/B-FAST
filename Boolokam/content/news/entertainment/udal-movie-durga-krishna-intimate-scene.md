---
author: Beaumaris
categories:
- Entertainment
comment_count: 0
date: 2022-05-19 11:21:21
draft: false
image: ''
like_count: 67584
share_count: 23354
tags:
- DURGA KRISHNA
- Featured
- Indrans
- udal movie
title: '''ഉടൽ'' ട്രെയ്‌ലറിൽ കണ്ട ഇന്റിമേറ്റ് രംഗത്ത് അഭിനയിച്ചത് താൻ തന്നെയെന്ന് നടി
  ദുർഗ്ഗ കൃഷ്ണ'
view_count: 1454318
---

ത്രില്ലർ ചിത്രമായ ഉടൽ വെള്ളിയാഴ്ച റിലീസ് ചെയ്യുകയാണ്. ചിത്രത്തിൽ അഭിനയിച്ചതിന്റെ ത്രില്ലിൽ ആണ് നടി ദുർഗ കൃഷ്ണ. എന്നാൽ ചിത്രത്തിന്റെ ട്രെയിലറിൽ കണ്ട ഇന്റിമേറ്റ് രംഗങ്ങൾ വലിയ തോതിൽ ചർച്ച ചെയ്യപ്പെട്ടിരുന്നു. അതിൽ അഭിനയിച്ചത് ദുർഗ്ഗയാണോ എന്ന ചോദ്യമാണ് പലർക്കും. എന്നാൽ അത് തൻ തന്നെയാണെന്നും ആ രംഗം ഒഴിവാക്കാൻ കഴിയില്ലെന്നും ദുർഗ്ഗ കുറിപ്പിലൂടെ വ്യക്തമാക്കുന്നു. ദുർഗ്ഗയുടെ കുറിപ്പ് വായിക്കാം. &nbsp; ******ദുര്‍ഗയുടെ കുറിപ്പ്** ഉടല്‍ വെള്ളിയാഴ്ച്ച റിലീസ് ആവുകയാണ്. ഇതിലെ ആക്ഷന്‍ രംഗങ്ങളില്‍ അഭിനയിച്ചതിന്റെ ത്രില്ല് നാളുകള്‍ കഴിഞ്ഞിട്ടും മാറിയിട്ടില്ല. ആ ദിവസങ്ങള്‍ മറക്കാനാകാത്ത അനുഭവങ്ങളുടേതാണ്. ഇന്ദ്രന്‍സ് ചേട്ടന്റെ ക്യാരക്ടറിനെ ഞാന്‍ സിനിമയില്‍ ചാച്ചന്‍ എന്നാണ് വിളിക്കുന്നത്. ലൊക്കേഷനിലും അങ്ങനെ തന്നെയാണ് വിളിച്ചത്. പിന്നീട് ആ കഥാപാത്രവുമായി നേരിട്ട് ഏറ്റുമുട്ടുന്നുണ്ട്. ആക്ഷന്‍ രംഗങ്ങള്‍ ചിത്രീകരിക്കുമ്പോള്‍ പലപ്പോഴും ഇടിയും ചവിട്ടുമൊക്കെ കൊള്ളുമായിരുന്നു. ഞാന്‍ ചാച്ചനെ ചവിട്ടുന്ന ഒരു രംഗമുണ്ട്. ചാച്ചന് ശരിക്കും ആ ചവിട്ട് കൊണ്ടു. വേദന കൊണ്ട് അദ്ദേഹം ചുരുണ്ടുകൂടി. ഞാനുള്‍പ്പെടെ എല്ലാവരും അമ്പരന്നുപോയി. പക്ഷെ അദ്ദേഹം കൂളായിട്ടാണ് അതിനെ എടുത്തത്. നമ്മള്‍ പലപ്പോഴും കണ്ടിട്ടും കേട്ടിട്ടുമുള്ള സംഭവങ്ങളെ തീവ്രമായ ഒരു അനുഭവമാക്കി മാറ്റാന്‍ സംവിധായകന്‍ രതീഷ് രഘുനന്ദന് കഴിഞ്ഞു. സിനിമയുടെ ടീസര്‍ ഇറങ്ങിയതോടെ പല കോണുകളില്‍ നിന്നും എനിക്ക് മെസേജുകള്‍ വന്നു. ഇന്റിമേറ്റ് സീനുകളില്‍ അഭിനയിച്ചത് ഞാന്‍ തന്നെയാണോ എന്നായിരുന്നു പലര്‍ക്കും അറിയേണ്ടത്. ആ കഥാപാത്രം അങ്ങനെയൊരാളാണ്. അപ്പോള്‍പ്പിന്നെ അതൊഴിവാക്കാന്‍ കഴിയില്ലല്ലൊ. കഥ കേള്‍ക്കുമ്പോള്‍ തന്നെ എനിക്ക് അതറിയാമായിരുന്നു. [embed]https://youtu.be/dlrMv0YPr54[/embed]