---
author: Beaumaris
categories:
- Entertainment
comment_count: 0
date: 2022-07-22 06:09:37
draft: false
image: ''
like_count: 31641
share_count: 12116
tags:
- cheating case
- Featured
- sreenath bhasi
title: പണം വാങ്ങിയ ശേഷം നടന്‍ ശ്രീനാഥ് ഭാസി വഞ്ചിച്ചുവെന്ന് ആലപ്പുഴയിലെ യുവ സംരംഭകര്‍
view_count: 461129
---

ടര്‍ഫ് ഉദ്ഘാടനത്തിനായി പണം വാങ്ങിയ ശേഷം നടന്‍ ശ്രീനാഥ് ഭാസി വഞ്ചിച്ചുവെന്ന് ആലപ്പുഴയിലെ യുവ സംരംഭകര്‍. ഇവർ താരത്തിനെതിരെ നിയമനടപടിക്ക് ഒരുങ്ങുന്നു. ആലപ്പുഴ തിരുവമ്പാടിയില്‍ ആരംഭിക്കുന്ന ഫുട്ബാൾ ടര്‍ഫ് ഉദ്ഘാടനത്തിനാണ് സംരംഭകർ നടന്‍ ശ്രീനാഥ് ഭാസിയെ ക്ഷണിച്ചത്. ആറ് ലക്ഷം രൂപയാണ് ശ്രീനാഥ്‌ ഭാസി പ്രതിഫലമായി ആവശ്യപ്പെട്ടത്. നാലുലക്ഷം മുന്കൂറായും രണ്ടുലക്ഷം പരിപാടിക്ക് ശേഷവും എന്നതായിരുന്നു കരാർ. താരത്തിന്റെ സൗകര്യം പരിഗണിച്ച് ജൂലൈ 14 നായിരുന്നു ഉദ്ഘാടനം തീരുമാനിച്ചത്. [caption id="attachment_343736" align="aligncenter" width="772"] Sreenath Bhasi[/caption] എന്നാല്‍ അന്നേദിവസം എത്താന്‍ അസൗകര്യം അറിയിച്ചിരുന്നതിനാല്‍ ഉദ്ഘാടനം ഇന്നത്തേയ്ക്ക് മാറ്റി പരസ്യം ചെയ്‌തെങ്കിലും ഇന്നും താരം വാക്ക് തെറ്റിച്ചു എന്നാണു സംരംഭകർ പറയുന്നത്. എന്നാൽ ഇനി ശ്രീനാഥ്‌ ഭാസിയെ ഉദ്‌ഘാടനത്തിനു വേണ്ട എന്നും ജനപ്രതിനിധികളെ ഉൾപ്പെടുത്തി ഉദ്‌ഘാടനം ചെയ്യുമെന്നും സംരംഭകർ അറിയിച്ചു. ശ്രീനാഥ്‌ ഭാസി ഇപ്പോൾ തന്നെ വിവാദങ്ങളിൽ സ്ഥാനം പിടിച്ചിരിക്കുകയാണ്. പല സിനിമകളുടെ ഷൂട്ടിംഗിനും സമയത്ത് എത്തുന്നില്ലെന്നും നിര്‍മ്മാതാക്കള്‍ക്ക് വലിയ നഷ്ടം ഉണ്ടാകുന്നുവെന്നും കണ്ടെത്തിയതിനെ തുടര്‍ന്ന് ശ്രീനാഥ് ഭാസിക്കെതിരെ ഫിലിം ചേംബര്‍ അച്ചടക്കനടപടിക്ക് ശ്രമിക്കുകയാണ്. ശ്രീനാഥ്‌ ഭാസി അമ്മയിൽ അംഗമല്ല എന്നതിനാൽ നടപടി എടുത്താൽ അത് താരത്തെ സമ്മർദ്ദത്തിൽ ആക്കും.