---
author: Beaumaris
categories:
- Entertainment
comment_count: 0
date: 2022-08-17 09:46:18
draft: false
image: ''
like_count: 44235
share_count: 8885
tags:
- Aamir Khan
- AJAY PALLIKKARA
- Laal Singh Chaddha
title: ആദ്യത്തെ കുറച്ചു സമയം മാത്രമേ മുഖത്ത് ചിരിയോടെ കൂടി കാണാൻ പറ്റുകയുള്ളു പിന്നീട്
  ഇമോഷണൽ രംഗങ്ങൾ ആയിരുന്നു
view_count: 646920
---

**അജയ് പള്ളിക്കര** ആമിർഖാന്റെ സിനിമകൾ കാത്തിരിക്കുന്ന ഒരുപാട് മനുഷ്യരിൽ ഒരാൾ തന്നെയാണ് ഞാനും. കാരണം വർഷത്തിൽ ചിലപ്പോൾ ഒന്നോ രണ്ടോ സിനിമകൾ അയ്യാളുടേതായി ഇറങ്ങുകയുള്ളു എന്നാൽ ആ ഇറങ്ങുന്ന സിനിമ അത്രക്കും പോപ്പുലർ ആയി മാറുകയും ചിലപ്പോൾ കളക്ഷൻസ് ബ്രേക്ക് ചെയ്യുകയും ചെയ്യും അത്രക്കും അധ്വാനവും ,ആരാധകരും,മാർക്കറ്റിങ് സ്ട്രാറ്റജിയും എല്ലാം അങ്ങേരുടെ സിനിമകൾക്ക് കാണാം. തിയേറ്ററിൽ റിലീസ് ചെയ്ത ഹിന്ദി സിനിമ Laal Singh Chaddha, സംവിധാനം Advait Chandan, Aamir Khan,Naga Chaitanya,Kareena Kapoor Karmajit Kaur മറ്റു പ്രധാന കഥാപാത്രങ്ങളെ അവതരിപ്പിക്കുന്നു. IPL ഫൈനലിന്റെ അന്ന് സിനിമയുടെ ട്രൈലെർ കണ്ടപ്പോഴേ കാണാൻ വേണ്ടി കാത്തിരുന്ന സിനിമ.കണ്ട് കഴിഞ്ഞപ്പോൾ ആ കാത്തിരിപ്പ് വെറുതെയായില്ല എന്ന് മനസ്സിലാവുകയും " നല്ല സിനിമ " കണ്ട സംതൃപ്തി കിട്ടുകയും ചെയ്തു. ലാലിന്റെ ജീവിതത്തിൽ അവൻ പോലും വിചാരിക്കാത്ത സംഭവങ്ങൾ ഒരുപാട് ഉണ്ടായിട്ടുണ്ട്. അതെല്ലാം അവന്റെ ജീവിതത്തിന് ഒരുപാട് പ്രാധാന്യം അർഹിക്കുന്ന കാര്യങ്ങൾ തന്നെയാണ്. തന്നെ ജീവനോളം നോക്കുന്ന അമ്മ, താൻ സ്നേഹിക്കുന്ന കാമുകി, ആർമി ജീവിതത്തിന് ശേഷം ഒരുപാട് പ്ലാനോട്‌ കൂടി വന്ന സുഹൃത്ത് അങ്ങനെ ഒരുപാട് സംഭവങ്ങൾ രണ്ടരമണിക്കൂറിൽ നമ്മുടെയും കൂടി ഹൃദയം കവരും വിധം ഒരുക്കിയ സിനിമ തന്നെയാണ് Laal Singh Chddan. ആദ്യ ടൈറ്റിൽ സോങ്ങും ആദ്യ കാഴ്ച്ചയും തന്നെ പ്രത്യേക ഫീൽ ആയിരുന്നു. പിന്നീട് അവസാനം വരെയും സിനിമയുടെ background ഉം പാട്ടുകളും സിനിമക്ക് മാറ്റി നിർത്താൻ പറ്റാത്ത ഒന്നാണ്. അതുപോലെ തന്നെ മറ്റൊന്നാണ് ആമിർഖാന്റെ പ്രകടനവും ഒപ്പം കഥ പറച്ചിലും. എത്ര ഭംഗിയായിട്ടാണ് സ്‌ക്രീനിൽ നമുക്ക് അവതരിപ്പിച്ചു കാണിച്ചു തന്നത്, എത്ര രസകരമായിട്ടാണ് ആ കഥ നമ്മോട് അവതരിപ്പിച്ചത്. ചില സമയങ്ങളിൽ കഥ പറച്ചിൽ കേട്ടാൽ എങ്ങനെ ഇങ്ങനെ പറയാൻ പറ്റുന്നു എന്നാലോചിക്കും. കഥയും, സംവിധാനവും, പ്രകടനങ്ങളും എല്ലാം നന്നായിരുന്നു. Shah Rukh Khan നും ഒരു ചെറിയ വേഷത്തിൽ എത്തുന്നുണ്ടെങ്കിലും ആ സീനും കോമഡി കലർത്തി അവതരിപ്പിച്ചിട്ടുണ്ട്. ചെറിയ കുട്ടികൾ മുതൽ എല്ലാവരും തന്നെ കഥാപാത്രങ്ങളായി ജീവിച്ചു. ആ feeling, Emotions, happiness എല്ലാം നമ്മളിലേക്ക് എത്തിക്കാനും സ്‌ക്രീനിൽ നിന്നും കണ്ണ് വെട്ടിക്കാതെ കണ്ടിരിക്കും വിധം തയ്യാറാക്കാനും സിനിമക്ക് കഴിഞ്ഞിട്ടുണ്ട്. ഒരുപാട് നേരം സിനിമ ഉള്ളത് പോലെ തോന്നി. ഒരുപാട് കാഴ്ച്ചകളും, ഒരുപാട് ജീവിത അനുഭവങ്ങളും, സിറ്റുവേഷൻസും കണ്ടതും അനുഭവിച്ചതും ഒക്കെ പോലെ തോന്നി. ചില സീനുകൾ കണ്ണ് വെട്ടിക്കാതെ കണ്ട് തന്നെ ഇരുന്നു, ആദ്യത്തെ കുറച്ചു സമയം മാത്രമേ മുഖത്ത് ചിരിയോടെ കൂടി കാണാൻ പറ്റുകയുള്ളു പിന്നീട് ഇമോഷണൽ രംഗങ്ങൾ ആയിരുന്നു, ജീവിതം സങ്കടത്തിൽ തന്നെയായിരുന്നു അതിൽ കിട്ടുന്ന ചെറിയ സന്തോഷം കാണിച്ചു സിനിമ അവസാനിപ്പിച്ചു എന്ന് പറയാം. &nbsp;