---
author: Bonny
categories:
- Entertainment
comment_count: 0
date: 2023-08-02 14:14:24
draft: false
image: https://cdn.boolokam.com/articles/2023/08/99991421.webp
like_count: 83498
share_count: 15212
tags:
- Anirudh
- jailer
- nelson
- Official ShowCase
- sun pictures
- Superstar Rajinikanth
title: '"ഈ അസുഖമുള്ളവർ ചിലപ്പോൾ ഒരു പൂച്ചക്കുട്ടിയെപ്പോലെ പെരുമാറും പെട്ടെന്ന് അവർ
  കടുവയായി മാറും" , ജയ്‌ലർ ട്രെയ്‌ലർ'
view_count: 1198903
---

അണ്ണാത്തയുടെ പരാജയത്തിന് ശേഷം സൂപ്പർസ്റ്റാർ രജനികാന്തിന്റെതായി പുറത്തിറങ്ങാൻ പോകുന്ന ചിത്രമാണ് ജയിലർ. നയൻതാരയ്ക്കും ശിവകാർത്തികേയനുമൊപ്പം 'കോലമാവ് കോകില', 'ഡോക്ടർ' എന്നീ രണ്ട് ഹിറ്റുകൾ നൽകിയ നെൽസൺ ദിലീപ് കുമാറാണ് ഈ ചിത്രം സംവിധാനം ചെയ്യുന്നത്. സൺ പിക്‌ചേഴ്‌സ് നിർമ്മിക്കുന്ന 'ജയിലർ' എന്ന ചിത്രം ആഗസ്റ്റ് 10 ന് റിലീസ് ചെയ്യും, ഈ ചിത്രത്തിന്റെ പ്രമോഷൻ ജോലികൾ തകൃതിയായി നടക്കുന്നു. https://youtu.be/Y5BeWdODPqo അടുത്തിടെ ചെന്നൈ നെഹ്‌റു സ്റ്റേഡിയത്തിൽ 'ജയിലർ' ന്റെ സംഗീത പ്രകാശനം ഗംഭീരമായി നടന്നിരുന്നു. ജയിലറിൽ അഭിനയിച്ച ശിവരാജ് കുമാർ, ജാക്കി ഷെരീഫ്, തമന്ന, യോഗി ബാബു, രമ്യ കൃഷ്ണ തുടങ്ങിയവരും പങ്കെടുത്തു. വമ്പൻ താരനിര അണിനിരക്കുന്ന ഈ ചിത്രത്തിന് സംഗീതം ഒരുക്കിയിരിക്കുന്നത് അനിരുദ്ധാണ്. കൂടാതെ ചിത്രത്തിലെ ഗാനങ്ങൾക്കും മികച്ച പ്രതികരണം ലഭിച്ചുകൊണ്ടിരിക്കെ, ഇപ്പോഴിതാ ജയിലറിന്റെ ട്രെയിലർ പുറത്തിറങ്ങി. [](http://13.232.38.164/wp-content/uploads/2023/08/22rrttt.jpg)സൂപ്പർസ്റ്റാർ രജനികാന്തിനെ നിഷ്കളങ്കനായ കഥാപാത്രമായാണ് നെൽസൺ ദിലീപ് കുമാർ ആദ്യം അവതരിപ്പിച്ചത്. ഈ അസുഖമുള്ളവർ ചിലപ്പോൾ ഒരു പൂച്ചക്കുട്ടിയെപ്പോലെ പെരുമാറുമെന്നും പെട്ടെന്ന് അവർ കടുവയായി മാറുമെന്നും രജനിയുടെ വീട്ടുകാരോട് വി.ടി.വി ഗണേഷ് സംസാരിക്കുന്നതും പിന്നീട് രജനി അക്ഷരാർത്ഥത്തിൽ കടുവയുടെ ശൗര്യം കൈവരിച്ചു ശത്രുസംഹാരം ചെയ്യുന്നതും വീഡിയോയിലുണ്ട്. [![](https://cdn.boolokam.com/articles/2023/08/99991421.webp)](https://cdn.boolokam.com/articles/2023/08/99991421.webp)'ഒരു ഘട്ടത്തിന് ശേഷം ഞാൻ പിന്നെ സംസാരിക്കില്ല ... മൊത്തം തീർത്താലേ നിർത്തൂ ' എന്ന് ലീഡർ പഞ്ച് ഡയലോഗ് പറയുന്നത് ആരാധകർക്കിഷ്ടമാകും.. നീണ്ട ഇടവേളയ്ക്ക് ശേഷം ആരാധകരുടെ പ്രതീക്ഷകൾ നിറവേറ്റുന്ന തരത്തിൽ ചിത്രത്തിന്റെ ട്രെയിലർ എത്തിയെന്നാണ് ആരാധകർ പറയുന്നത്.വിനായകൻ ഉന്മാദനായ വില്ലനായി, കൊലവിളിയുമായി സംസാരിക്കുന്ന രംഗങ്ങളുമുണ്ട്. [![](https://cdn.boolokam.com/articles/2023/08/eeerr-1024x1024.jpg)](https://cdn.boolokam.com/articles/2023/08/eeerr.jpg)സുനിൽ, യോഗി ബാബു, വസന്തവി, രമ്യാ കൃഷ്ണ, ജാക്കി ഷെരീഫ് എന്നിവരാണ് ഈ രംഗത്തിൽ ഉള്ളത്... നിങ്ങൾ ശ്രദ്ധിച്ചിട്ടുണ്ടോ, മോഹൻലാൽ, തമന്ന, ശിവരാജ് കുമാർ എന്നിവരെ വിഡിയോയിൽ കാണിക്കുന്നില്ല, അവരെ പാടെ അവഗണിച്ചത് എന്തുകൊണ്ടാകും ? അതെന്തായാലും ചിത്രത്തിലെ സസ്പെൻസ് ആയിരിക്കാം.