---
author: Bonny
categories:
- Entertainment
comment_count: 0
date: 2023-08-13 13:05:36
draft: false
image: http://13.232.38.164/wp-content/uploads/2023/08/wwweeeeeeee.jpg
like_count: 1247
share_count: 491
tags:
- Akshay Kumar
- OMG2
- Pankaj Tripathi
- Yami Gautam Amit Rai
title: അക്ഷയ് കുമാറിനെ തല്ലിയാല്‍ സമ്മാനമായി 10 ലക്ഷം, പ്രഖ്യാപനവുമായി ഹിന്ദുത്വ സംഘടന
view_count: 27465
---

അക്ഷയ് കുമാറിന്റെ ‘ഓ മൈ ഗോഡ് 2’ റിലീസായപ്പോൾ കൂടെ വിവാദങ്ങളും പൊട്ടിപ്പുറപ്പെട്ടു. ഹിന്ദു ദൈവങ്ങളെ അപമാനിച്ചതായി ഹിന്ദു തീവ്രസംഘടനകള്‍. സിനിമയിലെ നായകനായ അക്ഷയ് കുമാറിനെ തല്ലിയാല്‍ സമ്മാനമായി 10 ലക്ഷം രൂപയാണ് രാഷ്ട്രീയ ബജ്‌റംഗ് ദള്‍ എന്ന സംഘടനം പ്രതിഫലമായി പ്രഖ്യാപിച്ചിരിക്കുന്നത്. അക്ഷയ് കുമാറിനെ തല്ലുകയോ മുഖത്ത് കരി ഓയില്‍ ഒഴിക്കുകയോ ചെയ്യുന്നവര്‍ക്കാണ് പാരിതോഷികം പ്രഖ്യാപിച്ചിരിക്കുന്നത്. [](http://13.232.38.164/wp-content/uploads/2023/08/dqdfffff-1.jpg)നേരത്തെ ഇതേ സംഘടന സിനിമയുടെ റിലീസ് ദിവസം ആഗ്രയിലെ ശ്രീ ടാക്കീസിന് മുന്നില്‍ പ്രതിഷേധം നടത്തിയിരുന്നു. ഹിന്ദു വിശ്വാസത്തിന് മുകളിലുള്ള കടന്നുകയറ്റം തങ്ങള്‍ വെച്ചു പൊറുപ്പിക്കില്ലെന്നും ബോളിവുഡ് ഇത് തുടര്‍ന്നാല്‍ ഹിന്ദുക്കള്‍ തെരുവിലിറങ്ങി പ്രതിഷേധിക്കുമെന്നും സംഘടന വ്യക്തമാക്കി. ഇത് കൂടാതെ അക്ഷയ് കുമാറിന്റെ കോലവും പ്രതിഷേധക്കാര്‍ കത്തിച്ചു. [![](http://13.232.38.164/wp-content/uploads/2023/08/wwweeeeeeee.jpg)](http://13.232.38.164/wp-content/uploads/2023/08/wwweeeeeeee.jpg)റിലീസിന് മുൻപ് സിനിമയിൽ ചെറിയ മാറ്റങ്ങൾ ആവശ്യപ്പെട്ട് സെൻസർ ബോർഡ് ‘എ’ സർട്ടിഫിക്കറ്റ് നൽകിയിരുന്നു. എന്നാൽ, അപ്രതീക്ഷിതമായി സെൻസർ ബോർഡ് ഒഎംജി 2 എന്ന ചിത്രത്തിന് എ സർട്ടിഫിക്കറ്റ് നൽകിയത് ഏവരെയും ഞെട്ടിച്ചിരുന്നു . ദൈവത്തിന്റെ സിനിമയ്ക്ക് എന്താണ് അഡൽറ്റ് സർട്ടിഫിക്കറ്റ് എന്ന് പലരും ചോദിച്ചു.. ‘എ’ സർട്ടിഫിക്കറ്റ് കൊടുക്കുക മാത്രമല്ല, ചില കട്ടുകളും മറ്റ് ചില സീനുകളും മാറ്റാൻ സെൻസർ ബോർഡ് നിർദ്ദേശിച്ചു. https://youtu.be/Y6ZKXqM7HNQ എന്നാൽ, നിർമ്മാതാക്കൾ ആ കട്ടുകളോട് യോജിപ്പില്ലാത്തതിനാൽ സീനുകൾ നിലനിർത്തി , അതിനാൽ ‘എ’ സർട്ടിഫിക്കറ്റ് നൽകിയെന്നാണ് അറിയുന്നത്. നിർമ്മാതാക്കളും ഇത് തന്നെയാണ് പറഞ്ഞതെന്നാണ് റിപ്പോർട്ട്. 2012ൽ പുറത്തിറങ്ങിയ ‘ഓ മൈ ഗോഡ്’ എന്ന സിനിമയുടെ തുടർച്ചയാണ് ഈ ചിത്രം. സെക്‌സ് എജ്യുക്കേഷനെക്കുറിച്ചുള്ള ആക്ഷേപ ഹാസ്യ ചിത്രമായാണ് ഇത് ഒരുക്കുന്നതെന്നും 150 കോടി രൂപ മുതൽ മുടക്കിൽ വയാകോം 18 സ്റ്റുഡിയോസ് പ്രൊഡക്ഷൻ കമ്പനിയാണ് ഇത് നിർമ്മിക്കുന്നത്. ആദ്യ ദിനത്തില്‍ 9 കോടി രൂപയാണ് അക്ഷയ് കുമാര്‍ ചിത്രം നേടിയത്. മള്‍ട്ടി പ്ലസുകളിലാണ് ചിത്രം കൂടുതലായി ഓടുന്നത്. നേരത്തെ നൂറ് കോടി ചിത്രങ്ങള്‍ പതിവാക്കിയിരുന്ന അക്ഷയ് കുമാറിന്റെ പേരില്‍ സമീപകാലത്തൊന്നും വലിയ വിജയങ്ങള്‍ നേടാനായിട്ടില്ല.