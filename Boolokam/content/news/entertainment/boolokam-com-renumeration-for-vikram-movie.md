---
author: safwan
categories:
- Entertainment
comment_count: 0
date: 2022-06-01 13:12:58
draft: false
image: ''
like_count: 2056
share_count: 755
tags:
- Fahad Faasil
- Featured
- KAMAL HASSAN
- Vijay Sethupathi
title: കമൽഹാസൻ ബജറ്റ് 50 കോടി, വിജയ് സേതുപതിക്ക് 10 കോടി, ഫഹദ് ഫാസിലിന് നാലുകോടി;
  വിക്രത്തിൻറെ ആകെ ബജറ്റ് 120 കോടി
view_count: 26208
---

എല്ലാ സിനിമ ആരാധകരും ഒരുപോലെ കാത്തിരിക്കുന്ന സിനിമയാണ് കമൽഹാസൻ നായകനാകുന്ന ചിത്രം വിക്രം. ചിത്രം അടുത്തദിവസം റിലീസിന് ഒരുങ്ങുകയാണ്. ലോകേഷ് കനകരാജ് ആണ് സിനിമ സംവിധാനം ചെയ്തിരിക്കുന്നത്. രാജ് കമൽ ഫിലിംസ് ഇൻറർനാഷണലിൻ്റെ ബാനറിൽ കമൽഹാസനുന് ആർ മഹേന്ദ്രനും ചേർന്ന് നിർമ്മിച്ചിരിക്കുന്ന ചിത്രത്തിൻറെ ചിലവ് 120 കോടി രൂപയാണ്.

ഇപ്പോഴിതാ ചിത്രത്തിൽ അഭിനയിക്കുന്നതിനു വേണ്ടി ഓരോ താരങ്ങളും വാങ്ങിയ പ്രതിഫലത്തിൻ്റെ വിവരമാണ് പുറത്തുവന്നിരിക്കുന്നത്. ചിത്രത്തിലെ നായകനായി അഭിനയിക്കുന്ന കമൽഹാസൻ്റെ പ്രതിഫലം 50 കോടി രൂപയാണെന്നാണ് വിവരം. ചിത്രത്തിലെ മറ്റു കേന്ദ്രകഥാപാത്രമായ സന്താനം എന്ന കഥാപാത്രത്തിനു വേണ്ടി വിജയസേതുപതി 10 കോടി രൂപയാണ് പ്രതിഫലമായി വാങ്ങിയിട്ടുള്ളത്.

ചിത്രത്തിൽ അമർ എന്ന കഥാപാത്രവുമായി എത്തുന്ന ഫഹദ് ഫാസിലിന് നാലു കോടി രൂപയാണ് പ്രതിഫലം. ചിത്രത്തിൻറെ സംവിധായകൻ ലോകേഷ് കനകരാജ് എട്ടുകോടി രൂപ കൈപ്പറ്റുമ്പോൾ, സംഗീത സംവിധായകനായ അനിരുദ്ധ് 4 കോടി രൂപയാണ് പ്രതിഫലം വാങ്ങിയതെന്നാണ് പുറത്തുവരുന്ന റിപ്പോർട്ട്. ചിത്രം റിലീസിന് മുമ്പ് തന്നെ 200 കോടി ക്ലബ്ബിൽ കയറി എന്ന റിപ്പോർട്ട് പുറത്തു വരുന്നുണ്ട്.