---
author: Beaumaris
categories:
- Entertainment
comment_count: 0
date: 2023-08-26 05:57:09
draft: false
image: https://cdn.boolokam.com/articles/2023/08/WFFGG.jpg
like_count: 33713
share_count: 3056
tags:
- antony varghese
- neeraj madhav
- RDX MOVIE
- Shane Nigam
title: അടിയുടെ, ഇടിയുടെ, തൊഴിയുടെ പൊടി പറത്തിയ പൂരം...ഒറ്റ വാക്കിൽ പറഞ്ഞാൽ അതാണ് ആർ
  ഡി എക്‌സ്
view_count: 440049
---

വീക്കെൻഡ് ബ്ലോക്ക് ബസ്റ്റേഴ്‌സിന്റെ ബാനറിൽ സോഫിയ പോൾ നിർമിക്കുന്ന ചിത്രം ആർ.ഡി.എക്‌സ് ! മിന്നൽ മുരളിക്ക് ശേഷം സോഫിയ പോളിന്റെ വീക്കെൻഡ് ബ്ലോക്ക് ബസ്റ്റേഴ്സ് നിർമ്മിക്കുന്ന പുതിയ ചിത്രം ആർ ഡി എക്സ് .ഷെയിൻ നിഗം,ആൻറണി വർഗീസ് പെപ്പെ, നീരജ് മാധവ് എന്നിവർ പ്രധാന വേഷങ്ങളിൽ എത്തുന്ന ചിത്രം ഒരുക്കുന്നത് നവാഗതനായ നഹാസ് ഹിദായത്ത് ആണ്. പവർ പാക്കഡ് ആക്ഷൻ ത്രില്ലറായി ഒരുങ്ങുന്ന ആർഡിഎക്സിന്റെ ചിത്രീകരണം ഉടൻ ആരംഭിക്കും. കെജിഎഫ് ,വിക്രം ബീസ്റ് തുടങ്ങിയ ചിത്രങ്ങളുടെ ആക്ഷൻ ഡയറക്ടേഴ്സായ അൻബറിവാണ് ചിത്രത്തിന് വേണ്ടി ആക്ഷൻ രംഗങ്ങൾ ഒരുക്കുന്നത്. ടോവിനോ തോമസ് ബേസിൽ ജോസഫ് കൂട്ടുകെട്ടിൽ ഒരുങ്ങിയ മിന്നൽ മുരളി നെറ്റ്ഫ്ലിക്സിൽ വമ്പൻ തരംഗം സൃഷ്ടിച്ചിരുന്നു. മിന്നല്‍ മുരളിക്ക് പുറമേ ബാംഗ്ലൂര്‍ ഡേയ്സ്, കാട് പൂക്കുന്ന നേരം, മുന്തിരിവള്ളികള്‍ തളിര്‍ക്കുമ്പോള്‍, പടയോട്ടം തുടങ്ങിയ ചിത്രങ്ങളാണ് സോഫിയ പോളിന്റെ ഉടമസ്ഥതയിലുള്ള വീക്കെന്‍ഡ് ബ്ലോക്ക്ബസ്റ്റേഴ്സ് നിർമ്മിച്ചിട്ടുള്ളത് . ഇന്നലെ തിയേറ്ററുകളിൽ റിലീസ് ആയ ചിത്രത്തിന് മികച്ച പ്രേക്ഷാഭിപ്രായമാണ് ലഭിക്കുന്നത്. പ്രേക്ഷാഭിപ്രായങ്ങൾ ഇങ്ങനെ .. **അടിയുടെ, ഇടിയുടെ, തൊഴിയുടെ പൊടി പറത്തിയ പൂരം...ഒറ്റ വാക്കിൽ പറഞ്ഞാൽ അതാണ് ആർ ഡി എക്‌സ്** **ഗൗതം സനു** രണ്ട് മൂന്ന് വർഷങ്ങൾക്ക് മുൻപ് എബ്രിഡ് ഷൈന്റെ "കുങ്ഫു മാസ്റ്റർ " തീയേറ്ററിൽ കണ്ടപ്പോൾ തോന്നിയ ഒരു കാര്യമാണ് എന്ത് കൊണ്ട് മലയാളത്തിൽ ഇത് പോലെ എല്ലാ ഓഡിയൻസിനും ആസ്വദിക്കാൻ പാകത്തിന് ഒരു പക്കാ ആക്ഷൻ പടം മലയാളത്തിൽ വരുന്നില്ല എന്ന്. അന്ന് കുങ്ഫു മാസ്റ്റർ കണ്ടപ്പോൾ തോന്നിയത് ആക്ഷൻ കാണിക്കാൻ വേണ്ടി മാത്രം കൃത്രിമമായി ഉണ്ടാക്കിയെടുത്ത ഒരു കഥ എന്നാണ്. എന്നാൽ, ഇവിടെ RDX ലും ഇങ്ങനെ ആക്ഷൻ പ്രാമുഖ്യം ആയ ആക്ഷൻ കാണിക്കാൻ വേണ്ടി മാത്രം ഹൈലൈറ്റ് ആയൊരു കഥ ആണെങ്കിൽ കൂടി അത് വളരെ നല്ല രീതിയിൽ... കാണിക്കളെ ത്രസിപ്പിക്കുന്ന... രസിപ്പിക്കുന്ന. ആകാംഷ ഭരിതനാക്കുന്ന... ആവേശം കൊള്ളിക്കുന്ന രീതിയിൽ ആണ് എക്സിക്യൂട്ട് ചെയ്തിരിക്കുന്നത്. മേക്കിങ്ങിൽ യാതൊരു കോംപ്രമൈസും ചെയ്യാതെ വളരെ ചടുലമായിട്ടാണ് പുതുമുഖ സംവിധായകൻ നഹാസ് ഹിദായത്ത് പടം ഒരുക്കിയിരിക്കുന്നത്. സോഫിയ പോളിനെ പോലെ ഒരു മിനിമം ഗ്യാരണ്ടീയുള്ള നിർമാതാവ് ആയപ്പോൾ തന്നെ ഏറെക്കുറെ പ്രതീക്ഷയുണ്ടായിരുന്നു ഇതൊരു നിരാശപ്പെടുത്തുന്ന ചിത്രം ആയിരിക്കില്ല എന്ന്. അത് കൊണ്ട് തന്നെ ഓണ ചിത്രങ്ങളിൽ ആദ്യ ഓപ്ഷൻ ഇത് തന്നെ ആയിരുന്നു. പിന്നെ, ഇന്നത്തെ ആദ്യ ഷോ കഴിഞ്ഞുള്ള ഫുൾ പോസിറ്റീവ് റിവ്യൂ വന്നതോട് കൂടി എന്താണ് സംഭവം എന്ന് അറിയാൻ കയറിയത് ആണ്. **![](https://cdn.boolokam.com/articles/2023/08/WFFGG.jpg)**സംഭവം ഹൈ വോൾട്ടേജ് ആക്ഷൻ സീനുകൾ കൊണ്ട് നിറഞ്ഞിരിക്കുയാണ് സ്‌ക്രീനിൽ... നായകന്മാർ ആന്റണി (പെപ്പേ ), ഷെയ്ൻ, നീരജ് മാധവ് മൂന്നു പേരും മരിച്ചു കിടന്ന് പണിയെടുത്ത പടം തന്നെയാണ്. അമ്മാതിരി സീനുകൾ ആണ്... എന്തൊരു effort ആണ് അവർ ഈ പടത്തിന് എടുത്തിരിക്കുന്നത്... തരക്കേടില്ലാത്ത തുടക്കത്തിൽ നിന്ന് ആകാംഷ കൂട്ടിയ ഇടവേളയിൽ എത്തി പിന്നീടുള്ള രണ്ടാം പകുതി ആവേശത്തിന്റെയും ത്രസിപ്പീരിന്റെയും അങ്ങേയറ്റം ആണ് ക്ലൈമാക്സിൽ എത്തി നിൽക്കുമ്പോൾ. പിന്നെ, പേഴ്സണലി സിനിമയിൽ സന്തോഷം തോന്നിയ ഒരു കാര്യമാണ്... നാട്ടുകാരനും ഒരുപാട് ഇഷ്ടമുള്ള... ഇനിയും നല്ല രീതിയിൽ മുന്നേറ്റം ഉണ്ടായിരുന്നു എങ്കിൽ എന്ന് ആഗ്രഹിക്കുന്ന പ്രിയ നടൻ നിഷാന്ത് സാഗറിനെ മികച്ച ഒരു വില്ലൻ വേഷത്തിൽ കാണാൻ കഴിഞ്ഞത്. ഇതിലൂടെ എങ്കിലും ഇനിയും പുള്ളിയെ വെറുതെ വന്ന് പോകുന്ന വേഷത്തിൽ അല്ലാതെ മികച്ച വേഷങ്ങളിലൂടെ മാത്രം കാണാൻ കഴിയട്ടെ എന്നാഗ്രഹിക്കുന്നു.എന്തായാലും അതികായന്മാരെ പിന്നിലാക്കി ഈ ഓണക്കാലം മുതൽ കുറെ നാളുകൾ ഈ RDX കളം നിറഞ്ഞു കവിയുമെന്ന് തന്നെയാണ് ഇന്നത്തെ തീയേറ്റർ റെസ്പോൺസിൽ നിന്നും മനസിലായത്... ** **Sidharth Ravi** ആക്ഷൻ പടം എന്ന പേരിൽ കഥയൊന്നും ഇല്ലാതെ ആക്ഷൻ മാഷപ് എടുത്ത് വെക്കുന്നവർ കാണേണ്ട പടം ആണ് RDX. നല്ലൊരു കഥയും കഥയ്ക്ക് അനുയോജ്യമായി കൃത്യമായി ആക്ഷൻ രംഗങ്ങൾ പ്ലേസ് ചെയ്ത ഒരു നീറ്റ് ആയി എടുത്ത നല്ലൊരു സിനിമ. അതാണ് RDX. ബാബു ആൻ്റണിയുടെ കാസ്റ്റിംഗ് ഒക്കെ പെർഫെക്റ്റ് ആയിരുന്നു. നായകന്മാർ എത്തിയ ഷെയ്ൻ നിഗം, പെപേ, നീരജ് എന്നിവരും മികച്ച പ്രകടനം ആയിരുന്നു. എടുത്ത് പറയേണ്ടത് ഷെയ്ൻ നിഗം തന്നെയാണ്. പ്രണയ രംഗങ്ങളിൽ ആണെങ്കിലും കലിപ്പ് ആയിട്ടണെങ്കിലും ആക്ഷൻ രംഗങ്ങളിലും ഒരുപോലെ പെർഫോം ചെയ്തത് ഷെയ്ൻ നിഗം ആയിരുന്നു. മറ്റുള്ളവർ മോശം ആണെന്നല്ല. അവരെക്കാൾ കുറച്ചുകൂടി നന്നായി തോന്നിയത് ഷെയ്ൻ ആണെന്ന് മാത്രം. ഈ സിനിമയെ പറ്റി പറയുമ്പോൾ അൻപറിവ് എന്ന ആക്ഷൻ കൊറിയോഗ്രഫർമാരെ പറ്റി പറയാതിരിക്കാൻ വയ്യ. മലയാളത്തിൽ അടുത്തകാലത്തൊന്നും ഇതുപോലൊരു വെൽ പാക്ഡ് ആക്ഷൻ പടം ഉണ്ടായിട്ടില്ല എന്ന് പറയാം. മൊത്തത്തിൽ ഓണത്തിന് നല്ലൊരു ആക്ഷൻ എൻ്റർടെയ്നർ കാണാൻ ആഗ്രഹിക്കുന്നവർക്ക് ധൈര്യമായി കാണാവുന്ന ഒരു ചിത്രം. ** **![](https://cdn.boolokam.com/articles/2023/08/fw.jpg) Ramees Rammu** RDX പടം പക്കാ അടി ഇടി പടം .തുടക്കം പെപെന്റെ കിന്റൽ ഇടി ഉണ്ട് .പെപെയുടെ ഓരോ ഇടിക്കും വൻ പഞ്ച് ഫീൽ ആണ് നമുക് കിട്ടുക . പിന്നെ ഷൈൻ നിഗം ഫുൾ തരിപ് തന്നെ അടിയോടെ ഇടി തന്നെ ഷൈൻ നിഗം കിടിലൻ ആണ് ഓരോ സീൻസും കിടുക്കൻ ആണ് നീരജ് ഇത്രയും കിടിലൻ ആയിട്ട് അടി ഉണ്ടാകുമെന്ന് കരുതിയില്ല പൊളി ആണ് .3 പേരുടെ ലുക്ക് പൊളി ആണ് പടത്തിൽ ... ആക്ഷൻ സീക്വൻസ് ന്റെ മേക്കിങ് എല്ലാം അഭാരം ആണ് ..നല്ലൊരു മേക്കിങ് ആണ് .ഫസ്റ്റ് ഹാഫ് കൊറച്ചു റൊമാൻസും ഫെയ്റ്റ് എല്ലാം കൂടി ആയിട്ടാണ് .സെക്കന്റ്‌ ഹാഫ് മുതൽ ഫുൾ ആക്ഷൻസ് ആണ് ..പ്രീതികരം ആണ് പടം ...വില്ലൻമാർ എല്ലാം കിടിലൻ ആണ് ആ ഭാഗങ്ങൾ എല്ലാം പൊളി ആണ് അവസാനം വരെ .നീരജ് , പെപ്പെ , ഷൈൻ നിഗം മൂന്ന് പേരും അവസാനം വരെ തകർത്താടി നമ്മുടെ ബാബു ആന്റണി അണ്ണൻ.എപ്പോ ഇറങ്ങും രംഗത്ത് എന്നൊരു ഫീലാണ് മനസ്സിൽ ..ഒരു രംഗം എത്തുമോ വരുന്നുണ്ട് മോനെ . മൂപ്പരുടെ എൻട്രി രോമാഞ്ചം ഫീൽ ആയിരുന്നു തിയേറ്ററിൽ വൻ കയ്യടി ആയിരുന്നു . മൂപ്പരുടെ ആക്ഷൻസ് പ്രേത്യേക ഫീൽ ആയിരുന്നു കണ്ട് തന്നെ ആസ്വദിക്കണം ...കൂടുതൽ പറഞ്ഞാൽ ആ സീനിന്റെ ഭംഗി പോവും .എല്ലാം കൊണ്ടും ഓണത്തിന് കമ്പ്ലീറ്റ് പാക്കേജ് കളർ ഫുൾ പടം ഡയറക്ഷൻ പക്കയാണ് അത് കൊണ്ടാണ് എല്ലാം ഒത്തുവന്നത് .പടത്തിന്റെ ഹൈലൈറ്റ് ആക്ഷൻസ് തന്നെ അത് എടുത്ത് വെച്ചേക്കുന്ന രീതി കിടിലൻ .ലാസ്റ്റ് 20 മിനിറ്റീസ് + ആക്ഷൻസ് + എല്ലാം ഒരു രസാണ് കാണാൻ. ** **![](https://cdn.boolokam.com/articles/2023/08/dq.webp)Sreejith Saseedharan** സുഹൃത്തുക്കൾക്ക് വേണ്ടി എന്തും ചെയ്യാൻ തയ്യാറായിട്ടുളള മൂന്ന് സുഹൃത്തുക്കളുടെ കഥയാണ് RDX പറയുന്നത്. അവരുടെ കയ്യിലിരിപ്പ് കാരണം ചെന്നുപെടുന്ന ചില പ്രശ്നങ്ങളും അടികളും ഒരു പ്രണയവും ഒക്കെയാണ് ചിത്രം. ഓവരോൾ ഒരു കിടിലൻ ആക്ഷൻ പടം എന്ന് പറയാവുന്ന സിനിമ ആയിട്ടാണ് എനിക്ക് അനുഭവപ്പെട്ടത്. പ്രകടനം കൊണ്ട് കയ്യടി നേടിയത് ഷയ്ൻ നിഗവും പെപ്പെയും ആണ്.. നീരജ് മാധവിൻ്റെ ചില കോമഡി രംഗങ്ങളും നന്നായിരുന്നു. ബാബു ആൻ്റണി ചെയ്ത കരാട്ടെ മാസ്റ്ററുടെ റോളും മികച്ചതായിരുന്നു. ഒരു പവർഫുൾ റോളിൽ ലാലും എത്തുന്നുണ്ട് ചിത്രത്തിൽ. ചിത്രത്തിലെ മൈൻ പോസിറ്റീവ് ആക്ഷൻ രംഗങ്ങൾ തന്നെയാണ്. അൻപറിവ് എന്ന ആക്ഷൻ ഡയറക്ടറുടെ മലയാളത്തിലെ അരങ്ങേറ്റം തകർത്തു എന്ന് പറയാം. അഞ്ചോ ആറോ ഫൈറ്റ് രംഗങ്ങൾ ഉള്ള സിനിമ ആണെങ്കിലും അടി കണ്ട് മടുത്തു എന്ന് തോന്നാത്ത രീതിയിൽ എൻഗേജിങ് ആയിട്ടാണ് ഫൈറ്റ് എടുത്ത് വെച്ചിരിക്കുന്നത്. രണ്ടര മണിക്കൂർ പ്രേക്ഷകനെ പിടിച്ചിരുത്തുന്ന ഒരു കിടിലൻ ആക്ഷൻ പടം ആണ് RDX. ** **നാരായണൻ** സിനിമ ഇറങ്ങുന്നത് വരെ ഒരു പ്രതീക്ഷയും ഇല്ലാതിരുന്ന RDX ഓണം ബോക്സ്ഓഫീസിൽ വിജയി ആകുന്ന കാഴ്ചയാണ് കണ്ടത്. ചിത്രത്തിന്റെതായി നടന്ന പ്രൊമോഷൻസ് ഒന്നും തന്നെ കൊളുത്തിയില്ലാ എന്ന് മാത്രമല്ല ആകെമൊത്തത്തിൽ നെഗറ്റീവ് വൈബ് create ചെയ്യുകയും ചെയ്തു. എന്നാൽ ഇതൊന്നുമല്ല, സിനിമയുടെ ക്വാളിറ്റി തന്നെയാണ് പ്രധാനം എന്ന് തെളിയിച്ചുകൊണ്ട് RDX വിജയിച്ചിരിക്കുന്നു. ശരാശരിക്ക് മുകളിൽ നിൽക്കുന്ന മാസ്സ് ആക്ഷൻ എന്റെർറ്റൈനെർ ആണ് ചിത്രം. മൂന്ന് പേരും ഒപ്പത്തിനൊപ്പം തന്നെ ഉണ്ടെങ്കിലും ഷെയിൻ നിഗം തന്നെയാണ് സിനിമയുടെ നായകൻ. ഷെയിൻ ഇത് വരെ എക്‌സ്‌പ്ലോർ ചെയ്യാത്ത മേഖലയായിരുന്നു ആക്ഷൻ. അക്ഷന്റെ ഇടയ്ക്കുള്ള ഓവർ കണ്ണുരുട്ടൽ മാറ്റി നിർത്തിയാൽ തന്റെ വേഷം ഷെയിൻ നല്ല സ്റ്റൈൽ ആക്കിയിട്ടുണ്ട്. ആന്റണി പെപെയെ ആണ് സിനിമയിൽ എനിക്കേറ്റവും ഇഷ്ടമായത്. പുള്ളിയുടെ സ്ക്രീൻ പ്രസൻസ് ഗംഭീരം. ഒരു പെർഫെക്ട് സ്റ്റാർപാക് മെറ്റീരിയൽ ആണ് പെപ്പേ. ഒന്ന് ശ്രദ്ധിച്ചാൽ ശെരിക്കും കസറും. ഇമോഷണൽ സെൻസ് ഒക്കെ പെപ്പേ മനോഹരമാക്കി. നീരജ് മാധവ് ആക്ഷൻ സീൻസിൽ എടുത്തിരിക്കുന്നു എഫേർട്ട് എടുത്ത് പറഞ്ഞു അഭിനന്ദിക്കേണ്ടതാണ്. ലാൽ, ബാബു ആന്റണി, വിഷ്ണു തുടങ്ങി എല്ലാവരും തങ്ങളുടെ വേഷം നന്നാക്കി. ആക്ഷൻ കൊറിയോ ചെയ്ത അൻബറിവ് മാസ്റ്ററിനാണ് ശെരിക്കും ക്രെഡിറ്റ്‌. സിനിമ മൊത്തത്തിൽ തന്നെ അക്ഷനിൽ ആണ് പിടിച്ചുനിൽക്കുന്നത്. കിടിലൻ ആക്ഷൻ സീൻസ് ഉണ്ട് പടത്തിൽ. സാം cs നൽകിയ പശ്ചാത്തല സംഗീതം മോശമായില്ല.ആകെമൊത്തത്തിൽ ശരാശരിക്ക് മുകളിൽ നിൽക്കുന്ന ഒരു മാസ്സ് ആക്ഷൻ ചിത്രമാകുന്നു ആർ ഡി എക്സ് . സ്ഥിരം കഥയാണെങ്കിൽ കൂടി ഉദ്വേഗം ജനിപ്പിക്കുന്ന ആക്ഷൻ രംഗങ്ങളിലൂടെ ആ പോരായ്മയെ മറച്ചു പിടിക്കാനും കാണികളെ എന്റെർറ്റൈൻ ചെയ്യിക്കാനും സിനിമക്ക് കഴിയുന്നു. ** **![](https://cdn.boolokam.com/articles/2023/08/fw.jpg)Ajmal NisHad** ഏതാണ്ട് 95% മാസ്സ് ആക്ഷൻ സിനിമകളിലും കണ്ടു വരുന്നൊരു സെയിം ടെമ്പ്ലേറ്റ് ഉണ്ട്. ആ ടെമ്പ്ലേറ്റിൽ നിന്ന് കൊണ്ട് സീനുകൾ എഴുതുമ്പോളും build ചെയുമ്പോളും,അത് ലീഡ് ആക്ടർസ് എല്ലാരും മനോഹരം ആയി ചെയ്തു അവസാനിപ്പിക്കുകയും ചെയുമ്പോൾ ആണ് സാധാരണ ഇത്തരം genre പ്രേക്ഷകർക്ക് കൂടുതൽ ആസ്വദ്ധകരം ആകുന്നത്. Rdx ഇതേ രീതി പിന്തുടരുന്ന ഒരു സിനിമയാണ്. കുറച്ചു കൂടി വ്യക്തമായി പറഞ്ഞാൽ ആക്ഷൻ സീനുകളും അതിലേക്കുള്ള ചില സീനുകളുടെ ബിൽഡപ്പ് കൊണ്ടും ആസ്വദിച്ചു കണ്ടു എണീക്കാൻ കഴിയുന്ന ഒരു സിനിമ. സിനിമയുടെ തുടക്കവും സെക്കന്റ്‌ ഹാഫ് ഏതാണ്ട് ഒരു 80% ആണ് സിനിമയിലെ എന്റർടൈൻമെന്റ് ഫാക്ടർ. ആദ്യ 15 മിനുട്ട് കൊണ്ട് സിനിമ ഉണ്ടാക്കി എടുക്കുന്ന ഒരു curiosity ഉണ്ട് അത് ഗംഭീരം ആയിരുന്നു എങ്കിലും അതിലേക് നയിച്ച കാരണങ്ങൾ പറഞ്ഞു പോകുന്ന ഫ്ലാഷ് ബാക്ക് പോർഷൻ പലപ്പോഴും ദയനീയമായിരുന്നു. അതിന്റ ഏറ്റവും പ്രധാന കാരണമായി തോന്നിയത് മഹിമ നമ്പ്യാരുടെ കഥാപാത്രവും ഡയലോഗ് ഡെലിവറിയും ഒക്കെയാണ്. ഞാൻ അഭിനയിക്കുകയാണേ നിങ്ങൾ എല്ലാം കണ്ടോളു എന്നൊരു ആറ്റിട്യൂട് പോലെ ആയിരുന്നു തിയേറ്ററിൽ ആ പെർഫോമൻസ് ഫീൽ ചെയ്തത്. ആ മഹിമ പോലും പിന്നീട് മോശമല്ലാതെ ചെയുന്നുണ്ട് എന്നത് വേറെ കാര്യം സിനിമയുടെ പോസിറ്റീവ് അൻപറിവ് ചെയ്ത ആക്ഷൻ സീക്വൻസ് ആണ്. അത് നമ്മുടെ 3 നായകൻമാരും കൂടി സ്‌ക്രീനിൽ എത്തിച്ച വിധം ഒക്കെ . മലയാളത്തിലെ യൂത്ത് ഹീറോസിനും ഒരു പൊടിക്ക് ഇതൊക്കെ പറ്റും എന്ന് RDX കണ്ടാൽ മനസിലാകും. പെപെയുടെ കേസ് ഞാൻ പറയുന്നില്ല പുള്ളി ഇത്തരം സിനിമകളിൽ എങ്ങനെ ആകുമെന്ന് എല്ലാർക്കും അറിയാവുന്നത് ആണ്. സിനിമയിൽ കൂടുതൽ ആക്ഷൻ കൊണ്ട് ഞെട്ടിച്ചത് നീരജ് ആണ്. പുള്ളി കൈയും കാലും കൊണ്ട് മാത്രം അല്ല ആ നഞ്ചക് ഒക്കെ വെച്ചുള്ള പരിപാടി കിടിലം . ഷെയിന്റെ കേസ് ആയിരുന്നു കുറച്ചു കൂടി സർപ്രൈസ്.3 പേരിൽ ഏറ്റവും ഇമ്പോര്ടന്റ്റ്‌ റോളും പുള്ളിക്ക് ആയിരുന്നു. പുള്ളി അത് മെനക്ക് ചെയ്തു വെച്ചിട്ടുണ്ട്. അതിൽ തന്നെ ഒരു ബോട്ടിലെ ആക്ഷൻ സീനുണ്ട്. ഈ സിനിമയിലെ തന്നെ ബെറ്റർ ഫൈറ്റ് അതായിരുന്നു. One vs one hand to hand combat. ഷെയിൻ ചുമ്മ തീ ആയിരുന്നു എന്ന് പറയാതെ വയ്യ. സിനിമയിലെ വില്ലൻ വേഷം ചെയ്ത പുള്ളിയുടെ പെർഫോമൻസും എടുത്തു പറയേണ്ടത് ആണ്. പുള്ളിയുടെ ആറ്റിട്യൂട് ആയാലും ഡയലോഗ് ഡെലിവറി ആയാലും നോട്ടം ആയാലും എല്ലാം ചുമ്മാ. ഒരു നല്ല പ്രതിയോഗി നായകന്മാർക്ക് ഉണ്ടാകുമ്പോൾ ആണല്ലോ ഈ ജേർണർ സിനിമ കൂടുതൽ ആസ്വാദ്യകരം ആകുന്നത്. അതിൽ പുള്ളിക്ക് 100 ഇൽ 100 മാർക്ക്. മറ്റു കഥാപാത്രങ്ങളിലേക്ക് വന്നാൽ ലാലും മാല പാർവതിയും ഒക്കെ നന്നായി ചെയ്തപ്പോൾ. നായികമാരുടെ പെർഫോമൻസ് അത്ര എഫെക്റ്റീവ് ആയി തോന്നിയില്ല. അവർക്ക് ചെയ്യാൻ വലുതായി ഒന്നുമുണ്ടായിരുന്നില്ല എന്നതാണ് സത്യം. പെർഫോമൻസ് ചെയ്യാൻ സ്കോപുള്ള സീനുകളിൽ ബൈജു ചേട്ടനും ബാബു അന്റണിയും കൂടി പൂണ്ടു വിളയാടിയിട്ടുമുണ്ട് ഇത്തരം ജേർണർ വരുമ്പോൾ സാധാരണ ഉണ്ടാകാറുള്ള രോമാഞ്ചം ഡയലോഗ്സ് ഒക്കെ ഇതിൽ വളരെ കുറവ് ആണെന്നത് വേണമെങ്കിൽ നെഗറ്റീവ് ആയി പറയാം. സിനിമ കഴിഞ്ഞു തിയേറ്റർ വിടുമ്പോൾ ഷെയിൻ ട്രൈലറിൽ പറയുന്ന ആ ഒരു ഡയലോഗ് അല്ലാതെ വേറെ ഒന്നും മനസ്സിൽ ഇല്ല. പക്ഷെ അതിനെ ത്രൂഔട്ട്‌ വരുന്ന ആക്ഷൻ എപ്പിസോഡ്സ് കൊണ്ട് സിനിമ മറികടക്കുന്നുണ്ട്. [caption id="attachment_415891" align="aligncenter" width="1500"]![](https://cdn.boolokam.com/articles/2023/08/dqww.jpg) Antony Varghese, Neeraj Madhav and Shane Nigam team up for RDX[/caption] സിനിമ ഡൌൺ ആകുന്ന ആദ്യ പകുതിയിൽ പോലും ഹൈ മൊമെന്റ് ആയി വരുന്ന ആക്ഷൻ എപ്പിസോഡ്സ് ഒക്കെ തിയേറ്ററിൽ ഇരുന്ന് കാണുന്നവർക്ക് അത്യാവശ്യം നന്നായി എൻജോയ് ചെയ്യാനാകും ചുരുക്കി പറഞ്ഞാൽ ഒരു അടിപടം മാത്രം ലക്ഷ്യമാക്കി തിയേറ്ററിൽ പോകുന്നവർക് വേണ്ടത് ഒക്കെ സിനിമയിൽ ഉണ്ട്. ഓണത്തിന് ഇത്തരം genre ഇഷ്ടപെടുന്നവർക്ക് എന്തായാലും രസിച്ചു കണ്ടു വരാൻ ഉള്ളത് ഒക്കെയും ഉണ്ട്. പോരാഞ്ഞിട്ട് സിനിമയിലെ ചില ഇമോഷൻസ് സീൻസ് ഒക്കെ നന്നായി വർക്ക്‌ ആയിട്ടുണ്ട് ഫൈനൽ വേർഡിക്റ്റ് : അടി അടി അടിയോടടി, പൊരിഞ്ഞ അടി.നല്ല അനുഭവം