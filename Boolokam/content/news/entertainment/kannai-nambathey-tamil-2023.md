---
author: Beaumaris
categories:
- Entertainment
comment_count: 0
date: 2023-05-09 05:30:17
draft: false
image: ''
like_count: 107009
share_count: 35423
tags:
- 2023)
- Kannai Nambathey
- Kannai Nambathey ( Tamil
- Netflix
- udayanidhi stalin
title: മഴയുള്ള പാതിരാത്രി ഒരു സ്ത്രീയെ സഹായിക്കാൻ ശ്രമിക്കുന്നത് ആപത്തോ ?
view_count: 1660895
---

**Kannai Nambathey ( Tamil, 2023)** **Streaming on Netflix** **Rakesh Manoharan Ramaswamy** മഴയുള്ള പാതിരാത്രി ഒരു സ്ത്രീയെ സഹായിക്കാൻ ശ്രമിക്കുന്നത് ആപത്തോ ? അരുണിന് അങ്ങനെ തോന്നിയാലും കുഴപ്പം ഒന്നും പറയാൻ ഇല്ല. കാരണം അത് പോലെ ട്വിസ്റ്റുകൾ ആണ്‌ പിന്നീട് അയാളുടെ ജീവിതത്തിൽ ഉണ്ടാകുന്നത്. അത് ക്ലൈമാക്സ് വരെ തുടരുകയും ചെയ്യുന്നു. സിനിമ കാണുന്ന പ്രേക്ഷകന് ആണെങ്കിൽ സ്‌ക്രീനിൽ നിന്നും ഒന്ന് കണ്ണെടുത്താൽ അടുത്തത് എന്താണ് സംഭവിച്ചത് എന്ന് മനസ്സിലാകാതെ സിനിമ റീവൈൻഡ് അടിക്കേണ്ട അവസ്ഥയും. സത്യം പറഞ്ഞാൽ ഒരു സിനിമയിലെ ട്വിസ്റ്റുകൾ കണ്ടു വട്ടായി പോയ വേറെ ഒരു സിനിമ ഉണ്ടെന്നു തോന്നുന്നില്ല. അതാണ്‌ കണ്ണേ നമ്പാതെ എന്ന ഉദയനിധി സ്റ്റാലിൻ സിനിമ. [](https://cdn.boolokam.com/articles/2023/05/y4yy4y.jpg)ഇടയ്ക്ക് ഓരോ കഥാപാത്രവും വരുമ്പോൾ ദൈവമേ! ഇനിയും ട്വിസ്റ്റോ എന്നത് ആയിരുന്നു അവസ്ഥ. തല കുഴയ്ക്കുന്ന രീതിയിൽ ഉള്ള ട്വിസ്റ്റുകൾ ഒന്നും അല്ലെങ്കിലും അതിന്റെ ബാഹുല്യം കാരണം ഇങ്ങനെ തോന്നിയേക്കാം. അന്ന് സ്ത്രീയെ സഹായിച്ച അരുൺ പിന്നെ ചെന്ന് എത്തുന്നത് ചതിയുടെയും കൊലകളുടെയും മറ്റൊരു ലോകത്തിൽ ആയിരുന്നു. അതിൽ പലരും വരുന്നു. ചിലർ മരിക്കുന്നു, ചിലർ ജീവിക്കുന്നു. അങ്ങനെ ആയിരുന്നു പിന്നീട് സിനിമയുടെ കഥ. [embed]https://youtu.be/LEAQVrg0aMY[/embed] സിനിമയുടെ അവസാനം മറ്റൊരു സിനിമാറ്റിക് യൂണിവേഴ്‌സിലേക്ക് പോയതായും കാണാം.മു. മാരൻ യൂണിവേഴ്‌സ് എന്ന് വിളിക്കാം. ഇനിയും ബാക്കി സിനിമകൾ ഈ വഴി വന്നാൽ കൊള്ളാം. ഈ സിനിമയെ കുറിച്ച് പലരും പറഞ്ഞ പ്രശ്നം ഇത്രയും ഫോഴ്സ്ഡ് ആയി വന്ന ട്വിസ്റ്റുകളെ കുറിച്ച് ആണ്‌. ചിലപ്പോഴൊക്കെ ട്വിസ്റ്റിനു വേണ്ടി ട്വിസ്റ്റ് ഉണ്ടാക്കുന്നത് പോലെ തോന്നുമായിരുന്നു. എന്നാലും എന്നേ സംബന്ധിച്ച് കുഴപ്പമില്ലാത്ത ഒരു സിനിമ കാഴ്ച ആയിരുന്നു. എന്തായാലും പ്രേക്ഷകൻ എന്ന നിലയിൽ ശ്രദ്ധിച്ചു സിനിമ കാണിക്കാൻ ഉള്ള എന്തോ ഒന്ന് സിനിമയിൽ ഉണ്ടെന്നു തോന്നി.Must - watch ആണെന്ന് ഒന്നും പറയുന്നില്ല. പക്ഷെ സമയം ഉണ്ടെങ്കിൽ ഒന്ന് കണ്ടു നോക്കാൻ ഉള്ളത് ഉണ്ട് കണ്ണേ നമ്പാതെ എന്ന സിനിമയിൽ.