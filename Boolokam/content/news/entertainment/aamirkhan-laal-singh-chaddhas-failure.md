---
author: Beaumaris
categories:
- Entertainment
comment_count: 0
date: 2022-09-03 08:03:13
draft: false
image: ''
like_count: 96460
share_count: 22046
tags:
- Aamir Khan
- Featured
- forrest gump
- lalsingh chaddha
title: ലാൽ സിംഗ് ഛദ്ദയുടെ പരാജയം, ആമിർഖാൻ പ്രതിഫലം ഒഴിവാക്കി നിർമ്മാതാക്കളെ രക്ഷിക്കാൻ
  ഒരുങ്ങുന്നു
view_count: 1427974
---

1994 ൽ ടോം ഹാങ്ക്സ് അഭിനയിച്ച ഹോളിവുഡ് ചിത്രമായ ഫോറസ്റ്റ് ഗമ്പിന്റെ ഔദ്യോഗിക ഹിന്ദി റീമേക്ക് ആയിരുന്നു ആമിർഖാൻ നായകനായ ലാൽ സിംഗ് ഛദ്ദ . 180 കോടി രൂപ മുതൽമുടക്കിൽ ഒരുങ്ങിയ ചിത്രം ലോകമെമ്പാടുമായി 90 കോടി മാത്രമാണ് നേടിയത്. ആഗസ്റ്റ് 11ന് ലോകമെമ്പാടും റിലീസ് ചെയ്ത ചിത്രം ബോക്സ് ഓഫീസിൽ വൻ പരാജയമായതോടെ ലാൽ സിംഗ് ഛദ്ദയുടെ പ്രതിഫലം പൂർണമായും ഉപേക്ഷിക്കാൻ ആമിർഖാൻ തീരുമാനിച്ചതായി റിപ്പോർട്ട്. വയാകോം 18 സ്റ്റുഡിയോസും ആമിർ ഖാൻ പ്രൊഡക്ഷൻസും ചേർന്നാണ് സിനിമ നിർമ്മിച്ചത്.ലാൽ സിംഗ് ഛദ്ദയുമായി ബന്ധപ്പെട്ട് നിർമ്മാതാക്കളായ വയകോം 18ന് 100 കോടിയാണ് നഷ്ടപ്പെട്ടത്.അതിനു പിന്നാലെയാണ് ആമിർ ഖാൻ നഷ്ടം സ്വയം ഏറ്റെടുക്കാൻ തീരുമാനിച്ചതെന്ന് അടുത്ത വൃത്തങ്ങൾ വ്യക്തമാക്കിയത്. കരീന കപൂർ ആണ് ചിത്രത്തിൽ നായികയായി അഭിനയിച്ചത്.