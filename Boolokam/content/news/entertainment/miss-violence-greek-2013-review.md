---
author: Beaumaris
categories:
- Entertainment
comment_count: 0
date: 2024-01-09 16:49:35
draft: false
image: ''
like_count: 49152
share_count: 37679
tags:
- Drama
- Greek 2013)
- Miss Violence
- mystery
title: ആ പെൺകുട്ടി അവളുടെ ജന്മദിനം ആത്മഹത്യക്കായി തിരഞ്ഞെടുത്തതിന് കാരണമെന്ത്..? ആത്മഹത്യക്ക്
  മുൻപ് അവളുടെ ചുണ്ടിൽ വിരിഞ്ഞ പുഞ്ചിരിയുടെ അർത്ഥമെന്ത്..?
view_count: 1513165
---

**Miss Violence ( Greek 2013)** **Drama,Mystery** **Sinoy K Jose** ജന്മദിനവും അതിന്റെ ആഘോഷങ്ങളും ഒരു കുട്ടിയെ സംബന്ധിച്ച് വലിയ സന്തോഷത്തിന്റെ നിമിഷങ്ങളാണ്. ആഞ്ചലിക്കയുടെ പതിനൊന്നാം ജന്മദിന ആഘോഷത്തിലും എല്ലാ വീടുകളിലെയും പോലെ ആശംസകൾ നേർന്നും , കേക്ക് മുറിച്ചും , ഡാൻസ് കളിച്ചും , പാട്ട് പാടിയും ആ വീട്ടിൽ ആഘോഷിക്കുകയാണ്. ഒരു കുട്ടി ഏറ്റവും സന്തോഷിക്കുന്ന ഈ നിമിഷത്തിലും ആഞ്ചലിക്കയുടെ മുഖത്ത് വിഷാദഭാവം നിഴലിച്ചുകാണം. ഡാൻസ് ചെയ്യുമ്പോഴും , ആശംസകൾ ഉമ്മകളായി എറ്റുവാങ്ങുമ്പോഴും നിർവികാരയായാണ് അവൾ കാണപ്പെടുന്നത്. ഒരു നിമിഷം എല്ലാവരുടെയും‌ ശ്രദ്ധതിരിയുന്ന നേരത്ത് അവൾ വീടിന്റെ മുകളിൽ നിന്ന് ചാടി ആത്മഹത്യ ചെയ്യുന്നു. ആത്മഹത്യയുടെ ഏതാനും സെക്കന്റുകൾക്ക് മുൻപ് ഇതുവരെ നിർവികാരയായിരുന്ന ആഞ്ചലിക്കയുടെ മുഖത്ത് വിരിയുന്ന പുഞ്ചിരി നമ്മളെ ഞെട്ടിക്കും. ഒരു പെൺകുട്ടി അവളുടെ എറ്റവും സന്തോഷകരമായ ദിവസം ആത്മഹത്യക്കായി തിരഞ്ഞെടുത്തതിന് കാരണമെന്ത്..? ആത്മഹത്യക്ക് മുൻപ് അവളുടെ ചുണ്ടിൽ വിരിഞ പുഞ്ചിരിയുടെ അർത്ഥമെന്ത്..? ആഞ്ചലിക്കയുടെ കുടുംബത്തിൽ തളംകെട്ടിനില്ക്കുന്ന നിഗൂഡതയിലേക്കാണ് പിന്നെ സിനിമയുടെ സഞ്ചാരം.. https://youtu.be/1dFFN0igjJY കുറച്ചു സീനുകൾ ഒഴിച്ചുനിർത്തിയാൽ സിനിമ പൂർണമായും‌ വീടിനുള്ളിലാണ് ഷൂട്ട് ചെയ്തിരിക്കുന്നത്. അതുപോലെ തന്നെ വളരെ ഇടുങ്ങിയ ഇടങ്ങളിലെ ഷോട്ടുകളാണ് സിനിമയിൽ ഭൂരിഭാഗവും ഉൾപ്പെട്ടിരിക്കുന്നത് . സിനിമയിൽ കഥാപാത്രങ്ങൾ അനുഭവിക്കുന്ന മാനസികഅവസ്ഥ അതുപോലെ തന്നെ പ്രേക്ഷകരിലേക്ക് പകരാൻ ഇടുങ്ങിയ ഇടങ്ങളിലെ ഷോട്ടുകൾക്ക് കഴിഞിട്ടുണ്ട്.. കണ്ട് മനസിലാക്കാൻ ധാരാളം ബിംബങ്ങൾ സംവിധായകൻ സിനിമയിലുടനീളം ഒളിപ്പിച്ച് വെച്ചിട്ടുണ്ട് ശ്രദ്ധയോടെ വീഷിക്കുന്ന ഒരു പ്രേക്ഷകന് വായിച്ചെടുക്കാൻ ധാരാളം അർത്ഥതലങ്ങളുമുണ്ട്.