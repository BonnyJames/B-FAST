---
author: Beaumaris
categories:
- Entertainment
comment_count: 0
date: 2022-08-30 05:32:38
draft: false
image: ''
like_count: 36865
share_count: 24235
tags:
- Ashish J
- mei hoom moosa
title: സംവിധായകൻ പറയുന്നത് പോലെ ഇതൊരു ബിഗ് ബജറ്റ് പാൻ ഇന്ത്യൻ ചിത്രമാണെങ്കിൽ നിലവിലെ
  അവസ്ഥ പോര
view_count: 890294
---

**Ashish J** **മേ ഹൂം മൂസ ഇന്ത്യൻ ആർമി അംഗമായ പൊന്നാനിക്കാരൻ മൂസയായി സുരേഷ് ഗോപി.** നിലവിൽ മൂന്ന് ഗെറ്റപ്പുകൾ പുറത്തുവിട്ടത് പ്രകാരം സുരേഷ് ഗോപിയുടെ കരിയറിലെ തന്നെ വ്യത്യസ്തമായ വേഷമാണെന്നത് ഉറപ്പ്. കോൺഫിഡന്റ് ഗ്രൂപ്പ്‌ പോലെ വലിയൊരു ബിസിനസ്‌ ശൃംഖല മോഹൻലാലുമായി ബന്ധമൊന്നുമില്ലാത്ത ഒരു സിനിമയുടെ ഭാഗമാവുന്നത് ഇത് ആദ്യം. സംവിധായകൻ പറയുന്നത് പ്രകാരം അദ്ദേഹത്തിന്റെയും ചിലപ്പോൾ നിലവിൽ സുരേഷ് ഗോപിയുടെയും കരിയറിലെ ഏറ്റവും മുടക്കുമുതൽ ഉള്ള ചിത്രം. നോർത്ത് ഇന്ത്യയിലെ വിവിധ അതിർത്തി പ്രദേശങ്ങളിലടക്കം വിവിധ സംസ്ഥാനങ്ങൾ ലൊക്കേഷൻ. കേരളത്തിലെ ഗ്രാമപ്രദേശങ്ങളും കഥയുടെ ഭാഗം. സിനിമയ്ക്കു വേണ്ടി അത്യാവശ്യം വലിയ സെറ്റ് വർക്കുകളും നടന്നിട്ടുണ്ടെന്നാണ് മനസിലാക്കാൻ പറ്റുന്നത്. സിനിമയുടെ ജോണർ എന്തെന്ന് ഇപ്പോഴും കൃത്യമായി പുറത്തുവിടുന്നില്ല. ത്രില്ലെർ, കോമഡി, ഫാമിലി ഡ്രാമാ ഇതെല്ലാം സിനിമയിൽ കാണുമെന്നു പ്രതീക്ഷിക്കുന്നു. ഇങ്ങനൊക്കെയാണേലും സുരേഷ് ഗോപി എന്ന നടന്റെ കടുത്ത ആരാധകരിൽ പോലും വലിയ പ്രതീക്ഷയൊന്നുമില്ലാത്ത ഒരു ചിത്രം കൂടിയാണ് മേ ഹൂം മൂസ. സിനിമയുടേതായി പുറത്തുവന്ന പല കാര്യങ്ങൾക്കും തണുപ്പൻ പ്രതികരണമാണ് ലഭിച്ചത്. സംവിധായകനിലുള്ള വിശ്വാസക്കുറവടക്കം പല കാര്യങ്ങളും ഈ ഒരു സാഹചര്യത്തിൽ ചേർത്തു വായിക്കാവുന്നതാണ്. ഏതായാലും പ്രതീക്ഷയൊന്നുമില്ലാതെ വന്ന വെള്ളിമൂങ്ങ എന്ന ചിത്രത്തിലൂടെ അത്ഭുത വിജയം സമ്മാനിച്ച സംവിധായകൻ കരിയറിലെ ഏറ്റവും വലിയ സിനിമയുമായി വരുമ്പോൾ അത് വെറുതെ ആവില്ല എന്ന് വിശ്വസിക്കാനാണ് വ്യക്തിപരമായി താൽപ്പര്യം. സെപ്റ്റംബർ 30 വലിയൊരു കൂട്ടം സിനിമകൾക്കൊപ്പം റിലീസ് പ്രതീക്ഷിക്കുന്ന മൂസയ്ക്ക് നിലവിൽ പ്രൊമോഷൻ അടക്കം എല്ലാം വളരെ കുറവാണ്. സംവിധായകൻ പറയുന്നത് പോലെ ഇതൊരു ബിഗ് ബജറ്റ് പാൻ ഇന്ത്യൻ ചിത്രമാണെങ്കിൽ നിലവിലെ അവസ്ഥ പോര.