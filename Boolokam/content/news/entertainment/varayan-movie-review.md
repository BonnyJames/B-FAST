---
author: Beaumaris
categories:
- Entertainment
comment_count: 0
date: 2022-05-21 05:49:16
draft: false
image: https://cdn.boolokam.com/articles/2022/05/Varayan.webp
like_count: 102945
share_count: 38687
tags:
- siju wilson
- varayan
- varayan movie review
title: അവതരണത്തിലും പ്രകടനത്തിലും മികച്ചൊരു അനുഭവമാണ് 'വരയൻ'
view_count: 1686521
---

ഫാദർ എബി കപ്പൂച്ചി എന്ന മാസ്സ് പള്ളീലച്ചൻറെ കഥാപാത്രത്തിലൂടെ കഥപറയുന്ന കളർഫുൾ ചിത്രമാണ് വരയൻ. ഒരു ആഘോഷ ചിത്രം കാണേണ്ടവർക്ക് ആക്ഷനും തമാശയും പാട്ടും ഇമോഷൻസുമൊക്കെയായ് ആദ്യവസാനം സിനിമ ആഘോഷം മൂഡ് നിലനിർത്തിയാണ് കഥ പറയുന്നത്. ഇതുവരെ പല സിനിമകളിലും പലതരത്തിലുമുള്ള പുരോഹിത കഥാപാത്രങ്ങൾ നമ്മൾ കണ്ടിട്ടുണ്ട്, എന്നാൽ അവരിൽ നിന്നെല്ലാം വ്യത്യസ്തനാണ് എബി.പോലീസ് പോലും യൂണിഫോമിട്ട കടന്നുചെല്ലാൻ ഭയക്കുന്ന കൊടുംകുറ്റവാളികൾ നിറഞ്ഞ കലിപ്പക്കര എന്ന ദ്വീപിലേക്ക് പുതുതായി വരുന്ന പുരോഹിത കഥാപാത്രത്തിലൂടെ കഥ പറഞ്ഞു തുടങ്ങുന്ന ചിത്രം പിന്നീട് അയാൾ അവിടെ നേരിടേണ്ടിവരുന്ന കാര്യങ്ങളും ആണ് സിനിമ സംസാരിക്കുന്നത്.ഒരു യഥാർത്ഥ സംഭവത്തെ ചുറ്റിപ്പറ്റിയാണ് ഈ സിനിമ ഒരുക്കിയിട്ടുള്ളത്, സിജു വിൽസൺ ഈ കഥാപാത്രത്തെ എങ്ങനെ പ്രകടനം കൊണ്ട് മികച്ചതാക്കുന്ന് സംശയമുണ്ടായിരുന്നു, എന്നാൽ ഫാദർ എബി എന്ന കഥാപാത്രത്തെ അതിഗംഭീരമായി സ്ക്രീനിൽ എത്തിക്കാൻ സിജുവിനെ സാധിച്ചു. തീയേറ്ററിൽ കണ്ട് ആസ്വദിക്കാൻ സാധിക്കുന്ന ചിത്രമാണ് വരയൻ, ഒരു നിമിഷം പോലും ബോറടി നൽകാത്ത ആദ്യാവസാനം രസിച്ചിരുന്ന കാണാൻ സാധിക്കുന്ന അവതരണത്തിലും പ്രകടനത്തിലും മികവുകൊണ്ട് മികച്ചൊരു അനുഭവമാകാൻ ഈ സിനിമയ്ക്ക് സാധിച്ചിട്ടുണ്ട്. &nbsp; ******ആർവി.കപ്പൂച്ചിൻ** വിമർശനങ്ങൾക്കും വിവാദങ്ങൾക്കും വിചിന്തനത്തിനും വിലയിരുത്തലിനും വലിയ ഇടം കൊടുത്ത്, സരളമായും സരസമായും, ഭക്തിക്കും യുക്തിക്കും ഭംഗം വരുത്താതെ, ശക്തമായ ഒരു കഥാപാത്രത്തെ*സിജു വിൽസണിലൂടെ,* *ഡാനി കപ്പൂച്ചിൻ* തന്റെ തനതായ സർഗാത്മതയിലൂടെ അവതരിപ്പിച്ചിരിക്കുന്ന സിനിമയാണ് *വരയൻ*. ബുദ്ധിക്കും വിശുദ്ധിക്കും കളങ്കം വരുത്താതെ സമകാലികമായ തെറ്റുധാരണകൾക്കും സംശയങ്ങൾക്കും, ധാർമിക മൂല്യച്യുതി വരുത്താതെ, തന്റെ സന്യാസ പൗരോഹിത്യപ്രവാചക ദൗത്യത്തോടെ, തിരുത്തിയും, തുരത്തിയും ഉചിതമായ ഉത്തരം തുറന്നു പറയുന്ന ചിത്രമാണ് *വരയൻ.* നിഷ്കളങ്കമായ ഗ്രാമീണ മനസ്സിന് കൗതുകം പകരുന്ന ചടുലമായ ഭാവവ്യത്യാസങ്ങളുടെ കലവറയാണ് കേന്ദ്ര കഥാപാത്രമായ സിജു വിൽസനിലൂടെ അവതരിക്കപ്പെട്ടിരിക്കുന്ന കപ്പൂച്ചിൻ വൈദീകൻ. &nbsp; ![](https://cdn.boolokam.com/articles/2022/05/Varayan.webp) ആത്മീയതയും മാനവീകതയും ഇഴപിരിഞ്ഞ നടനഭാവങ്ങൾക്കൊണ്ട് കലാകാരനായ കപ്പൂച്ചിൻ വൈദീകനായ സുപ്രധാന നായക കഥാപാത്രം ഈ കാലഘട്ടത്തിന്റെ കറകഴുകികളഞ്ഞു പുതിയ നിറക്കൂട്ടിലൂടെ നൈർമല്യമുള്ള നൂതന സംസ്‌കാരത്തിന്റെ ചിത്രം മനുഷ്യമനസിൽ വരക്കുന്നുണ്ട്. പ്രണയ ഭാവം നമ്മുടെ സിനിമകളുടെ ഒഴിച്ചുകൂടാൻ പറ്റാത്ത ഘടകം എന്ന് സിനിമാ ആസ്വാദകരായ സാധാരണക്കാർ ധരിച്ചതുപോലെ ഈ സിനിമയിലും പ്രണയത്തെ മാറ്റിനിർത്തിയിട്ടില്ല. വരയനെന്ന ഈ സിനിമ പ്രണയം നിഷിദ്ധമായ വികാരമല്ല വിശുദ്ധമായ വിചാരമാണെന്നുള്ള നിത്യ സത്യം, ഈ തലമുറക്കാരെ വിജ്ഞാനത്തിനേക്കാൾ ജ്ഞാനത്തിലേക്കും അന്തമായ ചിന്തകളിൽ നിന്നും അനന്തവും ആനന്ദകരവുമായ വിചിന്തനത്തിന്റെ വിഹായസിലേക്കു കൊണ്ട് പോകുന്നുണ്ട്. &nbsp; ![](https://cdn.boolokam.com/articles/2022/05/hrhrhrh-1.jpg) അരക്കെട്ടി ഉറപ്പിച്ച തന്റെ ശക്തമായ നിലപാടുകൾ തികച്ചും വ്യത്യസ്തമായി വ്യക്തമാക്കുന്ന കഥാപാത്രത്തിന് മാറ്റുകൂട്ടാൻ, മറ്റുള്ള കഥാപാത്രങ്ങൾക്കും വലിയ പ്രാധാന്യം നൽകിയിട്ടുണ്ട് എന്നുള്ളതും വരയനെന്ന സിനിമയുടെ എടുത്ത് പറയേണ്ട പ്രതേകതയാണ്.ഈ കാലഘട്ടത്തിന്റെ കാതുകളോട് കൂട്ടുകൂടുന്ന വരികളും സംഗീതവും വരയനെന്ന സിനിമക്ക് തീർച്ചയായും മാറ്റ് കൂട്ടിയിട്ടുണ്ട്. ഗ്രാമീണതയുടെ ചാതുരി പൂർണ്ണമായും ചാലിച്ചെഴുതിയ ദൃശ്യഭംഗി പകർത്തിയ ഛായാഗ്രഹണം എടുത്തു പറയേണ്ടത് തന്നെ. സിനിമയുടെ കഥാകൃത്തായ *ഡാനി അച്ചനും, സംവിധായകനായ ജിജോ ജോസെഫും* തമ്മിലുള്ള കെമിസ്ട്രി മറ്റ് അണിയറ പ്രവർത്തകർ വിശ്വസ്തതയോടെ അവസാനം വരെ നിലനിർത്തി *വരയെനെന്ന* സിനിമയെ വിജയത്തിലെത്തിച്ചു. വരയൻ സിനിമയുടെ നിർമ്മാണം ഒരു ദൗത്യമായി ഏറ്റെടുത്ത *ശ്രീ പ്രേമചന്ദ്രനും* പ്രതേക അഭിനന്ദനങ്ങൾ. ഇനി വിജയം ആഘോഷമാക്കേണ്ടത് പ്രേക്ഷകരായ നമ്മളാണ്. &nbsp; [embed]https://youtu.be/Lq2lTdB1dn8[/embed] &nbsp;