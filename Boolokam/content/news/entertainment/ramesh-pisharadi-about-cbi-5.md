---
author: Beaumaris
categories:
- Entertainment
comment_count: 0
date: 2022-04-21 05:57:28
draft: false
image: https://cdn.boolokam.com/articles/2022/04/UKUUK.jpg
like_count: 6886
share_count: 7069
tags:
- CBI 5 THE BRAIN
- Featured
- jagathy sreekumar
- K MADHU
- mammootty
- ramesh pisharody
- SN Swami
title: മമ്മൂട്ടിയുടെ എൻട്രിയെക്കാളും കയ്യടി കിട്ടാൻ പോകുന്ന സീൻ അതായിരിക്കും, പിഷാരടിയുടെ
  പ്രവചനം
view_count: 323538
---

കേരളം ആവേശപൂർവ്വം ഏറ്റെടുത്ത സിബിഐ സീരീസിന്റെ അഞ്ചാംഭാഗം 'സിബിഐ 5 ദി ബ്രെയ്ൻ' റിലീസ് ആകാനിരിക്കെ രമേഷ് പിഷാരടിയുടെ വാക്കുകൾ ആണ് സാമൂഹ്യമാധ്യങ്ങൾ ഏറ്റെടുത്തിരിക്കുന്നത്. ചിത്രത്തില്‍ രമേഷ് പിഷാരടിയും ഒരു കഥാപാത്രത്തെ അവതരിപ്പിക്കുന്നുണ്ട്. മമ്മൂട്ടി-കെ മധു-എൻ എൻ സ്വാമി കൂട്ടുകെട്ടിൽ പിറക്കുന്ന ചിത്രത്തെ അത്രമാത്രം പ്രാധാന്യത്തോടെയാണ് സിനിമാസ്വാദകർ നോക്കി കാണുന്നത്. ആദ്യ നാലു ഭാഗങ്ങളിലും സജീവസാന്നിധ്യമായിരുന്ന ജഗതി ശ്രീകുമാറിന്റെ അഭാവം എങ്ങനെ നികത്തും എന്ന ആശങ്കൾക്കൊടുവിലാണ് അദ്ദേഹവും ചിത്രത്തിൽ അഭിനയിക്കുന്നു എന്ന വാർത്തകൾ വന്നതും അദ്ദേഹം അഭിനയിച്ചതും. എന്നാൽ അദ്ദേഹത്തിന്റെ കഥാപാത്രം എങ്ങനെയുള്ളതാകും എന്ന ആകാംഷ ഓരോ പ്രേക്ഷകനും ഉണ്ട്. വാഹനാപകടത്തിനു ശേഷം അദ്ദേഹം അഭിനയിക്കുന്ന ആദ്യ സിനിമയും ഇതാണ്. ഈ സാഹചര്യത്തിലാണ് രമേഷ് പിഷാരടിയുടെ വാക്കുകൾ പ്രസക്തമാകുന്നത്. ![](https://cdn.boolokam.com/articles/2022/04/UKUUK.jpg)സിബിഐ ദി ബ്രെയിനിൽ ജഗതിയുടെ പെര്‍ഫോമന്‍സ് തിയേറ്ററില്‍ വന്‍ കയ്യടി കിട്ടുന്ന സീനായിരിക്കും എന്നാണ് രമേഷ് പിഷാരടി പറയുന്നത്. ''ജഗതി ചേട്ടനും ചിത്രത്തിനുണ്ട്. ജഗതിച്ചേട്ടന്റെ സീന്‍ തിയേറ്ററില്‍ ഒരു കൈയടി സീനായിരിക്കും. ഉറപ്പായിട്ടും, വലിയൊരു തിരിച്ചുവരവ് തന്നെയായിരിക്കും ജഗതി ചേട്ടന്‍ ചിത്രത്തിലൂടെ നടത്താന്‍ പോവുന്നത്" - പിഷാരടി പറഞ്ഞു