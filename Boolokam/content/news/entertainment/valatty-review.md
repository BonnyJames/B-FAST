---
author: Beaumaris
categories:
- Entertainment
comment_count: 0
date: 2023-07-22 13:39:31
draft: false
image: https://cdn.boolokam.com/articles/2023/07/ffwwwwwe-1024x614.webp
like_count: 48906
share_count: 30553
tags:
- Valatty
- valatty movie
title: മനുഷ്യരുടെ സിനിമകൾ കണ്ട് കണ്ട് മടുത്തില്ലേ... ഇനി മൃഗങ്ങളുടെ ഈ സിനിമ ഒന്ന്
  കണ്ടു നോക്കൂ
view_count: 1032960
---

**Nijad S** ഇന്നലെ രാത്രി തിരുവനന്തപുരത്തെ ന്യൂ തിയേറ്ററിൽ നിന്നാണ് **വാലാട്ടി** കണ്ടത്.മലയാള സിനിമ ഇന്ന് വരെ കണ്ടിട്ടില്ലാത്ത തീർത്തും പുതുമയുള്ള കിടിലൻ പടം. ഈ അടുത്ത കാലത്ത് പെറ്റ്സിന്റെ കഥ പറഞ്ഞ് വലിയ ഹിറ്റായി മാറിയ സിനിമയായിരുന്നു ചാർളി. വാലാട്ടിയും അത്തരത്തിൽ ഒരു സിനിമയായിരിക്കുമെന്നാണ് കരുതിയത്. എന്നാൽ സിനിമയിൽ കുറെ കൂടെ ഡിഫെറന്റ് ആയ ഒരു പ്ലോട്ടും മേക്കിങ്ങുമാണ് കാണാൻ കഴിഞ്ഞത്. [](https://cdn.boolokam.com/articles/2023/07/vcvccc.jpg)ടോമി, അമലു എന്നീ രണ്ട് നായകളാണ് സിനിമയിലെ നായകനും നായികയും.. അയൽവാസികളായ ഇരുവരും തമ്മിൽ മുടിഞ്ഞ പ്രേമത്തിലാണ്. അതിൽ അമലു ഒരു അയ്യർ കുടുബത്തിലെയും ടോമി ഒരു ക്രിസ്ത്യൻ കുടുംബത്തിലെയും നായയാണ്. തങ്ങളുടെ നായകൾ ഇരു വീട്ടുകാർക്കും ജീവനായിരുന്നു. [![](https://cdn.boolokam.com/articles/2023/07/ffwwwwwe-1024x614.webp)](https://cdn.boolokam.com/articles/2023/07/ffwwwwwe.webp)എന്നാൽ ജാതിയും മതവുമൊക്കെ മനുഷ്യരുടെ കാര്യത്തിൽ മാത്രമല്ല മൃഗങ്ങൾക്കും അവരുടെ പ്രണയത്തിലെ വിലങ്ങുതടിയായി മാറുന്നു. ഇതിനിടയിൽ അമലു ഗർഭിണി കൂടി ആവുന്നതോടെ കഥയാകെ മാറി മറിയുകയാണ്.തുടർന്ന് നടക്കുന്ന രസകരമായ സംഭവങ്ങളാണ് ഈ സിനിമ പറയുന്നത്. [![](https://cdn.boolokam.com/articles/2023/07/fwfwww.webp)](https://cdn.boolokam.com/articles/2023/07/fwfwww.webp)നായകൾ അഭിനയിക്കുന്നതും സംസാരിക്കുന്നതുമൊക്കെ തീർത്തും പുതുമയുണർത്തി. അവരെ ട്രെയിൻ ചെയ്യുകയും ലിപ് സിങ്ക് വരെ കൃത്യമാക്കുകയും ചെയ്ത സിനിമയുടെ സംവിധായകനും മറ്റു അണിയറപ്രവർത്തകർക്കും പ്രത്യേകം കയ്യടിക്കണം . https://youtu.be/tmXo8L6fH0k നായകളുടെ പെർസ്പെക്റ്റീവിൽ നിന്ന് കൊണ്ട് പ്രേക്ഷകരെ എന്റർടൈൻ ചെയ്യിക്കാനും കരയിക്കാനുമൊക്കെ വാലാട്ടിക്ക് സാധിക്കുന്നിടത്ത് ഈ സിനിമ വിജയിച്ചു എന്ന് ഞാൻ പറയും. മനുഷ്യരുടെ സിനിമകൾ കണ്ട് കണ്ട് മടുത്തില്ലേ... ഇനി മൃഗങ്ങളുടെ ഈ സിനിമ ഒന്ന് കണ്ടു നോക്കൂ.