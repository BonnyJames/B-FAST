---
author: Beaumaris
categories:
- Entertainment
comment_count: 0
date: 2023-01-15 16:51:02
draft: false
image: ''
like_count: 6463
share_count: 4404
tags:
- adoor gopalakrishnan
- controversy
- mohanlal
title: '"അവാർഡിന് വേണ്ടി അടൂരിന്റെ പടത്തിൽ ഫ്രീയായി അഭിനയിക്കാൻ മോഹൻലാലിനെ കിട്ടികാണില്ല,
  അടൂരിന് അമ്മാവൻ സിൻഡ്രോം" കുറിപ്പ്'
view_count: 227936
---

**മോഹൻലാലിന് നല്ലവനായ റൗഡി ഇമേജ് - അടൂർ ഗോപാലകൃഷ്ണൻ** നല്ലവനായ ഒരു റൗഡി ഇമേജ് ആണ് മോഹന്‍ലാലിന്. അതില്‍ താന്‍ വിശ്വസിക്കുന്നില്ല. അതുകൊണ്ടാണ് മോഹന്‍ലാലിനൊപ്പം സിനിമ ചെയ്യാത്തത് എന്നാണ് അടൂര്‍ ഒരു അഭിമുഖത്തിൽ പറഞ്ഞത്. . മോഹന്‍ലാലിന് വല്ലാത്ത ഒരു ഇമേജാണ്, നല്ലവനായ റൗഡി. തനിക്ക് അത് പറ്റുകയില്ല. നല്ലവനായ റൗഡി എന്നതില്‍ വിശ്വസിക്കുന്നില്ല. റൗഡി റൗഡി തന്നെയാണ്. അയാള്‍ എങ്ങനെയാണ് നല്ലവനാകുന്നത് ? അതല്ലാതെയും അദ്ദേഹം സിനിമകള്‍ ചെയ്തിട്ടുണ്ടാകാം.എന്നാല്‍ തന്റെ മനസില്‍ ഉറച്ച ഇമേജ് അതാണ് എന്നാണ് അടൂര്‍ ഗോപാലകൃഷ്ണന്‍ പറയുന്നത്. എന്നാൽ ഇതിനെതിരെ വ്യാപകമായ വിമർശനങ്ങളാണ് എവിടെയും. അടൂരിന് അമ്മാവൻ സിൻഡ്രോം ആണെന്നാണ് അതിലൊരു വിമർശനം. മികച്ച നടനുള്ള രണ്ട് ദേശീയ അവാർഡുകളും,മികച്ച നടനുള്ള ആറ് സംസ്ഥാന അവാർഡുകളും നേടിയ മോഹൻലാലിൻറെ അനവധി സിനിമകൾ ആണ് തിയേറ്ററുകളിൽ നിറഞ്ഞോടിയത് എന്നന്നും മോഹൻലാലിന് അടൂരിന്റെ സർട്ടിഫിക്കറ്റ് വേണ്ട എന്നുമാണ് സഫീർ അഹമ്മദിന്റെ ഈ വിമര്ശനക്കുറിപ്പിൽ . വായിക്കാം. **സഫീർ അഹമ്മദ്** "അവാർഡുകൾ ഏതൊരു കലാകാരൻ്റെയും വലിയ ഒരു ആഗ്രഹമാണ്,സ്വപ്നമാണ്..അവാർഡിന് വേണ്ടി ചിലർ കഠിനമായി പ്രയത്നിക്കും,ചിലർ അതിന് വേണ്ടി കാര്യമായ ശ്രമം നടത്തിയില്ലെങ്കിലും അതൊക്കെ അവരിലേയ്ക്ക് താനെ വന്ന് ചേരും.മലയാള സിനിമയിൽ ആർട്ട് സിനിമകളിലൂടെ ഒത്തിരി അവാർഡുകൾ വാരിക്കൂട്ടിയ സംവിധായകനാണ് അടൂർ ഗോപാലകൃഷ്ണൻ.. തിയേറ്ററുകളിൽ കാര്യമായ ചലനങ്ങൾ ഒന്നും അടൂർ സിനിമകൾ ഉണ്ടാക്കിയില്ലെങ്കിലും അവാർഡുകൾ തന്നെ ആയിരുന്നു പല മുഖ്യധാര നടന്മാരെയും ഇത്തരം സിനിമകളിലേയ്ക്ക് ആകർഷിച്ചിരുന്നത്..ചുരുക്കി പറഞ്ഞാൽ പല നടന്മാർക്കും അവാർഡ് നേടാനായി അടൂർ സിനിമകൾ വേണം,അതിന് വേണ്ടി അവര് ഫ്രീ ആയിട്ട് വരെ അഭിനയിച്ച് കൊടുക്കുകയും ചെയ്യും.എന്നാൽ ഫ്രീ ആയിട്ടൊ, പ്രതിഫലം വളരെ കുറച്ചൊ അടൂർ ഗോപാലകൃഷ്ണൻ്റെ സിനിമകളിൽ അഭിനയിക്കാൻ മോഹൻലാൽ തയ്യാറായിരുന്നിട്ടുണ്ടാകില്ല..അയ്നാണ് ഇപ്പൊ ഈ 'നല്ലവനായ റൗഡി' പ്രയോഗം. ഇതിനെയാണ് കിട്ടാത്ത മുന്തിരി പുളിക്കും അല്ലെങ്കിൽ അമ്മാവൻ സിൻഡ്രോം എന്നൊക്കെ പറയുന്നത്.പ്ലീസ് നോട്ട്,അടൂർ ഗോപാലകൃഷ്ണൻ്റെ ആർട്ട് സിനിമകളിൽ അഭിനയിക്കാതെ തന്നെ മോഹൻലാലിന് മികച്ച നടനുള്ള രണ്ട് ദേശീയ അവാർഡുകളും,മികച്ച നടനുള്ള ആറ് സംസ്ഥാന അവാർഡുകളും കിട്ടിയിട്ടുണ്ട്,അതും തിയേറ്ററുകളിൽ 100 ഉം 150 ഉം ദിവസങ്ങൾ തകർത്തോടിയ സിനിമകളിലൂടെ!!"