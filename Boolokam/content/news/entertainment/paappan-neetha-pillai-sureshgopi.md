---
author: Beaumaris
categories:
- Entertainment
comment_count: 0
date: 2022-07-30 04:38:03
draft: false
image: https://cdn.boolokam.com/articles/2022/07/88272952-1.webp
like_count: 10544
share_count: 2312
tags:
- Featured
- neetha pillai
- paappan movie
- SURESHGOPI
- sureshgopi paappan
title: ഒരു സൂപ്പർ താര ചിത്രത്തിൽ നായിക വന്ന് ഇൻവെസ്റ്റിഗേഷൻ നടത്തുന്നു, എന്തൊരു റിഫ്രഷിംഗ്
  ഫീൽ
view_count: 173834
---

കഴിഞ്ഞ 43 വർഷമായിട്ട് മലയാള സിനിമയുടെ ഷോമാൻ എന്ന നിലയിൽ ഏറ്റവും മികച്ച മാസ് ചിത്രങ്ങൾ ഒരുക്കിയിട്ടുള്ള ജോഷി സാർ, അദ്ദേഹത്തിൻറെ ക്രാഫ്റ്റിനു ഇപ്പോഴും യാതൊരു കോട്ടവും തട്ടിയിട്ടില്ല എന്നു വീണ്ടും തെളിയിച്ചെന്നുള്ളതാണ് പാപ്പന്റെ പ്രത്യേകത. തീർച്ചയായും മലയാളത്തിലെ ഏറ്റവും മികച്ച മാസ്റ്റർ ക്രാഫ്റ്റ്സ്മാൻ തന്നെയാണ് ജോഷി. സാധാരണ സൂപ്പർതാര ചിത്രങ്ങളിൽ ഒക്കെ നായകനെ ഭയങ്കര അതിമാനുഷികനായി കാണിക്കാറുണ്ട്. എന്നാൽ ഇതിൽ അങ്ങനെ കാണിച്ചിട്ടില്ല എന്നുള്ളത് വലിയ പോസിറ്റീവായിട്ട് തോന്നി. സുരേഷ് ഗോപി വളരെ നീറ്റായിട്ടും കയ്യടക്കത്തോടെയുമാണീ കഥാപാത്രത്തെ അവതരിപ്പിച്ചിരിക്കുന്നത്. സ്ക്രീൻ സ്പേസ്, ഡയലോഗ് ഒക്കെ നോക്കിയാൽ കുറവ് എന്ന് തോന്നാമെങ്കിലും ഉള്ളത് ഗംഭീരമായിട്ടുണ്ട്. ഇത്തരം ത്രില്ലർ ചിത്രങ്ങളിൽ സ്ത്രീ കഥാപാത്രങ്ങൾക്ക് പൊതുവേ പ്രാധാന്യം കുറയാനാണ് സാധ്യത. എന്നാൽ ഈ സിനിമയിലെ ഓരോ സ്ത്രീ കഥാപാത്രങ്ങൾക്കും തന്റേതായ വ്യക്തിത്വമുള്ള മികച്ച ക്യാരക്ടേഴ്സ് ആയിരുന്നു. ഒരു സൂപ്പർ താര ചിത്രത്തിൽ നായിക കഥാപാത്രം കഴിവുറ്റ ഒരു പോലീസ് ഉദ്യോഗസ്ഥയായ് വന്ന് ഇൻവെസ്റ്റിഗേഷൻ നടത്തുന്നു എന്നുള്ളത് തന്നെ കാണാൻ ഒരു റിഫ്രഷിംഗ് ഫീൽ ആയിരുന്നു. ![](https://cdn.boolokam.com/articles/2022/07/88272952-1.webp)നായികയായി അഭിനയിച്ച നീതാപിള്ള നല്ലൊരു അഭിനേത്രിയാണ്. മലയാള സിനിമ കൂടുതൽ ഉപയോഗിക്കേണ്ട ഒരു നടി കൂടിയാണ് നിതാ പിള്ള എന്ന് തോന്നി.സിനിമയുടെ show stealerകളിൽ ഒന്നാണ് നീതയുടെ ഏഎസ്പി വിൻസി. ഒപ്പം ആശാ ശരത്തിന്റെ പ്രകടനവും ഏറെ ഇഷ്ടപ്പെട്ടു. ഷമ്മി തിലകൻ ആണ് കൈയ്യടി നേടുന്ന മറ്റൊരു വേഷത്തിൽ. ![](https://cdn.boolokam.com/articles/2022/07/gegegg333.jpg)പാപ്പനും സിനിമയിലെ ഓരോ കഥാപാത്രങ്ങളും തമ്മിലുള്ള ബന്ധവും വളരെ ഭംഗിയായിട്ടാണ് അവതരിപ്പിച്ചിരിക്കുന്നത്. പാപ്പനും സൂസനും (കനിഹ) തമ്മിലുള്ള ബന്ധവും മനോഹരമായിരുന്നു. സിനിമയിൽ ഒരുപാട് ക്യാരക്ടേഴ്സ് വരുന്നുണ്ട്- ഓരോ കഥാപാത്രങ്ങളും വളരെ ഭംഗിയായിട്ട് എഴുതിയിട്ടുണ്ടെന്നുള്ളത് ഈ സിനിമയുടെ തിരക്കഥയുടെ വലിയൊരു മികവാണ്. ആർജെ ഷാന് അതിന് ഒരു ഗംഭീര അഭിനന്ദനം അർഹിക്കുന്നുണ്ട്. സംഗീതവും നന്നായി. പ്രത്യേകിച്ച് നീയെന്നൊരാളിൽ എന്ന ഗാനം. ഈ വർഷം ഇറങ്ങിയ മികച്ചൊരു മാസ് ഇൻവെസ്റ്റിഗേഷൻ ഇമോഷണൽ ത്രില്ലർ ചിത്രങ്ങളിൽ ഒന്ന് തന്നെയാണ് പാപ്പൻ. തിയറ്ററിൽ തന്നെ കാണാൻ ശ്രമിക്കുക.