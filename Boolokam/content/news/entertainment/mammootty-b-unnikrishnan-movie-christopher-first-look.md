---
author: Beaumaris
categories:
- Entertainment
comment_count: 0
date: 2022-08-17 12:44:07
draft: false
image: ''
like_count: 85125
share_count: 48116
tags:
- B UNNIKRISHNAN
- CHRISTOPHER
- mammootty
title: ബി. ഉണ്ണികൃഷ്ണൻ- മമ്മൂട്ടി ചിത്രം 'ക്രിസ്റ്റഫർ'ന്റെ ടൈറ്റിലും ഫസ്റ്റ്ലുക്ക്‌
  പോസ്റ്ററും പുറത്തിറക്കി
view_count: 1868322
---

ബി. ഉണ്ണികൃഷ്ണൻ മമ്മൂട്ടിയെ നായകനാക്കി സംവിധാനം ചെയ്യുന്ന സിനിമയാണ് ക്രിസ്റ്റഫർ. ചിത്രത്തിന്റെ ടൈറ്റിലും ഫസ്റ്റ്ലുക്ക്‌ പോസ്റ്ററും പുറത്തിറക്കി. ചിത്രം നിർമിക്കുന്നത് ആർ.ഡി. ഇലുമിനേഷൻസ് ആണ്. ഉദയ കൃഷ്ണയാണ് ബയോഗ്രാഫി ഓഫ് എ വിജിലൻറ് കോപ്പ് എന്ന ടാഗ്‌ലൈനിൽ ഇറങ്ങുന്ന ഈ ത്രില്ലർ ചിത്രത്തിന്റെ തിരക്കഥ ഒരുക്കുന്നത് .എറണാകുളം, പൂയംകുട്ടി, വണ്ടിപെരിയാർ എന്നിവിടങ്ങളിലായി ചിത്രീകരണം പുരോഗമിക്കുന്നു.. സ്നേഹ, അമലപോൾ, ഐശ്വര്യ ലക്ഷ്മി എന്നിവർ ആണ് നായികമാർ . തെന്നിന്ത്യൻ താരം വിനയ് റായും ചിത്രത്തിൽ സുപ്രധാന വേഷത്തിൽ എത്തുന്നുണ്ട്. ഷൈൻ ടോം ചാക്കോ, ദിലീഷ് പോത്തൻ, സിദ്ദീഖ്, ജിനു എബ്രഹാം, വിനീത കോശി, വാസന്തി തുടങ്ങി നിരവധി താരങ്ങളോടൊപ്പം മുപ്പത്തിയഞ്ചോളം പുതുമുഖങ്ങളും അഭിനയിക്കുന്നു. ചിത്രത്തിൽ പൊലീസ് ഓഫീസറുടെ വേഷത്തിലാണ് മമ്മൂട്ടി എത്തുന്നത്. ***