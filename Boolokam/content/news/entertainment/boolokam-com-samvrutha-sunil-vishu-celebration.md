---
author: safwan
categories:
- Entertainment
comment_count: 0
date: 2022-04-17 06:06:26
draft: false
image: https://cdn.boolokam.com/articles/2022/04/278606000_2867882440170799_3248085162544543085_n-819x1024.jpg
like_count: 62197
share_count: 6914
tags:
- Featured
- Samvrutha sunil
title: അമേരിക്കയിലും വിഷുവിന് കുറവൊന്നും വരുത്താതെ തകർത്ത് ആഘോഷിച്ച് സംവൃതാസുനിൽ.
view_count: 1140424
---

മലയാളികളുടെ പ്രിയപ്പെട്ട നടിമാരിലൊരാളാണ് സംവൃതസുനിൽ. ഒട്ടനവധി നിരവധി മികച്ച കഥാപാത്രങ്ങളിലൂടെ മലയാളികളുടെ മനസ്സിൽ സ്ഥാനം കണ്ടെത്തുവാൻ താരത്തിന് ആയിട്ടുണ്ട്. മലയാളത്തിനു പുറമേ തമിഴിലും താരം തിളങ്ങിയിട്ടുണ്ട്.

രണ്ടായിരത്തിനാലിൽ മലയാളികളുടെ ജനപ്രിയ നായകൻ ദിലീപ് കേന്ദ്ര കഥാപാത്രമായി എത്തിയ രസികൻ എന്ന സിനിമയിലൂടെയാണ് താരം മലയാള സിനിമാരംഗത്തേക്ക് അരങ്ങേറിയത്. പിന്നീട് വീട് മലയാളത്തിൻറെ മെഗാസ്റ്റാർ മമ്മൂട്ടിയോടൊപ്പം നേരറിയാൻ സിബിഐ, മോഹൻലാലിനൊപ്പം ചന്ദ്രോത്സവം എന്ന സിനിമയിലും താരം അഭിനയിച്ചിട്ടുണ്ട്.

ഹലോ, അറബിക്കഥ, ചോക്ലേറ്റ്, പോത്തൻ വാവ, വാസ്തവം എന്നീ സൂപ്പർ ഹിറ്റ് ചിത്രങ്ങളുടെ ഭാഗമാകാൻ താരത്തിന് സാധിച്ചിട്ടുണ്ട്. എന്നാലിപ്പോൾ ചലച്ചിത്രമേഖലയിൽ സജീവമല്ല താരം. വിവാഹത്തിന് ശേഷം സിനിമയിൽ നിന്നും വിട്ടു നിൽക്കുകയാണ്. ഭർത്താവിൻറെ കൂടെ അമേരിക്കയിലാണ് താരമിപ്പോൾ. സോഷ്യൽ മീഡിയയിൽ അത്ര സജീവമല്ലാത്ത താരം ഇടയ്ക്കിടയ്ക്ക് പുതിയ ഫോട്ടോസ് പങ്കുവയ്ക്കാറുണ്ട്. രണ്ട് ആൺകുട്ടികളാണ് താരത്തിന് ഉള്ളത്.

ഇപ്പോഴിതാ സോഷ്യൽ മീഡിയയിൽ വിഷു ആഘോഷം പങ്കുവെച്ചിരിക്കുകയാണ് താരം. കേരള സാരിയിൽ അതിസുന്ദരി ആയിട്ടാണ് താരം പ്രത്യക്ഷപ്പെട്ടിട്ടുള്ളത്. വിഷുവിന് താരം ഒരുക്കിയ വിഭവസമൃദ്ധമായ സദ്യയുടെ വീഡിയോ താരം പങ്കു വച്ചിട്ടുണ്ട്.

![](https://cdn.boolokam.com/articles/2022/04/278606000_2867882440170799_3248085162544543085_n-819x1024.jpg)

അമേരിക്കയിൽ ആയിട്ടും ഇതിനൊന്നും ഒരു കുറവ് വരുത്തിയില്ലല്ലോ എന്നാണ് ആരാധകർ ചോദിക്കുന്നത്. താര ത്തിൻറെ പുതിയ ഫോട്ടോസ് സോഷ്യൽ മീഡിയയിൽ വൈറലാണ്.