---
title: "അത് നടക്കാതെപോയത് മമ്മൂട്ടിയുടേതിനേക്കാൾ, മോഹൻലാലിൻറെ വൻ നിർഭാഗ്യങ്ങളിൽ ഒന്നായിരുന്നു"
date: 2022-09-23T12:52:26
draft: false
categories: ["Entertainment"]
tags: ['cv balakrishnan', 'k g george', 'kamamohitham', 'malayalam cinema', 'mammootty', 'mohanlal']
author: "Beaumaris"
---

മമ്മൂട്ടിയുടെ കരിയറിൽ ആദ്യകാലത്ത് ബ്രേക്കുകളായത് കെ. ജി. ജോർജ്ജിന്റെ സിനിമകളായിരുന്നല്ലോ. മമ്മൂട്ടിയുമായുള്ള അടുപ്പം എങ്ങനെ?
മമ്മൂട്ടി ഡെഡിക്കേറ്റഡ് ആണ്. ഹാർഡ് വർക്ക് ചെയ്യും. ജീവിതം മുഴുവൻ സിനിമയാണ്. ഇത്രയും ഹാർഡ് വർക്ക് ചെയ്യുന്ന ആക്ടറില്ല. ഇപ്പോൾ കാണണമെന്ന് തോന്നാറുള്ള ഒരാളാണ്.
***
മമ്മൂട്ടിയുടെ തുടക്കകാലത്ത് പ്രധാന സിനിമകൾ പലതും ചെയ്തു. എന്നാൽ, മോഹൻലാലിനെ വെച്ച് സിനിമയൊന്നും ചെയ്തില്ല?
ഇല്ല. അത് വലിയ നഷ്ടമായിപ്പോയി. മോഹൻലാൽ ഒറിജിനൽ ആക്ടറാണ്. ഒരു സിനിമ പ്ലാൻ ചെയ്തതാണ്. നടന്നില്ല. നഷ്ടമായിപ്പോയി.
***
<img class="wp-image-351801 aligncenter" src="https://cdn.boolokam.com/articles/2022/09/fwggg-1-1g-1h-1h-1hh.jpg" alt="" width="587" height="391" />ഗോപി, തിലകൻ, മമ്മൂട്ടി - മലയാളത്തിലെ എക്കാലത്തെയും വലിയ അഭിനേതാക്കളുടെ കൂട്ടത്തിലുള്ള ഈ മൂന്നു പേരുടെയും വളർച്ചയിൽ നിർണായകമായത് കെ. ജി. ജോർജിന്റെ സിനിമകളായിരുന്നല്ലോ?
അവർ ഗ്രേറ്റ് ആർട്ടിസ്റ്റുകളാണ്. അവരുടെ കൂടെ എനിക്ക് വർക്ക് ചെയ്യാൻ പറ്റി. അത് എന്റെ സിനിമയ്ക്കും എനിക്കും അവർക്കും നല്ലതായി. ഗോപി ഈസ് റിയലി ഗ്രേറ്റ്. ഗോപിയുടെയും തിലകന്റെയും ഒന്നും ടാലന്റ് ശരിക്കും ഉപയോഗിക്കാൻ മലയാളസിനിമയ്ക്ക് കഴിഞ്ഞിട്ടില്ല എന്ന് തോന്നാറുണ്ട്. മമ്മൂട്ടിക്കാണ് കഴിവിനൊത്ത നല്ല കഥാപാത്രങ്ങളെ കിട്ടിയത്. മമ്മൂട്ടി സ്വയം അധ്വാനിച്ച് പഠിച്ച് വളർന്ന് ആ ഗ്രേറ്റ്നെസിലേക്ക് എത്തിച്ചേർന്ന ആക്ടറാണ്.
***
ജോർജ് ഇനിയൊരു സിനിമകൂടി എടുത്തോളൂ എന്ന് ദൈവം അനുഗ്രഹിച്ചാൽ എന്തുസിനിമയായിരിക്കും എടുക്കുക?
പണ്ടും ഞാൻ അങ്ങനെ വലിയ ദൈവവിശ്വാസിയൊന്നുമായിരുന്നില്ല. ഒരു തമാശപ്പടം എടുക്കാം. ശുദ്ധഹാസ്യമായ ഒരു സിനിമ.

2020 ൽ ബിജു സി. പി. മാതൃഭൂമി ആഴ്ചപ്പതിപ്പിനു വേണ്ടി കെ. ജി. ജോർജുമായി നടത്തിയ അഭിമുഖത്തിൽ നിന്നുള്ളതാണ് മുകളിൽ ഉദ്ധരിച്ചത്. ശരിക്കും കെജി ജോർജ് മോഹൻലാലിനെ വച്ച് ചെയ്യാനിരുന്ന സിനിമ ഏതാണ് എന്ന് അറിയാൻ ആകാംഷയുണ്ടാകാം. സംഭവം ഇതാണ്.

<img class="wp-image-351799 alignleft" src="https://cdn.boolokam.com/articles/2022/09/fwf33t3.jpg" alt="" width="271" height="361" />മോഹൻലാലിനെ വച്ച് സി വി ബാലകൃഷ്ണൻ്റെ കാമ മോഹിതം എന്ന കൃതി കെജി ജോർജ് പ്ലാൻ ചെയ്തിരുന്നു.
ആദ്യം മമ്മൂട്ടിയെയാണ് നിശ്ചയിച്ചിരുന്നതെങ്കിലും മമ്മൂട്ടിയാണ് ലാലിൻ്റെ പേര് നിർദ്ദേശിച്ചത് . ഉടലോടെ സ്വർഗത്തിൽ പോകാനാഗ്രഹിച്ച മഹർഷിയ്ക്ക് ദാമ്പത്യ ജീവിതം അനുഭവിച്ചിട്ടില്ല എന്ന പേരിൽ ലക്ഷ്യം നടക്കാതെ വരികയും സ്വന്തം ശരീരം ഒരു ഗുഹയിൽ ഉപേക്ഷിച്ച് ശിഷ്യനെ കാവൽ നിർത്തി കൂട് വിട്ട് കൂട് മാറി ആത്മാവിനെ രാജാവിൻ്റെ ശരീരത്തിലേക്ക് മാറ്റുന്നതും ജീവിത സുഖങ്ങൾ അറിഞ്ഞപ്പോൾ തിരികെ വരാൻ മടിക്കുന്നതുമൊക്കെയാണ് കഥ ( ഓർമ തെറ്റാകാം - വർഷങ്ങൾക്ക് മുമ്പാണ് വായിച്ചത്) മഹർഷിയായി മമ്മൂട്ടിയും രാജാവായി മോഹൻലാലും വരുന്നു എന്നും കേട്ടിരുന്നു.

തൊണ്ണൂറുകളുടെ തുടക്കത്തിലാണ്‌ സംഭവം നടക്കുന്നത്. “യവനിക” എന്ന ചിത്രത്തിന്‍റെ നിർമ്മാതാവ് ഹെൻട്രിയ്ക്ക് ഒരു സിനിമ നിർമ്മിക്കാൻ മോഹം. കെ.ജി.ജോർജ്ജ് തന്നെ സംവിധാനം ചെയ്യണം എന്നും വാശി. അതേത്തുടർന്ന്, കെ.ജി.ജോർജ്ജും, സി.വി.ബാലകൃഷ്ണനും ചേർന്ന് ഒരുപാട് കഥകൾ തിരഞ്ഞ്, ഒടുവിൽ “കാമമോഹിതം” എന്ന സി.വി.ബാലകൃഷ്ണന്‍റെ നോവൽ തന്നെ തിരഞ്ഞെടുത്തു. ഭരതന്‍റെ സംവിധാനത്തിൽ “അഗ്നിപ്രവേശം” എന്നൊരു തമിഴ് സിനിമ നിർമ്മിക്കാനായി നേരത്തെ കരാറായതിനാൽ, അത് കഴിഞ്ഞു “കാമമോഹിതം” ചെയ്യാം എന്ന് ഹെൻട്രി ഇരുവർക്കും വാക്കു കൊടുത്തു. എന്നാൽ , ഭരതനുമായുണ്ടായ ചില്ലറ വാക്കു തർക്കങ്ങളെത്തുടർന്ന് ആ സിനിമ നിർത്തി വയ്ക്കുകയുണ്ടായി. ശേഷം, ഭരതന്‍റെ കയ്യിൽ നിന്നും കാശ് തിരികെ വാങ്ങി, ഐ.വി.ശശിയെ ഏൽപ്പിച്ച് “കോലങ്ങൾ” എന്നൊരു തമിഴ് സിനിമയുമായി ഹെൻട്രി മുന്നോട്ടു പോവുകയും ചെയ്തു.

ഇതിനിടയിലും, കെ.ജി.ജോർജ്ജും, സി.വി.ബാലകൃഷന്നും “കാമമോഹിതം” സിനിമയാക്കുന്ന പദ്ധതിയുമായി ധൈര്യത്തോടെ മുന്നോട്ടു പോയി. നോവലിലെ സാഗരദത്തനെന്ന കഥാപാത്രമാണ് നായകൻ. ആ റോളിൽ മമ്മൂട്ടിയെ തീരുമാനിച്ചു. നോവൽ വായിച്ചിട്ടുള്ള മമ്മൂട്ടി, തന്‍റെ ഗുരുസ്ഥാനീയനായ കെ.ജി.ജോർജ്ജിനോട്‌, ആ കഥാപാത്രം ഏറ്റവും നന്നായി ചേരുന്നത് മോഹൻലാലിനാണ്, ലാലിനെ ക്കൊണ്ട് തന്നെ അത് ചെയ്യിക്കണം എന്ന് അപേക്ഷിച്ചു. മമ്മൂട്ടി തന്നെ മോഹൻലാലിനോട് ഇക്കാര്യം പറയുകയും ചെയ്തു. കെ.ജി.ജോർജ്ജിന്‍റെ സിനിമയിൽ ആദ്യമായി അഭിനയിക്കുന്നതിന്‍റെ ത്രില്ലിലായിരുന്നു മോഹൻലാൽ. അടുത്ത ദിവസം തന്നെ, ആ നോവലിലെ വേറൊരു കഥാപാത്രമായ ജാജലി മഹർഷിയെ താൻ അവതരിപ്പിക്കാമെന്ന് മമ്മൂട്ടി കെ.ജി.ജോർജ്ജിനെ അറിയിക്കുകയും ചെയ്തു. എല്ലാവരും തികഞ്ഞ സന്തോഷത്തിലായി. ഏറെ നാളുകൾക്കു ശേഷം, മമ്മൂട്ടിയും, മോഹൻലാലും ഒന്നിക്കുന്ന ചിത്രം എന്ന പേരിൽ “കാമമോഹിതം” സിനിമാ വാരികകളിലൊക്കെ നിറഞ്ഞു നിന്നു.

<img class="size-full wp-image-351800 aligncenter" src="https://cdn.boolokam.com/articles/2022/09/wfw-1fr2r2r.jpg" alt="" width="680" height="510" />ചിത്രത്തിൽ വമ്പൻ സാങ്കേതിക പ്രവർത്തകരെ അണിനിരത്താനുള്ള ആവേശത്തിലായിരുന്നു കെ.ജി.ജോർജ്ജും കൂട്ടരും. ഛായാഗ്രഹണം സന്തോഷ്‌ ശിവൻ, സംഗീതം ഇളയരാജ തുടങ്ങിയവരുടെ പേരുകൾ ഉറപ്പിച്ചു. ചിത്രത്തിനു അനുയോജ്യമായ പാട്ടുകൾ ചെയ്യാനായി, ഇളയരാജ തയ്യാറെടുപ്പുകൾ പോലും തുടങ്ങി. ആന്ധ്രാ പ്രദേശിലെ രാജമുന്ദ്രി എന്ന സ്ഥലം പ്രധാന ലോക്കേഷനായും തീരുമാനിച്ചു. പെട്ടെന്നാണ്, ഐ.വി.ശശിയുടെ “കോലങ്ങൾ” പരാജയമാവുകയും, അതിലൂടെ ഹെൻട്രിയ്ക്ക് വൻ സാമ്പത്തികനഷ്ടം സംഭവിച്ചു എന്ന വാർത്ത പരന്നത്. അത് എല്ലാവർക്കും ഷോക്കായി. ആ സമയത്ത് 2 കോടിയിലേറെ ചെലവ് പ്രതീക്ഷിക്കുന്ന ഒരു ചിത്രം ചെയ്യാൻ വേറെ ആളെക്കിട്ടാതായി. അങ്ങനെ “കാമമോഹിതം” വെറും ഓർമ്മകളായി മാറി. കുറെ നാളുകൾ അതിനെക്കുറിച്ച് ആരും ചർച്ച ചെയ്തില്ലെങ്കിലും, ഒടുവിൽ മോഹൻലാൽ അതിന്‍റെ നിർമ്മാണച്ചുമതല ഏറ്റെടുക്കാൻ തീരുമാനിക്കുകയും, എല്ലാവരും വീണ്ടും രംഗത്തെത്തുകയും ചെയ്തു. എന്നാൽ , അതിനിടെ “കാലാപാനി” എന്ന സിനിമ നിർമ്മിച്ചതിലൂടെ സാമ്പത്തികമായി അൽപ്പം കുഴപ്പത്തിലായ മോഹൻലാലിന് ഈ പദ്ധതി ഉപേക്ഷിക്കേണ്ടി വന്നു. ആ സമയത്ത് അങ്ങനെയൊരു പ്രോജക്റ്റ് നടക്കാതെ പോയതിൽ, ഇന്നും മോഹൻലാലിന് ഏറെ വിഷമം ഉണ്ടത്രെ. കാലം മാറിയപ്പോൾ അതിന്‍റെ പ്രാധാന്യം പോയെങ്കിലും, ഇപ്പോഴും അത് നടക്കുമോ എന്ന് ബന്ധപ്പെട്ടവർ ആശിക്കുകയാണ്.'

വിധിവൈഭവത്തിന്റെ വൈചിത്ര്യം വിളിച്ചോതിക്കൊണ്ട് മോഹതമസ്സിലാണ്ട ജാജലി എന്ന ഗുരുവിന്റെ അത്യാശ്ചര്യകരമായ കഥയാണ് കാമമോഹിതം. പ്രമേയപരമായ തീക്ഷ്ണതയ്‌ക്കൊപ്പം രചനാശൈലിയുടെ സുഭഗതകൊണ്ടും ആസ്വാദ്യമധുരമായ കൃതി. പുരാണകഥാസ്വഭാവം നിലനിര്‍ത്തിക്കൊണ്ട് അന്തര്‍ഭാവങ്ങളുടെ സംഘര്‍ഷങ്ങള്‍ക്ക് നൂതന വ്യാഖ്യാനം നല്കുന്ന ആവിഷ്‌കാര വൈഭവം.

<strong><img class="wp-image-351802 aligncenter" src="https://cdn.boolokam.com/articles/2022/09/wfw-1fw2-scaled-1-1-1.jpg" alt="" width="700" height="467" />ഈ വിഷയത്തെ കുറച്ചു കാമമോഹിതത്തിന്റെ കർത്താവ് സി.വി. ബാലകൃഷ്ണന്‍ പറഞ്ഞതിങ്ങനെ</strong>

"കാമമോഹിതം’ സിനിമയാക്കുകയെന്നത് കെ.ജി. ജോര്‍ജ്ജിന്‍റെ വലിയ ആഗ്രഹമായിരു ന്നു. പ്രസിദ്ധീകരിച്ചുവന്ന ഉടനെതന്നെ ഞങ്ങള്‍ അതിന്‍റെ തിരക്കഥയ്ക്കായി തിരുവനന്തപു രത്ത് ഒത്തുചേര്‍ന്നു. അവിടെനിന്നും സാങ്കേതികപ്രവര്‍ത്തകരെ ബന്ധപ്പെടുന്നതിനായി ചെന്നൈയിലേക്കു പോയി. ഛായാഗ്രാഹകനായ സന്തോഷ് ശിവനും കലാസംവിധായ കനായ സാബു സിറിളും സംഗീതസംവിധായന്‍ ഇളയരാജയും ചേര്‍ന്നപ്പോള്‍ ഒരു ടീമായി. ലൊക്കേഷന്‍ കാണാന്‍ ഹൈദരാബാദിലേക്കു പോകാന്‍ സിശ്ചയിച്ചു. തിരവനന്തപുരത്ത് അതിനോടകം എല്ലാ ചലച്ചിത്ര പ്രസിദ്ധീകരണങ്ങളിലും ഏറെ പ്രാധാന്യത്തോടെ സിനിമ യുടെ വാര്‍ത്തകള്‍ വന്നിരുന്നു. ചിലത് ആര്‍ട്ടിസ്റ്റ് നമ്പൂതിരി നോവലിനായി വരച്ച രേഖാ ചിത്രങ്ങള്‍കൂടി ഉള്‍ക്കൊള്ളിച്ചായിരുന്നു. എന്തായാലും സംഗതി കേമം. ചിത്രം തന്‍റെ `മാഗ്നം ഓപെസ്’ ആയിരിക്കുമെന്നും അതു കഴിഞ്ഞ് സിനിമ ചെയ്യാനായില്ലെങ്കിലും പ്രശ്നമില്ലെന്നും ജോര്‍ജ്ജ് ചേട്ടന്‍ ഒരഭിമുഖത്തില്‍ പറഞ്ഞത് ഞാന്‍ തൊട്ടടുത്ത് ഇരി യ്ക്കെയാണ്. പക്ഷേ, നിര്‍ഭാഗ്യവശാല്‍, അങ്ങനെയൊരു മാസ്റ്റര്‍പീസ് സംഭവിച്ചില്ല. അതൊരു നഷ്ടംതന്നെ. പിന്നീടെപ്പോഴോ ഭരതേട്ടന്‍ എന്നോടു ചോദിച്ചു, ജോര്‍ജ്ജിന് പറ്റുന്നില്ലെങ്കില്‍ താന്‍ ചെയ്യട്ടേന്ന്. പദ്ധതി മുടങ്ങിക്കിടക്കുകയായിരുന്നെങ്കിലും ഏതു വിധേനയും താനത് പൂര്‍ത്തീകരിക്കുമെന്നായിരുന്നു ജോര്‍ജ്ജ്ചേട്ടന്‍റെ നിലപാട്. രണ്ടുമൂന്നുതവണ സജീവ മായെന്നുവരികിലും വഞ്ചി തിരുനക്കരയില്‍നിന്നും നീങ്ങിയില്ല ഒട്ടും. അതങ്ങനെ തുടരു മ്പോള്‍ ഭരതേട്ടന്‍ ലോകം വെടിഞ്ഞു. എനിക്ക് ഗുരുതുല്യനായ കെ.ജി.ജോര്‍ജ്ജ് സിനിമ യുടെ ലോകത്തുനിന്ന്, ഒരു തിരിച്ചുവരവ് സാധ്യമാകാത്ത വിധത്തില്‍ അകലുകയും ചെ യ്തു. `കാമമോഹിതം’ പിന്നീടും പല സംവിധായകരെയും പ്രലോഭിപ്പിച്ചിട്ടുണ്ട്. അതിപ്പോ ഴും തുടരുന്നു. നോവലിനെ അവലംബമാക്കിയുള്ള സിനിമ അധികം വൈകാതെ സംഭവി ച്ചേക്കാം. ചില നീക്കങ്ങള്‍ നടക്കുന്നുണ്ട്. ഞാന്‍ പ്രതീക്ഷയിലാണ്."


![അത് നടക്കാതെപോയത് മമ്മൂട്ടിയുടേതിനേക്കാൾ, മോഹൻലാലിൻറെ വൻ നിർഭാഗ്യങ്ങളിൽ ഒന്നായിരുന്നു](https://cdn.boolokam.com/articles/2022/09/fwggg-1-1g-1h-1h-1hh.jpg)മമ്മൂട്ടിയുടെ കരിയറിൽ ആദ്യകാലത്ത് ബ്രേക്കുകളായത് കെ. ജി. ജോർജ്ജിന്റെ സിനിമകളായിരുന്നല്ലോ. മമ്മൂട്ടിയുമായുള്ള അടുപ്പം എങ്ങനെ? മമ്മൂട്ടി ഡെഡിക്കേറ്റഡ് ആണ്. ഹാർഡ് വർക്ക് ചെയ്യും. ജീവിതം മുഴുവൻ സിനിമയാണ്. ഇത്രയും ഹാർഡ് വർക്ക് ചെയ്യുന്ന ആക്ടറില്ല. ഇപ്പോൾ കാണണമെന്ന് തോന്നാറുള്ള ഒരാളാണ്. *** മമ്മൂട്ടിയുടെ തുടക്കകാലത്ത് പ്രധാന സിനിമകൾ പലതും ചെയ്തു. എന്നാൽ, മോഹൻലാലിനെ വെച്ച് സിനിമയൊന്നും ചെയ്തില്ല? ഇല്ല. അത് വലിയ നഷ്ടമായിപ്പോയി. മോഹൻലാൽ ഒറിജിനൽ ആക്ടറാണ്. ഒരു സിനിമ പ്ലാൻ ചെയ്തതാണ്. നടന്നില്ല. നഷ്ടമായിപ്പോയി. *** ഗോപി, തിലകൻ, മമ്മൂട്ടി - മലയാളത്തിലെ എക്കാലത്തെയും വലിയ അഭിനേതാക്കളുടെ കൂട്ടത്തിലുള്ള ഈ മൂന്നു പേരുടെയും വളർച്ചയിൽ നിർണായകമായത് കെ. ജി. ജോർജിന്റെ സിനിമകളായിരുന്നല്ലോ? അവർ ഗ്രേറ്റ് ആർട്ടിസ്റ്റുകളാണ്. അവരുടെ കൂടെ എനിക്ക് വർക്ക് ചെയ്യാൻ പറ്റി. അത് എന്റെ സിനിമയ്ക്കും എനിക്കും അവർക്കും നല്ലതായി. ഗോപി ഈസ് റിയലി ഗ്രേറ്റ്. ഗോപിയുടെയും തിലകന്റെയും ഒന്നും ടാലന്റ് ശരിക്കും ഉപയോഗിക്കാൻ മലയാളസിനിമയ്ക്ക് കഴിഞ്ഞിട്ടില്ല എന്ന് തോന്നാറുണ്ട്. മമ്മൂട്ടിക്കാണ് കഴിവിനൊത്ത നല്ല കഥാപാത്രങ്ങളെ കിട്ടിയത്. മമ്മൂട്ടി സ്വയം അധ്വാനിച്ച് പഠിച്ച് വളർന്ന് ആ ഗ്രേറ്റ്നെസിലേക്ക് എത്തിച്ചേർന്ന ആക്ടറാണ്. *** ജോർജ് ഇനിയൊരു സിനിമകൂടി എടുത്തോളൂ എന്ന് ദൈവം അനുഗ്രഹിച്ചാൽ എന്തുസിനിമയായിരിക്കും എടുക്കുക? പണ്ടും ഞാൻ അങ്ങനെ വലിയ ദൈവവിശ്വാസിയൊന്നുമായിരുന്നില്ല. ഒരു തമാശപ്പടം എടുക്കാം. ശുദ്ധഹാസ്യമായ ഒരു സിനിമ. 2020 ൽ ബിജു സി. പി. മാതൃഭൂമി ആഴ്ചപ്പതിപ്പിനു വേണ്ടി കെ. ജി. ജോർജുമായി നടത്തിയ അഭിമുഖത്തിൽ നിന്നുള്ളതാണ് മുകളിൽ ഉദ്ധരിച്ചത്. ശരിക്കും കെജി ജോർജ് മോഹൻലാലിനെ വച്ച് ചെയ്യാനിരുന്ന സിനിമ ഏതാണ് എന്ന് അറിയാൻ ആകാംഷയുണ്ടാകാം. സംഭവം ഇതാണ്. ![](https://cdn.boolokam.com/articles/2022/09/fwf33t3.jpg)മോഹൻലാലിനെ വച്ച് സി വി ബാലകൃഷ്ണൻ്റെ കാമ മോഹിതം എന്ന കൃതി കെജി ജോർജ് പ്ലാൻ ചെയ്തിരുന്നു. ആദ്യം മമ്മൂട്ടിയെയാണ് നിശ്ചയിച്ചിരുന്നതെങ്കിലും മമ്മൂട്ടിയാണ് ലാലിൻ്റെ പേര് നിർദ്ദേശിച്ചത് . ഉടലോടെ സ്വർഗത്തിൽ പോകാനാഗ്രഹിച്ച മഹർഷിയ്ക്ക് ദാമ്പത്യ ജീവിതം അനുഭവിച്ചിട്ടില്ല എന്ന പേരിൽ ലക്ഷ്യം നടക്കാതെ വരികയും സ്വന്തം ശരീരം ഒരു ഗുഹയിൽ ഉപേക്ഷിച്ച് ശിഷ്യനെ കാവൽ നിർത്തി കൂട് വിട്ട് കൂട് മാറി ആത്മാവിനെ രാജാവിൻ്റെ ശരീരത്തിലേക്ക് മാറ്റുന്നതും ജീവിത സുഖങ്ങൾ അറിഞ്ഞപ്പോൾ തിരികെ വരാൻ മടിക്കുന്നതുമൊക്കെയാണ് കഥ ( ഓർമ തെറ്റാകാം - വർഷങ്ങൾക്ക് മുമ്പാണ് വായിച്ചത്) മഹർഷിയായി മമ്മൂട്ടിയും രാജാവായി മോഹൻലാലും വരുന്നു എന്നും കേട്ടിരുന്നു. തൊണ്ണൂറുകളുടെ തുടക്കത്തിലാണ്‌ സംഭവം നടക്കുന്നത്. “യവനിക” എന്ന ചിത്രത്തിന്‍റെ നിർമ്മാതാവ് ഹെൻട്രിയ്ക്ക് ഒരു സിനിമ നിർമ്മിക്കാൻ മോഹം. കെ.ജി.ജോർജ്ജ് തന്നെ സംവിധാനം ചെയ്യണം എന്നും വാശി. അതേത്തുടർന്ന്, കെ.ജി.ജോർജ്ജും, സി.വി.ബാലകൃഷ്ണനും ചേർന്ന് ഒരുപാട് കഥകൾ തിരഞ്ഞ്, ഒടുവിൽ “കാമമോഹിതം” എന്ന സി.വി.ബാലകൃഷ്ണന്‍റെ നോവൽ തന്നെ തിരഞ്ഞെടുത്തു. ഭരതന്‍റെ സംവിധാനത്തിൽ “അഗ്നിപ്രവേശം” എന്നൊരു തമിഴ് സിനിമ നിർമ്മിക്കാനായി നേരത്തെ കരാറായതിനാൽ, അത് കഴിഞ്ഞു “കാമമോഹിതം” ചെയ്യാം എന്ന് ഹെൻട്രി ഇരുവർക്കും വാക്കു കൊടുത്തു. എന്നാൽ , ഭരതനുമായുണ്ടായ ചില്ലറ വാക്കു തർക്കങ്ങളെത്തുടർന്ന് ആ സിനിമ നിർത്തി വയ്ക്കുകയുണ്ടായി. ശേഷം, ഭരതന്‍റെ കയ്യിൽ നിന്നും കാശ് തിരികെ വാങ്ങി, ഐ.വി.ശശിയെ ഏൽപ്പിച്ച് “കോലങ്ങൾ” എന്നൊരു തമിഴ് സിനിമയുമായി ഹെൻട്രി മുന്നോട്ടു പോവുകയും ചെയ്തു. ഇതിനിടയിലും, കെ.ജി.ജോർജ്ജും, സി.വി.ബാലകൃഷന്നും “കാമമോഹിതം” സിനിമയാക്കുന്ന പദ്ധതിയുമായി ധൈര്യത്തോടെ മുന്നോട്ടു പോയി. നോവലിലെ സാഗരദത്തനെന്ന കഥാപാത്രമാണ് നായകൻ. ആ റോളിൽ മമ്മൂട്ടിയെ തീരുമാനിച്ചു. നോവൽ വായിച്ചിട്ടുള്ള മമ്മൂട്ടി, തന്‍റെ ഗുരുസ്ഥാനീയനായ കെ.ജി.ജോർജ്ജിനോട്‌, ആ കഥാപാത്രം ഏറ്റവും നന്നായി ചേരുന്നത് മോഹൻലാലിനാണ്, ലാലിനെ ക്കൊണ്ട് തന്നെ അത് ചെയ്യിക്കണം എന്ന് അപേക്ഷിച്ചു. മമ്മൂട്ടി തന്നെ മോഹൻലാലിനോട് ഇക്കാര്യം പറയുകയും ചെയ്തു. കെ.ജി.ജോർജ്ജിന്‍റെ സിനിമയിൽ ആദ്യമായി അഭിനയിക്കുന്നതിന്‍റെ ത്രില്ലിലായിരുന്നു മോഹൻലാൽ. അടുത്ത ദിവസം തന്നെ, ആ നോവലിലെ വേറൊരു കഥാപാത്രമായ ജാജലി മഹർഷിയെ താൻ അവതരിപ്പിക്കാമെന്ന് മമ്മൂട്ടി കെ.ജി.ജോർജ്ജിനെ അറിയിക്കുകയും ചെയ്തു. എല്ലാവരും തികഞ്ഞ സന്തോഷത്തിലായി. ഏറെ നാളുകൾക്കു ശേഷം, മമ്മൂട്ടിയും, മോഹൻലാലും ഒന്നിക്കുന്ന ചിത്രം എന്ന പേരിൽ “കാമമോഹിതം” സിനിമാ വാരികകളിലൊക്കെ നിറഞ്ഞു നിന്നു. ![](https://cdn.boolokam.com/articles/2022/09/wfw-1fr2r2r.jpg)ചിത്രത്തിൽ വമ്പൻ സാങ്കേതിക പ്രവർത്തകരെ അണിനിരത്താനുള്ള ആവേശത്തിലായിരുന്നു കെ.ജി.ജോർജ്ജും കൂട്ടരും. ഛായാഗ്രഹണം സന്തോഷ്‌ ശിവൻ, സംഗീതം ഇളയരാജ തുടങ്ങിയവരുടെ പേരുകൾ ഉറപ്പിച്ചു. ചിത്രത്തിനു അനുയോജ്യമായ പാട്ടുകൾ ചെയ്യാനായി, ഇളയരാജ തയ്യാറെടുപ്പുകൾ പോലും തുടങ്ങി. ആന്ധ്രാ പ്രദേശിലെ രാജമുന്ദ്രി എന്ന സ്ഥലം പ്രധാന ലോക്കേഷനായും തീരുമാനിച്ചു. പെട്ടെന്നാണ്, ഐ.വി.ശശിയുടെ “കോലങ്ങൾ” പരാജയമാവുകയും, അതിലൂടെ ഹെൻട്രിയ്ക്ക് വൻ സാമ്പത്തികനഷ്ടം സംഭവിച്ചു എന്ന വാർത്ത പരന്നത്. അത് എല്ലാവർക്കും ഷോക്കായി. ആ സമയത്ത് 2 കോടിയിലേറെ ചെലവ് പ്രതീക്ഷിക്കുന്ന ഒരു ചിത്രം ചെയ്യാൻ വേറെ ആളെക്കിട്ടാതായി. അങ്ങനെ “കാമമോഹിതം” വെറും ഓർമ്മകളായി മാറി. കുറെ നാളുകൾ അതിനെക്കുറിച്ച് ആരും ചർച്ച ചെയ്തില്ലെങ്കിലും, ഒടുവിൽ മോഹൻലാൽ അതിന്‍റെ നിർമ്മാണച്ചുമതല ഏറ്റെടുക്കാൻ തീരുമാനിക്കുകയും, എല്ലാവരും വീണ്ടും രംഗത്തെത്തുകയും ചെയ്തു. എന്നാൽ , അതിനിടെ “കാലാപാനി” എന്ന സിനിമ നിർമ്മിച്ചതിലൂടെ സാമ്പത്തികമായി അൽപ്പം കുഴപ്പത്തിലായ മോഹൻലാലിന് ഈ പദ്ധതി ഉപേക്ഷിക്കേണ്ടി വന്നു. ആ സമയത്ത് അങ്ങനെയൊരു പ്രോജക്റ്റ് നടക്കാതെ പോയതിൽ, ഇന്നും മോഹൻലാലിന് ഏറെ വിഷമം ഉണ്ടത്രെ. കാലം മാറിയപ്പോൾ അതിന്‍റെ പ്രാധാന്യം പോയെങ്കിലും, ഇപ്പോഴും അത് നടക്കുമോ എന്ന് ബന്ധപ്പെട്ടവർ ആശിക്കുകയാണ്.' വിധിവൈഭവത്തിന്റെ വൈചിത്ര്യം വിളിച്ചോതിക്കൊണ്ട് മോഹതമസ്സിലാണ്ട ജാജലി എന്ന ഗുരുവിന്റെ അത്യാശ്ചര്യകരമായ കഥയാണ് കാമമോഹിതം. പ്രമേയപരമായ തീക്ഷ്ണതയ്‌ക്കൊപ്പം രചനാശൈലിയുടെ സുഭഗതകൊണ്ടും ആസ്വാദ്യമധുരമായ കൃതി. പുരാണകഥാസ്വഭാവം നിലനിര്‍ത്തിക്കൊണ്ട് അന്തര്‍ഭാവങ്ങളുടെ സംഘര്‍ഷങ്ങള്‍ക്ക് നൂതന വ്യാഖ്യാനം നല്കുന്ന ആവിഷ്‌കാര വൈഭവം. **![](https://cdn.boolokam.com/articles/2022/09/wfw-1fw2-scaled-1-1-1.jpg)ഈ വിഷയത്തെ കുറച്ചു കാമമോഹിതത്തിന്റെ കർത്താവ് സി.വി. ബാലകൃഷ്ണന്‍ പറഞ്ഞതിങ്ങനെ** "കാമമോഹിതം’ സിനിമയാക്കുകയെന്നത് കെ.ജി. ജോര്‍ജ്ജിന്‍റെ വലിയ ആഗ്രഹമായിരു ന്നു. പ്രസിദ്ധീകരിച്ചുവന്ന ഉടനെതന്നെ ഞങ്ങള്‍ അതിന്‍റെ തിരക്കഥയ്ക്കായി തിരുവനന്തപു രത്ത് ഒത്തുചേര്‍ന്നു. അവിടെനിന്നും സാങ്കേതികപ്രവര്‍ത്തകരെ ബന്ധപ്പെടുന്നതിനായി ചെന്നൈയിലേക്കു പോയി. ഛായാഗ്രാഹകനായ സന്തോഷ് ശിവനും കലാസംവിധായ കനായ സാബു സിറിളും സംഗീതസംവിധായന്‍ ഇളയരാജയും ചേര്‍ന്നപ്പോള്‍ ഒരു ടീമായി. ലൊക്കേഷന്‍ കാണാന്‍ ഹൈദരാബാദിലേക്കു പോകാന്‍ സിശ്ചയിച്ചു. തിരവനന്തപുരത്ത് അതിനോടകം എല്ലാ ചലച്ചിത്ര പ്രസിദ്ധീകരണങ്ങളിലും ഏറെ പ്രാധാന്യത്തോടെ സിനിമ യുടെ വാര്‍ത്തകള്‍ വന്നിരുന്നു. ചിലത് ആര്‍ട്ടിസ്റ്റ് നമ്പൂതിരി നോവലിനായി വരച്ച രേഖാ ചിത്രങ്ങള്‍കൂടി ഉള്‍ക്കൊള്ളിച്ചായിരുന്നു. എന്തായാലും സംഗതി കേമം. ചിത്രം തന്‍റെ `മാഗ്നം ഓപെസ്’ ആയിരിക്കുമെന്നും അതു കഴിഞ്ഞ് സിനിമ ചെയ്യാനായില്ലെങ്കിലും പ്രശ്നമില്ലെന്നും ജോര്‍ജ്ജ് ചേട്ടന്‍ ഒരഭിമുഖത്തില്‍ പറഞ്ഞത് ഞാന്‍ തൊട്ടടുത്ത് ഇരി യ്ക്കെയാണ്. പക്ഷേ, നിര്‍ഭാഗ്യവശാല്‍, അങ്ങനെയൊരു മാസ്റ്റര്‍പീസ് സംഭവിച്ചില്ല. അതൊരു നഷ്ടംതന്നെ. പിന്നീടെപ്പോഴോ ഭരതേട്ടന്‍ എന്നോടു ചോദിച്ചു, ജോര്‍ജ്ജിന് പറ്റുന്നില്ലെങ്കില്‍ താന്‍ ചെയ്യട്ടേന്ന്. പദ്ധതി മുടങ്ങിക്കിടക്കുകയായിരുന്നെങ്കിലും ഏതു വിധേനയും താനത് പൂര്‍ത്തീകരിക്കുമെന്നായിരുന്നു ജോര്‍ജ്ജ്ചേട്ടന്‍റെ നിലപാട്. രണ്ടുമൂന്നുതവണ സജീവ മായെന്നുവരികിലും വഞ്ചി തിരുനക്കരയില്‍നിന്നും നീങ്ങിയില്ല ഒട്ടും. അതങ്ങനെ തുടരു മ്പോള്‍ ഭരതേട്ടന്‍ ലോകം വെടിഞ്ഞു. എനിക്ക് ഗുരുതുല്യനായ കെ.ജി.ജോര്‍ജ്ജ് സിനിമ യുടെ ലോകത്തുനിന്ന്, ഒരു തിരിച്ചുവരവ് സാധ്യമാകാത്ത വിധത്തില്‍ അകലുകയും ചെ യ്തു. `കാമമോഹിതം’ പിന്നീടും പല സംവിധായകരെയും പ്രലോഭിപ്പിച്ചിട്ടുണ്ട്. അതിപ്പോ ഴും തുടരുന്നു. നോവലിനെ അവലംബമാക്കിയുള്ള സിനിമ അധികം വൈകാതെ സംഭവി ച്ചേക്കാം. ചില നീക്കങ്ങള്‍ നടക്കുന്നുണ്ട്. ഞാന്‍ പ്രതീക്ഷയിലാണ്."
