---
title: "മെഗാ സ്റ്റാർ മമ്മൂട്ടിയുടെ സ്റ്റൈലിഷ് ചിത്രമായ സാമ്രാജ്യത്തിന് 33 വയസ്"
date: 2023-06-23T05:09:28
draft: false
categories: ["Entertainment"]
tags: ['Featured', 'mammootty', 'samrajyam']
author: "Beaumaris"
---

<strong>Bineesh K Achuthan</strong>

മെഗാ സ്റ്റാർ മമ്മൂട്ടിയുടെ സ്റ്റൈലിഷ് ചിത്രമായ സാമ്രാജ്യത്തിന് 33 വയസ്. ആരിഫ പ്രൊഡക്ഷൻസിന് വേണ്ടി ഡി.അജ്മൽ ഹസൻ നിർമ്മിച്ച ; ജോമോൻ - ഷിബു ചക്രവർത്തി - മമ്മൂട്ടി കൂട്ട്കെട്ടിൽ പുറത്ത് വന്ന ഗ്യാംഗ്സ്റ്റർ മൂവിയായ സാമ്രാജ്യം റിലീസ് ചെയ്തിട്ട് 33 വർഷം പിന്നിടുന്നു.1990 ജൂൺ 22 - നാണ് സാമ്രാജ്യം റിലീസായത്. മമ്മൂട്ടിയെ താര സിംഹാസനത്തിൽ അവരോധിച്ച അതിരാത്രം എന്ന ഐ.വി.ശശി - ജോൺ പോൾ ടീമിന്റെ സൂപ്പർ ഹിറ്റ് ചിത്രത്തിന് ശേഷം മമ്മൂട്ടി സ്റ്റൈലിഷ് അധോലോക നായകനായി വരുന്ന ചിത്രം കൂടിയാണിത്. സംവിധായകൻ ജോമോൻ തന്റെ വരവറിയിച്ച ചിത്രം കൂടിയായിരുന്നു സാമ്രാജ്യം. അധോലോക നായകനായ അലക്സാണ്ടറായി മമ്മൂട്ടി തിളങ്ങിയ ഈ ചിത്രത്തിൽ പ്രതിനായക വേഷത്തിൽ കാപ്റ്റൻ രാജുവായിരുന്നു. ഉപേക്ഷിക്കപ്പെട്ട മകന്റെ അനാഥത്വം നൊമ്പരമായി മനസിൽ പേറുന്ന മകനായി മമ്മൂട്ടിയും മകനെ ഉപേക്ഷിക്കേണ്ടി വന്ന ദുഖഭാരത്താൽ ഉഴറുന്ന അമ്മയായി ശ്രീവിദ്യയും തങ്ങളുടെ കഥാപാത്രങ്ങളെ ഗംഭീരമാക്കുകയുണ്ടായി. തൊട്ടടുത്ത വർഷമിറങ്ങിയ (1991) മണിരത്നം - രജനീകാന്ത് - മമ്മൂട്ടി ടീമിന്റെ ക്ലാസിക് ചിത്രമായ ' ദളപതി ' പ്രമേയപരമായി സാമ്രാജ്യവുമുമായി ചില സാദൃശ്യങ്ങൾ പുലർത്തുന്നുണ്ട്.

<a href="https://cdn.boolokam.com/articles/2023/06/wwfwf.jpg"><img class="size-full wp-image-400588 aligncenter" src="https://cdn.boolokam.com/articles/2023/06/wwfwf.jpg" alt="" width="1000" height="859" /></a>സാമ്രാജ്യത്തിന്റെ കഥയുമായി ജോമോൻ ആദ്യം സമീപിക്കുന്നത് തിരകഥാകൃത്ത് ഡെന്നീസ് ജോസഫിനെയാണ്. ഡെന്നീസാകട്ടെ ആ സമയം ടി.എസ്.സുരേഷ് ബാബുവിന്റെ കോട്ടയം കുഞ്ഞച്ചന്റെ രചനയിലായിരുന്നു. സീൻ ബൈ സീൻ ഓരോ ഫ്രെയിമും മനസിലുണ്ടായിരുന്ന ജോമോന് ഇനി തന്റെ ആവശ്യമുണ്ടോ എന്നതായിരുന്നു ഡെന്നീസിന്റെ ചോദ്യം. ജോമോന്റെ നിർബന്ധത്തിന് വഴങ്ങി ഡെന്നീസ്, തന്റെ സുഹൃത്തും സഹായിയുമായ ഷിബു ചക്രവർത്തിയെ പ്രസ്തുത ദൗത്യം ഏൽപ്പിച്ചു. അങ്ങനെ ഡെന്നീസിന്റെ വാസസ്ഥലത്ത് ഒരു മുറിയിൽ ഡെന്നീസും ടി.എസ്.സുരേഷ് ബാബുവും കോട്ടയം കുഞ്ഞച്ചന്റെ തിരക്കഥ തയ്യാറാക്കുമ്പോൾ മുകളിലത്തെ മുറിയിൽ ജോമോനും ഷിബു ചക്രവർത്തിയും സാമ്രാജ്യത്തിന്റെ രചനയിൽ വ്യാപൃതരായി.

ഭൂരിപക്ഷം സീനുകളും സ്ലോ മോഷനിൽ ചിത്രീകരിച്ച സാമ്രാജ്യത്തിന്റെ ബോക്സ് ഓഫീസ് പ്രകടനത്തെക്കുറിച്ച് മമ്മൂട്ടിക്ക് ചിത്രീകരണ വേളയിൽ ആശങ്ക ഉണ്ടായിരുന്നു. സംവിധായകനായ ജോമോനോട് അത് പ്രകടിപ്പിച്ചില്ലെങ്കിലും സഹതാരവും തന്റെ സൂപ്പർ സ്റ്റാറുമായ മധുവിനോട് ഈ വിഷയം മമ്മൂട്ടി ഇടക്കിടെ സൂചിപ്പിച്ചിരുന്നു. എന്നാൽ എല്ലാത്തരത്തിലും ഉള്ള മുൻ വിധികളെയും കാറ്റിൽ പറത്തി കൊണ്ട് സാമ്രാജ്യം വിജയം വരിച്ചു. വൻ ഇനീഷ്യൽ കളക്ഷൻ നേടിയ ചിത്രം മമ്മൂട്ടി ഫാൻസ് ആഘോഷമാക്കി. സാമ്രാജ്യം കേരളത്തിൽ വിജയം നേടിയതിലുപരി ഇതര ഭാഷകളിലെ ഗ്യാംഗ്സ്റ്റർ മൂവികൾക്ക് ഒരു റഫറൻസായി മാറുകയും ചെയ്തു. അമിതാഭ് ബച്ചനും ജാക്കി ഷ്‌റോഫുമടക്കം നിരവധി താരങ്ങൾ ഈ ചിത്രത്തിന്റെ റീമേക്കിനായി ശ്രമിക്കുകയുണ്ടായി. രജനീകാന്തിന്റെ എക്കാലത്തെയും വലിയ വിജയ ചിത്രങ്ങളിലൊന്നായ ബാഷയുടെ ഫ്ലാഷ് ബാക്ക് സീനുകളിലെ രജനിയുടെ ഗെറ്റപ്പ് സാമ്രാജ്യത്തിൽ നിന്നും പ്രചോദനം ഉൾക്കൊണ്ടതാണെന്ന് സംവിധായകൻ സുരേഷ് കൃഷ്ണ ഒരു അഭിമുഖത്തിൽ വെളിപ്പെടുത്തുകയുണ്ടായി

<a href="https://cdn.boolokam.com/articles/2023/06/dqdqdqd.jpg"><img class="size-full wp-image-400589 aligncenter" src="https://cdn.boolokam.com/articles/2023/06/dqdqdqd.jpg" alt="" width="903" height="508" /></a>സാമ്രാജ്യത്തിലെ ജയാനൻ വിൻസന്റിന്റെ കാമറാ വർക്ക് എടുത്ത് പറയേണ്ട ഒന്നാണ്. മലയാള ചിത്രങ്ങളേക്കാൾ കൂടുതൽ തെലുങ്ക് ചിത്രങ്ങൾക്ക് കാമറ ചലിപ്പിച്ചിട്ടുള്ള ജയാനന്, സാമ്രാജ്യത്തിന്റെ കാമറാ വർക്ക് കൂടുതൽ പ്രശംസ നേടിക്കൊടുത്തു. ത്രില്ലടിപ്പിക്കുന്ന പശ്ചാത്തല സംഗീതം ഒരുക്കിക്കൊണ്ട് ഇളയരാജ തന്റെ ഭാഗം മികവുറ്റതാക്കി. നായക കഥാപാത്രത്തിന്റെ ഇൻട്രൊഡക്ഷൻ സീനിലെ BGM ഇന്നും ത്രില്ലിംഗായേ അനുഭവപ്പെടുകയുള്ളൂ. അഞ്ച് പതീറ്റാണ്ടിലേറെ നീളുന്ന ഇളയരാജയുടെ സംഗീത ജീവിതത്തിൽ ഒരൊറ്റ പാട്ട് പോലുമില്ലാത്ത ഒരു ചിത്രത്തിന്റെ റീ റിക്കാർഡിംഗ് അപൂർവ്വമായിരിക്കാം. യുവ പ്രേക്ഷകർ ആഘോഷമാക്കുകയും എന്നാൽ നിരവധി വിമർശനങ്ങൾ ക്ഷണിച്ചു വരുത്തുകയും ചെയ്ത ഒന്നാണ് ചിത്രത്തിന്റെ ക്ലൈമാക്സ് രംഗങ്ങൾ. കഥാവസാനം മധു അവതരിപ്പിക്കുന്ന രണ്ടാനച്ഛനായ പോലീസ് ഓഫീസറുടെ വെടിയേറ്റു മരിച്ച അലക്സാണ്ടറുടെ കല്ലറയിൽ പൂക്കൾ അർപ്പിച്ചതിന് ശേഷം ബാലനായ മകൻ സ്ലോ മോഷനിൽ കോൺവോയ് വാഹനങ്ങളിലേക്ക് നടന്നടുക്കുന്ന രംഗം വളരെ ത്രില്ലിംഗായണ് ചിത്രീകരിക്കുന്നത്.

https://youtu.be/iZY5tsysaU8

തന്റെ പിതാവിന്റെ പാത, മകനും പിന്തുടരുന്നതായി ദ്യോതിപ്പിക്കുന്ന പ്രസ്തുത രംഗം അക്രമത്തെ പ്രോത്സാഹിപ്പിക്കുന്നു എന്ന കാരണത്താൽ സെൻസർ ബോർഡിന്റെ കത്രികക്ക് വിധേയമാകേണ്ടതായിരുന്നു. കടുത്ത സമ്മർദ്ദത്തെ തുടർന്നാണതിൽ നിന്നും രക്ഷ നേടിയത്. അവിഭക്ത ആന്ധ്രയിൽ ചരിത്ര വിജയമാണ് സാമാജ്യത്തിന്റെ തെലുങ്ക് പതിപ്പ് കൈവരിച്ചത്. ഒപ്പമിറങ്ങിയ മെഗാ സ്റ്റാർ ചിരഞ്ജീവിയുടെ ചിത്രത്തെ വരെ പിന്നിലാക്കിയാണ് സാമ്രാജ്യം അന്നാട്ടിൽ വെന്നിക്കൊടി പാറിച്ചത്. ന്യൂ ഡെൽഹിയുടെ വൻ വിജയത്തെ തുടർന്ന് തമിഴ് പ്രേക്ഷകർക്കിടയിൽ മമ്മൂട്ടി സ്വീകാര്യത നേടിയതു പോലെ സാമ്രാജ്യത്തിലൂടെ തെലുങ്ക് പ്രേക്ഷകർക്കിടയിലും മമ്മൂട്ടി ശ്രദ്ധേയനായി. ഈ അപ്രതീക്ഷിത വിജയത്തിന്റെ ഭാഗമായി ആക്ഷൻ പശ്ചാത്തലത്തിലുള്ള മമ്മൂട്ടി ചിത്രങ്ങൾ ധാരാളമായി തെലുങ്കിൽ ഡബ്ബ് ചെയ്ത് പ്രദർശിപ്പിക്കുകയുണ്ടായി.


![മെഗാ സ്റ്റാർ മമ്മൂട്ടിയുടെ സ്റ്റൈലിഷ് ചിത്രമായ സാമ്രാജ്യത്തിന് 33 വയസ്](https://cdn.boolokam.com/articles/2023/06/wwfwf.jpg)**Bineesh K Achuthan** മെഗാ സ്റ്റാർ മമ്മൂട്ടിയുടെ സ്റ്റൈലിഷ് ചിത്രമായ സാമ്രാജ്യത്തിന് 33 വയസ്. ആരിഫ പ്രൊഡക്ഷൻസിന് വേണ്ടി ഡി.അജ്മൽ ഹസൻ നിർമ്മിച്ച ; ജോമോൻ - ഷിബു ചക്രവർത്തി - മമ്മൂട്ടി കൂട്ട്കെട്ടിൽ പുറത്ത് വന്ന ഗ്യാംഗ്സ്റ്റർ മൂവിയായ സാമ്രാജ്യം റിലീസ് ചെയ്തിട്ട് 33 വർഷം പിന്നിടുന്നു.1990 ജൂൺ 22 - നാണ് സാമ്രാജ്യം റിലീസായത്. മമ്മൂട്ടിയെ താര സിംഹാസനത്തിൽ അവരോധിച്ച അതിരാത്രം എന്ന ഐ.വി.ശശി - ജോൺ പോൾ ടീമിന്റെ സൂപ്പർ ഹിറ്റ് ചിത്രത്തിന് ശേഷം മമ്മൂട്ടി സ്റ്റൈലിഷ് അധോലോക നായകനായി വരുന്ന ചിത്രം കൂടിയാണിത്. സംവിധായകൻ ജോമോൻ തന്റെ വരവറിയിച്ച ചിത്രം കൂടിയായിരുന്നു സാമ്രാജ്യം. അധോലോക നായകനായ അലക്സാണ്ടറായി മമ്മൂട്ടി തിളങ്ങിയ ഈ ചിത്രത്തിൽ പ്രതിനായക വേഷത്തിൽ കാപ്റ്റൻ രാജുവായിരുന്നു. ഉപേക്ഷിക്കപ്പെട്ട മകന്റെ അനാഥത്വം നൊമ്പരമായി മനസിൽ പേറുന്ന മകനായി മമ്മൂട്ടിയും മകനെ ഉപേക്ഷിക്കേണ്ടി വന്ന ദുഖഭാരത്താൽ ഉഴറുന്ന അമ്മയായി ശ്രീവിദ്യയും തങ്ങളുടെ കഥാപാത്രങ്ങളെ ഗംഭീരമാക്കുകയുണ്ടായി. തൊട്ടടുത്ത വർഷമിറങ്ങിയ (1991) മണിരത്നം - രജനീകാന്ത് - മമ്മൂട്ടി ടീമിന്റെ ക്ലാസിക് ചിത്രമായ ' ദളപതി ' പ്രമേയപരമായി സാമ്രാജ്യവുമുമായി ചില സാദൃശ്യങ്ങൾ പുലർത്തുന്നുണ്ട്. [](https://cdn.boolokam.com/articles/2023/06/wwfwf.jpg)സാമ്രാജ്യത്തിന്റെ കഥയുമായി ജോമോൻ ആദ്യം സമീപിക്കുന്നത് തിരകഥാകൃത്ത് ഡെന്നീസ് ജോസഫിനെയാണ്. ഡെന്നീസാകട്ടെ ആ സമയം ടി.എസ്.സുരേഷ് ബാബുവിന്റെ കോട്ടയം കുഞ്ഞച്ചന്റെ രചനയിലായിരുന്നു. സീൻ ബൈ സീൻ ഓരോ ഫ്രെയിമും മനസിലുണ്ടായിരുന്ന ജോമോന് ഇനി തന്റെ ആവശ്യമുണ്ടോ എന്നതായിരുന്നു ഡെന്നീസിന്റെ ചോദ്യം. ജോമോന്റെ നിർബന്ധത്തിന് വഴങ്ങി ഡെന്നീസ്, തന്റെ സുഹൃത്തും സഹായിയുമായ ഷിബു ചക്രവർത്തിയെ പ്രസ്തുത ദൗത്യം ഏൽപ്പിച്ചു. അങ്ങനെ ഡെന്നീസിന്റെ വാസസ്ഥലത്ത് ഒരു മുറിയിൽ ഡെന്നീസും ടി.എസ്.സുരേഷ് ബാബുവും കോട്ടയം കുഞ്ഞച്ചന്റെ തിരക്കഥ തയ്യാറാക്കുമ്പോൾ മുകളിലത്തെ മുറിയിൽ ജോമോനും ഷിബു ചക്രവർത്തിയും സാമ്രാജ്യത്തിന്റെ രചനയിൽ വ്യാപൃതരായി. ഭൂരിപക്ഷം സീനുകളും സ്ലോ മോഷനിൽ ചിത്രീകരിച്ച സാമ്രാജ്യത്തിന്റെ ബോക്സ് ഓഫീസ് പ്രകടനത്തെക്കുറിച്ച് മമ്മൂട്ടിക്ക് ചിത്രീകരണ വേളയിൽ ആശങ്ക ഉണ്ടായിരുന്നു. സംവിധായകനായ ജോമോനോട് അത് പ്രകടിപ്പിച്ചില്ലെങ്കിലും സഹതാരവും തന്റെ സൂപ്പർ സ്റ്റാറുമായ മധുവിനോട് ഈ വിഷയം മമ്മൂട്ടി ഇടക്കിടെ സൂചിപ്പിച്ചിരുന്നു. എന്നാൽ എല്ലാത്തരത്തിലും ഉള്ള മുൻ വിധികളെയും കാറ്റിൽ പറത്തി കൊണ്ട് സാമ്രാജ്യം വിജയം വരിച്ചു. വൻ ഇനീഷ്യൽ കളക്ഷൻ നേടിയ ചിത്രം മമ്മൂട്ടി ഫാൻസ് ആഘോഷമാക്കി. സാമ്രാജ്യം കേരളത്തിൽ വിജയം നേടിയതിലുപരി ഇതര ഭാഷകളിലെ ഗ്യാംഗ്സ്റ്റർ മൂവികൾക്ക് ഒരു റഫറൻസായി മാറുകയും ചെയ്തു. അമിതാഭ് ബച്ചനും ജാക്കി ഷ്‌റോഫുമടക്കം നിരവധി താരങ്ങൾ ഈ ചിത്രത്തിന്റെ റീമേക്കിനായി ശ്രമിക്കുകയുണ്ടായി. രജനീകാന്തിന്റെ എക്കാലത്തെയും വലിയ വിജയ ചിത്രങ്ങളിലൊന്നായ ബാഷയുടെ ഫ്ലാഷ് ബാക്ക് സീനുകളിലെ രജനിയുടെ ഗെറ്റപ്പ് സാമ്രാജ്യത്തിൽ നിന്നും പ്രചോദനം ഉൾക്കൊണ്ടതാണെന്ന് സംവിധായകൻ സുരേഷ് കൃഷ്ണ ഒരു അഭിമുഖത്തിൽ വെളിപ്പെടുത്തുകയുണ്ടായി [![](https://cdn.boolokam.com/articles/2023/06/dqdqdqd.jpg)](https://cdn.boolokam.com/articles/2023/06/dqdqdqd.jpg)സാമ്രാജ്യത്തിലെ ജയാനൻ വിൻസന്റിന്റെ കാമറാ വർക്ക് എടുത്ത് പറയേണ്ട ഒന്നാണ്. മലയാള ചിത്രങ്ങളേക്കാൾ കൂടുതൽ തെലുങ്ക് ചിത്രങ്ങൾക്ക് കാമറ ചലിപ്പിച്ചിട്ടുള്ള ജയാനന്, സാമ്രാജ്യത്തിന്റെ കാമറാ വർക്ക് കൂടുതൽ പ്രശംസ നേടിക്കൊടുത്തു. ത്രില്ലടിപ്പിക്കുന്ന പശ്ചാത്തല സംഗീതം ഒരുക്കിക്കൊണ്ട് ഇളയരാജ തന്റെ ഭാഗം മികവുറ്റതാക്കി. നായക കഥാപാത്രത്തിന്റെ ഇൻട്രൊഡക്ഷൻ സീനിലെ BGM ഇന്നും ത്രില്ലിംഗായേ അനുഭവപ്പെടുകയുള്ളൂ. അഞ്ച് പതീറ്റാണ്ടിലേറെ നീളുന്ന ഇളയരാജയുടെ സംഗീത ജീവിതത്തിൽ ഒരൊറ്റ പാട്ട് പോലുമില്ലാത്ത ഒരു ചിത്രത്തിന്റെ റീ റിക്കാർഡിംഗ് അപൂർവ്വമായിരിക്കാം. യുവ പ്രേക്ഷകർ ആഘോഷമാക്കുകയും എന്നാൽ നിരവധി വിമർശനങ്ങൾ ക്ഷണിച്ചു വരുത്തുകയും ചെയ്ത ഒന്നാണ് ചിത്രത്തിന്റെ ക്ലൈമാക്സ് രംഗങ്ങൾ. കഥാവസാനം മധു അവതരിപ്പിക്കുന്ന രണ്ടാനച്ഛനായ പോലീസ് ഓഫീസറുടെ വെടിയേറ്റു മരിച്ച അലക്സാണ്ടറുടെ കല്ലറയിൽ പൂക്കൾ അർപ്പിച്ചതിന് ശേഷം ബാലനായ മകൻ സ്ലോ മോഷനിൽ കോൺവോയ് വാഹനങ്ങളിലേക്ക് നടന്നടുക്കുന്ന രംഗം വളരെ ത്രില്ലിംഗായണ് ചിത്രീകരിക്കുന്നത്. https://youtu.be/iZY5tsysaU8 തന്റെ പിതാവിന്റെ പാത, മകനും പിന്തുടരുന്നതായി ദ്യോതിപ്പിക്കുന്ന പ്രസ്തുത രംഗം അക്രമത്തെ പ്രോത്സാഹിപ്പിക്കുന്നു എന്ന കാരണത്താൽ സെൻസർ ബോർഡിന്റെ കത്രികക്ക് വിധേയമാകേണ്ടതായിരുന്നു. കടുത്ത സമ്മർദ്ദത്തെ തുടർന്നാണതിൽ നിന്നും രക്ഷ നേടിയത്. അവിഭക്ത ആന്ധ്രയിൽ ചരിത്ര വിജയമാണ് സാമാജ്യത്തിന്റെ തെലുങ്ക് പതിപ്പ് കൈവരിച്ചത്. ഒപ്പമിറങ്ങിയ മെഗാ സ്റ്റാർ ചിരഞ്ജീവിയുടെ ചിത്രത്തെ വരെ പിന്നിലാക്കിയാണ് സാമ്രാജ്യം അന്നാട്ടിൽ വെന്നിക്കൊടി പാറിച്ചത്. ന്യൂ ഡെൽഹിയുടെ വൻ വിജയത്തെ തുടർന്ന് തമിഴ് പ്രേക്ഷകർക്കിടയിൽ മമ്മൂട്ടി സ്വീകാര്യത നേടിയതു പോലെ സാമ്രാജ്യത്തിലൂടെ തെലുങ്ക് പ്രേക്ഷകർക്കിടയിലും മമ്മൂട്ടി ശ്രദ്ധേയനായി. ഈ അപ്രതീക്ഷിത വിജയത്തിന്റെ ഭാഗമായി ആക്ഷൻ പശ്ചാത്തലത്തിലുള്ള മമ്മൂട്ടി ചിത്രങ്ങൾ ധാരാളമായി തെലുങ്കിൽ ഡബ്ബ് ചെയ്ത് പ്രദർശിപ്പിക്കുകയുണ്ടായി.
