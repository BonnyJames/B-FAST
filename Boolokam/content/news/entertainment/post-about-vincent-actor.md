---
author: Beaumaris
categories:
- Entertainment
comment_count: 0
date: 2022-08-30 15:43:17
draft: false
image: ''
like_count: 13095
share_count: 3536
tags:
- malayalam cinema
- Vincent (actor)
title: '''കോളിനോസ് പുഞ്ചിരി'' യുള്ള നടൻ ഓര്‍മ്മയായിട്ട് 31 വര്‍ഷം'
view_count: 380443
---

**റൊമാന്റിക്‌ - ആക്ഷൻ ഹീറോ വിൻസെൻ്റ് ഓര്‍മ്മയായിട്ട് 31 വര്‍ഷം ☘️** എഴുപതുകളിലെ മലയാള സിനിമകളിലെ റൊമാന്‍റിക് ഹീറോ ആയിരുന്നു വിന്‍സെന്റ്. സത്യന്‍, പ്രേംനസീര്‍, മധു എന്നിവര്‍ മലയാള സിനിമയെ അടക്കിവാണിരുന്ന കാലഘട്ടത്തില്‍ തന്നെയാണ് പ്രണയനായകനായി വിന്‍സെന്റ് പ്രേക്ഷക മനസില്‍ ഇടം നേടിയതും. 1969 ല്‍ 23-ാം വയസിൽ ശശികുമാര്‍ സംവിധാനം ചെയ്ത റസ്റ്റ്ഹൗസ് എന്ന സിനിമയിലൂടെ ചലച്ചിത്ര രംഗത്തെത്തുന്നത്. 22 വര്‍ഷം നീണ്ട സിനിമാ ജീവതത്തില്‍ 200-ല്‍ ഏറെ ചിത്രങ്ങളില്‍ വേഷമിട്ടു. മലയാള സിനിമയിലെ ആദ്യത്തെ ആക്ഷൻ ഹീറോ എന്നും ജെയിംസ് ബോണ്ട് എന്ന പേരിൽ 1970 കാലഘട്ടത്തിലെ ചെറുപ്പക്കാർക്കിടയിൽ അറിയപ്പെട്ടിരുന്ന വിൻസന്റ്. പെൺപട, പെൺപുലി, പട്ടാളം ജാനകി എന്നീ സിനിമകളിലെ വീരശൂര പരാക്രമിയായ കൗബോയ് നായകൻ. മൊബൈലും സെൽഫിയുമൊന്നും സങ്കൽപ്പങ്ങളിൽ പോലും ഇല്ലാത്ത കാലത്ത് വിവിധ ഷൂട്ടിംഗിനായെത്തുന്ന പ്രിയതാരത്തെ കാണാനും ആകാലഘട്ടത്തിലെ ക്യാമറയുമായി ഫോട്ടോയെടുക്കാനും ആളുകൾ തിരക്കുകൂട്ടിയതും സ്ഥിരം കാഴ്ചയായിരുന്നു. 1948 നവംബർ 15 ന് എറണാകുളത്ത് ജനനം. അഭിനയത്തിൽ യാതൊരു പാരമ്പര്യവും പരിശീലനവും നേടാതെ ചലച്ചിത്രനടനാകുന്നത്. മദ്രാസിൽ ഒരു ഓട്ടോമൊബൈൽ വർക്ക് ഷോപ്പിൽ ജോലിയിൽ ചെയ്യുന്നതിനിടെ നടി ജയഭാരതിയുടെ കുടുംബവുമായുള്ള സൗഹൃദമാണ് ചലച്ചിത്രരംഗത്തേക്കുള്ള വഴിതെളിച്ചത്. 1970-ൽ റിലീസ് ചെയ്ത 'മധുവിധു' എന്ന ചിത്രത്തിലെ ഇരട്ടവേഷങ്ങളും 'സ്വപ്നങ്ങളി'ലെ നായകവേഷവും താരപദവിയിലേക്കുയർത്തി. അക്കാലത്തെ റൊമാന്റിക്‌-ആക്ഷൻ ഹീറോയായിരുന്ന വിൻസന്റ് 'കോളിനോസ് പുഞ്ചിരി' യുള്ള നടൻ എന്നറിയപ്പെട്ടിരുന്നു.1973 ൽ ഹിറ്റായ മുട്ടത്തു വർക്കിയുടെ കഥയിൽ തോപ്പിൽ ഭാസി തിരക്കഥയൊരുക്കി കെ. എസ്. സേതുമാധവൻ സംവിധാനം ചെയ്ത പ്രേംനസീർ പ്രതിനായക വേഷം ചെയ്ത 'അഴകുള്ള സെലീന' എന്ന ചിത്രത്തിലെ നായക വേഷം ചെയ്തതോടെ കുടുംബ പ്രേക്ഷകർക്കും പ്രിയങ്കരനായി. 1973 ൽ എസ്.എൽ. പുരം സദാനന്ദന്റെ തിരക്കഥയിൽ പി. സുബ്രമണ്യം സംവിധാനം ചെയ്ത കാടിന്റെയും ആദിവാസികളുടെയും അവരെ ചൂഷണം ചെയ്യുന്നവരുടെയും കഥ പറഞ്ഞ സാഹസിക കാട് എന്ന ചിത്രത്തിലെ വീരൻ എന്ന ആദിവാസി യുവാവും സത്യൻ നായകനായി അഭിനയിച്ച ഭീകര നിമിഷങ്ങൾ, കരകാണാക്കടൽ, മൂന്നുപൂക്കൾ 'ജീസസ്' എന്ന ചിത്രത്തിൽ ക്രിസ്തുവിന്റെ ശിഷ്യനായ യോഹന്നാന്റെ വേഷവും ഏറെ ശ്രദ്ധനേടി. പ്രേം നസീറിന്റെ അനുജനായും സുഹൃത്തായും അച്ചാണി, പഞ്ചവടി, അനുഗ്രഹം, പ്രവാഹം, പത്മവ്യൂഹം, ഏതാനും നല്ല ചിത്രങ്ങളുണ്ടായി. വിൻസെന്റിനൊപ്പം നായികയായി ഏറ്റവും കൂടുതൽ അഭിനയിച്ചതു ജയഭാരതിയാണ്. നടി ശ്രീദേവി ആദ്യമായി നായികയായി അഭിനയിച്ചതും വിൻസന്റിനോടൊപ്പമാണ്. ജയനു മുൻപ് ഡ്യൂപ്പ് ഇല്ലാതെ സംഘട്ടന രംഗങ്ങളിൽ അഭിനയിച്ചിരുന്നതിനാൽ മലയാളത്തിന്റെ 'ജയിംസ്‌ ബോണ്ട്‌' എന്ന് വിളിച്ചിരുന്നത്. 'ചന്ദനച്ചോല' എന്നചിത്രത്തിലെ സാഹസിക രംഗങ്ങൾ ചിത്രീകരിക്കുന്നതിനിടെ അപകടം പിണഞ്ഞതും അന്ന് വലിയ വാർത്തയായിരുന്നു. പ്രേംനസീർ, ഉമ്മർ എന്നിവരോടൊപ്പം മൂന്നു നായകന്മാരിൽ ഒരാളായി അഭിനയിച്ച 'കനൽക്കട്ടകൾ' എന്ന ചിത്രത്തിൽ ഇന്നത്തേപ്പോലെ സാങ്കേതിക സഹായങ്ങൾ അധികം ലഭ്യമായ കാലത്ത് വിൻസന്റ് കാട്ടുവള്ളിയിൽ തൂങ്ങിവരുന്ന സംഘട്ടന രംഗങ്ങളും ഗാനരംഗങ്ങളളും അതിസാഹസികമായാണ് ചിത്രീകരിച്ചത്. ലേഡീസ് ഹോസ്റ്റൽ, ലൗ ലെറ്റർ, ബോയ്‌ ഫ്രണ്ട്, പ്രിയേ നിനക്കുവേണ്ടി, ആലിംഗനം, മധുരം തിരുമധുരം, രാജാങ്കണം, പാവാടക്കാരി, കോളേജ് ബ്യൂട്ടി തുടങ്ങിയ ലവ്സ്റ്റോറികളിലും രാത്രിവണ്ടി, ടാക്സി കാർ, പഞ്ചവടി, പത്മവ്യൂഹം, കാട്, പെൺപട, കുട്ടിച്ചാത്തൻ, ചന്ദനച്ചോല, ക്രിമിനൽസ്, യുദ്ധഭൂമി, പെൺപുലി, പട്ടാളം ജാനകി, ആനയും അമ്പാരിയും, പോക്കറ്റടിക്കാരി, ആനക്കളരി, സൂത്രക്കാരി, കനൽക്കട്ടകൾ, ടൈഗർ സലിം, പുത്തരിയങ്കം, ആൾമാറാട്ടം, ബ്ലാക്ക്‌ ബെൽറ്റ്‌, അടിയ്ക്ക് അടി തുടങ്ങിയവ ആക്ഷൻ ചിത്രങ്ങളിലും കൊച്ചനിയത്തി, ആരാധിക, കാലചക്രം, സതി, അഴകുള്ള സെലീന, അച്ചാണി, കവിത, കേണലും കളക്ടറും, പല്ലവി, വേഴാമ്പൽ, അനുഭവം, അഭിനന്ദനം, അയൽക്കാരി, അംഗീകാരം, അന്തർദ്ദാഹം, സിന്ദൂരം,പ്രിയംവദ, പ്രവാഹം, അനുഗ്രഹം, രാജപരമ്പര, മനസ്സൊരു മയിൽ, ഭാര്യാവിജയം, വരദക്ഷിണ, അവൾ വിശ്വസ്തയായിരുന്നു, സംഗമം, താലപ്പൊലി, സ്നേഹത്തിന്റെ മുഖങ്ങൾ, ജലതരംഗം, സ്വർഗദേവത, സ്നേഹം ഒരു പ്രവാഹം, ഇനിയും കാണാം തുടങ്ങിയ കുടുംബ ചിത്രങ്ങളിലും തിളങ്ങി. [embed]https://youtu.be/ronjLeUkogM[/embed] പ്രേം നസീർ കഴിഞ്ഞാൽ ഗാനരംഗങ്ങളിൽ അഭിനയിച്ച നടനാണ്. ഒരു നിമിഷം തരൂ നിന്നിലലിയാൻ...., ദേവീ നിൻ ചിരിയിൽ....., ആദ്യസമാഗമ ലജ്ജയിലാതിരാ താരകം....., ഇലഞ്ഞിപ്പൂമണമൊഴുകി വരും......, എന്തിനെന്നെ വിളിച്ചു നീ വീണ്ടും....., പുഷ്പതല്പത്തിൽ നീ വീണുറങ്ങി......, വാകപ്പൂമരം ചൂടും വാരിളം പൂങ്കുലക്കുള്ളിൽ..... എന്നും ഓർമിക്കപ്പെടുന്ന യേശുദാസിന്റെ സ്വരത്തിൽ പിറന്ന മനോഹര ഗാനങ്ങൾ. ജോഷി സംവിധാനം ചെയ്ത ആദ്യചിത്രമായ ടൈഗർ സലിം, ഐ വി ശശിയുടെ ആദ്യ ചിത്രമായ ഉത്സവത്തിലും വിൻസന്റ് ആയിരുന്നു നായകൻ പിൽക്കാലത്തു ഐ വി ശശി സംവിധാനം ചെയ്ത നിരവധി ചിത്രങ്ങളിൽ അഭിനയിച്ചിട്ടുണ്ട്. 1991ഓഗസ്റ്റ് 30 ന് അന്തരിച്ചു. **കടപ്പാട് : വായനക്കൂട്ടം (കലാഗ്രാമം ബുക്ക്‌ ക്ലബ്ബ് )**