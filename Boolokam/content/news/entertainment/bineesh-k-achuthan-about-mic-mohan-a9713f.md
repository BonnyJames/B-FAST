---
title: "ഇളയനിലാ... പൊഴുകിറതേ... ഗാനം എവർഗ്രീൻ ആയെങ്കിലും അഭിനയിച്ച നടൻ വിസ്മൃതിയിലാണ്"
date: 2022-10-07T15:00:09
draft: false
categories: ["Entertainment"]
tags: ['ACTOR', 'Bineesh K Achuthan', 'Ilaya Nila Pozhigirathe', 'mic mohan', 'SP Balasubrahmanyam']
author: "Beaumaris"
---

<span class=""><span class="xt0psk2"><b>Bineesh K Achuthan</b></span></span><span class="xh99ass"><span class="x1i1rx1s x10l6tqk x10wlt62 x6ikm8r xjm9jq1 xzpqnlu"> </span></span>

ഇളയനിലാ ...... പൊഴുകിറതേ .....
ഇദയം വരൈ .....നനകിറതേ .....
നാല് പതീറ്റാണ്ടുകൾക്കിപ്പുറവും ഈ ഗാനത്തിന്റെ ആസ്വാദകരുടെ എണ്ണത്തിന് യാതൊരു കുറവുമില്ല. ഭാഷാഭേദമെന്യേ എവർഗ്രീൻ കൾട്ട് ക്ലാസിക് ഗാനമായി ഇന്നും ആഘോഷിപ്പെടുന്നു. പക്ഷേ ആ ഗാനരംഗത്തെ മനോഹരമാക്കിയ അഭിനേതാവ് ഇന്ന് വിസ്മൃതിയിലാണ്.

മൈക് മോഹൻ .....കോകില മോഹൻ ..... ജൂബിലി മോഹൻ ....എന്നിങ്ങനെ വിവിധ പേരുകളിൽ അറിയപ്പെടുന്ന മോഹനെ തമിഴ് സിനിമാചരിത്രം അടയാളപ്പെടുത്തുന്നത് ഇളയരാജ - എസ് പി ബി കൂട്ട്കെട്ടിന്റെ ഏറ്റവും മനോഹരമായ ഒരുപിടി ഗാനങ്ങൾ വെള്ളിത്തിരയിൽ അവതരിപ്പിക്കാൻ ഭാഗ്യം സിദ്ധിച്ച നടൻ എന്ന നിലയിലായിരിക്കും. ഒരു പക്ഷെ, പുതു തലമുറക്ക് തികച്ചും അപരിചിതനായിരിക്കാം മോഹൻ. 80 - കളിൽ ഇളയരാജ താരങ്ങൾക്കൊപ്പം തന്നെ സിനിമാ പോസ്റ്ററുകളിൽ ഇടം പിടിച്ചപ്പോൾ ആ മാന്ത്രിക സ്പർശമുള്ള ഗാനങ്ങളുടെ അനുപമമായ അവതരണ ശൈലി വഴി മോഹൻ പ്രേക്ഷകരുടെ ഹൃദയത്തിലാണ് ഇടം നേടിയത്.

https://youtu.be/AsN_9uXAoNE

കർണ്ണാടകയിലെ മൈസൂർ സ്വദേശിയായ മോഹൻ നാടക രംഗത്ത് സജീവമായിരുന്നു. 1977 - ൽ ബാലു മഹേന്ദ്രയുടെ കോകില എന്ന ചിത്രത്തിലൂടെയാണ് മോഹന്റെ സിനിമാ പ്രവേശനം. കമലാഹാസൻ നായകനായ കോകിലയിൽ ഒരു ചെറിയ വേഷം ആയിരുന്നെങ്കിലും മോഹൻ ശ്രദ്ധിക്കപ്പെട്ടു. തൊട്ടടുത്ത വർഷം ജെ.വില്യംസിന്റെ മദാലസ എന്ന ചിത്രത്തിലൂടെ മോഹൻ മലയാള സിനിമയിലും എത്തി. ഭാരതീരാജയുടെകിഴക്ക് പോകും റെയിൽ എന്ന ക്ലാസിക് ചിത്രത്തിന്റെ തെലുങ്ക് പതിപ്പായ തൂർപ്പു വെള്ളൈ റെയിലു - വിലൂടെ മോഹൻ തെലുങ്കിലുമെത്തി. 1980 - ൽ റിലീസ് ചെയ്ത മഹേന്ദ്രന്റെ നെഞ്ചത്തെ കിള്ളാതൈ എന്ന ചിത്രത്തിലൂടെ മോഹൻ കൂടുതൽ ശ്രദ്ധേനായി.

1982 - ൽ ആർ.സുന്ദർരാജൻ സംവിധാനം ചെയ്ത പയനങ്ങൾ മുടിവതില്ലൈ എന്ന മ്യൂസികൽ ഹിറ്റിലൂടെ മോഹന്റെ ജനപ്രീതി കുതിച്ചുയർന്നു. തുടർന്ന് കമൽ, രജനി ചിത്രങ്ങൾക്കൊപ്പം ഉത്സവ സീസണിൽ മത്സരിച്ച് ജയിക്കുന്ന നിലയിലേക്ക് മോഹന്റെ താരമൂല്യമുയർന്നു. മോഹന്റെ ചിത്രങ്ങളെല്ലാം തന്നെ തുടർച്ചയായി വിജയം വരിച്ചപ്പോൾ ജൂബിലി മോഹൻ എന്ന് വിളിച്ച് സിനിമാ ലോകം വാഴ്ത്തി. എസ്.പി.ബി യുടെ മാന്ത്രിക ശബ്ദവും ഇളയരാജയുടെ മാസ്മരിക സംഗീതവും മോഹന്റെ തുടർ വിജയങ്ങൾക്ക് അകമ്പടിയേകി. എല്ലാ ചിത്രങ്ങളിലും മൈക്ക് പിടിച്ചു പാടുന്ന ഒരു ഗാനമെങ്കിലും ഉള്ളത് കൊണ്ട് മോഹനനെ മൈക് മോഹൻ എന്നും വിളിച്ചു.

<img class=" wp-image-353706 aligncenter" src="https://cdn.boolokam.com/articles/2022/10/yyyu.jpg" alt="" width="866" height="536" />70 - കളുടെ അവസാനവും 80 - കളുടെ തുടക്കവും തമിഴ് സിനിമയെ വിപ്ലവകരമായി മാറ്റി മറിച്ച നവതരംഗത്തിന്റെ വക്താക്കളായ ബാലു മഹേന്ദ്ര, ഭാരതീരാജ, മഹേന്ദ്രൻ, മണിരത്നം എന്നിവരുടെ ചിത്രത്തിലെ വേഷങ്ങൾ മോഹന്റെ കരിയറിന് കുതിപ്പേകി. പ്രണയ നായകനായി കത്തി നിൽക്കുന്ന വേളയിൽ തന്നെ നെഗറ്റീവ് വേഷത്തിൽ അഭിനയിക്കാനുള്ള ധൈര്യവും മോഹൻ പ്രകടിപ്പിച്ചു. മണിവണ്ണന്റെ സസ്പെൻസ് ത്രില്ലറായ നൂറാവത് നാളിലെ വേറിട്ട പ്രകടനത്തിലൂടെ തമിഴ് പ്രേക്ഷകരെ മോഹൻ ഞെട്ടിച്ചു. മണിവണ്ണന്റെ തന്നെ 24 മണി നേരം എന്ന ത്രില്ലർ ചിത്രത്തിലൂടെ ആക്ഷനും തനിക്കു വഴങ്ങുമെന്ന് മോഹൻ തെളിയിച്ചു.

പ്രണയ നായകർക്ക് വെള്ളിത്തിരയിൽ ആയുസ്സ് കുറവായിരിക്കും എന്ന പതിവ് മോഹന്റെ കാര്യത്തിലും പിഴച്ചില്ല. 90 - കളുടെ തുടക്കം മുതൽ മോഹൻ പൊടുന്നനെ തമിഴ് സിനിമാ ലോകത്ത് നിന്നും അപ്രത്യഷനായി. ഫീൽഡിൽ നിന്നും മാറി നിൽക്കത്തക്ക തുടർ പരാജയങ്ങൾ അദ്ദേഹത്തിനുണ്ടായിട്ടില്ല. എങ്കിലും അഞ്ജാതമായ കാരണങ്ങളാൽ മോഹൻ സിനിമാ രംഗത്തു നിന്നും മാറി നിന്നു. 90 - കളിൽ റഹ്മാൻ തരംഗമായി മാറിയപ്പോൾ ഇളയരാജയുടെ സംഗീതത്തിന് പഴയ പ്രഭാവം നിലനിർത്താനായില്ല. 90 - കളുടെ അവസാനം ഒരു തിരിച്ച് വരവിന് ശ്രമിച്ച് സ്വന്തം സംവിധാനത്തിൽ വന്ന അൻപുള്ള കാതലുക്ക് കൂടി പരാജയമടഞ്ഞതോടെ മോഹന്റെ പിൻവാങ്ങൽ പൂർണ്ണമായി.

കാഴ്ച്ചയിൽ പ്രായം കാര്യമായി പരുക്കേൽപ്പിക്കാത്ത മോഹന് ചലച്ചിത്ര രംഗത്ത് നിന്നും ധാരാളം ഓഫറുകൾ വന്നെങ്കിലും അദ്ദേഹമെല്ലാം നിരസിച്ചു. മോഹൻ രാജയുടെ ജയം രവി ചിത്രമായ ഉനക്കും എനക്കും എന്ന ചിത്രത്തിലെ ഭാഗ്യരാജ് ചെയ്ത വേഷത്തിന്റെ ആദ്യ ചോയ്സ് മോഹൻ ആയിരുന്നു. പ്രസ്തുത റോൾ മോഹൻ നിരസിച്ചത് അന്ന് ചലച്ചിത്ര രംഗത്ത് വലിയ വാർത്തയായിരുന്നു. തന്നെ പ്രേക്ഷകർ എക്കാലവും യൗവ്വനയുക്തനായ നായകനായി കണ്ടാൽ മതി എന്നായിരിക്കാം മോഹന്റെ തീരുമാനം. ഇളയരാജയുടെ സംഗീതത്തിന് ആസ്വാദകർ ഉള്ളിടത്തോളം കാലം തന്റെ പ്രാധാന്യം ഇല്ലാതാകില്ല എന്ന അദ്ദേഹത്തിന്റെ വിശ്വാസം ഒരളവോളം ശരി തന്നെ. കരിയറിൽ 45 വർഷം പിന്നിട്ട മോഹൻ ഒരു തിരിച്ച് വരവിന് ശ്രമിക്കുന്നുണ്ട്. ത്രില്ലർ ചിത്രമായ ഹാരായിലൂടെ.... മോഹന് എല്ലാ വിധ ആശംസകളും ....


![ഇളയനിലാ... പൊഴുകിറതേ... ഗാനം എവർഗ്രീൻ ആയെങ്കിലും അഭിനയിച്ച നടൻ വിസ്മൃതിയിലാണ്](https://cdn.boolokam.com/articles/2022/10/yyyu.jpg)**Bineesh K Achuthan** ഇളയനിലാ ...... പൊഴുകിറതേ ..... ഇദയം വരൈ .....നനകിറതേ ..... നാല് പതീറ്റാണ്ടുകൾക്കിപ്പുറവും ഈ ഗാനത്തിന്റെ ആസ്വാദകരുടെ എണ്ണത്തിന് യാതൊരു കുറവുമില്ല. ഭാഷാഭേദമെന്യേ എവർഗ്രീൻ കൾട്ട് ക്ലാസിക് ഗാനമായി ഇന്നും ആഘോഷിപ്പെടുന്നു. പക്ഷേ ആ ഗാനരംഗത്തെ മനോഹരമാക്കിയ അഭിനേതാവ് ഇന്ന് വിസ്മൃതിയിലാണ്. മൈക് മോഹൻ .....കോകില മോഹൻ ..... ജൂബിലി മോഹൻ ....എന്നിങ്ങനെ വിവിധ പേരുകളിൽ അറിയപ്പെടുന്ന മോഹനെ തമിഴ് സിനിമാചരിത്രം അടയാളപ്പെടുത്തുന്നത് ഇളയരാജ - എസ് പി ബി കൂട്ട്കെട്ടിന്റെ ഏറ്റവും മനോഹരമായ ഒരുപിടി ഗാനങ്ങൾ വെള്ളിത്തിരയിൽ അവതരിപ്പിക്കാൻ ഭാഗ്യം സിദ്ധിച്ച നടൻ എന്ന നിലയിലായിരിക്കും. ഒരു പക്ഷെ, പുതു തലമുറക്ക് തികച്ചും അപരിചിതനായിരിക്കാം മോഹൻ. 80 - കളിൽ ഇളയരാജ താരങ്ങൾക്കൊപ്പം തന്നെ സിനിമാ പോസ്റ്ററുകളിൽ ഇടം പിടിച്ചപ്പോൾ ആ മാന്ത്രിക സ്പർശമുള്ള ഗാനങ്ങളുടെ അനുപമമായ അവതരണ ശൈലി വഴി മോഹൻ പ്രേക്ഷകരുടെ ഹൃദയത്തിലാണ് ഇടം നേടിയത്. https://youtu.be/AsN_9uXAoNE കർണ്ണാടകയിലെ മൈസൂർ സ്വദേശിയായ മോഹൻ നാടക രംഗത്ത് സജീവമായിരുന്നു. 1977 - ൽ ബാലു മഹേന്ദ്രയുടെ കോകില എന്ന ചിത്രത്തിലൂടെയാണ് മോഹന്റെ സിനിമാ പ്രവേശനം. കമലാഹാസൻ നായകനായ കോകിലയിൽ ഒരു ചെറിയ വേഷം ആയിരുന്നെങ്കിലും മോഹൻ ശ്രദ്ധിക്കപ്പെട്ടു. തൊട്ടടുത്ത വർഷം ജെ.വില്യംസിന്റെ മദാലസ എന്ന ചിത്രത്തിലൂടെ മോഹൻ മലയാള സിനിമയിലും എത്തി. ഭാരതീരാജയുടെകിഴക്ക് പോകും റെയിൽ എന്ന ക്ലാസിക് ചിത്രത്തിന്റെ തെലുങ്ക് പതിപ്പായ തൂർപ്പു വെള്ളൈ റെയിലു - വിലൂടെ മോഹൻ തെലുങ്കിലുമെത്തി. 1980 - ൽ റിലീസ് ചെയ്ത മഹേന്ദ്രന്റെ നെഞ്ചത്തെ കിള്ളാതൈ എന്ന ചിത്രത്തിലൂടെ മോഹൻ കൂടുതൽ ശ്രദ്ധേനായി. 1982 - ൽ ആർ.സുന്ദർരാജൻ സംവിധാനം ചെയ്ത പയനങ്ങൾ മുടിവതില്ലൈ എന്ന മ്യൂസികൽ ഹിറ്റിലൂടെ മോഹന്റെ ജനപ്രീതി കുതിച്ചുയർന്നു. തുടർന്ന് കമൽ, രജനി ചിത്രങ്ങൾക്കൊപ്പം ഉത്സവ സീസണിൽ മത്സരിച്ച് ജയിക്കുന്ന നിലയിലേക്ക് മോഹന്റെ താരമൂല്യമുയർന്നു. മോഹന്റെ ചിത്രങ്ങളെല്ലാം തന്നെ തുടർച്ചയായി വിജയം വരിച്ചപ്പോൾ ജൂബിലി മോഹൻ എന്ന് വിളിച്ച് സിനിമാ ലോകം വാഴ്ത്തി. എസ്.പി.ബി യുടെ മാന്ത്രിക ശബ്ദവും ഇളയരാജയുടെ മാസ്മരിക സംഗീതവും മോഹന്റെ തുടർ വിജയങ്ങൾക്ക് അകമ്പടിയേകി. എല്ലാ ചിത്രങ്ങളിലും മൈക്ക് പിടിച്ചു പാടുന്ന ഒരു ഗാനമെങ്കിലും ഉള്ളത് കൊണ്ട് മോഹനനെ മൈക് മോഹൻ എന്നും വിളിച്ചു. 70 - കളുടെ അവസാനവും 80 - കളുടെ തുടക്കവും തമിഴ് സിനിമയെ വിപ്ലവകരമായി മാറ്റി മറിച്ച നവതരംഗത്തിന്റെ വക്താക്കളായ ബാലു മഹേന്ദ്ര, ഭാരതീരാജ, മഹേന്ദ്രൻ, മണിരത്നം എന്നിവരുടെ ചിത്രത്തിലെ വേഷങ്ങൾ മോഹന്റെ കരിയറിന് കുതിപ്പേകി. പ്രണയ നായകനായി കത്തി നിൽക്കുന്ന വേളയിൽ തന്നെ നെഗറ്റീവ് വേഷത്തിൽ അഭിനയിക്കാനുള്ള ധൈര്യവും മോഹൻ പ്രകടിപ്പിച്ചു. മണിവണ്ണന്റെ സസ്പെൻസ് ത്രില്ലറായ നൂറാവത് നാളിലെ വേറിട്ട പ്രകടനത്തിലൂടെ തമിഴ് പ്രേക്ഷകരെ മോഹൻ ഞെട്ടിച്ചു. മണിവണ്ണന്റെ തന്നെ 24 മണി നേരം എന്ന ത്രില്ലർ ചിത്രത്തിലൂടെ ആക്ഷനും തനിക്കു വഴങ്ങുമെന്ന് മോഹൻ തെളിയിച്ചു. പ്രണയ നായകർക്ക് വെള്ളിത്തിരയിൽ ആയുസ്സ് കുറവായിരിക്കും എന്ന പതിവ് മോഹന്റെ കാര്യത്തിലും പിഴച്ചില്ല. 90 - കളുടെ തുടക്കം മുതൽ മോഹൻ പൊടുന്നനെ തമിഴ് സിനിമാ ലോകത്ത് നിന്നും അപ്രത്യഷനായി. ഫീൽഡിൽ നിന്നും മാറി നിൽക്കത്തക്ക തുടർ പരാജയങ്ങൾ അദ്ദേഹത്തിനുണ്ടായിട്ടില്ല. എങ്കിലും അഞ്ജാതമായ കാരണങ്ങളാൽ മോഹൻ സിനിമാ രംഗത്തു നിന്നും മാറി നിന്നു. 90 - കളിൽ റഹ്മാൻ തരംഗമായി മാറിയപ്പോൾ ഇളയരാജയുടെ സംഗീതത്തിന് പഴയ പ്രഭാവം നിലനിർത്താനായില്ല. 90 - കളുടെ അവസാനം ഒരു തിരിച്ച് വരവിന് ശ്രമിച്ച് സ്വന്തം സംവിധാനത്തിൽ വന്ന അൻപുള്ള കാതലുക്ക് കൂടി പരാജയമടഞ്ഞതോടെ മോഹന്റെ പിൻവാങ്ങൽ പൂർണ്ണമായി. കാഴ്ച്ചയിൽ പ്രായം കാര്യമായി പരുക്കേൽപ്പിക്കാത്ത മോഹന് ചലച്ചിത്ര രംഗത്ത് നിന്നും ധാരാളം ഓഫറുകൾ വന്നെങ്കിലും അദ്ദേഹമെല്ലാം നിരസിച്ചു. മോഹൻ രാജയുടെ ജയം രവി ചിത്രമായ ഉനക്കും എനക്കും എന്ന ചിത്രത്തിലെ ഭാഗ്യരാജ് ചെയ്ത വേഷത്തിന്റെ ആദ്യ ചോയ്സ് മോഹൻ ആയിരുന്നു. പ്രസ്തുത റോൾ മോഹൻ നിരസിച്ചത് അന്ന് ചലച്ചിത്ര രംഗത്ത് വലിയ വാർത്തയായിരുന്നു. തന്നെ പ്രേക്ഷകർ എക്കാലവും യൗവ്വനയുക്തനായ നായകനായി കണ്ടാൽ മതി എന്നായിരിക്കാം മോഹന്റെ തീരുമാനം. ഇളയരാജയുടെ സംഗീതത്തിന് ആസ്വാദകർ ഉള്ളിടത്തോളം കാലം തന്റെ പ്രാധാന്യം ഇല്ലാതാകില്ല എന്ന അദ്ദേഹത്തിന്റെ വിശ്വാസം ഒരളവോളം ശരി തന്നെ. കരിയറിൽ 45 വർഷം പിന്നിട്ട മോഹൻ ഒരു തിരിച്ച് വരവിന് ശ്രമിക്കുന്നുണ്ട്. ത്രില്ലർ ചിത്രമായ ഹാരായിലൂടെ.... മോഹന് എല്ലാ വിധ ആശംസകളും ....
