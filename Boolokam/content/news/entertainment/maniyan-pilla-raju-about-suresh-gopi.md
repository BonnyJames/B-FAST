---
author: Beaumaris
categories:
- Entertainment
comment_count: 0
date: 2022-05-04 07:38:56
draft: false
image: https://cdn.boolokam.com/articles/2022/05/dqqqqddd.jpg
like_count: 34852
share_count: 23127
tags:
- amma
- MANIYANPILLA RAJU
- SURESHGOPI
title: എന്റെ മകൻ ജീവനോടെ ഇരിക്കാൻ കാരണം സുരേഷ്‌ഗോപി
view_count: 1150019
---

സുരേഷ് ഗോപി ചെയ്ത മഹത്തായൊരു കാര്യത്തെ കുറിച്ച് നന്ദിയോടെ വാചാലനാകുകയാണ് മണിയൻപിള്ള രാജു. ഒരുപാട് പേരെ സഹായിക്കുന്ന സുരേഷ് ഗോപി കാരണമാണ് തന്റെ മകൻ ജീവനോടെ ഇരിക്കാൻ കാരണമെന്നു രാജു പറയുന്നു. 'അമ്മ' സംഘടിപ്പിച്ച പരിപാടിയിൽ സുരേഷ്‌ഗോപിക്ക് നന്ദി പറഞ്ഞുകൊണ്ടുള്ള പ്രസംഗത്തിലാണ് മണിയൻപിള്ള രാജു തന്റെ കടപ്പാട് വ്യക്തമാക്കിയത്. ഒരുവർഷം മുൻപ് കോവിഡ് അതിന്റെ മൂർദ്ധന്യാവസ്ഥയിൽ നിന്നപ്പോൾ ഉള്ള സംഭവമാണ് . ![](https://cdn.boolokam.com/articles/2022/05/dqqqqddd.jpg)മണിയൻപിള്ള രാജുവിന്റെ മകൻ സച്ചിൻ ദേവ് ഗുജറാത്തിൽ അതിവിദൂരമായ ഒരു സ്ഥലത്തെ എണ്ണക്കമ്പനിയിൽ ആണ് ജോലി ചെയുന്നത്. അദ്ദേഹം കോവിഡ് ബാധിച്ചു ഗുരുതരാവസ്ഥയിൽ ആയി. സഹായത്തിനായി ആരെ വിളിക്കണമെന്നോ ബന്ധപ്പെടണമെന്നോ അറിയാത്ത സാഹചര്യത്തിൽ ആണ് സുരേഷ്‌ഗോപിയെ ഓർമവന്നത്. കരച്ചിലോടെ ആണ് രാജു സുരേഷ്‌ഗോപിയെ വിളിച്ചത്. എല്ലാ വിശദാംശങ്ങളും അറിഞ്ഞ സുരേഷ്‌ഗോപി നാല് എംപിമാരെ ആണ് ബന്ധപ്പെട്ടത്. എല്ലാ സൗകര്യങ്ങളും ഉള്ള ആമ്പുലൻസ് എത്തി സച്ചിൻ ദേവിനെ അഞ്ചുമണിക്കൂർ കൊണ്ട് രാജ്‌കോട്ടിലെ ആശുപതിയിലെത്തിച്ചു ജീവൻ രക്ഷിക്കുകയായിരുന്നു. ഈ സംഭവമാണ് മണിയൻപിള്ള രാജു തന്റെ പ്രസംഗത്തിൽ പറഞ്ഞത്.