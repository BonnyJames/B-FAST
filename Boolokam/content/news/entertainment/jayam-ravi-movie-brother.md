---
author: Beaumaris
categories:
- Entertainment
comment_count: 0
date: 2023-09-18 06:53:32
draft: false
image: https://cdn.boolokam.com/articles/2023/09/QQQQQ-1.jpg
like_count: 73032
share_count: 31020
tags:
- BROTHER MOVIE
- jayam ravi
- jayam ravi brother
- M RAJESH
- TAMIL MOVIE
title: ജയംരവിയുടെ 'ബ്രദർ'
view_count: 1769560
---

പൊന്നിയിൻ സെൽവന്റെ ബ്ലോക്ക്ബസ്റ്റർ വിജയത്തിന് ശേഷം നടൻ ജയം രവിയുടെ മാർക്കറ്റ് കുതിച്ചുയർന്നു. നിലവിൽ അര ഡസനോളം ചിത്രങ്ങളാണ് ഇദ്ദേഹത്തിന്റെ അഭിനയത്തിൽ ഒരുങ്ങുന്നത്. എം .രാജേഷ് സംവിധാനം ചെയ്യുന്ന ചിത്രമാണ് അതിലൊന്ന്. ഫാഷൻ സ്റ്റുഡിയോസാണ് ചിത്രം നിർമ്മിക്കുന്നത്.നടൻ ജയം രവിയ്‌ക്കൊപ്പം പ്രിയങ്ക മോഹനാണ് ചിത്രത്തിൽ നായികയായി അഭിനയിക്കുന്നത്. ഇതുകൂടാതെ നടി അനുപമ പരമേശ്വരനും ചിത്രത്തിൽ ഒരു പ്രധാന കഥാപാത്രത്തെ അവതരിപ്പിക്കുന്നു. ഹാരിസ് ജയരാജാണ് ചിത്രത്തിന് സംഗീതം ഒരുക്കുന്നത്. ജയം രവിയുടെ 30-ാം ചിത്രം അതിവേഗം ഒരുങ്ങുകയാണ്. വിനായക ചതുർത്ഥി ദിനമായ ഇന്ന് ചിത്രത്തിന്റെ ഫസ്റ്റ് ലുക്കും ടൈറ്റിലും പുറത്തിറങ്ങി. ചിത്രത്തിന്റെ പേര് ബ്രദർ എന്ന് ഔദ്യോഗികമായി പ്രഖ്യാപിച്ചു. രണ്ട് വ്യത്യസ്ത ജീവിതരീതികൾ ചിത്രീകരിക്കുന്ന പോസ്റ്റർ ആണ് , ഒരു വശം പ്രകൃതിരമണീയമായ ഹരിത ഇടവും മറുവശം ഗതാഗതം നിറഞ്ഞ നഗരജീവിതവുമാണ്. ![](https://cdn.boolokam.com/articles/2023/09/QQQQQ-1.jpg)ചിത്രത്തിന് ബ്രദർ എന്ന് പേരിട്ടിരിക്കുന്നതിനാൽ, ചിത്രത്തിൽ സഹോദരീസഹോദര വാത്സല്യങ്ങൾ പ്രധാന കഥാതന്തു ആണെന്ന് തോന്നുന്നു. മിസ്റ്റർ ലോക്കൽ, വണക്കം ഡാ മാപ്പിളൈ, ബോസ് എങ്കിറ ഭാസ്കരൻ..തുടങ്ങിയ അനവധി ചിത്രങ്ങൾ നൽകിയ സംവിധായകൻ രാജേഷിന്റെ സമീപകാല ചിത്രങ്ങളെല്ലാം പരാജയമായിരുന്നു. ഈ ചിത്രത്തിലൂടെ ആ പരാജയങ്ങളിൽ നിന്ന് ഒരു തിരിച്ചുവരവ് നടത്തുമോ എന്ന് കണ്ടറിയണം.