---
author: Beaumaris
categories:
- Entertainment
comment_count: 0
date: 2023-05-18 07:22:35
draft: false
image: https://cdn.boolokam.com/articles/2023/05/qdqdqdddddqq-683x1024.jpg
like_count: 54409
share_count: 8078
tags:
- Felix Joseph
- Sisu
title: അറ്റാമി കോർപ്പി എന്ന, മരണം പോലും പേടിച്ചിട്ട് അടുക്കാത്ത എക്സ് ഫിന്നിഷ് കമാണ്ടറുടെ
  ചോരയൂറുന്ന കൊലമാസ് ആക്ഷൻ സീൻസ്
view_count: 844148
---

**Felix Joseph** **Sisu** **(English | UK | 2023)** **(Spoiler alert)** രണ്ടാം ലോക മഹായുദ്ധം തുടർന്നു കൊണ്ടിരിക്കുന്ന കാലം. വർഷം 1944. ഫിൻലന്റിന്റെ വിശാലമായ ആകാശങ്ങളിൽ, നാസിപ്പടയുടെ പുകതുപ്പി ബോംബർ പ്ലെയിനുകൾ പാഞ്ഞുകൊണ്ടിരിക്കുന്നു. താഴെ വിജനമായ ചതപ്പുനിലങ്ങളിൽ, ഒരു കുഞ്ഞ് അരുവിയുടെ തീരത്ത് അയഞ്ഞൊരു കമ്പിളി ഉടുപ്പും അരയിൽ തൂങ്ങുന്ന കത്തികളുമായി തണുപ്പിനോട് മല്ലിടാൻ കുറച്ചു വിറക് മുട്ടിയും കത്തിച്ചു, കുഴികൾ കുഴിച്ചു കൊണ്ടേയിരിക്കുന്ന ഒരു ടിപ്പിക്കൽ യൂറോപ്യൻ അപ്പൂപ്പൻ ; കൂട്ടിന് ആളുടെ കുതിരയും ഒരു കുഞ്ഞി പട്ടിയും. കുറെയേറെ ദിവസങ്ങളിലെ കുഴിയ്ക്കലുകൾക്കും അരിപ്പുകൾക്കും ശേഷം, പുള്ളി ഒരു സ്വർണശേഖരം കണ്ടുപിടിക്കുന്നു. ഇത്രനാളത്തെ കഷ്ടപ്പാടിന് ഫലം രണ്ട് തുകൽ ബാഗിൽ ഒതുക്കി അയാൾ നഗരത്തിലേക്ക് യാത്രയാകുന്നു, വിജനമായ യുദ്ധക്കെടുതികൾ നിറഞ്ഞ ആ നാട്ട് വഴിയിലൂടെ! വഴിയിൽ അയ്യാൾ ആകെ കാണുന്നത് ഒരു കൂട്ടം നാസിപട്ടാളക്കാരെയാണ്. കടന്നുപോകുന്ന ഫിനിഷ് ഗ്രാമങ്ങളും പട്ടണങ്ങളും ഒക്കെ ചുട്ടെരിച്ചു സുന്ദരികളായ ഫിന്നിഷ് യുവതികളെ പിടികൂടി ലൈംഗിക അടിമകൾ ആക്കിയും, വഴിയിൽ കാണുന്നവരെ കൊന്ന് പോസ്റ്റുകളിൽ കെട്ടി തൂക്കിയും മൃഗീയ വിനോദങ്ങളിൽ ഏർപ്പെട്ടും നോർവെയിലേക്ക് കടന്നുപോകുന്ന ഒരു കൂട്ടം. അവരുടെ തലവനായ കമാൻഡർ ബ്രൂണോ, കിളവൻ ഏതായാലും ചാകാനുള്ളതാ ഇനിയെന്തിന് ഒരു വെടിയുണ്ട കളയണം എന്ന് ഓർത്ത് വിട്ടുകളയുന്നു. [](https://cdn.boolokam.com/articles/2023/05/qdqdqdddd-1.jpg)കുറച്ചു മുന്നോട്ടു പോകുമ്പോൾ വഴിയിലൊരിടത്ത് ലോറി നന്നാക്കുന്ന ഇവരുടെ കൂട്ടുകാർ, ബ്രൂണോയുടെ അത്ര ഭാഗ്യമുള്ളവരായിരുന്നില്ല - അവരയാളെ കൊള്ളയടിക്കുന്നു. എല്ലാ ചോദ്യങ്ങൾക്കും നിശബ്ദനായിരുന്ന ആ കിഴവൻ, വെടിയുണ്ട തന്റെ ചുമൽ തുളക്കുന്നതിന് തൊട്ടുമുൻപ്, കാഞ്ചി വലിക്കേണ്ടവന്റെ തലച്ചോറ് തുളച്ച് ഒരു കത്തി പ്രയോഗിക്കുന്നു. നാല് ചുറ്റും നിന്ന് ഓടിക്കൂടുന്ന നാസി പട്ടാളക്കാരെ പോലെ തന്നെ, കണ്ടുകൊണ്ടിരിക്കുന്ന നമ്മളും സീറ്റിന്റെ എഡ്ജിലേക്ക് നീങ്ങുന്നു. പിന്നെ അങ്ങോട്ട് ആരംഭിക്കുകയായി, അറ്റാമി കോർപ്പി എന്ന, മരണം പോലും പേടിചിട്ട് അടുക്കാത്ത എക്സ് ഫിന്നിഷ് കമാണ്ടറുടെ ചോരയൂറുന്ന കൊലമാസ് ആക്ഷൻ സീൻസ് . കിഴവനെ തീർക്കാൻ അവിടേക്ക് എത്തുന്ന ബ്രൂണോയ്ക്ക് അയാളുടെ മേലധികാരി വാണിംഗ് കൊടുക്കുന്നുണ്ട് ഈ മനുഷ്യന് പുറകെ പോകരുതെന്ന്. വിന്റർ യുദ്ധത്തിൽ, ഫിന്നിഷ് പട്ടാളത്തിലെ കമാണ്ടർ ആയിരുന്നു പുള്ളി: സ്വന്തം കുടുബം നാമാവശേഷം ആയതിന്റെ പ്രതികാരം തലക്ക് പിടിച്ചു കൊലപാതക പരമ്പരക്ക് തുടക്കം കുറിച്ച ഇയാളെ ശിക്ഷിക്കാനോ നിയന്ത്രിക്കാനോ ഫോഴ്സിനു കഴിയാതെ വന്നപ്പോ, റഷ്യൻ യുദ്ധ മുന്നണിയിലേക്ക് ഇയാളെ ഒരു ഒറ്റയാൾ പട്ടാളമായി ചാകാൻ വിട്ടു കൊടുക്കുകയല്ലാതെ അവർക്ക് വേറെ വഴി ഇല്ലാതെ പോയി. എന്നിട്ടൊടുവിൽ 300 റഷ്യൻ പട്ടാളക്കാരെ ഒറ്റക്ക് കൊന്ന കഥയുമായി ഇയാളൊരു വീര ഐതീഹ്യം ആയി മാറി. റഷ്യൻ സേന ഇയാൾക്കൊരു പേരിട്ടു "koschei" മരണമില്ലാത്തവൻ എന്നർത്ഥം. കാലന് വിഷം കൊടുത്ത കിളവനെ കൊല്ലാൻ ഇക്കൂട്ടർ നടത്തുന്ന പലയിനം യുദ്ധ മുറകളും ക്രൂരതകളും ആണീ പടം. പലതും കണ്ടിരിക്കാൻ കുറച്ചു മനക്കട്ടി വേണം. ചുമ്മാ വെടിയും മിന്നലും പുകയും അല്ലാ ആക്ഷൻ സ്വീക്വൻസ് ഒന്നും, എല്ലാം വേണ്ട ഡെപ്ത് കൊടുത്ത് തന്നെയാണ് ഡേവലപ് ചെയ്തിരിക്കുന്നത്. സിനിമാട്ടോഗ്രാഫി, ആർട്ട്‌ വർക്, മുറിവുകളുടെയും ശവങ്ങളുടെയും മേക്കപ്പ്, അസാധ്യ bgm, വിന്റെജ് വണ്ടികൾ ഒക്കെ ഒന്നിനൊന്നു മെച്ചം. ആദ്യ 10 മിനിറ്റ് പാസ് ചെയ്തിട്ടും നിങ്ങൾ അന്തം വിട്ട് ഇതു കണ്ടിരിപ്പുണ്ടെങ്കിൽ, ഇതു നിങ്ങൾക്ക് ഇഷ്ടമാകും. [![](https://cdn.boolokam.com/articles/2023/05/qdqdqdddddqq-683x1024.jpg)](https://cdn.boolokam.com/articles/2023/05/qdqdqdddddqq.jpg)കണ്ടു തുടങ്ങിയാൽ പിടിച്ചിരുത്തുന്ന എന്തോ ഒന്നുണ്ട് അയാളുടെ അഭിനയത്തിൽ... ആ സ്വാഗ് , ആറ്റിട്യൂട്, ടഫ് റോക് ലുക്സ് ഒക്കെ സൂപ്പർ .. പതിയെ തുടങ്ങി കത്തി കേറുന്ന അനുഭവം..കൺവിൻസിങ് ആകാതെ പോകുന്ന രണ്ട് സീനുകൾ (വെള്ളത്തിൽ ശ്വാസം അടക്കി കിടക്കുന്നതു, മണിക്കൂറുകൾ കൊല കയറിൽ തൂങ്ങി നിന്നിട്ടും ചാകാതെ അവശേഷിക്കുന്നതും ) പോലും അയാളിൽ എരിയുന്ന പകയുടെ ചൂരിൽ, നീതികരിക്കാൻ ശ്രമിക്കുന്ന സ്ക്രീപ്റ്റ്, അയാളിലെ നായകന്റെ പ്രഭയിൽ മയങ്ങിയ എനിക്ക് ഓകെ ആയിരുന്നു, പക്ഷെ എല്ലാവർക്കും ദഹിക്കണമെന്നില്ല എന്ന് ജാമ്യം എടുക്കുന്നു. നായകന് ആകെ ഉള്ളത് 3 ഡയലോഗ്സ് . അത് മതി അയാളുടെ ആറ്റിട്യൂട് ക്ലിയർ ആവാൻ. Rambo സിനിമകൾ, mad മാക്സ് ഒക്കെ കണ്ടു ഇഷ്ടം ആയവർ ധൈര്യമായി കാണുക. ഉറപ്പായും ഇഷ്ടമാകും. യൂറോപ്പിന്റെ യുദ്ധ അനന്തര ദൈന്യത അറിയുന്ന ആർക്കും ഈ സിനിമയിൽ ലോജിക് ആവശ്യമില്ല, അതേ കാരണം കൊണ്ടു തന്നെ ഇതിൽ ഉപകഥകളോ ഫ്ലാഷ് ബാക്കോ തീരെ വേണ്ടാ എന്ന് സംവിധായകൻ തീരുമാനിച്ചത് തീർത്തും ഉചിതം. തീയറ്ററിൽ കാണാൻ ശ്രമിക്കുക, അതൊരു ഒന്ന് ഒന്നര feel ആയിരിക്കും . Jalmari Helander സംവിധാനം ചെയ്തിരിക്കുന്ന ഈ സിനിമയിൽ പ്രധാന വേഷങ്ങളിൽ വന്നവർ : Jorma Tommila as Aatami Korpi Aksel Hennie as Bruno Helldorf Jack Doolan as Wolf Mimosa Willamo as Aino Onni Tommila as Schütze.