---
author: Beaumaris
categories:
- Entertainment
comment_count: 0
date: 2023-12-26 12:56:02
draft: false
image: https://cdn.boolokam.com/articles/2023/12/qddqdqdd.jpg
like_count: 70595
share_count: 16350
tags:
- lijo jose pellisery
- malaikottai vaaliban
- mohanlal
title: ഇനി ഓഷോ തന്നെയാണ് യഥാർത്ഥ ഇൻസ്പിരേഷൻ എങ്കിൽ, കളി പാൻ ഇന്ത്യക്കും മുകളിലായിരിക്കും
view_count: 1291978
---

**Jithin Sankar** മലയാളത്തിന്റെ മോഹൻലാൽ അവതരിക്കുന്ന മലൈക്കോട്ടെ വാലിബൻ അവതരിക്കാൻ ഇനി ഒരു മാസം കൂടി മാത്രം. സിനിമയുടെ അനൗൺസ്മെൻറ് മുതൽ കൃത്യമായ ഇടവേളകളിൽ പുറത്തു വരുന്ന വളരെ പ്ലാൻഡ് ഓരോ അപ്ഡേറ്റുകളും വളരെ ആവേശപൂർവ്വമാണ് മലയാളികൾ സ്വീകരിക്കുന്നത്. ഇതിൻറെ പ്രമേയവുമായി ബന്ധപ്പെട്ട ചർച്ചകളിൽ കേട്ടതും ഊഹിക്കുന്നതുമായ ഒട്ടനവധി ചർച്ചകൾ നിലനിൽക്കുന്നുണ്ട്. ലിജോ ജോസ് പല്ലിശ്ശേരി സംവിധായകനാണ് എന്ന ഒറ്റ കാരണത്താൽ ഇത്തരത്തിലുള്ള എല്ലാ ഊഹങ്ങളും തെറ്റി പോകാൻ സാധ്യത വളരെ കൂടുതലാണ്.എന്നിരുന്നാൽ കൂടി നാളിതുവരെയുള്ള അപ്ഡേറ്റുകൾ ഒന്നു കൂട്ടി വായിച്ചാൽ ചില കാര്യങ്ങൾ ഏറെക്കുറെ പ്രകടമാണ്. ഇതിൽ എനിക്ക് ഏറ്റവും പ്രസക്തമായി തോന്നിയത് മോഹൻലാൽ തന്നെ സിനിമയെക്കുറിച്ച് പറഞ്ഞ ചില കാര്യങ്ങളാണ്.ഇത് സമയവും കാലവും ഇല്ലാത്ത ഒരു സിനിമയാണ്.എന്നുവച്ചാൽ ഒരു ഫിക്ഷന്റെ സ്വഭാവത്തോടുകൂടിയിട്ടുള്ള കാലഗണന സാധ്യമല്ലാത്ത ഭൂപ്രദേശത്തെ കുറിച്ചിട്ട് വ്യക്തമായ ധാരണ തരാത്ത ഒരു സിനിമ.രണ്ടാമതായി അദ്ദേഹം പറഞ്ഞത് ഇതു വളരെ സ്പിരിച്വൽ ആയ ഒരു സിനിമയാണ്. ഇതിനോട് കൂട്ടിച്ചേർത്തു വായിക്കാവുന്ന ഒരു പോസ്റ്ററാണ് കഴിഞ്ഞദിവസം അണിയറ പ്രവർത്തകർ പുറത്തുവിട്ടത്. അഘോരികളോട് ഏറെ രൂപസാദൃശ്യമുള്ള എന്നാൽ പൂർണ്ണമായും അഘോരികൾ എന്ന് പറയാൻ സാധ്യമല്ലാത്ത ഒരു സ്പിരിച്ചൽ ഗ്യാങ്ങിനെയാണ് ആ പോസ്റ്ററിൽ കണ്ടത്. ![](https://cdn.boolokam.com/articles/2023/12/qddqdqdd.jpg)ഒരുപക്ഷേ നാം ഓഷോയെ കുറിച്ചും നിത്യ ചൈതന്യ യതിയെ കുറിച്ച് ഒക്കെ പറയുമ്പോൾ മനസ്സിലേക്ക് ഓടിയെത്തുന്ന ഒരു ഫിലോസഫിക് കമ്മ്യൂണിറ്റി ഉണ്ട്. ഓഷോ രജനീഷ് പിന്നീട് അതിനെ മെറ്റീരിയൽ സ്പിരിച്വാലിറ്റിയുടെ , മിസ്റ്റിക് കൾച്ചറിന്റെ ആവരണത്തോടുകൂടി പൂനയിൽ തന്റെ ശിഷ്യര്‍ക്ക് വേണ്ടി ഒരു ആശ്രമം സ്ഥാപിക്കുകയും പിന്നീട് അമേരിക്കയിലേക്ക് ഒരു സ്പിരിച്വൽ ഗ്യാങ്സ്റ്റർ ആയി മാറി റീലോക്കേറ്റ് ചെയ്യുകയും ചെയ്തിട്ടുണ്ട്. മലയിക്കോട്ടെ വാലിബനിലെ ആദ്യ ഗാനം ഒരു പക്ഷേ പേരറിയാത്ത ഒരു ഇടയ ഗ്രാമത്തിൽ എത്തിച്ചേർന്ന സെൻ ഗുരുവിന് സമാനനായ തന്റെ കായിക ബലം കൊണ്ടും മിസ്റ്റ്സിസം കൊണ്ടും ഒരു ഹീറോ പരിവേഷത്തിൽ എത്തിയ അയാളുടെ പ്രീ ഇവോൾവ്ഡ് ആയ ഒരു രൂപവും ആവാം. ഇനി ഓഷോ തന്നെയാണ് യഥാർത്ഥ ഇൻസ്പിരേഷൻ എങ്കിൽ, കളി പാൻ ഇന്ത്യക്കും മുകളിലായിരിക്കും. ഇങ്ങനൊന്നും ആവുമെന്ന് ഒരു ഉറപ്പുമില്ല. വേവുവോളം കാത്തില്ലേ, ഇനി ആറുവോളം കാക്കാം. വാലിബൻ വരട്ടെ..