---
author: Beaumaris
categories:
- Entertainment
comment_count: 0
date: 2022-08-19 14:10:37
draft: false
image: ''
like_count: 25430
share_count: 13324
tags:
- ayyappan movie
- santhosh shivan
- vijay devarakonda
title: ജാക്ക് ആന്‍ഡ് ജില്‍ വൻദുരന്തമെങ്കിലും സന്തോഷശിവൻ മുന്നോട്ടുതന്നെ, അടുത്തചിത്രം
  അയ്യപ്പൻ, നായകൻ വിജയ് ദേവാരക്കൊണ്ട
view_count: 515841
---

തിയേറ്ററുകളെ പുളകമണിയിച്ച ഉറുമിക്ക് ശേഷം സന്തോഷ് ശിവൻ സംവിധാനം ചെയ്ത ജാക്ക് ആന്‍ഡ് ജില്‍ വൻ ദുരന്തം ആയെങ്കിലും സംവിധാനമേഖലയിൽ മുന്നോട്ട് എന്നതുതന്നെയാണ് സന്തോഷ് ശിവന്റെ തീരുമാനം. അടുത്തതായി അദ്ദേഹം സംവിധാനം ചെയുന്നത് ചെയ്യുന്നത് ഒരു പുരാണ സിനിമയാണെന്ന് സൂചന. നേരത്തേ പ്രഖ്യാപിച്ചിരുന്ന അയ്യപ്പൻ എന്ന സിനിമയാണ് സന്തോഷ് ശിവൻ ഒരുക്കാൻ തയ്യാറാകുന്നത്. ഈ സിനിമയുമായി ബന്ധപ്പെട്ട പുത്തൻ വിശേഷമാണ് ഇപ്പോൾ പുറത്ത് വരുന്നത്. അയ്യപ്പൻ എന്ന സിനിമയിൽ നായകനായി എത്തുന്നത് പാൻ ഇന്ത്യൻ ഹീറോ ആയി മാറിയ യുവതാരം വിജയ് ദേവരക്കൊണ്ടയാണ്. വിജയ് ദേവരക്കൊണ്ടയുടെ ഏറ്റവും പുതിയ പാൻ ഇന്ത്യൻ സിനിമയായ ലൈഗറിൻ്റെ റിലീസുമായി ബന്ധപ്പെട്ട് കൊച്ചിയിൽ മാധ്യമങ്ങളെ കാണാനെത്തിയപ്പോഴാണ് മലയാളി സിനിമാ പ്രേമികളെ വലിയ ആവേശത്തിലാക്കിയിരിക്കുന്ന പുതിയ പ്രഖ്യാപനം നടന്നത്.