---
author: Beaumaris
categories:
- Entertainment
comment_count: 0
date: 2022-08-29 08:06:31
draft: false
image: ''
like_count: 76394
share_count: 18275
tags:
- kunchakko boban
- nna than case kodu
title: കൊഴുമ്മൽ രാജീവനും കൂട്ടരും 50 കോടി കടന്നു, ഇത് അർഹിച്ച മഹാവിജയം
view_count: 1337176
---

രതീഷ് ബാലകൃഷ്ണ പൊതുവാൾ രചനയും സംവിധാനവും നിർവഹിച്ച കുഞ്ചാക്കോ ബോബൻ ചിത്രം ന്നാ താൻ കേസ് കൊട് ഇപ്പോൾ മെഗാ വിജയം നേടി മുന്നേറുകയാണ്. ചിത്രം 50 കോടി കളക്ഷൻ നേടിയെന്ന വിവരം പങ്കു വെച്ചിരിക്കുകയാണ് നിർമ്മാതാക്കളിലൊരാളായ സന്തോഷ് ടി കുരുവിള. മറ്റൊരു നിർമ്മാതാവായ കുഞ്ചാക്കോ ബോബനും ഈ വിവരം പങ്കു വെച്ചിട്ടുണ്ട്. സന്തോഷ് ടി കുരുവിള ഈ വാർത്ത പുറത്തു വിട്ടു കൊണ്ട് കുറിച്ചത് ഇങ്ങനെ. “ന്നാ താൻ കേസ് കൊട് (sue me ) എന്ന ചിത്രത്തിന് ലോക മലയാളികളിൽ നിന്നും ലഭിയ്ക്കുന്ന സ്വീകാര്യതയിൽ ഞാൻ ഏറെ സന്തോഷിയ്ക്കുന്നു, അഭിമാനിയ്ക്കുന്നു.രതീഷ് ബാലകൃഷ്ണൻ പൊതുവാൾ & ക്രൂവിന് ഇത് നേട്ടങ്ങളുടെ ദിനങ്ങളാണ്. ഹൃദയം നിറഞ്ഞ അഭിനന്ദനങ്ങൾ. കുഞ്ചാക്കോ ബോബൻ ,ഒരു നടൻ എന്ന നിലയിൽ ഈ പ്രൊജക്ടിനോട് കാണിച്ച സമർപ്പണവും കഠിനാധ്വാനവും ക്ഷമയും വാക്കുകൾക്ക് അപ്പുറമുള്ളതാണ്. ഈ സിനിമയുടെ പ്രീ ഷൂട്ട് ജോലികൾ മുതൽ ഷൂട്ടിംഗ് , പോസ്റ്റ് പ്രൊഡക്ഷൻ ജോബുകൾ അങ്ങിനെ എല്ലാ സങ്കേതിക വിദഗ്ധരോടും കാസർഗോഡൻ ഗ്രാമങ്ങളിലെ സഹൃദയരായ ജനങ്ങളോടും കലാകാരൻമാരോടും , പ്രൊഡക്ഷൻ ടീം , മാർക്കറ്റിംഗ് ടീം, മാധ്യമ പ്രവർത്തകർ അങ്ങിനെ ബന്ധപ്പെട്ട എല്ലാവരോടും ഹൃദയം നിറഞ്ഞ നന്ദി രേഖപ്പെടുത്തുന്നു. തുടർന്നും ഈ ചിത്രം തീയറ്ററിൽ എത്തി തന്നെ കാണാൻ ശ്രമിക്കണമെന്ന് അഭ്യർത്ഥിയ്ക്കുന്നു..”