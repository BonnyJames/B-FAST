---
author: Beaumaris
categories:
- Entertainment
comment_count: 0
date: 2023-10-17 09:10:01
draft: false
image: ''
like_count: 86125
share_count: 17458
tags:
- bazooka movie
- mammoottty
title: ഗെയിം ത്രില്ലറുമായി മമ്മൂക്ക
view_count: 2172678
---

**കടപ്പാട് : Faizal Jithuu Jithuu** പ്രശസ്ത തിരകഥകൃത്ത് കലൂർ ഡെന്നീസിന്റെ മകൻ ഡിനോ ഡെന്നീസ് ആദ്യമായി തിരകഥയെഴുതി സംവിധാനം ചെയ്യുന്ന ചിത്രമാണ് ബസൂക്ക. മലയാള സിനിമ ജേണറിൽ ആദ്യമായി മൈന്റ് ഗെയിം ത്രില്ലറുമായി ആണ് ബസൂക്ക എന്ന ആക്‌ഷൻ ക്രൈം ത്രില്ലർ ഒരുങ്ങുന്നത്. ഷോർട്ട് ഫിലിമികൾ ചെയ്തതിന്റെ പരിചയത്തിലാണ് ഡിനോ ഈ ചിത്രം സംവിധാനം ചെയ്യുന്നത്. കഥ കേട്ട മമ്മൂക്ക തന്നെ തന്റെ പേര് നിർദേശിക്കുകയായിരിന്നു സംവിധാനം ചെയ്യുവാൻ . സംവിധായകൻ ഡീനോ ഡെന്നീസിന്റെ വാക്കുകൾ ഇങ്ങനെ “ഞാൻ മുൻപ് പറഞ്ഞതുപോലെ മമ്മൂട്ടി സാറിനൊപ്പം ജോലി ചെയ്യുക എന്നത് എന്റെ സ്വപ്നമായിരുന്നു. ഈ പോസ്റ്റർ ആ സ്വപ്നം സാക്ഷാത്കരിക്കുന്നതാണ്. ഞാൻ എപ്പോഴും പറയാൻ ആഗ്രഹിച്ച ഒരു കഥയിൽ അദ്ദേഹത്തിന്റെ സാന്നിദ്ധ്യം കാണുമ്പോൾ വളരെ ത്രിലിങ്ങ് അനുഭവമാണ് തോന്നുന്നത്. ടീസർ എത്രയും വേഗം നിങ്ങളുമായി ഷെയർ ചെയ്യാനാണ് ഞാൻ ആഗ്രഹിക്കുന്നത്” കോയമ്പത്തൂർ, കൊച്ചി, ബാഗ്ലൂർ എന്നിവിടങ്ങളിലായി ആണ് ചിത്രത്തിന്റെ ലേക്കേഷൻ . അവസാന വെട്ട ഷെഡ്യൂൾ കൂടി കഴിഞ്ഞ് അടുത്ത വർഷം ഫ്രബുവരിയിൽ റിലീസിന് ഒരുങ്ങുകയാണ് ഈ മമ്മൂട്ടി ചിത്രം . സരിഗമ പ്രൊഡക്ക്ഷൻ, യൂഡ്ലി ഫിലിം സിന്റെ ബാനറിൽ വിക്രം മെഹ്ത, സിദ്ധാർത്ഥ്, തീയറ്റർ ഓഫ് ഡ്രീംസിന്റെ ബാനറിൽ ജിനു വിഎബ്രഹാം, ഡോൾ വിൻ കുര്യാക്കോസ്, എന്നിവർ ചേർന്നാണ് ചിത്രം നിർമ്മിക്കുന്നത്. ഗൗതം വാസുദേവ് മേനോൻ , ഷറഫുദ്ധീൻ ,ജഗദീഷ് , സിദ്ധാർത്ഥ് ഭരതൻ , ദിവ്യ പിള്ള , എന്നിവരാണ് ബസൂക്കയിലെ താരങ്ങൾ . റോഷാക്കിന് ശേഷം മിഥുൻ മുകുന്ദൻ സംഗീതം നൽകുന്ന മമ്മൂട്ടി ചിത്രം കൂടിയാണ് ബസൂക്ക. സിനിമയിൽ സ്റ്റെലിഷ് കഥാപാത്രാ മായി ആണ് മമ്മൂക്ക പ്രതൃക്ഷപ്പെടുന്നത്. മമ്മൂട്ടിയുടെതായി അടുത്ത വർഷം ആദ്യം ഇറങ്ങുന്ന ആദ്യ സിനിമയാണ് ബസൂക്ക. വ്യത്യസ്ഥമായ തിരകഥയാണ് ചിത്രത്തിന്റെ ഹൈലൈറ്റ്. സത്യത്തിന്റെ ഭാഗത്ത് നിൽക്കുന്ന ഒരു ഗെയിം ത്രില്ലറാണ് ബസൂക്ക എന്ന് മമ്മൂക്ക സൂചിപ്പിച്ചിരിന്നു. ചിത്രത്തിന്റെ ഫസ്റ്റ് ലൂക്ക് പോസ്റ്റർ കുറച്ച് നാൾ മുൻപ് സോഷ്യൽ മീഡിയ വഴി പങ്കു വെച്ചിരിന്നു. മമ്മൂക്കയുടെ വ്യത്യസ്ഥ രീതിയിലുള്ള ഈ ചിത്രം കാണൂവാൻ ഫാൻസുകാർ ഉൾപ്പെടെ ആകാംക്ഷയിലാണ്. ഡിനോ ഡെന്നീസ് സംവിധായകൻ ആകുന്നതിന് മുൻപ് ഒറ്റനാണയം എന്ന ചിത്രത്തിൽ അഭിനയിച്ചിരിന്നു. സഹ നിർമാതാവ് ജിനു വി എബ്രഹാമിന്റെ വാക്കുകൾ ഇങ്ങനെ “ഈ സിനിമയുമായി ബന്ധപ്പെട്ട് നടത്തിയ ഓരോ ചുവടുവയ്പ്പും മനോഹരമായിരുന്നു. ഈ പോസ്റ്റർ റിലീസും അതോടൊപ്പം ചേർത്ത് വായിക്കപ്പെടുന്നു. കാരണം ഞങ്ങൾ മമ്മൂട്ടി സാറിന്റെ പോസ്റ്റർ ലോകമെമ്പാടും റിലീസ് ചെയ്യകയാണ്. ഇതുവരെയുള്ള പ്രതികരണങ്ങൾ ഗംഭീരമാണ്. എത്രമാത്രമാണ് ആരാധകർ ചിത്രത്തിനായി കാത്തിരിക്കുകയാണ് എന്ന് മനസ്സിലാകുന്നു. ടോവിനോ തോമസ് നായകനാകുന്ന ‘അന്വേഷിപ്പിൻ കണ്ടെത്തും’, ആസിഫ് അലി, സണ്ണി വെയ്ൻ എന്നിവർ പ്രധാന വേഷങ്ങളിലെത്തുന്ന ‘കാസർഗോൾഡ്’ തുടങ്ങിയ ചിത്രങ്ങളുള്ള 2023-ലെ യൂഡ്‌ലീയുടെ മലയാളം സിനിമയിലേക്ക് ഏറ്റവും പുതിയ കൂട്ടിച്ചേർക്കലാണ് ‘ബസൂക്ക’. പി ആർ ഒ – ശബരി , ഡിജിറ്റൽ മാർക്കറ്റിംഗ് – വിഷ്ണു സുഗതൻ