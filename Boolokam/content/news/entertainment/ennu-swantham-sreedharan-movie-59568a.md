---
title: "മനുഷ്യസ്നേഹം എന്ന അമൂല്യമായ ആശയമാണ് 'എന്ന് സ്വന്തം ശ്രീധരൻ'"
date: 2023-02-06T09:22:11
draft: false
categories: ["Entertainment"]
tags: ['ennu swantham sreedharan', 'movie']
author: "Beaumaris"
---

മുസ്ലീം ദമ്പതികൾ തങ്ങളുടെ വീട്ടിൽ ജോലി ചെയ്തിരുന്ന ഒരു ഹിന്ദു സ്ത്രീയുടെ മക്കളെ സ്വന്തം മക്കളെപ്പോലെ വളർത്തി പഠിപ്പിക്കുന്ന കഥയാണ് ഇപ്പോൾ സിനിമയായത്. നിലമ്പൂരാണ് കഥാപശ്ചാത്തലം. ഫസലുൽ ഹക്ക് ആണ് അസോസിയേറ്റ് ഡയറക്ടര്‍. കലാസം‌വിധാനം സുബൈർ പാങ്ങ്. ജനുവരി 9ന് റിലീസ് ചെയ്ത മലയാള ചിത്രമായ 'എന്ന് സ്വന്തം ശ്രീധരൻ',പ്രശസ്ത സംവിധായകൻ സിദ്ദിഖ് പറവൂർ ആണ് സംവിധാനം ചെയ്തത്. ചിത്രം ഇപ്പോൾ നിരവധി അംഗീകാരങ്ങൾ നേടി മുന്നേറുകയാണ്.

<img class="size-full wp-image-382399 aligncenter" src="https://cdn.boolokam.com/articles/2023/02/dqffg.jpg" alt="" width="650" height="400" />അയല്‍ക്കാരിയായ സുഹൃത്ത് ചക്കി മരണപ്പെട്ടപ്പോള്‍ ആരോരുമില്ലാതായ മൂന്ന് മക്കളെ തന്‍റെ വീട്ടിലേക്ക് കൊണ്ടുപോയി, സ്വന്തം മക്കളെപ്പോലെ വളര്‍ത്തി വലുതാക്കിയ സുബൈദയുടെയുടെയും ഭര്‍ത്താവ് അസീസ് ഹാജിയുടെയും ജീവിത കഥയാണ് 'എന്ന് സ്വന്തം ശ്രീധരൻ'. ജാതിയുടെയും മതത്തിന്‍റെയും അതിര്‍വരമ്പില്ലാതെയാണ് സുബൈദ തന്‍റെ മക്കളെ വളര്‍ത്തിയത്. ചക്കിയുടെ മൂന്ന് മക്കളെയും അവരിതുവരെ ജീവിച്ച് പോന്ന ഹിന്ദുമതപ്രകാരം ആണ് സുബൈദ വളര്‍ത്തിയത്. ചക്കിയുടെ മക്കളിലൊരാളായ ശ്രീധരന്‍റെ ഫേസ്ബുക്ക് കുറിപ്പിലൂടെയാണ് സ്നേഹത്തിന്‍റെ ഉറവ വറ്റാത്ത സുബൈദയുടെ കഥ ലോകമറിയുന്നത്. സുബൈദയുടെ മരണത്തിന് പിന്നാലെയാണ് ചക്കിയുടെ മകന്‍ ശ്രീധരന്‍ തന്‍റെ ഉമ്മയെക്കുറിച്ച് ഫേസ്ബുക്കില്‍ കുറിച്ചത്

<img class="size-full wp-image-382400 aligncenter" src="https://cdn.boolokam.com/articles/2023/02/r2rrrr.webp" alt="" width="856" height="535" />മലപ്പുറം ജില്ലയിലെ നിലമ്പൂരില്‍ കാളികാവ് സ്വദേശിയായ ചക്കിയുടെ മക്കളെയാണ് അവരുടെ മരണ ശേഷം അയല്‍‌വാസിയും സുഹൃത്തുമായിരുന്ന സുബൈദ തന്‍റെ ജീവിതത്തിലേക്ക് ഏറ്റെടുത്ത്. ശ്രീധരനെന്ന ആണ്‍കുട്ടിയും രണ്ട് സഹോദരിമാര്‍ക്കും അമ്മയുടെ മരണത്തോടെ ജീവിതം തന്നെ കൈവിട്ട് പോയ നിലയിലായിരുന്നു. നേരത്തെ അച്ഛന്‍ മരിച്ച ഇവരെ ചക്കി വീട്ടു ജോലി ചെയ്തായിരുന്നു വളര്‍ത്തിയത്. അമ്മ കൂടി പോയതോടെ തനിച്ചാക്കപ്പെട്ട മൂന്നു പേരെയും സുബൈദയും ഭര്‍ത്താവും തങ്ങളുടെ ജീവിതത്തിലേക്ക് കൈപിടിച്ച് ചേര്‍ക്കുകയായിരുന്നു.മുസ്ലീം കുടുംബമായിട്ടും മതം മാറാതെ മൂന്ന് ഹിന്ദു മക്കളെ ഹിന്ദുക്കളായി വളർത്തി പഠിപ്പിച്ചു. ഇപ്പോൾ ഇവരുടെ ജീവിതം സിനിമയാകുകയാണ്. 2019ൽ സുബൈത വൃക്ക തകരാർ മൂലം മരിച്ചു. അടുത്ത രണ്ട് വർഷത്തിനുള്ളിൽ അസീസ് ഹാജിയും അന്തരിച്ചു. സുരേഷ് നെല്ലിക്കോട്, സച്ചിൻ റോയ്‌, നിർമ്മല കണ്ണൻ, വൈഭവ് അമർനാഥ്, ഹർഷ അരുൺ, ഡോ. ഷാലി അശോക്, രജിത സന്തോഷ്, ആര്യ, അബ്ദൽ ലത്തീഫ് എന്നിവരാണ് 'എന്ന് സ്വന്തം ശ്രീധരനിലെ' മറ്റുപ്രധാന കഥാപാത്രങ്ങൾ.

https://youtu.be/DnYcIxaQ5Kw

<strong>സംഭവം ഇങ്ങനെ </strong>
<strong>Iqbal Vatakara എഴുതിയത്</strong>

സിനിമാക്കഥ പോലെ തോന്നിയ്ക്കുന്ന ഒരു യഥാർത്ഥ സംഭവം ചുരുങ്ങിയ വാക്കുകളിൽ വിവരിക്കാം.
വീട്ടുജോലിക്കാരി ചക്കി മരണപ്പെട്ട വിവരമറിഞ്ഞു സുബൈദയും ഭർത്താവ് അസീസ് ഹാജിയും കാണാൻ പോയി തിരികെ വന്നപ്പോൾ ചക്കിയുടെ മൂന്ന് പിഞ്ചു കുഞ്ഞുങ്ങളെയും ഒപ്പം കൂട്ടി. അസീസ് ഹാജിയുടെ കൈപിടിച്ച് കടന്നു വന്ന പത്തിൽ താഴെ മാത്രം പ്രായമുള്ള രമണിയും ലീലയും, കൂടെ ഉമ്മച്ചിയുടെ ഒക്കത്തിരുന്ന മാസങ്ങൾ മാത്രം പ്രായമുള്ള ശ്രീധരനും അന്ന് മുതൽ കുഞ്ഞു ജാഫറിനും ഷാനവാസിനും ജോഷീനയ്ക്കും കൂട്ടപ്പിറപ്പുകളായി.

ഹിന്ദുക്കളായി തന്നെ വളർന്ന കുഞ്ഞുങ്ങളിൽ ഇളയവനായ ശ്രീധരന് സുബൈദ താൻ പ്രസവിച്ച ജാഫറിനൊപ്പം മുല കൊടുത്തു. നെറ്റിയിൽ കുറി തൊട്ട് അമ്പലത്തിൽ പോകുന്ന ദൈവവിശ്വസികളായി തന്നെ അവർ ആ മൂന്ന് കുഞ്ഞുങ്ങളെ വളർത്തി. നിസ്സാരമായി തങ്ങളെ മതം മാറ്റമായിരുന്നിട്ടും എന്ത് കൊണ്ട് അത് ചെയ്തില്ല എന്ന ശ്രീധരന്റെ ചോദ്യത്തിന് സുബൈദ നൽകിയ ഉത്തരം മഹത്തായ ഒരു ജീവിത വീക്ഷണമായിരുന്നു. " നുണ പറയാതെയും അന്യരെ വഞ്ചിക്കാതെയും കാരുണ്യത്തോടെ ജീവിക്കുന്നിടത്തോളം മതമേത് എന്നത് പ്രശ്നമല്ല. അല്ലാത്ത പക്ഷം ഏത് മതമായാലും പ്രയോജനവുമില്ല. "

മക്കൾ ആറ് പേർക്കും ഉമ്മയും ഉപ്പയും സാധിയ്ക്കും വിധം വിദ്യാഭ്യാസം നൽകി. ജാതിയിൽ കുറഞ്ഞവർ എന്ന നിലക്ക് ഓരത്തും പുറമ്പോക്കിലും മാത്രം സ്ഥാനമുണ്ടായിരുന്ന തങ്ങൾക്ക് സമൂഹത്തിന്റെ തുല്യപരിഗണന കിട്ടിതുടങ്ങിയത് ഉമ്മയുടെയും ഉപ്പയുടെയും മക്കളായതിന് ശേഷമാണ് എന്ന് ശ്രീധരൻ ഓർത്തെടുക്കുന്നു. ആർക്ക് മുന്നിലും തലയുയർത്തി ആത്മാഭിമാനത്തോടെ നിൽക്കാൻ മക്കളെ ശീലിപ്പിച്ച സുബൈദ ദൈവത്തിന് മുന്നിലൊഴികെ മറ്റാർക്കും മുന്നിൽ ശിരസ്സ് കുനിക്കരുത് എന്ന് അവരെ പഠിപ്പിച്ചു.
സ്വന്തം മകളായ ജോഷീണയെക്കാൾ ഒട്ടും കുറയാതെ തന്നെ അവർ രമണിയുടെയും ലീലയുടെയും വിവാഹം നടത്തി. തന്റെ പേരിലുണ്ടായിരുന്ന 12 ഏക്കർ ഭൂമി സുബൈദ നാട്ടിലെ പാവങ്ങൾക്ക് ജാതിയോ മതമോ നോക്കാതെ പകുത്തു നൽകി. ആതുരസേവനം ഒരു തപസ്യയാക്കി മാറ്റിയ ആ ഉമ്മ മരിക്കുമ്പോൾ 25 ലക്ഷം രൂപയുടെ കടക്കാരിയായിരുന്നു. അതിൽ പത്തു പൈസ പോലും അവർ തനിക്കോ മക്കൾക്കോ വേണ്ടി എടുത്ത കടമായിരുന്നില്ല എന്നതും പരമാർത്ഥം.

കിഡ്നി രോഗം മൂർച്ഛിച്ചു മരിച്ച സുബൈദയുടെ മരണം നാട്ടുകാരെ അറിയിച്ചത് സ്ഥലത്തെ പള്ളിയിലെ വികാരിയുടെ നിർദ്ദേശപ്രകാരം പള്ളി മണിമുഴക്കി ആയിരുന്നു എന്നത് തന്നെ ആ ഉമ്മയോട് നാട്ടുകാർക്ക് ഉണ്ടായിരുന്ന കടപ്പാടും സ്നേഹവും വെളിവാക്കുന്നു. വെറുപ്പിനും വ്യാജത്തിനും ദുരന്തങ്ങൾക്കും മാത്രം പ്രചാരവും എയർ ടൈമും നൽകുന്ന മലയാള മാധ്യമങ്ങൾ തമസ്കരിച്ച ഈ മനുഷ്യദേവതയുടെ കഥ ഇപ്പോൾ അഭ്രപാളിയിൽ തെളിയുന്നു. തന്റെ ഉമ്മയുടെയും ഉപ്പയുടെയും കരുണാവായ്പ്പുകൾ അയവിറക്കുന്ന ഇളയമകൻ ശ്രീധരന്റെ സ്മൃതിവർണനകൾ പുറത്തുറങ്ങുന്നത് "എന്ന് സ്വന്തം ശ്രീധരൻ" എന്ന പേരിലാണ്.
മതഭ്രാന്തിന്റെയും വംശീയവെറിയുടെയും അപരവിദ്വേഷത്തിന്റെയും മാത്രം മുതൽമുടക്കിൽ പഠാനും മാളികപ്പുറവും കശ്മീർ ഫയൽസും കേരള സ്റ്റോറിയും വാരിയൻകുന്നനുമെല്ലാം പരസ്പരം കണക്കുതീർക്കാനായി മെഗാഹിറ്റുകളാക്കുന്ന ഇന്നത്തെ 'സ്വാഭിമാനി' ഇന്ത്യക്കാർക്ക് നന്മയുടെയും കാരുണ്യത്തിന്റെയും ത്യാഗത്തിന്റെയും ഈ സ്നേഹഗാഥയെ ഉൾക്കൊള്ളാൻ സാധിക്കുമെന്ന് പ്രതീക്ഷയില്ല. എങ്കിൽ പോലും ഇതരമത വിശ്വാസികളെ തക്കം പാർത്തിരുന്ന് മതം മാറ്റുകയും തൊപ്പിയിടീക്കുകയും ചെയ്യുന്ന ജിഹാദികൾ എന്ന സംഘപരിവാരിന്റെ കുപ്രചാരണങ്ങക്കുള്ള ഒരു ചെറിയ മറുപടി എന്ന നിലക്ക് ചെറുതെങ്കിലും ഇത്തരം ഉദ്യമങ്ങൾ അഭിനന്ദവും ഒപ്പം പിന്തുണയും അർഹിക്കുന്നു.


![മനുഷ്യസ്നേഹം എന്ന അമൂല്യമായ ആശയമാണ് 'എന്ന് സ്വന്തം ശ്രീധരൻ'](https://cdn.boolokam.com/articles/2023/02/dqffg.jpg)മുസ്ലീം ദമ്പതികൾ തങ്ങളുടെ വീട്ടിൽ ജോലി ചെയ്തിരുന്ന ഒരു ഹിന്ദു സ്ത്രീയുടെ മക്കളെ സ്വന്തം മക്കളെപ്പോലെ വളർത്തി പഠിപ്പിക്കുന്ന കഥയാണ് ഇപ്പോൾ സിനിമയായത്. നിലമ്പൂരാണ് കഥാപശ്ചാത്തലം. ഫസലുൽ ഹക്ക് ആണ് അസോസിയേറ്റ് ഡയറക്ടര്‍. കലാസം‌വിധാനം സുബൈർ പാങ്ങ്. ജനുവരി 9ന് റിലീസ് ചെയ്ത മലയാള ചിത്രമായ 'എന്ന് സ്വന്തം ശ്രീധരൻ',പ്രശസ്ത സംവിധായകൻ സിദ്ദിഖ് പറവൂർ ആണ് സംവിധാനം ചെയ്തത്. ചിത്രം ഇപ്പോൾ നിരവധി അംഗീകാരങ്ങൾ നേടി മുന്നേറുകയാണ്. അയല്‍ക്കാരിയായ സുഹൃത്ത് ചക്കി മരണപ്പെട്ടപ്പോള്‍ ആരോരുമില്ലാതായ മൂന്ന് മക്കളെ തന്‍റെ വീട്ടിലേക്ക് കൊണ്ടുപോയി, സ്വന്തം മക്കളെപ്പോലെ വളര്‍ത്തി വലുതാക്കിയ സുബൈദയുടെയുടെയും ഭര്‍ത്താവ് അസീസ് ഹാജിയുടെയും ജീവിത കഥയാണ് 'എന്ന് സ്വന്തം ശ്രീധരൻ'. ജാതിയുടെയും മതത്തിന്‍റെയും അതിര്‍വരമ്പില്ലാതെയാണ് സുബൈദ തന്‍റെ മക്കളെ വളര്‍ത്തിയത്. ചക്കിയുടെ മൂന്ന് മക്കളെയും അവരിതുവരെ ജീവിച്ച് പോന്ന ഹിന്ദുമതപ്രകാരം ആണ് സുബൈദ വളര്‍ത്തിയത്. ചക്കിയുടെ മക്കളിലൊരാളായ ശ്രീധരന്‍റെ ഫേസ്ബുക്ക് കുറിപ്പിലൂടെയാണ് സ്നേഹത്തിന്‍റെ ഉറവ വറ്റാത്ത സുബൈദയുടെ കഥ ലോകമറിയുന്നത്. സുബൈദയുടെ മരണത്തിന് പിന്നാലെയാണ് ചക്കിയുടെ മകന്‍ ശ്രീധരന്‍ തന്‍റെ ഉമ്മയെക്കുറിച്ച് ഫേസ്ബുക്കില്‍ കുറിച്ചത് ![](https://cdn.boolokam.com/articles/2023/02/r2rrrr.webp)മലപ്പുറം ജില്ലയിലെ നിലമ്പൂരില്‍ കാളികാവ് സ്വദേശിയായ ചക്കിയുടെ മക്കളെയാണ് അവരുടെ മരണ ശേഷം അയല്‍‌വാസിയും സുഹൃത്തുമായിരുന്ന സുബൈദ തന്‍റെ ജീവിതത്തിലേക്ക് ഏറ്റെടുത്ത്. ശ്രീധരനെന്ന ആണ്‍കുട്ടിയും രണ്ട് സഹോദരിമാര്‍ക്കും അമ്മയുടെ മരണത്തോടെ ജീവിതം തന്നെ കൈവിട്ട് പോയ നിലയിലായിരുന്നു. നേരത്തെ അച്ഛന്‍ മരിച്ച ഇവരെ ചക്കി വീട്ടു ജോലി ചെയ്തായിരുന്നു വളര്‍ത്തിയത്. അമ്മ കൂടി പോയതോടെ തനിച്ചാക്കപ്പെട്ട മൂന്നു പേരെയും സുബൈദയും ഭര്‍ത്താവും തങ്ങളുടെ ജീവിതത്തിലേക്ക് കൈപിടിച്ച് ചേര്‍ക്കുകയായിരുന്നു.മുസ്ലീം കുടുംബമായിട്ടും മതം മാറാതെ മൂന്ന് ഹിന്ദു മക്കളെ ഹിന്ദുക്കളായി വളർത്തി പഠിപ്പിച്ചു. ഇപ്പോൾ ഇവരുടെ ജീവിതം സിനിമയാകുകയാണ്. 2019ൽ സുബൈത വൃക്ക തകരാർ മൂലം മരിച്ചു. അടുത്ത രണ്ട് വർഷത്തിനുള്ളിൽ അസീസ് ഹാജിയും അന്തരിച്ചു. സുരേഷ് നെല്ലിക്കോട്, സച്ചിൻ റോയ്‌, നിർമ്മല കണ്ണൻ, വൈഭവ് അമർനാഥ്, ഹർഷ അരുൺ, ഡോ. ഷാലി അശോക്, രജിത സന്തോഷ്, ആര്യ, അബ്ദൽ ലത്തീഫ് എന്നിവരാണ് 'എന്ന് സ്വന്തം ശ്രീധരനിലെ' മറ്റുപ്രധാന കഥാപാത്രങ്ങൾ. https://youtu.be/DnYcIxaQ5Kw **സംഭവം ഇങ്ങനെ** **Iqbal Vatakara എഴുതിയത്** സിനിമാക്കഥ പോലെ തോന്നിയ്ക്കുന്ന ഒരു യഥാർത്ഥ സംഭവം ചുരുങ്ങിയ വാക്കുകളിൽ വിവരിക്കാം. വീട്ടുജോലിക്കാരി ചക്കി മരണപ്പെട്ട വിവരമറിഞ്ഞു സുബൈദയും ഭർത്താവ് അസീസ് ഹാജിയും കാണാൻ പോയി തിരികെ വന്നപ്പോൾ ചക്കിയുടെ മൂന്ന് പിഞ്ചു കുഞ്ഞുങ്ങളെയും ഒപ്പം കൂട്ടി. അസീസ് ഹാജിയുടെ കൈപിടിച്ച് കടന്നു വന്ന പത്തിൽ താഴെ മാത്രം പ്രായമുള്ള രമണിയും ലീലയും, കൂടെ ഉമ്മച്ചിയുടെ ഒക്കത്തിരുന്ന മാസങ്ങൾ മാത്രം പ്രായമുള്ള ശ്രീധരനും അന്ന് മുതൽ കുഞ്ഞു ജാഫറിനും ഷാനവാസിനും ജോഷീനയ്ക്കും കൂട്ടപ്പിറപ്പുകളായി. ഹിന്ദുക്കളായി തന്നെ വളർന്ന കുഞ്ഞുങ്ങളിൽ ഇളയവനായ ശ്രീധരന് സുബൈദ താൻ പ്രസവിച്ച ജാഫറിനൊപ്പം മുല കൊടുത്തു. നെറ്റിയിൽ കുറി തൊട്ട് അമ്പലത്തിൽ പോകുന്ന ദൈവവിശ്വസികളായി തന്നെ അവർ ആ മൂന്ന് കുഞ്ഞുങ്ങളെ വളർത്തി. നിസ്സാരമായി തങ്ങളെ മതം മാറ്റമായിരുന്നിട്ടും എന്ത് കൊണ്ട് അത് ചെയ്തില്ല എന്ന ശ്രീധരന്റെ ചോദ്യത്തിന് സുബൈദ നൽകിയ ഉത്തരം മഹത്തായ ഒരു ജീവിത വീക്ഷണമായിരുന്നു. " നുണ പറയാതെയും അന്യരെ വഞ്ചിക്കാതെയും കാരുണ്യത്തോടെ ജീവിക്കുന്നിടത്തോളം മതമേത് എന്നത് പ്രശ്നമല്ല. അല്ലാത്ത പക്ഷം ഏത് മതമായാലും പ്രയോജനവുമില്ല. " മക്കൾ ആറ് പേർക്കും ഉമ്മയും ഉപ്പയും സാധിയ്ക്കും വിധം വിദ്യാഭ്യാസം നൽകി. ജാതിയിൽ കുറഞ്ഞവർ എന്ന നിലക്ക് ഓരത്തും പുറമ്പോക്കിലും മാത്രം സ്ഥാനമുണ്ടായിരുന്ന തങ്ങൾക്ക് സമൂഹത്തിന്റെ തുല്യപരിഗണന കിട്ടിതുടങ്ങിയത് ഉമ്മയുടെയും ഉപ്പയുടെയും മക്കളായതിന് ശേഷമാണ് എന്ന് ശ്രീധരൻ ഓർത്തെടുക്കുന്നു. ആർക്ക് മുന്നിലും തലയുയർത്തി ആത്മാഭിമാനത്തോടെ നിൽക്കാൻ മക്കളെ ശീലിപ്പിച്ച സുബൈദ ദൈവത്തിന് മുന്നിലൊഴികെ മറ്റാർക്കും മുന്നിൽ ശിരസ്സ് കുനിക്കരുത് എന്ന് അവരെ പഠിപ്പിച്ചു. സ്വന്തം മകളായ ജോഷീണയെക്കാൾ ഒട്ടും കുറയാതെ തന്നെ അവർ രമണിയുടെയും ലീലയുടെയും വിവാഹം നടത്തി. തന്റെ പേരിലുണ്ടായിരുന്ന 12 ഏക്കർ ഭൂമി സുബൈദ നാട്ടിലെ പാവങ്ങൾക്ക് ജാതിയോ മതമോ നോക്കാതെ പകുത്തു നൽകി. ആതുരസേവനം ഒരു തപസ്യയാക്കി മാറ്റിയ ആ ഉമ്മ മരിക്കുമ്പോൾ 25 ലക്ഷം രൂപയുടെ കടക്കാരിയായിരുന്നു. അതിൽ പത്തു പൈസ പോലും അവർ തനിക്കോ മക്കൾക്കോ വേണ്ടി എടുത്ത കടമായിരുന്നില്ല എന്നതും പരമാർത്ഥം. കിഡ്നി രോഗം മൂർച്ഛിച്ചു മരിച്ച സുബൈദയുടെ മരണം നാട്ടുകാരെ അറിയിച്ചത് സ്ഥലത്തെ പള്ളിയിലെ വികാരിയുടെ നിർദ്ദേശപ്രകാരം പള്ളി മണിമുഴക്കി ആയിരുന്നു എന്നത് തന്നെ ആ ഉമ്മയോട് നാട്ടുകാർക്ക് ഉണ്ടായിരുന്ന കടപ്പാടും സ്നേഹവും വെളിവാക്കുന്നു. വെറുപ്പിനും വ്യാജത്തിനും ദുരന്തങ്ങൾക്കും മാത്രം പ്രചാരവും എയർ ടൈമും നൽകുന്ന മലയാള മാധ്യമങ്ങൾ തമസ്കരിച്ച ഈ മനുഷ്യദേവതയുടെ കഥ ഇപ്പോൾ അഭ്രപാളിയിൽ തെളിയുന്നു. തന്റെ ഉമ്മയുടെയും ഉപ്പയുടെയും കരുണാവായ്പ്പുകൾ അയവിറക്കുന്ന ഇളയമകൻ ശ്രീധരന്റെ സ്മൃതിവർണനകൾ പുറത്തുറങ്ങുന്നത് "എന്ന് സ്വന്തം ശ്രീധരൻ" എന്ന പേരിലാണ്. മതഭ്രാന്തിന്റെയും വംശീയവെറിയുടെയും അപരവിദ്വേഷത്തിന്റെയും മാത്രം മുതൽമുടക്കിൽ പഠാനും മാളികപ്പുറവും കശ്മീർ ഫയൽസും കേരള സ്റ്റോറിയും വാരിയൻകുന്നനുമെല്ലാം പരസ്പരം കണക്കുതീർക്കാനായി മെഗാഹിറ്റുകളാക്കുന്ന ഇന്നത്തെ 'സ്വാഭിമാനി' ഇന്ത്യക്കാർക്ക് നന്മയുടെയും കാരുണ്യത്തിന്റെയും ത്യാഗത്തിന്റെയും ഈ സ്നേഹഗാഥയെ ഉൾക്കൊള്ളാൻ സാധിക്കുമെന്ന് പ്രതീക്ഷയില്ല. എങ്കിൽ പോലും ഇതരമത വിശ്വാസികളെ തക്കം പാർത്തിരുന്ന് മതം മാറ്റുകയും തൊപ്പിയിടീക്കുകയും ചെയ്യുന്ന ജിഹാദികൾ എന്ന സംഘപരിവാരിന്റെ കുപ്രചാരണങ്ങക്കുള്ള ഒരു ചെറിയ മറുപടി എന്ന നിലക്ക് ചെറുതെങ്കിലും ഇത്തരം ഉദ്യമങ്ങൾ അഭിനന്ദവും ഒപ്പം പിന്തുണയും അർഹിക്കുന്നു.
