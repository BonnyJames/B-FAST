---
author: Beaumaris
categories:
- Entertainment
comment_count: 0
date: 2022-09-04 03:46:37
draft: false
image: ''
like_count: 7544
share_count: 2990
tags:
- malayalam movies
- manavalan joseph
title: നീലക്കുയിൽ മലയാള സിനിമയ്ക്ക് സമ്മാനിച്ചത് മണവാളന്‍ ജോസഫ് എന്ന പുതിയൊരു ഭാവപ്പകർച്ചയുള്ള
  നടനെ
view_count: 133469
---

**മണവാളന്‍ ജോസഫ്** 1954-ൽ തന്റെ തന്നെയൊരു കഥയെ ആസ്പദമാക്കി ഉറൂബ് തിരക്കഥ രചിച്ച് പി. ഭാസ്കരനും രാമു കാര്യാട്ടും ചേർന്ന് സംവിധാനം ചെയ്ത മലയാള ചലച്ചിത്രമാണ് നീലക്കുയിൽ. മലയാളസിനിമയെ ആദ്യമായി ദേശീയ തലത്തിലേക്കുയര്‍ത്തിയ ചലച്ചിത്രം. പുതുമകളുടെ അനുഭവക്കൂമ്പാരമാണു നീലക്കുയില്‍ സമ്മാനിച്ചത്. മികച്ച രണ്ടാമത്തെ ചലച്ചിത്രത്തിനുള്ള ദേശീയ പുരസ്കാരം, മലയാളത്തിലെ ആദ്യ സംവിധായകജോഡിയുടെ അരങ്ങേറ്റം കൂടിയായിരുന്നു നീലക്കുയിൽ. ജാനമ്മ ഡേവിഡ് പാടിയ എല്ലാരും ചൊല്ലണ്......, കുയിലിനെത്തേടി......., കോഴിക്കോട് അബ്ദുൽ ഖാദർ പാടിയ എങ്ങനെ നീ മറക്കും കുയിലേ..... കായലരികത്തു വലയെറിഞ്ഞപ്പം.... (കെ.രാഘവൻ), മാനെന്നും വിളിക്കില്ല മയിലെന്നും വിളിക്കില്ല..... (മെഹബൂബ്) തുടങ്ങിയ രാഘവന്‍ മാഷിന്‍റെ നാടന്‍ മണമുള്ള സംഗീതം. മണ്ണിന്‍റെ മണമുള്ള കഥാപാത്രങ്ങള്‍. അവര്‍ക്കിടയില്‍ ചായക്കടക്കാരന്‍ നാണുനായര്‍ ഏറെ ശ്രദ്ധിക്കപ്പെട്ടു നാണുനായരായി വന്ന, മലയാള സിനിമയ്ക്ക് പുതിയൊരു ഭാവപ്പകർച്ചയുള്ള നടനെയും സമ്മാനിച്ചു. നാടകത്തിന്‍റെ സംഭാവനയായിരുന്ന മണവാളന്‍ ജോസഫ് എന്ന കൊച്ചീക്കാരനായിരുന്നു ആ നടൻ. 1922 ജനുവരി 12-ന് ഫോർട്ടുകൊച്ചിയിലെ ചിരട്ടപ്പാലത്ത് ജനിച്ച ജോസഫിന് കുട്ടിക്കാലത്തുതന്നെ കുടുംബത്തിന്റെ ഭാരമേൽക്കേണ്ടിവന്നു. നാടകരംഗമാണ് 'മണവാളൻ' എന്ന പേര് സമ്മാനിച്ചത്. അദ്ദേഹം അഭിനയിച്ച ഒരു സൂപ്പർഹിറ്റ് നാടകത്തിലെ വേഷത്തിന്റെ പേരാണത്. പിന്നീട് കലാനിലയം നാടകനിലയത്തിലെ സ്ഥിരം നടനായി. ആദ്യ പ്രൊഫഷണൽ നാടകം 'ഇളയിടത്ത് റാണി' ആയിരുന്നു. 'ചെകുത്താൻ' എന്ന നാടകത്തിലൂടെ ജോസഫ് അറിയപ്പെടുന്ന നടനായി മാറി. കോട്ടയം നാഷണൽ തിയേറ്റർ, കെ. പി.എ.സി., കാളിദാസ കലാകേന്ദ്രം തുടങ്ങിയ പ്രമുഖ സമിതികളിൽ പ്രവർത്തിച്ചു 'നീലക്കുയിൽ' ഹിറ്റായതോടെ, അവസരങ്ങളുടെ പ്രവാഹമായി. 300-ഓളം ചിത്രങ്ങളിൽ ശ്രദ്ധേയമായ വേഷങ്ങൾ ചെയ്തു. ഐ.വി ശശിയുടെയും ജേസിയുടെയുമൊക്കെ ചിത്രങ്ങളിലൂടെ മലയാളസിനിമയിലെ ഹാസ്യ-സ്വഭാവ വേഷങ്ങള്‍ക്ക് പുതിയൊരു ഭാവപ്പകര്‍ച്ച നല്‍കിയ അഭിനേതാവ്. സിനിമയില്‍ മണവാളന്‍റേതായി മുന്നോറോളം കഥാപാത്രങ്ങള്‍. അവയിലേറിയെകൂറും ഹാസ്യകഥാപാത്രങ്ങളും. ശ്രദ്ധേയമായ കഥാപാത്രങ്ങളില്‍ പലതും ഐ.വി. ശശിയുടെ ചിത്രങ്ങളിലേതായിരുന്നു. ഈനാട്, ഉണരൂ, ഇവര്‍ തുടങ്ങിയ ചിത്രങ്ങളിലെ പ്രകടനം എടുത്തു പറയേണ്ടതാണ്. ചില വടക്കന്‍ പാട്ടുചിത്രങ്ങളിലും നാടുവാഴിയുടെ റോളില്‍ പ്രത്യക്ഷപ്പെട്ടിട്ടുണ്ട്.പ്രകൃതം കൊണ്ട് ക്രിസ്ത്യാനി വേഷങ്ങളായിരുന്നു ജോസഫിനെത്തോടി കൂടുതലുമെത്തിയത്. മുതുകുളം, എസ്.പി. പിള്ള, അടൂർഭാസി, ബഹദൂർ തുടങ്ങിയ പ്രതിഭകൾ കത്തിനിന്നകാലത്ത് അവർക്കൊപ്പം ഹാസ്യരസപ്രധാനമായ റോളുകളിൽ വേറിട്ട ശൈലിയിൽ മണവാളൻ ജോസഫ് തിളങ്ങി. 29 വർഷക്കാലം സിനിമയുടെ പിന്നാമ്പുറങ്ങളിൽ തമാശക്കഥാപാത്രങ്ങളുമായി ഈ നടൻ അലഞ്ഞുതിരിഞ്ഞു. ഇരുന്നൂറിൽപ്പരം ചിത്രങ്ങളിൽ അഭിനയിച്ചു. തുച്ഛമായ പ്രതിഫലം ദരിദ്രനായ മണവാളനെ നിലനിർത്തിയെന്നു പറയാനാവില്ല. ദാരിദ്ര്യത്തെ കീഴ്‌പ്പെടുത്താൻ പാടുപെടുന്ന സ്വന്തം കുടുംബം വാടകവീട്ടിൽ ഒതുങ്ങുന്നതിനെക്കുറിച്ച് മണവാളൻ പലപ്പോഴും പറയുമായിരുന്നു. ഭയം വിതറുന്ന മരണം മണവാളനെ കൊണ്ടുപോയി. പക്ഷേ ഇരുന്നൂറിൽപ്പരം ചിത്രങ്ങളിൽ അഭിനയിച്ച ഈ നടന്റെ മരണവാർത്ത അന്നത്തെ പത്രത്താളുകളിലെ ചരമകോളത്തിൽപ്പോലും പ്രധാനവാർത്തയായില്ല. ഇടറിയ ചിലമ്പിച്ച ശബ്ദവും തനതു ശൈലിയിലെ അഭിനയവും കൊണ്ട് പ്രേഷകഹൃദയത്തില്‍ വേഗം കുടിയേറിയ അദ്ദേഹം 1986 ജനുവരി 23 ന് ചെന്നൈയില്‍ രാജ് ഹോട്ടലില്‍ ഹൃദ്രോഗബാധിതനായി മരിക്കുകയായിരുന്നു. എഴുപതുകളിലേയും എൺപതുകളിലേയും മലയാള സിനിമയിൽ ഹാസ്യകഥാപാത്രങ്ങളെ അവതരിപ്പിച്ച് പ്രേക്ഷകരെ ചിരിയുടെ മാലപ്പടക്കത്തിലാവാഹിച്ച മണവാളൻ ജോസഫിന്റെ മരണത്തിനു കണ്ണീരിന്റെ അകമ്പടി പോലുമില്ലായിരുന്നു. തികച്ചം അപ്രതീക്ഷിതം. ഐ.വി ശശി സംവിധാനം ചെയ്ത വാർത്തയിൽ മണവാളനു അഭിനയിച്ചു തീർക്കാനുണ്ടായിരുന്നത് മൂന്ന്‍ സീനുകൾ മാത്രമായിരുന്നു. അതിന്റെ ഡബ്ബിംഗിനായിരുന്നു മണവാളൻ ജോസഫ് മദ്രാസിലെത്തിയത്. ഡബ്ബിംഗ് കഴിഞ്ഞ് ഒരു ബുധനാഴ്ച വൈകുന്നേരമാണ് മണവാളൻ മുറിയിലെത്തി കതകടച്ചത്. വ്യാഴാഴ്ച വൈകുന്നേരമായിട്ടും മുറി തുറക്കാത്തപ്പോൾ അടുത്ത മുറിയിലുള്ളവർക്ക്‌ സംശയമായി. പൊലീസിന്റെ സഹായത്തോടെ മുറി തുറന്നപ്പോൾ വെറും നിലത്ത് മരിച്ചു കിടക്കുകയായിരുന്നു ഈ നടൻ (വായനക്കൂട്ടം)