---
author: Beaumaris
categories:
- Entertainment
comment_count: 0
date: 2023-06-05 14:37:09
draft: false
image: ''
like_count: 48441
share_count: 11016
tags:
- AI CAMERA
- kerala
- kerala traffic rools
title: അന്യസംസ്ഥാനവാഹനങ്ങളുടെ പിഴ സർക്കാരിന് എങ്ങനെ ലഭിക്കും ? പിന്നെങ്ങനെ ഇത് കാര്യക്ഷമാകും  കുറിപ്പ്
view_count: 948307
---

**ക്യാമറകൾ കൺ തുറക്കുമ്പോൾ ചില കാണാക്കാഴ്ചകൾ...** **Anoop R Paduva** തുടക്കമേ പറയട്ടെ ഞാൻ ഒരു നിയമത്തിനും എതിരല്ല ... തന്നെയുമല്ല നിയമങ്ങൾ കർശനമാകുന്നതിനെ ഏറെ മുന്നേ ഹെൽമറ്റും കോട്ടും മറ്റ് സുരക്ഷാ ഉപകരണങ്ങളും ഉപയോഗിച്ച് ബൈക്കും മറ്റും ഓടിച്ചിരുന്ന ആളുമാണ് (ഇപ്പോഴും തുടരുന്നു) എന്നെയറിയുന്നവർക്കതറിയുന്നതുമാണ്...വിഷയത്തിലേക്ക് വരട്ടെ സത്യത്തിൽ ഈ നിയമം ബാധകമാവുന്നതാർക്കാണ് എന്ന് പരക്കെയൊരു നോട്ടമാവാം .. കേരളത്തിൽ രജിസ്ട്രർ ചെയ്യപ്പെട്ട വാഹനങ്ങൾക്ക് മേലല്ലേ യഥാർത്ഥത്തിൽ നിയമം നടപ്പാക്കാനാവൂ കാരണം .. പറഞ്ഞു വെച്ച നിയമം തെറ്റിച്ച ഒരു പഞ്ചാബ് ... ഹരിയാന (മാറ്റേത് സംസ്ഥാനവും ) വാഹനത്തിന് മേൽ എങ്ങനെയാണ് ഈ പിഴകൾ ചുമത്താനാവുക (പിഴ നോട്ടീസുകൾ അയക്കുകയാണ് )കാരണം അത് പിരിഞ്ഞ് കിട്ടണമെങ്കിൽ ആ വാഹനം രജിസ്ട്രർ ചെയ്യപ്പെട്ട സംസ്ഥാനം അതിന് തുനിഞ്ഞിറങ്ങണം .. നിലവിൽ അത് സാദ്ധ്യമാണോ.. മറ്റ് സംസ്ഥാന വാഹനങ്ങൾ മിക്കതും പരിവാഹൻ സൈറ്റിലൊന്നുമുണ്ടാവില്ല ഉദാ: ഒരു ഉത്തരാഖണ്ഡ് പഴയൊരു ലോറി നമ്പർ ലഭിച്ചാലും അതിൻ്റെ ഡീറ്റെയിൽസ് ഒന്നും തന്നെ ലഭ്യമാകണമെന്നില്ല പിന്നെ എങ്ങനെയാണ് പിഴ നോട്ടീസ് അയക്കുക .. എന്നാൽ ഈ വാഹനം ക്രിമിനൽ കേസുകളിലോ മറ്റോ പെട്ടതോ ഗുരുതരമായ വാഹന അപകടങ്ങൾ സൃഷ്ടിച്ചതോ ആണെങ്കിൽ നമ്മുടെ ഒരു ഫോഴ്സിന് ഫിസിക്കലായി ആ നാട്ടിലെത്തി പ്രസ്തുത വാഹനം കസ്റ്റഡിയിലെടുക്കാനാവും പക്ഷെ അല്പം ഭാരിച്ച പണി തന്നെയാണിത് .അതായത് ലഭിക്കാൻ പോണ പിഴ തുകയേക്കാൾ പതിന്മടങ്ങ് ചിലവായിരിക്കും ഇങ്ങനെ പിഴ പിരിച്ചെടുത്തേ അടങ്ങൂ എന്നു കരുതിയാൽ .. [](https://cdn.boolokam.com/articles/2023/06/sqqqq.jpg)ഇനി മറ്റൊന്ന് , രേഖകൾ ഓൺലൈനിൽ ലഭ്യമായ ഒരു അന്യ സംസ്ഥാന വാഹനം പിഴ നോട്ടീസ് കിട്ടിയിട്ടും പിഴ അടക്കാൻ കൂട്ടാക്കിയില്ല എന്നിരിക്കട്ടെ നമ്മുടെ നാട്ടിൽ റവന്യു റിക്കവറി ഉണ്ടാവും അവിടെ (അന്യ സംസ്ഥാന )പ്രത്യേകിച്ച് ഗുണമൊന്നുമില്ലാത്തതിനാൽ അവിടുത്തെ ഭരണകൂടം ഫൈൻ അവരുടെ ചിലവിൽ പിരിച്ച് നമുക്ക് തരും എന്നു കരുതാൻ തരമുണ്ടോ ? ഇത് ശരിയായ രീതിയിൽ നടപ്പാവണമെങ്കിൽ നിലവിലുള്ള GST സംവിധാനം പോലെ സംസ്ഥാനങ്ങൾ ഫൈൻ പിരിച്ചെടുത്ത് പരസ്പരം തട്ടിക്കിഴിച്ചെടുക്കുന്ന ഒരു പൊതു സംവിധാനം നിലവിൽ വന്നാൽ മാത്രമെ സാധിക്കൂ... (ഇനി ആർക്കും ചെയ്ത് നോക്കാവുന്ന ഒരു ഉദാഹരണം അല്പം പഴയ ഒരു അന്യ സംസ്ഥാന വാഹന നമ്പർ മൊബൈലിലോ മറ്റോ (പരിവാഹൻ സൈറ്റ് ) പരതി നോക്കു ഒരു ഡീറ്റെയിൽസും കിട്ടാൻ തരമില്ല ... )മുന്നേ സ്പീഡ് ക്യാമറകൾ ഉള്ള ദേശീയ പാതകൾ വഴി നാം പോവുമ്പോൾ അനുവദനീയമായ സ്പീഡ് ലിമിറ്റിന് ഒരു 1KM കൂടിയാൽ നമ്മൾ പിഴയടച്ചേ മതിയാവൂ. പക്ഷെ നിയമം പിടിച്ച് പോവുന്ന നമ്മുടെ മുന്നിൽ നൂറിന് മുകളിൽ പോവുന്ന അന്യ സംസ്ഥാന വാഹനങ്ങൾ നമുക്ക് സുപരിചിതമല്ലേ ? സ്കാനിയ ബസുകളും മറ്റും പാഞ്ഞു പോവുമ്പോൾ നമ്മൾ തന്നെ കണ്ടിട്ടില്ല ഇടിമിന്നലടിക്കുന്നത് പോലെ സ്പീഡ് ക്യാമറകൾ തെരുതെരെ മിന്നുന്നത് .. ഒരിക്കൽ ബന്ധപ്പെട്ട ഒരു ഉദ്യോഗസ്ഥനോട് ചോദിച്ചപ്പോൾ അദ്ദേഹം പറഞ്ഞത് മറ്റ് സംസ്ഥാന വാഹനങ്ങളുടെ പിഴ എങ്ങനെ പിടിക്കാനാണ്. ഒന്നാമത് മറ്റ് സംസ്ഥാനങ്ങളിലൊന്നും തന്നെ ഇത്തം പദ്ധതികൾ നിലവിലുള്ളതായി അറിവില്ല...മറിച്ച് ഒരു ക്രിമിനൽ കേസിൽ അല്ലെങ്കിൽ അപകടത്തിന് കാരണമായ ഒരു വാഹനം വേണമെങ്കിൽ മറ്റൊരു സംസ്ഥാനത്ത് ചെന്ന് പിടികൂടുന്നത് പോലെ പ്രാക്ടിക്കൽ അല്ല പിഴ പിടിക്കൽ... ഈ കാര്യങ്ങൾ ഇങ്ങനെയല്ല എങ്കിൽ അറിയുന്നവർക്ക് തിരുത്താം സന്തോഷം തന്നെ ... ഇനി അടുത്തത്, ഞാൻ ... നമ്മുടെ അടുത്ത സംസ്ഥാനമായ തമിഴ് നാട്ടിലെ പൊള്ളാച്ചിയിലാണ് കുറെ നാളായി ... നിരവധി വാഹനങ്ങൾ കടന്നു പോവുന്ന വലിയ വീഥികൾ ആരൂടെയും തന്നെ തലയിൽ ഹെൽമെറ്റ് കാണാനില്ല ... വൈകുന്നേരമാവുമ്പോൾ തനി തമിഴിൻ്റെ ഒരു വരവുണ്ട് വലിയ പുൽകെട്ട് പുറകിൽ അതിന് മുകളിലിരിക്കുന്ന കുട്ടി പിന്നെ പൊണ്ടാട്ടി പിന്നെ വണ്ടിയോടിക്കുന്ന കണവൻ മുൻപിൽ രണ്ട് കുട്ടികൾ വേറെ ചില ലൂണകളിൽ താഴെ കൂനിക്കൂടിയിരിക്കുന്ന മുത്തശ്ശിമാർ ആ കുടുംബ വരവ് തന്നെ ഒരു ചന്തമാണ് സന്തോഷത്തിൻ്റെ ആ വരവുകളെ ഒരു പോലീസുകാരനും എങ്ങും സങ്കടപ്പെടുത്തുന്നില്ല... പോലീസുകാർക്ക് തന്നെ ഹെൽമെറ്റില്ല ... മൂന്നും നാലും വിദ്യാർത്ഥികൾ കയറിയ ബൈക്കുകൾ വേറെ ഇതിനെയൊന്നും ന്യായികരിക്കുകയല്ല, മറിച്ച് ന്യായമായ ഒരു സംശയം മാത്രം നമ്മൾ ഒരു കുട്ടിയെ ബൈക്കിൽ ഒന്ന് ഒഴിവാക്കാമോ എന്ന് കേന്ദ്രത്തോട് ചോദിച്ചുവെന്ന് പറയുമ്പോൾ ഈ തമിഴ്നാട് ഇതു മുഴുവൻ കേന്ദ്രത്തോട് ചോദിച്ചു കാണുമോ ... ഇനി, പശ്ചാത്യ നാടുകളിൽ നിയമം ശക്തമായി നിലനിൽക്കുമ്പോൾ അത് ജനങ്ങൾക്കു വേണ്ടിയാണ് എന്നതിൽ ആർക്കും സംശയം ഇല്ല എന്നു മാത്രമല്ല ഏത് ഭരണാധികാരിയും ആ നിയമത്തിന് കീഴിൽ തുല്യമായാണ് നില കൊള്ളുന്നത്...നമുക്കോ ഏറ്റവും സാധാരണക്കാർക്ക് മാത്രമാണ് നിയമം അതിൻ്റെ കാർക്കശ്യം കാട്ടുന്നത് ... ഒരു ഉദാഹരണം വാഹനങ്ങളിൽ കൂളിംഗ് ഫിലിം പാടില്ല കാരണം വാഹനം അപകടത്തിൽ പെട്ടാൽ ചില്ല് വേണ്ട വിധം പൊട്ടില്ല ... പക്ഷെ VIP വാഹനങ്ങൾക്ക് കൂളിംഗ് ഫിലിം ആവാം സാമാന്യ യുക്തിയിൽ നമ്മുടെ ചിന്തയിലെത്തുക ഈ വാഹനങ്ങളുടെ ചില്ലുകൾ പൊട്ടേണ്ടതില്ല എന്നാണോ ... ഇങ്ങനെ പലതിലേയും യുക്തിയില്ലായ്മകൾ ഇത് ജനങ്ങൾക്ക് വേണ്ടിയല്ല എന്ന പൊതുബോധം കൂട്ടിക്കൊണ്ടേയിരിക്കുന്നു.. ഏറെ സങ്കടകരമായ അവസ്ഥ തന്നെ... ഗവൺമെൻ്റ് പക്ഷത്തോട് ചേർന്നു നില്കാനാഗ്രഹിക്കുന്നവരുടെ ഇടയിലും വിടവുകൾ നികത്താനാവാത്ത വിധം സൃഷ്ടിച്ചു കൊണ്ടേയിരിക്കുകയാണ്...