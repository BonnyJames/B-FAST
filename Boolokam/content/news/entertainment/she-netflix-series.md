---
title: "ഡ്രഗ് ഡോണിനെ കണ്ടെത്താൻ അണ്ടർകവർ ഏജന്റ് ആയി തെരുവു വേശ്യയുടെ വേഷം കെട്ടേണ്ടി വരുന്ന കോൺസ്റ്റബിൾ"
date: 2022-07-09T07:38:37
draft: false
categories: ["Entertainment"]
tags: ['she', 'she netflix series']
author: "Beaumaris"
---

ഓരോ മനുഷ്യനും ജീവിക്കുന്നത് അവനവൻ്റെ ചുറ്റുപാടുകൾ അടിച്ചേൽപ്പിക്കുന്ന അപൂർണ്ണതയുടെ ആന്തലുകളുമായിട്ടാവും .ആകസ്മികമായി വരുന്ന ചില പ്രചോദനങ്ങളിൽ അത്തരത്തിലുള്ള ചില വൈകാരിക ഭാവങ്ങൾക്ക് അപ്രതീക്ഷിത ശമനങ്ങളുണ്ടാവും . അതു വരെ അനുഭവിക്കാനാവാത്ത ചില തിരച്ചറിയിലുകളിലേക്ക് സ്വയം ചെന്നെത്തും . പിന്നീടാ വഴികളിൽ എത്ര ചളിക്കുണ്ടുകളുണ്ടായലും ,പറഞ്ഞറിയിക്കാനാവാത്ത ആത്മധൈര്യത്തോടെ കാലുക്കളാഴ്ത്തി നടക്കും . ഒടുക്കമെന്താണെന്ന ബോധ്യം ഒരിക്കൽ പോലും തിരികെ വിളിച്ച് ശല്യപ്പെടുത്തില്ല .

SHE എന്ന നെറ്റ്ഫ്ലിക്സ് സീരീസിലെ ഭൂമിക പർദേശിയുടെ കഥയും അതുപോലെയാണ് . മുംബൈയിലെ ഒരു സാധാരണ പോലീസ് കോൺസ്റ്റബ്ൾ ആയ ഭൂമിക അതിബുദ്ധിശാലിയും ,കരുത്തനുമായ ഒരു ഡ്രഗ് ഡോണിനെ കണ്ടെത്താൻ അണ്ടർകവർ ഏജന്റ് ആയി തെരുവു വേശ്യയുടെ വേഷം കെട്ടേണ്ടി വരുന്നതാണ് കഥാതന്തു .

<img class="size-full wp-image-342147 aligncenter" src="https://cdn.boolokam.com/articles/2022/07/eett.jpg" alt="" width="1200" height="630" />സ്വന്തം കുടുംബത്തിൽ വെച്ച് അവഗണനയുടെ കയ്പുനീർ ആവോളം കുടിക്കേണ്ടി വന്ന ഭൂമിക്ക് പിന്നെ സംഭവിക്കുന്നത് അവൾ പോലുമറിയാത്ത മാറ്റങ്ങളാണ് .2020 ൽ നെറ്റ് ഫ്ലിക്സിൽ ഏഴു എപ്പിസോഡുകളടങ്ങിയ ആദ്യ സീസൺ റിലീസ് ആയി .കോവിഡ് അനുബന്ധ പ്രശ്നങ്ങളും ,ഒരു കമ്മ്യൂണിറ്റിയെ മോശമായി ചിത്രീകരിച്ചെന്ന പേരിലെ കോടതി നടപടികളുമൊക്കെയായി രണ്ടു വർഷം കഴിഞ്ഞ് 2022 ലാണ് അടുത്ത സീസൺ റിലീസ് ആയത് .

പേരുപോലെത്തന്നെ ഭൂമിയുടെ ഉള്ളിലെ പെണ്ണിൻ്റെ കഥ കൂടിയാണ് 'SHE'.ഉദ്വേഗജനകമായ ഒരു പോലീസ് സ്റ്റോറിക്കും മുകളിലായി പ്രേക്ഷകരെ വൈകാരികമായി ബന്ധിപ്പിക്കുന്നത് കഥയ്ക്കുള്ളിലെ ഈ കഥയും ,, ട്രാൻസ്ഫോർമേഷൻ സീനുകളുമാണ് .ഭൂമിക പർദ്ദേശിയായി അദിതി പൊഹാൻകറുടെ പ്രകടനമാണ് ഏറ്റവും ശ്രദ്ധേയം . മറാഠിച്ചുവയുള്ള ഹിന്ദി സംസാരിക്കുന്ന ,മുൻഭർത്താവിൻ്റെ കിടപ്പറപ്രാക്കുകളിൽ മനമുരുകിക്കഴിയുന്ന ,ലോവർ മിഡിൽക്ലാസ് ഫാമിലിയിൽ നിന്നു വന്ന അന്തർമുഖയായ ഒരു കോൺസ്റ്റബ്ളായി തുടക്കത്തിൽ വരുന്ന ഭൂമിക ,ഓരോ എപ്പിസോഡ് തീരുമ്പോഴും ഞെട്ടിക്കുന്ന അഭിനയ മുഹൂർത്തങ്ങളുമായി പ്രേക്ഷകരെ കൂടെ കൊണ്ടു പോകുന്നുണ്ട് .തൻ്റെ ഒരു ഫോട്ടോ പോലും ക്രിമിനൽ റിക്കോർഡിലേക്ക് ചോർത്താത്ത, ഡാർക്ക് വെബ് ഓപ്പറേഷൻസ് വഴി മുംബൈയെ മറ്റൊരു മെക്സിക്കോ ആക്കി മാറ്റാൻ ശ്രമിക്കുന്ന ,"നായക്" എന്ന ഡ്രഗ് ലോർഡ് ആയി തെലുഗു താരം കിഷോർ കുമാറും ഗംഭീരമാക്കിയിട്ടുണ്ട് .

Love aaj kal, Rockstar ,highway, തുടങ്ങിയ ഹിറ്റ് സിനിമകളുടെ സംവിധായകൻ ഇംതിയാസ് അലിയാണ് ഈ സീരീസും ചെയ്തിരിക്കുന്നത് .ക്രൈം ത്രില്ലർ ജേർണർ ഇഷ്ടമുള്ളവർക്ക് തീർച്ചയായും കണ്ടു നോക്കാം ..
ഒരു പക്ഷേ വലിയ താരമൂല്യമുള്ള അഭിനേതാക്കൾ ഇല്ലാത്തതു കൊണ്ടു മാത്രമാണ് കൂടുതൽ ചർച്ച ചെയ്യപ്പെടാതിരിക്കുന്നത് എന്നാണ് വ്യക്തിപരമായ വിലയിരുത്തൽ


![ഡ്രഗ് ഡോണിനെ കണ്ടെത്താൻ അണ്ടർകവർ ഏജന്റ് ആയി തെരുവു വേശ്യയുടെ വേഷം കെട്ടേണ്ടി വരുന്ന കോൺസ്റ്റബിൾ](https://cdn.boolokam.com/articles/2022/07/eett.jpg)ഓരോ മനുഷ്യനും ജീവിക്കുന്നത് അവനവൻ്റെ ചുറ്റുപാടുകൾ അടിച്ചേൽപ്പിക്കുന്ന അപൂർണ്ണതയുടെ ആന്തലുകളുമായിട്ടാവും .ആകസ്മികമായി വരുന്ന ചില പ്രചോദനങ്ങളിൽ അത്തരത്തിലുള്ള ചില വൈകാരിക ഭാവങ്ങൾക്ക് അപ്രതീക്ഷിത ശമനങ്ങളുണ്ടാവും . അതു വരെ അനുഭവിക്കാനാവാത്ത ചില തിരച്ചറിയിലുകളിലേക്ക് സ്വയം ചെന്നെത്തും . പിന്നീടാ വഴികളിൽ എത്ര ചളിക്കുണ്ടുകളുണ്ടായലും ,പറഞ്ഞറിയിക്കാനാവാത്ത ആത്മധൈര്യത്തോടെ കാലുക്കളാഴ്ത്തി നടക്കും . ഒടുക്കമെന്താണെന്ന ബോധ്യം ഒരിക്കൽ പോലും തിരികെ വിളിച്ച് ശല്യപ്പെടുത്തില്ല . SHE എന്ന നെറ്റ്ഫ്ലിക്സ് സീരീസിലെ ഭൂമിക പർദേശിയുടെ കഥയും അതുപോലെയാണ് . മുംബൈയിലെ ഒരു സാധാരണ പോലീസ് കോൺസ്റ്റബ്ൾ ആയ ഭൂമിക അതിബുദ്ധിശാലിയും ,കരുത്തനുമായ ഒരു ഡ്രഗ് ഡോണിനെ കണ്ടെത്താൻ അണ്ടർകവർ ഏജന്റ് ആയി തെരുവു വേശ്യയുടെ വേഷം കെട്ടേണ്ടി വരുന്നതാണ് കഥാതന്തു . സ്വന്തം കുടുംബത്തിൽ വെച്ച് അവഗണനയുടെ കയ്പുനീർ ആവോളം കുടിക്കേണ്ടി വന്ന ഭൂമിക്ക് പിന്നെ സംഭവിക്കുന്നത് അവൾ പോലുമറിയാത്ത മാറ്റങ്ങളാണ് .2020 ൽ നെറ്റ് ഫ്ലിക്സിൽ ഏഴു എപ്പിസോഡുകളടങ്ങിയ ആദ്യ സീസൺ റിലീസ് ആയി .കോവിഡ് അനുബന്ധ പ്രശ്നങ്ങളും ,ഒരു കമ്മ്യൂണിറ്റിയെ മോശമായി ചിത്രീകരിച്ചെന്ന പേരിലെ കോടതി നടപടികളുമൊക്കെയായി രണ്ടു വർഷം കഴിഞ്ഞ് 2022 ലാണ് അടുത്ത സീസൺ റിലീസ് ആയത് . പേരുപോലെത്തന്നെ ഭൂമിയുടെ ഉള്ളിലെ പെണ്ണിൻ്റെ കഥ കൂടിയാണ് 'SHE'.ഉദ്വേഗജനകമായ ഒരു പോലീസ് സ്റ്റോറിക്കും മുകളിലായി പ്രേക്ഷകരെ വൈകാരികമായി ബന്ധിപ്പിക്കുന്നത് കഥയ്ക്കുള്ളിലെ ഈ കഥയും ,, ട്രാൻസ്ഫോർമേഷൻ സീനുകളുമാണ് .ഭൂമിക പർദ്ദേശിയായി അദിതി പൊഹാൻകറുടെ പ്രകടനമാണ് ഏറ്റവും ശ്രദ്ധേയം . മറാഠിച്ചുവയുള്ള ഹിന്ദി സംസാരിക്കുന്ന ,മുൻഭർത്താവിൻ്റെ കിടപ്പറപ്രാക്കുകളിൽ മനമുരുകിക്കഴിയുന്ന ,ലോവർ മിഡിൽക്ലാസ് ഫാമിലിയിൽ നിന്നു വന്ന അന്തർമുഖയായ ഒരു കോൺസ്റ്റബ്ളായി തുടക്കത്തിൽ വരുന്ന ഭൂമിക ,ഓരോ എപ്പിസോഡ് തീരുമ്പോഴും ഞെട്ടിക്കുന്ന അഭിനയ മുഹൂർത്തങ്ങളുമായി പ്രേക്ഷകരെ കൂടെ കൊണ്ടു പോകുന്നുണ്ട് .തൻ്റെ ഒരു ഫോട്ടോ പോലും ക്രിമിനൽ റിക്കോർഡിലേക്ക് ചോർത്താത്ത, ഡാർക്ക് വെബ് ഓപ്പറേഷൻസ് വഴി മുംബൈയെ മറ്റൊരു മെക്സിക്കോ ആക്കി മാറ്റാൻ ശ്രമിക്കുന്ന ,"നായക്" എന്ന ഡ്രഗ് ലോർഡ് ആയി തെലുഗു താരം കിഷോർ കുമാറും ഗംഭീരമാക്കിയിട്ടുണ്ട് . Love aaj kal, Rockstar ,highway, തുടങ്ങിയ ഹിറ്റ് സിനിമകളുടെ സംവിധായകൻ ഇംതിയാസ് അലിയാണ് ഈ സീരീസും ചെയ്തിരിക്കുന്നത് .ക്രൈം ത്രില്ലർ ജേർണർ ഇഷ്ടമുള്ളവർക്ക് തീർച്ചയായും കണ്ടു നോക്കാം .. ഒരു പക്ഷേ വലിയ താരമൂല്യമുള്ള അഭിനേതാക്കൾ ഇല്ലാത്തതു കൊണ്ടു മാത്രമാണ് കൂടുതൽ ചർച്ച ചെയ്യപ്പെടാതിരിക്കുന്നത് എന്നാണ് വ്യക്തിപരമായ വിലയിരുത്തൽ
