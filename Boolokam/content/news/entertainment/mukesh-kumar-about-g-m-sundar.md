---
title: "ജന ഗണ മന സിനിമയിലെ ചീഫ് മിനിസ്റ്റർ"
date: 2022-04-30T09:17:10
draft: false
categories: ["Entertainment"]
tags: ['ACTOR', 'Featured', 'g m sundar', 'janaganamana movie']
author: "Beaumaris"
---

<strong>Mukesh Kumar എഴുതിയത് </strong>
<strong>കടപ്പാട് : Malayalam Movie &amp; Music DataBase (m3db)</strong>

ജന ഗണ മന സിനിമയിലെ പ്രധാന കഥാപാത്രങ്ങളിൽ ഒന്നാണ് ചീഫ് മിനിസ്റ്റർ... ആൾക്കാരെയും സാഹചര്യങ്ങളെയും തനിക്ക് അനുകൂലമാക്കി മാറ്റാൻ എന്തും ചെയ്യുന്ന സൂക്ഷ്മ ബുദ്ധി...സൂത്രശാലി.... ആ കഥാപാത്രത്തെ അവതരിപ്പിച്ച നടൻ ആരാണ്?
----------------------------------
"പലപ്പോഴും റോഡിലൂടെ നടന്ന് വരുമ്പോൾ ചില പരിചയക്കാരൊക്കെ പരിഹാസ രൂപത്തിൽ ചോദിക്കും "ഇപ്പോ സിനിമ ഒന്നുമില്ലേ?" അല്ലെങ്കിൽ നമ്മുടെ കാതിൽ വീഴുന്ന തരത്തിൽ സംസാരിക്കും "പണ്ടെങ്ങാണ്ട് കുറച്ച് സിനിമകളിൽ അഭിനയിച്ചതാ... ദേ ഇപ്പോ തേരാപാരാ നടക്കണു..." അപ്പോഴോക്കെയും മനസ്സ് തളരാതെ, വീണു പോകാതെ ചേർത്ത് നിർത്തി എല്ലാ വിധത്തിലും പിന്തുണച്ചത് എൻ്റെ ബാല്യ കാല സുഹൃത്ത് ആയ നരസിമ്മ റാവു ആണ്. അവൻ എപ്പോഴും പറയും "you are one film away"... ഒരൊറ്റ സിനിമ മതിയെടാ നിൻ്റെ ജീവിതം മാറാനെന്ന്..." ഒരു ഇൻ്റർവ്യൂവിൽ ഇത് പറയുമ്പോൾ ആ നടൻ്റെ കണ്ണുകൾ നിറഞ്ഞൊഴുകി...
------------------------------

<img class="size-full wp-image-331938 aligncenter" src="https://cdn.boolokam.com/articles/2022/04/dddddd.jpeg" alt="" width="800" height="448" />

കുട്ടിക്കാലത്ത് തന്നെ സിനിമയോട് തോന്നിയിരുന്ന അഭിനിവേശം ആണ് ജി എം സുന്ദറിനെ ബിരുദത്തിന് ശേഷം അഡയാർ ഫിലിം ഇൻസ്റ്റിറ്റ്യൂട്ടിലെ സിനിമാ പഠനത്തിലേക്ക് എത്തിച്ചത്...നാസർ, അർച്ചന തുടങ്ങിയവരൊക്കെ സുന്ദറിൻ്റെ ബാച്ച് മേറ്റ്സ് ആയിരുന്നു..രഘുവരൻ സീനിയറും. ഇൻസ്റ്റിറ്റ്യൂട്ടിലെ അഭിനയ പഠനത്തിന് ശേഷം അവസരങ്ങൾക്കായി പലയിടങ്ങളിലും കയറിയിറങ്ങുന്നതിനിടയിൽ ആണ് കെ ബാലചന്ദറിൻ്റെ കവിതാലയ ഫിലിംസിൻ്റെ ജീവാത്മാവ് ആയ അനന്തുവിനെ പരിചയപ്പെടുന്നത്. കമൽ ഹാസൻ വരെ തൻ്റെ ആശാൻ ആയി കരുതുന്ന വ്യക്തി ആണ് അനന്തു. ലോക സിനിമകളെക്കുറിച്ചുള്ള സുന്ദറിൻ്റെ പരന്ന അറിവ് അനന്തുവിൽ മതിപ്പുളവാക്കി. അങ്ങനെ സിനിമാ ചർച്ചകളും, അന്ന് ലഭ്യമായ ലോക സിനിമാ കാസറ്റുകൾ എടുത്ത് കാണലും ഒക്കെയായി അനന്തുവിൻെറ സന്തത സഹചാരി ആയി മാറി സുന്ദർ. അന്ന് ദില്ലിയിൽ നടന്നിരുന്ന ഇൻ്റർനാഷണൽ ഫിലിം ഫെസ്റ്റിവലിലേക്ക് ആദ്യമായി സുന്ദറിനെ കൊണ്ടു പോയതും അനന്തു ആയിരുന്നു.

&amp;nbsp;

<img class="wp-image-331939 aligncenter" src="https://cdn.boolokam.com/articles/2022/04/ndqqd.jpg" alt="" width="746" height="420" />

ആ ഒരു ബന്ധത്തിലൂടെ ആണ് ആദ്യ സിനിമയിലേക്ക് എത്തുന്നതും... കവിതാലയ നിർമ്മിച്ച കമൽ ഹാസൻ ചിത്രമായ പുന്നകൈ മന്നനിലെ ശ്രീലങ്കൻ യുവാവിൻ്റെ കഥാപാത്രം അവതരിപ്പിച്ചു കൊണ്ടായിരുന്നു സിനിമാ പ്രവേശം. കമൽ ഹാസനുമായുള്ള അടുപ്പം അടുത്തടുത്ത സിനിമാ അവസരങ്ങൾക്ക് കാരണമായി.. സത്യാ എന്ന സിനിമയിൽ കമലിൻ്റെ സുഹൃത്തുക്കളിൽ ഒരാളായി ശ്രദ്ധേയ വേഷം. ആവനാഴിയുടെ remake ആയ കടമൈ ഗണ്ണിയം കട്ടുപ്പാട് എന്ന സിനിമയിലും നല്ലൊരു വേഷം ചെയ്തു. തുടർന്ന് ചെറിയ വേഷങ്ങൾ ലഭിച്ചു കൊണ്ടേയിരുന്നു.. പക്ഷേ സുന്ദറിലെ അഭിനയ മോഹിക്ക് ആനയുടെ വിശപ്പ് ആയിരുന്നെങ്കിൽ കിട്ടിയ വേഷങ്ങൾ ഒക്കെയും ചോളപ്പൊരി ആയിരുന്നു. ഒരു ഘട്ടം ആയപ്പോൾ ചെറിയ വേഷങ്ങൾ ലഭിക്കുന്നതും നിലച്ചു. തുടക്കത്തിൽ ലഭിച്ച ശ്രദ്ധേയ വേഷങ്ങൾ കഴിഞ്ഞാൽ പിന്നെ എഡിറ്റർ ലെനിൻ സംവിധാനം ചെയ്ത "ഊരുക്ക് നൂറ് പേർ" എന്ന സിനിമയിൽ കേന്ദ്ര കഥാപാത്രം അവതരിപ്പിച്ചത് ആണ് എടുത്ത് പറയാനായി ഉണ്ടായിരുന്നത്. 2001-ൽ റിലീസ് ആയ ആ സിനിമയിലൂടെ ലെനിൻ മികച്ച സംവിധായകനുള്ള ദേശീയ അവാർഡ് ആദ്യമായി തമിഴ് സിനിമയിലേക്ക് കൊണ്ടു വന്നെങ്കിലും സിനിമ തിയേറ്ററിൽ റിലീസ് ആയില്ല. 2005-ൽ റിലീസ് ആയ, ചിമ്പു നായകനായ തൊട്ടി ജയ എന്ന സിനിമയോട് കൂടി സുന്ദറിൻ്റെ സിനിമാ ജീവിതം ഏതാണ്ട് നിലച്ചു.

&amp;nbsp;

<img class="size-full wp-image-331940 aligncenter" src="https://cdn.boolokam.com/articles/2022/04/grgrrrrrrrr.jpg" alt="" width="640" height="426" />

കൂതുപ്പട്ടറൈ, പരീക്ഷ തുടങ്ങിയ നാടക ട്രൂപ്പുകളിൽ അഭിനയം തുടർന്ന് കൊണ്ടിരുന്നു. പക്ഷേ ജീവിതം മുന്നോട്ട് കൊണ്ടു പോകേണ്ടേ? സുഹൃത്തുക്കളുടെ സഹായത്തോടെ ചെറിയൊരു ബിസിനസ്സ് തുടങ്ങി. തൻ്റെയുള്ളിലെ തീ അപ്പോഴും അയാൾ കെടാതെ സൂക്ഷിച്ചു. എല്ലാ വർഷവും മുടങ്ങാതെ ഇൻ്റർനാഷണൽ ഫിലിം ഫെസ്റ്റിവലിലേക്ക് പോയി...കാണാവുന്നതിൻ്റെ പരമാവധി സിനിമകൾ കണ്ടു... സിനിമയെക്കുറിച്ചുള്ള പുസ്തകങ്ങൾ വായിച്ചു...

"സൂത് കവ്വും" എന്ന സിനിമ കണ്ട ശേഷം സുന്ദർ അതിൻ്റെ സംവിധായകൻ നളൻ കുമാരസ്വാമിയെ ചെന്ന് കണ്ടു...വർഷങ്ങൾക്ക് ശേഷം ആണ് ഒരു സംവിധായകനെ അങ്ങോട്ട് ചെന്ന് കാണുന്നത്. കാതലും കടന്ത് പോകും എന്ന സിനിമയുടെ പണിപ്പുരയിൽ ആയിരുന്നു നളൻ അപ്പോൾ. അതിലിപ്പോൾ വേഷങ്ങൾ ഒന്നും ഇല്ലെന്ന് പറഞ്ഞ നളൻ അയാളെ നിരാശപ്പെടുത്തേണ്ട എന്ന് കരുതി ഒരു സീൻ പറഞ്ഞ് കൊടുത്ത് അത് അഭിനയിക്കാൻ പറഞ്ഞു... അത് മൂന്ന് വ്യത്യസ്ത രീതിയിൽ അഭിനയിച്ച് കാണിച്ചപ്പോൾ നളനും അവിടെ ഉണ്ടായിരുന്നവരും അദ്ഭുതപ്പെട്ട് പോയി... അങ്ങനെ സിനിമാ അഭിനയം തുടങ്ങിയ 1986-ൽ നിന്നും കൃത്യം മുപ്പത് വർഷം കഴിഞ്ഞപ്പോൾ സുന്ദറിൻ്റെ second ഇന്നിംഗ്സ് ആ സിനിമയിലൂടെ തുടങ്ങി. ആ വേഷം ഏറെ ശ്രദ്ധിക്കപ്പെട്ടു.

&amp;nbsp;

<img class="wp-image-331941 aligncenter" src="https://cdn.boolokam.com/articles/2022/04/fwfwfffff-1.jpg" alt="" width="823" height="507" />

തുടർന്ന് മഹാമുനി, സീത്താക്കാത്തി, മണ്ടേല തുടങ്ങി നിരവധി ശ്രദ്ധേയമായ വേഷങ്ങൾ കിട്ടിത്തുടങ്ങി.. പാ രഞ്ജിത്തിൻ്റെ സാർപ്പാട്ട പരമ്പരൈ സിനിമയിലെ ദുരൈക്കണ്ണ് വാധ്യാർ എന്ന കഥാപാത്രത്തിലൂടെ സുന്ദർ ഇത്തവണ താൻ ഇവിടെ തുടരാൻ തന്നെയാണ് വന്നതെന്ന് അസന്നിഗ്ദ്ധമായി സിനിമാ
ലോകത്തോട് പറഞ്ഞു വച്ചു. പാ രഞ്ജിത്ത് നിർമ്മിച്ച റൈറ്ററിലെ വക്കീൽ വേഷവും ഏറെ ശ്രദ്ധിക്കപ്പെട്ടു...

ഇപ്പോൾ കൈ നിറയെ അവസരങ്ങൾ ആണ് സുന്ദറിന്... തമിഴിലും അന്യ ഭാഷകളിലും...
തമിഴിൽ താൻ അഭിനയിക്കുന്ന സിനിമകളുടെ ടൈറ്റിലിൽ "Come Back Actor G M Sundar" എന്ന് കൊടുക്കാൻ പറ്റുമോ എന്ന് സുന്ദർ ചോദിക്കാറുണ്ട്.. അതെന്തിനാണ് എന്നതിന് അദ്ദേഹത്തിൻ്റെ ഉത്തരം ഇതാണ് "സിനിമയിൽ അഭിനയിക്കാൻ തുടങ്ങി മുപ്പത് വർഷങ്ങൾക്ക് ശേഷം 2016-ൽ ആണ് എനിക്ക് ജനങ്ങൾ തിരിച്ചറിയുന്ന ഒരു ബ്രേക്ക് കിട്ടുന്നത്... പക്ഷേ ഈ മുപ്പത് വർഷവും ഞാൻ എന്നെ സ്വയം നവീകരിച്ചു കൊണ്ടിരുന്നു... സിനിമയിലെ മാറ്റങ്ങൾക്ക് അനുസരിച്ച് എന്നെ update ചെയ്തു കൊണ്ടിരുന്നു... ഓരോ ദിവസവും കണ്ണാടിയുടെ മുന്നിൽ നിന്ന് "നിന്നെക്കൊണ്ട് സാധിച്ചില്ലെങ്കിൽ വേറേ ആരേക്കൊണ്ടാടാ സാധിക്കുക?" എന്ന് സ്വയം ചോദിച്ചു കൊണ്ടിരുന്നു... Updated ആയില്ലെങ്കിൽ ചെറുപ്പക്കാരായ സംവിധായകരെ കാണുമ്പോൾ ആരാണ് ഈ അമ്മാവൻ എന്ന attitude ആയിരിക്കും അവർക്ക് നമ്മളോട്...

<img class="wp-image-331943 aligncenter" src="https://cdn.boolokam.com/articles/2022/04/fwffww.jpg" alt="" width="676" height="451" />അവർക്ക് അറിയാവുന്നതും അതിൽ കൂടുതലും അറിയാവുന്ന ആളാണെന്ന് മനസ്സിലായാൽ പിന്നെ നമ്മൾ അവിടെ ബ്രോ ആയി... ഓരോ ദിവസവും സിനിമ മോഹിച്ച് എത്രയെത്ര പേരാണ് എത്തുന്നത്? അതു പോലെ മതിയാക്കി പോകുന്നവരും..അവർക്ക് ഒക്കെ പ്രചോദനം ആവട്ടെ എന്ന് കരുതിയാണ് ഞാൻ ആ ടാഗ് ഉപയോഗിക്കാൻ പറ്റുമോ എന്ന് ചോദിക്കുന്നത്...കാരണം എന്നെപ്പോലെ തന്നെ സിനിമ പാഷൻ ആയ ഓരോരുത്തരോടും എനിക്ക് പറയാനുള്ളത് എൻ്റെ പ്രിയ സുഹൃത്തിൻ്റെ വാക്കുകൾ ആണ്.. you are one film away"


![ജന ഗണ മന സിനിമയിലെ ചീഫ് മിനിസ്റ്റർ](https://cdn.boolokam.com/articles/2022/04/dddddd.jpeg)**Mukesh Kumar എഴുതിയത്** **കടപ്പാട് : Malayalam Movie & Music DataBase (m3db)** ജന ഗണ മന സിനിമയിലെ പ്രധാന കഥാപാത്രങ്ങളിൽ ഒന്നാണ് ചീഫ് മിനിസ്റ്റർ... ആൾക്കാരെയും സാഹചര്യങ്ങളെയും തനിക്ക് അനുകൂലമാക്കി മാറ്റാൻ എന്തും ചെയ്യുന്ന സൂക്ഷ്മ ബുദ്ധി...സൂത്രശാലി.... ആ കഥാപാത്രത്തെ അവതരിപ്പിച്ച നടൻ ആരാണ്? \---------------------------------- "പലപ്പോഴും റോഡിലൂടെ നടന്ന് വരുമ്പോൾ ചില പരിചയക്കാരൊക്കെ പരിഹാസ രൂപത്തിൽ ചോദിക്കും "ഇപ്പോ സിനിമ ഒന്നുമില്ലേ?" അല്ലെങ്കിൽ നമ്മുടെ കാതിൽ വീഴുന്ന തരത്തിൽ സംസാരിക്കും "പണ്ടെങ്ങാണ്ട് കുറച്ച് സിനിമകളിൽ അഭിനയിച്ചതാ... ദേ ഇപ്പോ തേരാപാരാ നടക്കണു..." അപ്പോഴോക്കെയും മനസ്സ് തളരാതെ, വീണു പോകാതെ ചേർത്ത് നിർത്തി എല്ലാ വിധത്തിലും പിന്തുണച്ചത് എൻ്റെ ബാല്യ കാല സുഹൃത്ത് ആയ നരസിമ്മ റാവു ആണ്. അവൻ എപ്പോഴും പറയും "you are one film away"... ഒരൊറ്റ സിനിമ മതിയെടാ നിൻ്റെ ജീവിതം മാറാനെന്ന്..." ഒരു ഇൻ്റർവ്യൂവിൽ ഇത് പറയുമ്പോൾ ആ നടൻ്റെ കണ്ണുകൾ നിറഞ്ഞൊഴുകി... \------------------------------ കുട്ടിക്കാലത്ത് തന്നെ സിനിമയോട് തോന്നിയിരുന്ന അഭിനിവേശം ആണ് ജി എം സുന്ദറിനെ ബിരുദത്തിന് ശേഷം അഡയാർ ഫിലിം ഇൻസ്റ്റിറ്റ്യൂട്ടിലെ സിനിമാ പഠനത്തിലേക്ക് എത്തിച്ചത്...നാസർ, അർച്ചന തുടങ്ങിയവരൊക്കെ സുന്ദറിൻ്റെ ബാച്ച് മേറ്റ്സ് ആയിരുന്നു..രഘുവരൻ സീനിയറും. ഇൻസ്റ്റിറ്റ്യൂട്ടിലെ അഭിനയ പഠനത്തിന് ശേഷം അവസരങ്ങൾക്കായി പലയിടങ്ങളിലും കയറിയിറങ്ങുന്നതിനിടയിൽ ആണ് കെ ബാലചന്ദറിൻ്റെ കവിതാലയ ഫിലിംസിൻ്റെ ജീവാത്മാവ് ആയ അനന്തുവിനെ പരിചയപ്പെടുന്നത്. കമൽ ഹാസൻ വരെ തൻ്റെ ആശാൻ ആയി കരുതുന്ന വ്യക്തി ആണ് അനന്തു. ലോക സിനിമകളെക്കുറിച്ചുള്ള സുന്ദറിൻ്റെ പരന്ന അറിവ് അനന്തുവിൽ മതിപ്പുളവാക്കി. അങ്ങനെ സിനിമാ ചർച്ചകളും, അന്ന് ലഭ്യമായ ലോക സിനിമാ കാസറ്റുകൾ എടുത്ത് കാണലും ഒക്കെയായി അനന്തുവിൻെറ സന്തത സഹചാരി ആയി മാറി സുന്ദർ. അന്ന് ദില്ലിയിൽ നടന്നിരുന്ന ഇൻ്റർനാഷണൽ ഫിലിം ഫെസ്റ്റിവലിലേക്ക് ആദ്യമായി സുന്ദറിനെ കൊണ്ടു പോയതും അനന്തു ആയിരുന്നു. &nbsp; ![](https://cdn.boolokam.com/articles/2022/04/ndqqd.jpg) ആ ഒരു ബന്ധത്തിലൂടെ ആണ് ആദ്യ സിനിമയിലേക്ക് എത്തുന്നതും... കവിതാലയ നിർമ്മിച്ച കമൽ ഹാസൻ ചിത്രമായ പുന്നകൈ മന്നനിലെ ശ്രീലങ്കൻ യുവാവിൻ്റെ കഥാപാത്രം അവതരിപ്പിച്ചു കൊണ്ടായിരുന്നു സിനിമാ പ്രവേശം. കമൽ ഹാസനുമായുള്ള അടുപ്പം അടുത്തടുത്ത സിനിമാ അവസരങ്ങൾക്ക് കാരണമായി.. സത്യാ എന്ന സിനിമയിൽ കമലിൻ്റെ സുഹൃത്തുക്കളിൽ ഒരാളായി ശ്രദ്ധേയ വേഷം. ആവനാഴിയുടെ remake ആയ കടമൈ ഗണ്ണിയം കട്ടുപ്പാട് എന്ന സിനിമയിലും നല്ലൊരു വേഷം ചെയ്തു. തുടർന്ന് ചെറിയ വേഷങ്ങൾ ലഭിച്ചു കൊണ്ടേയിരുന്നു.. പക്ഷേ സുന്ദറിലെ അഭിനയ മോഹിക്ക് ആനയുടെ വിശപ്പ് ആയിരുന്നെങ്കിൽ കിട്ടിയ വേഷങ്ങൾ ഒക്കെയും ചോളപ്പൊരി ആയിരുന്നു. ഒരു ഘട്ടം ആയപ്പോൾ ചെറിയ വേഷങ്ങൾ ലഭിക്കുന്നതും നിലച്ചു. തുടക്കത്തിൽ ലഭിച്ച ശ്രദ്ധേയ വേഷങ്ങൾ കഴിഞ്ഞാൽ പിന്നെ എഡിറ്റർ ലെനിൻ സംവിധാനം ചെയ്ത "ഊരുക്ക് നൂറ് പേർ" എന്ന സിനിമയിൽ കേന്ദ്ര കഥാപാത്രം അവതരിപ്പിച്ചത് ആണ് എടുത്ത് പറയാനായി ഉണ്ടായിരുന്നത്. 2001-ൽ റിലീസ് ആയ ആ സിനിമയിലൂടെ ലെനിൻ മികച്ച സംവിധായകനുള്ള ദേശീയ അവാർഡ് ആദ്യമായി തമിഴ് സിനിമയിലേക്ക് കൊണ്ടു വന്നെങ്കിലും സിനിമ തിയേറ്ററിൽ റിലീസ് ആയില്ല. 2005-ൽ റിലീസ് ആയ, ചിമ്പു നായകനായ തൊട്ടി ജയ എന്ന സിനിമയോട് കൂടി സുന്ദറിൻ്റെ സിനിമാ ജീവിതം ഏതാണ്ട് നിലച്ചു. &nbsp; ![](https://cdn.boolokam.com/articles/2022/04/grgrrrrrrrr.jpg) കൂതുപ്പട്ടറൈ, പരീക്ഷ തുടങ്ങിയ നാടക ട്രൂപ്പുകളിൽ അഭിനയം തുടർന്ന് കൊണ്ടിരുന്നു. പക്ഷേ ജീവിതം മുന്നോട്ട് കൊണ്ടു പോകേണ്ടേ? സുഹൃത്തുക്കളുടെ സഹായത്തോടെ ചെറിയൊരു ബിസിനസ്സ് തുടങ്ങി. തൻ്റെയുള്ളിലെ തീ അപ്പോഴും അയാൾ കെടാതെ സൂക്ഷിച്ചു. എല്ലാ വർഷവും മുടങ്ങാതെ ഇൻ്റർനാഷണൽ ഫിലിം ഫെസ്റ്റിവലിലേക്ക് പോയി...കാണാവുന്നതിൻ്റെ പരമാവധി സിനിമകൾ കണ്ടു... സിനിമയെക്കുറിച്ചുള്ള പുസ്തകങ്ങൾ വായിച്ചു... "സൂത് കവ്വും" എന്ന സിനിമ കണ്ട ശേഷം സുന്ദർ അതിൻ്റെ സംവിധായകൻ നളൻ കുമാരസ്വാമിയെ ചെന്ന് കണ്ടു...വർഷങ്ങൾക്ക് ശേഷം ആണ് ഒരു സംവിധായകനെ അങ്ങോട്ട് ചെന്ന് കാണുന്നത്. കാതലും കടന്ത് പോകും എന്ന സിനിമയുടെ പണിപ്പുരയിൽ ആയിരുന്നു നളൻ അപ്പോൾ. അതിലിപ്പോൾ വേഷങ്ങൾ ഒന്നും ഇല്ലെന്ന് പറഞ്ഞ നളൻ അയാളെ നിരാശപ്പെടുത്തേണ്ട എന്ന് കരുതി ഒരു സീൻ പറഞ്ഞ് കൊടുത്ത് അത് അഭിനയിക്കാൻ പറഞ്ഞു... അത് മൂന്ന് വ്യത്യസ്ത രീതിയിൽ അഭിനയിച്ച് കാണിച്ചപ്പോൾ നളനും അവിടെ ഉണ്ടായിരുന്നവരും അദ്ഭുതപ്പെട്ട് പോയി... അങ്ങനെ സിനിമാ അഭിനയം തുടങ്ങിയ 1986-ൽ നിന്നും കൃത്യം മുപ്പത് വർഷം കഴിഞ്ഞപ്പോൾ സുന്ദറിൻ്റെ second ഇന്നിംഗ്സ് ആ സിനിമയിലൂടെ തുടങ്ങി. ആ വേഷം ഏറെ ശ്രദ്ധിക്കപ്പെട്ടു. &nbsp; ![](https://cdn.boolokam.com/articles/2022/04/fwfwfffff-1.jpg) തുടർന്ന് മഹാമുനി, സീത്താക്കാത്തി, മണ്ടേല തുടങ്ങി നിരവധി ശ്രദ്ധേയമായ വേഷങ്ങൾ കിട്ടിത്തുടങ്ങി.. പാ രഞ്ജിത്തിൻ്റെ സാർപ്പാട്ട പരമ്പരൈ സിനിമയിലെ ദുരൈക്കണ്ണ് വാധ്യാർ എന്ന കഥാപാത്രത്തിലൂടെ സുന്ദർ ഇത്തവണ താൻ ഇവിടെ തുടരാൻ തന്നെയാണ് വന്നതെന്ന് അസന്നിഗ്ദ്ധമായി സിനിമാ ലോകത്തോട് പറഞ്ഞു വച്ചു. പാ രഞ്ജിത്ത് നിർമ്മിച്ച റൈറ്ററിലെ വക്കീൽ വേഷവും ഏറെ ശ്രദ്ധിക്കപ്പെട്ടു... ഇപ്പോൾ കൈ നിറയെ അവസരങ്ങൾ ആണ് സുന്ദറിന്... തമിഴിലും അന്യ ഭാഷകളിലും... തമിഴിൽ താൻ അഭിനയിക്കുന്ന സിനിമകളുടെ ടൈറ്റിലിൽ "Come Back Actor G M Sundar" എന്ന് കൊടുക്കാൻ പറ്റുമോ എന്ന് സുന്ദർ ചോദിക്കാറുണ്ട്.. അതെന്തിനാണ് എന്നതിന് അദ്ദേഹത്തിൻ്റെ ഉത്തരം ഇതാണ് "സിനിമയിൽ അഭിനയിക്കാൻ തുടങ്ങി മുപ്പത് വർഷങ്ങൾക്ക് ശേഷം 2016-ൽ ആണ് എനിക്ക് ജനങ്ങൾ തിരിച്ചറിയുന്ന ഒരു ബ്രേക്ക് കിട്ടുന്നത്... പക്ഷേ ഈ മുപ്പത് വർഷവും ഞാൻ എന്നെ സ്വയം നവീകരിച്ചു കൊണ്ടിരുന്നു... സിനിമയിലെ മാറ്റങ്ങൾക്ക് അനുസരിച്ച് എന്നെ update ചെയ്തു കൊണ്ടിരുന്നു... ഓരോ ദിവസവും കണ്ണാടിയുടെ മുന്നിൽ നിന്ന് "നിന്നെക്കൊണ്ട് സാധിച്ചില്ലെങ്കിൽ വേറേ ആരേക്കൊണ്ടാടാ സാധിക്കുക?" എന്ന് സ്വയം ചോദിച്ചു കൊണ്ടിരുന്നു... Updated ആയില്ലെങ്കിൽ ചെറുപ്പക്കാരായ സംവിധായകരെ കാണുമ്പോൾ ആരാണ് ഈ അമ്മാവൻ എന്ന attitude ആയിരിക്കും അവർക്ക് നമ്മളോട്... ![](https://cdn.boolokam.com/articles/2022/04/fwffww.jpg)അവർക്ക് അറിയാവുന്നതും അതിൽ കൂടുതലും അറിയാവുന്ന ആളാണെന്ന് മനസ്സിലായാൽ പിന്നെ നമ്മൾ അവിടെ ബ്രോ ആയി... ഓരോ ദിവസവും സിനിമ മോഹിച്ച് എത്രയെത്ര പേരാണ് എത്തുന്നത്? അതു പോലെ മതിയാക്കി പോകുന്നവരും..അവർക്ക് ഒക്കെ പ്രചോദനം ആവട്ടെ എന്ന് കരുതിയാണ് ഞാൻ ആ ടാഗ് ഉപയോഗിക്കാൻ പറ്റുമോ എന്ന് ചോദിക്കുന്നത്...കാരണം എന്നെപ്പോലെ തന്നെ സിനിമ പാഷൻ ആയ ഓരോരുത്തരോടും എനിക്ക് പറയാനുള്ളത് എൻ്റെ പ്രിയ സുഹൃത്തിൻ്റെ വാക്കുകൾ ആണ്.. you are one film away"
