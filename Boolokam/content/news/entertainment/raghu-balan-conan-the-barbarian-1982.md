---
author: Beaumaris
categories:
- Entertainment
comment_count: 0
date: 2023-05-06 13:18:49
draft: false
image: https://cdn.boolokam.com/articles/2023/05/dqqqw-1024x426.jpg
like_count: 70228
share_count: 16849
tags:
- arnold schwarzenegger
- Conan the Barbarian (1982)
title: അർണോൾഡ് ന്റെ സിനിമാ ജീവിതത്തിലെ ഒരു വഴിത്തിരിവ് ആയിരുന്നു ഈ ചിത്രം
view_count: 1063932
---

**Raghu Balan** **Conan the Barbarian (1982)** അർണോൾഡ് അണ്ണന്റെ "Conan the Barbarian" എന്നുവിളിക്കുന്ന ഈ Fantasy -Adventure -Action ചിത്രം പണ്ട് മലയാള ഡബ്ബോടെ കൂടി നിങ്ങൾ കിരൺ ടീവിയിൽ കണ്ടിട്ട് ഉണ്ടാവും.അന്ന് ഈ ചിത്രം മുഴുവനായി കണ്ടു തീർക്കാൻ സാധിച്ചില്ല.. ഇന്നലെയായിരുന്നു ഈ ചിത്രം ആദ്യമായി മുഴുവനായി കണ്ട് തീർക്കാൻ സാധിച്ചത്.കണ്ടു കഴിഞ്ഞ ശേഷമുള്ള അന്വേഷണത്തിലാണ് "Conan" എന്ന ഇതിലെ മെയിൻ കഥാപാത്രം Pulp നോവലിലും കോമിക്സിലും പ്രത്യക്ഷപ്പെട്ട ഒരു ഫിക്ഷനാൽ കാരക്ടർ ആണെന്ന് മനസ്സിലാക്കാൻ സാധിച്ചത്. Mythical continent ആയ "Atlantis "ന്റെ തകർച്ചയ്ക്ക് ശേഷമുള്ള "Hyborian കാലഘട്ടത്തിൽ ജീവിച്ചിരുന്ന ഒരു "Cimmerian" Adventurer Warrior ആണ് Conan. അസാമാന്യ പോരാട്ടവീര്യവും ബുദ്ധിശക്തിയും നർമസ്വഭാവവും ഈ കഥാപാത്രത്തിന്റെ പ്രത്യേകതയാണ്. ദുരന്തങ്ങൾ എന്തുതന്നെയായാലും അതിനു വേണ്ടി ഒരിക്കലും കണ്ണീർ പൊഴിക്കാത്ത ഒരു വംശപാരമ്പര്യമാണ് Conan ന്റേത്."Crom" എന്ന Deity യാണ് അദ്ദേഹത്തിന്റെ വംശം ആരാധിക്കുന്നത് .ചിത്രത്തിൽ ആ Deity യുമായി അദ്ദേഹം ഇടയ്ക്കിടെ ആത്മഗതം സംസാരിക്കുന്നത് കാണാൻ കഴിയും.. [](https://cdn.boolokam.com/articles/2023/05/dqdqddddd.jpg)കുട്ടിയായിരുന്നപ്പോൾ, കൊല്ലൻ ആയ അച്ഛനെയും അമ്മയെയും അതുപോലെ തന്റെ ഗോത്രത്തെയും അതിക്രമിച്ച് കൊലപ്പെടുത്തിയ Demigod ആയ "Thulsa Doom"-നോടുള്ള Conan ന്റെ പ്രതികാരമാണ് ഈ ചിത്രത്തിന്റെ മൂലകഥ. ഫാന്റസി Elements കളോട് കൂടിയുള്ള,ആ പ്രതികാരത്തിലേക്കുള്ള യാത്രയിൽ മൂന്ന് സുഹൃത്തുക്കളെയും(Valeria,Subotai,Akiro 'The Wizard) അതുപോലെ Zamora യിലെ Osric രാജാവിന്റെ വശീകരിച്ച് കൊണ്ടുപോയ മകളെ Thulsa Doom ന്റെ Cult ൽ നിന്നും മോചിപ്പിക്കാനുമുള്ള ദൗത്യവും Conan ന് ലഭിക്കുകയാണ്. തുടർന്നുള്ള കഥയാണ് ബാക്കി.. [![](https://cdn.boolokam.com/articles/2023/05/dqqqw-1024x426.jpg)](https://cdn.boolokam.com/articles/2023/05/dqqqw.jpg)അർണോൾഡ് അണ്ണന്റെ സിനിമാ ജീവിതത്തിലെ ഒരു വഴിത്തിരിവ് ആയിരുന്നു ഈ ചിത്രം.പുള്ളിക്ക് ലോകമെമ്പാടുമുള്ള ഒരു ശ്രദ്ധ ആദ്യമായി കിട്ടുന്നത് ഈ ചിത്രത്തോട് കൂടിയാണ്. നല്ല വയലന്റ് ആക്ഷൻ രംഗങ്ങൾ ഉള്ള ഈ ചിത്രത്തിലെ പുള്ളിയുടെ സ്റ്റണ്ടുകൾ എല്ലാം പുള്ളി തന്നെയാണ് ചെയ്തിട്ടുള്ളത്. വ്യക്തിപരമായി ,പുള്ളിയുടെ ഇതിലെ അഭിനയവും എക്സ്പ്രഷനുമെല്ലാം കാണുമ്പോൾ ഇടയ്ക്ക് ചിരി വരുന്നുണ്ട് . എന്നാലും നല്ല രസമാണ് അത് കണ്ടിരിക്കാൻ. അതുപോലെ നായികയുടെയും. [![](https://cdn.boolokam.com/articles/2023/05/dqdqdddf.webp)](https://cdn.boolokam.com/articles/2023/05/dqdqdddf.webp)ആക്ഷൻ കഴിഞ്ഞാൽ പിന്നെ എടുത്ത് പറയേണ്ട മൂന്ന് സംഗതികളാണ് ഇതിലെ world building -ന്റെ ലൊക്കേഷനുകളും, കോസ്റ്യൂമ്സും പിന്നെ ആ Snake -ന്റെ practical effects ഉം .ഡയലോഗസ് ഒക്കെ Minimal ആണെങ്കിലും ചില ഡയലോഗ് ഒക്കെ നല്ല പഞ്ച് ഉള്ളതാണ്. ആകെ വെറുപ്പിക്കൽ ആയി തോന്നിയത് നോൺസ്റ്റോപ്പ് ആയി കുത്തികയറ്റിയിട്ടുള്ള ബാക്ക്ഗ്രൗണ്ട് മ്യൂസിക് സ്കോർ ആണ്. കൊമേഴ്‌സ്യൽ സക്സസ് ആയ ചിത്രത്തിന് ഒരു സീക്വലും അതുപോലെ 2011-ൽ ഒരു റീബൂട്ടും വന്നിട്ടുണ്ട്.ചിത്രത്തിന്റെ R-rated സ്വഭാവവും അതുപോലെ world building ഒക്കെ വച്ച് നോക്കുമ്പോൾ ഇപ്പോഴും GoT,Banshee, Spartacus, ഒക്കെ പോലെ നല്ലൊരു സീരീസ് ആയി ഇറക്കാനുള്ള പൊട്ടൻഷൽ ഉള്ള കഥയാണ് Conan ന്റേത്.