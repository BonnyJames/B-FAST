---
title: "ഉത്തമയായ ഒരു പെൺകുട്ടിക്ക് വേണ്ട നാല് ഗുണങ്ങളായി തമിഴിൽ പറയപ്പെടുന്ന 'അച്ചം മടം നാണം പയിർപ്പ്'"
date: 2022-10-13T13:29:39
draft: false
categories: ["Entertainment"]
tags: ['acham madam naanam payirppu', 'Muhammed Sageer Pandarathil', 'TAMIL MOVIE']
author: "Beaumaris"
---

<strong>അച്ചം മടം നാണം പയിർപ്പ് (തമിഴ്) റിവ്യൂ....</strong>

<strong>Muhammed Sageer Pandarathil </strong>

നവാഗതനായ രാജ രാമമൂർത്തി സംവിധാനം ചെയ്ത 'അച്ചം മടം നാണം പയിർപ്പ്' എന്ന തമിഴ് ചിത്രത്തിൽ ഉത്തമയായ ഒരു പെൺകുട്ടിക്ക് വേണ്ട ഗുണങ്ങളായി തമിഴിൽ പറയപ്പെടുന്ന നാല് കാര്യങ്ങളെ കുറിച്ചാണ് പറയുന്നത്.അച്ചം (ഭയം), മടം (നിഷ്കളങ്കത), നാണം, പയിർപ്പ് (പവിത്രത) എന്നിവയാണ് ആ നാല് കാര്യങ്ങൾ. 19 വയസ്സുള്ള അക്ഷര ഹാസന്റെ കഥാപാത്രമായ പവിത്രയാണ് ചിത്രത്തിലെ നായിക. അവളുടെ കൂട്ടുകാരികളാണ് അഞ്ജന ജയപ്രകാശിന്റെ കഥാപാത്രമായ രതിയും ശാലിനി വിജയകുമാറിന്റെ കഥാപാത്രമായ ജസീക്കയും.

യാഥാസ്ഥിതിക കുടുംബത്തിൽ ജനിച്ചുവളർന്ന അവളുടെ ദൈനംദിന കാര്യങ്ങൾക്ക് പലവിധ നിയന്ത്രണങ്ങളുണ്ട്. സംഗീത കച്ചേരികളിൽ പാടുന്ന ഉഷ ഉതുപ്പിന്റെ കഥാപാത്രമായ മുത്തശ്ശിയുടെ പോലെ പാടാൻ കഴിയാത്തതിൽ അവളെ ശാസിക്കുന്ന മാൽഗുഡി ശുഭയുടെ കഥാപാത്രമായ അമ്മ തന്നെയാണ് അവൾ ധരിക്കേണ്ട വേഷവും തീരുമാനിക്കുന്നത്.അവളുടെ ആവശ്യങ്ങളും ആഗ്രഹങ്ങളും എന്താണെന്ന് തിരക്കാൻ ആ വീട്ടിൽ ആരുമില്ല എന്നതാണ് സത്യം. തനിക്ക് മടുക്കുമ്പോൾ ടിവി ഓഫ് ചെയ്യുന്ന സുരേഷ് ചന്ദ്രയുടെ അച്ഛൻ കഥാപാത്രമായ ഭരദ്വാജും അവരുടെ വീടിന്റെ താഴെ താമസിക്കുന്ന കലൈ രജനിയുടെ കഥാപാത്രമായ ആന്റിയും മാർക്കറ്റിൽ വരുന്ന പുതിയ ഉൽപ്പന്നങ്ങൾ അടിച്ചേൽപ്പിക്കുന്ന ജാനകി സബേഷിന്റെ കഥാപാത്രമായ നായിഡു ആൻ്റിയും വീടിന്റെ അടുത്തുള്ള സൂപ്പർ മാർക്കറ്റ് നടത്തുന്ന ജോർജ് മരിയന്റെ കഥാപാത്രമായ മണികണ്ഠനും വരെ പല കാര്യങ്ങളിൽ പവിത്രയെ നിയന്ത്രിക്കുന്നുണ്ട്.

<img class=" wp-image-354522 aligncenter" src="https://cdn.boolokam.com/articles/2022/10/fwfgghh-1.jpg" alt="" width="733" height="413" />വീട്ടുകാരേയും സമൂഹത്തേയും ഭയന്ന് തനിക്ക് ഇഷ്ടമുള്ളതൊന്നും ചെയ്യാൻ കഴിയാതെ ജീവിക്കുന്നവരുടെ പ്രതിരൂപമായ പവിത്രക്ക് കുറച്ചെങ്കിലും ആശ്വാസം അവളുടെ കൂട്ടുകാരികളാണ്. സസ്യാഹാരം മാത്രം കഴിക്കുന്ന വീട്ടുകാർ അറിയാതെ അവൾക്ക് കഴിക്കാൻ മീൻ എത്തിക്കുന്നതും ഇത്തരം സങ്കീർണ്ണതകളിൽ നിന്ന് അല്പം ആശ്വാസത്തിനായി അവളുടെ കൂട്ടുകാരി രതി, പവിത്രയുടെ കാമുകനായ സിദ്ധാർത ശങ്കറിന്റെ കഥാപാത്രമായ ക്രിക്കറ്റ് കളിക്കാരൻ ഹരീഷുമായി ലൈംഗിക ബന്ധത്തിൽ ഏർപ്പെടാൻ അവളെ നിർബന്ധിക്കുന്നു. എന്നാൽ മറ്റേ കൂട്ടുകാരിയായ ജെസീക്ക അവളെ അതിൽ നിന്ന് പിന്തിരിപ്പിക്കാൻ ശ്രമിക്കുന്നുമുണ്ട്.അതിനായി കോണ്ടം വാങ്ങാൻ വീടിന്റെ അടുത്തുള്ള സൂപ്പർ മാർക്കറ്റിൽ പോയ അവർക്ക് അവിടെ നിന്ന് നേരിടേണ്ടിവരുന്ന പ്രശ്നങ്ങളുമെല്ലാം തൻ്റെ തീരുമാനം ശരിയാണോ തെറ്റാണോ എന്ന് ഒരിക്കൽ കൂടി ചിന്തിപ്പിക്കുന്നു. കൗമാരപ്രായത്തിൽ എല്ലാ പെൺകുട്ടികളും നേരിടുന്ന ആശങ്കയുടെ മുഖ്യകാരണം ലൈംഗിക വിദ്യാഭ്യാസത്തിന്റെ പോരായ്മയാണ്. ഇത് പ്രേക്ഷകരിൽ എത്തിക്കുന്നതിൽ സംവിധായകൻ വിജയിച്ചിട്ടുണ്ട്.

വേറെ എന്ത് വിഷയങ്ങളിലേയും തെറ്റും ശരിയും വേർതിരിക്കാൻ കഴിയുമെങ്കിലും ലൈംഗികതയുമായി ബന്ധപ്പെട്ട കാര്യങ്ങളിൽ മാത്രം കൃത്യമായൊരു നിഗമനത്തിൽ എത്തിച്ചേരാൻ പലർക്കും കഴിയാറില്ല. എന്താണ് ശരിയെന്ന നിഗമനത്തിലേക്ക് അവൾ എത്തുന്നതും, ആ തീരുമാനം അവളുടെ ജീവിതത്തെ മാറ്റുന്നതുമാണ് ചിത്രത്തിൽ പ്രേക്ഷകരെ കാത്തിരിക്കുന്നത്. ശ്രേയ ദേവ് ദൂബെയുടെ ഛായാഗ്രഹണവും സുഷയുടെ പശ്ചാത്തല സംഗീതവും കീർത്തന മുരളിയുടെ ചിത്രസംയോജനവും ചിത്രത്തെ മികച്ചതാക്കുന്നതിൽ തുണച്ചിട്ടുണ്ട്. ആമസോൺ പ്രൈമിൽ സംപ്രേഷണം ചെയ്യുന്ന ഈ ചിത്രം പെൺകുട്ടികളുള്ള ഓരോ അമ്മയും കണ്ടിരിക്കേണ്ടതാണ്.


![ഉത്തമയായ ഒരു പെൺകുട്ടിക്ക് വേണ്ട നാല് ഗുണങ്ങളായി തമിഴിൽ പറയപ്പെടുന്ന 'അച്ചം മടം നാണം പയിർപ്പ്'](https://cdn.boolokam.com/articles/2022/10/fwfgghh-1.jpg)**അച്ചം മടം നാണം പയിർപ്പ് (തമിഴ്) റിവ്യൂ....** **Muhammed Sageer Pandarathil** നവാഗതനായ രാജ രാമമൂർത്തി സംവിധാനം ചെയ്ത 'അച്ചം മടം നാണം പയിർപ്പ്' എന്ന തമിഴ് ചിത്രത്തിൽ ഉത്തമയായ ഒരു പെൺകുട്ടിക്ക് വേണ്ട ഗുണങ്ങളായി തമിഴിൽ പറയപ്പെടുന്ന നാല് കാര്യങ്ങളെ കുറിച്ചാണ് പറയുന്നത്.അച്ചം (ഭയം), മടം (നിഷ്കളങ്കത), നാണം, പയിർപ്പ് (പവിത്രത) എന്നിവയാണ് ആ നാല് കാര്യങ്ങൾ. 19 വയസ്സുള്ള അക്ഷര ഹാസന്റെ കഥാപാത്രമായ പവിത്രയാണ് ചിത്രത്തിലെ നായിക. അവളുടെ കൂട്ടുകാരികളാണ് അഞ്ജന ജയപ്രകാശിന്റെ കഥാപാത്രമായ രതിയും ശാലിനി വിജയകുമാറിന്റെ കഥാപാത്രമായ ജസീക്കയും. യാഥാസ്ഥിതിക കുടുംബത്തിൽ ജനിച്ചുവളർന്ന അവളുടെ ദൈനംദിന കാര്യങ്ങൾക്ക് പലവിധ നിയന്ത്രണങ്ങളുണ്ട്. സംഗീത കച്ചേരികളിൽ പാടുന്ന ഉഷ ഉതുപ്പിന്റെ കഥാപാത്രമായ മുത്തശ്ശിയുടെ പോലെ പാടാൻ കഴിയാത്തതിൽ അവളെ ശാസിക്കുന്ന മാൽഗുഡി ശുഭയുടെ കഥാപാത്രമായ അമ്മ തന്നെയാണ് അവൾ ധരിക്കേണ്ട വേഷവും തീരുമാനിക്കുന്നത്.അവളുടെ ആവശ്യങ്ങളും ആഗ്രഹങ്ങളും എന്താണെന്ന് തിരക്കാൻ ആ വീട്ടിൽ ആരുമില്ല എന്നതാണ് സത്യം. തനിക്ക് മടുക്കുമ്പോൾ ടിവി ഓഫ് ചെയ്യുന്ന സുരേഷ് ചന്ദ്രയുടെ അച്ഛൻ കഥാപാത്രമായ ഭരദ്വാജും അവരുടെ വീടിന്റെ താഴെ താമസിക്കുന്ന കലൈ രജനിയുടെ കഥാപാത്രമായ ആന്റിയും മാർക്കറ്റിൽ വരുന്ന പുതിയ ഉൽപ്പന്നങ്ങൾ അടിച്ചേൽപ്പിക്കുന്ന ജാനകി സബേഷിന്റെ കഥാപാത്രമായ നായിഡു ആൻ്റിയും വീടിന്റെ അടുത്തുള്ള സൂപ്പർ മാർക്കറ്റ് നടത്തുന്ന ജോർജ് മരിയന്റെ കഥാപാത്രമായ മണികണ്ഠനും വരെ പല കാര്യങ്ങളിൽ പവിത്രയെ നിയന്ത്രിക്കുന്നുണ്ട്. വീട്ടുകാരേയും സമൂഹത്തേയും ഭയന്ന് തനിക്ക് ഇഷ്ടമുള്ളതൊന്നും ചെയ്യാൻ കഴിയാതെ ജീവിക്കുന്നവരുടെ പ്രതിരൂപമായ പവിത്രക്ക് കുറച്ചെങ്കിലും ആശ്വാസം അവളുടെ കൂട്ടുകാരികളാണ്. സസ്യാഹാരം മാത്രം കഴിക്കുന്ന വീട്ടുകാർ അറിയാതെ അവൾക്ക് കഴിക്കാൻ മീൻ എത്തിക്കുന്നതും ഇത്തരം സങ്കീർണ്ണതകളിൽ നിന്ന് അല്പം ആശ്വാസത്തിനായി അവളുടെ കൂട്ടുകാരി രതി, പവിത്രയുടെ കാമുകനായ സിദ്ധാർത ശങ്കറിന്റെ കഥാപാത്രമായ ക്രിക്കറ്റ് കളിക്കാരൻ ഹരീഷുമായി ലൈംഗിക ബന്ധത്തിൽ ഏർപ്പെടാൻ അവളെ നിർബന്ധിക്കുന്നു. എന്നാൽ മറ്റേ കൂട്ടുകാരിയായ ജെസീക്ക അവളെ അതിൽ നിന്ന് പിന്തിരിപ്പിക്കാൻ ശ്രമിക്കുന്നുമുണ്ട്.അതിനായി കോണ്ടം വാങ്ങാൻ വീടിന്റെ അടുത്തുള്ള സൂപ്പർ മാർക്കറ്റിൽ പോയ അവർക്ക് അവിടെ നിന്ന് നേരിടേണ്ടിവരുന്ന പ്രശ്നങ്ങളുമെല്ലാം തൻ്റെ തീരുമാനം ശരിയാണോ തെറ്റാണോ എന്ന് ഒരിക്കൽ കൂടി ചിന്തിപ്പിക്കുന്നു. കൗമാരപ്രായത്തിൽ എല്ലാ പെൺകുട്ടികളും നേരിടുന്ന ആശങ്കയുടെ മുഖ്യകാരണം ലൈംഗിക വിദ്യാഭ്യാസത്തിന്റെ പോരായ്മയാണ്. ഇത് പ്രേക്ഷകരിൽ എത്തിക്കുന്നതിൽ സംവിധായകൻ വിജയിച്ചിട്ടുണ്ട്. വേറെ എന്ത് വിഷയങ്ങളിലേയും തെറ്റും ശരിയും വേർതിരിക്കാൻ കഴിയുമെങ്കിലും ലൈംഗികതയുമായി ബന്ധപ്പെട്ട കാര്യങ്ങളിൽ മാത്രം കൃത്യമായൊരു നിഗമനത്തിൽ എത്തിച്ചേരാൻ പലർക്കും കഴിയാറില്ല. എന്താണ് ശരിയെന്ന നിഗമനത്തിലേക്ക് അവൾ എത്തുന്നതും, ആ തീരുമാനം അവളുടെ ജീവിതത്തെ മാറ്റുന്നതുമാണ് ചിത്രത്തിൽ പ്രേക്ഷകരെ കാത്തിരിക്കുന്നത്. ശ്രേയ ദേവ് ദൂബെയുടെ ഛായാഗ്രഹണവും സുഷയുടെ പശ്ചാത്തല സംഗീതവും കീർത്തന മുരളിയുടെ ചിത്രസംയോജനവും ചിത്രത്തെ മികച്ചതാക്കുന്നതിൽ തുണച്ചിട്ടുണ്ട്. ആമസോൺ പ്രൈമിൽ സംപ്രേഷണം ചെയ്യുന്ന ഈ ചിത്രം പെൺകുട്ടികളുള്ള ഓരോ അമ്മയും കണ്ടിരിക്കേണ്ടതാണ്.
