---
title: "അവാർഡ് നേട്ടം പതിവാക്കിയതുകൊണ്ട് അധികം പറഞ്ഞുകേൾക്കാത്ത എഡിറ്റിങ് മാന്ത്രികൻ"
date: 2022-08-06T05:26:13
draft: false
categories: ["Entertainment"]
tags: ['cinema', 'editing', 'Featured', 'sreekar prasad']
author: "Beaumaris"
---

<strong>Rahul Madhavan </strong>

ഈ വർഷം ദേശീയ അവാർഡ് ലഭിച്ചവരിൽ പ്രശസ്തനായ ഒരു സിനിമാ പ്രവർത്തകന്റെ പേര് എവിടെയും അധികം പറഞ്ഞു കേട്ടില്ല, അതിന്റെ കാരണം അദ്ദേഹം ഈ അവാർഡ് നേട്ടമിങ്ങനെ പതിവാക്കിയതുകൊണ്ടാവാം.ഇന്ത്യൻ സിനിമയിലെ എഡിറ്റിംഗ് മാന്ത്രികൻ ശ്രീകർപ്രസാദ് സാറാണ് കക്ഷി.ശിവരഞ്ജിനിയും ചില പെൺകളും എന്ന പടത്തിലൂടെ ഈ വർഷവും അദ്ദേഹം അവാർഡ് നേടി. അന്നേരം ഇതുവരെ സ്വന്തമാക്കിയത് ദേശീയതലത്തിൽ മാത്രം ഒമ്പത് തവണ . എട്ടു തവണ മികച്ച എഡിറ്റിംഗിനും ( ഒരു സ്പെഷ്യൽ ജൂറി) ഒരു നോൺ ഫീച്ചർ വിഭാഗത്തിലുമായാണ് അദ്ദേഹം ഈ നേട്ടം കൈവരിച്ചത്. കൂടാതെ ഏറ്റവും കൂടുതൽ ഭാഷകളിൽ എഡിറ്റ്‌ ചെയ്ത വ്യക്തി എന്ന നിലയിൽ ലിംകാ ബുക്ക്‌ ഓഫ് റെക്കോർഡിലും അദ്ദേഹത്തിന്റെ പേര് ഇടം നേടിയിട്ടുണ്ട്.മലയാളം, ഹിന്ദി, തമിഴ്, തെലുങ്ക്, ഇംഗ്ലീഷ്,കന്നഡ, കറബ്ബി,ഒറിയ, പഞ്ചാബി, ആസാമീസ്, സിംഹള,ബംഗാളി, മറാത്തി,ബോഡോ, നേപ്പാളിസ്,മിഷിങ്,പങ്ചെന്പ , എന്നിങ്ങനെ 17 ഭാഷയിലുള്ള പടങ്ങൾക്ക് അദ്ദേഹം എഡിറ്റിംഗ് ചെയ്തിട്ടുണ്ട് എന്നാണ് അറിയാൻ കഴിഞ്ഞത്.

<img class="alignnone size-full wp-image-345479" src="https://cdn.boolokam.com/articles/2022/08/74512627.webp" alt="" width="1200" height="900" />സിനിമാ പാരമ്പര്യമുള്ള അക്കിനേനി കുടുംബത്തിൽ നിന്നും വന്ന ശ്രീകർ പ്രസാദിന്റെ എഡിറ്റിംഗിലേക്കുള്ള ആദ്യത്തെ കാൽവെയ്പ്പ് സ്വാതി എന്ന ഹിന്ദി ചിത്രത്തിലൂടെയായിരുന്നു. പിന്നീട് അക്കിനേനി നാഗാർജുന നായകനായ തെലുങ്ക് ചിത്രവും ചെയ്തു. തന്റെ നാലാമത്തെ ചിത്രമായ രാഖിലൂടെ ആദ്യമായി നാഷണൽ അവാർഡ് നേടിയതോടെ ശ്രീകർ പ്രസാദ് സിനിമയിൽ തന്റെ സ്ഥാനം ഉറപ്പിച്ചു. രാഖിലൂടെ അദ്ദേഹത്തിന് മലയാളത്തിലേക്കും എൻട്രി ലഭിച്ചു എന്നതാണ് മറ്റൊരു സത്യം, അതെങ്ങനെയെന്നാൽ അതിന്റെ നിർമ്മാതാകളിൽ ഒരാൾ സംഗീത് ശിവനായിരുന്നു കൂടാതെ ക്യാമറ ചലിപ്പിച്ചത് സന്തോഷ്‌ ശിവനും. ഈ ഒരു ബന്ധം കാരണം ശ്രീകർ വ്യൂഹം എന്ന ശിവൻ ടീമിന്റെ പടത്തിലൂടെ മലയാളത്തിലേക്കെത്തി. ശേഷം യോദ്ധ ചെയ്തു അതിൽ മികച്ച എഡിറ്റിംഗിന് സ്റ്റേറ്റ് അവാർഡ് ലഭിച്ചു, പിന്നീടിതുവരെ മൊത്തം അഞ്ചു അവാർഡ് നേടി മലയാളത്തിൽ ഈ വിഭാഗത്തിൽ ഏറ്റവും കൂടുതൽ പുരസ്‌കാരം നേടുന്ന വ്യക്തിയുമായി.

തമിഴിൽ അദ്ദേഹത്തിന്റെ ആദ്യ വർക്ക്‌ സന്തോഷ്‌ ശിവന്റെ ദി ടെററിസ്റ്റ് ആയിരുന്നു. അതിനും പ്രസാദ് ദേശീയ പുരസ്‌കാരം നേടിയിരുന്നു. അങ്ങനെ നോക്കുമ്പോൾ ശ്രീകറിന്റെ കരിയറിൽ ശിവൻ ബ്രദർസിനുള്ള പങ്കും വലുതാണെന്ന് നമ്മുക്ക് മനസിലാക്കാം.2002ൽ മണിരത്നത്തിന്റെ കണ്ണത്തിൽ മുത്തമിട്ടാൽ എന്ന ചിത്രത്തിലൂടെ ശ്രീകർ ദേശീയ തലത്തിൽ ഒരിക്കൽ കൂടി അവാർഡ് നെടുമ്പോൾ അന്നേരം മികച്ച ബാലനടിക്കുള്ള പുരസ്‌കാരം നേടിയത് അതേ പടത്തിൽ തന്നെ അഭിനയിച്ച പാർഥിപന്റെ മകൾ കീർത്തനയായിരുന്നു. പിന്നീട് പ്രസാദിന്റെ മകനും സംവിധായകനുമായ അക്ഷയ് അക്കിനെനി വിവാഹം ചെയ്തത് അതേ കീർത്തനയെ തന്നെ എന്നതും ശ്രീകർ പ്രസാദിന്റെ റിയൽ ലൈഫിലെ മറ്റൊരു കൗതുകം.

1999 ൽ വാനപ്രസ്ഥത്തിനും 2009 ൽ പഴശിരാജ, കുട്ടി സ്രാങ്ക് എന്നിവക്കുമുള്ള സ്പെഷ്യൽ ജൂറിയും ചേർന്ന് രണ്ടു തവണയാണ് അദ്ദേഹം ദേശീയ തലത്തിൽ മലയാളത്തിന് അഭിമാനമായത്. യോദ്ധ, വാനപ്രസ്ഥം,കരുണം,അനന്തഭദ്രം, ശേഷം,പഴശ്ശിരാജ എന്നീ ചിത്രങ്ങൾക്കായി അഞ്ചു തവണ കേരള സ്റ്റേറ്റിലും തിളങ്ങി.ദേശീയ തലത്തിൽ ഒരു കാറ്റഗറിയിൽ ഏറ്റവും അവാർഡ് നേടിയത് നമ്മുടെ ദാസേട്ടനാണ്(8 തവണ ). 7 തവണ നേടി രണ്ടാം സ്ഥാനത്തുള്ളത് ശ്രീകർ പ്രസാദ് ആയിരിക്കാനാണ് ചാൻസ്. മോഹൻലാൽ സംവിധാനം ചെയ്യുന്ന ബാറോസ്, ബ്ലെസ്സിയുടെ ആടുജീവിതം, മണിരത്നത്തിന്റെ പൊന്നിയിൻ സെൽവൻ, ശങ്കറിന്റെ ഇന്ത്യൻ 2 എന്നീ പടങ്ങളാണ് ശ്രീകർ പ്രസാദിന്റെ വരാൻ പോകുന്ന പ്രൊജക്ടുകൾ. ദേശീയ -സംസ്ഥാന അവാർഡിൽ ഇനിയും അദ്ദേഹത്തിന്റെ പേര് മുഴങ്ങി കേൾക്കാൻ ആശംസിക്കുന്നു.


![അവാർഡ് നേട്ടം പതിവാക്കിയതുകൊണ്ട് അധികം പറഞ്ഞുകേൾക്കാത്ത എഡിറ്റിങ് മാന്ത്രികൻ](https://cdn.boolokam.com/articles/2022/08/74512627.webp)**Rahul Madhavan** ഈ വർഷം ദേശീയ അവാർഡ് ലഭിച്ചവരിൽ പ്രശസ്തനായ ഒരു സിനിമാ പ്രവർത്തകന്റെ പേര് എവിടെയും അധികം പറഞ്ഞു കേട്ടില്ല, അതിന്റെ കാരണം അദ്ദേഹം ഈ അവാർഡ് നേട്ടമിങ്ങനെ പതിവാക്കിയതുകൊണ്ടാവാം.ഇന്ത്യൻ സിനിമയിലെ എഡിറ്റിംഗ് മാന്ത്രികൻ ശ്രീകർപ്രസാദ് സാറാണ് കക്ഷി.ശിവരഞ്ജിനിയും ചില പെൺകളും എന്ന പടത്തിലൂടെ ഈ വർഷവും അദ്ദേഹം അവാർഡ് നേടി. അന്നേരം ഇതുവരെ സ്വന്തമാക്കിയത് ദേശീയതലത്തിൽ മാത്രം ഒമ്പത് തവണ . എട്ടു തവണ മികച്ച എഡിറ്റിംഗിനും ( ഒരു സ്പെഷ്യൽ ജൂറി) ഒരു നോൺ ഫീച്ചർ വിഭാഗത്തിലുമായാണ് അദ്ദേഹം ഈ നേട്ടം കൈവരിച്ചത്. കൂടാതെ ഏറ്റവും കൂടുതൽ ഭാഷകളിൽ എഡിറ്റ്‌ ചെയ്ത വ്യക്തി എന്ന നിലയിൽ ലിംകാ ബുക്ക്‌ ഓഫ് റെക്കോർഡിലും അദ്ദേഹത്തിന്റെ പേര് ഇടം നേടിയിട്ടുണ്ട്.മലയാളം, ഹിന്ദി, തമിഴ്, തെലുങ്ക്, ഇംഗ്ലീഷ്,കന്നഡ, കറബ്ബി,ഒറിയ, പഞ്ചാബി, ആസാമീസ്, സിംഹള,ബംഗാളി, മറാത്തി,ബോഡോ, നേപ്പാളിസ്,മിഷിങ്,പങ്ചെന്പ , എന്നിങ്ങനെ 17 ഭാഷയിലുള്ള പടങ്ങൾക്ക് അദ്ദേഹം എഡിറ്റിംഗ് ചെയ്തിട്ടുണ്ട് എന്നാണ് അറിയാൻ കഴിഞ്ഞത്. സിനിമാ പാരമ്പര്യമുള്ള അക്കിനേനി കുടുംബത്തിൽ നിന്നും വന്ന ശ്രീകർ പ്രസാദിന്റെ എഡിറ്റിംഗിലേക്കുള്ള ആദ്യത്തെ കാൽവെയ്പ്പ് സ്വാതി എന്ന ഹിന്ദി ചിത്രത്തിലൂടെയായിരുന്നു. പിന്നീട് അക്കിനേനി നാഗാർജുന നായകനായ തെലുങ്ക് ചിത്രവും ചെയ്തു. തന്റെ നാലാമത്തെ ചിത്രമായ രാഖിലൂടെ ആദ്യമായി നാഷണൽ അവാർഡ് നേടിയതോടെ ശ്രീകർ പ്രസാദ് സിനിമയിൽ തന്റെ സ്ഥാനം ഉറപ്പിച്ചു. രാഖിലൂടെ അദ്ദേഹത്തിന് മലയാളത്തിലേക്കും എൻട്രി ലഭിച്ചു എന്നതാണ് മറ്റൊരു സത്യം, അതെങ്ങനെയെന്നാൽ അതിന്റെ നിർമ്മാതാകളിൽ ഒരാൾ സംഗീത് ശിവനായിരുന്നു കൂടാതെ ക്യാമറ ചലിപ്പിച്ചത് സന്തോഷ്‌ ശിവനും. ഈ ഒരു ബന്ധം കാരണം ശ്രീകർ വ്യൂഹം എന്ന ശിവൻ ടീമിന്റെ പടത്തിലൂടെ മലയാളത്തിലേക്കെത്തി. ശേഷം യോദ്ധ ചെയ്തു അതിൽ മികച്ച എഡിറ്റിംഗിന് സ്റ്റേറ്റ് അവാർഡ് ലഭിച്ചു, പിന്നീടിതുവരെ മൊത്തം അഞ്ചു അവാർഡ് നേടി മലയാളത്തിൽ ഈ വിഭാഗത്തിൽ ഏറ്റവും കൂടുതൽ പുരസ്‌കാരം നേടുന്ന വ്യക്തിയുമായി. തമിഴിൽ അദ്ദേഹത്തിന്റെ ആദ്യ വർക്ക്‌ സന്തോഷ്‌ ശിവന്റെ ദി ടെററിസ്റ്റ് ആയിരുന്നു. അതിനും പ്രസാദ് ദേശീയ പുരസ്‌കാരം നേടിയിരുന്നു. അങ്ങനെ നോക്കുമ്പോൾ ശ്രീകറിന്റെ കരിയറിൽ ശിവൻ ബ്രദർസിനുള്ള പങ്കും വലുതാണെന്ന് നമ്മുക്ക് മനസിലാക്കാം.2002ൽ മണിരത്നത്തിന്റെ കണ്ണത്തിൽ മുത്തമിട്ടാൽ എന്ന ചിത്രത്തിലൂടെ ശ്രീകർ ദേശീയ തലത്തിൽ ഒരിക്കൽ കൂടി അവാർഡ് നെടുമ്പോൾ അന്നേരം മികച്ച ബാലനടിക്കുള്ള പുരസ്‌കാരം നേടിയത് അതേ പടത്തിൽ തന്നെ അഭിനയിച്ച പാർഥിപന്റെ മകൾ കീർത്തനയായിരുന്നു. പിന്നീട് പ്രസാദിന്റെ മകനും സംവിധായകനുമായ അക്ഷയ് അക്കിനെനി വിവാഹം ചെയ്തത് അതേ കീർത്തനയെ തന്നെ എന്നതും ശ്രീകർ പ്രസാദിന്റെ റിയൽ ലൈഫിലെ മറ്റൊരു കൗതുകം. 1999 ൽ വാനപ്രസ്ഥത്തിനും 2009 ൽ പഴശിരാജ, കുട്ടി സ്രാങ്ക് എന്നിവക്കുമുള്ള സ്പെഷ്യൽ ജൂറിയും ചേർന്ന് രണ്ടു തവണയാണ് അദ്ദേഹം ദേശീയ തലത്തിൽ മലയാളത്തിന് അഭിമാനമായത്. യോദ്ധ, വാനപ്രസ്ഥം,കരുണം,അനന്തഭദ്രം, ശേഷം,പഴശ്ശിരാജ എന്നീ ചിത്രങ്ങൾക്കായി അഞ്ചു തവണ കേരള സ്റ്റേറ്റിലും തിളങ്ങി.ദേശീയ തലത്തിൽ ഒരു കാറ്റഗറിയിൽ ഏറ്റവും അവാർഡ് നേടിയത് നമ്മുടെ ദാസേട്ടനാണ്(8 തവണ ). 7 തവണ നേടി രണ്ടാം സ്ഥാനത്തുള്ളത് ശ്രീകർ പ്രസാദ് ആയിരിക്കാനാണ് ചാൻസ്. മോഹൻലാൽ സംവിധാനം ചെയ്യുന്ന ബാറോസ്, ബ്ലെസ്സിയുടെ ആടുജീവിതം, മണിരത്നത്തിന്റെ പൊന്നിയിൻ സെൽവൻ, ശങ്കറിന്റെ ഇന്ത്യൻ 2 എന്നീ പടങ്ങളാണ് ശ്രീകർ പ്രസാദിന്റെ വരാൻ പോകുന്ന പ്രൊജക്ടുകൾ. ദേശീയ -സംസ്ഥാന അവാർഡിൽ ഇനിയും അദ്ദേഹത്തിന്റെ പേര് മുഴങ്ങി കേൾക്കാൻ ആശംസിക്കുന്നു.
