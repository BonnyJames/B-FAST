---
author: Beaumaris
categories:
- Entertainment
comment_count: 0
date: 2023-06-01 13:43:19
draft: false
image: ''
like_count: 61604
share_count: 19367
tags:
- guy ritchie
- Guy Ritchie's The Covenant (2023)
- The Covenant (2023)
title: ഗയ്‌ റിച്ചി തന്റെ 'സ്വതസിദ്ധ' തട്ടുപൊളിപ്പൻ ശൈലി ചെറുതായൊന്ന് മാറ്റി പിടിച്ചപ്പോൾ
  പിറന്നത് ഒരുഗ്രൻ യുദ്ധ സിനിമ
view_count: 978434
---

**The Covenant (2023)** ഒരുപാട് മികച്ച അഭിപ്രായങ്ങൾ കേട്ടപ്പോഴും ഇത്രയും ഗംഭീരമായൊരു സിനിമയാകുമെന്ന് കരുതിയില്ല. ഒരു നോർമൽ വാർ ത്രില്ലറാണ് പ്രതീക്ഷിച്ചത്. പക്ഷേ ഇത് അതുക്കും മേലെ. ഗയ്‌ റിച്ചി തന്റെ 'സ്വതസിദ്ധ' തട്ടുപൊളിപ്പൻ ശൈലി ചെറുതായൊന്ന് മാറ്റി പിടിച്ചപ്പോൾ പിറന്നത് ഒരുഗ്രൻ യുദ്ധ സിനിമ.ഒരു ദൗത്യം പരാജയമായതിനെ തുടർന്ന് താലിബാൻ തീവ്രവാദികൾക്കിടയിൽ നിന്നും രക്ഷപ്പെട്ട് തിരിച്ചോടേണ്ടി വന്ന രണ്ട് സൈനികർ. വേട്ടപ്പട്ടികൾ കണക്കെ തങ്ങളുടെ പിറകെ കൂടിയിരിക്കുന്ന നൂറ് കണക്കിന് താലിബാൻ തീവ്രവാദികളിൽ നിന്നും രക്ഷപ്പെടാനയി.. നരച്ച ചാര നിറമാർന്ന അഫ്ഗാൻ മലനിരകൾക്കിടയിലൂടെയുള്ള താഴ്വാരങ്ങളിലൂടെ, ചെങ്കുത്തായ ഇറക്കങ്ങളിലൂടെ, ദുർഘടമായ പാതകളിലൂടെ ആ സൈനികർ നടത്തുന്ന അതിസാഹസികമായ അതിജീവന യാത്രയും.. അതിനെ തുടർന്നുള്ള സംഭവങ്ങളുമാണീ സിനിമ. [](https://cdn.boolokam.com/articles/2023/06/dqqdddf.webp)അഭിനയമായാലും മറ്റ് സാങ്കേതിക വശങ്ങളായാലും, എല്ലാത്തിൽ നിന്നും മികച്ച രീതിയിലുള്ള ഔട്ട്പുട്ട് നൽകിയിരിക്കുന്ന സിനിമയാണ് 'ദി കോവനന്റ്'. സാധാരണ ഗയ് റിച്ചി സിനിമകളുടെ ഒരു ലൗഡ് ബിഹേവിയർ ഇവിടെയില്ല. കഥ ആവശ്യപ്പെടുന്ന രീതിയിലുള്ള ഒരു മിതത്വം, പരിചരണത്തിൽ അദ്ദേഹം നൽകിയത് കൊണ്ടാണ് സിനിമ ഇത്രയും ഗംഭീരമായത്.ആക്ഷൻ പാർട്ടിനോട് കൂടെത്തന്നെ, കഥാപാത്രങ്ങൾക്കും അവരുടെ ഇമോഷൻസിനും തുല്യ പ്രാധാന്യം സിനിമ നൽകുന്നുണ്ട്. ഒരു യുദ്ധ സിനിമ എന്നതിനേക്കാളുപരി ദയ, സ്നേഹം, അനുകമ്പ പ്രതിബദ്ധത.. തുടങ്ങിയ മാനുഷിക വികാരങ്ങളിലൂന്നിയാണ് സിനിമയുടെ കഥ പുരോഗമിക്കുന്നത്. അതിനാൽ തന്നെ, പ്രേക്ഷകനെ ആവേശഭരിതരാക്കുന്ന നിരവധി ആക്ഷൻ സീനുകൾക്ക് ഒപ്പം തന്നെ.. ഇമോഷണലായും കണക്റ്റാവുന്ന സിനിമയാണിത്. താലിബാൻ തീവ്രവാദത്തിന്റെ ഭീകരതയും സിനിമയിലൂടെ പ്രേക്ഷകന് അനുഭവപ്പെടും. https://youtu.be/02PPMPArNEQ സിനിമയുടെ മ്യൂസിക്, യുദ്ധ രംഗങ്ങളിലെ സൗണ്ട് എഫക്ട്, അഫ്ഗാൻ മലനിരകളെ മനോഹരമായി പകർത്തിയ സിനിമോട്ടോഗ്രാഫി.. തുടങ്ങി ഉന്നത നിലവാരം പുലർത്തിയ ടെക്നിക്കൽ സൈഡിനോട് കൂടെ, As Usual ജേക്ക് ഗില്ലൻഹാളിന്റെ പ്രകടനവും, ജേക്കിനെ കവച്ചുവെക്കുന്ന 'ദാർ സലീം' എന്ന ഡാനിഷ് നടന്റെ ഹൃദയസ്പർശിയായ കഥാപാത്രവും പ്രകടനവും ചേർന്ന്.. ഗംഭീര സിനിമാനുഭവമാണ് The Covenant നൽകുന്നത്.