---
author: Beaumaris
categories:
- Entertainment
comment_count: 0
date: 2023-08-29 10:26:38
draft: false
image: ''
like_count: 14243
share_count: 13875
tags:
- Anirudh
- Atlee
- jawan
- Nayanthara
- Not Ramaiya Vastavaiya
- Shah Rukh Khan
- Shilpa R
- Vishal D
title: '''രാമയ്യ വസ്തവയ്യ'', ജവാനിലെ പുതിയ ​ഗാനം സോഷ്യൽ മീഡിയയിൽ തരം​ഗമാകാൻ ​ഒരുങ്ങി
  കഴിഞ്ഞു'
view_count: 595134
---

സംവിധായകൻ അറ്റ്ലീ സൂപ്പർ താരം ഷാരൂഖ് ഖാനെ നായകനാക്കി ഒരുക്കുന്ന ബോളിവുഡ് ചിത്രം ജവാനിലെ പുതിയ ​ഗാനമെത്തി. 'രാമയ്യ വസ്തവയ്യ' എന്ന ​ഗാനത്തിന് സം​ഗീതം നൽകിയിരിക്കുന്നത് അനിരുദ്ധ് രവിചന്ദറാണ്. ഷാരൂഖ് നിറഞ്ഞാടുന്ന ​ഗാനത്തിൽ നയൻതാരയും പ്രത്യക്ഷപ്പെടുന്നുണ്ട്. ഈ ഗാനം സോഷ്യൽ മീഡിയയിൽ തരം​ഗമാകാൻ ​ഒരുങ്ങി കഴിഞ്ഞു. https://youtu.be/ohS06vkHjLE ഗൗരി ഖാൻ ആണ് റെഡ് ചില്ലീസ് എന്റർടെയ്ൻമെന്റിന്റെ ബാനറിൽ ജവാൻ നിർമ്മിക്കുന്നത്. ഡബിൾ റോളിലാണ് ഷാരൂഖ് ചിത്രത്തിൽ എത്തുന്നത്. റോ’യിലെ ഒരു മുതിർന്ന ഉദ്യോഗസ്ഥനായ അച്ഛനും ഒരു ഗ്യാങ്സ്റ്ററായ മകനുമാണ് ഈ കഥാപാത്രങ്ങളെന്നാണ് സൂചന. നായിക നയൻതാരയാണ് .നയൻതാരയുടെ ബോളിവുഡ് അരങ്ങേറ്റ ചിത്രമാണ് ജവാൻ. പത്താനും Dunki- യും കഴിഞ്ഞ് ഈ വർഷം പ്രഖ്യാപിക്കുന്ന മൂന്നാമത്തെ ഷാരൂഖ് ചിത്രമാണിത്. തമിഴ് താരം വിജയ് സേതുപതിയും ചിത്രത്തിൽ മുഖ്യ കഥാപാത്രമായി എത്തുന്നുണ്ട്. വില്ലൻ വേഷത്തിലാവും വിജയ് സേതുപതി അഭിനയിക്കുക എന്നാണ് ലഭ്യമായ വിവരം. മ്യൂസിക് റൈറ്റ്‌സിൻറെ വിൽപ്പന വഴി 36 കോടി രൂപയാണ് ജവാൻ സ്വന്തമാക്കിയിരിക്കുന്നതെന്നാണ് പുറത്ത് വരുന്ന റിപ്പോർട്ടുകൾ. ബോളിവുഡിൽ ഇതുവരെ ഒരു ചിത്രത്തിനും ലഭിക്കാത്ത തുകയാണ് ഷാരൂഖ് ഖാന്റെ ജവാൻ നേടിയിരിക്കുന്നത്. ടി സിരീസാണ് മ്യൂസിക് റൈറ്റ്‌സ് സ്വന്തമാക്കിയത് .