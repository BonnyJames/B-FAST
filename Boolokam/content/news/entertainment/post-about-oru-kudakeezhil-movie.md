---
author: Beaumaris
categories:
- Entertainment
comment_count: 0
date: 2023-11-06 09:17:00
draft: false
image: ''
like_count: 48124
share_count: 51266
tags:
- madhavi
- NEDUMUDI VENU
- Oru Kudakeezhil
- rohini
- shankar
- venu nagavally
title: '"ഈ സിനിമ ഇന്നത്തെ കാലത്ത് ഇറങ്ങിയിരുന്നേൽ ''പൊക ടീംസ്'' വലിച്ചു കീറി ഒട്ടിച്ചേനെ"
  , കുറിപ്പ്'
view_count: 1985890
---

**Lawrence Mathew** കാലത്തിനു മുന്നേ സഞ്ചരിച്ച സിനിമ... പക്ഷെ ഒടുക്കം കാലത്തിന്റെ തന്നെ ദാസനായി തീർന്നു...1985 ഇൽ പുറത്തിറങ്ങിയ "ഒരു കുടക്കീഴിൽ " എന്ന സിനിമയെക്കുറിച്ച് ഒറ്റവാക്കിൽ പറയാനുള്ളത് ഇതാണ്... ജോഷി സാറിന്റെ ആദ്യകാല സിനിമകളിൽ ഏറെ ശ്രദ്ധിക്കപ്പെട്ട ഒരു സിനിമ ആയിരുന്നു ഇത്... കഥയിൽ 90% ത്തോളം ഫെമിനിസം ആഘോഷിച്ചിട്ട് ഒടുക്കം ക്ലൈമാക്സിലെ 10 മിനിറ്റുകൾ നേരെ ഫ്ലിപ് അടിച്ചു.... സിനിമയുടെ സോൾ അതോടെ നഷ്ടപ്പെട്ടു... 40 വർഷങ്ങൾക്ക് മുന്നേ തന്നെ നമ്മുടെ നാട്ടിൽ ദുരഭിമാന കൊലകളെയും മാറിറ്റൽ റേപ്പിനെയും കുറിച്ചൊക്കെ സിനിമകൾ ഉണ്ടായിരുന്നു എന്ന തിരിച്ചറിവ് എന്നെ അത്ഭുതപെടുത്തി... നെടുമുടി വേണു, മാധവി, ശങ്കർ, രോഹിണി, വേണു നാഗവള്ളി എന്നിവർ പ്രധാന വേഷങ്ങളിൽ എത്തുന്നു...വിജയലക്ഷ്മി എന്ന നോവലിസ്റ്റ് ആയിട്ടാണ് മാധവി എത്തുന്നത്.അവരുടെ ചെറുപ്പകാലത്തെ കാമുകൻ ഉണ്ണിയായി വേണു നാഗവള്ളി എത്തുന്നു . അവരുടെ ഭർത്താവ് വേണുവായി നെടുമുടി ചേട്ടൻ എത്തുന്നു . മകളായി രോഹിണിയും മകളുടെ കാമുകൻ ആയി ശങ്കറും എത്തുന്നു... വിജലക്ഷ്മിയും ഭർത്താവും 19 വർഷങ്ങൾ ആയിട്ട് അകൽച്ചയിലാണ്... ഒരുമിച്ച് ഒരു വീടിന്റെ ഉള്ളിൽ രണ്ടു മുറികളിൽ താമസം. വിജയലക്ഷ്മി തന്റെ ഭർത്താവിൽ നിന്നും മാരിറ്റൽ റേപ്പിന് ഇരയായിട്ടുണ്ട്...ഈ സത്യം മകൾക്ക് അറിയില്ല.. അവർ ഒരു ആത്മകഥ എഴുതുന്നു... അതിന്റെ പേരിൽ പ്രശ്നങ്ങൾ ഉണ്ടാവുമ്പോൾ മകളോട് അവർ സത്യങ്ങൾ പറയുന്നു... അവരുടെ കാമുകനെ കൊല്ലുകയും, ചതിച്ചു വിവാഹം കഴിക്കുകയും, മാറിറ്റൽ റേപ്പിലൂടെ അവരെ ഗർഭിണിയാക്കുകയും ചെയ്ത തന്റെ ഭർത്താവിന്റെ ക്രൂരമുഖം മകൾക്ക് അവർ പറഞ്ഞുകൊടുക്കുന്നു.. പിന്നീട്, നെടുമുടി വേണുവിന്റെ വേർഷൻ കൂടെ കഥയിൽ വരുന്നുണ്ട്... കാമുകനെ കൊന്നത് അവളുടെ അച്ഛൻ ആണ്...താനല്ല എന്നും, ആകെ ചെയ്ത കുറ്റം മാറിറ്റൽ റേപ്പ് മാത്രം ആണെന്നും മക്കളോട് അയാൾ പറയുന്നു.. അതും ഒരു തെറ്റല്ല.. ഭർത്താവിന്റെ അവകാശമാണ് എന്ന രീതിയിൽ നോർമലൈസ് ചെയ്താണ് അയാൾ മകളോട് ഈ കാര്യം പറയുന്നത്... വിവാഹത്തിനു മുൻപും ശേഷവും അയാൾക്ക് ഭാര്യയോട് കാമുകന്റെ മരണത്തിന്റെ സത്യം ബോധിപ്പിക്കാമായിരുന്നു... അത് അയാൾ ചെയ്തില്ല... ഒരു വർഷം അയാൾ ഭാര്യയുടെ കൺസന്റ് കിട്ടാൻ കാത്തിരുന്നു എന്നത് സമ്മതിക്കുന്നു... പക്ഷെ, അത് കഴിഞ്ഞിട്ട്, ഒരു കുഞ്ഞു ജനിച്ചാൽ ഭാര്യയ്ക്ക് തന്നോട് സ്നേഹം ഉണ്ടായേക്കും എന്ന തിരിച്ചറിവിൽ അയാൾ തന്റെ ഭാര്യയെ റേപ്പ് ചെയ്യുകയാണ് സൂർത്തുക്കളെ..ഒടുക്കം, ഭർത്താവിന്റെ റേപ്പ് ചെയ്യാനുള്ള കാരണത്തെ അംഗീകരിച്ചുകൊണ്ട് അവർ ഉത്തമ ഭാര്യായി രാവിലെ കാപ്പിയുമായി അയാളെ ഉണർത്താൻ ചെല്ലുമ്പോൾ അയാൾ വിഷം കുടിച്ചു മരിച്ചു കിടക്കുന്നു... (വായിലൂടെ രക്തം വന്നിട്ട് മരിച്ചു കിടക്കുന്നതാണ് കാണിക്കുന്നത്.. ഹാർട്ട് അറ്റാക്ക് ആണൊ എന്നെനിക് സംശയം വന്നു... അപ്പോൾ ചിലരോട് സംസാരിച്ചു, ഹാർട്ട് അറ്റാക്ക് വന്നാൽ വായിൽ ചോര വരില്ല... പിന്നെ ലക്ഷണം വെച്ചു നോക്കുമ്പോൾ ആത്മഹത്യ ആയിരിക്കാം )... https://youtu.be/5NlsgjrrXAU ഇന്നത്തെ കാലത്ത് ഇറങ്ങിയിരുന്നേൽ പൊക ടീംസ് വലിച്ചു കീറി ഒട്ടിച്ചേനെ..... അന്നത്തെ കാലത്ത് വന്നതുകൊണ്ട് ഹിറ്റ്‌ അടിച്ചു... ഒരുപാട് സ്ത്രീവിരുദ്ധത പ്രോത്സാഹിപ്പിച്ച ഒരു സിനിമയാണിത് എന്നുകൂടെ എനിക്ക് തോന്നി...കാണാത്തവർ കണ്ടു നോക്കുക...സിനിമയുടെ രാഷ്ട്രീയം പിന്തിരിപ്പൻ ആണ്... പക്ഷെ ഇറങ്ങിയ കാലഘട്ടം വെച്ചു നോക്കുമ്പോൾ കുറ്റം പറയാൻ പറ്റില്ല... സിനിമ എന്ന നിലയ്ക്ക് കണ്ടോണ്ടിരിക്കാം... My rating : 3.25/5