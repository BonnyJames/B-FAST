---
author: Beaumaris
categories:
- Entertainment
comment_count: 0
date: 2022-10-07 14:22:26
draft: false
image: https://cdn.boolokam.com/articles/2022/10/fwfwfff-1.jpg
like_count: 69690
share_count: 7686
tags:
- Dileesh Ek
- Francisco Jose Garzon
- spain
- train accident
title: വേഗതയെ ഭ്രാന്തമായി സ്നേഹിച്ച ഗാർസൻ അമോ എന്ന സ്പാനിഷ് ലോക്കോപൈലറ്റ് ഓടിച്ച ട്രെയിനിന്
  സംഭവിച്ചത്, ഈ സംഭവകഥ വായിക്കാതെ പോകരുത്
view_count: 891974
---

**Dileesh Ek** ഗാർസൻ അമോ എന്ന സ്പാനിഷ് ലോക്കോപൈലറ്റിന്റെ കഥ വല്ലാത്തൊരു കഥയാണ് (വല്ലാത്തൊരു കഥ പ്രോഗ്രാമിന്റെ ടോണിൽ വായിക്കണം ). അയാൾ നിരന്തരം റേസിംഗ് ഗെയിമുകൾ കമ്പ്യൂട്ടറിൽ കളിച്ചുകൊണ്ടിരുന്നു. ഒരിക്കൽ തന്റെ ട്രെയിൻ സ്പീഡോമീറ്റർ 200kmph ൽ തൊടുന്ന ഫോട്ടോ സോഷ്യൽ മീഡിയയിൽ പോസ്റ്റ് ചെയ്ത് 'ഇതിന് സ്പാനിഷ് പോലീസ് ഫൈൻ അടിക്കുന്നത് കാണട്ടെ.' എന്ന അടിക്കുറിപ്പ് എഴുതിവെച്ചു. 2013 ജൂലൈ 24 രാവിലെ അയാളുടെ ചുമതല മാഡ്രിഡിൽ നിന്നും ഫെർറോൾ ലേക്ക് പോകുന്ന ഹൈ സ്പീഡ് പാസഞ്ചർ ട്രെയിൻ ഓടിക്കുക എന്നതായിരുന്നു. തന്റെ യാത്രക്കാരെ വേഗതയിലൂടെ അത്ഭുതപ്പെടുത്താൻ തീരുമാനിച്ചുറപ്പിച്ചാണ് ഗാർസൻ ഡ്യൂട്ടി ജോയിൻ ചെയ്തത്. മാഡ്രിഡിൽ നിന്നും ആരംഭിക്കുന്ന ട്രെയിൻ ഹൈ സ്പീഡ് ട്രാക്കിലൂടെ ഓടി അതേ നെറ്റ്‌വർക്കിന്റെ തന്നെ ഭാഗമായ സാധാരണ ലൈനിൽ പ്രവേശിച്ചു 89 കിലോമീറ്റർ സഞ്ചരിച്ചായിരുന്നു ഡെസ്റ്റിനേഷൻ ആയ ഫെറോൾ എത്തിച്ചേരേണ്ടത്. ഹൈ സ്പീഡ് ട്രാക്കിൽ ട്രെയിനിന്റെ പരമാവധി വേഗത 250kmph വരെയൊക്കെ പോകുമെങ്കിലും സാധാരണ ട്രാക്കുകളിൽ 190kmph ആയിരുന്നു ഡിസൈൻ സ്പീഡ്. സാധാരണയായി ട്രെയിനുകൾ വളവുകളിലൂടെ ഉയർന്ന സ്പീഡിൽ സഞ്ചരിക്കാറില്ല. റേഡിയസ് കുറയുന്നതിനനുസരിച്ചു അതിലൂടെ സഞ്ചരിക്കാവുന്ന പരമാവധി വേഗത നിജപ്പെടുത്തും. ഗാർസൻ പോകുന്ന ട്രാക്കിൽ ഇത്തരമൊരു 4000m റേഡിയസ് ഉള്ള കൊടും വളവ് ഉണ്ടായിരുന്നു. വളവിന് പുറത്തേക്ക് Centripetal force കാരണം തെറിച്ചു പോകാതെ സേഫ് ആയി സഞ്ചരിക്കാൻ ഗാർസന്റെ Talgo 250 Dual ട്രെയിൻ സഞ്ചരിക്കേണ്ട വേഗതയെന്നത് മണിക്കൂറിൽ 80kmph ആയിരുന്നു. ലോകത്തെവിടെയും ലോക്കോ പൈലറ്റുമാർ ഒരു പുതിയ റൂട്ടിൽ ട്രെയിൻ ഓടിക്കുന്നതിനു മുൻപേ റോഡ് ലേർണിങ് എന്നൊരു പരിപാടിയുണ്ട്. ആ റൂട്ടിൽ പോകുന്ന മറ്റേതെങ്കിലും ട്രെയിനിന്റെ ക്യാബിനിൽ മൂന്നോ നാലോ ട്രിപ്പ് സഞ്ചരിച്ചുകൊണ്ടു റൂട്ട് പഠിച്ചെടുക്കുകയെന്നതാണ് ഇതുകൊണ്ടുദ്ദേശിക്കുന്നത്. ഇങ്ങനെ പോകുമ്പോൾ പ്രധാനപ്പെട്ട വളവുകൾ, വേഗ നിയന്ത്രണങ്ങൾ , കയറ്റിറക്കങ്ങൾ, സിഗ്നൽ സംവിധാനങ്ങൾ ,സ്റ്റേഷനുകൾ എന്നിവയൊക്കെ പഠിച്ചെടുക്കും. ഉറക്കത്തിൽ വിളിച്ചു ചോദിച്ചാൽ പോലും ആ റൂട്ടിലുള്ള സകല സിഗ്നലുകളും നിയന്ത്രണങ്ങളും പറയാൻ കഴിയണം. ഗാർസൻ അമോ എന്ന ഹൈ സ്പീഡ് ട്രെയിൻ ഡ്രൈവർക്ക് ആ റൂട്ടിൽ റോഡ് ലേർണിങ് ഉണ്ടായിരുന്നില്ല. അതുകൊണ്ടുതന്നെ വരാൻ പോകുന്ന കൊടും വളവൊ അവിടെയുള്ള 80kmph വേഗണിയന്ത്രണമോ അദ്ദേഹത്തിന് അറിവുണ്ടായിരുന്നില്ല. കൃത്യം 4 കിലോമീറ്റർ ദൂരമുള്ളപ്പോൾ ഗാർസൻ അമോ തന്റെ ട്രെയിനിന്റെ വേഗത 200kmph ലേക്ക് ഉയർത്തി. ഒന്നര സെക്കൻഡിൽ 100മീറ്റർ വേഗത. ഒരു എമർജൻസി ബ്രെക്കിങ് ഉണ്ടായാൽ അദ്ദേഹത്തിന്റെ ട്രെയിൻ ഇപ്പോൾ നിൽക്കാൻ മിനിമം 1500m ദൂരം സഞ്ചരിക്കും. ആക്സിഡന്റിന് തൊട്ടു മുൻപ് ഗാർസൻ അദ്ദേഹത്തിന്റെ കമ്പനിയിലേക്ക് ഒരു കോൾ ചെയ്യുന്നുണ്ട്. റൂട്ടിലുള്ള നിയന്ത്രങ്ങണങ്ങൾ കാണിക്കുന്ന വല്ല ചാർട്ടോ ടേബിളോ അയച്ചുതരാൻ ആവശ്യപ്പെടുന്നു. കുറച്ചു കഴിഞ്ഞു വീണ്ടും പരിഭ്രാന്തിയോടെ വിളിച്ചു , 'ഞാൻ മനുഷ്യനാണ്',മനുഷ്യനാണ് എന്നദ്ദേഹം പറയുന്നു. മുൻപിലുള്ള വേഗണിയന്ത്രണ ബോർഡോ കൊടും വളവൊ കണ്ടപ്പോൾ അയാൾ എമർജൻസി ബ്രെക്കിങ് ആക്ടിവേറ്റ് ചെയ്യുന്നുണ്ട്. 199kmph ൽ നിന്നും 178kmph ലേക്കും എത്താനുള്ള ടൈം മാത്രമേ ആ എമർജൻസി ബ്രെയ്ക്കിങ് അദ്ദേഹത്തിന് നൽകുന്നുള്ളൂ. അതിനോടകം ട്രെയിൻ കർവിലേക്ക് പ്രവേശിക്കുന്നു. ഡിസൈൻ ചെയ്തതിന്റെ ഇരട്ടിയിലധികം വേഗതയിൽ വളവിലേക്ക് ഓടിക്കയറിയ ട്രെയിനിന്റെ ഡ്രൈവിങ് കാർ ആദ്യം പാളം തെറ്റുന്നു.പിന്നീട് ഒന്നിന് പുറകെ ഒന്നായി 10 കോച്ചുകളും ഡീസൽ ജെനെറേറ്റർ കാറടക്കം പാളത്തിൽ നിന്നും വേർപെട്ടു പോകുകയാണ്. ആദ്യത്തെയും അവസാനത്തെയും കോച്ചുകളിലെ ഡീസൽ ടാങ്ക് ലീക്കായി അതിനു തീ പിടിക്കുന്നു. [embed]https://youtu.be/7-ZtCFqf7UI[/embed] 218യാത്രക്കാരിൽ 79 പേർ തൽക്ഷണം മരണപ്പെടുകയാണ്. ഏതാണ്ട് 149 പേർക്ക് ഗുരുതരമായി പരിക്കുകൾ.. ഗാർസൻ അമോയും കൊ ഡ്രൈവറും പരിക്കുകളോടെ രക്ഷപ്പെടുന്നു.ഗാർസൻ അമോ ഒരു കാളവണ്ടി ഓടിക്കാൻപോലും സൈക്കോളജിക്കലി ഫിറ്റ് അല്ലായിരുന്നു. തന്റേയുൾപ്പടെ 218 യാത്രക്കാരുടെ ജീവൻ അദ്ദേഹത്തിന്റെ responsibility യാണെന്നത് മറന്ന് പൊലീസുകാരോട് ട്രെയിനുപയോഗിച്ചു റേസ് ചെയ്യാൻ മാത്രം അപക്വമായിരുന്നു അയാളുടെ ചിന്തകൾ. അത്തരമൊരാൾ ഒരു ഫാക്ടറിയിലെ കൺവെയർ ബെൽറ്റിൽ പോലും പണിയെടുക്കാൻ പാടില്ല. താൻ ഓടിക്കുന്ന ട്രെയിനോ അതിന്റെ മൊമെന്റമ്മോ അതു നിൽക്കാൻ വേണ്ട സമയത്തെപ്പറ്റിയോ അദ്ദേഹം ബോധവാനായിരുന്നില്ല. ഏറ്റവും ക്രിട്ടിക്കൽ ആയ റോഡ് ലേർണിങ് പോലും നോക്കാൻ അയാൾ മിനക്കെട്ടിരുന്നില്ല. ആ ട്രെയിൻ ഓടിത്തുടങ്ങുമ്പോൾ അയാളുടെ തലയിലുണ്ടായിരുന്നത് സ്പീഡ് എന്നൊരു വാക്കുമാത്രമായിരുന്നു. ഗാർസനൊപ്പം ഓവർ സ്പീഡിങ് അലാറം, ഓട്ടോമേറ്റഡ് എമർജൻസി ബ്രെക്കിങ് സിസ്റ്റം, അദ്ദേഹത്തിന്റെ സൂപ്പർവൈസറി ഓഫീഷ്യൽസ്, ട്രാക്ക് സൈഡ് സെൻസറുകൾ എന്നിവയൊക്കെ ആക്സിഡന്റ് ഒഴിവാക്കുന്നതിൽ പരാജയപ്പെട്ടു. പക്ഷെ പ്രൈമറി റെസ്പോൺസിബിലിറ്റി ഗാർസൻ തന്നെയായിരുന്നു. Machine may fail , but man shouldn't എന്നൊരു ചൊല്ലുണ്ട്. ![](https://cdn.boolokam.com/articles/2022/10/fwfwfff-1.jpg)നമ്മുടെ നാട്ടിൽ ബസ്സ് ഡ്രൈവർ ആകുന്നത് ആരൊക്കെയാണ് എന്നന്വേഷിച്ചിട്ടുണ്ടോ.. ? ഗാർസൻ അമോയുടെ സൈക്കോളജിയുമായി നേരിട്ടു സാമ്യമുള്ള പിള്ളേരാണ് , ചെറുപ്പം മുതലേ വേഗതയോടും വാഹനങ്ങളോടും അതിഭയങ്കര പ്രേമം തോന്നുന്നവരാണ് സ്വാഭാവികമായും ഇത്തരം ഫീൽഡുകളിൽ എത്താറുള്ളത്. ഹെവി ഡ്രൈവിങ് ലൈസൻസ് കൊടുക്കുമ്പോൾ ഫിസിക്കൽ ഫിറ്റ്നസ്സിന്റെ കൂടെ മെന്റൽ ഫിറ്റ്നസ് നോക്കാനുള്ള സംവിധാനങ്ങൾ ഉണ്ടായിവരികയും യാതൊരു സുരക്ഷാ സംവിധാനങ്ങളുമില്ലാതെ തമിഴ്‌നാട്ടിൽ നിന്നോമറ്റോ പുറത്തോട്ട് തള്ളിനിൽക്കുന്നൊരു ബോഡിയും ഫിറ്റ് ചെയ്തു തോന്നിയപോലെ ഒരു ഡിസൈൻ സ്റ്റാൻഡേർഡുമില്ലാതെ പണിതിറക്കുന്ന ബസുകൾക്ക് ഫിറ്റ്നസ് നൽകാതിരിക്കലും അടിയന്തിരമായി ചെയ്യേണ്ടതാണ്. വടക്കഞ്ചേരി ആക്സിഡന്റിൽ കെ എസ് ആർറ്റി സി ബസ്സ് ഡ്രൈവർ അയാളുടെ സ്കിൽ, ഓട്ടോമാറ്റിക് റിഫ്ളക്‌സ് ഉപയോഗിച്ച് ആ വണ്ടി മറിയാതെ നോക്കിയിട്ടുണ്ട്. അല്ലെങ്കിൽ ഇതിലും വലിയ അപകടമായി മാറിയേനെ. Nb : ഗാർസൻ അമോയ്ക്ക് homicide by professional recklessness ചുമത്തി 4 വർഷമാണ് ശിക്ഷ വിധിച്ചത്. അദ്ദേഹത്തിന്റെ സൂപ്പർവൈസറും ശിക്ഷിക്കപ്പെട്ടു.