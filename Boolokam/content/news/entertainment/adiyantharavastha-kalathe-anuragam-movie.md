---
author: Beaumaris
categories:
- Entertainment
comment_count: 0
date: 2023-05-24 12:24:56
draft: false
image: ''
like_count: 33293
share_count: 24368
tags:
- adiyantharavastha kalathe anuragam
- alleppey ashraf
title: അടിയന്തരാവസ്ഥ കാലത്തെ അനുരാഗവുമായി ആലപ്പി അഷറഫ്
view_count: 1253410
---

**അടിയന്തരാവസ്ഥ കാലത്തെ അനുരാഗവുമായി ആലപ്പി അഷറഫ്** പതിനൊന്ന് വർഷത്തെ ഇടവേളക്ക് ശേഷം ആലപ്പി അഷറഫ് വീണ്ടും സംവിധാന കുപ്പായം അണിയുന്നു." അടിയന്തരാവസ്ഥ കാലത്തെ അനുരാഗം" എന്നാണ് ചിത്രത്തിന്റെ പേര്. രാഷ്ട്രീയപശ്‌ചാത്തലത്തിൽ അടിയന്തരവസ്ഥ കാലത്ത് നടക്കുന്ന ഒരു പ്രണയ കഥയാണ് ചിത്രം പറയുന്നത്. ചിത്രത്തിന്റെ പോസ്റ്റ് പ്രൊഡക്ഷൻ വർക്കുകൾ പുരോഗമിച്ചു കൊണ്ടിരിക്കുന്നു. ചിത്രത്തിന്റെ റിലീസ് തീയതി ഉടൻ തന്നെ അണിയറ പ്രവർത്തകർ പുറത്തുവിടും. പ്രേം നസീറിനെ വെച്ച് ഒരു മാടപ്രാവിന്റെ കഥ, വനിത പോലീസ്, എന്നീ ചിത്രങ്ങൾ സംവിധാനം ചെയ്തു. കുറച്ച് ചിത്രങ്ങൾ നിർമ്മിക്കുകയും, അഭിനയിക്കുകയും ചെയ്തിട്ടുമുണ്ട് ആലപ്പി അഷറഫ് . [](https://cdn.boolokam.com/articles/2023/05/gw.jpg)മോഹൻലാലിനെ നായകനാക്കി പ്രിയദർശന്റെ തിരകഥയിൽ നിന്നിഷ്ടം എന്നിഷ്ടം എന്ന ചിത്രവും ഒരുക്കി. പുതിയ ചിത്രത്തിന്റെ നിർമ്മാണം ഒലിവ് പ്രൊഡക്‌ഷന്റെ ബാനറിൽ കുര്യച്ചൻ വ ളാംകുഴി നിർമ്മിക്കുന്നു. പുതുമുഖ നടൻ നിഖിൽ നായകനായും, ഗോപിക അനിൽ നായികയായും വേഷമിടുന്നു. ഗാനങ്ങൾക്ക് പ്രാധാന്യമുള്ള ചിത്രത്തിൽ പാട്ടുകൾ പാടിയിരിക്കുന്നത് യേശുദാസ് , ശ്രേയ ഘോഷാൽ, നജീം അർഷദ് , ശ്വേത മോഹൻ , എന്നിവർ ഗാനങ്ങൾ ആലപിച്ചിരിക്കുന്നു. സുരേഷ് ഗോപി ഇരട്ടവേഷത്തിൽ അഭിനയിച്ച 'അണുകുടുംബം .കോം' എന്ന ചിത്രം നിർമ്മിച്ചത് ആലപ്പി അഷറഫാണ്. ചിത്രത്തിന് വിജയാശംസകൾ.