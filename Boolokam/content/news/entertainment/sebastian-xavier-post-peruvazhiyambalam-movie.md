---
author: Beaumaris
categories:
- Entertainment
comment_count: 0
date: 2023-07-22 11:57:13
draft: false
image: ''
like_count: 30012
share_count: 32954
tags:
- GEORGE JOSEPH
- kpac azeez
- padmarajan
- peruvazhiyambalam
title: റിയൽ ലൈഫിലെ സർക്കിൾ ഇൻസ്പെക്ടറും സബ് ഇൻസ്പെക്ടറും തമ്മിൽ റീൽ ലൈഫിൽ പരസ്പരം
  ഏറ്റുമുട്ടിയപ്പോൾ
view_count: 1450619
---

**റിയൽ ലൈഫിലെ സർക്കിൾ ഇൻസ്പെക്ടറും സബ് ഇൻസ്പെക്ടറും തമ്മിൽ റീൽ ലൈഫിൽ പരസ്പരം ഏറ്റുമുട്ടിയപ്പോൾ** **Sebastian Xavier** നാട്ടിലെ അറിയപ്പെടുന്ന ചട്ടമ്പിയായ പ്രഭാകരൻപിള്ളയും, ബലാത്സംഗക്കേസിൽ അയാൾക്കെതിരെ സാക്ഷി പറഞ്ഞ നാണുവും തമ്മിൽ പുഴക്കടവിലെ കടത്തുവള്ളത്തിൽ വച്ചാണ് പരസ്പരം കോർത്തത്.പത്മരാജൻ എന്ന അതുല്യ പ്രതിഭയുടെ മകൻ അനന്തപത്മനാഭൻ ഈയിടെ ഫെയ്സ്ബുക്കിൽ പങ്കുവച്ച കുറിപ്പ് കണ്ടിരുന്നു.. കണക്കു തീർക്കാൻ പ്രഭാകരൻപിള്ള വരുന്നതും കാത്ത് ചങ്ങലയും ചുരുട്ടിപ്പിടിച്ച് വള്ളപ്പടിയിൽ കൂസലില്ലാതെയിരുന്ന നാണുവെന്ന തന്റേടിയെ അവതരിപ്പിച്ചത്, റിട്ടയേർഡ് എസ്.പി. ജോർജ്ജ് ജോസഫായിരുന്നെന്ന് അങ്ങനെയാണറിഞ്ഞത്.. [](https://cdn.boolokam.com/articles/2023/07/iiooo.jpg)പത്മരാജന്റെ ആദ്യ സംവിധാന സംരഭമായ പെരുവഴിയമ്പലത്തിലെ പ്രധാന കഥാപാത്രങ്ങളിലൊന്നായ പ്രഭാകരൻപിള്ളയായി വേഷമിട്ട കെ പി എ സി അസീസ് അന്ന് കേരളാ പോലിസിലെ സർക്കിൾ ഇൻസ്പെക്ടറായിരുന്നു.. അതേ ചിത്രത്തിലെ മേൽപ്പറഞ്ഞ രംഗത്ത് അദ്ദേഹത്തിന്റെ എതിരാളിയായ നാണുവായി അഭിനയിച്ചത് അന്ന് സബ് ഇൻസ്പെക്ടറായിരുന്ന ജോർജ്ജ് ജോസഫും.പ്രഭാകരൻ പിള്ളയായി വേഷമിട്ട അന്നത്തെ സർക്കിൾ ഇൻസ്പെക്ടർ പിന്നീട് ഡി.വെ.എസ്.പി യായി തന്റെ ഔദ്യോഗിക ജീവിതത്തോട് വിടപറഞ്ഞു, ശേഷം 2003 ലെ ജൂലൈ 16 ഇഹലോക ജീവിതത്തോടും..