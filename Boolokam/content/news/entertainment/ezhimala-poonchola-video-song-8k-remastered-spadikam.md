---
author: Beaumaris
categories:
- Entertainment
comment_count: 0
date: 2022-10-28 07:26:44
draft: false
image: https://cdn.boolokam.com/articles/2022/10/spa-2-scaled.jpg
like_count: 51224
share_count: 50524
tags:
- bhadran
- Ezhimala Poonchola Video Song
- mohanlal
- Remastered
- SPADIKAM
title: ആ റീമാസ്റ്ററിങ് പതിപ്പ് തങ്ങളുടേതല്ല, ഇതിലും പത്തിരട്ടി ഭംഗിയായായാണ് ഞങ്ങളുടെ
  പതിപ്പെന്ന് ഭദ്രൻ
view_count: 1698076
---

സ്ഫടികത്തിന്റെ റീമാസ്റ്ററിങ് പതിപ്പ് തിയേറ്ററുകളിൽ എത്തിക്കാൻ സംവിധായകൻ ഭദ്രന്റെ നേതൃത്വത്തിൽ അണിയറപ്രവർത്തനങ്ങൾ നടക്കുകയാണ്. വര്ഷങ്ങള്ക്കു മുൻപ് മലയാളികളുടെ അഭിമാനമായി തീർന്ന ഈ ചിത്രം പുനഃസൃഷ്ടിക്കുമ്പോൾ അന്ന് തിയേറ്ററുകളിൽ നിന്നും കാണാൻ സാധിക്കാത്ത പുതിയ തലമുറയ്ക്കും ഏറെ സന്തോഷം നൽകുന്നു. എന്നാൽ കഴിഞ്ഞ ദിവസം ചിത്രത്തിലെ “ഏഴിമല പൂഞ്ചോല “എന്ന പാട്ടിന്റെ റീമാസ്റ്ററിങ് പുറത്തിറങ്ങിയിരുന്നു. എന്നാൽ ഇത് ചെയ്തത് ആരാണെന്ന് അറിയില്ലെന്ന് വ്യക്തമാക്കിയിരിക്കുകയാണ് ഭദ്രൻ. അതേ രൂപത്തിൽ സിനിമ കണ്ടാൽ കൊള്ളാം എന്നുള്ള കമെന്റുകൾ തന്നെ അലോസരപ്പെടുത്തിയെന്നും അദ്ദേഹം വ്യക്തമാക്കി. സ്ഫടികം റീമാസ്റ്ററിങ് ചെയ്ത് തിയറ്ററിൽ എത്തിക്കാനുള്ള അവസാന പണിപ്പുരയിൽ ആണെന്നും അദ്ദേഹം കൂട്ടിച്ചേർത്തു . അദ്ദേഹത്തിന്റെ വാക്കുകളിങ്ങനെ https://youtu.be/FGSOESOKk_k "എന്നെ സ്നേഹിക്കുന്ന,സിനിമയെ സ്നേഹിക്കുന്ന പ്രേക്ഷകരുടെ ശ്രദ്ധയിലേയ്ക്ക് സന്തോഷപൂർവ്വം ഒരു കാര്യം അറിയിക്കട്ടെ.സ്‌ഫടികം സിനിമയിലെ "ഏഴിമല പൂഞ്ചോല "എന്ന പാട്ട് remaster ചെയ്ത് ഇറക്കിയതായി അവകാശപ്പെടുന്ന ഒരു വീഡിയോ കാണുക ഉണ്ടായി.അതിന്റെ കീഴെ ചേർത്തിരിക്കുന്ന ആരാധകരുടെ exciting ആയുള്ള കമന്റുകളും കണ്ടു. സന്തോഷം!!" "അത് ഏത് തരത്തിലുള്ള remastering ആണ് അവർ ചെയ്തിരിക്കുന്നത് എന്ന് ഞങ്ങൾക്കറിയില്ല.. ആര് ചെയ്തിരിക്കുന്നു എന്നും അറിയില്ല...അതേ രൂപത്തിൽ സിനിമ കണ്ടാൽ കൊള്ളാം എന്നുള്ള കമെന്റുകൾ എന്നെ തെല്ല് അലോസരപ്പെടുത്താതിരുന്നില്ല.ഞാൻ കൂടി ഉൾപ്പെട്ട Geometrics Film House എന്ന കമ്പനി,10 മടങ്ങ് ക്വാളിറ്റിയിലും ടെക്നിക്കൽ എക്സലെൻസിയിലും അതിന്റെ ഒറിജിനൽ നെഗറ്റീവിൽ നിന്നുള്ള perfect remastering പ്രൊഡ്യൂസർ R. മോഹനിൽ നിന്ന് വാങ്ങി തിയേറ്ററിൽ എത്തിക്കാനുള്ള അവസാന പണിപ്പുരയിൽ ആണ്." "Chennai, 4frames sound കമ്പനിയിൽ അതിന്റെ 4k atmos മിക്സിങ്ങും interesting ആയുള്ള ആഡ് ഓണുകളും ചേർത്ത് കൊണ്ട് തിയേറ്റർ റിലീസിലേക്ക് ഒരുക്കി കൊണ്ടിരിക്കുകയാണ്.ഈ വാർത്ത കഴിയുമെങ്കിൽ ഒന്ന് ഷെയർ ചെയ്താൽ നല്ലതായിരുന്നു.സ്നേഹത്തോടെ ഭദ്രൻ". ![](https://cdn.boolokam.com/articles/2022/10/spa-2-scaled.jpg) ![](https://cdn.boolokam.com/articles/2022/10/spa-3.jpg) ![](https://cdn.boolokam.com/articles/2022/10/spa-4.jpg) ![](https://cdn.boolokam.com/articles/2022/10/spa-5-scaled.jpg) ![](https://cdn.boolokam.com/articles/2022/10/spa-6-scaled.jpg) ![](https://cdn.boolokam.com/articles/2022/10/spa-7-scaled.jpg) ![](https://cdn.boolokam.com/articles/2022/10/spa-8-scaled.jpg) ![](https://cdn.boolokam.com/articles/2022/10/spa-9-scaled.jpg) ![](https://cdn.boolokam.com/articles/2022/10/spa-10-scaled.jpg) ![](https://cdn.boolokam.com/articles/2022/10/spa-11-scaled.jpg) ![](https://cdn.boolokam.com/articles/2022/10/spa-12-scaled.jpg) ![](https://cdn.boolokam.com/articles/2022/10/spa-13-scaled.jpg) ![](https://cdn.boolokam.com/articles/2022/10/spa-14-scaled.jpg) ![](https://cdn.boolokam.com/articles/2022/10/spa-15-scaled.jpg) ***