---
author: Beaumaris
categories:
- Entertainment
comment_count: 0
date: 2022-07-29 07:57:06
draft: false
image: https://cdn.boolokam.com/articles/2022/07/Y55.webp
like_count: 64693
share_count: 9230
tags:
- Jacqueline Fernandez
- Kiccha Sudeep
- Vikrant Rona
title: ആക്ഷൻ, ത്രില്ലർ സിനിമാ പ്രേമികൾ തിയേറ്റർ എക്സ്പീരിയൻസ് മിസ് ചെയ്യരുത്
view_count: 975395
---

കിച്ച സുദീപ് രാജമൗലി ചിത്രങ്ങളിലൂടെ മലയാളി പ്രേക്ഷകർക്കിടയിൽ ഏറെ ആരാധകരെ ലഭിച്ച താരമാണ് . സുദീപ് ഈച്ചയിലും ബാഹുബലിയിലും ഒക്കെ വലുതും ചെറുതുമായ വേഷങ്ങൾ കൈകാര്യം ചെയ്തിരുന്നു . കിച്ച സുദീപ് നായക വേഷത്തിലെത്തുന്ന ചിത്രമാണ് വിക്രാന്ത് റോണ . പൂർണമായും 3 ഡി യിൽ ഒരുങ്ങുന്ന ചിത്രം മലയാളം ഉൾപ്പടെ പല ഭാഷയിൽ പുറത്ത് വരും. ഹോളിവുഡ് നിലവാരത്തോടു കിടപിടിക്കുന്ന ചിത്രമായാണ് ജൂലൈ 28 ന് ലോകമെമ്പാടും 6000 സ്ക്രീനുകളിൽ വിക്രാന്ത് റോണ പ്രദർശനത്തിയത് . അനൂപ് ഭണ്ടാരി സംവിധാനം ചെയ്യുന്ന ചിത്രം ഫാന്റസി ആക്ഷൻ വിഭാഗത്തില്‍ പെടുന്ന ഒന്നാണ്. ശാലിനി ജാക്ക് മഞ്ജുവും അലങ്കാർ പാണ്ഡ്യനും ചേർന്നു നിർമ്മിച്ച ചിത്രത്തിൽ സുദീപിന്റെ കിച്ച ക്രിയേഷൻസും നിർമ്മാണത്തിൽ പങ്കാളിയാണ്. വില്യം ഡേവിഡ് ആണ് കാമറക്ക് പിന്നിൽ. ബി അജിനേഷ് ലോകനാഥ്‌ ആണ് സംഗീത സംവിധായകൻ. ചിത്രം വളരെ നല്ല അഭിപ്രായമാണ് ഇപ്പോൾ നേടുന്നത്. **Vikrant Rona (2022)** **മലയാളം ഡബ്ബ്** **Shyju Santhosh** KGF ആദ്യ ഭാഗം വെറും ഒരു മാസ് മസാല സിനിമ ആയിരിക്കും എന്ന മുൻവിധി കാരണം നഷ്ടം ആയത് ലൈഫ് ടൈം മാസ് അനുഭവം. അത് മാറ്റാൻ KGF 2 മൂന്ന് തവണ തിയേറ്ററിൽ കണ്ടു. മാത്രമല്ല ഇനി മുൻവിധി കാരണം ഒരു കിടിലം സിനിമയുടെയും തിയേറ്റർ അനുഭവം തിയേറ്ററിൽ മിസ് ആകരുത് എന്ന് ഉറപ്പിച്ചു. അത് കൊണ്ട് തന്നെയാണ് ഈ സിനിമ തിയറ്ററിൽ കാണാൻ കയറിയതും.ഷോ നടത്താൻ ഉള്ള ആളുകൾ തികയുമോ എന്ന സംശയം കൊണ്ട് ആണ് വീട്ടിൽ നിന്ന് തിയേറ്ററിൽ എത്തിയത്. ഏകദേശം 40 ഓളം പേർ സിനിമ കാണാൻ ഉണ്ടായിരുന്നു എന്നത് തന്നെ വളരെ സന്തോഷം. ![](https://cdn.boolokam.com/articles/2022/07/Y55.webp)സിനിമയിലേക്ക്- ടീസർ ഒക്കെ കണ്ട് ഒരു ഹൊറർ ത്രില്ലർ പ്രതീക്ഷിച്ച് ആണ് കയറിയത്. എന്നാല് ലഭിച്ചത് ഹൊറർ മൂഡിൽ മേക്ക് ചെയ്ത ഒരു അഡാർ ത്രില്ലർ. തിയേറ്റർ എക്സ്പീരിയൻസ് അവകാശപ്പെടുന്ന ഐറ്റം . ആദ്യം ആയാണ് ഒരു ത്രില്ലർ സിനിമ 3D ൽ ആസ്വദിക്കുന്നത്. ഒരുപാട് 3D അനുഭവം ഇല്ലെങ്കിലും ഉള്ളതൊക്കെ കിടിലം ഫീൽ. കഥ: 90 കളുടെ കാലഘട്ടത്തിൽ ഒരുപാട് കൊലപാതകം നടക്കുന്ന ഒരു ഗ്രാമം. അതൊക്കെ ചെയ്യുന്നത് ഒരു രാക്ഷസൻ എന്ന് വിശ്വസിക്കുന്ന ജനങ്ങൾ. ഒരിക്കൽ ഒരു പോലീസ് ഓഫീസർ അതിദാരുണമായ രീതിയിൽ കൊല്ലപ്പെട്ടത് അന്വേഷിക്കാൻ വരുന്ന റോണ എന്ന പോലീസ് ഉദ്യോഗസ്ഥന്റെ ജീവിതത്തിൽ തുടർന്ന് ഉണ്ടാകുന്ന വഴിത്തിരിവുകൾ ആണ് സിനിമ.പുതിയ ഒരു വനത്തിൻറെ പശ്ചാത്തലത്തിൽ കഥ പറഞ്ഞത് പുത്തൻ ദൃശ്യാനുഭവം തന്നെയാണ് നൽകിയത്.അവസാനത്തെ ട്വിസ്റ്റ് കിടിലം . വിഎഫ്എക്സ്, ബിജിഎം, ഫൈറ്റ്, മേക്കിങ് ..എല്ലാം സൂപ്പർ ആണ്. മലയാളം ഡബ്ബിംഗ് വളരെ നന്നായിരുന്നു.. വെറുപ്പീര് ഇല്ലാതെ തന്നെ കിടിലം ആയി ഡബ്ബിംഗ് ചെയ്തു . ആക്ഷൻ, ത്രില്ലർ സിനിമാ പ്രേമികൾ തിയേറ്റർ എക്സ്പീരിയൻസ് മിസ് ചെയ്യരുത് . My Rating 3.5⭐/5⭐(അഭിപ്രായം വ്യക്തിപരം)