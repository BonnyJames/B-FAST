---
title: "ഹിറ്റ് മേക്കർ ശശികുമാർ നടനായി ക്യാമറയ്ക്കു മുന്നിൽ പ്രത്യക്ഷപ്പെട്ടപ്പോൾ "
date: 2023-06-21T09:16:13
draft: false
categories: ["Entertainment"]
tags: ['hitmaker shashikumar actor', 'shashikumar director']
author: "Beaumaris"
---

<strong>Roy VT</strong>

<strong>ഹിറ്റ്മേക്കർ ശശികുമാർ നടനായി ക്യാമറയ്ക്കു മുന്നിൽ പ്രത്യക്ഷപ്പെട്ടപ്പോൾ </strong>

ഈ ചിത്രത്തിൽ കാണുന്ന പോലീസുകാരന്റെ വേഷത്തിൽ ആരാണെന്നു ചോദിച്ചാൽ പലരും ഒറ്റനോട്ടത്തിൽ S.P.പിള്ളയാണെന്നു പറഞ്ഞേക്കാം, പക്ഷെ ഇത് S.P.ആശാനല്ല. സംവിധായകൻ ശശികുമാറാണിത്. ഒരു കാലഘട്ടത്തിൽ മലയാള സിനിമയുടെ വാണിജ്യ ചേരുവകളെ നിയന്ത്രിച്ചിരുന്ന സംവിധായകൻ ശശികുമാർ തുടക്ക കാലത്ത് ഒരു നടനായാണ് സിനിമയിൽ വേരുറപ്പിച്ചത്. വിശപ്പിന്റെ വിളി എന്ന ചിത്രത്തിലൂടെ മലയാളത്തിൽ ആദ്യമായൊരു സംഘട്ടനരംഗം ചീത്രീകരിച്ചപ്പോൾ അതിൽ പ്രേംനസീറിന്റെ പ്രതിയോഗിയായി വേഷമിട്ടത് ശശികുമാർ ആയിരുന്നു. പിന്നീടദ്ദേഹം സംവിധാന രംഗത്തേക്ക് ചുവടു മാറുകയായിരുന്നു. <a href="https://cdn.boolokam.com/articles/2023/06/w22rrr-1.jpg"><img class="size-large wp-image-400391 aligncenter" src="https://cdn.boolokam.com/articles/2023/06/w22rrr-1-1024x576.jpg" alt="" width="800" height="450" /></a>പലപ്പോഴും ചെറു വേഷങ്ങളിലേക്ക് അനുയോജ്യരായ എക്സ്ട്രാ നടന്മാരെ സമയത്ത് കിട്ടാതെ വരുമ്പോൾ ഷൂട്ടിംഗ് മുടങ്ങാതിരിക്കാൻ സഹസംവിധായകർ അത്തരം വേഷങ്ങളിൽ പ്രത്യക്ഷപ്പെടാറുണ്ട്. പക്ഷെ പ്രമുഖ സംവിധായകർ അങ്ങനെ ചുമ്മാ വന്നുപോകാൻ താല്പര്യം കാണിക്കാറില്ല. അഥവാ ഏതെങ്കിലും സംവിധായകൻ ഒരു രംഗത്ത് മാത്രമായി പ്രത്യക്ഷപ്പെടുകയാണെങ്കിൽ തന്റെ പകിട്ട് കുറയാത്ത വിധം ചാരുതയോടെയായിരിക്കും ആ രംഗം ചിത്രീകരിക്കുന്നത്. എന്നാൽ ഏറ്റവും വലിയ സംവിധായകനായി വിരാജിക്കുമ്പോഴും ശശികുമാർ യാതൊരു ഈഗോയും പ്രകടമാക്കാതെ യുദ്ധം എന്ന ചിത്രത്തിൽ ഒരു ചെറിയ കോമഡി റോളിൽ പ്രത്യക്ഷപ്പെടുകയായിരുന്നു. ഏതോ എക്സ്ട്രാ നടൻ ചെയ്യേണ്ടിയിരുന്ന ഒരു വേഷം എന്നാണ് ആ സീൻ കണ്ടപ്പോൾ തോന്നിയത്. സമയത്ത് പറ്റിയൊരാളെ കിട്ടാഞ്ഞതു കൊണ്ടാണോ അതോ വർഷങ്ങൾക്കു ശേഷം വീണ്ടുമൊരിക്കൽക്കൂടി ക്യാമറയ്ക്കു മുന്നിൽ നില്ക്കാനുള്ള മോഹം കൊണ്ടാണോ എന്നൊന്നും എനിക്കറിയില്ല, പക്ഷെ ശശികുമാർ സംവിധായകൻ ആയില്ലായിരുന്നെങ്കിലും ഒരു നടൻ എന്ന നിലയിൽ തനതായ ഭാവപ്രകടനങ്ങളും ശബ്ദനിയന്ത്രണങ്ങളും കൊണ്ട് G.K.പിള്ളയും ഗോവിന്ദൻകുട്ടിയും പറവൂർ ഭരതനും മണവാളൻ ജോസഫും ഒക്കെ പയറ്റിത്തെളിഞ്ഞ നടന ഭൂമികയിൽ തന്റേതായ ഒരിടം നേടുമായിരുന്നു എന്നതിൽ ഞാൻ ഉറച്ചു വിശ്വസിക്കുന്നു.


![ഹിറ്റ് മേക്കർ ശശികുമാർ നടനായി ക്യാമറയ്ക്കു മുന്നിൽ പ്രത്യക്ഷപ്പെട്ടപ്പോൾ ](https://cdn.boolokam.com/articles/2023/06/w22rrr-1-1024x576.jpg)**Roy VT** **ഹിറ്റ്മേക്കർ ശശികുമാർ നടനായി ക്യാമറയ്ക്കു മുന്നിൽ പ്രത്യക്ഷപ്പെട്ടപ്പോൾ** ഈ ചിത്രത്തിൽ കാണുന്ന പോലീസുകാരന്റെ വേഷത്തിൽ ആരാണെന്നു ചോദിച്ചാൽ പലരും ഒറ്റനോട്ടത്തിൽ S.P.പിള്ളയാണെന്നു പറഞ്ഞേക്കാം, പക്ഷെ ഇത് S.P.ആശാനല്ല. സംവിധായകൻ ശശികുമാറാണിത്. ഒരു കാലഘട്ടത്തിൽ മലയാള സിനിമയുടെ വാണിജ്യ ചേരുവകളെ നിയന്ത്രിച്ചിരുന്ന സംവിധായകൻ ശശികുമാർ തുടക്ക കാലത്ത് ഒരു നടനായാണ് സിനിമയിൽ വേരുറപ്പിച്ചത്. വിശപ്പിന്റെ വിളി എന്ന ചിത്രത്തിലൂടെ മലയാളത്തിൽ ആദ്യമായൊരു സംഘട്ടനരംഗം ചീത്രീകരിച്ചപ്പോൾ അതിൽ പ്രേംനസീറിന്റെ പ്രതിയോഗിയായി വേഷമിട്ടത് ശശികുമാർ ആയിരുന്നു. പിന്നീടദ്ദേഹം സംവിധാന രംഗത്തേക്ക് ചുവടു മാറുകയായിരുന്നു. [](https://cdn.boolokam.com/articles/2023/06/w22rrr-1.jpg)പലപ്പോഴും ചെറു വേഷങ്ങളിലേക്ക് അനുയോജ്യരായ എക്സ്ട്രാ നടന്മാരെ സമയത്ത് കിട്ടാതെ വരുമ്പോൾ ഷൂട്ടിംഗ് മുടങ്ങാതിരിക്കാൻ സഹസംവിധായകർ അത്തരം വേഷങ്ങളിൽ പ്രത്യക്ഷപ്പെടാറുണ്ട്. പക്ഷെ പ്രമുഖ സംവിധായകർ അങ്ങനെ ചുമ്മാ വന്നുപോകാൻ താല്പര്യം കാണിക്കാറില്ല. അഥവാ ഏതെങ്കിലും സംവിധായകൻ ഒരു രംഗത്ത് മാത്രമായി പ്രത്യക്ഷപ്പെടുകയാണെങ്കിൽ തന്റെ പകിട്ട് കുറയാത്ത വിധം ചാരുതയോടെയായിരിക്കും ആ രംഗം ചിത്രീകരിക്കുന്നത്. എന്നാൽ ഏറ്റവും വലിയ സംവിധായകനായി വിരാജിക്കുമ്പോഴും ശശികുമാർ യാതൊരു ഈഗോയും പ്രകടമാക്കാതെ യുദ്ധം എന്ന ചിത്രത്തിൽ ഒരു ചെറിയ കോമഡി റോളിൽ പ്രത്യക്ഷപ്പെടുകയായിരുന്നു. ഏതോ എക്സ്ട്രാ നടൻ ചെയ്യേണ്ടിയിരുന്ന ഒരു വേഷം എന്നാണ് ആ സീൻ കണ്ടപ്പോൾ തോന്നിയത്. സമയത്ത് പറ്റിയൊരാളെ കിട്ടാഞ്ഞതു കൊണ്ടാണോ അതോ വർഷങ്ങൾക്കു ശേഷം വീണ്ടുമൊരിക്കൽക്കൂടി ക്യാമറയ്ക്കു മുന്നിൽ നില്ക്കാനുള്ള മോഹം കൊണ്ടാണോ എന്നൊന്നും എനിക്കറിയില്ല, പക്ഷെ ശശികുമാർ സംവിധായകൻ ആയില്ലായിരുന്നെങ്കിലും ഒരു നടൻ എന്ന നിലയിൽ തനതായ ഭാവപ്രകടനങ്ങളും ശബ്ദനിയന്ത്രണങ്ങളും കൊണ്ട് G.K.പിള്ളയും ഗോവിന്ദൻകുട്ടിയും പറവൂർ ഭരതനും മണവാളൻ ജോസഫും ഒക്കെ പയറ്റിത്തെളിഞ്ഞ നടന ഭൂമികയിൽ തന്റേതായ ഒരിടം നേടുമായിരുന്നു എന്നതിൽ ഞാൻ ഉറച്ചു വിശ്വസിക്കുന്നു.
