---
title: "\"ജോൺ വിക്കിലെ പെൻസിൽ റെഫെറെൻസ് വരെ ഈ ചിത്രത്തിലുണ്ട്, ജോൺ വിക്ക് ന്റെ നായയുടെ റോൾ ഇതിൽ പൂച്ചയ്ക്കാണെന്നു മാത്രം\""
date: 2023-10-03T08:42:25
draft: false
categories: ["Entertainment"]
tags: ['abhilash joshi', 'dulquer salmaan', 'king of kotha']
author: "Beaumaris"
---

<strong>Sanuj Suseelan</strong>

മഹാഭാരതത്തിനെപ്പറ്റി ആരോ പറഞ്ഞിട്ടുള്ളതുപോലെ ഈ സിനിമയിലില്ലാത്തതായി ഒന്നുമില്ല. ഇതിലുള്ളത് എല്ലാത്തിലുമുണ്ട്. ഇന്ത്യയിൽ ഇതുവരെ ഇറങ്ങിയിട്ടുള്ള ഒരുവിധം എല്ലാ ഗ്യാങ്‌സ്റ്റർ / റിവഞ്ച് മസാല സിനിമകളിലുള്ളതും പോരാഞ്ഞിട്ട് ജോൺ വിക്കിലെ പെൻസിൽ റെഫെറെൻസ് വരെ ഈ ചിത്രത്തിലുണ്ട്. ജോൺ വിക്കിന്റെ നായയുടെ റോൾ ഇതിൽ പൂച്ചയ്ക്കാണെന്നു മാത്രം. ഇങ്ങനെയൊരു പടമെടുക്കാനാണോ ദുൽഖർ സൽമാനെപോലൊരു നടനും ജോഷിയെ പോലൊരു സംവിധായകന്റെ മകനായ അഭിലാഷും ഒരു വർഷത്തിൽ കൂടുതൽ ചെലവിട്ടത് എന്നോർക്കുമ്പോൾ സങ്കടമുണ്ട്. സത്യത്തിൽ ഇത്തരം മാസ്സ് മസാല സിനിമകളെല്ലാം ഏകദേശം ഒരേ പാറ്റേൺ തന്നെയാണ് പിന്തുടരുന്നത്. എന്നാൽ അതിലെ ചേരുവകളുടെ അറേഞ്ച്മെന്റ് ആണ് പ്രധാനം. അവിടെയാണ് ഈ ചിത്രം പാളിപ്പോയത്. ഒരാവശ്യവുമില്ലാത്ത കുറെ കഥാപാത്രങ്ങൾ, വയലൻസിനു വേണ്ടിയുള്ള വയലൻസ്, ഒരു മലയാളിയും അവന്റെ ദൈനംദിന ജീവിതത്തിൽ ഉപയോഗിക്കാൻ ചാൻസില്ലാത്ത ഡയലോഗുകൾ, ക്ലിഷേ എന്ന് വിളിച്ചാൽ നാണം തോന്നുന്ന ഷോട്ടുകൾ തുടങ്ങി പറയാനാണെങ്കിൽ കുറെയുണ്ട്.

<img class="alignnone size-full wp-image-423356" src="https://cdn.boolokam.com/articles/2023/10/11eee.jpg" alt="" width="1200" height="882" />  നോക്കിയയുടെ മൈൽക്കുറ്റി സൈസിലുള്ള മൊബൈൽ ഫോൺ ഇറങ്ങുന്ന കാലത്തെങ്ങാണ്ടോ ആണ് കഥ നടക്കുന്നത്. വൃത്തിയുള്ള ഒറ്റക്കെട്ടിടം പോലും കൊത്തയിലില്ല. കഥ നടക്കുന്ന കാലം അടയാളപ്പെടുത്താൻ പനാമയുടേതും ഒനിഡയുടേതും മാക് ഡവലിന്റെയും ബോർഡുകൾ വാരി വിതറിയിട്ടുണ്ട്. മാർക്കറ്റിൽ അടി നടക്കുമ്പോൾ ഇങ്ങനെ കുറെ ബോർഡുകൾ ഒരു എക്സിബിഷൻ പോലെ അടുക്കി വച്ചിരിക്കുന്നത് കാണാം. ഈ സിനിമയിലെ ഏറ്റവും പ്രധാനപ്പെട്ട ഒരു സംഗതിയാണ് കൊത്ത എന്ന സാങ്കല്പിക പ്രദേശം. എന്നാൽ കൊത്തയുടെ വിദൂര ദൃശ്യങ്ങളൊഴികെയുള്ള മിക്ക രംഗങ്ങളും KGF പോലെയുള്ള ഗ്യാങ്‌സ്റ്റർ ചിത്രങ്ങളെ ഓർമിപ്പിച്ചു. അതിൽനിന്നൊക്കെ വ്യത്യസ്തമായി കൊത്തയിൽ എന്തുണ്ട് എന്ന് ചോദിച്ചാൽ ഒന്നുമില്ല എന്ന് തന്നെ പറയേണ്ടി വരും.

അഞ്ചു സീൻ അഞ്ചു സീൻ കൂടുമ്പോൾ after 6 days , after 6 months എന്നൊക്കെ ഇടയ്ക്കിടയ്ക്ക് എഴുതിക്കാണിക്കുന്നുണ്ട്. നീണ്ട ഒരു കാലത്തിനു ശേഷം നടക്കുന്ന ഒരു കഥാസന്ദർഭത്തിൽ പ്രേക്ഷകന് അത് കൃത്യമായി മനസ്സിലാവാൻ ആ ഗ്യാപ് എഴുതിക്കാണിക്കുന്നതിൽ തെറ്റില്ല. പക്ഷെ ഒന്നോ രണ്ടോ ദിവസം കഴിഞ്ഞു എന്നൊന്നും എഴുതിക്കാണിക്കേണ്ട കാര്യമില്ല. ഒരു കഥാപാത്രത്തിന്റെ ഡയലോഗിലൂടെയോ കലണ്ടർ മറിയുന്ന ഒരു സീനിലോ കൂടിയൊക്കെ അത് സിമ്പിളായി അവതരിപ്പിക്കാനാവും. ഇത് ഒരു വലിയ പാതകമെന്നല്ല പറഞ്ഞത്. പക്ഷെ ഇതുപോലെ സമയവും തീയതിയും എഴുതിക്കാണിക്കുന്നത് ഒരുതരം എളുപ്പപ്പണിയാണ്. ഈ പരിപാടി ഏറ്റവും കൂടുതൽ കണ്ടിട്ടുള്ളത് ഗൗതം മേനോന്റെ സിനിമകളിലാണ്. മിക്കതിലും ഒരു നറേറ്റർ ഉണ്ടാവുമെന്ന് മാത്രമല്ല ഇതുപോലെ രാഹുകാലവും തീയതിയുമൊക്കെ എഴുതിക്കാണിക്കുകയും ചെയ്യും. വേട്ടയാട് വിളയാട് എന്ന സിനിമയിലെ മഞ്ചൾ വെയിൽ എന്ന പാട്ട് ഓർമ്മയില്ലേ ? അതിൽ കമൽഹാസനും ജ്യോതികയും ഓഫീസിൽ പോകാൻ ഇറങ്ങുമ്പോൾ Friday 8.30 എന്നൊക്കെ കൃത്യമായി എഴുതിക്കാണിക്കുന്നുണ്ട്. എന്തിനാണാവോ.

അതുപോലെ വേറൊരത്ഭുതമാണ് കൊത്തയിലെ ബുക് സ്റ്റാൾ. കൊത്ത പോലൊരു സ്ഥലത്ത് പുറമെ നിന്നുള്ള ആരും കയറാൻ മടിക്കും, അക്ഷരാഭ്യാസമുള്ളവർ തന്നെ അവിടെ കുറവാണ് എന്നൊക്കെയുള്ള ബിൽഡപ്പിനു ശേഷം കാണിക്കുന്നത് വമ്പനൊരു ബുക് സ്റ്റാൾ. കൊത്ത പോലോരിടത്ത് ഇത്രയും വലിയ ഒരു പുസ്തകക്കടയിൽ ആരാണ് പുസ്തകം വാങ്ങാൻ വരുന്നത് ? അല്ല, പറയാൻ പറ്റില്ല. ഗുണ്ടന്മാരൊക്കെ അച്ചടി ഭാഷയിലാണല്ലോ ഡയലോഗുന്നത്. ചിലപ്പോ ഇവന്മാർ ആ കടയിലെ പുസ്തകങ്ങളൊക്കെ വായിച്ചായിരിക്കും ഭാഷ ഡെവലപ്പ് ചെയ്തെടുത്തത്. മര്യാദക്ക് കത്തുന്ന ലൈറ്റുകൾ പോലുമില്ലാത്ത കൊത്തയിൽ താര ഉപയോഗിക്കുന്നത് അന്നത്തെ ഒരു പോപ്പുലർ HP ഡെസ്‌ക്‌ടോപ്പാണ്. UPS ഉം ഇന്റെർനെറ്റുമൊക്കെ കാണുമായിരിക്കും. ആ പോട്ടെ. ഈ പടത്തിലെ മറ്റു പ്രശ്നങ്ങൾ വച്ചുനോക്കുമ്പോ ഇതൊക്കെ ചെറുത്.

<img class="alignnone size-full wp-image-423357" src="https://cdn.boolokam.com/articles/2023/10/dddfff.jpg" alt="" width="1200" height="630" />ഇമോഷണലി കണക്ട് ആവുന്ന ഒരൊറ്റ കഥാപാത്രമോ സന്ദർഭമോ ഈ സിനിമയിലില്ല. ദുൽഖർ, ഷബീർ കല്ലറയ്ക്കൽ , ചെമ്പൻ വിനോദ് എന്നിവരുടെ പ്രകടനം മാത്രമാണ് കൊള്ളാവുന്നതായി തോന്നിയത്. നൈല ഉഷയൊക്കെ പൊറിഞ്ചു മറിയം ജോസിൽ നിന്ന് നേരെ ഇറങ്ങി വന്നതുപോലുണ്ട്. ഐശ്വര്യ ലക്ഷ്മിയുടെ കഥാപാത്രത്തെ എഴുതിയുണ്ടാക്കിയപ്പോൾ ചില കടലാസുകൾ കൈമോശം വന്നതുപോലെ തോന്നി. ഒരു കൺസിസ്റ്റൻസിയുമില്ലാത്ത കഥാപാത്രം. ഗോകുൽ സുരേഷ് ചില സീനുകളിൽ ഗോകുൽ തന്നെയായും ചില സീനുകളിൽ സുരേഷ് ഗോപി ലൈറ്റ് വേർഷൻ പോലെയും പെർഫോം ചെയ്തിട്ടുണ്ട്. പ്രസന്ന സ്വന്തം ശബ്ദത്തിൽ ഒരു മലയാളിയെപ്പോലെ തന്നെ ഡബ്ബ് ചെയ്തിട്ടുണ്ട്. ഇതിലെ ക്ലാസ്സിക് കഥാപാത്രം റോഡരുകിൽ ചായയും കടിയും വിൽക്കുന്ന സജിതാ മഠത്തിലിന്റെ മിസ്സിസ് മൂപ്പൻ കടുത്തയാണ്. ഹോ. മ്യാരക്. മനസ്സിൽ തങ്ങി നിൽക്കുന്ന ഒറ്റപ്പാട്ടോ പശ്ചാത്തല സംഗീതമോ സിനിമയിലില്ല എന്നുകൂടി പറഞ്ഞോട്ടെ.

<img class="alignnone size-full wp-image-423358" src="https://cdn.boolokam.com/articles/2023/10/qdffff.jpg" alt="" width="1200" height="630" />ദോഷം പറയരുതല്ലോ. അഭിലാഷ് ജോഷി ഒരു മോശം സംവിധായകനെന്ന് അഭിപ്രായമില്ല. പുള്ളി കൈവച്ച കഥ പാളിപ്പോയതാണ്. അതും മനസ്സിലാവേണ്ട ഉത്തരവാദിത്വം അയാളുടേതാണ് എന്നത് നിഷേധിക്കുന്നില്ല. നായകന്റെയും സംവിധായകന്റെയും അപ്പന്മാർ വലിയ പുള്ളികളാണല്ലോ. അവരും ഈ കഥ വായിച്ചിട്ടില്ല എന്ന് ഞാൻ കരുതുന്നില്ല. ഇത്രയും പേർക്ക് ആ കഥയിൽ അങ്ങനെ വിശ്വാസമുണ്ടായി എന്നതാണ് അത്ഭുതം. അഭിലാഷിന്റെ സ്റ്റോറി ടെല്ലിങ്ങിൽ അച്ഛന്റെ സ്വാധീനം നല്ലതുപോലെ കാണാം. മലയാളത്തിൽ വലിയ ക്യാൻവാസിൽ പടമെടുക്കുന്ന ഏതൊരു സംവിധായകനെയും ഏതെങ്കിലും ഒരു ഘട്ടത്തിൽ സ്വാധീനിച്ചിട്ടുള്ള ഒരു സംവിധായകന്റെ മകനും സഹസംവിധായകനും ആയിരുന്ന ഒരാളുടെ ചിത്രത്തിൽ അത് സ്വാഭാവികമാണ്. പക്ഷെ ആ സ്വാധീനം അത്തരം സിനിമകളിലെ സീനുകൾ റീ-ക്രിയേറ്റ് ചെയ്യുന്നത് പോലെയാവരുത് എന്ന് മാത്രം. ഒറ്റ സിനിമ കൊണ്ടെഴുതിത്തള്ളേണ്ട ഒരാളല്ല അഭിലാഷ് . അടുത്ത പടത്തിൽ ഇതിനൊക്കെ മറുപടി കൊടുക്കാൻ അഭിലാഷിന് കഴിയട്ടെ എന്നാശംസിക്കുന്നു. ഹോട്ട് സ്റ്റാറിൽ ഈ സിനിമ ലഭ്യമാണ്. ഇത് കാശുമുടക്കി തീയറ്ററിൽ പോയി കണ്ടവർക്ക് വേണ്ടി ഒരു മിനിറ്റ് സൈലൻസ് 🙏


!["ജോൺ വിക്കിലെ പെൻസിൽ റെഫെറെൻസ് വരെ ഈ ചിത്രത്തിലുണ്ട്, ജോൺ വിക്ക് ന്റെ നായയുടെ റോൾ ഇതിൽ പൂച്ചയ്ക്കാണെന്നു മാത്രം"](https://cdn.boolokam.com/articles/2023/10/11eee.jpg)**Sanuj Suseelan** മഹാഭാരതത്തിനെപ്പറ്റി ആരോ പറഞ്ഞിട്ടുള്ളതുപോലെ ഈ സിനിമയിലില്ലാത്തതായി ഒന്നുമില്ല. ഇതിലുള്ളത് എല്ലാത്തിലുമുണ്ട്. ഇന്ത്യയിൽ ഇതുവരെ ഇറങ്ങിയിട്ടുള്ള ഒരുവിധം എല്ലാ ഗ്യാങ്‌സ്റ്റർ / റിവഞ്ച് മസാല സിനിമകളിലുള്ളതും പോരാഞ്ഞിട്ട് ജോൺ വിക്കിലെ പെൻസിൽ റെഫെറെൻസ് വരെ ഈ ചിത്രത്തിലുണ്ട്. ജോൺ വിക്കിന്റെ നായയുടെ റോൾ ഇതിൽ പൂച്ചയ്ക്കാണെന്നു മാത്രം. ഇങ്ങനെയൊരു പടമെടുക്കാനാണോ ദുൽഖർ സൽമാനെപോലൊരു നടനും ജോഷിയെ പോലൊരു സംവിധായകന്റെ മകനായ അഭിലാഷും ഒരു വർഷത്തിൽ കൂടുതൽ ചെലവിട്ടത് എന്നോർക്കുമ്പോൾ സങ്കടമുണ്ട്. സത്യത്തിൽ ഇത്തരം മാസ്സ് മസാല സിനിമകളെല്ലാം ഏകദേശം ഒരേ പാറ്റേൺ തന്നെയാണ് പിന്തുടരുന്നത്. എന്നാൽ അതിലെ ചേരുവകളുടെ അറേഞ്ച്മെന്റ് ആണ് പ്രധാനം. അവിടെയാണ് ഈ ചിത്രം പാളിപ്പോയത്. ഒരാവശ്യവുമില്ലാത്ത കുറെ കഥാപാത്രങ്ങൾ, വയലൻസിനു വേണ്ടിയുള്ള വയലൻസ്, ഒരു മലയാളിയും അവന്റെ ദൈനംദിന ജീവിതത്തിൽ ഉപയോഗിക്കാൻ ചാൻസില്ലാത്ത ഡയലോഗുകൾ, ക്ലിഷേ എന്ന് വിളിച്ചാൽ നാണം തോന്നുന്ന ഷോട്ടുകൾ തുടങ്ങി പറയാനാണെങ്കിൽ കുറെയുണ്ട്. നോക്കിയയുടെ മൈൽക്കുറ്റി സൈസിലുള്ള മൊബൈൽ ഫോൺ ഇറങ്ങുന്ന കാലത്തെങ്ങാണ്ടോ ആണ് കഥ നടക്കുന്നത്. വൃത്തിയുള്ള ഒറ്റക്കെട്ടിടം പോലും കൊത്തയിലില്ല. കഥ നടക്കുന്ന കാലം അടയാളപ്പെടുത്താൻ പനാമയുടേതും ഒനിഡയുടേതും മാക് ഡവലിന്റെയും ബോർഡുകൾ വാരി വിതറിയിട്ടുണ്ട്. മാർക്കറ്റിൽ അടി നടക്കുമ്പോൾ ഇങ്ങനെ കുറെ ബോർഡുകൾ ഒരു എക്സിബിഷൻ പോലെ അടുക്കി വച്ചിരിക്കുന്നത് കാണാം. ഈ സിനിമയിലെ ഏറ്റവും പ്രധാനപ്പെട്ട ഒരു സംഗതിയാണ് കൊത്ത എന്ന സാങ്കല്പിക പ്രദേശം. എന്നാൽ കൊത്തയുടെ വിദൂര ദൃശ്യങ്ങളൊഴികെയുള്ള മിക്ക രംഗങ്ങളും KGF പോലെയുള്ള ഗ്യാങ്‌സ്റ്റർ ചിത്രങ്ങളെ ഓർമിപ്പിച്ചു. അതിൽനിന്നൊക്കെ വ്യത്യസ്തമായി കൊത്തയിൽ എന്തുണ്ട് എന്ന് ചോദിച്ചാൽ ഒന്നുമില്ല എന്ന് തന്നെ പറയേണ്ടി വരും. അഞ്ചു സീൻ അഞ്ചു സീൻ കൂടുമ്പോൾ after 6 days , after 6 months എന്നൊക്കെ ഇടയ്ക്കിടയ്ക്ക് എഴുതിക്കാണിക്കുന്നുണ്ട്. നീണ്ട ഒരു കാലത്തിനു ശേഷം നടക്കുന്ന ഒരു കഥാസന്ദർഭത്തിൽ പ്രേക്ഷകന് അത് കൃത്യമായി മനസ്സിലാവാൻ ആ ഗ്യാപ് എഴുതിക്കാണിക്കുന്നതിൽ തെറ്റില്ല. പക്ഷെ ഒന്നോ രണ്ടോ ദിവസം കഴിഞ്ഞു എന്നൊന്നും എഴുതിക്കാണിക്കേണ്ട കാര്യമില്ല. ഒരു കഥാപാത്രത്തിന്റെ ഡയലോഗിലൂടെയോ കലണ്ടർ മറിയുന്ന ഒരു സീനിലോ കൂടിയൊക്കെ അത് സിമ്പിളായി അവതരിപ്പിക്കാനാവും. ഇത് ഒരു വലിയ പാതകമെന്നല്ല പറഞ്ഞത്. പക്ഷെ ഇതുപോലെ സമയവും തീയതിയും എഴുതിക്കാണിക്കുന്നത് ഒരുതരം എളുപ്പപ്പണിയാണ്. ഈ പരിപാടി ഏറ്റവും കൂടുതൽ കണ്ടിട്ടുള്ളത് ഗൗതം മേനോന്റെ സിനിമകളിലാണ്. മിക്കതിലും ഒരു നറേറ്റർ ഉണ്ടാവുമെന്ന് മാത്രമല്ല ഇതുപോലെ രാഹുകാലവും തീയതിയുമൊക്കെ എഴുതിക്കാണിക്കുകയും ചെയ്യും. വേട്ടയാട് വിളയാട് എന്ന സിനിമയിലെ മഞ്ചൾ വെയിൽ എന്ന പാട്ട് ഓർമ്മയില്ലേ ? അതിൽ കമൽഹാസനും ജ്യോതികയും ഓഫീസിൽ പോകാൻ ഇറങ്ങുമ്പോൾ Friday 8.30 എന്നൊക്കെ കൃത്യമായി എഴുതിക്കാണിക്കുന്നുണ്ട്. എന്തിനാണാവോ. അതുപോലെ വേറൊരത്ഭുതമാണ് കൊത്തയിലെ ബുക് സ്റ്റാൾ. കൊത്ത പോലൊരു സ്ഥലത്ത് പുറമെ നിന്നുള്ള ആരും കയറാൻ മടിക്കും, അക്ഷരാഭ്യാസമുള്ളവർ തന്നെ അവിടെ കുറവാണ് എന്നൊക്കെയുള്ള ബിൽഡപ്പിനു ശേഷം കാണിക്കുന്നത് വമ്പനൊരു ബുക് സ്റ്റാൾ. കൊത്ത പോലോരിടത്ത് ഇത്രയും വലിയ ഒരു പുസ്തകക്കടയിൽ ആരാണ് പുസ്തകം വാങ്ങാൻ വരുന്നത് ? അല്ല, പറയാൻ പറ്റില്ല. ഗുണ്ടന്മാരൊക്കെ അച്ചടി ഭാഷയിലാണല്ലോ ഡയലോഗുന്നത്. ചിലപ്പോ ഇവന്മാർ ആ കടയിലെ പുസ്തകങ്ങളൊക്കെ വായിച്ചായിരിക്കും ഭാഷ ഡെവലപ്പ് ചെയ്തെടുത്തത്. മര്യാദക്ക് കത്തുന്ന ലൈറ്റുകൾ പോലുമില്ലാത്ത കൊത്തയിൽ താര ഉപയോഗിക്കുന്നത് അന്നത്തെ ഒരു പോപ്പുലർ HP ഡെസ്‌ക്‌ടോപ്പാണ്. UPS ഉം ഇന്റെർനെറ്റുമൊക്കെ കാണുമായിരിക്കും. ആ പോട്ടെ. ഈ പടത്തിലെ മറ്റു പ്രശ്നങ്ങൾ വച്ചുനോക്കുമ്പോ ഇതൊക്കെ ചെറുത്. ![](https://cdn.boolokam.com/articles/2023/10/dddfff.jpg)ഇമോഷണലി കണക്ട് ആവുന്ന ഒരൊറ്റ കഥാപാത്രമോ സന്ദർഭമോ ഈ സിനിമയിലില്ല. ദുൽഖർ, ഷബീർ കല്ലറയ്ക്കൽ , ചെമ്പൻ വിനോദ് എന്നിവരുടെ പ്രകടനം മാത്രമാണ് കൊള്ളാവുന്നതായി തോന്നിയത്. നൈല ഉഷയൊക്കെ പൊറിഞ്ചു മറിയം ജോസിൽ നിന്ന് നേരെ ഇറങ്ങി വന്നതുപോലുണ്ട്. ഐശ്വര്യ ലക്ഷ്മിയുടെ കഥാപാത്രത്തെ എഴുതിയുണ്ടാക്കിയപ്പോൾ ചില കടലാസുകൾ കൈമോശം വന്നതുപോലെ തോന്നി. ഒരു കൺസിസ്റ്റൻസിയുമില്ലാത്ത കഥാപാത്രം. ഗോകുൽ സുരേഷ് ചില സീനുകളിൽ ഗോകുൽ തന്നെയായും ചില സീനുകളിൽ സുരേഷ് ഗോപി ലൈറ്റ് വേർഷൻ പോലെയും പെർഫോം ചെയ്തിട്ടുണ്ട്. പ്രസന്ന സ്വന്തം ശബ്ദത്തിൽ ഒരു മലയാളിയെപ്പോലെ തന്നെ ഡബ്ബ് ചെയ്തിട്ടുണ്ട്. ഇതിലെ ക്ലാസ്സിക് കഥാപാത്രം റോഡരുകിൽ ചായയും കടിയും വിൽക്കുന്ന സജിതാ മഠത്തിലിന്റെ മിസ്സിസ് മൂപ്പൻ കടുത്തയാണ്. ഹോ. മ്യാരക്. മനസ്സിൽ തങ്ങി നിൽക്കുന്ന ഒറ്റപ്പാട്ടോ പശ്ചാത്തല സംഗീതമോ സിനിമയിലില്ല എന്നുകൂടി പറഞ്ഞോട്ടെ. ![](https://cdn.boolokam.com/articles/2023/10/qdffff.jpg)ദോഷം പറയരുതല്ലോ. അഭിലാഷ് ജോഷി ഒരു മോശം സംവിധായകനെന്ന് അഭിപ്രായമില്ല. പുള്ളി കൈവച്ച കഥ പാളിപ്പോയതാണ്. അതും മനസ്സിലാവേണ്ട ഉത്തരവാദിത്വം അയാളുടേതാണ് എന്നത് നിഷേധിക്കുന്നില്ല. നായകന്റെയും സംവിധായകന്റെയും അപ്പന്മാർ വലിയ പുള്ളികളാണല്ലോ. അവരും ഈ കഥ വായിച്ചിട്ടില്ല എന്ന് ഞാൻ കരുതുന്നില്ല. ഇത്രയും പേർക്ക് ആ കഥയിൽ അങ്ങനെ വിശ്വാസമുണ്ടായി എന്നതാണ് അത്ഭുതം. അഭിലാഷിന്റെ സ്റ്റോറി ടെല്ലിങ്ങിൽ അച്ഛന്റെ സ്വാധീനം നല്ലതുപോലെ കാണാം. മലയാളത്തിൽ വലിയ ക്യാൻവാസിൽ പടമെടുക്കുന്ന ഏതൊരു സംവിധായകനെയും ഏതെങ്കിലും ഒരു ഘട്ടത്തിൽ സ്വാധീനിച്ചിട്ടുള്ള ഒരു സംവിധായകന്റെ മകനും സഹസംവിധായകനും ആയിരുന്ന ഒരാളുടെ ചിത്രത്തിൽ അത് സ്വാഭാവികമാണ്. പക്ഷെ ആ സ്വാധീനം അത്തരം സിനിമകളിലെ സീനുകൾ റീ-ക്രിയേറ്റ് ചെയ്യുന്നത് പോലെയാവരുത് എന്ന് മാത്രം. ഒറ്റ സിനിമ കൊണ്ടെഴുതിത്തള്ളേണ്ട ഒരാളല്ല അഭിലാഷ് . അടുത്ത പടത്തിൽ ഇതിനൊക്കെ മറുപടി കൊടുക്കാൻ അഭിലാഷിന് കഴിയട്ടെ എന്നാശംസിക്കുന്നു. ഹോട്ട് സ്റ്റാറിൽ ഈ സിനിമ ലഭ്യമാണ്. ഇത് കാശുമുടക്കി തീയറ്ററിൽ പോയി കണ്ടവർക്ക് വേണ്ടി ഒരു മിനിറ്റ് സൈലൻസ് 🙏
