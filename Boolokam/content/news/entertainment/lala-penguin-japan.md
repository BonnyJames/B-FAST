---
author: Beaumaris
categories:
- Entertainment
comment_count: 0
date: 2023-10-26 06:00:06
draft: false
image: https://cdn.boolokam.com/articles/2023/10/dqdqdqd.jpg
like_count: 150754
share_count: 50328
tags:
- japan
- penguin
title: അന്റാര്‍ട്ടിക്കയുടെ സ്വന്തം പക്ഷിയായ പെന്‍ഗ്വിന് ആ ആവാസവ്യവസ്ഥയില്‍ നിന്ന്
  മാറി താമസിക്കാന്‍ കഴിയുമോ? അങ്ങനെ ജീവിച്ചാല്‍ ഈ പക്ഷിക്ക് അതിജീവിക്കാന്‍ കഴിയുമോ?
view_count: 2181956
---

**അന്റാര്‍ട്ടിക്കയുടെ സ്വന്തം പക്ഷിയായ പെന്‍ഗ്വിന് ആ ആവാസവ്യവസ്ഥയില്‍ നിന്ന് മാറി താമസിക്കാന്‍ കഴിയുമോ? അങ്ങനെ ജീവിച്ചാല്‍ ഈ പക്ഷിക്ക് അതിജീവിക്കാന്‍ കഴിയുമോ?** **അറിവ് തേടുന്ന പാവം പ്രവാസി** വളര്‍ത്ത് മൃഗങ്ങള്‍ വീട്ടുടമസ്ഥരെ സഹായിക്കുന്ന നിരവധി വീഡിയോകള്‍ സോഷ്യല്‍ മീഡിയയില്‍ വൈറലാകാറുണ്ട്. പത്രവും പാലും എടുത്ത് കൊണ്ടു വരുന്ന നായ്ക്കുട്ടികള്‍, വര്‍ത്തമാനം പറയുന്ന കിളികള്‍ അങ്ങനെ നിരവധി വീഡിയോകള്‍ സോഷ്യല്‍ മീഡിയയുടെ മനം കവരാറുണ്ട്. എന്നാല്‍ സോഷ്യല്‍ മീഡിയ ഇത്രയും സുലഭമല്ലാത്ത കാലത്ത് മനുഷ്യരോടൊപ്പം അവരുടെ ശൈലിയില്‍ ജീവിച്ച് മരിച്ച പെന്‍ഗ്വിനാണ് ലാ ലാ. [caption id="attachment_426760" align="aligncenter" width="1200"] **LaLa Walk the Streets of Japan**[/caption] മഞ്ഞുമൂടി കിടക്കുന്ന അന്റാര്‍ട്ടിക്കയുടെ സ്വന്തം പക്ഷിയാണ് പെന്‍ഗ്വിന്‍. ചിറകുണ്ടെങ്കിലും പറക്കാന്‍ കഴിയാത്ത പക്ഷികളാണ് പെന്‍ഗ്വിനുകള്‍. രണ്ട് കാലില്‍ നിവര്‍ന്ന് നിന്ന് നടക്കുന്ന ഇവയെ ദക്ഷിണ ധ്രുവത്തിന് അടുത്തുള്ള ദ്വീപുകളിലും ദക്ഷിണാഫ്രിക്ക, ന്യൂസിലാന്‍ഡ്, ഓസ്‌ട്രേലിയ, തെക്കെ അമേരിക്ക എന്നിവിടങ്ങളിലെ തീരപ്രദേശങ്ങളിലാണ് പൊതുവെ കാണപ്പെടാറുള്ളത്.ഒരു കുടുംബത്തിലെ അംഗത്തെ പോലെ ജപ്പാനില്‍ ലാ ലാ ജീവിക്കുകയും ചെയ്തു. ജപ്പാനിലെ തെരുവിലൂടെ നടന്ന് മാര്‍ക്കറ്റില്‍ പോയി മീന്‍ വാങ്ങുന്ന പെന്‍ഗ്വിന്‍ അവിടുത്തെ ആളുകള്‍ക്ക് സുപരിചിതമാണ്. ഒരു മത്സ്യത്തൊഴിലാളിയാണ് വലയില്‍ കുടുങ്ങിയ നിലയില്‍ ഈ പെന്‍ഗ്വിനെ കണ്ടെത്തിയത്. അയാള്‍ അതിനെ കരയിലേക്ക് കൂട്ടി കൊണ്ട് വന്നു. നിഷിമോട്ടോ എന്ന കുടുംബത്തിലേക്ക് അതിനെ എത്തിച്ചതോടെ ലാ ലാ വേറൊരു ലോകത്തേക്ക് പറിച്ച് നടുകയായിരുന്നു. മുറിവുകളെല്ലാം പരിചരിച്ച് അവനെ പൂര്‍വ ആരോഗ്യത്തിലേക്ക് അവര്‍ എത്തിച്ചു. പക്ഷെ രോഗം ഭേദമായിട്ടും ലാ ലാ ഒരിക്കലും അവന്റെ പരിചാരകരെ വിട്ടുപോയില്ല. ബാക്ക് പാക്ക് ധരിച്ച് മീന്‍ വാങ്ങാന്‍ പോകുന്ന ആ കാഴ്ച വളരെ കൗതുകകരമാണ്.ജപ്പാനിലെ ആ കുടുംബത്തോടൊപ്പം അവനും സന്തോഷത്തോടെ ജീവിച്ചു. പ്രത്യേകം തയ്യാറാക്കിയ ശീതികരിച്ച മുറി ലാ ലായ്ക്കായി അവര്‍ ഒരുക്കി. ദിവസവും രാവിലെ നഗരത്തിലൂടെ നടന്ന് മാര്‍ക്കറ്റില്‍ പോയി മീന്‍ വാങ്ങാനും ലാ ലാ ആണ് പോകുന്നത്. [caption id="attachment_426761" align="aligncenter" width="714"]![LaLa Walk the Streets of Japan](https://cdn.boolokam.com/articles/2023/10/dqdqdqd.jpg) **LaLa Walk the Streets of Japan**[/caption] മാര്‍ക്കറ്റിലെ കട ഉടമസ്ഥയ്ക്ക് വളരെ ഇഷ്ടമാണ് ലാ ലായ്ക്ക മീന്‍ നല്‍കാന്‍. 1990ല്‍ ലാ ലായുടെ ഈ ജീവിതം ഡോക്യുമെന്ററിയായി ചിത്രീകരിച്ചിരുന്നു. ലാ ലാ നടക്കുമ്പോള്‍ തണുപ്പ് ലഭിക്കാനായി ഇവരുടെ അയല്‍ വാസികള്‍ ഹോസിലൂടെ വെള്ളം ഒഴിച്ചു നല്‍കാറുണ്ട്. വൈകുന്നേരങ്ങളില്‍ നിഷിമോട്ടോ കുടുംബത്തോടൊപ്പം സമയം ചെലവഴിക്കാനും ലാ ലായ്ക്ക് ഇഷ്ടമായിരുന്നു.1998ലാണ് ലാ ലാ മരിച്ചത്. എങ്കിലും അവന്റെ ഓര്‍മ്മകള്‍ ഇപ്പോഴും ഈ വീഡിയോയിലൂടെ നിലനില്‍ക്കുന്നുണ്ട്.