---
author: Beaumaris
categories:
- Entertainment
comment_count: 0
date: 2022-10-28 06:02:50
draft: false
image: https://cdn.boolokam.com/articles/2022/10/hhjjjj.jpg
like_count: 34736
share_count: 19538
tags:
- james bond
- octopussi movie
- udaypur
title: '''ഒക്ടോപുസ്സി'' എന്ന ജെയിംസ് ബോണ്ട് സിനിമ ഷൂട്ട് ചെയ്ത ഉദയ്പൂരിലെ ഷൂട്ടിങ്
  സ്ഥല വിശേഷങ്ങൾ'
view_count: 810159
---

**ഒക്ടോപുസ്സി** **സണ്ണി കല്ലൂർ** **photos: Sunny Kallore** ജെയിംസ് ബോണ്ട് സിനിമാ സീരീസിലെ തമാശ, നേരം പോക്ക് വിഭാഗത്തിലുള്ള ഒരു ചിത്രം. സർ റോജർ മൂർ (1927- 2017) ആണ് ബോണ്ട് ആയി വേഷമിടുന്നത്, ഏഴ് ബോണ്ട് സിനിമകളിൽ അദ്ദേഹം അഭിനയിച്ചു.ഒക്ടോപ്പുസിയുടെ പ്രധാന ഭാഗങ്ങൾ 1982ൽ ഉദയപ്പൂരും പരിസരങ്ങളിലുമായി ഷൂട്ട് ചെയ്ത് 1983ൽ റിലീസായി.കഥാപാത്രങ്ങൾ ബോണ്ട് ഗേൾ, മൗഡ് ആഡംസ്. വില്ലൻ കമൽഖാൻ.. അഫ്ഗാനിസ്ഥാനിൽ നിന്നും വരുന്ന രാജകുമാരനായി ലൂയിസ് ജോർഡാൻ പത്മശ്രീ വിജയ് അമൃതരാജ് ബോണ്ടിൻറ സഹായി, ടെന്നീസ് ഡേവിസ് കപ്പ് ചാമ്പ്യൻ, നടൻ, കമൻറേറ്റർ എന്ന പേരിൽ വളരെ പ്രസിദ്ധനാണ്.ഉദയ്പ്പൂർ സിറ്റിയിലുടെ ബോണ്ടിനെ പിന്നിലിരുത്തി ഓട്ടൊറിക്ഷ ഓടിക്കുന്ന രംഗം… തിരക്കേറിയ വീഥികൾ നിറയെ ജനം, പശുക്കൾ പിന്നാലെ മറ്റൊരു ഓട്ടൊറിക്ഷയിൽ വില്ലൻ കമൽഖാൻറ ബോഡിഗാർഡ് ഗോവിന്ദ.....യും കൂട്ടുകാരും ആയുധങ്ങളുമായി ജെയിംസ് ബോണ്ടിനെ പിൻതുടരുന്നു. സർക്കസ്കാരും തീയിൽ നടക്കുന്നവർ, വാള് വിഴുങ്ങുന്നവർ, ആണി കട്ടിലിൽ കിടക്കുന്നവർ, പാമ്പാട്ടികൾ തുടങ്ങി മനോഹരമായ ജഗ്ദീഷ് ക്ഷേത്രവും ഈ സീനിൽ നമുക്കു കാണാം. കബീർ ബേദി ബോളിവുഡ് നടൻ, ഇറ്റലിയിലെ ഒരു സിനിമാ സീരീസിലുടെ അദ്ദേഹം ലോക പ്രസിദ്ധനായി അനേകം അവാർഡുകൾ വാരി കൂട്ടിയിട്ടുണ്ട്. അദ്ദേഹമാണ് ഗോവിന്ദ.ഓട്ടൊറിക്ഷ രാജസ്ഥാനിൽ അറിയപ്പെടുന്നത് ടുക് ടുക് എന്നാണ്. അവിടത്തെ നഗരങ്ങളിൽ മുഴുവൻ ഓട്ടോറിക്ഷകളാണ്. രണ്ട് സെൻറിമീറ്റർ അകലത്തിൽ ഇടത്തോട്ടും വലത്തോട്ടും വെട്ടിച്ച് വലിയ ശബ്ദത്തോടെ പോകുമ്പോൾ നമുക്ക് ഭയം തോന്നും.1652 ൽ നിർമ്മിച്ച ജഗ്ദീഷ് ക്ഷേത്രം നിറയെ കൊത്തുപണികളാണ്. ഭക്തജനങ്ങളുടെ തിരക്കും കീർത്തനങ്ങളും വലിയ അനുഭവമാണ്. ![](https://cdn.boolokam.com/articles/2022/10/hhjjjj.jpg)പിച്ചോള തടാകത്തിന് നടുക്കുള്ള ലേക്ക് പാലസിൽ ( Taj Lake Palace) ആണ് ഒക്ടോപുസ്സി എന്ന സുന്ദരിയായ സ്ത്രീ താമസിക്കുന്നത്, കൂടെ അംഗരക്ഷകരായ തോഴിമാരും. കള്ളകടത്തും, കമൽഖാനുമായി ചേർന്ന് സർക്കസ് കമ്പനിയും അവർ നടത്തുന്നു.തടാകകരയിലെ സിറ്റി പാലസ് കോമ്പ്ലെക്ക്സിലെ ഒരു ഭാഗമായ ഹോട്ടൽ ശിവ് നിവാസ് പാലസിൽ ബോണ്ട് മുറിയെടുത്തിരിക്കുന്നു.കുറച്ച് ദൂരെയായി മലമുകളിലുള്ള മൺസൂൺ പാലസിലാണ് വില്ലൻ കമൽഖാൻറ ഒളിസങ്കേതം.ജെയിംസ് ബോണ്ടിനെ ഇവിടെ തടവിൽ പാർപ്പിക്കുന്നു. സോവിയറ്റ് ഹെലികോപ്ടർ ഇവിടെ ഇറങ്ങുന്നതും ജനറൽ ഓർലോവ് നേതൃത്വത്തിൽ പട്ടാളക്കാർ ബോംബും കള്ളകടത്ത് സാധനങ്ങൾ കയറ്റുന്നതും സംഘട്ടനങ്ങളും കാണാം. ഇവിടെ അടുത്തു തന്നെയുള്ള ഒരു തോട്ടത്തിലാണ് കടുവാ വേട്ട നടക്കുന്നത് , കമൽഖാനും കൂട്ടരും കൂടെ ആനയും വേട്ടപട്ടികളും പരിവാരവും വാസ്തവത്തിൽ ജെയിംസ് ബോണ്ടിനെയാണ് വേട്ടയാടുന്നത്. അദ്ദേഹം തടാകത്തിലിറങ്ങി ആ വഴി വരുന്ന ബോട്ടിൽ രക്ഷപ്പെടുന്നു. ![](https://cdn.boolokam.com/articles/2022/10/hhrhhh-1.jpg)***** നാലു കിലോമീറ്റർ നീളവും മൂന്നു കിലോമീറ്റർ വീതിയുമുള്ള പിച്ചോള തടാകം മനുഷ്യനിർമ്മിതമാണ്. ഉദയപ്പൂർസിറ്റിയോട് ചേർന്ന് ഈ ശുദ്ധജലതടാകം ചുറ്റുമുള്ള അരാവള്ളി മലനിരകൾ കൊട്ടാരങ്ങൾ, പടവുകൾ അമ്പലങ്ങൾ ബോട്ടുയാത്ര, പ്രത്യേകിച്ച് സൂര്യസ്തമനം.. അനേകം ടൂറിസ്റ്റുകളെ ആകർഷിക്കുന്നു. മഴവെള്ളം ശേഖരിച്ച് കുടിക്കുവാനും ജലസേചനം ചെയ്യുവാനുമാണ്. 1362ൽ ഈ തടാകം നിർമ്മിച്ചത്, ചരക്കുനീക്കവും ഒരു പ്രധാന ഘടകമായിരുന്നു. പിന്നീട് ഡാമുകളും നടുക്ക് പാലസ് ഹോട്ടലും നിർമ്മിച്ചു. അന്നത്തെ ഭരണാധികാരികളായ റാണമാരാണ് വേണ്ട സഹായങ്ങൾ ചെയ്തത്. ![](https://cdn.boolokam.com/articles/2022/10/hrjjjjj.jpg)ഒക്ടോപുസ്സി സിനിമാ ലോകം മുഴുവൻ ജനങ്ങൾ ആസ്വദിച്ചു. എത്ര പ്രാവശ്യം കണ്ടാലും നമുക്ക് മടുപ്പ് തോന്നുകയില്ല. അതോടെ ഉദയപ്പൂരും പിച്ചോള തടാകവും രാജസ്ഥാനും ലോക ടുറിസ്റ്റ്മാപ്പിൽ ഇടം പിടിച്ചു. ഇന്ന് ടാജ് ലേക്ക് പാലസ് ഹോട്ടൽ എന്നറിയപ്പെടുന്ന പഴയ ജഗ് നിവാസ്, ലോകപ്രസിദ്ധരും അതി ധനികരുമായവർ സന്ദർശിക്കുന്നു. കല്യാണവും വലിയ പാർട്ടികളും നടത്തുന്നു. പൈൻവുഡ് സ്റ്റുഡിയോ ഇംഗ്ലണ്ടിൽ നിന്നുള്ള ഇരുന്നൂറോളം നടീനടൻമാരും ടെക്നീഷ്യൻമാരും അടങ്ങുന്ന ടീമും നാട്ടുകാരായ ആയിരകണക്കിന് മനുഷ്യരും നമ്മുടെ പ്രിയ ഫിലിം സ്റ്റാറുകളും കൂടാതെ ആന കുതിര ഒട്ടകം മറ്റു മൃഗങ്ങളും ഒക്ടോപുസ്സിയുടെ നിർമ്മാണത്തിനു വേണ്ടി സഹായിച്ചു സഹകരിച്ചു. ![](https://cdn.boolokam.com/articles/2022/10/rhhjjjj.jpg) ![](https://cdn.boolokam.com/articles/2022/10/ttyyyy.jpg) ![](https://cdn.boolokam.com/articles/2022/10/y4uuu.jpg) ***