---
author: Beaumaris
categories:
- Entertainment
comment_count: 0
date: 2022-05-07 04:19:50
draft: false
image: https://cdn.boolokam.com/articles/2022/05/Jayakrishnan.jpg
like_count: 32729
share_count: 9299
tags:
- ACTOR
- CBI 5 THE BRAIN
- Featured
- jayakrishnan
- malayalam movie actor
title: 34 വർഷംമുമ്പ് 'സിബിഐ' ട്യൂണും ഇട്ടുകൊണ്ട് നടന്നൊരു പയ്യൻ അഞ്ചാംഭാഗത്തിൽ അഭിനയിച്ചിരിക്കുന്നു
view_count: 413332
---

ജയകൃഷ്ണൻ പ്രശസ്തനായ ഒരു അഭിനേതാവാണ്. അദ്ദേഹത്തിന്റെ പ്രത്യകം പരിചയപ്പെടുത്തേണ്ട കാര്യവുമില്ല. ടെലിവിഷന്‍- ചലച്ചിത്ര മേഖലയിൽ ജയകൃഷ്ണന്‍ അനവധി നല്ല കഥാപാത്രങ്ങളെ അവതരിപ്പിച്ചിട്ടുണ്ട്. .നഗരവധു, രാവണന്‍, പരുന്ത്, ഒരു നാള്‍ വരും, ഒരു ചെറുപുഞ്ചിരി, ഗൃഹനാഥന്‍, സിംഹാസനം, അര്‍ദ്ധനാരി, ഒരു കുടുംബചിത്രം, ഓര്‍മ്മ തുടങ്ങി നാല്‍പ്പതോളം ചിത്രങ്ങളില്‍ അദ്ദേഹം അഭിനയിച്ചിട്ടുണ്ട്. 1994ല്‍ പുറത്തിറങ്ങിയ പൊന്തന്‍മാട എന്ന ചിത്രത്തില്‍ അസിസ്റ്റന്റ് സംവിധായകനായി പ്രവര്‍ത്തിച്ചിട്ടുണ്ട്. ചലച്ചിത്രങ്ങള്‍ക്കു പുറമെ നിരവധി ടെലിവിഷന്‍ സീരിയലുകളിലും ജയകൃഷ്ണൻ അഭിനയിച്ചിട്ടുണ്ട്. &nbsp; മലയാള സിനിമയിൽ ചെറുതുംവലുതുമായി നിരവധി കഥാപാത്രങ്ങളെ അവതരിപ്പിച്ച കഴിവുള്ള നടനാണ് ജയകൃഷ്ണൻ. എന്നാൽ അദ്ദേഹത്തിന്റെ കഴിവിനനുസരിച്ചുള്ള പരിഗണന കിട്ടിയിട്ടുണ്ടോ എന്ന് ചോദിച്ചാൽ ഇല്ല എന്നുതന്നെ പറയണം. ജയകൃഷ്ണൻ ഇവിടെ പങ്കുവയ്ക്കുന്നത് സിബിഐ ഡയറിക്കുറിപ്പുമായി ബന്ധപ്പെട്ട ചില ഓർമകളെ കുറിച്ചും അഞ്ചാംഭാഗത്തിലെ തന്റെ കഥാപാത്രത്തെ കുറിച്ചുമാണ്. ഒന്നാംഭാഗം ഒരു സാധാരണ പ്രേക്ഷകനെ പോലെ തിയേറ്ററിൽ നിന്നും കണ്ടു അതിലെ ട്യൂണും അനുകരിച്ചുനടന്നൊരു പയ്യൻ അഞ്ചാം ഭാഗത്തിൽ ഒരു പ്രധാനകഥാപാത്രത്തെ അവതരിപ്പിച്ചു എന്ന് പറയുമ്പോൾ അഭിമാനിക്കാനും വകയുണ്ട്. ജയകൃഷ്ണൻ സോഷ്യൽ മീഡിയയിൽ പങ്കുവച്ച കുറിപ്പാണ്, വായിക്കാം. &nbsp; **![](https://cdn.boolokam.com/articles/2022/05/Jayakrishnan.jpg)****ജയകൃഷ്ണൻ** "സേതുരാമയ്യർ സിബിഐ എന്ന പേരും കഥാപാത്രവും മലയാളികൾ ഹൃദയത്തിലേറ്റിയതാണ് . സിബി ഐ സിനിമകളോട് മിക്കവർക്കും വൈകാരികമായ ഒരു അടുപ്പമുണ്ട്. 34 വർഷത്തിന് ശേഷം ഒരു കഥാപാത്രം ആവർത്തിക്കപ്പെടുമ്പോൾ..എന്നെ സംബന്ധിച്ചടുത്തോളം ഓർമകളിലേക്കുള്ള ഒരു തിരിച്ചുപോക്ക് കൂടിയാണ്." &nbsp; ![](https://cdn.boolokam.com/articles/2022/05/wffwf.jpg) "സിബിഐ ഡയറിക്കുറിപ്പ് എന്ന ക്ലാസിക് സിനിമ തിരശ്ശീലയിൽ അത്ഭുതം സൃഷ്ടിച്ചപ്പോൾ അതുകണ്ട് അമ്പരന്നു പോയ ഒരു സ്കൂൾ വിദ്യാർത്ഥി ആയിരുന്നു ഞാൻ. അഭിനയ മോഹങ്ങൾ ഒന്നുമില്ലാതെ സിനിമ ഭ്രമവുമായി നടന്ന ഒരു സാധാരണ വിദ്യാർഥി. കുഴിമറ്റം എന്ന എന്റെ ഗ്രാമത്തിനടുത്തുള്ള ചിങ്ങവനം St: george തിയേറ്ററിൽ ആണ് ഞാൻ സിബിഐ ഡയറിക്കുറിപ്പ് കണ്ടത്.പിന്നീട്‌ വായ കൊണ്ട് ട്യൂൺ ഉണ്ടാക്കി പുറകിൽ കയ്യുംകെട്ടി ഞാനും സേതുരാമയ്യരെ അനുകരിച്ച് നടന്നിട്ടുണ്ട്." &nbsp; ![](https://cdn.boolokam.com/articles/2022/05/ffff-1.jpg) &nbsp; "ഇന്ന് 34 വർഷങ്ങൾക്ക് ശേഷം സിബിഐ സീരീസിലെ അഞ്ചാം പതിപ്പിൽ സി ഐ ജോസ് മോൻ എന്ന കഥാപാത്രം അവതരിപ്പിക്കാൻ കഴിഞ്ഞു എന്നത് ഇപ്പോഴും വിശ്വസിക്കാൻ കഴിഞ്ഞിട്ടില്ല. ഇത്രയും പ്രാധാന്യമേറിയ കഥാപാത്രത്തെ എന്നെ എല്പിച്ച സംവിധായകൻ കെ മധു സർ തിരക്കഥാകൃത്ത് എസ് എൻ സ്വാമി സർ നന്ദി!" &nbsp; ![](https://cdn.boolokam.com/articles/2022/05/hthth.jpg) "34 വർഷങ്ങൾക്കിപ്പുറവും അതേ ഊർജ്ജസ്വലതയോടെ സിനിമയിൽ സേതുരാമയ്യർ ആയി പകർന്നാടുന്ന...(ആ കരുതലും നന്മയും കൂടെ വർക്ക്‌ ചെയ്തവർ ഒരു തവണയെങ്കിലും അറിഞ്ഞിട്ടുണ്ടാവും)മമ്മുക്കയ്ക്ക് ഹൃദയം നിറഞ്ഞ നന്ദി....സ്വർഗ്ഗചിത്ര അപ്പച്ചൻ സാറിനോടും പറഞ്ഞറിയിക്കാൻ പറ്റാത്തത്ര കടപ്പാട് ..എല്ലാത്തിലുമുപരി ഈ സിനിമ കണ്ടു വൻ വിജയമാക്കിയ പ്രിയ പ്രേക്ഷകർക്ക് നന്ദി!.....എല്ലാ നന്മകളും ആശംസിക്കുന്നു....സ്നേഹത്തോടെ...ജയകൃഷ്ണൻ."