---
author: Beaumaris
categories:
- Entertainment
comment_count: 0
date: 2023-10-06 07:06:22
draft: false
image: https://cdn.boolokam.com/articles/2023/10/1zx-12.jpg
like_count: 99436
share_count: 26877
tags:
- adayar
- james
- rajanikanth
- sreenivasan
title: അഡയാറിൽ രജനിക്കൊപ്പം പഠിച്ച സുന്ദരനായ ജെയിംസ്
view_count: 1272752
---

**R Thankaraj** ജയിലർ സിനിമയുടെ അസാധാരണമായ വിജയത്തോടെ വീണ്ടും ഏഷ്യയിലെ ഏറ്റവും അധികം പ്രതിഫലം വാങ്ങിയ ഇന്ത്യൻ താരം. ലോകം മുഴുവനും ആരാധകരുള്ള താരം. തമിഴ്മക്കളുടെ ഹൃദയത്തുടിപ്പ്... സ്റ്റൈൽ മന്നൻ രജനികാന്ത് എന്ന ശിവാജിറാവുഗെയ്ക്ക് വാൾ. സൗത്ത് ഇന്ത്യൻ ഫിലിം ചേമ്പർ ഓഫ് കോമഴ്സ് ചെന്നൈ അടയാറിൽ ഒരു ഫിലിം ഇൻസ്റ്റിറ്റ്യൂട്ട് സ്ഥാപിച്ചു. അതിൽ ആദ്യ ബാച്ചിലെ ആക്റ്റിങ്‌ കോഴ്സിലെ ഒരു വിദ്യാർത്ഥിയായിരുന്നു ശിവാജി റാവു. അതേ ബാച്ചിലെ മറ്റൊരു വിദ്യാർത്ഥിയായിരുന്നു കോഴിക്കോട്കാരനായ ജെയിംസ്. ഒരേ ക്ലാസ്സിലെ വിദ്യാർത്ഥികൾ. കൊച്ചിക്കാരനായ ആദം അയൂബുമുണ്ട്. അടുത്ത ബാച്ചിൽ തെലുങ്ക് നാട്ടിൽനിന്നുള്ള ചിരഞ്ജീവി, മലയാളികളായ ശ്രീനിവാസൻ, ജോസ് അങ്ങനെ പലരും. ആദ്യ ബാച്ചിലെ വിദ്യാർത്ഥികളിൽ ഒന്നാം സ്ഥാനം കരസ്ഥമാക്കി പാസ്സായത് കോഴിക്കോട്കാരനായ ജെയിംസ് ആയിരുന്നു. വളരെ തന്മയത്വവും, യാഥാർഥ്യബോധവുമുള്ള അഭിനയശൈലികളാണ് അവിടെ പരിശീലിപ്പിച്ചിരുന്നത്. ആക്കാലത്തെ ചലച്ചിത്രരംഗത്തെ പല പ്രമുഖരും വിവിധ മേഖല കളിൽ ക്ലാസുകൾ എടുക്കാൻ വരുമായിരുന്നു. ![](https://cdn.boolokam.com/articles/2023/10/1zx-12.jpg)ശിവാജി റാവു ക്ലാസ്സുകളിൽ അവർ പറയുന്നത് പോലേ അഭിനയിക്കും..എന്നാൽ ഇടവേളകളിലും മറ്റും ഇതിന് നേരെ വിപരീതമായ രീതിയിൽ വിശാലമായ ശുചീമുറിയിൽ സ്ഥാപിച്ചിരിക്കുന്ന വലിയ കണ്ണാടിയിൽ നോക്കി സിഗരറ്റുകൾ എറിഞ്ഞുകൊണ്ട് വാ കൊണ്ട് പിടിക്കുക... പ്രത്യേക ശൈലികളിൽ സംഭാഷണങ്ങൾ ഉരുവിടുക... നടക്കുക... ഇത് സ്ഥിരമായി കാണുന്ന സാഹപാഠികൾക്ക് അത്ഭുതവും, കൗതുകവുമായിരുന്നു... പാസ്സായി ഇറങ്ങിയവർ അവരുടെ മേഖലകളിൽ സിനിമയിലേക്ക് കടക്കുവാനുള്ള ശ്രമം തുടങ്ങി.... സുന്ദരനായ ജെയിംസും തന്റെ ശ്രമം തുടർന്നു. ![](https://cdn.boolokam.com/articles/2023/10/1zx-13.jpg)ചില സിനിമകളിൽ ചെറു ചെറു വേഷങ്ങൾ ലഭിച്ചു. ഒരെണ്ണത്തിൽ നായകനായ ഫാദർ അരുൾ ദാസിനെ അവതരിപ്പിച്ചു... അഭിനയത്തിൽ ഒരു നല്ല ഭാവി ഉണ്ടാകുമോ എന്നൊരു ആശയക്കുഴപ്പമുണ്ടായപ്പോൾ സംവിധാനത്തിലേക്ക് ശ്രദ്ധതിരിഞ്ഞു. A. വിൻസെന്റ് മാഷ് (കമലഹാസൻ അഭിനയിച്ച വയനാടൻ തമ്പാൻ ഉൾപ്പടെ ), N. ശങ്കരൻനായർ (പ്രേംനസീർ അഭിനയിച്ച ഈ ഗാനം മറക്കുമോ ഉൾപ്പടെ), V.P. മുഹമ്മദ്‌ (ഉല്പത്തി )അങ്ങനെ പലരുടെയും സഹ സംവിധായകൻ ആയി പ്രവർത്തിച്ചു. ഒടുവിൽ (1983 ലോ മറ്റോ ആണ്‌)സ്വന്ത മായി ഒരു ചിത്രം സംവിധാനം ചെയ്തു... പ്രേംനസീർ നായകനായ "തിടമ്പ് ".ബാലൻ - നായർ, സിലോൺ മനോഹർ, സ്വപ്ന, അംബിക മുതലായ വൻനിര ഉണ്ടായിരുന്നു . ![](https://cdn.boolokam.com/articles/2023/10/1zx-1.jpg) ![](https://cdn.boolokam.com/articles/2023/10/1zx-2.jpg) ![](https://cdn.boolokam.com/articles/2023/10/1zx-3.jpg) ![](https://cdn.boolokam.com/articles/2023/10/1zx-4.jpg) ![](https://cdn.boolokam.com/articles/2023/10/1zx-5.jpg) ![](https://cdn.boolokam.com/articles/2023/10/1zx-6.jpg) ![](https://cdn.boolokam.com/articles/2023/10/1zx-7.jpg) ![](https://cdn.boolokam.com/articles/2023/10/1zx-9.jpg) ![](https://cdn.boolokam.com/articles/2023/10/1zx-10.jpg) ![](https://cdn.boolokam.com/articles/2023/10/1zx-14.jpg) ![](https://cdn.boolokam.com/articles/2023/10/1zx-15.jpg) **