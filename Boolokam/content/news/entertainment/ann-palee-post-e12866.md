---
title: "സിനിമയെന്നും പറഞ്ഞു കല്യാണം കഴിക്കാതെയും മറ്റു ജോലികൾക്കൊന്നും പോവാതെയും നടക്കുന്നവർ വായിച്ചിരിക്കാൻ"
date: 2022-10-01T02:26:54
draft: false
categories: ["Entertainment"]
tags: ['Ann Palee', 'christopher nolan']
author: "Beaumaris"
---

<strong>Ann Palee </strong>

ചെയ്യുന്ന ജോലി ക്രീയേറ്റീവ് റൈറ്റർസ്നൊപ്പം ധാരാളം സമയം ചെലവഴിക്കേണ്ട ഒന്നാണ്. അവർക്കൊപ്പമുള്ള നിമിഷങ്ങൾ exciting ആണ്, പലരും സിനിമയുടെയും തിയേറ്ററിന്റെയും ക്രീയേറ്റീവ് ആർട്സിന്റെയുമൊക്കെ മേഖലകളിൽ വർഷങ്ങളായി വ്യക്തിമുദ്ര പതിപ്പിച്ചവർ. എന്തുകൊണ്ടാണ് ഈ തൊഴിൽ തെരഞ്ഞെടുത്തതെന്ന ചോദ്യത്തിന് പലർക്കും പല ഉത്തരങ്ങളുമുണ്ട് , ഒരാളുടെ കാരണം അയാളുടെ ആദ്യ അഭിനയാനുഭവം പ്രതീക്ഷിച്ചതിലും കഷ്ടപ്പാടുകൾ നിറഞ്ഞതായിരുന്നുവെന്നാണ്.

"ആദ്യ ചിത്രത്തിൽ നായികയായിരുന്നു . അന്ന് നടക്കുമ്പോൾ പറയും, തോള് ചെരിക്കാൻ പാടില്ലെന്ന്, പിന്നെപ്പറയും താടി ഒന്നുയർത്തണമെന്ന്, അല്ലെങ്കിൽ നോട്ടം ശരിയായില്ലെന്ന്, അങ്ങനെ ഒരു ഇരുപതു തവണയൊക്കെ നടന്നു കഴിഞ്ഞപ്പോൾ എനിക്ക് മനസ്സിലായി ഈ പണി പറ്റില്ലെന്ന്. പിന്നെ കോളേജ് പ്രൊജക്റ്റ് ആയതുകൊണ്ട് ഒരുവിധം തീർത്തു." തോളൊപ്പമുള്ള മുടിയിൽ പിടിച്ചുകൊണ്ടവർ ചിരിച്ചു.
സത്യത്തിൽ ഒരു ഹോളിവുഡ് നടിക്ക്‌ വേണ്ട സൗന്ദര്യവും ഭാഷാമികവും കഴിവുമൊക്കെ അവർക്കുണ്ട്. ആദ്യചിത്രത്തിനു തന്നെ അവാർഡ് കിട്ടിയിട്ടും അഭിനയം മതിയാക്കിയെന്നുപറഞ്ഞാൽ വിശ്വസിക്കാൻ കഴിയില്ല.

<img class=" wp-image-352842 aligncenter" src="https://cdn.boolokam.com/articles/2022/10/5u5uu5u.png" alt="" width="828" height="497" />ഞാൻ വീണ്ടും ചോദിച്ചു, "അപ്പൊ ഒരിക്കലേ അഭിനയിച്ചിട്ടൊള്ളോ?"
"Yes ,അതയാളുടെ ആദ്യ സിനിമയായിരുന്നു. ഞങ്ങൾ യൂണിവേഴ്സിറ്റി കോളേജ് ഓഫ് ലണ്ടനിൽ ആയിരുന്നപ്പോൾ ചെയ്ത പ്രൊജക്റ്റ് ആണ്. പക്ഷെ രാവും പകലും സിനിമ എന്ന ഒരൊറ്റ ചിന്ത മാത്രമായതുകൊണ്ട് അയാൾ മനസ്സിൽ പ്രതീക്ഷിക്കുന്ന പെർഫെക്ഷൻ കിട്ടുന്നിടം വരെ റീടേക്ക് എടുക്കുമായിരുന്നു. ഒടുക്കം എനിക്ക് മടുത്തു."അവർ ഇരുന്ന കസേരയിൽ താളം പിടിച്ചു.
"അന്നത്തെ ഫിലിം സ്റ്റുഡന്റസ് എല്ലാരും ഇപ്പോൾ എവിടെയാണ്?"
"നോ, ഞങ്ങൾ ഫിലിം സ്റ്റുഡന്റസ് ആയിരുന്നില്ല, മൂവി ചെയ്യാൻ ഇഷ്ടമായിരുന്നതുകൊണ്ടു ഞങ്ങൾ യൂണിവേഴ്സിറ്റിയുടെ മൂവി ക്ലബ്ബിൽ നിന്നും കിറ്റ് hire ചെയ്ത് independent projects ചെയ്തിരുന്നു. പലരും ഇപ്പോൾ പലയിടത്താണ്. എന്നാലും ഞങ്ങളുടെ മൂവി മേക്കർ ഇപ്പോളും പുതിയ സിനിമകളൊക്കെ എടുക്കുന്നുണ്ട് കേട്ടോ, ചിലപ്പോ നിങ്ങൾ ഇന്ത്യക്കാരൊക്കെ കേട്ടിട്ടുണ്ടാവും, ക്രിസ്റ്റി."

"ക്രിസ്റ്റിയോ?" ഞാൻ ഒന്നാലോചിച്ചു, സിനിമാലോകത്ത് എത്ര ക്രിസ്റ്റിമാരുണ്ടാവും? കോട്ടയത്ത് എത്ര മത്തായിമാരുണ്ടെന്ന് ചോദിക്കുന്ന പോലെയാണത്. എന്റെ മണ്ടൻ നോട്ടം കണ്ടിട്ടാവും അവർതന്നെ അയാളുടെ മുഴുവൻ പേര് പറഞ്ഞു.
"ക്രിസ്റ്റഫർ നോലൻ"
ദൈവമേ, ഇൻസെപ്ഷനും ഇന്റെർസ്റ്റെല്ലാറും ഡാർക്ക് നൈറ്റുമൊക്കെയെടുത്ത മനുഷ്യൻ നമ്മുടെ സ്വന്തം നോലാൻ ബ്രോ ആണെന്ന് ഞാനെങ്ങനെ അവരെ പറഞ്ഞു മനസ്സിലാക്കും?

<img class="wp-image-352841 aligncenter" src="https://cdn.boolokam.com/articles/2022/10/r2rttt-scaled.jpg" alt="" width="917" height="612" />"ഞങ്ങള് ഫ്രൈഡേ നൈറ്റ് ക്ലബ്ബിങ്ങും പാർട്ടിയുമൊക്കെയായി നടക്കുമ്പോൾ ക്രിസ്റ്റി ഒന്നെങ്കിൽ ലൈബ്രറിയിലായിരിക്കും, അല്ലെങ്കിൽ എന്തെങ്കിലും പോസ്റ്റ് പ്രൊഡക്ഷൻ വർക്കിലാവും. അയാൾ അന്നേ സിനിമ എന്ന ഒറ്റകാര്യത്തിൽ ഫോക്കസ്ഡ് ആയിരുന്നു. ഓരോ ഷോട്ടിന് മുമ്പ് അതിനുവേണ്ടി അയാൾ തയ്യാറെടുക്കുന്നത് കണ്ടാൽ അത്ഭുതപ്പെടും, സിനിമയിൽ അയാൾക്കറിയാത്ത മേഖലകളൊന്നുമില്ല, അത് അത്രത്തോളം അദ്ധ്വാനിച്ച് തന്നെ ഉണ്ടാക്കിയതാണ്. എന്തോ ഭാഗ്യത്തിന് അന്ന് യൂണിവേഴ്സിറ്റിയിൽ വെച്ച് എമ്മയെ കണ്ടത് കൊണ്ട് കൂട്ടിനൊരാളായി." അവർ ചിരിച്ചു.
ഇത്രയൊക്കെ കേൾക്കുമ്പോൾ ഒരു ശരാശരി മലയാളിക്ക് തോന്നേണ്ടുന്ന ഒരു സംശയമുദിച്ചു, അത് അവരോടു ചോദിക്കുകയും ചെയ്തു.
അതിനുള്ള ഉത്തരം ഒരു പൊട്ടിച്ചിരിയിലാണ് തുടങ്ങിയത്, "നെവർ , അയാളെ ബോയ്ഫ്രണ്ടായി സഹിക്കാനുള്ള ക്ഷമയൊന്നും എനിക്കില്ലായിരുന്നു. ഞാൻ പറഞ്ഞില്ലേ, സിനിമ മാത്രമേ ആ തലയ്ക്കകത്തുണ്ടായിരുന്നുള്ളൂവെന്ന്.ചില സമയത്ത് അയാൾ ചുറ്റുമുള്ള മനുഷ്യരെയൊന്നും കാണുന്നില്ലാന്നു തോന്നിപ്പോവും. പക്ഷെ ഞങ്ങളെന്നും നല്ല സുഹൃത്തുക്കളാണ്."

ഞാനവരെ ഒന്നുകൂടി നോക്കി, ഷാംറോക്ക് ഗ്രീൻ ഗൗണുമിട്ട് ആ ജനാലയ്‌ക്കരികിൽ അവർ മേലോ വൈനും നുണഞ്ഞുകൊണ്ടു നിൽക്കുന്ന ചിത്രമെടുത്താൽ ഏതെങ്കിലും ഒരാഡംബരവാച്ചിന്റെ പരസ്യത്തിലെ മോഡലെന്നേ പറയൂ. ഇംഗ്ലീഷ് ഭാഷയിലെ അവാർഡ് വിന്നിങ് എഴുത്തുകളൊക്കെ നടത്തുമ്പോളും ഗ്രാമർ ചെക്ക് ചെയ്യാനായി ഒരു സോഫ്റ്റ്‌വെയറും ഉപയോഗിക്കാത്ത കക്ഷിയാണ്, അത്രത്തോളം അഭിമാനിയാണ്, സ്വന്തം കഴിവിൽ വിശ്വാസമുള്ളവളാണ് എല്ലാത്തിലുമുപരിയായി ഇന്ത്യയെ സ്നേഹിക്കുന്നവളാണ്, കേരളത്തിൽ വരാൻ കൊതിക്കുന്നവളാണ്, അവർക്കാശംസകൾ.

ഇതിവിടെ പോസ്റ്റ് ചെയ്യാൻ ഒരു കാരണം കൂടിയുണ്ട്. സിനിമയെന്നും പറഞ്ഞു കല്യാണം കഴിക്കാതെയും മറ്റു ജോലികൾക്കൊന്നും പോവാതെയും അതിനു വേണ്ടി മാത്രം അധ്വാനിക്കുന്ന ഒരു പറ്റം സുഹൃത്തുക്കളുണ്ടിവിടെ. അവരോടൊക്കെ പറയാൻ ഒന്നേ ഉള്ളൂ, ജീവിതത്തിൽ മറ്റൊന്നും ചെയ്യാനില്ലാത്തപ്പോൾ ഉണ്ടാവുന്നതല്ല സിനിമ, മറ്റൊന്നുമല്ല ചെയ്യേണ്ടതെന്ന് തിരിച്ചറിയുമ്പോൾ മാത്രം സംഭവിക്കുന്ന ഒരത്ഭുതമാണത്, ആരൊക്കെ എന്തൊക്കെ പറഞ്ഞാലും കീപ് ഗോയിങ്, നിങ്ങളുടെ സ്വപ്നം സത്യമാവുക തന്നെ ചെയ്യും.


![സിനിമയെന്നും പറഞ്ഞു കല്യാണം കഴിക്കാതെയും മറ്റു ജോലികൾക്കൊന്നും പോവാതെയും നടക്കുന്നവർ വായിച്ചിരിക്കാൻ](https://cdn.boolokam.com/articles/2022/10/5u5uu5u.png)**Ann Palee** ചെയ്യുന്ന ജോലി ക്രീയേറ്റീവ് റൈറ്റർസ്നൊപ്പം ധാരാളം സമയം ചെലവഴിക്കേണ്ട ഒന്നാണ്. അവർക്കൊപ്പമുള്ള നിമിഷങ്ങൾ exciting ആണ്, പലരും സിനിമയുടെയും തിയേറ്ററിന്റെയും ക്രീയേറ്റീവ് ആർട്സിന്റെയുമൊക്കെ മേഖലകളിൽ വർഷങ്ങളായി വ്യക്തിമുദ്ര പതിപ്പിച്ചവർ. എന്തുകൊണ്ടാണ് ഈ തൊഴിൽ തെരഞ്ഞെടുത്തതെന്ന ചോദ്യത്തിന് പലർക്കും പല ഉത്തരങ്ങളുമുണ്ട് , ഒരാളുടെ കാരണം അയാളുടെ ആദ്യ അഭിനയാനുഭവം പ്രതീക്ഷിച്ചതിലും കഷ്ടപ്പാടുകൾ നിറഞ്ഞതായിരുന്നുവെന്നാണ്. "ആദ്യ ചിത്രത്തിൽ നായികയായിരുന്നു . അന്ന് നടക്കുമ്പോൾ പറയും, തോള് ചെരിക്കാൻ പാടില്ലെന്ന്, പിന്നെപ്പറയും താടി ഒന്നുയർത്തണമെന്ന്, അല്ലെങ്കിൽ നോട്ടം ശരിയായില്ലെന്ന്, അങ്ങനെ ഒരു ഇരുപതു തവണയൊക്കെ നടന്നു കഴിഞ്ഞപ്പോൾ എനിക്ക് മനസ്സിലായി ഈ പണി പറ്റില്ലെന്ന്. പിന്നെ കോളേജ് പ്രൊജക്റ്റ് ആയതുകൊണ്ട് ഒരുവിധം തീർത്തു." തോളൊപ്പമുള്ള മുടിയിൽ പിടിച്ചുകൊണ്ടവർ ചിരിച്ചു. സത്യത്തിൽ ഒരു ഹോളിവുഡ് നടിക്ക്‌ വേണ്ട സൗന്ദര്യവും ഭാഷാമികവും കഴിവുമൊക്കെ അവർക്കുണ്ട്. ആദ്യചിത്രത്തിനു തന്നെ അവാർഡ് കിട്ടിയിട്ടും അഭിനയം മതിയാക്കിയെന്നുപറഞ്ഞാൽ വിശ്വസിക്കാൻ കഴിയില്ല. ഞാൻ വീണ്ടും ചോദിച്ചു, "അപ്പൊ ഒരിക്കലേ അഭിനയിച്ചിട്ടൊള്ളോ?" "Yes ,അതയാളുടെ ആദ്യ സിനിമയായിരുന്നു. ഞങ്ങൾ യൂണിവേഴ്സിറ്റി കോളേജ് ഓഫ് ലണ്ടനിൽ ആയിരുന്നപ്പോൾ ചെയ്ത പ്രൊജക്റ്റ് ആണ്. പക്ഷെ രാവും പകലും സിനിമ എന്ന ഒരൊറ്റ ചിന്ത മാത്രമായതുകൊണ്ട് അയാൾ മനസ്സിൽ പ്രതീക്ഷിക്കുന്ന പെർഫെക്ഷൻ കിട്ടുന്നിടം വരെ റീടേക്ക് എടുക്കുമായിരുന്നു. ഒടുക്കം എനിക്ക് മടുത്തു."അവർ ഇരുന്ന കസേരയിൽ താളം പിടിച്ചു. "അന്നത്തെ ഫിലിം സ്റ്റുഡന്റസ് എല്ലാരും ഇപ്പോൾ എവിടെയാണ്?" "നോ, ഞങ്ങൾ ഫിലിം സ്റ്റുഡന്റസ് ആയിരുന്നില്ല, മൂവി ചെയ്യാൻ ഇഷ്ടമായിരുന്നതുകൊണ്ടു ഞങ്ങൾ യൂണിവേഴ്സിറ്റിയുടെ മൂവി ക്ലബ്ബിൽ നിന്നും കിറ്റ് hire ചെയ്ത് independent projects ചെയ്തിരുന്നു. പലരും ഇപ്പോൾ പലയിടത്താണ്. എന്നാലും ഞങ്ങളുടെ മൂവി മേക്കർ ഇപ്പോളും പുതിയ സിനിമകളൊക്കെ എടുക്കുന്നുണ്ട് കേട്ടോ, ചിലപ്പോ നിങ്ങൾ ഇന്ത്യക്കാരൊക്കെ കേട്ടിട്ടുണ്ടാവും, ക്രിസ്റ്റി." "ക്രിസ്റ്റിയോ?" ഞാൻ ഒന്നാലോചിച്ചു, സിനിമാലോകത്ത് എത്ര ക്രിസ്റ്റിമാരുണ്ടാവും? കോട്ടയത്ത് എത്ര മത്തായിമാരുണ്ടെന്ന് ചോദിക്കുന്ന പോലെയാണത്. എന്റെ മണ്ടൻ നോട്ടം കണ്ടിട്ടാവും അവർതന്നെ അയാളുടെ മുഴുവൻ പേര് പറഞ്ഞു. "ക്രിസ്റ്റഫർ നോലൻ" ദൈവമേ, ഇൻസെപ്ഷനും ഇന്റെർസ്റ്റെല്ലാറും ഡാർക്ക് നൈറ്റുമൊക്കെയെടുത്ത മനുഷ്യൻ നമ്മുടെ സ്വന്തം നോലാൻ ബ്രോ ആണെന്ന് ഞാനെങ്ങനെ അവരെ പറഞ്ഞു മനസ്സിലാക്കും? ![](https://cdn.boolokam.com/articles/2022/10/r2rttt-scaled.jpg)"ഞങ്ങള് ഫ്രൈഡേ നൈറ്റ് ക്ലബ്ബിങ്ങും പാർട്ടിയുമൊക്കെയായി നടക്കുമ്പോൾ ക്രിസ്റ്റി ഒന്നെങ്കിൽ ലൈബ്രറിയിലായിരിക്കും, അല്ലെങ്കിൽ എന്തെങ്കിലും പോസ്റ്റ് പ്രൊഡക്ഷൻ വർക്കിലാവും. അയാൾ അന്നേ സിനിമ എന്ന ഒറ്റകാര്യത്തിൽ ഫോക്കസ്ഡ് ആയിരുന്നു. ഓരോ ഷോട്ടിന് മുമ്പ് അതിനുവേണ്ടി അയാൾ തയ്യാറെടുക്കുന്നത് കണ്ടാൽ അത്ഭുതപ്പെടും, സിനിമയിൽ അയാൾക്കറിയാത്ത മേഖലകളൊന്നുമില്ല, അത് അത്രത്തോളം അദ്ധ്വാനിച്ച് തന്നെ ഉണ്ടാക്കിയതാണ്. എന്തോ ഭാഗ്യത്തിന് അന്ന് യൂണിവേഴ്സിറ്റിയിൽ വെച്ച് എമ്മയെ കണ്ടത് കൊണ്ട് കൂട്ടിനൊരാളായി." അവർ ചിരിച്ചു. ഇത്രയൊക്കെ കേൾക്കുമ്പോൾ ഒരു ശരാശരി മലയാളിക്ക് തോന്നേണ്ടുന്ന ഒരു സംശയമുദിച്ചു, അത് അവരോടു ചോദിക്കുകയും ചെയ്തു. അതിനുള്ള ഉത്തരം ഒരു പൊട്ടിച്ചിരിയിലാണ് തുടങ്ങിയത്, "നെവർ , അയാളെ ബോയ്ഫ്രണ്ടായി സഹിക്കാനുള്ള ക്ഷമയൊന്നും എനിക്കില്ലായിരുന്നു. ഞാൻ പറഞ്ഞില്ലേ, സിനിമ മാത്രമേ ആ തലയ്ക്കകത്തുണ്ടായിരുന്നുള്ളൂവെന്ന്.ചില സമയത്ത് അയാൾ ചുറ്റുമുള്ള മനുഷ്യരെയൊന്നും കാണുന്നില്ലാന്നു തോന്നിപ്പോവും. പക്ഷെ ഞങ്ങളെന്നും നല്ല സുഹൃത്തുക്കളാണ്." ഞാനവരെ ഒന്നുകൂടി നോക്കി, ഷാംറോക്ക് ഗ്രീൻ ഗൗണുമിട്ട് ആ ജനാലയ്‌ക്കരികിൽ അവർ മേലോ വൈനും നുണഞ്ഞുകൊണ്ടു നിൽക്കുന്ന ചിത്രമെടുത്താൽ ഏതെങ്കിലും ഒരാഡംബരവാച്ചിന്റെ പരസ്യത്തിലെ മോഡലെന്നേ പറയൂ. ഇംഗ്ലീഷ് ഭാഷയിലെ അവാർഡ് വിന്നിങ് എഴുത്തുകളൊക്കെ നടത്തുമ്പോളും ഗ്രാമർ ചെക്ക് ചെയ്യാനായി ഒരു സോഫ്റ്റ്‌വെയറും ഉപയോഗിക്കാത്ത കക്ഷിയാണ്, അത്രത്തോളം അഭിമാനിയാണ്, സ്വന്തം കഴിവിൽ വിശ്വാസമുള്ളവളാണ് എല്ലാത്തിലുമുപരിയായി ഇന്ത്യയെ സ്നേഹിക്കുന്നവളാണ്, കേരളത്തിൽ വരാൻ കൊതിക്കുന്നവളാണ്, അവർക്കാശംസകൾ. ഇതിവിടെ പോസ്റ്റ് ചെയ്യാൻ ഒരു കാരണം കൂടിയുണ്ട്. സിനിമയെന്നും പറഞ്ഞു കല്യാണം കഴിക്കാതെയും മറ്റു ജോലികൾക്കൊന്നും പോവാതെയും അതിനു വേണ്ടി മാത്രം അധ്വാനിക്കുന്ന ഒരു പറ്റം സുഹൃത്തുക്കളുണ്ടിവിടെ. അവരോടൊക്കെ പറയാൻ ഒന്നേ ഉള്ളൂ, ജീവിതത്തിൽ മറ്റൊന്നും ചെയ്യാനില്ലാത്തപ്പോൾ ഉണ്ടാവുന്നതല്ല സിനിമ, മറ്റൊന്നുമല്ല ചെയ്യേണ്ടതെന്ന് തിരിച്ചറിയുമ്പോൾ മാത്രം സംഭവിക്കുന്ന ഒരത്ഭുതമാണത്, ആരൊക്കെ എന്തൊക്കെ പറഞ്ഞാലും കീപ് ഗോയിങ്, നിങ്ങളുടെ സ്വപ്നം സത്യമാവുക തന്നെ ചെയ്യും.
