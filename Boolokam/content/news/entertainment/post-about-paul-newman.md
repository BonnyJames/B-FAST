---
author: Beaumaris
categories:
- Entertainment
comment_count: 0
date: 2022-07-16 06:18:41
draft: false
image: ''
like_count: 52617
share_count: 23727
tags:
- Cars
- Paul Newman
title: 2008-ൽ മരിച്ച ആൾ 2017-ൽ ഇറങ്ങിയ സിനിമയ്ക്ക് ശബ്ദം കൊടുത്തു, എങ്ങനെയെന്നല്ലേ
  ?
view_count: 1005802
---

**മെൽവിൻ പോൾ** **തന്റെ മരണശേഷവും ഒരു ചലച്ചിത്ര കഥാപാത്രത്തിന് ശബ്ദം പകർന്ന അഭിനേതാവിനെക്കുറിച്ച് കേട്ടിട്ടുണ്ടോ ?** Cars (2006) എന്ന വിഖ്യാത ഹോളിവുഡ് ആനിമേറ്റഡ് ചലച്ചിത്രം കണ്ടിട്ടില്ലേ? ലോകമെമ്പാടും ഗംഭീര പ്രദർശനവിജയം കൈവരിച്ച ആ ചിത്രത്തിൽ നായകനോളം തന്നെ പ്രാധാന്യമുള്ള Doc Hudson എന്ന കാർ കഥാപാത്രത്തിന് ശബ്ദം പകർന്നത് Paul Newman എന്ന Hollywood അഭിനയേതിഹാസമാണ്. തന്റെ 81-ാം വയസ്സിൽ Cars-ന് വേണ്ടി ശബ്ദം കൊണ്ട് 'അഭിനയി'ച്ച് രണ്ടു വർഷത്തിന് ശേഷം 2008-ൽ അദ്ദേഹം നിര്യാതനായി. ഒൻപത് വർഷങ്ങൾക്ക് ശേഷം 2017-ൽ Cars-ന് ഒരു മൂന്നാം ഭാഗം വന്നപ്പോൾ അതിലും ആ ശബ്ദം അഭിനയിച്ചു! എങ്ങിനെയെന്നോ, Cars-ന്റെ ഒന്നാം ഭാഗം ചിത്രീകരിച്ച സമയത്ത് Record ചെയ്തിരുന്നുവെങ്കിലും ഉപയോഗിക്കാതിരുന്ന ശബ്ദശകലങ്ങളാണ് Cars 3-ൽ ഉപയോഗിച്ചത്. Cars-ലെ Doc Hudson എന്ന വയസ്സൻ കാർ പണ്ട് ഒരു റേസിംഗ് ചാമ്പ്യൻ ആയിരുന്നു. ആ കഥാപാത്രത്തിനു ശബ്ദം നൽകിയ Paul Newman-ഉം പണ്ട് ഒരു മത്സരകാറോട്ടക്കാരനായിരുന്നു എന്നത് കൗതുകകരമാണ്. പല വിഭാഗങ്ങളിലായി 12 തവണയാണ് അദ്ദേഹത്തിന് ഓസ്കർ നാമനിർദ്ദേശങ്ങൾ ലഭിച്ചത്. മൂന്നു തവണ അദ്ദേഹം വിജയിയാകുകയും ചെയ്തു. ഒരെണ്ണം മനുഷ്യക്ഷേമ പ്രവർത്തനങ്ങൾക്കും, ഒന്ന് അദ്ദേഹം സിനിമയ്ക്ക് നൽകിയ സംഭാവനകളെ മാനിച്ചും, ശേഷിക്കുന്ന ഒന്ന് മികച്ച അഭിനയത്തിനുമാണ് ലഭിച്ചത്. അഞ്ച് വ്യത്യസ്ത ദശകങ്ങളിൽ ഓസ്കർ നാമനിർദ്ദേശങ്ങൾ ലഭിച്ച നാല് അഭിനേതാക്കളിൽ ഒരാളാണ് അദ്ദേഹം. Laurence Olivier, Michael Caine, and Jack Nicholson എന്നിവരാണ് മറ്റ് മൂന്നുപേർ.