---
title: "അനുരാഗ അരളിതു - മന്നൻ - ഗരാന മൊഗുഡു - ലാഡ്‌ല - ഈ ചിത്രങ്ങളുടെ പിന്നിലെ അറിയപ്പെടാത്ത സ്വാരസ്യമായ പിന്നാമ്പുറ കഥ"
date: 2023-04-03T08:02:16
draft: false
categories: ["Entertainment"]
tags: ['Featured', 'ladla movie', 'mannan movie', 'Romu Iyer']
author: "Beaumaris"
---

<strong>റോമു (രമണൻ കെ.ടി.)</strong>
കടപ്പാട് : Malayalam Movie &amp; Music DataBase (m3db)

<strong>കഥ മോഷണം - കഥാകൃത്തിന്റെ വേദനയും, ധർമ്മസങ്കടവും.</strong>
<strong>അനുരാഗ അരളിതു - മന്നൻ - ഗരാന മൊഗുഡു - ലാഡ്‌ല - ഈ ചിത്രങ്ങളുടെ പിന്നിലെ അറിയപ്പെടാത്ത സ്വാരസ്യമായ പിന്നാമ്പുറ കഥ.</strong>

മോഷണം / ചൂഷണം - ലോകം സൃഷ്ടിക്കപ്പെട്ടത് മുതൽ കേൾക്കുന്ന വാക്കുകളാണിത്. പുരാണങ്ങളിൽ തുടങ്ങി ആധുനിക ലോകത്തിലെ സൈബർ / ഡിജിറ്റൽ കാലം വരെ എത്തിനിൽക്കുന്നു മോഷണത്തിന്റെ / ചൂഷണത്തിന്റെ കഥകൾ. ദൈനംദിന ജീവിതം മുതൽ ലോകത്തിലെ എല്ലാ മേഖലകളിലും കേൾക്കാം മോഷണത്തിന്റെ / ചൂഷണത്തിന്റെ കഥകൾ. അവയിൽ ജനങ്ങളുടെ ശ്രദ്ധ ഏറെ ആകർഷിക്കപ്പടുന്നത് താരപ്പകിട്ടാർന്ന സിനിമാ ലോകത്തിലെ മോഷണ / ചൂഷണ കഥകളാണ്. സിനിമാ എന്ന മായാലോകം തുടങ്ങിയത് മുതൽ നടന്ന മോഷണ / ചൂഷണ കഥകൾ ജനങ്ങൾ ഇന്നും ഓർത്തിരിക്കുന്നു. സിനിമയിലെ മോഷണ / ചൂഷണങ്ങൾ പല തരത്തിലാണ്, അതിൽ പ്രധാനപ്പെട്ട ഒന്ന് "കഥ മോഷണം" ആണ്. കഥ മോഷണം പല രീതിയിൽ നടക്കുന്നു -

1. ഏതെങ്കിലും ഭാഷയിലെ നോവലുകളോ, സിനിമകളോ ആ കഥ എഴുതിയ വ്യക്തിയെ അറിയിക്കാതെയോ / റൈറ്റ്സ് വാങ്ങിക്കാതെയോ മറ്റു ഭാഷാ ചിത്രങ്ങൾക്ക് ഉപയോഗിച്ചുകൊണ്ട്,
2. ഒരു കഥാകൃത്ത് താൻ എഴുതിയ കഥ ചിത്രമാക്കാനുള്ള ആഗ്രഹത്തിൽ പല നിർമ്മാണക്കമ്പനികളിലും ഏറിയിറങ്ങി കഥ പറയുമ്പോൾ, ആ കഥ പലരും നിരാകരിക്കുകയും, എന്നാൽ ആ കഥ കേട്ട ആരെങ്കിലും ഒരാൾ ഏതെങ്കിലും നിർമ്മാതാവിനെ പ്രീതിപ്പെടുത്തി അയാളെക്കൊണ്ട് ആ കഥ യഥാർത്ഥത്തിൽ എഴുതിയ വ്യക്തിക്ക് ക്രെഡിറ്റ് കൊടുക്കാതെ സിനിമയാക്കുന്നത് വഴി,
3. ഒരാൾ എഴുതിയ കഥ ചലച്ചിത്രമാക്കപ്പെടുമ്പോൾ തന്നെ, അയാൾ അറിയാതെ ആ കഥ മറ്റൊരാൾ വേറൊരു നിർമ്മാതാവിനെക്കൊണ്ട് ചലച്ചിത്രമാക്കുന്നത് വഴി,

മറ്റൊരു പ്രധാന മോഷണമാണ് "സംഗീത മോഷണം" -
1. ഏതെങ്കിലും ഒരു ഭാഷയിലെ ഈണം - അത് വിദേശ ഗാനവുമാവാം, ഇന്ത്യയിലെ തന്നെ ഏതെങ്കിലും ഭാഷയിലേതുമാവാം, അതിന്റെ ഒറിജിനൽ സൃഷ്ടാക്കളുടെ അനുവാദം വാങ്ങാതെ ആ ഈണം അതേപടി മറ്റൊരു ഭാഷയിൽ ഉപയോഗിക്കുക വഴി,
2. ഈണങ്ങൾ മാത്രമല്ല, പലപ്പോഴും പശ്ചാത്തല സംഗീതവും (ബാക്ക്ഗ്രൗണ്ട് സ്കോർ / റീ-റെക്കോർഡിങ്ങ്) മോഷണം പോകാറുണ്ട്. ഇത് ചിലപ്പോഴൊക്കെ സംഗീത സംവിധായകർ ചെയ്യാറുണ്ടെങ്കിലും, പലപ്പോഴും നിർമ്മാതാക്കൾ ചിലവ് ചുരുക്കാൻ വേണ്ടി ചെയ്യുന്ന ഒരു പ്രവർത്തിയാണിത്. ഒരു സംഗീത സംവിധായകൻ ഏതെങ്കിലും ഒരു പടത്തിന് വേണ്ടി ഒരുക്കിയ പശ്ചാത്തല സംഗീതം പിന്നീട് പല ചിത്രങ്ങൾക്കും ആ സംഗീത സംവിധായകന്റെ അനുമതിയില്ലാതെ ഉപയോഗിക്കുന്നതെ വഴി ചെയ്യുന്ന മോഷണം / ചൂഷണം. ഇത് മിക്കപ്പോഴും ചെയ്തുവരുന്നത് ചെറിയ നിർമ്മാതാക്കളാണ്, പശ്ചാത്തല സംഗീതത്തിനായി പ്രത്യേകം കാശ് മുടക്കാതെ ചുളുവിന് കാര്യം സാധിച്ചെടുക്കാൻ വേണ്ടി. സിനിമാ ലോകത്ത് ഇത്തരം ബാക്ക്ഗ്രൗണ്ട് സ്കോർ സ്റ്റോക്ക് മ്യൂസിക് എന്നാണ് അറിയപ്പെടുന്നത്. പ്രശസ്ത ബോളിവുഡ് സംഗീത സംവിധായകനായ "വൻരാജ് ഭാട്ടിയ" ചില ചിത്രങ്ങൾക്ക് നൽകിയ ബാക്ക്ഗ്രൗണ്ട് സ്കോർ പിന്നീട് ഇതുപോലെ പല സിനിമൾക്കും സ്റ്റോക്ക് മ്യൂസിക് ആയി ഉപയോഗിച്ചതിൽ അതീവ ദുഃഖിതനായി അദ്ദേഹം പിന്നീട് ബാക്ക്ഗ്രൗണ്ട് സ്കോർ നൽകുന്ന പരിപാടി തന്നെ നിർത്തലാക്കി.

അത്തരത്തിൽ ഒരു കഥ മോഷണം ചെയ്യപ്പെട്ട്, കഥാകൃത്ത് അറിയാതെ, അയാളിൽ നിന്നും റൈറ്റ്സ് വാങ്ങിക്കാതെ പല ഭാഷകളിൽ സിനിമ ആയതിന്റെ സംഭവത്തിലേക്ക് വെളിച്ചം വീശുന്നതാണീ ലേഖനം. ഈയടുത്ത കാലത്ത് ഗരാന മൊഗുഡു, മന്നൻ, ലാഡ്‌ല എന്നീ ചിത്രങ്ങളുടെ പോസ്റ്റുകൾ വന്നപ്പോൾ ആ ചിത്രങ്ങളുടെ പിന്നിലുള്ള കഥയെക്കുറിച്ച് ഓരോ പോസ്റ്റിലും കമന്റ് ചെയ്തപ്പോൾ തോന്നിയതാണ് ഇതൊരു സെപറേറ്റ് പോസ്റ്റായി എന്തുകൊണ്ട് ഇട്ടുകൂടാ എന്ന്. അങ്ങിനെ ചെയ്യുമ്പോൾ കമന്റിലൂടെ എത്തുന്നതിനേക്കാൾ പോസ്റ്റിലൂടെ കൂടുതൽ ആളുകളിലേക്ക് എത്തിച്ചേരുമല്ലോ, അതുവഴി യാഥാർഥ്യം പലരിലേക്കും എത്തിച്ചേരുകയും ചെയ്യും.

പ്രശസ്ത കഥാകൃത്തും, നടനും, നിർമ്മാതാവും, സംവിധായകനുമായ "കലൈജ്ഞാനം"ത്തിന്റെ കഥയ്ക്ക് സംഭവിച്ച മോഷണത്തിലേക്ക് വിശദമായി എത്തി നോക്കാം - അദ്ദേഹം തന്നെ ചില അഭിമുഖങ്ങളിൽ വിശദീകരിച്ചതിനെ ആധാരമാക്കി തയ്യാറാക്കിയതാണ് ഈ ലേഖനം.
നായിക ഒരു വലിയ ഫാക്ടറി ഉടമ. നായകൻ ആ ഫാക്ടറിയിൽ ജോലി ചെയ്യുന്ന തൊഴിലാളി. അവർ തമ്മിൽ യാദൃശ്ചികമായി ഏറ്റുമുട്ടുന്നു, ആ ഏറ്റുമുട്ടൽ പിന്നീട് പ്രണയമായി മാറുന്നു, പ്രണയം വിവാഹത്തിൽ കലാശിക്കുന്നു. അതിനു ശേഷമാണ് പ്രശ്നം ആരംഭിക്കുന്നത് - മുതലാളി / തൊഴിലാളി പോരാട്ടം. ഭാര്യ മുതലാളിയും, ഭർത്താവ് തൊഴിലാളി നേതാവുമാവുമ്പോൾ പ്രശ്നമുണ്ടാവാതിരിക്കുന്നതെങ്ങിനെ. അവർ തമ്മിലുള്ള പ്രശ്നം മുതലാക്കാനുള്ള വില്ലന്റെ പരിശ്രമങ്ങൾ. അവസാനം എന്തു സംഭവിക്കുന്നു എന്നത് ക്‌ളൈമാക്‌സ് (എല്ലാവർക്കും അറിയാവുന്ന കഥയായത് കൊണ്ട് ചുരുക്കമായി പറഞ്ഞെന്നേയുള്ളു). ഈ കഥ ആദ്യം സിനിമയായത് തമിഴിലാണ് - 1976 ൽ എ.ഭീംസിംഗിന്റെ സംവിധാനത്തിൽ മുത്തുരാമൻ (80 തുകളിലെ നായകനായ "കാർത്തിക്"-ക്കിന്റെ അച്ഛൻ), ജയലളിത പ്രധാന വേഷങ്ങളിൽ അഭിനയിച്ച "കണവൻ മനൈവി".

ഈ കഥ അദ്ദേഹം ആദ്യമായി പറഞ്ഞത് പ്രശസ്ത നിർമ്മാതാവും, സംവിധായകനുമായ എൽ.വി.പ്രസാദിനോടാണ്. അദ്ദേഹത്തിന് കഥ ഇഷ്ടപ്പെട്ടെന്നും, നമുക്ക് ചെയ്യാം എന്ന് പറഞ്ഞെങ്കിലും പിന്നീട് യാതൊരു നീക്കവും അദ്ദേഹത്തിന്റെ പക്കൽ നിന്നും ഉണ്ടായില്ല. അങ്ങിനെയിരിക്കെ, സംവിധായകൻ കെ.എസ്.ഗോപാലകൃഷ്ണന് (കായലും കയറും, ഞാൻ നിന്നെ പ്രേമിക്കുന്നു, നാലുമണിപ്പൂക്കൾ, കൗമാരപ്രായം, കിരാതം, നിഷേധി, ചാരവലയം പോലുള്ള മലയാള സിനിമകൾ സംവിധാനം ചെയ്ത സംവിധായകനുമായി തെറ്റിദ്ധരിക്കരുത്. തമിഴിലെ കെ.എസ്.ഗോപാലകൃഷ്ണനും, മലയാളത്തിലെ കെ.എസ്.ഗോപാലകൃഷ്ണനും രണ്ടും വ്യത്യസ്ത വ്യക്തികളാണ്. തമിഴിലെ കെ.എസ്.ഗോപാലകൃഷ്ണൻ കർപ്പകം, ചിത്തി, കൈ കൊടുത്ത ദൈവം, കുറത്തി മകൻ, നത്തൈയിൽ മുത്ത്, വന്താളെ മഹരാസി, ആദിപരാശക്തി, ദേവിയിൻ തിരുവിളൈയാടൽ പോലുള്ള പ്രശസ്ത ചിത്രങ്ങൾ സംവിധാനം ചെയ്ത വ്യക്തിയാണ്. കെ.ആർ.വിജയാ, ജയച്ചിത്ര, പ്രമീള പോലുള്ളവർ തമിഴ് സിനിമാ രംഗത്തേക്ക് പ്രവേശിച്ചത് ഇദ്ദേഹത്തിന്റെ ചിത്രങ്ങളിലൂടെയാണ്. യൗവ്വനപ്രായമെത്തിയ കമൽഹാസന് ഒരു ബ്രേക്ക് കൊടുത്തതും ഇദ്ദേഹമാണ്) പ്രസിദ്ധ നിർമ്മാതാവായ നാഗി റെഡ്‌ഡിയുടെ പക്കൽ നിന്നും ഫോൺ വരുന്നു, അദ്ദേഹത്തിന്റെ പക്കൽ നല്ല കഥ വല്ലതുമുണ്ടോ എന്ന് ചോദിച്ചുകൊണ്ട്. കെ.എസ്.ഗോപാലകൃഷ്ണൻ ഉടനെ കലൈജ്ഞാനത്തിനെയും കൂട്ടി അദ്ദേഹത്തെ കാണാൻ പോയി, കലൈജ്ഞാനത്തിനെ ചൂണ്ടിക്കാണിച്ചുകൊണ്ട് പറഞ്ഞു - ഇദ്ദേഹം നല്ലൊരു കഥാകൃത്താണ്, ഇദ്ദേഹത്തിൻറെ കഥയാണ് തത്സമയം വിജയകരമായി ഓടിക്കൊണ്ടിരിക്കുന്ന ഞാൻ സംവിധാനം ചെയ്ത "കുറത്തി മകൻ", ഇദ്ദേഹത്തിന്റെ പക്കൽ നല്ലൊരു കഥയുണ്ട് എന്ന് പറഞ്ഞപ്പോൾ റെഡ്‌ഡിയാർ കഥ കേൾക്കാനൊരുങ്ങി. കലൈജ്ഞാനം കഥ പറഞ്ഞപ്പോൾ അദ്ദേഹത്തിന് അത് ഇഷ്ടപ്പെടുകയും, ഉടൻ തന്നെ പ്രൊഡക്ഷൻ ആരംഭിക്കാം എന്നും പറഞ്ഞ് കലൈജ്ഞാനത്തിന് 1001/- രൂപാ അഡ്വാൻസായി കൊടുക്കുകയും ചെയ്തു. സംവിധായകനായി കെ.എസ്.ഗോപാലകൃഷ്ണനെ തീരുമാനിക്കുകയും ചെയ്തു.

അടുത്ത ദിവസം ചിത്രത്തിന്റെ ഷൂട്ടിംഗ് തുടങ്ങുന്നതിനെക്കുറിച്ച് ചർച്ച ചെയ്യാനായി രണ്ടുപേരെയും റെഡ്‌ഡിയാർ വിളിച്ചു വരുത്തി, ഷൂട്ടിംഗ് എപ്പോൾ തുടങ്ങാം എന്ന് ചോദിച്ചപ്പോൾ, ഗോപാലകൃഷ്ണൻ തത്സമയം താൻ ജയലളിത ഇരട്ട വേഷങ്ങളിൽ അഭിനയിക്കുന്ന ഒരു ചിത്രം സംവിധാനം ചെയ്യുന്നുണ്ടെന്നും, അത് പൂർത്തിയായ ശേഷം പ്രവർത്തനം ആരംഭിക്കാം എന്നും പറഞ്ഞു. ഉടനെ, ആ പടത്തിന്റെ കഥ എന്തെന്ന് ചോദിച്ചപ്പോൾ, "എങ്ക വീട്ട് പിള്ളൈ" എന്ന ചിത്രത്തിനെ ഉൾട്ടാ ചെയ്ത് എഴുതിയതാണെന്ന് പറഞ്ഞപ്പോൾ റെഡ്‌ഡിയാർ കോപിഷ്ഠനായി, കാരണം, "എങ്ക വീട്ട് പിള്ളൈ" അദ്ദേഹം നിർമ്മിച്ചതാണ്. അതിന്റെ അനുവാദം വാങ്ങിക്കാതെ ഹിന്ദിയിൽ "സീതാ ഔർ ഗീതാ" എന്ന ചിത്രം നിർമ്മിച്ച് വിജയകരമായി ഓടിക്കൊണ്ടിരുന്നു. അത് നിയമപരമായി നേരിടാൻ വേണ്ടി അദ്ദേഹം ബോംബെ വരെ പോയി വന്നതേയുള്ളു. അപ്പോഴാണ്, ഇതാ ഗോപാലകൃഷ്ണനും അനുവാദം വാങ്ങിക്കാതെ അതേ ഉദ്യമത്തിൽ ഇറങ്ങിത്തിരിച്ചിരിക്കുന്നത്. ആദ്യം ദേഷ്യപ്പെട്ടെങ്കിലും, പിന്നീട് അദ്ദേഹം പറഞ്ഞു തമിഴിൽ എടുത്തതോടുകൂടി നിർത്തിക്കൊള്ളു, തെലുങ്കിൽ എടുക്കാൻ തുണിയരുത്. പിന്നീടുള്ള സംസാരത്തിൽ കലൈജ്ഞാനം പറഞ്ഞ കഥയുമായി മുന്നോട്ടു പോകാൻ അദ്ദേഹത്തിന് താല്പര്യമില്ലാത്തത് പോലെ സംസാരിച്ചത് കൊണ്ട് അദ്ദേഹം നൽകിയ അഡ്വാൻസ് തിരിച്ചുകൊടുത്ത് അവർ തിരികെ പോന്നു.

പിന്നീട് കെ.എസ്.ഗോപാലകൃഷ്ണൻ തന്നെ കലൈജ്ഞാനത്തിനോട് പറഞ്ഞു, താൻ തന്നെ ഈ കഥ ചെയ്യാം എന്നും, അതിനായി തിരക്കഥ തയ്യാറാക്കാനായി രണ്ടുപേരും മല്ലിയം എന്ന ഗ്രാമത്തിലേക്ക് പോവുകയും ചെയ്തു. അവിടെ തിരക്കഥ തയ്യാറായിക്കൊണ്ടിരിക്കുന്ന സമയത്ത് പുറത്ത് വലിയ ബഹളവും, ഒച്ചപ്പാടും നടക്കുന്നത് കേട്ട് ഗോപാലകൃഷ്ണൻ അതെന്താണെന്ന് നോക്കാൻ പോയി. ഒരു ബ്രാഹ്മണ യുവാവ് ദളിത യുവതിയെ പ്രണയിച്ചു എന്നതിനെച്ചൊല്ലിയുള്ള ബഹളമായിരുന്നു അത്. ഗോപാലകൃഷ്ണൻ അതിലിടപെട്ട് ഇരു കൂട്ടരെയും സമാധാനപ്പെടുത്തി പിരിച്ചുവിട്ടു. തിരിച്ചു വന്ന അദ്ദേഹം കലൈജ്ഞാനത്തിനോട് പറഞ്ഞു, നിന്റെ കഥ തൽക്കാലം ഞാൻ നിറുത്തി വെക്കുന്നു, ഇപ്പോൾ നടന്ന ബഹളത്തിനെ ആസ്പദമാക്കി ഒരു കഥ മനസ്സിൽ തെളിഞ്ഞിട്ടുണ്ട്, അതാണ് ഉടനെ സിനിമയാക്കാനുദ്ദേശിക്കുന്നത് (ആ സംഭവമാണ് "നത്തൈയിൽ മുത്ത്" എന്ന പേരിൽ പടമായത്). അങ്ങിനെ മൂന്നാമത്തെ പ്രാവശ്യവും "കണവൻ മനൈവി" കഥ ചിത്രമാവുന്നത് അലസിപ്പോയി.

കലൈജ്ഞാനം ഈ സമയത്തൊക്കെ ദേവർ ഫിലിംസിന്റെ കഥ തയ്യാറാക്കുന്ന ഡിപ്പാർമെന്റിൽ നാലഞ്ചു കഥാകൃത്തുകളുടെ കൂട്ടത്തിൽ ഒരാളായി പ്രവർത്തിക്കുന്നുണ്ടായിരുന്നു. ദേവർ ഫിലിംസിന്റെ ഉടമസ്ഥൻ ചിന്നപ്പാ ദേവർക്ക് ഇദ്ദേഹത്തിന്റെ പക്കൽ നല്ലൊരു കഥയുണ്ടെന്ന് മനസ്സിലായപ്പോൾ, അസ്സല്‌ കഥയാണല്ലോ, എനിക്ക് വേണം ഈ കഥ എന്ന് പറഞ്ഞ്, ഉടൻ തന്നെ കലൈജ്ഞാനത്തിന്16,000/- രൂപാ കൊടുത്ത് കഥ വാങ്ങുകയും ചെയ്തു. ഇതിനിടയിൽ കലൈജ്ഞാനത്തിന്റെ അസിസ്റ്റന്റ് അറിയപ്പെടുന്ന സംവിധായകനായ മധുരൈ തിരുമാരനോട് കലൈജ്ഞാനത്തിന്റെ പക്കൽ ഇങ്ങിനൊരു കഥയുണ്ടെന്ന് പറയുകയുണ്ടായി. അദ്ദേഹത്തിന്റെ പക്കൽ പടമാക്കാൻ പറ്റുന്ന നല്ലൊരു കഥയില്ലാത്ത സമയമായിരുന്നു അത്. എന്നാൽ, കലൈജ്ഞാനം ഈ കഥ ദേവറിന് വിറ്റു കഴിഞ്ഞു എന്ന് മനസ്സിലാക്കിയ അദ്ദേഹം ദേവരെ സമീപിച്ച് 16,000/- രൂപാ ദേവറിന് കൊടുത്ത് ദയവുചെയ്ത് ആ കഥ തനിക്ക് വേണം എന്ന് ചോദിച്ചപ്പോൾ ദേവർ മനസ്സലിഞ്ഞ് കഥ അദ്ദേഹത്തിന് കൊടുത്തു.

പക്ഷേ, അവിടെയും ഗ്രഹപ്പിഴ പിന്തുടരുകയാണുണ്ടായത്. മധുരൈ തിരുമാരൻ സംവിധാനം ചെയ്ത രണ്ടു ചിത്രങ്ങൾ ബോക്സ് ഓഫീസിൽ വൻ പരാജയമായതിനെത്തുടർന്ന് അദ്ദേഹത്തിന്റെ മാർക്കറ്റ് താണിരിക്കുന്ന സമയമായിരുന്നു അത്. ഈ കഥ അദ്ദേഹം വാങ്ങുമ്പോൾ അദ്ദേഹവും മറ്റൊരാളുമായി കൂട്ടുചേർന്ന് സ്വയം നിർമ്മിച്ച് സംവിധാനം ചെയ്ത ഒരു ചിത്രം വിറ്റുപോകാതെ മുടങ്ങിക്കിടക്കുകയായിരുന്നു. അത് വിൽക്കാനായി അദ്ദേഹത്തിന്റെ സ്വത്ത് മുഴുവൻ വിറ്റിട്ടും പണം തികയാതെ മിഴിച്ചു നിൽക്കുകയായിരുന്നു. അന്നേരം തിരുമാരൻ കലൈജ്ഞാനത്തിനോട് ഒരുപായം പറഞ്ഞു - നിന്റെ ഈ കഥ ആരുടെ പക്കലെങ്കിലും പണയം വെച്ച് പണം വാങ്ങി വരൂ എന്ന്. കലൈജ്ഞാനത്തിന് ചിരിക്കണോ, കരയണോ എന്നറിയാത്ത അവസ്ഥ - കഥ പണയം വെച്ച് ആരെങ്കിലും പണം തരുമോ? എന്നാലും അദ്ദേഹം അതിനായി ഒരു ശ്രമം നടത്തുക തന്നെ ചെയ്തു.
അദ്ദേഹത്തിന് നല്ല പരിചയമുള്ള വേണുഗോപാല ചെട്ടിയാർ എന്ന പുണ്ണാക്ക് വ്യാപാരിയെക്കണ്ട് കാര്യങ്ങൾ അറിയിച്ചു. അദ്ദേഹം ഇത് കേട്ട് ആദ്യം ഉറക്കെ ചിരിച്ചുവെങ്കിലും, കലൈജ്ഞാനത്തിന്റെ അവസ്ഥ കണ്ട് കഥ കേട്ടിട്ട് പറയാം എന്നായി. അങ്ങിനെ, കലൈജ്ഞാനത്തിനെയും കൂട്ടി അദ്ദേഹം അപ്പോൾ പണിതുകൊണ്ടിരിക്കുന്ന വീടിനെ ലക്ഷ്യമാക്കി കാറിൽ പോകുമ്പോൾ കഥ കേട്ടു. ചെട്ടിയാറിന് കഥ ഇഷ്ടപ്പെട്ടു. എന്നാൽ, അദ്ദേഹം ഒരു നിബന്ധന വെച്ചു - മുപ്പത് ദിവസം നിനക്ക് സമയം തരാം, അതിനുള്ളിൽ കടം വാങ്ങിയ പണം നീ തിരിച്ചു തന്നില്ലെങ്കിൽ കഥ എനിക്ക് സ്വന്തം. കഥ എനിക്ക് ഇഷ്ടപ്പെട്ടത് കൊണ്ട് ഞാൻ തന്നെ ചിത്രം നിർമ്മിക്കാം, അപ്പോൾ അവകാശവാദം ഉന്നയിച്ചു വന്നേക്കരുത്. സമ്മതമാണെങ്കിൽ പണം തരാം. മറ്റ് മാർഗ്ഗങ്ങളൊന്നും ഇല്ലാത്തതിനാൽ കലൈജ്ഞാനം സമ്മതം മൂളി പണം വാങ്ങി മധുരൈ തിരുമാരന് നൽകി, മുടങ്ങിക്കിടന്ന അദ്ദേഹത്തിന്റെ പടം റിലീസ് ആയി.

ദിവസങ്ങൾ നീങ്ങുകയായിരുന്നു, ചെട്ടിയാറിന് പണം എങ്ങിനെ തിരിച്ചു കൊടുക്കണം എന്ന ചിന്ത കലൈജ്ഞാനത്തിനെ അലട്ടുകയായിരുന്നു. ഭാഗ്യത്തിന് ഇരുപത്തിയൊമ്പതാം ദിവസം ശിവസുബ്രഹ്മണ്യം എന്ന ഒരു പുതിയ നിർമ്മാതാവ് (പിന്നീട് പ്രശസ്തനായ നിർമ്മാതാവ് രാജ്കണ്ണ് -വിന്റെ സഹോദരൻ) അദ്ദേഹത്തെ തേടിയെത്തി. കലൈജ്ഞാനം പണയം വെച്ചിരിക്കുന്ന ഈ കഥ പറഞ്ഞപ്പോൾ അദ്ദേഹത്തിന് കഥ ഇഷ്ടപ്പെടുകയും, അഡ്വാൻസ് ആയി 16,000/- രൂപാ കൊടുക്കുകയും ചെയ്തു. കലൈജ്ഞാനം ആ തുക ചെട്ടിയാറിന് നൽകി കഥ വീണ്ടെടുത്തു. അങ്ങിനെ, ഒരുപാട് ചുറ്റിക്കറങ്ങിയ ശേഷം ഈ കഥ എ.ഭീംസിംഗിന്റെ സംവിധാനത്തിൽ മുത്തുരാമൻ (80 തുകളിലെ നായകൻ കാർത്തിക്-ക്കിന്റെ അച്ഛൻ, ഇന്നത്തെ യുവതാരം ഗൗതം കാർത്തിക്കിന്റെ മുത്തശ്ശൻ), ജയലളിത ജോഡിയായി അഭിനയിച്ച് 1976 -ൽ "കണവൻ കനൈവി" എന്ന പേരിൽ റിലീസ് ആയി, ഭേദപ്പെട്ട വിജയവും നേടി. ഈ കഥ പ്രശസ്ത തിരക്കഥാകൃത്ത് / നിർമ്മാതാവ് / സംവിധായകൻ ദാസരി നാരായണ റാവ് 35,000/- രൂപാ കൊടുത്ത് വാങ്ങുകയും തെലുങ്കിലും, ഹിന്ദിയിലും ചിത്രമാക്കുകയും ചെയ്തു - തെലുങ്കിൽ 1980 -ൽ "സീതാ രാമുലു" എന്ന പേരിലും, ഹിന്ദിയിൽ 1984 -ൽ "ഹൈസിയത്" എന്ന പേരിലും. തെലുങ്കിൽ നല്ല വിജയം നേടിയെങ്കിലും, ഹിന്ദിയിൽ ആവറേജ് ഹിറ്റ് ആയിരുന്നു.

വർഷങ്ങൾ ഉരുണ്ടോടി - കലൈജ്ഞാനം പിന്നീട് നിർമ്മാതാവിന്റെയും, സംവിധായകന്റെയും കുപ്പായമണിഞ്ഞു ചില ചിത്രങ്ങൾ ചെയ്തു - അവയിൽ ചിലത് വിജയിച്ചു, ചിലത് വൻ ദുരന്തങ്ങളുമായിരുന്നു. എല്ലാം നഷ്ടപ്പെട്ട് അവശനിലയിൽ കഴിയുമ്പോൾ കെ.ഭാഗ്യരാജുമായി കൂട്ടു ചേർന്ന് നിർമ്മിച്ച "അമ്മാ വന്താച്ച്" എന്ന ചിത്രവുമായി ബന്ധപ്പെട്ട് സംവിധായകൻ പി.വാസുവിനെ കാണാൻ വേണ്ടി ഒരു റെക്കോർഡിങ് സ്റ്റുഡിയോവിലേക്ക് പോയപ്പോൾ അവിടെ "മന്നൻ" പടത്തിന്റെ റീ-റെക്കോർഡിങ് തിരക്കിലായിരുന്നു വാസു. അദ്ദേഹത്തിന് വേണ്ടി പുറത്തു കാത്തു നിൽക്കുമ്പോൾ സ്റ്റുഡിയോവിൽ നിന്നും വാസുവിന്റെ അസിസ്റ്റന്റ് നന്ദു പുറത്തു വന്നപ്പോൾ, അകത്ത് ഏതു പടത്തിന്റെ വർക്ക് ആണ് നടക്കുന്നതെന്ന് കേട്ടപ്പോൾ പുള്ളി "മന്നൻ" ആണെന്നും, അതിന്റെ കഥ ഇതാണെന്നും പറഞ്ഞു. ഈ കഥയും, അകത്തു നിന്നും കേൾക്കുന്ന സംഭാഷണ ശകലങ്ങളും കേട്ടപ്പോൾ കലൈജ്ഞാനം ഒന്ന് ഞെട്ടി - ഇത് വർഷങ്ങൾക്ക് മുൻപ് തന്റെ കഥയിൽ ഇറങ്ങിയ "കണവൻ മനൈവി"-യാണല്ലോ, തന്റെ അനുവാദമില്ലാതെ ഇങ്ങിനൊരു മോഷണം നടന്നിട്ടുണ്ടല്ലോ എന്നോർത്ത്. ആ സമയത്ത് അദ്ദേഹം വാസുവുമായി ഇതിനെക്കുറിച്ച് ഒന്നും സംസാരിച്ചില്ല. അടുത്ത ദിവസം "അമ്മാ വന്താച്ച്" ചിത്രത്തിന്റെ ഷൂട്ടിങ്ങിന് വേണ്ടി ബോംബയ്ക്ക് പോകേണ്ടതാണ്. നിശ്ചയിച്ചപടി എല്ലാരും ബോംബെയ്ക്ക് പോയി.

ബോംബെയിലെത്തിയപ്പോൾ സംസാരത്തിനിടയിൽ കലൈജ്ഞാനം ഒന്നും അറിയാത്തത് പോലെ, തന്റെ പക്കൽ നല്ലൊരു കഥയുണ്ട് അത് പറയട്ടെ എന്ന് വാസുവിനോട് ചോദിച്ചപ്പോൾ അദ്ദേഹം ശരിയെന്ന് പറഞ്ഞ് തലയാട്ടിയപ്പോൾ കലൈജ്ഞാനം "കണവൻ മനൈവി"-യുടെ കഥ പറഞ്ഞു. ഇപ്പോൾ ഞെട്ടിയത് വാസുവാണ് - സാർ, ഇത് ഞാൻ സംവിധാനം ചെയ്ത് അടുത്താഴ്ച റിലീസിന് തയ്യാറായി നിൽക്കുന്ന "മന്നൻ" കഥയാണല്ലോ എന്നായി വാസു. അതിന് കലൈജ്ഞാനം, ഈ കഥ 1976 -ൽ തന്നെ "കണവൻ മനൈവി" എന്ന പേരിൽ സിനിമയാക്കപ്പെട്ടു റിലീസ് ആയതാണ് എന്ന് പറഞ്ഞപ്പോൾ വാസു എനിക്കതിനെക്കുറിച്ചറിയില്ല, ഈ കഥ കന്നഡത്തിൽ "അനുരാഗ അരളിതു" എന്ന പേരിൽ ഇറങ്ങിയത് രജനികാന്ത് കാണാനിടയായി, അദ്ദേഹത്തിന് ഇഷ്ടപ്പെട്ടത് കൊണ്ട് തമിഴിൽ റീമേക് ചെയ്യാം എന്ന് തീരുമാനിച്ച് അതിന്റെ റൈറ്റ്സ് ശിവാജി പ്രൊഡക്ഷൻസ് രണ്ടു ലക്ഷം കൊടുത്തു വാങ്ങി നിർമ്മിച്ചതാണ് "മന്നൻ" എന്ന വിശദമാക്കി. ഇപ്പോൾ കലൈജ്ഞാനം വീണ്ടുമൊന്ന് ഞെട്ടി - കാരണം, താൻ അറിയാതെ കന്നഡത്തിലും റീമേക് ആയത് അറിഞ്ഞ്.
കലൈജ്ഞാനത്തിന്റെ കുറെ കഥകൾ അങ്ങിനെ മോഷണം പോയിട്ടുണ്ട് - "ദേവർ മകൻ" നടൻ സങ്കിലി മുരുകൻ വഴി മോഷണം പോയതാണ് - ഇദ്ദേഹം നിർമ്മിച്ച "ഇളം ജോഡികൾ" പകർപ്പവകാശം വാങ്ങിക്കാതെ ഹിന്ദിയിൽ "ലവ് 86" എന്ന പേരിൽ നിർമ്മിക്കപ്പെട്ടു - ചില ഉദാഹരണങ്ങൾ മാത്രം. കഥകൾ ഇങ്ങിനെ തുടർന്ന് മോഷണം പോകുന്നത് വിട്ടുകൂടല്ലോ എന്ന് തീരുമാനിച്ചു അദ്ദേഹം. ആയതിനാൽ നിയമപരമായി നീങ്ങാം എന്ന് തീരുമാനിച്ചു. രജനികാന്തിനെ മോഷണത്തിന്റെ കാര്യം അറിയിച്ചപ്പോൾ, എനിക്കീ കാര്യങ്ങളൊന്നും അറിയില്ല, കന്നഡ ചിത്രം ഇഷ്ടപ്പെട്ടത് കൊണ്ട് ആ കഥ തമിഴിൽ ചെയ്യാൻ ഞാൻ ആഗ്രഹിച്ചു അത്രേയുള്ളു എന്ന് പറഞ്ഞ് തടിയൂരി. വാസു കണവൻ മനൈവി, അനുരാഗ അരളിതു, മന്നൻ എന്നീ ചിത്രങ്ങളുടെ കഥ ഒന്ന് തന്നെ എന്ന് സത്യാവസ്ഥ കോടതിൽ വന്ന് പറയാം എന്ന് വാക്കു കൊടുത്തു. ഈ സമയത്ത് തന്നെ "മന്നൻ" തെലുങ്കിൽ റീമേക് ചെയ്യാനുള്ള റൈറ്റ്സ് ഒരു നിർമ്മാതാവ് നല്ലൊരു തുക കൊടുത്ത് വാങ്ങിച്ചിരുന്നു. വാങ്ങിയത് മാത്രമല്ല, ചിരഞ്ജീവി, നഗ്മ എന്നിവരെ വെച്ച് ചിത്രീകരണവും തുടങ്ങിയിരുന്നു. അതിന് ശേഷമാണ് നിർമ്മാതാവ് അറിയുന്നത് ആ കഥ നേരത്തെ തന്നെ തെലുങ്കിൽ "സീതാ രാമുലു" എന്ന പേരിൽ ഇറങ്ങിയിട്ടുള്ള വിവരം. പക്ഷേ, റൈറ്റ്സ് വാങ്ങി ചിത്രീകരണവും തുടങ്ങിയത് കൊണ്ട് കഥയിൽ ചില മാറ്റങ്ങളും, കുത്തിത്തിരുകലുകളും ചെയ്ത് ചിത്രം കമ്പ്ലീറ്റ് ആക്കി റിലീസ് ചെയ്തു - പടം ചരിത്രം കാണാത്ത വിജയവും നേടി.

തന്റെ കഥ രണ്ടു ഭാഷകളിൽ മാത്രമല്ല, മൂന്നാമതായൊരു ഭാഷയിലും മോഷണം ചെയ്യപ്പെട്ട വിവരം കലൈജ്ഞാനം അറിയുന്നു. അദ്ദേഹം ഉടൻ തന്നെ തെലുങ്ക് നിർമ്മാതാവിനെക്കണ്ട് സംസാരിക്കാൻ പോയപ്പോൾ, നിർമ്മാതാവ് തനിക്കിപ്പോൾ നേരമില്ല അദ്ദേഹത്തോട് പോകാൻ പറയു എന്ന് തിരിച്ചയക്കുകയാണുണ്ടായത്. കലൈജ്ഞാനം പിന്നീട് കന്നഡ ചിത്രത്തിന്റെ നിർമ്മാതാവുമായി സംസാരിക്കാൻ തീരുമാനിച്ചു. ആ ചിത്രം നിർമ്മിച്ചത് രാജ്‌കുമാറിന്റെ മരുമകൻ തന്നെയായിരുന്നു. അവരുടെ മാനേജർ ആയി ജോലി ചെയ്തിരുന്നത് കലൈജ്ഞാനത്തിന് പരിചയമുള്ള ഒരു വ്യക്തിയായിരുന്നു. പുള്ളിയുടെ വീട് മദ്രാസിലായിരുന്നത് കൊണ്ട് അദ്ദേഹത്തെക്കണ്ട് കാര്യങ്ങൾ വിശദീകരിച്ച്, രാജ്‌കുമാറുമായി ചർച്ച ചെയ്യുവാൻ പറഞ്ഞയച്ചു. ഒരാഴ്ച കഴിഞ്ഞ് പുള്ളിയെ സമീപിച്ചപ്പോൾ, അറിഞ്ഞ വിവരം - അവർ കണവൻ മനൈവിയുടെ കഥ മോഷ്ടിച്ചതല്ലെന്നും, കന്നഡയിലെ ഒരു നോവൽ ആസ്പദമാക്കിയാണ് ചിത്രമെടുത്തതെന്നുള്ള വിശദീകരണമായിരുന്നു അത്.

കലൈജ്ഞാനം അപ്പോൾ ആലോചിച്ചു, നമ്മൾ തന്നെ രാജ്‌കുമാറിനെ നേരിട്ട് കണ്ടിരുന്നെങ്കിൽ കാര്യം ഒത്തു തീർപ്പായിരുന്നേനെ എന്ന്, അതിന് കാരണമുണ്ട്. രാജ്‌കുമാർ കന്നഡത്തിൽ അഭിനയിക്കുന്നതിന് മുൻപ് തമിഴിലായിരുന്നു ചാൻസ് തേടി അലഞ്ഞിരുന്നത്. ആ സമയത്തു തൊട്ടേ കലൈജ്ഞാനത്തിന് രാജ്‌കുമാറിനെ അറിയാം. എന്നുമാത്രമല്ല, രാജ്‌കുമാറിന് തമിഴിൽ നായകനായി അഭിനയിക്കാൻ ആദ്യത്തെ സന്ദർഭം ഒരുക്കിക്കൊടുത്തതും കലൈജ്ഞാനമായിരുന്നു - കലൈജ്ഞാനം ആദ്യമായി തിരക്കഥ എഴുതിയ "ആഗസ്റ്റ് പുരട്ച്ചി" എന്ന ചിത്രമായിരുന്നു അത്. നിർഭാഗ്യം എന്ന് പറയട്ടെ, ആ ചിത്രം അഞ്ചു ദിവസത്തെ ഷൂട്ടിംഗ് മാത്രം നടന്ന ശേഷം നിന്നുപോവുകയായിരുന്നു. പിന്നീടാണ് രാജ്‌കുമാർ കന്നഡത്തിലേക്ക് ചേക്കേറുന്നത്. പണ്ടത്തെ ആ പരിചയം വെച്ച് രാജ്‌കുമാർ തന്നെ നിരാശപ്പെടുത്തിയിട്ടുണ്ടാവില്ലല്ലോ, അതിനുള്ള വഴി താൻ തന്നെ അടച്ചുവല്ലോ എന്നദ്ദേഹം ചിന്തിച്ചുപോയി.

അപ്പോഴേക്കും കണവൻ മനൈവിയുടെ നിർമ്മാതാവ് ശിവസുബ്രഹ്മണ്യത്തിനും തന്റെ പടത്തിന്റെ റൈറ്റ്സ് വാങ്ങാതെ മന്നൻ ഇറക്കിയ വിവരം അറിഞ്ഞ് കലൈജ്ഞാനത്തിനെ കാണാനെത്തി. അദ്ദേഹത്തോട് കലൈജ്ഞാനം അതുവരെയുണ്ടായ സംഭവ വികാസത്തെക്കുറിച്ച് അറിയിച്ചു. രണ്ടുപേരും നിയമപരമായി നീങ്ങാൻ തീരുമാനയിച്ചു നല്ലൊരു വക്കീലിനെ സമീപിക്കുന്നു.
ന്യായം കിട്ടണമെങ്കിൽ കന്നഡ ചിത്രത്തിന്റെ നിർമ്മാതാവ്, അതിൽ നായകനായി അഭിനയിച്ച രാജ്‌കുമാർ, തമിഴിൽ ആ ചിത്രം നിർമ്മിച്ച ശിവാജി പ്രൊഡക്ഷൻസ്, ചിത്രം സംവിധാനം ചെയ്ത പി.വാസു, നായകൻ രജനികാന്ത്, തെലുങ്ക് ചിത്രത്തിന്റെ നിർമ്മാതാവ്, നായകൻ ചിരഞ്ജീവി എന്നിങ്ങനെ ഒട്ടേറെ പേർക്ക് നോട്ടീസ് അയക്കണം എന്ന് എല്ലാം വിശദമായി കേട്ടറിഞ്ഞ വക്കീൽ പറഞ്ഞു, അതാണ് ലീഗൽ പ്രൊസീജർ എന്നും. കലൈജ്ഞാനം വിചാരിച്ചിരുന്നത് കന്നഡ ചിത്രത്തിന്റെ നിർമ്മാതാവിന് നോട്ടീസ് അയച്ചാൽ കാര്യം തീരും എന്നാണ്. പക്ഷേ, ഇത്രയും പേർക്ക് നോട്ടീസ് അയക്കേണ്ടി വരും എന്നറിഞ്ഞപ്പോൾ അദ്ദേഹം ആ ഉദ്യമത്തിൽ നിന്നും പിന്തിരിയുകയാണുണ്ടായത് - കാരണം, അദ്ദേഹത്തിന് രാജ്‌കുമാർ, ശിവാജി പ്രൊഡക്ഷൻസ്, പി. വാസു, രജനികാന്ത് എന്നിങ്ങനെ എല്ലാവരും വേണ്ടപ്പെട്ടവരാണ് - രാജ്‌കുമാറിന് കടപ്പാടുണ്ട്, രജനികാന്തിനും കടപ്പാടുണ്ട് - കാരണം, രജനികാന്തിന് ആദ്യമായി നായക വേഷം നൽകിയത് ഇദ്ദേഹമാണ് "ഭൈരവി" എന്ന ചിത്രത്തിൽ - ശിവാജി ഗണേശനെ നായകനാക്കി രണ്ടു മൂന്ന് ചിത്രങ്ങൾ നിർമ്മിച്ചിട്ടുണ്ട്, പി.വാസുവുമായി തിരക്കഥകളിൽ കുറെ സഹകരിച്ചിട്ടുണ്ട്, കൂടാതെ, പലപ്പോഴും സാമ്പത്തികമായി ബുദ്ധിമുട്ടിക്കൊണ്ടിരുന്നപ്പോൾ പണം നൽകി സഹായിച്ചുകൊണ്ടിരുന്നത് വാസുവാണ്. അങ്ങിനെയിരിക്കെ, അവർക്കൊക്കെ നോട്ടീസ് അയച്ചാൽ സൗഹൃദം നഷ്ടപ്പെടും, അതുകൊണ്ട് ഞാൻ അയക്കുന്നില്ല, നിങ്ങളല്ലേ "കണവൻ മനൈവി"യുടെ നിർമ്മാതാവ്, താങ്കൾക്കാണല്ലോ നിയമപരമായി എല്ലാ റൈറ്റ്‌സും ഉള്ളത്, അതുകൊണ്ട്, നിങ്ങൾ നിയമപരമായി നീങ്ങു എന്ന് ശിവസുബ്രഹ്മണ്യത്തിനോട് പറഞ്ഞു. അദ്ദേഹം കലികൊണ്ട് തുള്ളി, ശിവാജി പ്രൊഡക്ഷൻസിൽ നിന്നും നിങ്ങൾ പണം വാങ്ങിക്കാണും, അതുകൊണ്ടാണ് ഒഴിഞ്ഞു മാറുന്നത് എന്ന് കലൈജ്ഞാനത്തിനെ കുറ്റപ്പെടുത്തി.
അങ്ങിനെ ആ മോഷണം ഒരു ഒത്തുതീർപ്പിലെത്താതെ പോയി.

പിൻകുറിപ്പ് : മന്നൻ / ഗരാന മൊഗുഡു ഹിന്ദിയിൽ "ലാഡ്‌ല" എന്ന പേരിൽ റീമേക് ചെയ്യപ്പെട്ട വിവരം കലൈജ്ഞാനം അറിഞ്ഞിട്ടില്ലെന്ന് തോന്നുന്നു, കാരണം, അതിനെക്കുറിച്ച് അദ്ദേഹം പരാമർശിച്ച് കണ്ടില്ല. ഹിന്ദിക്കാരും ആ കഥ നേരത്തെ തന്നെ "ഹൈസിയത്" എന്ന പേരിൽ ഇറങ്ങിക്കഴിഞ്ഞിരുന്നു എന്നറിയാതെയാണ് വീണ്ടും ചിത്രമാക്കിയതെന്നാണ്‌ തോന്നുന്നത്. ഇത്രയേറേ ഭാഷകളിൽ ഈ കഥ ചിത്രമായപ്പോൾ നമ്മുടെ കൊച്ചുകേരളത്തിന്റെ ശ്രദ്ധ അതിലേക്ക് പോയില്ലേ എന്ന് പലരും ചിന്തിച്ചേക്കും. എന്നാൽ, കൊച്ചുകേരളവും ആ കഥ വിട്ടുവെച്ചില്ല - അതേപടി ചെയ്തില്ലെന്ന് മാത്രം - തിരക്കഥയിൽ ഒട്ടേറേ മാറ്റങ്ങൾ വരുത്തി "ദന്തഗോപുരം" എന്ന പേരിൽ ചിത്രം ഇറങ്ങിയിരുന്നു - ഇവിടെയും, മൂലകഥയ്ക്ക് ക്രെഡിറ്റ് കൊടുത്തിരുന്നില്ല എന്നത് ശ്രദ്ധേയമാണ്.

ചിത്രങ്ങൾ : കടപ്പാട്
**റോമു (രമണൻ കെ.ടി.)** കടപ്പാട് : Malayalam Movie & Music DataBase (m3db) **കഥ മോഷണം - കഥാകൃത്തിന്റെ വേദനയും, ധർമ്മസങ്കടവും.** **അനുരാഗ അരളിതു - മന്നൻ - ഗരാന മൊഗുഡു - ലാഡ്‌ല - ഈ ചിത്രങ്ങളുടെ പിന്നിലെ അറിയപ്പെടാത്ത സ്വാരസ്യമായ പിന്നാമ്പുറ കഥ.** മോഷണം / ചൂഷണം - ലോകം സൃഷ്ടിക്കപ്പെട്ടത് മുതൽ കേൾക്കുന്ന വാക്കുകളാണിത്. പുരാണങ്ങളിൽ തുടങ്ങി ആധുനിക ലോകത്തിലെ സൈബർ / ഡിജിറ്റൽ കാലം വരെ എത്തിനിൽക്കുന്നു മോഷണത്തിന്റെ / ചൂഷണത്തിന്റെ കഥകൾ. ദൈനംദിന ജീവിതം മുതൽ ലോകത്തിലെ എല്ലാ മേഖലകളിലും കേൾക്കാം മോഷണത്തിന്റെ / ചൂഷണത്തിന്റെ കഥകൾ. അവയിൽ ജനങ്ങളുടെ ശ്രദ്ധ ഏറെ ആകർഷിക്കപ്പടുന്നത് താരപ്പകിട്ടാർന്ന സിനിമാ ലോകത്തിലെ മോഷണ / ചൂഷണ കഥകളാണ്. സിനിമാ എന്ന മായാലോകം തുടങ്ങിയത് മുതൽ നടന്ന മോഷണ / ചൂഷണ കഥകൾ ജനങ്ങൾ ഇന്നും ഓർത്തിരിക്കുന്നു. സിനിമയിലെ മോഷണ / ചൂഷണങ്ങൾ പല തരത്തിലാണ്, അതിൽ പ്രധാനപ്പെട്ട ഒന്ന് "കഥ മോഷണം" ആണ്. കഥ മോഷണം പല രീതിയിൽ നടക്കുന്നു - 1\. ഏതെങ്കിലും ഭാഷയിലെ നോവലുകളോ, സിനിമകളോ ആ കഥ എഴുതിയ വ്യക്തിയെ അറിയിക്കാതെയോ / റൈറ്റ്സ് വാങ്ങിക്കാതെയോ മറ്റു ഭാഷാ ചിത്രങ്ങൾക്ക് ഉപയോഗിച്ചുകൊണ്ട്, 2\. ഒരു കഥാകൃത്ത് താൻ എഴുതിയ കഥ ചിത്രമാക്കാനുള്ള ആഗ്രഹത്തിൽ പല നിർമ്മാണക്കമ്പനികളിലും ഏറിയിറങ്ങി കഥ പറയുമ്പോൾ, ആ കഥ പലരും നിരാകരിക്കുകയും, എന്നാൽ ആ കഥ കേട്ട ആരെങ്കിലും ഒരാൾ ഏതെങ്കിലും നിർമ്മാതാവിനെ പ്രീതിപ്പെടുത്തി അയാളെക്കൊണ്ട് ആ കഥ യഥാർത്ഥത്തിൽ എഴുതിയ വ്യക്തിക്ക് ക്രെഡിറ്റ് കൊടുക്കാതെ സിനിമയാക്കുന്നത് വഴി, 3\. ഒരാൾ എഴുതിയ കഥ ചലച്ചിത്രമാക്കപ്പെടുമ്പോൾ തന്നെ, അയാൾ അറിയാതെ ആ കഥ മറ്റൊരാൾ വേറൊരു നിർമ്മാതാവിനെക്കൊണ്ട് ചലച്ചിത്രമാക്കുന്നത് വഴി, മറ്റൊരു പ്രധാന മോഷണമാണ് "സംഗീത മോഷണം" - 1\. ഏതെങ്കിലും ഒരു ഭാഷയിലെ ഈണം - അത് വിദേശ ഗാനവുമാവാം, ഇന്ത്യയിലെ തന്നെ ഏതെങ്കിലും ഭാഷയിലേതുമാവാം, അതിന്റെ ഒറിജിനൽ സൃഷ്ടാക്കളുടെ അനുവാദം വാങ്ങാതെ ആ ഈണം അതേപടി മറ്റൊരു ഭാഷയിൽ ഉപയോഗിക്കുക വഴി, 2\. ഈണങ്ങൾ മാത്രമല്ല, പലപ്പോഴും പശ്ചാത്തല സംഗീതവും (ബാക്ക്ഗ്രൗണ്ട് സ്കോർ / റീ-റെക്കോർഡിങ്ങ്) മോഷണം പോകാറുണ്ട്. ഇത് ചിലപ്പോഴൊക്കെ സംഗീത സംവിധായകർ ചെയ്യാറുണ്ടെങ്കിലും, പലപ്പോഴും നിർമ്മാതാക്കൾ ചിലവ് ചുരുക്കാൻ വേണ്ടി ചെയ്യുന്ന ഒരു പ്രവർത്തിയാണിത്. ഒരു സംഗീത സംവിധായകൻ ഏതെങ്കിലും ഒരു പടത്തിന് വേണ്ടി ഒരുക്കിയ പശ്ചാത്തല സംഗീതം പിന്നീട് പല ചിത്രങ്ങൾക്കും ആ സംഗീത സംവിധായകന്റെ അനുമതിയില്ലാതെ ഉപയോഗിക്കുന്നതെ വഴി ചെയ്യുന്ന മോഷണം / ചൂഷണം. ഇത് മിക്കപ്പോഴും ചെയ്തുവരുന്നത് ചെറിയ നിർമ്മാതാക്കളാണ്, പശ്ചാത്തല സംഗീതത്തിനായി പ്രത്യേകം കാശ് മുടക്കാതെ ചുളുവിന് കാര്യം സാധിച്ചെടുക്കാൻ വേണ്ടി. സിനിമാ ലോകത്ത് ഇത്തരം ബാക്ക്ഗ്രൗണ്ട് സ്കോർ സ്റ്റോക്ക് മ്യൂസിക് എന്നാണ് അറിയപ്പെടുന്നത്. പ്രശസ്ത ബോളിവുഡ് സംഗീത സംവിധായകനായ "വൻരാജ് ഭാട്ടിയ" ചില ചിത്രങ്ങൾക്ക് നൽകിയ ബാക്ക്ഗ്രൗണ്ട് സ്കോർ പിന്നീട് ഇതുപോലെ പല സിനിമൾക്കും സ്റ്റോക്ക് മ്യൂസിക് ആയി ഉപയോഗിച്ചതിൽ അതീവ ദുഃഖിതനായി അദ്ദേഹം പിന്നീട് ബാക്ക്ഗ്രൗണ്ട് സ്കോർ നൽകുന്ന പരിപാടി തന്നെ നിർത്തലാക്കി. അത്തരത്തിൽ ഒരു കഥ മോഷണം ചെയ്യപ്പെട്ട്, കഥാകൃത്ത് അറിയാതെ, അയാളിൽ നിന്നും റൈറ്റ്സ് വാങ്ങിക്കാതെ പല ഭാഷകളിൽ സിനിമ ആയതിന്റെ സംഭവത്തിലേക്ക് വെളിച്ചം വീശുന്നതാണീ ലേഖനം. ഈയടുത്ത കാലത്ത് ഗരാന മൊഗുഡു, മന്നൻ, ലാഡ്‌ല എന്നീ ചിത്രങ്ങളുടെ പോസ്റ്റുകൾ വന്നപ്പോൾ ആ ചിത്രങ്ങളുടെ പിന്നിലുള്ള കഥയെക്കുറിച്ച് ഓരോ പോസ്റ്റിലും കമന്റ് ചെയ്തപ്പോൾ തോന്നിയതാണ് ഇതൊരു സെപറേറ്റ് പോസ്റ്റായി എന്തുകൊണ്ട് ഇട്ടുകൂടാ എന്ന്. അങ്ങിനെ ചെയ്യുമ്പോൾ കമന്റിലൂടെ എത്തുന്നതിനേക്കാൾ പോസ്റ്റിലൂടെ കൂടുതൽ ആളുകളിലേക്ക് എത്തിച്ചേരുമല്ലോ, അതുവഴി യാഥാർഥ്യം പലരിലേക്കും എത്തിച്ചേരുകയും ചെയ്യും. പ്രശസ്ത കഥാകൃത്തും, നടനും, നിർമ്മാതാവും, സംവിധായകനുമായ "കലൈജ്ഞാനം"ത്തിന്റെ കഥയ്ക്ക് സംഭവിച്ച മോഷണത്തിലേക്ക് വിശദമായി എത്തി നോക്കാം - അദ്ദേഹം തന്നെ ചില അഭിമുഖങ്ങളിൽ വിശദീകരിച്ചതിനെ ആധാരമാക്കി തയ്യാറാക്കിയതാണ് ഈ ലേഖനം. നായിക ഒരു വലിയ ഫാക്ടറി ഉടമ. നായകൻ ആ ഫാക്ടറിയിൽ ജോലി ചെയ്യുന്ന തൊഴിലാളി. അവർ തമ്മിൽ യാദൃശ്ചികമായി ഏറ്റുമുട്ടുന്നു, ആ ഏറ്റുമുട്ടൽ പിന്നീട് പ്രണയമായി മാറുന്നു, പ്രണയം വിവാഹത്തിൽ കലാശിക്കുന്നു. അതിനു ശേഷമാണ് പ്രശ്നം ആരംഭിക്കുന്നത് - മുതലാളി / തൊഴിലാളി പോരാട്ടം. ഭാര്യ മുതലാളിയും, ഭർത്താവ് തൊഴിലാളി നേതാവുമാവുമ്പോൾ പ്രശ്നമുണ്ടാവാതിരിക്കുന്നതെങ്ങിനെ. അവർ തമ്മിലുള്ള പ്രശ്നം മുതലാക്കാനുള്ള വില്ലന്റെ പരിശ്രമങ്ങൾ. അവസാനം എന്തു സംഭവിക്കുന്നു എന്നത് ക്‌ളൈമാക്‌സ് (എല്ലാവർക്കും അറിയാവുന്ന കഥയായത് കൊണ്ട് ചുരുക്കമായി പറഞ്ഞെന്നേയുള്ളു). ഈ കഥ ആദ്യം സിനിമയായത് തമിഴിലാണ് - 1976 ൽ എ.ഭീംസിംഗിന്റെ സംവിധാനത്തിൽ മുത്തുരാമൻ (80 തുകളിലെ നായകനായ "കാർത്തിക്"-ക്കിന്റെ അച്ഛൻ), ജയലളിത പ്രധാന വേഷങ്ങളിൽ അഭിനയിച്ച "കണവൻ മനൈവി". ഈ കഥ അദ്ദേഹം ആദ്യമായി പറഞ്ഞത് പ്രശസ്ത നിർമ്മാതാവും, സംവിധായകനുമായ എൽ.വി.പ്രസാദിനോടാണ്. അദ്ദേഹത്തിന് കഥ ഇഷ്ടപ്പെട്ടെന്നും, നമുക്ക് ചെയ്യാം എന്ന് പറഞ്ഞെങ്കിലും പിന്നീട് യാതൊരു നീക്കവും അദ്ദേഹത്തിന്റെ പക്കൽ നിന്നും ഉണ്ടായില്ല. അങ്ങിനെയിരിക്കെ, സംവിധായകൻ കെ.എസ്.ഗോപാലകൃഷ്ണന് (കായലും കയറും, ഞാൻ നിന്നെ പ്രേമിക്കുന്നു, നാലുമണിപ്പൂക്കൾ, കൗമാരപ്രായം, കിരാതം, നിഷേധി, ചാരവലയം പോലുള്ള മലയാള സിനിമകൾ സംവിധാനം ചെയ്ത സംവിധായകനുമായി തെറ്റിദ്ധരിക്കരുത്. തമിഴിലെ കെ.എസ്.ഗോപാലകൃഷ്ണനും, മലയാളത്തിലെ കെ.എസ്.ഗോപാലകൃഷ്ണനും രണ്ടും വ്യത്യസ്ത വ്യക്തികളാണ്. തമിഴിലെ കെ.എസ്.ഗോപാലകൃഷ്ണൻ കർപ്പകം, ചിത്തി, കൈ കൊടുത്ത ദൈവം, കുറത്തി മകൻ, നത്തൈയിൽ മുത്ത്, വന്താളെ മഹരാസി, ആദിപരാശക്തി, ദേവിയിൻ തിരുവിളൈയാടൽ പോലുള്ള പ്രശസ്ത ചിത്രങ്ങൾ സംവിധാനം ചെയ്ത വ്യക്തിയാണ്. കെ.ആർ.വിജയാ, ജയച്ചിത്ര, പ്രമീള പോലുള്ളവർ തമിഴ് സിനിമാ രംഗത്തേക്ക് പ്രവേശിച്ചത് ഇദ്ദേഹത്തിന്റെ ചിത്രങ്ങളിലൂടെയാണ്. യൗവ്വനപ്രായമെത്തിയ കമൽഹാസന് ഒരു ബ്രേക്ക് കൊടുത്തതും ഇദ്ദേഹമാണ്) പ്രസിദ്ധ നിർമ്മാതാവായ നാഗി റെഡ്‌ഡിയുടെ പക്കൽ നിന്നും ഫോൺ വരുന്നു, അദ്ദേഹത്തിന്റെ പക്കൽ നല്ല കഥ വല്ലതുമുണ്ടോ എന്ന് ചോദിച്ചുകൊണ്ട്. കെ.എസ്.ഗോപാലകൃഷ്ണൻ ഉടനെ കലൈജ്ഞാനത്തിനെയും കൂട്ടി അദ്ദേഹത്തെ കാണാൻ പോയി, കലൈജ്ഞാനത്തിനെ ചൂണ്ടിക്കാണിച്ചുകൊണ്ട് പറഞ്ഞു - ഇദ്ദേഹം നല്ലൊരു കഥാകൃത്താണ്, ഇദ്ദേഹത്തിൻറെ കഥയാണ് തത്സമയം വിജയകരമായി ഓടിക്കൊണ്ടിരിക്കുന്ന ഞാൻ സംവിധാനം ചെയ്ത "കുറത്തി മകൻ", ഇദ്ദേഹത്തിന്റെ പക്കൽ നല്ലൊരു കഥയുണ്ട് എന്ന് പറഞ്ഞപ്പോൾ റെഡ്‌ഡിയാർ കഥ കേൾക്കാനൊരുങ്ങി. കലൈജ്ഞാനം കഥ പറഞ്ഞപ്പോൾ അദ്ദേഹത്തിന് അത് ഇഷ്ടപ്പെടുകയും, ഉടൻ തന്നെ പ്രൊഡക്ഷൻ ആരംഭിക്കാം എന്നും പറഞ്ഞ് കലൈജ്ഞാനത്തിന് 1001/- രൂപാ അഡ്വാൻസായി കൊടുക്കുകയും ചെയ്തു. സംവിധായകനായി കെ.എസ്.ഗോപാലകൃഷ്ണനെ തീരുമാനിക്കുകയും ചെയ്തു. അടുത്ത ദിവസം ചിത്രത്തിന്റെ ഷൂട്ടിംഗ് തുടങ്ങുന്നതിനെക്കുറിച്ച് ചർച്ച ചെയ്യാനായി രണ്ടുപേരെയും റെഡ്‌ഡിയാർ വിളിച്ചു വരുത്തി, ഷൂട്ടിംഗ് എപ്പോൾ തുടങ്ങാം എന്ന് ചോദിച്ചപ്പോൾ, ഗോപാലകൃഷ്ണൻ തത്സമയം താൻ ജയലളിത ഇരട്ട വേഷങ്ങളിൽ അഭിനയിക്കുന്ന ഒരു ചിത്രം സംവിധാനം ചെയ്യുന്നുണ്ടെന്നും, അത് പൂർത്തിയായ ശേഷം പ്രവർത്തനം ആരംഭിക്കാം എന്നും പറഞ്ഞു. ഉടനെ, ആ പടത്തിന്റെ കഥ എന്തെന്ന് ചോദിച്ചപ്പോൾ, "എങ്ക വീട്ട് പിള്ളൈ" എന്ന ചിത്രത്തിനെ ഉൾട്ടാ ചെയ്ത് എഴുതിയതാണെന്ന് പറഞ്ഞപ്പോൾ റെഡ്‌ഡിയാർ കോപിഷ്ഠനായി, കാരണം, "എങ്ക വീട്ട് പിള്ളൈ" അദ്ദേഹം നിർമ്മിച്ചതാണ്. അതിന്റെ അനുവാദം വാങ്ങിക്കാതെ ഹിന്ദിയിൽ "സീതാ ഔർ ഗീതാ" എന്ന ചിത്രം നിർമ്മിച്ച് വിജയകരമായി ഓടിക്കൊണ്ടിരുന്നു. അത് നിയമപരമായി നേരിടാൻ വേണ്ടി അദ്ദേഹം ബോംബെ വരെ പോയി വന്നതേയുള്ളു. അപ്പോഴാണ്, ഇതാ ഗോപാലകൃഷ്ണനും അനുവാദം വാങ്ങിക്കാതെ അതേ ഉദ്യമത്തിൽ ഇറങ്ങിത്തിരിച്ചിരിക്കുന്നത്. ആദ്യം ദേഷ്യപ്പെട്ടെങ്കിലും, പിന്നീട് അദ്ദേഹം പറഞ്ഞു തമിഴിൽ എടുത്തതോടുകൂടി നിർത്തിക്കൊള്ളു, തെലുങ്കിൽ എടുക്കാൻ തുണിയരുത്. പിന്നീടുള്ള സംസാരത്തിൽ കലൈജ്ഞാനം പറഞ്ഞ കഥയുമായി മുന്നോട്ടു പോകാൻ അദ്ദേഹത്തിന് താല്പര്യമില്ലാത്തത് പോലെ സംസാരിച്ചത് കൊണ്ട് അദ്ദേഹം നൽകിയ അഡ്വാൻസ് തിരിച്ചുകൊടുത്ത് അവർ തിരികെ പോന്നു. പിന്നീട് കെ.എസ്.ഗോപാലകൃഷ്ണൻ തന്നെ കലൈജ്ഞാനത്തിനോട് പറഞ്ഞു, താൻ തന്നെ ഈ കഥ ചെയ്യാം എന്നും, അതിനായി തിരക്കഥ തയ്യാറാക്കാനായി രണ്ടുപേരും മല്ലിയം എന്ന ഗ്രാമത്തിലേക്ക് പോവുകയും ചെയ്തു. അവിടെ തിരക്കഥ തയ്യാറായിക്കൊണ്ടിരിക്കുന്ന സമയത്ത് പുറത്ത് വലിയ ബഹളവും, ഒച്ചപ്പാടും നടക്കുന്നത് കേട്ട് ഗോപാലകൃഷ്ണൻ അതെന്താണെന്ന് നോക്കാൻ പോയി. ഒരു ബ്രാഹ്മണ യുവാവ് ദളിത യുവതിയെ പ്രണയിച്ചു എന്നതിനെച്ചൊല്ലിയുള്ള ബഹളമായിരുന്നു അത്. ഗോപാലകൃഷ്ണൻ അതിലിടപെട്ട് ഇരു കൂട്ടരെയും സമാധാനപ്പെടുത്തി പിരിച്ചുവിട്ടു. തിരിച്ചു വന്ന അദ്ദേഹം കലൈജ്ഞാനത്തിനോട് പറഞ്ഞു, നിന്റെ കഥ തൽക്കാലം ഞാൻ നിറുത്തി വെക്കുന്നു, ഇപ്പോൾ നടന്ന ബഹളത്തിനെ ആസ്പദമാക്കി ഒരു കഥ മനസ്സിൽ തെളിഞ്ഞിട്ടുണ്ട്, അതാണ് ഉടനെ സിനിമയാക്കാനുദ്ദേശിക്കുന്നത് (ആ സംഭവമാണ് "നത്തൈയിൽ മുത്ത്" എന്ന പേരിൽ പടമായത്). അങ്ങിനെ മൂന്നാമത്തെ പ്രാവശ്യവും "കണവൻ മനൈവി" കഥ ചിത്രമാവുന്നത് അലസിപ്പോയി. കലൈജ്ഞാനം ഈ സമയത്തൊക്കെ ദേവർ ഫിലിംസിന്റെ കഥ തയ്യാറാക്കുന്ന ഡിപ്പാർമെന്റിൽ നാലഞ്ചു കഥാകൃത്തുകളുടെ കൂട്ടത്തിൽ ഒരാളായി പ്രവർത്തിക്കുന്നുണ്ടായിരുന്നു. ദേവർ ഫിലിംസിന്റെ ഉടമസ്ഥൻ ചിന്നപ്പാ ദേവർക്ക് ഇദ്ദേഹത്തിന്റെ പക്കൽ നല്ലൊരു കഥയുണ്ടെന്ന് മനസ്സിലായപ്പോൾ, അസ്സല്‌ കഥയാണല്ലോ, എനിക്ക് വേണം ഈ കഥ എന്ന് പറഞ്ഞ്, ഉടൻ തന്നെ കലൈജ്ഞാനത്തിന്16,000/- രൂപാ കൊടുത്ത് കഥ വാങ്ങുകയും ചെയ്തു. ഇതിനിടയിൽ കലൈജ്ഞാനത്തിന്റെ അസിസ്റ്റന്റ് അറിയപ്പെടുന്ന സംവിധായകനായ മധുരൈ തിരുമാരനോട് കലൈജ്ഞാനത്തിന്റെ പക്കൽ ഇങ്ങിനൊരു കഥയുണ്ടെന്ന് പറയുകയുണ്ടായി. അദ്ദേഹത്തിന്റെ പക്കൽ പടമാക്കാൻ പറ്റുന്ന നല്ലൊരു കഥയില്ലാത്ത സമയമായിരുന്നു അത്. എന്നാൽ, കലൈജ്ഞാനം ഈ കഥ ദേവറിന് വിറ്റു കഴിഞ്ഞു എന്ന് മനസ്സിലാക്കിയ അദ്ദേഹം ദേവരെ സമീപിച്ച് 16,000/- രൂപാ ദേവറിന് കൊടുത്ത് ദയവുചെയ്ത് ആ കഥ തനിക്ക് വേണം എന്ന് ചോദിച്ചപ്പോൾ ദേവർ മനസ്സലിഞ്ഞ് കഥ അദ്ദേഹത്തിന് കൊടുത്തു. പക്ഷേ, അവിടെയും ഗ്രഹപ്പിഴ പിന്തുടരുകയാണുണ്ടായത്. മധുരൈ തിരുമാരൻ സംവിധാനം ചെയ്ത രണ്ടു ചിത്രങ്ങൾ ബോക്സ് ഓഫീസിൽ വൻ പരാജയമായതിനെത്തുടർന്ന് അദ്ദേഹത്തിന്റെ മാർക്കറ്റ് താണിരിക്കുന്ന സമയമായിരുന്നു അത്. ഈ കഥ അദ്ദേഹം വാങ്ങുമ്പോൾ അദ്ദേഹവും മറ്റൊരാളുമായി കൂട്ടുചേർന്ന് സ്വയം നിർമ്മിച്ച് സംവിധാനം ചെയ്ത ഒരു ചിത്രം വിറ്റുപോകാതെ മുടങ്ങിക്കിടക്കുകയായിരുന്നു. അത് വിൽക്കാനായി അദ്ദേഹത്തിന്റെ സ്വത്ത് മുഴുവൻ വിറ്റിട്ടും പണം തികയാതെ മിഴിച്ചു നിൽക്കുകയായിരുന്നു. അന്നേരം തിരുമാരൻ കലൈജ്ഞാനത്തിനോട് ഒരുപായം പറഞ്ഞു - നിന്റെ ഈ കഥ ആരുടെ പക്കലെങ്കിലും പണയം വെച്ച് പണം വാങ്ങി വരൂ എന്ന്. കലൈജ്ഞാനത്തിന് ചിരിക്കണോ, കരയണോ എന്നറിയാത്ത അവസ്ഥ - കഥ പണയം വെച്ച് ആരെങ്കിലും പണം തരുമോ? എന്നാലും അദ്ദേഹം അതിനായി ഒരു ശ്രമം നടത്തുക തന്നെ ചെയ്തു. അദ്ദേഹത്തിന് നല്ല പരിചയമുള്ള വേണുഗോപാല ചെട്ടിയാർ എന്ന പുണ്ണാക്ക് വ്യാപാരിയെക്കണ്ട് കാര്യങ്ങൾ അറിയിച്ചു. അദ്ദേഹം ഇത് കേട്ട് ആദ്യം ഉറക്കെ ചിരിച്ചുവെങ്കിലും, കലൈജ്ഞാനത്തിന്റെ അവസ്ഥ കണ്ട് കഥ കേട്ടിട്ട് പറയാം എന്നായി. അങ്ങിനെ, കലൈജ്ഞാനത്തിനെയും കൂട്ടി അദ്ദേഹം അപ്പോൾ പണിതുകൊണ്ടിരിക്കുന്ന വീടിനെ ലക്ഷ്യമാക്കി കാറിൽ പോകുമ്പോൾ കഥ കേട്ടു. ചെട്ടിയാറിന് കഥ ഇഷ്ടപ്പെട്ടു. എന്നാൽ, അദ്ദേഹം ഒരു നിബന്ധന വെച്ചു - മുപ്പത് ദിവസം നിനക്ക് സമയം തരാം, അതിനുള്ളിൽ കടം വാങ്ങിയ പണം നീ തിരിച്ചു തന്നില്ലെങ്കിൽ കഥ എനിക്ക് സ്വന്തം. കഥ എനിക്ക് ഇഷ്ടപ്പെട്ടത് കൊണ്ട് ഞാൻ തന്നെ ചിത്രം നിർമ്മിക്കാം, അപ്പോൾ അവകാശവാദം ഉന്നയിച്ചു വന്നേക്കരുത്. സമ്മതമാണെങ്കിൽ പണം തരാം. മറ്റ് മാർഗ്ഗങ്ങളൊന്നും ഇല്ലാത്തതിനാൽ കലൈജ്ഞാനം സമ്മതം മൂളി പണം വാങ്ങി മധുരൈ തിരുമാരന് നൽകി, മുടങ്ങിക്കിടന്ന അദ്ദേഹത്തിന്റെ പടം റിലീസ് ആയി. ദിവസങ്ങൾ നീങ്ങുകയായിരുന്നു, ചെട്ടിയാറിന് പണം എങ്ങിനെ തിരിച്ചു കൊടുക്കണം എന്ന ചിന്ത കലൈജ്ഞാനത്തിനെ അലട്ടുകയായിരുന്നു. ഭാഗ്യത്തിന് ഇരുപത്തിയൊമ്പതാം ദിവസം ശിവസുബ്രഹ്മണ്യം എന്ന ഒരു പുതിയ നിർമ്മാതാവ് (പിന്നീട് പ്രശസ്തനായ നിർമ്മാതാവ് രാജ്കണ്ണ് -വിന്റെ സഹോദരൻ) അദ്ദേഹത്തെ തേടിയെത്തി. കലൈജ്ഞാനം പണയം വെച്ചിരിക്കുന്ന ഈ കഥ പറഞ്ഞപ്പോൾ അദ്ദേഹത്തിന് കഥ ഇഷ്ടപ്പെടുകയും, അഡ്വാൻസ് ആയി 16,000/- രൂപാ കൊടുക്കുകയും ചെയ്തു. കലൈജ്ഞാനം ആ തുക ചെട്ടിയാറിന് നൽകി കഥ വീണ്ടെടുത്തു. അങ്ങിനെ, ഒരുപാട് ചുറ്റിക്കറങ്ങിയ ശേഷം ഈ കഥ എ.ഭീംസിംഗിന്റെ സംവിധാനത്തിൽ മുത്തുരാമൻ (80 തുകളിലെ നായകൻ കാർത്തിക്-ക്കിന്റെ അച്ഛൻ, ഇന്നത്തെ യുവതാരം ഗൗതം കാർത്തിക്കിന്റെ മുത്തശ്ശൻ), ജയലളിത ജോഡിയായി അഭിനയിച്ച് 1976 -ൽ "കണവൻ കനൈവി" എന്ന പേരിൽ റിലീസ് ആയി, ഭേദപ്പെട്ട വിജയവും നേടി. ഈ കഥ പ്രശസ്ത തിരക്കഥാകൃത്ത് / നിർമ്മാതാവ് / സംവിധായകൻ ദാസരി നാരായണ റാവ് 35,000/- രൂപാ കൊടുത്ത് വാങ്ങുകയും തെലുങ്കിലും, ഹിന്ദിയിലും ചിത്രമാക്കുകയും ചെയ്തു - തെലുങ്കിൽ 1980 -ൽ "സീതാ രാമുലു" എന്ന പേരിലും, ഹിന്ദിയിൽ 1984 -ൽ "ഹൈസിയത്" എന്ന പേരിലും. തെലുങ്കിൽ നല്ല വിജയം നേടിയെങ്കിലും, ഹിന്ദിയിൽ ആവറേജ് ഹിറ്റ് ആയിരുന്നു. വർഷങ്ങൾ ഉരുണ്ടോടി - കലൈജ്ഞാനം പിന്നീട് നിർമ്മാതാവിന്റെയും, സംവിധായകന്റെയും കുപ്പായമണിഞ്ഞു ചില ചിത്രങ്ങൾ ചെയ്തു - അവയിൽ ചിലത് വിജയിച്ചു, ചിലത് വൻ ദുരന്തങ്ങളുമായിരുന്നു. എല്ലാം നഷ്ടപ്പെട്ട് അവശനിലയിൽ കഴിയുമ്പോൾ കെ.ഭാഗ്യരാജുമായി കൂട്ടു ചേർന്ന് നിർമ്മിച്ച "അമ്മാ വന്താച്ച്" എന്ന ചിത്രവുമായി ബന്ധപ്പെട്ട് സംവിധായകൻ പി.വാസുവിനെ കാണാൻ വേണ്ടി ഒരു റെക്കോർഡിങ് സ്റ്റുഡിയോവിലേക്ക് പോയപ്പോൾ അവിടെ "മന്നൻ" പടത്തിന്റെ റീ-റെക്കോർഡിങ് തിരക്കിലായിരുന്നു വാസു. അദ്ദേഹത്തിന് വേണ്ടി പുറത്തു കാത്തു നിൽക്കുമ്പോൾ സ്റ്റുഡിയോവിൽ നിന്നും വാസുവിന്റെ അസിസ്റ്റന്റ് നന്ദു പുറത്തു വന്നപ്പോൾ, അകത്ത് ഏതു പടത്തിന്റെ വർക്ക് ആണ് നടക്കുന്നതെന്ന് കേട്ടപ്പോൾ പുള്ളി "മന്നൻ" ആണെന്നും, അതിന്റെ കഥ ഇതാണെന്നും പറഞ്ഞു. ഈ കഥയും, അകത്തു നിന്നും കേൾക്കുന്ന സംഭാഷണ ശകലങ്ങളും കേട്ടപ്പോൾ കലൈജ്ഞാനം ഒന്ന് ഞെട്ടി - ഇത് വർഷങ്ങൾക്ക് മുൻപ് തന്റെ കഥയിൽ ഇറങ്ങിയ "കണവൻ മനൈവി"-യാണല്ലോ, തന്റെ അനുവാദമില്ലാതെ ഇങ്ങിനൊരു മോഷണം നടന്നിട്ടുണ്ടല്ലോ എന്നോർത്ത്. ആ സമയത്ത് അദ്ദേഹം വാസുവുമായി ഇതിനെക്കുറിച്ച് ഒന്നും സംസാരിച്ചില്ല. അടുത്ത ദിവസം "അമ്മാ വന്താച്ച്" ചിത്രത്തിന്റെ ഷൂട്ടിങ്ങിന് വേണ്ടി ബോംബയ്ക്ക് പോകേണ്ടതാണ്. നിശ്ചയിച്ചപടി എല്ലാരും ബോംബെയ്ക്ക് പോയി. ബോംബെയിലെത്തിയപ്പോൾ സംസാരത്തിനിടയിൽ കലൈജ്ഞാനം ഒന്നും അറിയാത്തത് പോലെ, തന്റെ പക്കൽ നല്ലൊരു കഥയുണ്ട് അത് പറയട്ടെ എന്ന് വാസുവിനോട് ചോദിച്ചപ്പോൾ അദ്ദേഹം ശരിയെന്ന് പറഞ്ഞ് തലയാട്ടിയപ്പോൾ കലൈജ്ഞാനം "കണവൻ മനൈവി"-യുടെ കഥ പറഞ്ഞു. ഇപ്പോൾ ഞെട്ടിയത് വാസുവാണ് - സാർ, ഇത് ഞാൻ സംവിധാനം ചെയ്ത് അടുത്താഴ്ച റിലീസിന് തയ്യാറായി നിൽക്കുന്ന "മന്നൻ" കഥയാണല്ലോ എന്നായി വാസു. അതിന് കലൈജ്ഞാനം, ഈ കഥ 1976 -ൽ തന്നെ "കണവൻ മനൈവി" എന്ന പേരിൽ സിനിമയാക്കപ്പെട്ടു റിലീസ് ആയതാണ് എന്ന് പറഞ്ഞപ്പോൾ വാസു എനിക്കതിനെക്കുറിച്ചറിയില്ല, ഈ കഥ കന്നഡത്തിൽ "അനുരാഗ അരളിതു" എന്ന പേരിൽ ഇറങ്ങിയത് രജനികാന്ത് കാണാനിടയായി, അദ്ദേഹത്തിന് ഇഷ്ടപ്പെട്ടത് കൊണ്ട് തമിഴിൽ റീമേക് ചെയ്യാം എന്ന് തീരുമാനിച്ച് അതിന്റെ റൈറ്റ്സ് ശിവാജി പ്രൊഡക്ഷൻസ് രണ്ടു ലക്ഷം കൊടുത്തു വാങ്ങി നിർമ്മിച്ചതാണ് "മന്നൻ" എന്ന വിശദമാക്കി. ഇപ്പോൾ കലൈജ്ഞാനം വീണ്ടുമൊന്ന് ഞെട്ടി - കാരണം, താൻ അറിയാതെ കന്നഡത്തിലും റീമേക് ആയത് അറിഞ്ഞ്. കലൈജ്ഞാനത്തിന്റെ കുറെ കഥകൾ അങ്ങിനെ മോഷണം പോയിട്ടുണ്ട് - "ദേവർ മകൻ" നടൻ സങ്കിലി മുരുകൻ വഴി മോഷണം പോയതാണ് - ഇദ്ദേഹം നിർമ്മിച്ച "ഇളം ജോഡികൾ" പകർപ്പവകാശം വാങ്ങിക്കാതെ ഹിന്ദിയിൽ "ലവ് 86" എന്ന പേരിൽ നിർമ്മിക്കപ്പെട്ടു - ചില ഉദാഹരണങ്ങൾ മാത്രം. കഥകൾ ഇങ്ങിനെ തുടർന്ന് മോഷണം പോകുന്നത് വിട്ടുകൂടല്ലോ എന്ന് തീരുമാനിച്ചു അദ്ദേഹം. ആയതിനാൽ നിയമപരമായി നീങ്ങാം എന്ന് തീരുമാനിച്ചു. രജനികാന്തിനെ മോഷണത്തിന്റെ കാര്യം അറിയിച്ചപ്പോൾ, എനിക്കീ കാര്യങ്ങളൊന്നും അറിയില്ല, കന്നഡ ചിത്രം ഇഷ്ടപ്പെട്ടത് കൊണ്ട് ആ കഥ തമിഴിൽ ചെയ്യാൻ ഞാൻ ആഗ്രഹിച്ചു അത്രേയുള്ളു എന്ന് പറഞ്ഞ് തടിയൂരി. വാസു കണവൻ മനൈവി, അനുരാഗ അരളിതു, മന്നൻ എന്നീ ചിത്രങ്ങളുടെ കഥ ഒന്ന് തന്നെ എന്ന് സത്യാവസ്ഥ കോടതിൽ വന്ന് പറയാം എന്ന് വാക്കു കൊടുത്തു. ഈ സമയത്ത് തന്നെ "മന്നൻ" തെലുങ്കിൽ റീമേക് ചെയ്യാനുള്ള റൈറ്റ്സ് ഒരു നിർമ്മാതാവ് നല്ലൊരു തുക കൊടുത്ത് വാങ്ങിച്ചിരുന്നു. വാങ്ങിയത് മാത്രമല്ല, ചിരഞ്ജീവി, നഗ്മ എന്നിവരെ വെച്ച് ചിത്രീകരണവും തുടങ്ങിയിരുന്നു. അതിന് ശേഷമാണ് നിർമ്മാതാവ് അറിയുന്നത് ആ കഥ നേരത്തെ തന്നെ തെലുങ്കിൽ "സീതാ രാമുലു" എന്ന പേരിൽ ഇറങ്ങിയിട്ടുള്ള വിവരം. പക്ഷേ, റൈറ്റ്സ് വാങ്ങി ചിത്രീകരണവും തുടങ്ങിയത് കൊണ്ട് കഥയിൽ ചില മാറ്റങ്ങളും, കുത്തിത്തിരുകലുകളും ചെയ്ത് ചിത്രം കമ്പ്ലീറ്റ് ആക്കി റിലീസ് ചെയ്തു - പടം ചരിത്രം കാണാത്ത വിജയവും നേടി. തന്റെ കഥ രണ്ടു ഭാഷകളിൽ മാത്രമല്ല, മൂന്നാമതായൊരു ഭാഷയിലും മോഷണം ചെയ്യപ്പെട്ട വിവരം കലൈജ്ഞാനം അറിയുന്നു. അദ്ദേഹം ഉടൻ തന്നെ തെലുങ്ക് നിർമ്മാതാവിനെക്കണ്ട് സംസാരിക്കാൻ പോയപ്പോൾ, നിർമ്മാതാവ് തനിക്കിപ്പോൾ നേരമില്ല അദ്ദേഹത്തോട് പോകാൻ പറയു എന്ന് തിരിച്ചയക്കുകയാണുണ്ടായത്. കലൈജ്ഞാനം പിന്നീട് കന്നഡ ചിത്രത്തിന്റെ നിർമ്മാതാവുമായി സംസാരിക്കാൻ തീരുമാനിച്ചു. ആ ചിത്രം നിർമ്മിച്ചത് രാജ്‌കുമാറിന്റെ മരുമകൻ തന്നെയായിരുന്നു. അവരുടെ മാനേജർ ആയി ജോലി ചെയ്തിരുന്നത് കലൈജ്ഞാനത്തിന് പരിചയമുള്ള ഒരു വ്യക്തിയായിരുന്നു. പുള്ളിയുടെ വീട് മദ്രാസിലായിരുന്നത് കൊണ്ട് അദ്ദേഹത്തെക്കണ്ട് കാര്യങ്ങൾ വിശദീകരിച്ച്, രാജ്‌കുമാറുമായി ചർച്ച ചെയ്യുവാൻ പറഞ്ഞയച്ചു. ഒരാഴ്ച കഴിഞ്ഞ് പുള്ളിയെ സമീപിച്ചപ്പോൾ, അറിഞ്ഞ വിവരം - അവർ കണവൻ മനൈവിയുടെ കഥ മോഷ്ടിച്ചതല്ലെന്നും, കന്നഡയിലെ ഒരു നോവൽ ആസ്പദമാക്കിയാണ് ചിത്രമെടുത്തതെന്നുള്ള വിശദീകരണമായിരുന്നു അത്. കലൈജ്ഞാനം അപ്പോൾ ആലോചിച്ചു, നമ്മൾ തന്നെ രാജ്‌കുമാറിനെ നേരിട്ട് കണ്ടിരുന്നെങ്കിൽ കാര്യം ഒത്തു തീർപ്പായിരുന്നേനെ എന്ന്, അതിന് കാരണമുണ്ട്. രാജ്‌കുമാർ കന്നഡത്തിൽ അഭിനയിക്കുന്നതിന് മുൻപ് തമിഴിലായിരുന്നു ചാൻസ് തേടി അലഞ്ഞിരുന്നത്. ആ സമയത്തു തൊട്ടേ കലൈജ്ഞാനത്തിന് രാജ്‌കുമാറിനെ അറിയാം. എന്നുമാത്രമല്ല, രാജ്‌കുമാറിന് തമിഴിൽ നായകനായി അഭിനയിക്കാൻ ആദ്യത്തെ സന്ദർഭം ഒരുക്കിക്കൊടുത്തതും കലൈജ്ഞാനമായിരുന്നു - കലൈജ്ഞാനം ആദ്യമായി തിരക്കഥ എഴുതിയ "ആഗസ്റ്റ് പുരട്ച്ചി" എന്ന ചിത്രമായിരുന്നു അത്. നിർഭാഗ്യം എന്ന് പറയട്ടെ, ആ ചിത്രം അഞ്ചു ദിവസത്തെ ഷൂട്ടിംഗ് മാത്രം നടന്ന ശേഷം നിന്നുപോവുകയായിരുന്നു. പിന്നീടാണ് രാജ്‌കുമാർ കന്നഡത്തിലേക്ക് ചേക്കേറുന്നത്. പണ്ടത്തെ ആ പരിചയം വെച്ച് രാജ്‌കുമാർ തന്നെ നിരാശപ്പെടുത്തിയിട്ടുണ്ടാവില്ലല്ലോ, അതിനുള്ള വഴി താൻ തന്നെ അടച്ചുവല്ലോ എന്നദ്ദേഹം ചിന്തിച്ചുപോയി. അപ്പോഴേക്കും കണവൻ മനൈവിയുടെ നിർമ്മാതാവ് ശിവസുബ്രഹ്മണ്യത്തിനും തന്റെ പടത്തിന്റെ റൈറ്റ്സ് വാങ്ങാതെ മന്നൻ ഇറക്കിയ വിവരം അറിഞ്ഞ് കലൈജ്ഞാനത്തിനെ കാണാനെത്തി. അദ്ദേഹത്തോട് കലൈജ്ഞാനം അതുവരെയുണ്ടായ സംഭവ വികാസത്തെക്കുറിച്ച് അറിയിച്ചു. രണ്ടുപേരും നിയമപരമായി നീങ്ങാൻ തീരുമാനയിച്ചു നല്ലൊരു വക്കീലിനെ സമീപിക്കുന്നു. ന്യായം കിട്ടണമെങ്കിൽ കന്നഡ ചിത്രത്തിന്റെ നിർമ്മാതാവ്, അതിൽ നായകനായി അഭിനയിച്ച രാജ്‌കുമാർ, തമിഴിൽ ആ ചിത്രം നിർമ്മിച്ച ശിവാജി പ്രൊഡക്ഷൻസ്, ചിത്രം സംവിധാനം ചെയ്ത പി.വാസു, നായകൻ രജനികാന്ത്, തെലുങ്ക് ചിത്രത്തിന്റെ നിർമ്മാതാവ്, നായകൻ ചിരഞ്ജീവി എന്നിങ്ങനെ ഒട്ടേറെ പേർക്ക് നോട്ടീസ് അയക്കണം എന്ന് എല്ലാം വിശദമായി കേട്ടറിഞ്ഞ വക്കീൽ പറഞ്ഞു, അതാണ് ലീഗൽ പ്രൊസീജർ എന്നും. കലൈജ്ഞാനം വിചാരിച്ചിരുന്നത് കന്നഡ ചിത്രത്തിന്റെ നിർമ്മാതാവിന് നോട്ടീസ് അയച്ചാൽ കാര്യം തീരും എന്നാണ്. പക്ഷേ, ഇത്രയും പേർക്ക് നോട്ടീസ് അയക്കേണ്ടി വരും എന്നറിഞ്ഞപ്പോൾ അദ്ദേഹം ആ ഉദ്യമത്തിൽ നിന്നും പിന്തിരിയുകയാണുണ്ടായത് - കാരണം, അദ്ദേഹത്തിന് രാജ്‌കുമാർ, ശിവാജി പ്രൊഡക്ഷൻസ്, പി. വാസു, രജനികാന്ത് എന്നിങ്ങനെ എല്ലാവരും വേണ്ടപ്പെട്ടവരാണ് - രാജ്‌കുമാറിന് കടപ്പാടുണ്ട്, രജനികാന്തിനും കടപ്പാടുണ്ട് - കാരണം, രജനികാന്തിന് ആദ്യമായി നായക വേഷം നൽകിയത് ഇദ്ദേഹമാണ് "ഭൈരവി" എന്ന ചിത്രത്തിൽ - ശിവാജി ഗണേശനെ നായകനാക്കി രണ്ടു മൂന്ന് ചിത്രങ്ങൾ നിർമ്മിച്ചിട്ടുണ്ട്, പി.വാസുവുമായി തിരക്കഥകളിൽ കുറെ സഹകരിച്ചിട്ടുണ്ട്, കൂടാതെ, പലപ്പോഴും സാമ്പത്തികമായി ബുദ്ധിമുട്ടിക്കൊണ്ടിരുന്നപ്പോൾ പണം നൽകി സഹായിച്ചുകൊണ്ടിരുന്നത് വാസുവാണ്. അങ്ങിനെയിരിക്കെ, അവർക്കൊക്കെ നോട്ടീസ് അയച്ചാൽ സൗഹൃദം നഷ്ടപ്പെടും, അതുകൊണ്ട് ഞാൻ അയക്കുന്നില്ല, നിങ്ങളല്ലേ "കണവൻ മനൈവി"യുടെ നിർമ്മാതാവ്, താങ്കൾക്കാണല്ലോ നിയമപരമായി എല്ലാ റൈറ്റ്‌സും ഉള്ളത്, അതുകൊണ്ട്, നിങ്ങൾ നിയമപരമായി നീങ്ങു എന്ന് ശിവസുബ്രഹ്മണ്യത്തിനോട് പറഞ്ഞു. അദ്ദേഹം കലികൊണ്ട് തുള്ളി, ശിവാജി പ്രൊഡക്ഷൻസിൽ നിന്നും നിങ്ങൾ പണം വാങ്ങിക്കാണും, അതുകൊണ്ടാണ് ഒഴിഞ്ഞു മാറുന്നത് എന്ന് കലൈജ്ഞാനത്തിനെ കുറ്റപ്പെടുത്തി. അങ്ങിനെ ആ മോഷണം ഒരു ഒത്തുതീർപ്പിലെത്താതെ പോയി. പിൻകുറിപ്പ് : മന്നൻ / ഗരാന മൊഗുഡു ഹിന്ദിയിൽ "ലാഡ്‌ല" എന്ന പേരിൽ റീമേക് ചെയ്യപ്പെട്ട വിവരം കലൈജ്ഞാനം അറിഞ്ഞിട്ടില്ലെന്ന് തോന്നുന്നു, കാരണം, അതിനെക്കുറിച്ച് അദ്ദേഹം പരാമർശിച്ച് കണ്ടില്ല. ഹിന്ദിക്കാരും ആ കഥ നേരത്തെ തന്നെ "ഹൈസിയത്" എന്ന പേരിൽ ഇറങ്ങിക്കഴിഞ്ഞിരുന്നു എന്നറിയാതെയാണ് വീണ്ടും ചിത്രമാക്കിയതെന്നാണ്‌ തോന്നുന്നത്. ഇത്രയേറേ ഭാഷകളിൽ ഈ കഥ ചിത്രമായപ്പോൾ നമ്മുടെ കൊച്ചുകേരളത്തിന്റെ ശ്രദ്ധ അതിലേക്ക് പോയില്ലേ എന്ന് പലരും ചിന്തിച്ചേക്കും. എന്നാൽ, കൊച്ചുകേരളവും ആ കഥ വിട്ടുവെച്ചില്ല - അതേപടി ചെയ്തില്ലെന്ന് മാത്രം - തിരക്കഥയിൽ ഒട്ടേറേ മാറ്റങ്ങൾ വരുത്തി "ദന്തഗോപുരം" എന്ന പേരിൽ ചിത്രം ഇറങ്ങിയിരുന്നു - ഇവിടെയും, മൂലകഥയ്ക്ക് ക്രെഡിറ്റ് കൊടുത്തിരുന്നില്ല എന്നത് ശ്രദ്ധേയമാണ്. ചിത്രങ്ങൾ : കടപ്പാട്
