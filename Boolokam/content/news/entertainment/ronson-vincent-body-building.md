---
author: Beaumaris
categories:
- Entertainment
comment_count: 0
date: 2022-07-08 10:42:24
draft: false
image: ''
like_count: 11132
share_count: 5766
tags:
- bigboss 4
- body building
- Ronson Vincent
title: ബിഗ്‌ബോസ് റോൺസന്റെ ബോഡി ബിൽഡിങ് വീഡിയോ വൈറലാകുന്നു
view_count: 333944
---

ടെലിവിഷൻ പ്രേക്ഷകർക്ക് പ്രിയപ്പെട്ട താരമാണ് റോൺസൺ വിൻസന്റ്. തെലുങ്ക് സിനിമകളിൽ പ്രവർത്തിച്ചിട്ടുള്ള താരം പിന്നീട് മലയാളം സീരിയലുകളിലൂടെ പ്രേക്ഷകരുടെ പ്രിയതാരമായി. യാത്രകളും ഭക്ഷണവും ഏറെ ഇഷ്ടമുള്ളതാരം ബിഗ്‌ബോസ് സീസർ 4 ൽ ശക്തനായൊരു മത്സരാർത്ഥിയായിരുന്നു . എന്നാൽ ഒട്ടും പ്രശംസകൾ കിട്ടാതെയാണ് താരം വളർന്നത്. താരത്തിന്റെ വാക്കുകളിലൂടെ " ഞാൻ എന്ന് പറയുന്ന വ്യക്തി ഭീകരമായൊരു വട്ടപൂജ്യമാണ്. ചെറുപ്പം മുതലായാലും ഇപ്പോഴായാലും അപ്രിസിയേഷൻ എന്ന് പറയുന്ന സാധനം എന്റെ വീട്ടിൽ നിന്നും ഇതുവരെ കിട്ടിയിട്ടില്ല. ഇത് പറയാനുള്ള കാരണം ഞാൻ വരുന്നത് വലിയൊരു വീട്ടിൽ നിന്നാണ്. ശരിക്കും പറഞ്ഞാൽ വിൻസന്റ് ഫാമിലി എന്ന് പറയുമ്പോ കടലുപോലെ കിടക്കുവാണ്. കുടുംബത്തിലെ എല്ലാവരും വേറെ വേറെ റെയ്ഞ്ചിലുള്ള ആൾക്കാരാണ്. ഈയൊരു ഇൻട്രസ്ട്രിയിൽ വരണമെന്ന് ആ​ഗ്രഹിച്ച ആളെ ആയിരുന്നില്ല ഞാൻ. വരാൻ താല്പര്യവും ഉണ്ടായിരുന്നില്ല. ഞാൻ ജനിക്കുന്നതിന് മുമ്പ് എന്റെ അച്ഛൻ ഒരു നായകനായിരുന്നു. അന്നത്തെ കാലത്തെ മുൻനിര നായികമാരോടൊപ്പം അഭിനയിച്ചിട്ടുണ്ട്. ഫാമിലി നോക്കണം എന്നായത് കൊണ്ട് അച്ഛൻ അഭിനയം നിർത്തി. വലുതായ ശേഷം ഞാൻ എന്റേതായ ജോലി ചെയ്തു. പക്ഷേ വീട്ടിൽ വരുമ്പോൾ ആരും ഹാപ്പി ആയിരുന്നില്ല. ഐടി ഫീൽഡിൽ ആയപ്പോൾ കഴിക്കാൻ കുറേ സാധനങ്ങൾ കിട്ടി. ജോലി ചെയ്യുമ്പോൾ രണ്ട് സൈഡിലും ഫുഡ് ഐറ്റംസ് ആയിരുന്നു. ശേഷം എനിക്ക് കൊളസ്ട്രോളൊക്കെ പിടിപ്പെട്ടു. ഒടുവിൽ ജോലി വിട്ടേക്ക്, നി അധ്വാനിച്ച് ഇവിടെ ഒന്നും കൊണ്ടുവരേണ്ട ആവശ്യമില്ലായെന്ന് അച്ഛൻ പറഞ്ഞു. അങ്ങനെ മനസ്സില്ലാ മനസ്സോടെ ജോലി നിർത്തി ആരോ​ഗ്യം നോക്കാൻ തുടങ്ങി. തടിയൊക്കെ കുറച്ച് സെറ്റായി. ഞാൻ പോലും അറിയാതെ ഞാനൊരു മോഡലിം​ഗ് രം​ഗത്ത് എത്തിപ്പെട്ടു. എന്തോ ഒരു ഭാ​ഗ്യം കൊണ്ട് അതിലെനിക്ക് തിളങ്ങാൻ പറ്റി. അങ്ങനെയാണ് ഒരു സിനിമയിൽ അഭിനയിക്കുന്നത്. ആദ്യ സിനിമയ്ക്ക് തന്നെ ബെസ്റ്റ് വില്ലൻ അവാർഡ് കിട്ടി. പിന്നെ ജിമ്മായിരുന്നു ലോകം. വീട്ടിൽ പറഞ്ഞപ്പോൾ, എനിക്ക് പറ്റിയ പണിയല്ല ഇതൊന്നും എന്നായിരുന്നു അച്ഛനും അമ്മയും പറഞ്ഞത്. എന്നെ കൊണ്ട് പറ്റില്ലെന്ന് എല്ലാവരും പറഞ്ഞപ്പോൾ, എനിക്ക് പിന്നെ വാശി ആയി. ആ വാശിയാണ് ഇപ്പോൾ എന്നെ ഇവിടെ എത്തിച്ചത്." എന്തായാലും ബിഗ്‌ബോസിന്റെ ഫൈനൽ റൌണ്ട് അടുക്കായതുവരെ അതിൽ പിടിച്ചുനിന്ന താരമാണ് റോൺസൺ . റോൺസന്റെ ഒരു ബോഡി ബിൽഡിങ് വീഡിയോ ആണ് ഇപ്പോൾ വൈറലാകുന്നത്. [video width="480" height="854" mp4="https://cdn.boolokam.com/articles/2022/07/fwfwf.mp4"][/video] &nbsp;