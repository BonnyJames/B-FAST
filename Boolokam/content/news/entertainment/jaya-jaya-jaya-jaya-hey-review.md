---
author: Beaumaris
categories:
- Entertainment
comment_count: 0
date: 2022-10-29 05:21:42
draft: false
image: ''
like_count: 52098
share_count: 44616
tags:
- Ahnas Noushad
- basil joseph
- darshana rajendran
- Featured
- Jaya Jaya Jaya Jaya Hey
title: തിരുവനന്തപുരം ഭാഷയിൽ പറഞ്ഞാൽ 'ചിരിച്ചു ഊപ്പാട് വരും ' !
view_count: 1907940
---

### Ahnas Noushad

വിപിൻ ദാസിന്റെ മുദ്ദുഗൗവും, അന്താക്ഷരിയും പൂർണ്ണമായി തൃപ്തിപ്പെടുത്തിയ സിനിമകൾ അല്ലായിരുന്നിട്ട് കൂടിയും ജയ ജയ ജയ ജയഹേ ആദ്യ ദിവസം തന്നെ തിയേറ്ററിൽ പോയി കാണാനുള്ള കാരണം ബേസിലാണ് .എന്തോ പുള്ളിക്കാരൻ ചെയ്യുന്ന കഥാപാത്രങ്ങളോടൊക്കെ പെട്ടെന്നങ്ങ് കണക്ട് ആകും, പലപ്പോഴും നമുക്ക് ചുറ്റും കണ്ടിട്ടുള്ള നമുക്ക് അടുത്തറിയാവുന്ന ഒരാളെ സ്‌ക്രീനിൽ കാണുന്ന പോലെ ഫീൽ ചെയ്യും. അതാണ് പുള്ളിയുടെ ഏറ്റവും വലിയ പ്ലസ്‌, അത്രക്ക് റിയലിസ്റ്റിക്കായിട്ടാണ് പുള്ളി പെർഫോം ചെയ്യുന്നത് .ഇത്തവണയും പുള്ളി പതിവ് തെറ്റിച്ചില്ല കേട്ടോ ഇൻട്രോ മുതൽ ക്ലൈമാക്സ്‌ വരെ മൈന്യുട്ടായിട്ടുള്ള ചില എക്സ്പ്രെഷൻസും, കൗണ്ടറുകളുകൊണ്ട് തിയേറ്ററിൽ ചിരി പടർത്തി രാജ്ഭവനിലെ രാജേഷായി ബേസിൽ നിറഞ്ഞാടുകയായിരുന്നു ഒപ്പം ഒരൊന്നൊന്നര മാസ്സ് കഥാപാത്രമായി ദർശനയും.കടുക് മണി വ്യത്യാസത്തിൽ ഒന്ന് അങ്ങോട്ടോ ഒന്ന് ഇങ്ങോട്ടോ മാറിയാൽ ഓവറായി പോകേണ്ടിയിരുന്ന കഥാപാത്രം ഒരു തരി നാടകീയത ഇല്ലാതെ കയ്യടക്കത്തോട് കൂടി എന്ത്‌ മനോഹരമായിട്ടാണ് പുള്ളിക്കാരി അവതരിപ്പിച്ചിരിക്കുന്നത് .ഇന്റെർവെല്ലിന് മുന്നേയുള്ള സീനൊക്കെ എന്റെ പൊന്നേ വൻ അഴിഞ്ഞാട്ടം !ഷൈജു ദാമോദരന്റെ കമൻട്രി ISL ൽ പോലും ഞാൻ ഇത്രക്ക് ആസ്വദിച്ചട്ടില്ല !!അമ്മാതിരി പൊളപ്പൻ ഐറ്റം അല്ലായിരുന്നോ ചിരിച്ച് ഊപ്പാട് വന്നു..! ഇവരെ കൂടാതെ അജു വർഗീസ്, അസീസ്, പിന്നെ ജയയുടെ അമ്മായി അമ്മ, അമ്മാവൻ തുടങ്ങി എന്റെ പൊന്നോ കിട്ടിയ ഗ്യാപ്പിൽ എല്ലാവരും വന്ന് ചിരിപ്പിച്ചിട്ടുണ്ട് ???????? സംഗതി ഹാസ്യ രൂപേണയാണ് അവതരിപ്പിച്ചിരിക്കുന്നതെങ്കിലും കേവലം ഒരു എന്റർടൈനർ എന്ന ടാഗിൽ അങ്ങ് ഒതുക്കി കളയേണ്ട ചിത്രമല്ല ഇത് ! ഇന്നിന്റെ കാലഘട്ടത്തിൽ ചർച്ച ചെയ്യപ്പെടേണ്ട ഒരു കണ്ടെന്റ് ഉണ്ട് ചിത്രത്തിൽ.. പെണ്ണായി ജനിച്ചു പോയി എന്ന ഒരൊറ്റ കാരണം കൊണ്ട് സ്വന്തം അഭിപ്രായം പറയാൻ പറ്റാത്ത ഇഷ്ടപ്പെട്ട കോഴ്സ് എടുക്കാനോ ഇഷ്ടപ്പെട്ട കോളേജിൽ പോകാനോ പറ്റാത്ത ഒരു ജോലി നേടി സ്വന്തം കാലിൽ നിൽക്കണമെന്ന് സ്വപ്നം കണ്ടിരുന്നവളെ കല്യാണത്തിന് ശേഷവും പഠിക്കാമല്ലോ എന്ന മുട്ടാപ്പോക്ക് ന്യായം പറഞ്ഞ് വീട്ടുകാരെല്ലാം കൂടി കെട്ടിച്ചുവിട്ട ഒരുവളുടെ പോരാട്ടത്തിന്റെ കഥ കൂടിയാണ് ! അടിമുടി ടോക്സിക് ചിന്താഗതികളോട് കൂടി ജീവിക്കുന്ന ഒരു കൂട്ടം കഥാപാത്രങ്ങൾ ! വളർന്നു വന്ന വീട്ടിലുള്ളവരും ചെന്ന് കേറിയ വീട്ടിലുള്ളവരുമെല്ലാം ഓരേ വേവ് ലെങ്ങ്താണ് ഇതിനിടയിൽ പെട്ടുപോയ പാവം ജയ. ടോക്സിക് റിലേഷന്ഷിപ്പും, ടോക്സിക് പേരെന്റിങ്ങുമൊക്കെ ഇതിലും ഹ്യൂമറസായി പ്രസന്റ് ചെയ്യാൻ കഴിയുമെന്ന് തോന്നുന്നില്ല !ഈ വർഷം ഇതുവരെ തിയേറ്ററിൽ കണ്ട മികച്ച കണ്ടന്റുള്ള ബെസ്റ്റ് എന്റർടൈനറാണ് ജയ ജയ ജയ ജയഹേ. ഇതിനെല്ലാം പുറമേ കൊട്ടിയം സിംലയിലെ പ്ലാസ്റ്റിക് കവർ, ഹോളി ക്രോസ്സ് ഹോസ്പിറ്റലിൽ, എഴുത്താണിക്കട വെട്ട് കേക്ക് തുടങ്ങി ജനിച്ചു വളർന്ന നാടും പരിസരവും ഇങ്ങനെ ബിഗ് സ്‌ക്രീനിൽ കാണുമ്പോഴുയുള്ള സന്തോഷം വേറേയും .വിപിൻ ദാസ് ഇത് നിങ്ങളുടെ കരിയറിലെ ബെസ്റ്റ് വർക്കാണ് Keep entertaining us പടം ആരും മിസ്സാക്കല്ലേ !!ഇഷ്ടം പോലെ ചിരിക്കാനുണ്ട് അതോടൊപ്പം ചിന്തിക്കാനുമുണ്ട് !!! NB: ബൈ ദി ബൈ മാസാവസാനം അല്ലേ മറ്റന്നാൾ കൂടെ ചേർത്ത് ആകെ രണ്ട് വർക്കിങ്ങ് ഡേ അല്ലേ ഉള്ളൂ നല്ല കട്ട പ്രഷർ അടിച്ചിരിക്കുവായിരിക്കും മിക്കവരും ദാ ഈ പടം ഒന്ന് പോയി കണ്ട് നോക്ക് നല്ല ആശ്വാസം കിട്ടും.. അനുഭവത്തിന്റെ വെളിച്ചത്തിൽ പറയുവാ ഒന്ന് കൂൾ ആകും സത്യം