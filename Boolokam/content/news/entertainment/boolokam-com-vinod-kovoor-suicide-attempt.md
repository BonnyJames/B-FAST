---
author: safwan
categories:
- Entertainment
comment_count: 0
date: 2022-05-25 05:40:07
draft: false
image: https://cdn.boolokam.com/articles/2022/05/images-100-1.jpeg
like_count: 8888
share_count: 8055
tags:
- Featured
- vinod kovoor
title: അന്ന് ആത്മഹത്യാ കുറിപ്പ് എഴുതി മരിക്കാൻ തീരുമാനിച്ചു; പിന്നീട് അവരെ കുറിച്ച്
  ഓർത്തപ്പോൾ അതിൽ നിന്നും പിന്മാറി. ഞെട്ടിക്കുന്ന വെളിപ്പെടുത്തലുമായി വിനോദ് കോവൂർ.
view_count: 313553
---

മലയാളികളുടെ പ്രിയപ്പെട്ട ഹാസ്യ താരങ്ങളിലൊരാളാണ് വിനോദ് കോവൂർ. ടെലിവിഷൻ പ്രേക്ഷകർക്ക് സുപരിചിതനാണ് താരം. വളരെ ചെറിയ ചെറിയ വേഷങ്ങൾ കൊണ്ടാണ് താരം ഇപ്പോൾ ഈ നിലയിൽ എത്തിയത്. ഇപ്പോഴിതാ കരിയറിലെ തുടക്കകാലത്ത് തനിക്ക് നേരിടേണ്ടി വന്ന ദുരവസ്ഥയെക്കുറിച്ച് തുറന്നു പറഞ്ഞിരിക്കുകയാണ് നടൻ.

"കരിയറിന്റെ തുടക്കത്തിലാണ് എം.ടിയുടെ ഒരു സിനിമയില്‍ അവസരം ലഭിച്ചത്. എം.ടിയുടെ തിരക്കഥ, സേതുമാധവന്‍ എന്ന സംവിധായകന്‍, നാല് നായകന്‍മാരില്‍ ഒരാള്‍ താനാണെന്ന് പറഞ്ഞാണ് അഭിനയിക്കാന്‍ പോയത്. കൂട്ടുകാരും കുടുംബക്കാരുമെല്ലാം ആഘോഷമായാണ് യാത്രയാക്കിയത്.

എന്നാല്‍ അവിടെയെത്തിയപ്പോള്‍ അഭിനയിക്കാന്‍ താനില്ലെന്നാണ് അറിഞ്ഞത്. ഇതോടെ എല്ലാം അവസാനിപ്പിക്കാനൊരുങ്ങി. ആത്മഹത്യാക്കുറിപ്പെഴുതി മരിക്കാന്‍ തീരുമാനിച്ചെങ്കിലും പിന്നീട് അച്ഛനേയും അമ്മയേയും ഓര്‍ത്തപ്പോള്‍ പിന്‍മാറുകയായിരുന്നു. പിന്നീട് ചെറിയ ചെറിയ പരിപാടികള്‍ ചെയ്ത തന്റെ ജീവിതത്തില്‍ വഴിത്തിരിവായത് എം80 മൂസ പരമ്ബരയാണ്. അതുവരെ സീരിയലുകള്‍ വലിയ വീടുകളിലെ കഥയായിരുന്നു.

![](https://cdn.boolokam.com/articles/2022/05/images-100-1.jpeg)

സാധാരണക്കാരുടെ ജീവിതം അതുവരെ സീരിയലുകളില്‍ വിഷയമായിരുന്നില്ല. അടുപ്പിലൂതുന്ന ഭാര്യ, തീന്‍മേശക്ക് ചുറ്റിലിരുന്ന് ദാരിദ്ര്യം പറയുന്ന ഒരു കുടുംബം പുതിയ അനുഭവമായിരുന്നു. അതോടെ ഞാന്‍ ഒരു താരമായി മാറി."-വിനോദ് കോവൂര്‍ പറഞ്ഞു.