---
author: Beaumaris
categories:
- Entertainment
comment_count: 0
date: 2023-08-19 05:02:57
draft: false
image: https://cdn.boolokam.com/articles/2023/08/geeee-1024x538.jpg
like_count: 1165
share_count: 188
tags:
- Adarsh
- dulquer
- Gulshan
- Guns &amp; Gulaabs
- Raj &amp; DK
- RajKummar
title: എൺപതുകളുടെ നൊസ്റ്റാൾജിയ ഉണർത്തുന്ന പശ്ചാത്തലത്തിൽ പറയുന്ന ഒരു ഗാങ്സ്റ്റർ ഡ്രാമ,
  പക്ഷെ നിരാശ ആയിരുന്നു ഫലം
view_count: 16873
---

**Vani Jayate ** രാജ് ആൻഡ് ഡിക്കെ എന്ന സമീപകാല വെബ്‌സീരീസുകളിൽ മികച്ച ഹിറ്റുകൾ സമ്മാനിച്ച സ്രഷ്ടാക്കൾ. ദുൽഖർ സൽമാൻ, രാജ് കുമാർ റാവു, ഗുൽഷൻ ദേവയ്യ, സതീഷ് കൗശിക്, ആദർശ് ഗൗരവ് തുടങ്ങിയ ഒരു ഗംഭീര കാസ്റ്റിംഗ് കൂപ്പ്. എൺപതുകളുടെ നൊസ്റ്റാൾജിയ ഉണർത്തുന്ന പശ്ചാത്തലത്തിൽ പറയുന്ന ഒരു ഗാങ്സ്റ്റർ ഡ്രാമ. അതിന് മേമ്പൊടിയായി ഡാർക്ക് ഹ്യുമർ. ഒട്ടേറെ പുതുമകളോടെ പുറത്തു വന്ന ട്രെയിലർ ഇത്രയൊക്കെ ഘടകങ്ങൾ പോരെ സ്ട്രീം ചെയ്തു തുടങ്ങാൻ വേണ്ടി ഉറ്റു നോക്കിയിരിക്കുകയും, തുടങ്ങിയ ക്ഷണം ആവേശത്തോടെ കാണാൻ ഒരുമ്പെടുക്കയും ചെയ്യാൻ. എന്നാൽ പറയുന്നതിൽ വിഷമമുണ്ട്. കടുത്ത നിരാശ ആയിരുന്നു ഉപോല്പന്നം. ആവശ്യമുള്ള ഘടകങ്ങൾ എല്ലാം ഉണ്ടായിട്ടും പ്രേക്ഷകരെ പിടിച്ചു നിർത്തുന്ന രീതിയിലുള്ള ഒരു ഗ്രിപ്പിങ് നരേറ്റിവിന്റെ അഭാവം കൊണ്ട് മാത്രം പാതി വെന്ത രീതിയിൽ സെർവ് ചെയ്യുന്ന ഒരു ഡിഷ് ആയി മാറി ഗൺസ് ആൻഡ് ഗുലാബ്‌സ്. [](https://cdn.boolokam.com/articles/2023/08/ddd-1.jpg)പോപ്പി കൃഷി നടക്കുന്ന ഓപ്പിയം ഉൽപ്പാദിപ്പിക്കുന്ന ഫാക്ടറികൾ ഉള്ള ഒരു ചെറു പട്ടണത്തിലാണ് സീരീസിന്റെ പശ്ചാത്തലം. അവിടെ ഒറ്റപ്പെട്ട ഒരു ഇഷ്ടിക ചൂളയിലേക്ക് ഒരാളെ ഒരു കൂട്ടം ആളുകൾ ചേർന്ന് ഓടിച്ചു കയറ്റി മൃഗീയമായി കൊല ചെയ്യുന്നു. അതിന് സാക്ഷിയാവുന്ന മൂന്ന് സ്‌കൂൾ കുട്ടികൾ, കൊല്ലപ്പെടുന്ന ആൾ അതിലൊരു കുട്ടിയോട് മരിക്കുന്നതിന് മുമ്പ് രഹസ്യമായി പറയുന്ന ഒരു കാര്യം. അച്ഛന്റെ മരണത്തിൽ തെല്ലും വിഷമം തോന്നാത്ത ഒരു മോട്ടോർ സൈക്കിൾ മെക്കാനിക്ക്, അയാൾ പ്രണയിക്കുന്ന ഒരു സ്‌കൂൾ ടീച്ചർ, അതെ സ്‌കൂൾ ടീച്ചറെ പ്രണയിക്കുന്ന വിദ്യാർത്ഥി, മെക്കാനിക്ക് ഒരു നിമിഷത്തെ ആവേശത്തിൽ നടത്തുന്ന രണ്ടു കൊലപാതകങ്ങൾ, ആ പട്ടണത്തിലേക്ക് സ്ഥലം മാറിയെത്തുന്ന ഒരു നർക്കോട്ടിക്ക് ബ്യുറോ ഉദ്യോഗസ്ഥൻ, അയാളുടെ കൊച്ചു കുടുംബം, അവരുടെ സമാധാനത്തിലേക്ക് ഭീഷണിയുമായി എത്തുന്ന അയാളുടെ പൂർവ കാമുകി, ആ പട്ടണത്തിലെ ഡോൺ, അയാളുടെ തല തെറിച്ച സന്തതി, ആ ഡോണിന്റെ മുന്നിലുള്ള വലിയൊരു ഓപ്പിയം കോണ്ട്രാക്റ്റ്, അത് സമയത്തിന് ഡെലിവറി നടത്തിയില്ലെങ്കിൽ ജീവൻ പോലും അപകടത്തിലാവുന്ന അവസ്ഥ, അവർക്കിടയിലേക്ക് എത്തുന്ന വ്യത്യസ്തമായ രീതിയിൽ കൊലകൾ നടത്തുന്ന ഒരു വാടക കൊലയാളി.... അങ്ങനെ ഒരു പിടി കൗതുകമുണർത്തുന്നതും വ്യത്യസ്ത പുലർത്തുന്നതുമായ ഘടകങ്ങൾ ഗൺസ് ആൻഡ് ഗുലാബ്‌സിന്റെ പ്രമേയത്തിലുണ്ട്. എന്നാൽ ഘടകങ്ങളെ എല്ലാം കൂട്ടിയിണക്കി എൻഗേജിങ് ആയ ഒരു ദൃശ്യാനുഭവം സൃഷ്ടിക്കുന്നതിൽ പാളിപ്പോവുകയാണ് ഉണ്ടാവുന്നത്. [![](https://cdn.boolokam.com/articles/2023/08/geeee-1024x538.jpg)](https://cdn.boolokam.com/articles/2023/08/geeee.jpg)ഹ്യുമർ, ത്രിൽ.. ഇത്തരം സീരീസുകൾ പ്രേക്ഷകരുമായി കണക്റ്റ് ചെയ്യുന്നത് ഈ രണ്ടു വിഷയങ്ങളിലാണ്. ആ രണ്ടിടത്തും ഉന്നം പിഴച്ചു. ചിരി ഉണർത്താൻ ഉദ്ദേശിച്ചുള്ള തമാശകൾ ഒന്നും വർക്ക് ഔട്ട് ആയില്ല. അതുപോലെ തന്നെ ആവേശമുണർത്തേണ്ട രംഗങ്ങളും. രാജ്‌കുമാർ റാവുവിൽ നിന്നും ഇതിലേറെ പ്രതരീക്ഷിച്ചിരുന്നു. പലപ്പോഴും തന്റെ വേഷത്തിൽ അൺകംഫർട്ടബിൾ ആയി തോന്നി. ദുൽഖർ സൽമാന്റെ പ്ലസ് പോയന്റ് അദ്ദേഹത്തിന്റെ ചാമിങ് ആയ ഒരു സ്‌ക്രീൻ പ്രേസേന്സ് ആണ്. പക്ഷെ ഇവിടെ ഒരു ഉറക്കം തൂങ്ങി റോളിൽ പിടിച്ചിട്ട് ആ ഒരു സ്കോപ്പിൽ അദ്ദേഹത്തെ ഉപയോഗിക്കാതെ പോയി. ഗുൽഷൻ ദേവയ്യയുടെ റോളിലാണ് കുറച്ചു കൂടി നല്ല രീതിയിലുള്ള എഴുത്തു പണി നടന്നിട്ടുള്ളത്. അദ്ദേഹത്തിന്റെ പഴയ കാലത്തെ റെക്കോർഡ് വെച്ച് കുഴപ്പമില്ല എന്നുമാത്രമേ പറയാൻ കഴിയൂ. ഇതിലും മികച്ച രീതിയിൽ ഉപയോഗിക്കാമായിരുന്നു. എന്നാൽ ലീഡിങ് റോളുകളിൽ വന്നതിൽ വെച്ച് ആദർശ് ഗൗരവ്, കൂടുതൽ പ്രശസ്തരായ മറ്റു മൂന്ന് പേരെക്കാളും മികച്ച പ്രകടനമാണ് കാഴ്ച വെച്ചത്. സതീഷ് കൗശിക്കിന്റെ അവസാനത്തെ വേഷമായിരുന്നു. അദ്ദേഹത്തിന്റെ അപ്രതീക്ഷിത മരണം മൂലം റോളിൽ മാറ്റം വരുത്തിയിട്ടുണ്ട് എന്ന് കേട്ടിരുന്നു. https://youtu.be/pgEiBaF2mHA മൊത്തത്തിൽ പറയുകയാണെങ്കിൽ സീരീസ് ഒരു പാട് വലിച്ചു നീട്ടിയത് പോലെ തോന്നി. ഒരു മണിക്കൂർ എപ്പിസോഡുകൾ ഒക്കെ ഒരു പാട് ബുദ്ധിമുട്ടി വേണം കാണാം. ചില ഇടങ്ങളിൽ ബോറടിച്ചത് കൊണ്ട് ഫോർവേഡ് ചെയ്തു കാണുകയായിരുന്നു. ഫാമിലി മാൻ മുതൽ ഫർസി വരെയുള്ള ഹിറ്റ് സീരീസുകൾ ഇറക്കിയ രാജ് ആൻഡ് ഡിക്കെയുടെ ബ്രാൻഡിൽ ഇറങ്ങിയ ആദ്യത്തെ ഫ്ലോപ്പ് സീരീസ് ആവാനുള്ള സാദ്ധ്യതകൾ ഉണ്ട് എന്ന് പറഞ്ഞു അവസാനിപ്പിക്കുന്നു ഗൺസ് ആൻഡ് ഗുലാബ്‌സ് നെറ്ഫ്ലിക്സിൽ സ്ട്രീം ചെയ്യുന്നുണ്ട്.