---
title: "പുസ്തകത്തിൻ്റെ രചനാവേളയിൽ എഴുത്തുകാരൻ കണ്ടുമുട്ടുന്ന വിവാഹിതയായ യുവതിയുമായുള്ള ബന്ധം ; അത് ആ പുസ്തകത്തിൻ്റെ ഉള്ളടക്കം തന്നെയാവുന്നു"
date: 2023-05-17T07:40:15
draft: false
categories: ["Entertainment"]
tags: ['Arnaud Desplechin', 'DECEPTION (2021)', 'French Drama']
author: "Beaumaris"
---

<strong>എം വി വിജേഷ്</strong>

'രതി രഹസ്യങ്ങളുടെ ആത്മാവറിയാൻ മദ്യത്തിലൂടെ ഒരു തോണി തുഴയൂ' എന്ന് മരണം കൊണ്ടും ശാന്തനാവാത്ത ഒരു കവി എന്നോട് പറയുമ്പോൾ മൂപ്പരുടെ കയ്യിൽ ഞാൻ കൊടുത്ത ചൂട് കാപ്പി ഉണ്ടായിരുന്നു. ആമിക്കും സിൽവിയക്കും നന്ദിതയ്ക്കും നൽകിയ ; ഫെമിങ് വേയും ഇടപ്പള്ളിയും കവാബത്തയും കുടിച്ച അതേ കാപ്പി..! തോറ്റവൻ്റെ വിഷാദക്കറ ചുവയ്ക്കുന്ന ആ ലഹരി ; ഒറ്റ വലിക്ക് തീർത്ത് കവി തുടർന്നു.'അത് നിൻ്റെ ഞരമ്പുകളെ പൊള്ളിക്കുന്ന നേരം നീയൊരു രാപ്പക്ഷിയുടെ വേഗമാവും; അതിൻ്റെ വിശപ്പാവും; സദാചാരത്തിൻ്റെ കർട്ടനിടാത്ത ജനാലകളിലൂടെ നിനക്ക് അതിനുള്ള ഉത്തരം കിട്ടും..'പിന്നെ... വഞ്ചന ഒരിക്കലും എഴുത്തിന് പാഥേയമാക്കരുത് എന്നോർമ്മപ്പെടുത്തി ആ കാഴ്ച മറഞ്ഞു.

പക്ഷെ ; ഇന്ന് ഞാൻ ആ മരിച്ച കവിയുടെ ഓർമ്മകൾക്കൊപ്പം ഫിലിപ്പിൻ്റെ എഴുത്തു മുറിയിൽ നിൽക്കെ ; അയാൾ എഴുതുന്നതും അത്തരത്തിൽ ഒരു കഥയായിരുന്നു ....DECEPTION.കഥ സിനിമയാവുന്നു. ഫിലിപ്പ് എന്നത് വിഖ്യാതനായ ഫിലിപ് റോത്ത് തന്നെയാവുന്നു. ആശയങ്ങളും ആഗ്രഹങ്ങളും പേനത്തുമ്പിൽ നിന്ന് വെള്ളിത്തിരയെ പൊള്ളിക്കുന്ന കാഴ്ചകളാകുന്നു.

<a href="https://cdn.boolokam.com/articles/2023/05/333-1.jpg"><img class="size-large wp-image-395811 aligncenter" src="https://cdn.boolokam.com/articles/2023/05/333-1-819x1024.jpg" alt="" width="800" height="1000" /></a>DECEPTION (2021)
French Drama
By Arnaud Desplechin

മധ്യവയസ്കനായ ഒരു എഴുത്തുകാരൻ;അയാളുടെ പുതിയ പുസ്തകത്തിൻ്റെ രചനാവേളയിൽ കണ്ടുമുട്ടുന്ന വിവാഹിതയും ആകർഷണീയയുമായ യുവതിയുമായുള്ള ബന്ധം ; അത് ആ പുസ്തകത്തിൻ്റെ ഉള്ളടക്കം തന്നെയാവുന്നതാണ് രത്നച്ചുരുക്കം. ജീവിച്ചിരുന്നവരോ അതോ സാങ്കൽപികമോ എന്ന് പറയാത്ത കുറച് കഥാപാത്രങ്ങളുമായി വിവാഹം പ്രണയം മരണം രാഷ്ട്രീയം എന്നീ വിഷയങ്ങളിൽ ചർച്ച നടത്തി; അതിൽ നിന്ന് ഉയിർ കൊണ്ട നിർവ്വചനങ്ങളിൽ ജീവിതത്തെ അടയാളപ്പെടുത്താനുള്ള ഒരു എഴുത്തുകാരൻ്റെ
ശ്രമം. അതാണ് അയാളുടെ നോവലും അത് സംഭവിക്കുന്ന ഈ സിനിമയും. നേരത്തെ കവി പറഞ്ഞ ലഹരിയുടെ ചുടുചിറകടിയിൽ ഫിലിപ്പിൻ്റെ ഭാവനയുടെ ജാലകപ്പടിയിൽ നിൽക്കെ..അയാൾ; മനോഹരിയായ കാമുകിയുടെ നഗ്നതയിൽ തളർന്നുറങ്ങുകയായിരുന്നു.ഋതുഭേദങ്ങളുടെ ശ്മശാനങ്ങളിൽ വീണു പഴകിയ ; മോഹങ്ങളുടെ അഴുകിയ ദുർഗന്ധങ്ങൾ ഉണർത്താത്ത നിദ്ര.


![പുസ്തകത്തിൻ്റെ രചനാവേളയിൽ എഴുത്തുകാരൻ കണ്ടുമുട്ടുന്ന വിവാഹിതയായ യുവതിയുമായുള്ള ബന്ധം ; അത് ആ പുസ്തകത്തിൻ്റെ ഉള്ളടക്കം തന്നെയാവുന്നു](https://cdn.boolokam.com/articles/2023/05/333-1-819x1024.jpg)**എം വി വിജേഷ്** 'രതി രഹസ്യങ്ങളുടെ ആത്മാവറിയാൻ മദ്യത്തിലൂടെ ഒരു തോണി തുഴയൂ' എന്ന് മരണം കൊണ്ടും ശാന്തനാവാത്ത ഒരു കവി എന്നോട് പറയുമ്പോൾ മൂപ്പരുടെ കയ്യിൽ ഞാൻ കൊടുത്ത ചൂട് കാപ്പി ഉണ്ടായിരുന്നു. ആമിക്കും സിൽവിയക്കും നന്ദിതയ്ക്കും നൽകിയ ; ഫെമിങ് വേയും ഇടപ്പള്ളിയും കവാബത്തയും കുടിച്ച അതേ കാപ്പി..! തോറ്റവൻ്റെ വിഷാദക്കറ ചുവയ്ക്കുന്ന ആ ലഹരി ; ഒറ്റ വലിക്ക് തീർത്ത് കവി തുടർന്നു.'അത് നിൻ്റെ ഞരമ്പുകളെ പൊള്ളിക്കുന്ന നേരം നീയൊരു രാപ്പക്ഷിയുടെ വേഗമാവും; അതിൻ്റെ വിശപ്പാവും; സദാചാരത്തിൻ്റെ കർട്ടനിടാത്ത ജനാലകളിലൂടെ നിനക്ക് അതിനുള്ള ഉത്തരം കിട്ടും..'പിന്നെ... വഞ്ചന ഒരിക്കലും എഴുത്തിന് പാഥേയമാക്കരുത് എന്നോർമ്മപ്പെടുത്തി ആ കാഴ്ച മറഞ്ഞു. പക്ഷെ ; ഇന്ന് ഞാൻ ആ മരിച്ച കവിയുടെ ഓർമ്മകൾക്കൊപ്പം ഫിലിപ്പിൻ്റെ എഴുത്തു മുറിയിൽ നിൽക്കെ ; അയാൾ എഴുതുന്നതും അത്തരത്തിൽ ഒരു കഥയായിരുന്നു ....DECEPTION.കഥ സിനിമയാവുന്നു. ഫിലിപ്പ് എന്നത് വിഖ്യാതനായ ഫിലിപ് റോത്ത് തന്നെയാവുന്നു. ആശയങ്ങളും ആഗ്രഹങ്ങളും പേനത്തുമ്പിൽ നിന്ന് വെള്ളിത്തിരയെ പൊള്ളിക്കുന്ന കാഴ്ചകളാകുന്നു. [](https://cdn.boolokam.com/articles/2023/05/333-1.jpg)DECEPTION (2021) French Drama By Arnaud Desplechin മധ്യവയസ്കനായ ഒരു എഴുത്തുകാരൻ;അയാളുടെ പുതിയ പുസ്തകത്തിൻ്റെ രചനാവേളയിൽ കണ്ടുമുട്ടുന്ന വിവാഹിതയും ആകർഷണീയയുമായ യുവതിയുമായുള്ള ബന്ധം ; അത് ആ പുസ്തകത്തിൻ്റെ ഉള്ളടക്കം തന്നെയാവുന്നതാണ് രത്നച്ചുരുക്കം. ജീവിച്ചിരുന്നവരോ അതോ സാങ്കൽപികമോ എന്ന് പറയാത്ത കുറച് കഥാപാത്രങ്ങളുമായി വിവാഹം പ്രണയം മരണം രാഷ്ട്രീയം എന്നീ വിഷയങ്ങളിൽ ചർച്ച നടത്തി; അതിൽ നിന്ന് ഉയിർ കൊണ്ട നിർവ്വചനങ്ങളിൽ ജീവിതത്തെ അടയാളപ്പെടുത്താനുള്ള ഒരു എഴുത്തുകാരൻ്റെ ശ്രമം. അതാണ് അയാളുടെ നോവലും അത് സംഭവിക്കുന്ന ഈ സിനിമയും. നേരത്തെ കവി പറഞ്ഞ ലഹരിയുടെ ചുടുചിറകടിയിൽ ഫിലിപ്പിൻ്റെ ഭാവനയുടെ ജാലകപ്പടിയിൽ നിൽക്കെ..അയാൾ; മനോഹരിയായ കാമുകിയുടെ നഗ്നതയിൽ തളർന്നുറങ്ങുകയായിരുന്നു.ഋതുഭേദങ്ങളുടെ ശ്മശാനങ്ങളിൽ വീണു പഴകിയ ; മോഹങ്ങളുടെ അഴുകിയ ദുർഗന്ധങ്ങൾ ഉണർത്താത്ത നിദ്ര.
