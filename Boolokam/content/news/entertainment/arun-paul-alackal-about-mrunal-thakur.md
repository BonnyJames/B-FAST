---
author: Beaumaris
categories:
- Entertainment
comment_count: 0
date: 2022-08-07 09:59:16
draft: false
image: https://cdn.boolokam.com/articles/2022/08/jtjtj.jpg
like_count: 6637
share_count: 1063
tags:
- actress
- love sonia
- mrunal thakur
- sitharamam movie
title: സൗന്ദര്യം കണ്ട് ആരാധകരായവരെ അഭിനയചാതുര്യം കൊണ്ടു കൂടി വശീകരിക്കുന്ന മൃണാൾ
view_count: 174241
---

**Arun Paul Alackal** 'സീതാരാമ'ത്തിലെ ഏറ്റവും ആകർഷകമായ ഒരു ഘടകം ടൈറ്റിൽ കഥാപാത്രങ്ങളിലൊന്നിനെ അവതരിപ്പിച്ച മൃണാൾ താക്കൂർ എന്ന നടിയായിരുന്നു. ലെഫ്റ്റനന്റ് റാമിനെ പ്രണയിച്ച സീതാമഹാലക്ഷ്മി എന്ന സുന്ദരിയെ അവർ മികച്ച രീതിയിൽ സ്ക്രീനിൽ എത്തിച്ചിരുന്നു. ഒറ്റനോട്ടത്തിൽ മിക്കവരും ഇഷ്ടപ്പെട്ടുപോകുന്ന ഒരു സുന്ദരി എന്നതിനപ്പുറം അവർ ഒരു ഗംഭീര നടി കൂടിയാണെന്ന് അടിവരയിട്ടുറപ്പിച്ച ഒരു സിനിമ കണ്ടു. ഹിന്ദിയിലെ അവരുടെ അരങ്ങേറ്റ സിനിമ - 'ലവ്, സോണിയ'. ഉത്തരേന്ത്യയിലെ വരണ്ടുണങ്ങിയ ഒരു ഗ്രാമത്തിൽ നിന്നും മുംബൈ നഗരത്തിനുള്ളിലെ അഴുക്കു പിടിച്ച ഒരു തെരുവിലേക്ക് എത്തിപ്പെടുന്ന ഒരു കൗമാരക്കാരിയുടെ കഥയാണ് ലവ്, സോണിയ. കർഷകനും കടം കേറി ദരിദ്രനുമായി തീർന്ന പിതാവിന്റെ രണ്ടു പെണ്മക്കളിൽ ഒരുവളായ സോണിയ നഷ്ടപ്പെട്ടുപോയ തന്റെ സഹോദരി പ്രീതിയെ അന്വേഷിച്ചാണ് ഇന്ത്യയുടെ സാമ്പത്തിക കേന്ദ്രത്തിലേക്ക് ഒറ്റയ്ക്ക് എത്തിച്ചേരുന്നത്. എന്നാൽ അവിടെ അവളെ കാത്തിരുന്നത് പുതിയൊരു ജീവിതമായിരുന്നു. ![](https://cdn.boolokam.com/articles/2022/08/jtjtj.jpg)സാധാരണ ഹിന്ദി സിനിമകളിൽ കാണുന്ന മുംബയിലെ ഉപരിവർഗ്ഗ ജീവിതത്തിന്റെ വർണശബളമായ കാഴ്ചകളിൽ നിന്ന് മാറി ഈ സിനിമ പ്രേക്ഷകന് നൽകുന്നത് അസ്വസ്ഥയുളവാക്കുന്ന, ലൈംഗിക ബിസിനസും വൃത്തിശൂന്യതയും ഇരുട്ടു പിടിപ്പിച്ച മുംബയിലെ അധഃപതിച്ച ലോവർ ക്ലാസ് ജീവിതങ്ങളുടെ നേർക്കാഴ്ച്ചയുമാണ്. അലോസരപ്പെടുത്തുന്ന ധാരാളം രംഗങ്ങളുമായി നീങ്ങുന്ന സിനിമ അതിന്റെ Dark tone കൊണ്ടും കഥാപാത്രാവതരണങ്ങൾ കൊണ്ടും സീരിയസ് ആയ ആശയങ്ങളുള്ള, പ്രകടനങ്ങളുള്ള സിനിമകളെ പ്രതീക്ഷിക്കുന്നവർക്ക് അങ്ങേയറ്റം തൃപ്തി നൽകി മുന്നോട്ടു പോകുന്നുണ്ട്. ![](https://cdn.boolokam.com/articles/2022/08/Love.jpg)ഫ്രിഡ പിന്റോ, മനോജ് ബാജ്പേയി, സായി തംഹങ്കാർ, ആദിൽ ഹുസൈൻ, അനുപം ഖേർ, രാജ്കുമാർ റാവു, റിച്ച ഛദ്ദ, ഡെമി മൂർ എന്നിങ്ങനെ ദേശീയതലത്തിലും അന്തർദേശീയമായും സുപരിചിതരായ ഒരുകൂട്ടം അഭിനേതാക്കൾ വലുതും ചെറുതുമായ വേഷങ്ങൾ ചെയ്ത സിനിമയുടെ ആത്മാവെന്നു പറയുന്നത് കേന്ദ്ര കഥാപാത്രത്തെ അവതരിപ്പിച്ച മൃണാൾ താക്കൂർ തന്നെയാണ്. തന്റെ 24 ആം വയസിൽ 17 വയസുള്ള സോണിയയെന്ന ഗ്രാമീണ പെൺകുട്ടിയെ അസൂയാവഹമായ രീതിയിലാണ് അവർ അവതരിപ്പിച്ചു വച്ചിരിക്കുന്നത്. ![](https://cdn.boolokam.com/articles/2022/08/fdfdfdd.jpg)ഒരു സാധാരണ ബോളിവുഡ് വാണിജ്യസിനിമയുടെ ഫോർമാറ്റിലെ അല്ലാത്ത 'ലവ്, സോണിയ'യിൽ ഇരുണ്ട നിറമുള്ള, മേക്കപ്പോ കൃത്രിമമായ സൗന്ദര്യത്തിന്റെ യാതൊരുവിധ അലങ്കാരങ്ങളോ ഇല്ലാത്ത, ഒരു ഹിന്ദി സിനിമാ നായികയുടെ നടപ്പുരീതികൾക്ക് തീർത്തും വിരുദ്ധമായ രൂപത്തിൽ തുടക്കം മുതൽ ഒടുക്കം വരെ നിറഞ്ഞു നിൽക്കുന്ന മൃണാൾ, ബാഹ്യമായ deglamorized get up നപ്പുറം ആ കഥാപാത്രത്തിന് പ്രകടനപരമായി നൽകുന്ന ജീവൻ അങ്ങേയറ്റം പ്രശംസനീയമാണ്. ![](https://cdn.boolokam.com/articles/2022/08/4tt3.jpg)നിഷ്കളങ്കയായ ഒരു സ്കൂൾ പെൺകുട്ടിയിൽ നിന്നും വേശ്യാവൃത്തിയുടെ മുഷിഞ്ഞ ഇടനാഴികളിലേക്ക് എത്തിച്ചേരുന്ന സോണിയയെ മനസിൽ വേദനയുണ്ടാക്കുന്ന വിധത്തിൽ അവർ അവതരിപ്പിച്ചിരിക്കുന്നു. മറ്റു വേഷങ്ങളിൽ വന്ന നടീനടന്മാരും അതിനെ മികച്ച രീതിയിൽ തന്നെ പെർഫോം ചെയ്തിട്ടുണ്ട്. പ്രത്യേകിച്ച് മനോജ് ബാജ്പേയും റിച്ച ഛദ്ദയും ഫ്രിഡ പിന്റോയും. ![](https://cdn.boolokam.com/articles/2022/08/juuu.jpg)സൗന്ദര്യം കണ്ട് ആരാധകരായ എന്നെപ്പോലെയുള്ള സിനിമാസ്നേഹികൾക്ക് തന്റെ അഭിനയചാതുര്യം കൊണ്ടു കൂടി ഇഷ്ടപ്പെടാൻ വക തന്ന മൃണാൾ താക്കൂറിന്റെ ആദ്യ സിനിമ എന്നതിനോടൊപ്പം കണ്ടു പഴകിയതെങ്കിലും അങ്ങേയറ്റം ഗൗരവമുള്ള, എന്നും പ്രസക്തമായ ആയ ഒരു വിഷയം കൈകാര്യം ചെയ്യുന്ന, അന്തർദേശീയമായി തന്നെ പ്രശംസപിടിച്ചുപറ്റുന്ന ഒരു സിനിമ