---
author: Beaumaris
categories:
- Entertainment
comment_count: 0
date: 2022-06-30 17:08:45
draft: false
image: ''
like_count: 24280
share_count: 9960
tags:
- ajagajantharam
- jeny
title: അജഗജാന്തരത്തിലെ "ഓളുള്ളേരി ഓളുള്ളേരി മാണി നങ്കെരേ"യിൽ അഭിനയിച്ച വധു ആരെന്നറിയണ്ടേ
  ?
view_count: 660092
---

**Kiranz Atp** അജഗജാന്തരത്തിലെ വൈൽഡ് തല്ലുകൾ തുടങ്ങുന്ന ഒരിടമാണല്ലോ കല്യാണവീട്. അവിടെ നടക്കുന്ന ആഘോഷവും നൃത്തവും "ഓളുള്ളേരി ഓളുള്ളേരി മാണി നങ്കെരേ"...എന്ന പാട്ടും വൈറലായിരുന്നു. അതിനോടൊപ്പം കല്യാണസാരിയുടുത്ത നവവധുവിന്റെ പ്രകടനവും ശ്രദ്ധിക്കപ്പെട്ടു. ആ വൈൽഡ് നൃത്തക്കാരിയായ നവവധുവിനെ പിന്നെ കാണുന്നത് അന്താക്ഷരിയിലെ കിഷോറിന്റെ അബലയായ അമ്മയായും, ഇപ്പോൾ കുറ്റവും ശിക്ഷയിലെ സഹപ്രവർത്തകർക്ക് നല്ല സപ്പോർട്ട് കൊടുക്കുന്ന സിമ്പിൾ & പവർഫുളായ എസ്പി രൂപ ആയുമാണ്. മലയാള സിനിമയിൽ സജീവമായിക്കൊണ്ടിരിക്കുന്ന ജെനി പള്ളത്താണത്. ❤️ റിട്ടയേഡ് നേവി ഓഫീസറായ തോമസ് ജോയിയുടെയും വീട്ടമ്മയായ ആനി ജോയിയുടെയും മകളായി ആലപ്പുഴയിലെ മാവേലിക്കരയിൽ ജനിച്ചു. മാവേലിക്കര ബിഷപ്പ് ഹോഡ്ജസ്, ബിഷപ്പ് മൂർ എന്നീ സ്‌കൂളുകളിലായിരുന്നു ജെനിയുടെ പ്രാഥമിക വിദ്യാഭ്യാസം. സുഹൃത്തായ ഷെറിൻ വർഗ്ഗീസ് സംവിധാനം ചെയ്ത, കേരള ടൂറിസത്തിനു വേണ്ടിയുള്ള മ്യൂസിക്ക് ആൽബത്തിന്റെ പ്രൊഡക്ഷൻ കൺട്രോളറും ഫാഷൻ സ്റ്റൈലിസ്റ്റുമായിട്ടാണ് 2015 ൽ ജെനി പ്രൊഫഷണലായി തുടക്കമിടുന്നത്. സുനിൽ ഇബ്രാഹിം സംവിധാനം ചെയ്ത് 2017 ൽ ഇറങ്ങിയ വൈ എന്ന സിനിമയിലൂടെയാണ് ജെനി സിനിമാഭിനയരംഗത്തേയ്ക്ക് ചുവടുവെയ്ക്കുന്നത്. മല്ലി എന്ന ഒരു തമിഴ് കഥാപാത്രത്തെയാണ് "വൈ" സിനിമയിൽ ജെനി അവതരിപ്പിച്ചത്. 369 ആയിരുന്നു ജെനി അഭിനയിച്ച രണ്ടാമത്തെ ചിത്രം. ആറോളം സിനിമകളിൽ ജെനി പള്ളത്ത് അഭിനയിച്ചിട്ടുണ്ട്. അടുത്ത് റിലീസാവുന്ന സൗദി വെള്ളക്ക, റോയ് എന്ന സിനിമകളിലുമൊക്കെ ജെനിയെ കാണാം. സുമേഷ് & രമേഷ്, പടച്ചോനേ ഇങ്ങള് കാത്തോളീ എന്നീ സിനിമകളിൽ സംവിധാന സഹായിയായും സഹ സംവിധായികയായും ജെനി പ്രവർത്തിച്ചിട്ടുണ്ട്.