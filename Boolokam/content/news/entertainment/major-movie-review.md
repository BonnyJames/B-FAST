---
author: Beaumaris
categories:
- Entertainment
comment_count: 0
date: 2022-06-07 13:40:07
draft: false
image: https://cdn.boolokam.com/articles/2022/06/uiiii.webp
like_count: 119711
share_count: 39080
tags:
- Ajith PV
- Featured
- major movie
- review
title: ഓരോ സീനും നമ്മെ രോമാഞ്ചത്തിന്റെ കൊടുമുടിയിലെത്തിക്കും, കാരണം ഇതൊരു ഹീറോയുടെ
  കഥയാണ്
view_count: 1739600
---

**Ajith PV** ഇത് വെറുമൊരു റീവ്യൂ മാത്രമല്ല. പടം കഴിഞ്ഞുള്ള ആ ഇമോഷണൽ ഫീലിംഗ് ആണ്. ഇരുപത്തഞ്ചാം വയസ്സിൽ എസ് എസ് ബി ഇന്റർവ്യുയുടെ അവസാന അവസരവും കഴിഞ്ഞു റിജക്ടഡ് ആയ വിഷമത്തിൽ ഭോപ്പാലിലെ സെലക്ഷൻ സെന്ററിലേക്ക് പ്രതീക്ഷകൾ അവസാനിച്ച്‌ നോക്കി ഇരിക്കുമ്പോഴും മനസിൽ ഒരു വിചാരമേ ഉണ്ടായുള്ളൂ. ഇന്ത്യൻ ആർമി. ഇനി അതിൽ ഒരിക്കലും ഭാഗമാവാൻ കഴിയില്ല എന്ന് ഉറപ്പുണ്ടെങ്കിലും മനസ്സ് കൊണ്ട് ഇന്നും ആർമി യിൽ തന്നെ ആണ്. ധാരാളം ഇന്റർവ്യൂ അറ്റൻഡ് ചെയ്തു പരിചയമുള്ളത് കൊണ്ട് പണ്ട് തൊട്ടേ ആർമി യിൽ ഓഫീസർ റാങ്കിൽ ഉള്ളവരോട് ഒരു പ്രതിയേക ബഹുമാനമാണ്. എഴുത്തു പരീക്ഷയും, ഇന്ത്യയിലെ ഏറ്റവും ബുദ്ധിമുട്ടുള്ള ഇന്റർവ്യൂ കളിൽ ഒന്നായ എസ് എസ് ബി യും മെഡിക്കൽ ടെസ്റ്റ് എന്ന വലിയ കടമ്പയും കഴിഞ്ഞ് ലെഫ്റ്റനന്റ് ആയി ചുമതലയേൽക്കുന്നത് സിനിമകളിൽ കാണുന്ന പോലെ അത്ര നിസ്സാരമല്ല. അതുകൊണ്ട് തന്നെ ആർമി തീം വച്ചു വരുന്ന എല്ലാ പടങ്ങളും തന്നെ വലിയ ഇഷ്ടമാണ്. &nbsp; 2008 ലെ മുംബൈ അറ്റാക്ക് ഹീറോ ആയ സന്ദീപ് ഉണ്ണികൃഷ്ണന്റെ ജീവിതം സിനിമ ആവുമ്പോൾ എന്നെ പോലെ യുള്ള ഒരാൾക്ക് കുറച്ചൊന്നുമല്ല പ്രതീക്ഷകൾ. കൂടാതെ ഗൂഡാചരി ടീമും അദിവി സേഷും ഒന്നിക്കുമ്പോൾ ഏറ്റവും മികച്ചത് തന്നെ ലഭിക്കും എന്നതിൽ സംശയമില്ല. പ്രതീക്ഷിച്ച പോലെ തന്നെ ഈയടുത്ത് കണ്ടതിൽ ഏറ്റവും മികച്ച എക്സ്പീരിയനസ്. ഇവിടെ നായകൻ അമാനുഷികൻ അല്ല. നായകന് ഹീറോയിസം കാണിക്കുവാൻ മാസ്സ് സീനുകൾ ഇല്ല. പക്ഷെ രണ്ടാം പകുതിയിലെ ഓരോ സീനും നമ്മളെ രോമാഞ്ചത്തിന്റെ അങ്ങേയറ്റം കൊണ്ടെത്തിക്കും. അതിന് ഒറ്റ കാരണമെയുള്ളൂ. ഇതൊരു ഹീറോ യുടെ കഥയാണ്. യഥാർത്ഥ കഥ ആണെങ്കിലും റിയലിസ്റ്റിക് ആക്കി ഡോക്യുമെന്ററി ആക്കാതെ സിനിമാറ്റിക് ഏലമെന്റസ് കൂട്ടി ചേർക്കുവാൻ സംവിധായകനും തിരക്കഥാകൃത്ത് കൂടിയായ അദിവി സേഷും വളരെ ശ്രദ്ധ പുലർത്തിയിട്ടുണ്ട്. ആദ്യ പകുതിയിലെ ചില സംഭാഷണങ്ങൾ പോലും എന്നിലെ പ്രേക്ഷകനെ കൊടുമുടിയിലെത്തിച്ചു. നമുക്കെല്ലാവർക്കും അറിയാവുന്ന താജ് അറ്റാക്ക് അധികം ഗ്ലോറിഫിക്കേഷൻ ഇല്ലാതെ ഡീസന്റ് ആയി അവതരിപിച്ചു. നായകനെ അമാനുഷികൻ ആകുവാൻ വേറെ ഒരു യുദ്ധ സീനോ അക്ഷണോ ഒന്നും കൂട്ടി ചേർത്തില്ല. ആദ്യ പകുതിയിലെ പ്രണയവും ആർമി യിൽ ചേരുന്നതിന് മുൻപുള്ള ജീവിതവും എല്ലാം മികച്ച സംഗീതത്തിന്റെ അകമ്പടിയോടെ നല്ല രീതിയിൽ അവതരിപ്പിച്ചു. കളീഷേ ആവുമോ എന്നു പ്രതീക്ഷിച്ച സീനുകളും അധികം മോശമാക്കാതെ നല്ല രീതിയിൽ എടുത്തു വച്ചു. സിദ് ശ്രീറാം പാടിയ ഹൃദയമായി എന്ന പാട്ട് വളരെ മികച്ചതായി തോന്നി. രണ്ടാം പകുതിയിലെ ആക്ഷൻ സീനുകളും പശ്ചാത്തലസംഗീതവും എല്ലാം വളരെ മികച്ചതായിരുന്നു. സംഗീതമാണ് പടത്തിന്റെ ജീവൻ. അദിവി ശേഷിന്റെ പ്രകടനത്തെ പറ്റി പ്രത്യേകം പറയേണ്ട കാര്യമില്ലലോ. പതിവ് പോലെ അദ്ദേഹത്തിന്റെ മികച്ച പ്രകടനം ഇതിലും കാണാം. &nbsp; ![](https://cdn.boolokam.com/articles/2022/06/uiiii.webp) അദ്ദേഹത്തെ കാണിക്കുന്ന ഓരോ സീനിലും വല്ലാത്തൊരു പോസിറ്റീവ് ഫീലിംഗ് ആയിരുന്നു. പടം കഴിഞ്ഞു പുറത്തേക്കിറങ്ങാൻ കുറച്ചു പേരെങ്കിലും ഒന്നു മടിച്ചു. പലർക്കും കണ്ണുനീർ പിടിച്ചു വെക്കുവാൻ കഴിഞ്ഞിരുന്നില്ല. ഏറ്റവും വേദനിപ്പിച്ച കാര്യം പടം കാണുവാൻ വളരെ കുറച്ചു പേരെ ഉണ്ടായിരുന്നുള്ളൂ എന്നതാണ്. തെലുഗു പടം ആണെങ്കിലും സന്ദീപ് ഉണ്ണികൃഷ്ണന്റെ കഥ പറയുമ്പോൾ ഇങ്ങനെയൊരു അവസ്ഥ അല്ല ഞാൻ പ്രതീക്ഷിച്ചത്. രണ്ടാമത് പോകുവാനായി ടിക്കറ്റ് ബുക് ചെയ്യുവാൻ നോക്കിയപ്പോഴും പല സ്‌ഥലത്തു നിന്നും പടം മാറിയതായി ആണ് അറിഞ്ഞത്. ആർമി മൂവീസ് ഇഷ്ടമുള്ളവർ രോമാജ്ഞത്തിന്റെ കൊടുമുടി കയറണം എന്നു ആഗ്രഹമുള്ളവർ തീയറ്റർ അനുഭവം നഷ്ടമാക്കാതിരിക്കാൻ ശ്രമിക്കുക. ഈ വർഷം ഇതുവരെ തീയറ്ററിൽ കണ്ടതിൽ ഏറ്റവും മികച്ച പടം. "Don't come up.. I will handle them.."????????