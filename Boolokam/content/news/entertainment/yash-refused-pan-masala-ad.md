---
author: Beaumaris
categories:
- Entertainment
comment_count: 0
date: 2022-04-30 06:36:35
draft: false
image: https://cdn.boolokam.com/articles/2022/04/dqddddd.jpg
like_count: 39952
share_count: 23948
tags:
- KGF
- KGF Chapter 2
- yash
title: പാൻമസാല പരസ്യം, 'ഐ ഡോണ്ട് ലൈക് ഇറ്റ്' വീണ്ടും കയ്യടി നേടി യാഷ്
view_count: 1575508
---

യാഷ് ഇപ്പോൾ ഇന്ത്യൻ സിനിമാലോകത്തും പാൻ ഇന്ത്യൻ ആരാധകർക്കിടയിലും നിറഞ്ഞു നിൽക്കുകയാണ്. കെജിഎഫ് എന്നൊരൊറ്റ സിനിമ തലവര മാറ്റിയെഴുതിയ യാഷിന് ഇന്നത്തെ പൊസിഷനിൽ എത്താൻ സിനിമാവഴികളിൽ ഒരുപാട് ത്യാഗങ്ങളും ക്ലേശങ്ങളും അനുഭവിക്കേണ്ടിവന്നിട്ടുണ്ട്. അതുകൊണ്ടുതന്നെയാകണം ജീവിതത്തിലെ മൂല്യങ്ങളിൽ താരം അടിയുറച്ചു നിൽക്കുന്നത്. ഇപ്പോൾ കെജിഎഫിന് കിട്ടുന്ന കയ്യടികൾക്കിടയിൽ വീണ്ടും താരം കയ്യടികൾ ഏറ്റുവാങ്ങുന്നത് മാതൃകാപരമായൊരു പ്രവർത്തിയിലൂടെയാണ്. കോടികൾ വാഗ്ദാനം ചെയ്ത പാൻമസാല പരസ്യത്തിൽ അഭിനയിക്കാൻ താരം തയ്യാറായില്ല എന്നത് തന്നെയാണ് കാരണം. ![](https://cdn.boolokam.com/articles/2022/04/dqddddd.jpg)ആരോഗ്യത്തിന് ഹാനികരമായതാണ് പാൻമസാലകൾ എന്നും ഫാന്സിന്റെയും ഫോളോവേഴ്സിന്റെയും താല്‍പ്പര്യങ്ങളെ മാനിച്ചുകൊണ്ട് അദ്ദേഹം കോടികളുടെ പാന്‍ മസാല പരസ്യത്തിൽ നിന്ന് സ്വായം ഒഴിവായിരിക്കുകയാണ് എന്ന് യാഷിന്റെ ഏജന്‍സി പ്രസ്താവനയിലൂടെ അറിയിച്ചു. ഈ വിധ പരസ്യങ്ങളിൽ അഭിനയിച്ചാൽ താരം അതിലൂടെ നല്‍കുന്ന തെറ്റായ സന്ദേശം നിരവധി പേരെ തെറ്റായി സ്വാധീനിക്കാന്‍ ഇടയുണ്ടെന്ന വസ്തുതയുടെ അടിസ്ഥാനത്തിലാണ് ഈ തീരുമാനമെന്നും യാഷിനോട് അടുത്ത വൃത്തങ്ങള്‍ പറഞ്ഞു. &nbsp;