---
author: Beaumaris
categories:
- Entertainment
comment_count: 0
date: 2023-08-22 14:40:45
draft: false
image: ''
like_count: 43239
share_count: 11412
tags:
- JAY GANESH MOVIE
- unni mukundan
title: '''മിത്ത്'' വിവാദത്തിനിടെ ''ജയ് ​ഗണേഷ്'' എന്ന പേരിൽ സിനിമ പ്രഖ്യാപിച്ച് ഉണ്ണി
  മുകുന്ദൻ'
view_count: 2128943
---

പുതിയ ചിത്രം പ്രഖ്യാപിച്ച് ഉണ്ണി മുകുന്ദൻ. സിനിമയുടെ പേര് ‘ജയ് ഗണേഷ്’ എന്നാണ്. രഞ്ജിത്ത് ശങ്കറാണ് ചിത്രം സംവിധാനം ചെയ്യുന്നത്. രഞ്ജിത്ത് ശങ്കറും, ഉണ്ണി മുകുന്ദനും ചേര്‍ന്നാണ് ഉണ്ണിമുകുന്ദന്‍ ഫിലിംസിന്‍റെ ബാനറിൽ ചിത്രം നിര്‍മ്മിക്കുന്നത് . രഞ്ജിത് ശങ്കറാണ് സംവിധാനം. തീർത്തും അപ്രതീക്ഷിതമായിട്ടായിരുന്നു ഒറ്റപ്പാലത്ത് വച്ച് നടന്ന ഗണേശോത്സവ ചടങ്ങിനിടെയാണ് താരം പുതിയ ചിത്രം പ്രഖ്യാപിച്ചത്. ഗണേശോത്സവ പരിപാടിക്കെത്തിയ നടൻ വേദിയിൽ വച്ച് സംസാരിക്കുന്നതിനിടെ പുതിയ ചിത്രത്തെക്കുറിച്ച് പ്രഖ്യാപിക്കുകയായിരുന്നു. ചിത്രത്തിന്‍റെ ടൈറ്റില്‍ വീഡിയോ ഉണ്ണി മുകുന്ദന്‍റെ സോഷ്യല്‍‌ മീഡിയയില്‍ പങ്കുവച്ചിട്ടുണ്ട്.ചിത്രത്തെക്കുറിച്ച് കൂടുതല്‍‌ വിവരങ്ങളൊന്നും പുറത്തുവിട്ടിട്ടില്ല. ഒറ്റപ്പാലത്ത് നടന്ന ഗണേശോത്സവ ചടങ്ങിൽ തിരക്കഥാകൃത്ത് അഭിലാഷ് പിള്ള അടക്കമുള്ള ‘മാളികപ്പുറം ടീമും നടി അനുശ്രീയും പങ്കെടുത്തിരുന്നു.  നിയമസഭാ സ്പീക്കർ ഷംസീറിന്റെ ഗണപതി വിരുദ്ധ പരാമർശസവുമായി ബന്ധപ്പെട്ടു ഉണ്ണിമുകുന്ദൻ കഴിഞ്ഞ ദിവസം പറഞ്ഞ വാക്കുകൾ വീണ്ടും വിഷയത്തെ സജീവമായി നിർത്തുന്നതായി. ഇന്ന് ഗണപതി മിത്താണെന്ന് പറഞ്ഞവര്‍ നാളെ കൃഷ്ണനും മറ്റന്നാൾ ശിവനും മിത്തെന്ന് പറയുമെന്നും അവസാനം നിങ്ങൾ തന്നെയും മിത്താണെന്ന് പറയുന്ന സ്ഥിതി വരുമെന്നുമായിരുന്നു ഉണ്ണി മുകുന്ദന്റെ വാക്കുകൾ. മറ്റ് മതങ്ങളിലെ വിശ്വാസത്തേയും ആചാരത്തേയും ദൈവങ്ങളേയും കുറിച്ച് പറയാൻ പോലും ആര്‍ക്കും ധൈര്യമില്ല. ആചാരങ്ങളും അനുഷ്ടാനങ്ങളും സംരക്ഷിക്കുന്നതിനുവേണ്ടി സംസാരിക്കാൻ മടിച്ച് നിൽക്കരുതെന്നും ആണ് കൊട്ടാരക്കര ഗണപതി ക്ഷേത്രത്തിൽ വിനായക ചതുര്‍ത്ഥി ആഘഷത്തിൽ പങ്കെടുത്ത് ഉണ്ണി മുകുന്ദൻ പറഞ്ഞത്. വിഘ്നങ്ങള്‍ അകറ്റാനായി എന്നും പ്രാര്‍ഥിക്കുന്ന മഹാഗണപതി മിത്താണെന്നു പറഞ്ഞാല്‍ ഉള്‍ക്കൊള്ളാന്‍ കഴിയില്ല. നമ്മള്‍ വിശ്വസിക്കുന്ന ദൈവം ഇല്ല, മിത്താണെന്നു പറയുമ്പോള്‍ ആരും ഒരു വിഷമവും കാട്ടുന്നില്ല. കേരളത്തില്‍ ഹിന്ദു വിശ്വാസികള്‍ പേടിയുള്ളവരും നട്ടെല്ലില്ലാത്തവരുമായി മാറുകയാണെന്ന് ഉണ്ണി മുകുന്ദൻ പറഞ്ഞു. ഫോർ ഇയേഴ്സ് എന്ന ചിത്രമാണ് രഞ്ജിത് ശങ്കറിന്റേതായി ഒടുവിൽ പുറത്തുവന്നത്. സർജാനോ ഖാലിദും പ്രിയാ വാര്യരുമായിരുന്നു മുഖ്യവേഷങ്ങളിൽ. ജൂനിയർ ​ഗന്ധർവ എന്ന ചിത്രമാണ് ഉണ്ണി മുകുന്ദന്റേതായി ഈയിടെ പ്രഖ്യാപിച്ച ചിത്രം.മാളികപ്പുറമാണ്’ ഉണ്ണിയുടേതായി ഒടുവില്‍ പ്രദര്‍ശനത്തിന് എത്തിയത്.വിഷ്‍ണു ശശി ശങ്കറാണ് ചിത്രം സംവിധാനം ചെയ്തത്.അതേ സമയം സമീപകാലത്തെ ഗണേശ വിവാദങ്ങളുമായി ബന്ധപ്പെടുത്തി നിരവധിപ്പേരാണ് ചിത്രത്തിന്‍റെ ടൈറ്റില്‍ വീഡിയോയ്ക്ക് അടിയില്‍ കമന്റുകള്‍ ചെയ്യുന്നത്.