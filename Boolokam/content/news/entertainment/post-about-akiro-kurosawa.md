---
title: "അകിര കുറസോവയും ജപ്പാനിലെ കടുത്ത സെൻസർ നിയമങ്ങളും"
date: 2023-05-03T06:04:25
draft: false
categories: ["Entertainment"]
tags: ['akira kurosawa', 'chrysanthemum flower', 'japan', 'movie']
author: "Beaumaris"
---

<strong>സുരൻ നൂറനാട്ടുകര</strong>

1941 ൽ പസഫിക്ക് യുദ്ധം ആരംഭിച്ച കാലത്താണ് , അന്നുവരെ സഹ സംവിധായകനായിരുന്ന അകിര കുറസോവക്ക് ആദ്യമായി ഒരു സിനിമ സ്വന്തം നിലയിൽ സംവിധാനം ചെയ്യാൻ അവസരമൊത്തു വന്നത്. കുറസോവയുടെ തന്നെ ഒരു സ്ക്രിപ്റ്റായ "ദാരമഭേരനോ ഡോയിസുജിൻ " (ദാരുമ ക്ഷേത്രത്തിൽ ഒരു ജർമ്മൻകാരൻ ) എന്നായിരുന്നു ആ ചിത്രത്തിന്റെ പേര്. ആ ചിത്രം മുടങ്ങി പോവുകയാണുണ്ടായത്. ജപ്പാനിലെ സെൻസർ ബോർഡായിരുന്നു അതിനു കാരണം.
ആ കാലത്തെ സെൻസർ നിയമങ്ങൾ സിനിമയെ വിഴുങ്ങാൻ പര്യാപ്തമായിരുന്നു. യുദ്ധകാലമായതിനാൽ രാജഭരണ കാലത്തെ സെൻസർ ഉദ്യോഗസ്ഥർ തിരക്കഥ വായിച്ച ശേഷമായിരുന്നു സിനിമക്കായി അവ അനുവദിച്ചിരുന്നത്. കടുത്ത സെൻസർ നിയമങ്ങളെ കുറിച്ച് കുറസോവ പിന്നീട് തന്റെ ആത്മകഥയിൽ വിവരിക്കുന്നുണ്ട്.

<img class="size-full wp-image-394155 aligncenter" src="https://cdn.boolokam.com/articles/2023/05/qddfff.jpg" alt="" width="612" height="405" />

അക്കാലത്ത് രാജകുടുംബത്തിന്റെ ചിഹ്നമായ ക്രിസാന്തം പൂവ് ഉപയോഗിക്കുന്നത് ശിക്ഷാർഹമായ കുറ്റമായിരുന്നു. അതിനോട് സാമ്യമുള്ള പാറ്റേൺ പോലും നിരോധിക്കപ്പെട്ടിരുന്നു. അതുകൊണ്ട് വസ്ത്രാലങ്കാരങ്ങൾ തിരഞ്ഞെടുക്കുമ്പോൾ പോലും ക്രി സാന്തത്തോട് സാമ്യമുള്ളതൊന്നും കടന്നുവരാതിരിക്കാനായി സിനിമക്കാർ ശ്രമിച്ചിരുന്നു.ഒരിക്കൽ കുറസോവയുടെ മറ്റൊരു ചിത്രം സെൻസറിനയച്ചപ്പോൾ ഓഫീസർമാർ വീണ്ടും വിളിച്ചു വരുത്തുകയുണ്ടായി. ക്രിസാന്തം പാറ്റേൺ തന്റെ ചിത്രത്തിൽ ഉപയോഗിച്ചിട്ടില്ല എന്നദ്ദേഹത്തിനുറപ്പുണ്ടായിരുന്നു. ഒരു കാളവണ്ടിയുടെ ചിത്രമായിരുന്നു പ്രശ്നം. ശരിക്കും അത് കാളവണ്ടിയാണെങ്കിലും ക്രിസാന്തം പോലെ തോന്നിക്കുന്നു , അതുകൊണ്ട് ആ സീൻ കട്ടു ചെയ്യാനായിരുന്നു സെൻസർ ബോർഡിന്റെ നിരദ്ദേശം.

യുദ്ധകാലമായതിനാൽ ഔദ്യോഗിക തലത്തിൽ നിലനിന്നിരുന്ന വിദേശികളോടുള്ള വിദ്വേഷം സെൻസർമാരേയും ബാധിച്ചിരുന്നു. ബ്രിട്ടിഷ് അമേരിക്കൻ രീതിയായി തോന്നുന്ന എന്തിനേയും കണ്ടെത്തി നശിപ്പിക്കാൻ അവർക്ക് അത്യുത്സാഹമായിരുന്നു. "മോറിനോ സെൻ ഇച്ചിയ (കാനനത്തിലെ ആയിരത്തൊന്നു രാവുകൾ) "സാൻ പഗുയ്ത്ത നോഹന (സാൻ പഗുയ്ത്താ പുഷ്പം ) എന്നിങ്ങനെ പേരുള്ള കുറസോവയുടെ രണ്ടു തിരകഥകൾ ആഭ്യന്തര മന്ത്രാലയ സെൻസർഷിപ്പ് ബ്യൂറോ പിടിച്ചെടുത്തു നിരോധിച്ചു.അതിലവർ കണ്ടെത്തിയ കാരണങ്ങളാണ് വിചിത്രം. ഒന്നിൽ ഒരു ഫിലിപ്പൈൻ പെൺകുട്ടി ജൻമദിന ആഘോഷത്തിൽ പങ്കെടുക്കുന്ന രംഗമുണ്ട്. ഇതിൽ സെൻസർ മാർ ബ്രിട്ടീഷ് - അമേരിക്കൻ രീതികണ്ടെത്തി. "ജൻമദിന ആഘോഷം തെറ്റാണോ എന്ന് കുറസോവ അവരോട് ചോദിച്ചപ്പോൾ . ജൻമദിനം ആഘോഷിക്കുന്നത് ബ്രിട്ടീഷ് - അമേരിക്കൻ രീതിയാണെന്നും അത്തരമൊരു രംഗം ഈ സമയത്ത് സ്ക്രിപ്റ്റിൽ ഉൾപ്പെടുത്തിയത് അക്രമമാണെന്നുമായിരുന്നു അവരുടെ മറുപടി.

<img class="size-full wp-image-394156 aligncenter" src="https://cdn.boolokam.com/articles/2023/05/dqqeeeeee.png" alt="" width="750" height="400" />"അങ്ങിനെയാണെങ്കിൽ ജാപ്പനീസ് ചക്രവർത്തിയുടെ ജൻമദിന ആഘോഷം ശരിയാണോ ? മാത്രമല്ല അന്ന് ദേശീയ അവധി ദിവസം കൂടിയാണല്ലോ ...?
സെൻസർമാർ ആ ചോദ്യത്തിൽ വിളറിപ്പോയി - അതിന്റെ പ്രതികാര നടപടിയെന്നവണ്ണം ആ സ്ക്രിപ്റ്റ് മുഴുവൻ അവർ നിരസിച്ചു.
അക്കാലത്തെ സെൻസർമാരുടെ പ്രത്യക രീതികൾ വീണ്ടും കുറസോവ വിവരിക്കുന്നുണ്ട്. വിദേശ സിനിമകളിലെ നിർദ്ദോഷകരമായ ചുബന രംഗങ്ങൾ പോലും ഒന്നൊഴിയാതെ അവർ കട്ട് ചെയ്തു. എവിടെയെങ്കിലും ഒരു വനിതയുടെ മുട്ട് മറയ്ക്കപ്പെടാതെ കണ്ടാൽ ആ സീനാകെ മുറിച്ചു മാറ്റപ്പെട്ടു. അത്തരം രംഗങ്ങൾ വിഷയാസക്തിയെ പ്രചോദിപ്പിക്കും എന്നാണവർ പറഞ്ഞ ന്യായം. 1944-ൽ കുറസോവയുടെ "ഇച്ച ബാൻഇസുഷിക " (അതി സുന്ദരി ) എന്ന സ്ക്രിപ്റ്റ് നിരോധിക്കാൻ ജാപ്പനീസ് സെൻസർ ബോർഡ് നടത്തിയ കണ്ടെത്തലാണ് അങ്ങേയറ്റം വിചിത്രം . അതിലൊരു സംഭാഷണമുണ്ടായിരുന്നു.

"വിദ്യാർത്ഥികളായ തൊഴിലാളികൾ എത്തുമെന്ന പ്രതീക്ഷയിൽ ഫാക്ടറി കവാടം മലർക്കെ തുറന്നു വച്ചിരുന്നു. "
ഇത് അശ്ലീലമാണെന്നായിരുന്നു സെൻസർ ബോർഡിന്റെ കണ്ടെത്തൽ . അവർ വിശദീകരിച്ചത് കവാടം എന്ന പദം " യോനി " തന്നെയാണെന്നായിരുന്നു. മാനസികാസ്വാസ്ഥ്യമുള്ള ഇവർക്ക് എന്തും ഏതും അശ്ലീലമായി തോന്നുന്നതിൽ അത്ഭുതമില്ലെന്ന് കുറസോവ തന്റെ ആത്മകഥയിൽ കുറിക്കുന്നു.രണ്ടാം ലോക മഹായുദ്ധത്തിനു ശേഷം ജപ്പാനിലെ കടുത്ത സെൻസർഷിപ്പുകൾ അവസാനിച്ചു. അതിനു ശേഷമാണ് കുറസോവയുടെ മാസ്റ്റർ പീസുകളായ റാഷമോൺ , സെവൻസമുറായ്, ഡ്രീംസ് ഒക്കെ വരുന്നത്.


![അകിര കുറസോവയും ജപ്പാനിലെ കടുത്ത സെൻസർ നിയമങ്ങളും](https://cdn.boolokam.com/articles/2023/05/qddfff.jpg)**സുരൻ നൂറനാട്ടുകര** 1941 ൽ പസഫിക്ക് യുദ്ധം ആരംഭിച്ച കാലത്താണ് , അന്നുവരെ സഹ സംവിധായകനായിരുന്ന അകിര കുറസോവക്ക് ആദ്യമായി ഒരു സിനിമ സ്വന്തം നിലയിൽ സംവിധാനം ചെയ്യാൻ അവസരമൊത്തു വന്നത്. കുറസോവയുടെ തന്നെ ഒരു സ്ക്രിപ്റ്റായ "ദാരമഭേരനോ ഡോയിസുജിൻ " (ദാരുമ ക്ഷേത്രത്തിൽ ഒരു ജർമ്മൻകാരൻ ) എന്നായിരുന്നു ആ ചിത്രത്തിന്റെ പേര്. ആ ചിത്രം മുടങ്ങി പോവുകയാണുണ്ടായത്. ജപ്പാനിലെ സെൻസർ ബോർഡായിരുന്നു അതിനു കാരണം. ആ കാലത്തെ സെൻസർ നിയമങ്ങൾ സിനിമയെ വിഴുങ്ങാൻ പര്യാപ്തമായിരുന്നു. യുദ്ധകാലമായതിനാൽ രാജഭരണ കാലത്തെ സെൻസർ ഉദ്യോഗസ്ഥർ തിരക്കഥ വായിച്ച ശേഷമായിരുന്നു സിനിമക്കായി അവ അനുവദിച്ചിരുന്നത്. കടുത്ത സെൻസർ നിയമങ്ങളെ കുറിച്ച് കുറസോവ പിന്നീട് തന്റെ ആത്മകഥയിൽ വിവരിക്കുന്നുണ്ട്. അക്കാലത്ത് രാജകുടുംബത്തിന്റെ ചിഹ്നമായ ക്രിസാന്തം പൂവ് ഉപയോഗിക്കുന്നത് ശിക്ഷാർഹമായ കുറ്റമായിരുന്നു. അതിനോട് സാമ്യമുള്ള പാറ്റേൺ പോലും നിരോധിക്കപ്പെട്ടിരുന്നു. അതുകൊണ്ട് വസ്ത്രാലങ്കാരങ്ങൾ തിരഞ്ഞെടുക്കുമ്പോൾ പോലും ക്രി സാന്തത്തോട് സാമ്യമുള്ളതൊന്നും കടന്നുവരാതിരിക്കാനായി സിനിമക്കാർ ശ്രമിച്ചിരുന്നു.ഒരിക്കൽ കുറസോവയുടെ മറ്റൊരു ചിത്രം സെൻസറിനയച്ചപ്പോൾ ഓഫീസർമാർ വീണ്ടും വിളിച്ചു വരുത്തുകയുണ്ടായി. ക്രിസാന്തം പാറ്റേൺ തന്റെ ചിത്രത്തിൽ ഉപയോഗിച്ചിട്ടില്ല എന്നദ്ദേഹത്തിനുറപ്പുണ്ടായിരുന്നു. ഒരു കാളവണ്ടിയുടെ ചിത്രമായിരുന്നു പ്രശ്നം. ശരിക്കും അത് കാളവണ്ടിയാണെങ്കിലും ക്രിസാന്തം പോലെ തോന്നിക്കുന്നു , അതുകൊണ്ട് ആ സീൻ കട്ടു ചെയ്യാനായിരുന്നു സെൻസർ ബോർഡിന്റെ നിരദ്ദേശം. യുദ്ധകാലമായതിനാൽ ഔദ്യോഗിക തലത്തിൽ നിലനിന്നിരുന്ന വിദേശികളോടുള്ള വിദ്വേഷം സെൻസർമാരേയും ബാധിച്ചിരുന്നു. ബ്രിട്ടിഷ് അമേരിക്കൻ രീതിയായി തോന്നുന്ന എന്തിനേയും കണ്ടെത്തി നശിപ്പിക്കാൻ അവർക്ക് അത്യുത്സാഹമായിരുന്നു. "മോറിനോ സെൻ ഇച്ചിയ (കാനനത്തിലെ ആയിരത്തൊന്നു രാവുകൾ) "സാൻ പഗുയ്ത്ത നോഹന (സാൻ പഗുയ്ത്താ പുഷ്പം ) എന്നിങ്ങനെ പേരുള്ള കുറസോവയുടെ രണ്ടു തിരകഥകൾ ആഭ്യന്തര മന്ത്രാലയ സെൻസർഷിപ്പ് ബ്യൂറോ പിടിച്ചെടുത്തു നിരോധിച്ചു.അതിലവർ കണ്ടെത്തിയ കാരണങ്ങളാണ് വിചിത്രം. ഒന്നിൽ ഒരു ഫിലിപ്പൈൻ പെൺകുട്ടി ജൻമദിന ആഘോഷത്തിൽ പങ്കെടുക്കുന്ന രംഗമുണ്ട്. ഇതിൽ സെൻസർ മാർ ബ്രിട്ടീഷ് - അമേരിക്കൻ രീതികണ്ടെത്തി. "ജൻമദിന ആഘോഷം തെറ്റാണോ എന്ന് കുറസോവ അവരോട് ചോദിച്ചപ്പോൾ . ജൻമദിനം ആഘോഷിക്കുന്നത് ബ്രിട്ടീഷ് - അമേരിക്കൻ രീതിയാണെന്നും അത്തരമൊരു രംഗം ഈ സമയത്ത് സ്ക്രിപ്റ്റിൽ ഉൾപ്പെടുത്തിയത് അക്രമമാണെന്നുമായിരുന്നു അവരുടെ മറുപടി. ![](https://cdn.boolokam.com/articles/2023/05/dqqeeeeee.png)"അങ്ങിനെയാണെങ്കിൽ ജാപ്പനീസ് ചക്രവർത്തിയുടെ ജൻമദിന ആഘോഷം ശരിയാണോ ? മാത്രമല്ല അന്ന് ദേശീയ അവധി ദിവസം കൂടിയാണല്ലോ ...? സെൻസർമാർ ആ ചോദ്യത്തിൽ വിളറിപ്പോയി - അതിന്റെ പ്രതികാര നടപടിയെന്നവണ്ണം ആ സ്ക്രിപ്റ്റ് മുഴുവൻ അവർ നിരസിച്ചു. അക്കാലത്തെ സെൻസർമാരുടെ പ്രത്യക രീതികൾ വീണ്ടും കുറസോവ വിവരിക്കുന്നുണ്ട്. വിദേശ സിനിമകളിലെ നിർദ്ദോഷകരമായ ചുബന രംഗങ്ങൾ പോലും ഒന്നൊഴിയാതെ അവർ കട്ട് ചെയ്തു. എവിടെയെങ്കിലും ഒരു വനിതയുടെ മുട്ട് മറയ്ക്കപ്പെടാതെ കണ്ടാൽ ആ സീനാകെ മുറിച്ചു മാറ്റപ്പെട്ടു. അത്തരം രംഗങ്ങൾ വിഷയാസക്തിയെ പ്രചോദിപ്പിക്കും എന്നാണവർ പറഞ്ഞ ന്യായം. 1944-ൽ കുറസോവയുടെ "ഇച്ച ബാൻഇസുഷിക " (അതി സുന്ദരി ) എന്ന സ്ക്രിപ്റ്റ് നിരോധിക്കാൻ ജാപ്പനീസ് സെൻസർ ബോർഡ് നടത്തിയ കണ്ടെത്തലാണ് അങ്ങേയറ്റം വിചിത്രം . അതിലൊരു സംഭാഷണമുണ്ടായിരുന്നു. "വിദ്യാർത്ഥികളായ തൊഴിലാളികൾ എത്തുമെന്ന പ്രതീക്ഷയിൽ ഫാക്ടറി കവാടം മലർക്കെ തുറന്നു വച്ചിരുന്നു. " ഇത് അശ്ലീലമാണെന്നായിരുന്നു സെൻസർ ബോർഡിന്റെ കണ്ടെത്തൽ . അവർ വിശദീകരിച്ചത് കവാടം എന്ന പദം " യോനി " തന്നെയാണെന്നായിരുന്നു. മാനസികാസ്വാസ്ഥ്യമുള്ള ഇവർക്ക് എന്തും ഏതും അശ്ലീലമായി തോന്നുന്നതിൽ അത്ഭുതമില്ലെന്ന് കുറസോവ തന്റെ ആത്മകഥയിൽ കുറിക്കുന്നു.രണ്ടാം ലോക മഹായുദ്ധത്തിനു ശേഷം ജപ്പാനിലെ കടുത്ത സെൻസർഷിപ്പുകൾ അവസാനിച്ചു. അതിനു ശേഷമാണ് കുറസോവയുടെ മാസ്റ്റർ പീസുകളായ റാഷമോൺ , സെവൻസമുറായ്, ഡ്രീംസ് ഒക്കെ വരുന്നത്.
