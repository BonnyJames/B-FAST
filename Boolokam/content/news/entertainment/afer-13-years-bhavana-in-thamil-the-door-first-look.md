---
author: Beaumaris
categories:
- Entertainment
comment_count: 0
date: 2023-06-06 06:54:20
draft: false
image: ''
like_count: 82510
share_count: 18484
tags:
- Bhavana
- Featured
- tamil movies
- the door movie
title: 13 വര്‍ഷത്തിന് ശേഷം ഭാവന തമിഴിൽ-  ‘ദ ഡോർ’, പിറന്നാൾ ദിനത്തിൽ ഫസ്റ്റ് ലുക്ക്,
  സംവിധാനം ഭാവനയുടെ സഹോദരൻ ജയദേവ്
view_count: 1851008
---

പുതുമുഖങ്ങളെ വച്ച് കമൽ സം‌വിധാനം ചെയ്ത നമ്മൾ എന്ന ചിത്രത്തിൽ സിദ്ധാർഥ്, ജിഷ്ണു, രേണുക മേനോൻ എന്നീ പുതുമുഖങ്ങളോടൊപ്പമായിരുന്നു പതിനാറാം വയസ്സിൽ ഭാവനയുടെ ചലച്ചിത്രാഭിനയത്തിൻറെ തുടക്കം. താരതമ്യേനെ സാമ്പത്തികവിജയം നേടിയ ഈ ചിത്രത്തിനുശേഷം ഭാവനക്ക് ഏറെ അവസരങ്ങൾ മലയാളത്തിൽ കിട്ടി. മലയാളത്തിലെ ഒട്ടു മിക്ക മുൻ നിര നായകന്മാരുടെ കൂടെയും ഭാവന അഭിനയിച്ചിട്ടുണ്ട്. മോഹൻലാൽ, മമ്മൂട്ടി, സുരേഷ് ഗോപി, ദിലീപ്, ജയറാം, പൃഥ്വിരാജ്, കുഞ്ചാക്കോ ബോബൻ, ജയസൂര്യ എന്നിവർ ഇതിൽ പെടും. 5 വര്‍ഷത്തെ ഇടവേളയ്ക്ക് ശേഷം മലയാള സിനിമയിലേക്ക് താരം ഈ വര്‍ഷം തിരിച്ചെത്തിയിരുന്നു.‘ന്റിക്കാക്കാക്കൊരു പ്രേമണ്ടാര്‍ന്ന്’ എന്ന സിനിമയിലൂടെ തിരിച്ചെത്തിയെങ്കിലും, സിനിമ വിജയിച്ചില്ല. എന്നാല്‍ രണ്ട് മലയാള സിനിമകള്‍ താരത്തിന്റെതായി ഒരുങ്ങുന്നുണ്ട്. 

> View this post on Instagram
> 
> [A post shared by Bhavana????????‍♀️Mrs.June6 (@bhavzmenon)](https://www.instagram.com/p/CtIyKAmvDOk/?utm_source=ig_embed&utm_campaign=loading)

അജിത്തിന് ഒപ്പം ഭാവന നായികയായി എത്തിയ ‘അസല്‍’ എന്ന ചിത്രത്തിന് 13 വര്‍ഷത്തിന് ശേഷം തമിഴിലും ഇപ്പോൾ തിരിച്ചുവരവിന് ഒരുങ്ങുകയാണ് താരം . ഭാവനയുടെ സഹോദരൻ ജയദേവ് സംവിധാനം ചെയുന്ന ‘ദ ഡോർ’ എന്ന ചിത്രത്തിന്റെ ഫാസ്റ്റ് ലുക്ക് ഭാവനയുടെ പിറന്നാൾ ദിനമായ ഇന്ന് (ജൂൺ 6 ) പുറത്തുവിട്ടിരിക്കുകയാണ്. ഭാവനയുടെ ഭര്‍ത്താവ് നവീന്‍ രാജനും ഭാവനയും ചേർന്ന് ജൂണ്‍ ഡ്രീംസ് സ്റ്റുഡിയോസിന്റെ ബാനറില്‍ ആണ് നിര്‍മാണം.തമിഴില്‍ ഒരുങ്ങുന്ന സിനിമ നാലു ഭാഷകളിലായി പ്രദർശനത്തിനെത്തുന്നു.