---
author: Beaumaris
categories:
- Entertainment
comment_count: 0
date: 2023-06-09 05:29:03
draft: false
image: ''
like_count: 89457
share_count: 8606
tags:
- A.R RAHMAN
- ar rahman
- musician
title: എ.ആര്‍ റഹ്മാന്റെ സംഗീതജീവിതത്തിൽ നമ്മൾ അറിയാതെ പോയ ചില വസ്തുതകൾ
view_count: 1326561
---

**⭐എ.ആര്‍ റഹ്മാന്റെ സംഗീതജീവിതത്തിൽ നമ്മൾ അറിയാതെ പോയ ചില വസ്തുതകൾ പറയാമോ?⭐** **അറിവ് തേടുന്ന പാവം പ്രവാസി** ????എ.ആർ. റഹ്മാനെയും, റഹ്മാന്റെ പാട്ടും അറിയാത്തവരില്ല. റഹ്മാന്റെ ജീവിതത്തിലെ ചില കാര്യങ്ങൾ നോക്കാം. ✨കീബോർഡുകളാണ് റഹ്മാന്റെ കരുത്ത്. കമ്പ്യൂട്ടർ എഞ്ചിനീയറാവുകയായിരുന്നു ചെറുപ്പത്തിൽ റഹ്മാന് സ്വപ്നം.കുട്ടിക്കാലത്ത് റഹ്മാൻ ഉപയോഗിച്ച കീബോർഡ് ഇപ്പോഴും ചെന്നൈയിലെ സ്റ്റുഡിയോയിൽ പ്രദർശിപ്പിച്ചിട്ടുണ്ട്. ✨റഹ്മാന്റെയും, മകന്റെയും ജന്മദിനം ഒരേ ദിവസമാണ്. (ജനുവരി ആറ്) [](https://cdn.boolokam.com/articles/2023/06/dqqqq.jpeg)✨ഓസ്ക്കർ ലഭിച്ച സ്ലം ഡോഗിലെ ജയ് ഹോ എന്ന ഗാനം യഥാർഥത്തിൽ സൽമാൻ ഖാന്റെ യുവ്രാജിനു വേണ്ടിയായിരുന്നു റഹ്മാൻ കമ്പോസ് ചെയ്തത്. ✨138 തവണ അവാർഡുകൾക്ക് നാമനിർദേശം ചെയ്യപ്പെട്ട റഹ്മാന് 117 തവണ അവാർഡ് ലഭിച്ചു. ✨ഒരേ വർഷം രണ്ട് ഓസ്ക്കർ അവാർഡുകൾ ലഭിച്ച ഏക ഏഷ്യക്കാരനാണ് റഹ്മാൻ. ✨ഫുട്ബോൾ ഇതിഹാസം സിനദിൻ സിദാൻ അഭിനയിച്ച ഫ്രഞ്ച് മിനറൽ വാട്ടർ കമ്പനിയായ വോൾവിക്കിന്റെ പരസ്യത്തിൽ റഹ്മാന്റെ സംഗീതം ഉപയോഗിച്ചിട്ടുണ്ട്. ✨ലോകത്ത് ഏറ്റവും കൂടുതൽ തവണ ഡൗൺലോഡ് ചെയ്യപ്പെട്ട മൊബൈൽ സംഗീതം റഹ്മാൻ ചിട്ടപ്പെടുത്തിയ എയർടെലിന്റെ സിഗ്നേച്ചർ ട്യൂണാണ്. 150 ദശലക്ഷം പേരാണ് ഇത് ഡൗൺലോഡ് ചെയ്തത്. ✨ലോകത്തെ എക്കാലത്തെയും മികച്ച സംഗീത ആൽബങ്ങളിൽ 45-ാമതായി ആമസോൺ ഡോട്ട് കോം തിരഞ്ഞെടുത്തത് റഹ്മാന്റെ ലഗാന്റെ സൗണ്ട് ട്രാക്കാണ്. ✨നിരൂപകനായ റിച്ചാർഡ് കോർലിസ് 2005ൽ ലോകത്തെ ഏറ്റവും മികച്ച പത്ത് സൗണ്ട് ട്രാക്കുകളിൽ ഒന്നായി തിരഞ്ഞെടുത്തത് റഹ്മാന്റെ ആദ്യ തമിഴ് ചിത്രമായ റോജയിലെ ഗാനമാണ്.