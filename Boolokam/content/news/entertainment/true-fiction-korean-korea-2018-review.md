---
author: Bonny
categories:
- Entertainment
comment_count: 0
date: 2023-08-14 14:27:55
draft: false
image: ''
like_count: 73364
share_count: 27234
tags:
- korean movie
- True Fiction
title: ട്വിസ്റ്റുകളുടെ പെരുമഴക്കാലം തീർത്ത കൊറിയൻ ത്രില്ലർ !
view_count: 1010161
---

**True Fiction (Korean, Korea, 2018)** ട്വിസ്റ്റുകളുടെ പെരുമഴക്കാലം തീർത്ത കൊറിയൻ ത്രില്ലർ! അധികമാരും ഈ സിനിമയെ കുറിച്ച് ചർച്ച ചെയ്തു കണ്ടിട്ടില്ല. കൊറിയൻ ത്രില്ലറുകൾക്ക് വൻ ഫാൻബേസുള്ള നമുക്കിടയിൽ ഈ പടം എങ്ങനെ ഇത്ര Underrated ആയിപ്പോയി എന്നതാണ് അതിശയം. അതും, ഒരു കൊറിയൻ ത്രില്ലറിൽ നിന്നും പ്രേക്ഷകൻ പ്രതീക്ഷിക്കുന്ന.. സസ്പെൻസും, ട്വിസ്റ്റും, വയലൻസും, അതിനൊത്ത പേസും എല്ലാം ഉണ്ടായിട്ടും! [](http://13.232.38.164/wp-content/uploads/2023/08/dqqqww-1.jpg)വരുന്ന ഇലക്ഷനിൽ മേയർ സ്ഥാനത്തേക്ക് മത്സരിക്കുന്ന ആളാണ് നായകൻ. കാമുകിയേയും കൂട്ടി അയാൾ ഒരു കൊട്ടേജിലേക്ക് യാത്ര ചെയ്യുന്നതാണ് കഥയുടെ തുടക്കം. അയാളുടെ യാത്രയ്ക്ക് മറ്റ് ചില ഉദ്ദേശങ്ങളുമുണ്ട്. എന്നാൽ ആ കോട്ടേജിൽ എത്തുന്ന അവരെ കാത്തിരുന്നത് പ്രതീക്ഷിക്കാത്ത ഒരു അതിഥിയായിരുന്നു. തുടർന്ന് അവിടെ നടക്കുന്ന ഒറ്റ ദിവസത്തെ സംഭവങ്ങളാണ് സിനിമയുടെ കഥ മുഴുവൻ. https://youtu.be/DGd9kaD1-Eo പ്ലോട്ടിനെ കുറിച്ച് ഇതിൽ കൂടുതൽ പറയാൻ നിർവാഹമില്ല. അത് നിങ്ങളുടെ ആസ്വാദനത്തെ ബാധിക്കുമെന്ന് മാത്രമല്ല, അതിവിടെ വിവരിച്ചു പറയാനും ബുദ്ധിമുട്ടാണ്. കാരണം ഈ സിനിമയുടെ കഥ ഡെവലപ്പാവുന്നത് അത്തരത്തിലാണ്. സിനിമ തുടങ്ങി പകുതി വരേയ്ക്കും, എന്താണ് സംഭവിക്കുന്നതെന്നോ, കഥാപാത്രങ്ങൾ തമ്മിലുള്ള കണക്ഷൻ എന്താണെന്നോ സിനിമ ക്ലിയറാക്കുന്നില്ല. തുടരെ ട്വിസ്റ്റുകൾ വരാൻ തുടങ്ങുമ്പോഴാണ് അതുവരെ സംഭവിച്ച ഓരോ കാര്യങ്ങൾക്കും വ്യക്തത വരുന്നത്. യഥാർത്ഥത്തിൽ സംഭവിച്ച കാര്യങ്ങളെ ആസ്പദമാക്കി നിർമ്മിച്ച സിനിമയാണെന്ന് തുടക്കത്തിൽ കാണിക്കുന്നുണ്ട്. പക്ഷേ സിനിമ കണ്ടുകഴിഞ്ഞ്, അത് വീണ്ടും എഴുതി കാണിച്ചപ്പോൾ ഒരു ഞെട്ടലാണ് ഉണ്ടായത്. അത്രയും നേരം സ്ക്രീനിൽ കണ്ടിരുന്നതെല്ലാം യഥാർത്ഥത്തിൽ സംഭവിച്ചതാണെന്ന് വിശ്വസിക്കാൻ പ്രയാസമായിരുന്നു! 'ട്രൂ ഫിക്ഷൻ' എന്നാണ് സിനിമയുടെ പേര്. അതിനേക്കാൾ Apt ആയ മറ്റൊരു പേര് ഈ സിനിമയ്ക്ക് കിട്ടാനില്ല എന്നും നിങ്ങൾക്ക് അവസാനം മനസ്സിലാവും. https://youtu.be/UEYEUL5cXxo ഏത് നിമിഷവും ഏത് തലത്തിലേക്കും ടേൺ ചെയ്യാവുന്ന, Unexpected Happenings നിരവധി സംഭവിക്കുന്ന, നായകനും വില്ലനും മാറിമറിയുന്ന, Ending Credits വരേയ്ക്കും സസ്പെൻസ് നീളുന്ന.. ഒരുഗ്രൻ മിസ്റ്ററി ത്രില്ലെർ സിനിമയാണിത്. സിനിമ കണ്ടുകഴിഞ്ഞ ഉടനെ ഇതിനെക്കുറിച്ചുള്ള അഭിപ്രായങ്ങൾ അറിയാൻ വേണ്ടി ഫേസ്ബുക്ക് മൊത്തം പരതി. വളരെ കുറച്ച് ആളുകളെ ഈ സിനിമ കണ്ടിട്ടുള്ളൂ എന്നാണ് തോന്നുന്നത്! ത്രില്ലർ പ്രേമികൾ എന്തായാലും മിസ്സ് ചെയ്യേണ്ട. https://youtu.be/gg_qeD3zKAM