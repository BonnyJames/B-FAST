---
author: Beaumaris
categories:
- Entertainment
comment_count: 0
date: 2022-06-21 05:59:56
draft: false
image: https://cdn.boolokam.com/articles/2022/06/wwfwff22.jpg
like_count: 87876
share_count: 32767
tags:
- keerthi suresh
- Sheh Raz
- tovino thomas
- vashi movie
title: മലയാളത്തിൽ നല്ലൊരു കഥാപാത്രം ലഭിക്കാതിരുന്ന കീർത്തി സുരേഷിന്റെ ഗംഭീര തിരിച്ചു
  വരവാണ് 'വാശി'
view_count: 1198575
---

**Sheh Raz** കീർത്തി സുരേഷിന്റെ ഗംഭീര തിരിച്ചു വരവാണ് 'വാശി' എന്ന ചിത്രത്തിലൂടെ നമ്മൾ കാണുന്നത്. മികച്ച ഒട്ടനവധി കഥാപാത്രങ്ങൾ മലയാളത്തിനു പുറത്തു ഒരുപാട് ചെയ്ത് പ്രശസ്ഥയാണെങ്കിലും തന്റെ സ്വന്തം ഭാഷയിൽ നല്ലൊരു കഥാപാത്രത്തെ അവതരിപ്പിക്കാൻ താരത്തിന് ഇതു വരെ സാധിച്ചിരുന്നില്ല. എന്നാൽ അങ്ങനൊരു ശക്തമായൊരു കഥാപാത്രത്തെയാണ് വാശിയിലൂടെ കീർത്തി സുരേഷ് മലയാളി പ്രേക്ഷകർക്ക് നൽകിയത്. അത് പോലെ തന്നെ തന്റെ കരിയറിലെ ആദ്യത്തെ അഭിഭാഷക വേഷം മികച്ചതാക്കിയിട്ടുണ്ട് ടോവിനോ തോമസും. പ്രേക്ഷകർക്ക് ഇഷ്ടപെടുന്ന എല്ലാ ചേരുവകളും ചേർത്ത ഒരു സമകാലീന പ്രസക്തിയുള്ള മികച്ച ചിത്രം തന്നെയാണ് വാശി. &nbsp; കുടുംബത്തിനും കുട്ടികൾക്കും എല്ലാവർക്കും ഇഷ്ടപ്പെടാൻ പോന്ന രീതിയിലാണ് ചിത്രത്തിന്റെ മേക്കിങ്. പാട്ടുകളുടെ കാര്യം എടുത്തു പറയേണ്ടതുണ്ട്. ഓരോ സന്ദർഭം അതേ പടി തന്നെ പ്രേക്ഷകരിലേക്ക് എത്തിക്കാൻ ഗാനങ്ങൾക്ക് കൂടുതൽ സാധിച്ചിട്ടുണ്ട്. അഭിഭാഷകരായ രണ്ടു വ്യക്തികളുടെ സൗഹൃദവും പ്രണയവും പിന്നീടുള്ള വൈവാഹിക ജീവിതത്തിനിടയിൽ അവരിലേക്കെത്തുന്ന ഒരു കേസ് സംബന്ധിച്ചു അവരുടെ ഉള്ളിൽ ഉടലെടുക്കുന്ന 'വാശി' യിലൂടെയാണ് ചിത്രം യാത്ര ആരംഭിക്കുന്നത്. സിനിമ കണ്ടു തീരുന്നിടം വരെ നമ്മൾ രണ്ടു ഭാഗങ്ങളിലും ചിന്തിക്കുകയും രണ്ട് വ്യക്തികളുടെ ന്യായവും നീതിയും ഉൾമനസ്സിൽ ചർച്ച ചെയ്തു കൊണ്ടിരിക്കുകയും ചെയ്യും എന്നതാണ് മറ്റൊരു പ്രത്യേകത. ![](https://cdn.boolokam.com/articles/2022/06/wwfwff22.jpg) പുരുഷനോടൊപ്പം തന്നെ സ്ത്രീക്കുമുള്ളത് ഒരേ അവകാശമാണ് എന്നുള്ള ന്യായം കേട്ട് നമ്മളെല്ലാവരും ഒരുപാട് മാറ്റങ്ങൾക്ക് വിധേയവുന്നുണ്ട്. നിയമങ്ങൾ പോലും സ്ത്രീകൾക്കായുള്ള പരിരക്ഷ അത്രമേൽ ഉറപ്പു വരുത്തിയിരിക്കുന്ന ഈ സാഹചര്യത്തിൽ ഏതൊരു നല്ല കാര്യത്തെയും മുതലെടുക്കാൻ ഉടലെടുത്തു വരുന്ന ചിലർ ഉണ്ടാവുമല്ലോ, അങ്ങനെ പുരുഷനെ ഈ പേരും പറഞ്ഞു ഇല്ലാത്ത തെളിവുകളുടെ അടിസ്ഥാനത്തിൽ ചൂഷണം ചെയ്യുകയും, നിയമത്തിന്റെ മുന്നിൽ പ്രതിയാക്കി നാണം കെടുത്തുകയും ചെയുന്നുണ്ട്. ഈ സാഹചര്യത്തെയാണ് വാശി എന്ന ചിത്രം പ്രധാനമായും ചൂണ്ടി കാണിക്കുന്നത്. സിനിമയുടെ ഉള്ളടക്കം മുഷിപ്പ് നൽകാത്ത കഥയാൽ സമ്പന്നമായത് കൊണ്ട് തന്നെ ഇതെല്ലാവർക്കും മനസ് നിറക്കാൻ സാധിക്കുന്ന ഒരു ചിത്രമാണ് വാശി. പറഞ്ഞു കേൾക്കാനുള്ളതല്ല കണ്ടറിയാനുള്ളതാണ് ഈ വാശി.