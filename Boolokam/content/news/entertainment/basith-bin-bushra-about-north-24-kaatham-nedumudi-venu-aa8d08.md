---
title: "ഗോപാലേട്ടൻ എന്ന കഥാപാത്രവുമായി അത്രയേറെ ഇഴുകിച്ചേർന്നിരുന്നു വേണുച്ചേട്ടൻ"
date: 2022-06-20T07:54:36
draft: false
categories: ["Entertainment"]
tags: ['NEDUMUDI VENU', 'north 24 kaatham', 'north 24 kaatham nedumudi venu']
author: "Beaumaris"
---

<strong>Basith Bin Bushra</strong>

നോർത്ത് 24 കാതം (വീണ്ടും) കണ്ടു. വേണുച്ചേട്ടനെ കാണുകയായിരുന്നു. ആദ്യ സീൻ, ട്രെയിനിൽ നിന്ന് വേച്ചെഴുന്നേറ്റ് നിലത്തുവീഴുന്ന സീൻ മുതൽ ഒരു നിമിഷം പോലും ഗോപാലേട്ടനിൽ നിന്ന് പുറത്തുവരാതെ അവസാന സീനും അഭിനയിച്ച് തീർക്കുന്നത് അവിശ്വസനീയതോടെ കണ്ടു. ഫഹദിനല്ല, വേണുച്ചേട്ടനായിരുന്നു അക്കൊല്ലത്തെ സംസ്ഥാന പുരസ്കാരം ലഭിക്കേണ്ടിയിരുന്നതെന്ന് തോന്നി.

&amp;nbsp;

<img class="size-full wp-image-340009 aligncenter" src="https://cdn.boolokam.com/articles/2022/06/vve.jpg" alt="" width="670" height="494" />

മൂപ്പത്തിയാർക്ക് വേണ്ടിയാണ് ഗോപാലേട്ടൻ തിരുവനന്തപുരം യാത്ര പാതിക്ക് വെട്ടി പരവൂരിൽ ഇറങ്ങിയത്. അയാൾ സഹായമൊന്നും ആരോടും ചോദിച്ചില്ല. തപ്പിപ്പിടിച്ച് എഴുന്നേൽക്കുന്ന ഗോപാലേട്ടനു കൂട്ടായി നാണിയും ചില പ്രത്യേക സാഹചര്യം കാരണം ഹരികൃഷ്ണനും അവിടെ ഇറങ്ങുന്നു. മൂന്ന് പേരും കൂടിയുള്ള യാത്രയാണ് പിന്നീട് സിനിമ പറയുന്നതെങ്കിലും അവിടെ സ്റ്റാൻഡൗട്ടായി നിൽക്കുന്നത് ഗോപാലേട്ടൻ തന്നെയായിരുന്നു.

മൂപ്പത്തിയാരെപ്പറ്റി ഗോപാലേട്ടൻ ഇടക്കിടെ പറഞ്ഞുകൊണ്ടിരുന്നു. പ്രണയവശനായ കാമുകനായിരുന്നു ഗോപാലേട്ടൻ. പരവൂരിൽ നിന്ന് കൊല്ലം വരെ യാത്ര ചെയ്യാൻ ഓട്ടോ അന്വേഷിക്കുമ്പോൾ ഓട്ടോക്കാരൻ ആവശ്യപ്പെടുന്ന പണം കൂടുതലാണെന്ന് അറിയാമെങ്കിലും അത് കൊടുക്കാൻ അയാൾ തയ്യാറാവുകയാണ്. അയാൾക്ക് തർക്കിച്ചുനിൽക്കാൻ നേരമില്ല. വേഗം മൂപ്പത്തിയാരുടെ അടുത്തെത്തണം. റെയിൽവേ സ്റ്റേഷനിൽ പോകുമ്പോൾ ഉടൻ ട്രെയിനില്ല എന്നറിയുമ്പോൾ തന്നെ 'എങ്കിൽ നമുക്ക് ബസ് സ്റ്റാൻഡിൽ പോയി നോക്കാം' എന്നാണ് ഗോപാലേട്ടൻ പറയുന്നു. അയാൾക്ക് എത്രയും വേഗം മൂപ്പത്തിയാരുടെ അടുക്കൽ എത്തേണ്ടിയിരുന്നു.

&amp;nbsp;

<img class="size-full wp-image-340010 aligncenter" src="https://cdn.boolokam.com/articles/2022/06/22882173.webp" alt="" width="587" height="587" />

വളരെ ഊഷ്മളമായ കഥാപാത്രം എന്നതിനൊപ്പം വേണുച്ചേട്ടൻ്റെ ചില മാനറിസങ്ങളുണ്ടായിരുന്നു. ഗോപാലേട്ടൻ എന്ന കഥാപാത്രവുമായി അത്രയേറെ ഇഴുകിച്ചേർന്നിരുന്നു വേണുച്ചേട്ടൻ. കൊച്ചിയിൽ നിന്ന് ബോട്ടിൽ ബേപ്പൂർ വരെ പോകുന്ന പോക്കിൽ നാണിയും ഹരിയും കടൽച്ചൊരുക്ക് ബാധിച്ച് ഛർദ്ദിക്കുമ്പോൾ ഗോപാലേട്ടന് തികട്ടിവരുന്നുണ്ട്. വളരെ നിസാരമായ ഒരു കാര്യത്തെ അവിശ്വസനീയമായ സൂക്ഷ്മതയോടും കൃത്യതയോടുമാണ് വേണുച്ചേട്ടൻ ചെയ്തത്.

അവസാനം മൂപ്പത്തിയാരുടെ ശവശരീരത്തിൻ്റെ കാഴ്ചയിലേക്ക് ഗോപാലേട്ടൻ കയറിവരുന്ന ഒരു സീനുണ്ട്. സീൻ മുഴുവൻ ഒരു ആംഗിൾ ആണ്. മൂപ്പത്തിയാരുടെ തലയ്ക്കൽ നിന്ന് ഒരു മീഡിയം ഷോട്ട്. ഒരുപാട് ആളുകളുണ്ട് ആ ഫ്രെയിമിൽ. അവർക്കിടയിലേക്കാണ് ഗോപാലേട്ടൻ കയറിവരുന്നത്. വരുമ്പോഴേ ഒന്ന് വേച്ചുപോകുന്നു. അപ്പോൾ മൊയ്തീൻ താങ്ങിപ്പിടിയ്ക്കുന്നു. അല്പ സമയം നിശബ്ദമായി മൂപ്പത്തിയാരെ നോക്കിനിൽക്കുന്നു. എന്നിട്ട് അകത്തേക്ക് പോയി രക്തപതാക എടുത്ത് മൂപ്പത്തിയാരെ പുതപ്പിക്കുന്നു. ക്ലോസപ്പില്ല, ടൈറ്റ് ഫ്രെയിമുകളില്ല, ആംഗിൾ മാറ്റമില്ല. പക്ഷേ, ആ സീനിൽ പലരിലൊരാളായി നിൽക്കുകയാണെങ്കിലും വേണുച്ചേട്ടനെ മാത്രമേ ഞാൻ കണ്ടുള്ളൂ. പൂർണമായതെന്ന് ധൈര്യത്തോടെ പറയാവുന്ന അഭിനയ ശേഷി. എത്ര ചികഞ്ഞുനോക്കിയാലും ഒരു കുറവും കണ്ടെത്താൻ കഴിയാത്ത അഭിനയ പാടവം. ഉറച്ചുപറയാം, നികത്താനാവാത്ത നഷ്ടം തന്നെയാണ്.


![ഗോപാലേട്ടൻ എന്ന കഥാപാത്രവുമായി അത്രയേറെ ഇഴുകിച്ചേർന്നിരുന്നു വേണുച്ചേട്ടൻ](https://cdn.boolokam.com/articles/2022/06/vve.jpg)**Basith Bin Bushra** നോർത്ത് 24 കാതം (വീണ്ടും) കണ്ടു. വേണുച്ചേട്ടനെ കാണുകയായിരുന്നു. ആദ്യ സീൻ, ട്രെയിനിൽ നിന്ന് വേച്ചെഴുന്നേറ്റ് നിലത്തുവീഴുന്ന സീൻ മുതൽ ഒരു നിമിഷം പോലും ഗോപാലേട്ടനിൽ നിന്ന് പുറത്തുവരാതെ അവസാന സീനും അഭിനയിച്ച് തീർക്കുന്നത് അവിശ്വസനീയതോടെ കണ്ടു. ഫഹദിനല്ല, വേണുച്ചേട്ടനായിരുന്നു അക്കൊല്ലത്തെ സംസ്ഥാന പുരസ്കാരം ലഭിക്കേണ്ടിയിരുന്നതെന്ന് തോന്നി. &nbsp; മൂപ്പത്തിയാർക്ക് വേണ്ടിയാണ് ഗോപാലേട്ടൻ തിരുവനന്തപുരം യാത്ര പാതിക്ക് വെട്ടി പരവൂരിൽ ഇറങ്ങിയത്. അയാൾ സഹായമൊന്നും ആരോടും ചോദിച്ചില്ല. തപ്പിപ്പിടിച്ച് എഴുന്നേൽക്കുന്ന ഗോപാലേട്ടനു കൂട്ടായി നാണിയും ചില പ്രത്യേക സാഹചര്യം കാരണം ഹരികൃഷ്ണനും അവിടെ ഇറങ്ങുന്നു. മൂന്ന് പേരും കൂടിയുള്ള യാത്രയാണ് പിന്നീട് സിനിമ പറയുന്നതെങ്കിലും അവിടെ സ്റ്റാൻഡൗട്ടായി നിൽക്കുന്നത് ഗോപാലേട്ടൻ തന്നെയായിരുന്നു. മൂപ്പത്തിയാരെപ്പറ്റി ഗോപാലേട്ടൻ ഇടക്കിടെ പറഞ്ഞുകൊണ്ടിരുന്നു. പ്രണയവശനായ കാമുകനായിരുന്നു ഗോപാലേട്ടൻ. പരവൂരിൽ നിന്ന് കൊല്ലം വരെ യാത്ര ചെയ്യാൻ ഓട്ടോ അന്വേഷിക്കുമ്പോൾ ഓട്ടോക്കാരൻ ആവശ്യപ്പെടുന്ന പണം കൂടുതലാണെന്ന് അറിയാമെങ്കിലും അത് കൊടുക്കാൻ അയാൾ തയ്യാറാവുകയാണ്. അയാൾക്ക് തർക്കിച്ചുനിൽക്കാൻ നേരമില്ല. വേഗം മൂപ്പത്തിയാരുടെ അടുത്തെത്തണം. റെയിൽവേ സ്റ്റേഷനിൽ പോകുമ്പോൾ ഉടൻ ട്രെയിനില്ല എന്നറിയുമ്പോൾ തന്നെ 'എങ്കിൽ നമുക്ക് ബസ് സ്റ്റാൻഡിൽ പോയി നോക്കാം' എന്നാണ് ഗോപാലേട്ടൻ പറയുന്നു. അയാൾക്ക് എത്രയും വേഗം മൂപ്പത്തിയാരുടെ അടുക്കൽ എത്തേണ്ടിയിരുന്നു. &nbsp; ![](https://cdn.boolokam.com/articles/2022/06/22882173.webp) വളരെ ഊഷ്മളമായ കഥാപാത്രം എന്നതിനൊപ്പം വേണുച്ചേട്ടൻ്റെ ചില മാനറിസങ്ങളുണ്ടായിരുന്നു. ഗോപാലേട്ടൻ എന്ന കഥാപാത്രവുമായി അത്രയേറെ ഇഴുകിച്ചേർന്നിരുന്നു വേണുച്ചേട്ടൻ. കൊച്ചിയിൽ നിന്ന് ബോട്ടിൽ ബേപ്പൂർ വരെ പോകുന്ന പോക്കിൽ നാണിയും ഹരിയും കടൽച്ചൊരുക്ക് ബാധിച്ച് ഛർദ്ദിക്കുമ്പോൾ ഗോപാലേട്ടന് തികട്ടിവരുന്നുണ്ട്. വളരെ നിസാരമായ ഒരു കാര്യത്തെ അവിശ്വസനീയമായ സൂക്ഷ്മതയോടും കൃത്യതയോടുമാണ് വേണുച്ചേട്ടൻ ചെയ്തത്. അവസാനം മൂപ്പത്തിയാരുടെ ശവശരീരത്തിൻ്റെ കാഴ്ചയിലേക്ക് ഗോപാലേട്ടൻ കയറിവരുന്ന ഒരു സീനുണ്ട്. സീൻ മുഴുവൻ ഒരു ആംഗിൾ ആണ്. മൂപ്പത്തിയാരുടെ തലയ്ക്കൽ നിന്ന് ഒരു മീഡിയം ഷോട്ട്. ഒരുപാട് ആളുകളുണ്ട് ആ ഫ്രെയിമിൽ. അവർക്കിടയിലേക്കാണ് ഗോപാലേട്ടൻ കയറിവരുന്നത്. വരുമ്പോഴേ ഒന്ന് വേച്ചുപോകുന്നു. അപ്പോൾ മൊയ്തീൻ താങ്ങിപ്പിടിയ്ക്കുന്നു. അല്പ സമയം നിശബ്ദമായി മൂപ്പത്തിയാരെ നോക്കിനിൽക്കുന്നു. എന്നിട്ട് അകത്തേക്ക് പോയി രക്തപതാക എടുത്ത് മൂപ്പത്തിയാരെ പുതപ്പിക്കുന്നു. ക്ലോസപ്പില്ല, ടൈറ്റ് ഫ്രെയിമുകളില്ല, ആംഗിൾ മാറ്റമില്ല. പക്ഷേ, ആ സീനിൽ പലരിലൊരാളായി നിൽക്കുകയാണെങ്കിലും വേണുച്ചേട്ടനെ മാത്രമേ ഞാൻ കണ്ടുള്ളൂ. പൂർണമായതെന്ന് ധൈര്യത്തോടെ പറയാവുന്ന അഭിനയ ശേഷി. എത്ര ചികഞ്ഞുനോക്കിയാലും ഒരു കുറവും കണ്ടെത്താൻ കഴിയാത്ത അഭിനയ പാടവം. ഉറച്ചുപറയാം, നികത്താനാവാത്ത നഷ്ടം തന്നെയാണ്.
