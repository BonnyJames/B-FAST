---
title: "മഹാവീര്യർ ഒരു പരീക്ഷണ ചിത്രത്തിലുപരി ആനുകാലിക പ്രസക്തിയുള്ള ഒരു സിനിമയാണ്, പ്രേക്ഷാഭിപ്രായങ്ങൾ വായിക്കാം"
date: 2022-07-21T11:08:13
draft: false
categories: ["Entertainment"]
tags: ['abrid shine', 'mahaveeryar movie', 'nivin pauly']
author: "Beaumaris"
---

<strong>പ്രേക്ഷകർ ഏറെ കാത്തിരുന്ന കോർട്ട് റൂം ഫാന്റസി മഹാവീര്യർ ഇന്ന് റിലീസായി</strong>

മലയാളി പ്രേക്ഷകർ ഇന്നേവരെ ദർശിച്ചിട്ടില്ലാത്ത ഒരു ചലച്ചിത്രാനുഭവം സമ്മാനിക്കുവാൻ എത്തുന്ന നിവിൻ പോളി, ആസിഫ് അലി എന്നിവരെ നായകരാക്കി എബ്രിഡ് ഷൈൻ ഒരുക്കുന്ന മഹാവീര്യർ പ്രദർശനത്തിനെത്തി . കോർട്ട് റൂം ഫാന്റസിയായി ഒരുക്കിയിരിക്കുന്ന ചിത്രത്തിന്റെ ഓൺലൈൻ ബുക്കിങ്ങും ഇപ്പോൾ ലഭ്യമാണ്. തികച്ചും വ്യത്യസ്തമായ രീതിയിൽ നർമ്മവും ഫാന്റസിയും ഒത്തുചേർന്ന് ഒരുക്കിയിരിക്കുന്ന ചിത്രം പ്രേക്ഷകർക്ക് ഒരു പുതു ദൃശ്യാനുഭവം സമ്മാനിക്കുമെന്ന കാര്യത്തിൽ യാതൊരു സംശയവുമില്ലായെന്ന് ചിത്രത്തിന്റെ ട്രെയ്ലറും മറ്റും ഇതിനകം ഉറപ്പേകിയിട്ടുണ്ട്.

പോളി ജൂനിയർ പിക്ചേഴ്സ്‌, ഇന്ത്യൻ മൂവി മേക്കേഴ്സ് എന്നീ ബാനറുകളിൽ യുവ താരം നിവിൻ പോളി, പി. എസ് ഷംനാസ് എന്നിവർ ചേർന്ന് നിർമ്മിക്കുന്ന എബ്രിഡ് ഷൈൻ ചിത്രം 'മഹാവീര്യർ' ഇന്ന് ലോകമെമ്പാടുമുള്ള തീയറ്ററുകളിൽ പ്രദർശനത്തിന് എത്തി . നിവിൻ പോളി, ആസിഫ് അലി, ലാൽ, ലാലു അലക്സ്, സിദ്ധിഖ്, ഷാൻവി ശ്രീവാസ്തവ, വിജയ് മേനോൻ, മേജർ രവി, മല്ലിക സുകുമാരൻ, സുധീർ കരമന, കൃഷ്ണ പ്രസാദ്, പദ്മരാജൻ രതീഷ്, സുധീർ പറവൂർ, കലാഭവൻ പ്രജോദ്, പ്രമോദ് വെളിയനാട്, ഷൈലജ പി അമ്പു എന്നിവർ മുഖ്യ വേഷങ്ങളിലെത്തുന്ന ഈ ചിത്രത്തിൽ മറ്റു പ്രമുഖ താരങ്ങളും അണിനിരക്കുന്നു. പ്രശസത സാഹിത്യകാരൻ എം. മുകുന്ദന്റെ കഥയ്ക്ക് തിരക്കഥയൊരുക്കി ചലച്ചിത്ര ഭാഷ്യം നൽകിയിരിക്കുന്നത് എബ്രിഡ് ഷൈനാണ്.

ടൈം ട്രാവലും ഫാന്റസിയും കോടതിയും നിയമ വ്യവഹാരങ്ങളും മുഖ്യ പ്രമേയമായിരിക്കുന്ന ഈ ചിത്രം, നർമ്മ - വൈകാരിക മുഹൂർത്തങ്ങൾക്കും പ്രാധാന്യം നൽകിയിരിക്കുന്നു. സംസ്ഥാന അവാർഡ് ജേതാവായ ചന്ദ്രു സെൽവരാജ് ഛായാഗ്രഹണം നിർവഹിച്ചിരിക്കുന്ന ചിത്രത്തിന് ഇഷാൻ ചാബ്ര സംഗീതവും പശ്ചാത്തല സംഗീതവും ഒരുക്കിയിരിക്കുന്നു. ചിത്രസംയോജനം - മനോജ്‌, ശബ്ദ മിശ്രണം - വിഷ്ണു ഗോവിന്ദ്, ശ്രീ ശങ്കർ, കലാ സംവിധാനം - അനീസ് നാടോടി, വസ്ത്രാലങ്കാരം - ചന്ദ്രകാന്ത്, മെൽവി. ജെ, ചമയം - ലിബിൻ മോഹനൻ, മുഖ്യ സഹ സംവിധാനം - ബേബി പണിക്കർ തുടങ്ങിയവരാണ് മറ്റ് അണിയറ പ്രവർത്തകർ.

<strong>പ്രേക്ഷാഭിപ്രായങ്ങൾ വായിക്കാം</strong>

<strong>Sibin M Sasidharan</strong>

മഹാവീര്യർ ഒരു പരീക്ഷണ ചിത്രത്തിലുപരി ആനുകാലിക പ്രസക്തിയുള്ള ഒരു സിനിമയായിട്ട് കാണാനാണ് എനിക്കിഷ്ടം . സിനിമയിൽ നിന്നും എനിക്ക് മനസ്സിലായ കുറച്ചു കാര്യങ്ങൾ ചുവടെ കുറിക്കുന്നു..
Spoiler ahead !

രാജഭരണത്തിൽ നിന്നും കുറച്ചു പ്രജകളും, എന്തിനു ആ കാലത്തെ രാജാവു തന്നെ നീതി തേടി ആധുനിക ജനാതിപത്യകാലത്തെ നിയമ കോടതിയിൽ വന്നിരിക്കുന്നതാണ് കഥാ പശ്ചാത്തലം ! സിനിമയുടെ ആദ്യപകുതി അമ്പലത്തിലെ വിഗ്രഹം മോഷ്ടിച്ചു എന്ന ആരോപണത്താൽ വിചാരണക്കു വിധേയമാകുന്ന "നിവിൻ പോളി" അവതരിപ്പിച്ച അപൂർണനന്തൻ എന്ന സന്യാസി കേസിൽ നിന്നും വളരെ സമർഥമായി ഊരി പോകുന്നതായി കാണാം!! സ്വയം കേസ് വാദിക്കുന്ന അപൂർണനന്ദൻ ഇപ്പോഴുള്ള നിയമങ്ങളിലെ അപൂർണത അല്ലെങ്കിൽ ലൂപ് ഹോൾസ് മുതലെടുത്തു കൊണ്ടാണ് തന്റെ നിരപരാധിത്വം തെളിയിക്കാൻ ശ്രമിക്കുന്നത് !!!

<img class="wp-image-343640 aligncenter" src="https://cdn.boolokam.com/articles/2022/07/93023879.jpg" alt="" width="796" height="597" />തുടർന്ന് രണ്ടാം പകുതിയിൽ ഇതേ കോടതി മുറിയും ജഡ്ജിയും നൂറ്റാണ്ടുകൾക്ക് മുമ്പുള്ള ഒരു കേസ് വിസ്ഥാരണത്തിനു സാക്ഷിയാകുബോൾ,രാജാഭരണത്തിലെ നിയമങ്ങളും ആധുനിക നിയമങ്ങളും തമ്മിലുള്ള അന്തരം വളരെ ചെറുതാണെന്നു കാണാം!! രാജാവിന്റെ ഇക്കിൾ മാറ്റാൻ മന്ത്രി ബലമായി പിടിച്ചു കൊണ്ട് വന്ന് രാജസതസ്സിൽ എത്തിക്കുന്ന സ്ത്രീ തനിക്കുണ്ടായ ദുരനുഭവങ്ങൾ കോടതിയിൽ ഒരു മറയും ഇല്ലാതെ വിവരിക്കാൻ തയ്യാറാകുന്നുണ്ട്! നിയമത്തിന്റെ പരിരക്ഷ തനിക്കു കിട്ടുമെന്ന ആ സ്ത്രീയുടെ പ്രതീക്ഷ ആസ്ഥാനത്തിലാക്കി ഉടുതുണിപോലുമില്ലാതെ പീഡനങ്ങൾ ഏറ്റുവാങ്ങേണ്ടി വരുന്നതാണ് പിന്നീട് കാണുന്നത്!!

അതിനു കൂട്ട് നിൽക്കുന്നതോ എന്തു സംഭവിച്ചാലും കോടതി ഉത്തരവ് നടപ്പിലാക്കണം എന്ന നിർബന്ധബുദ്ധിയുള്ള ജഡ്ജിയും!! അതിനു സ്വയം കോമാളിയാകാനും തന്റെ ആധുനിക ഭടനായ പോലീസിന്റെ കയ്യിൽ ചാട്ടവാർ വച്ചു കൊടുക്കാനും അയാൾ തയ്യാറാകുന്നു !!പണ്ട് കാലത്തു രാജാവിന്റെ ഉത്തരവ് അതേ പടി അനുസരിക്കാൻ മന്ത്രിയും സേനയും ഉണ്ടായിരുന്നുവെങ്കിൽ ഇന്നത് പോലീസ് എന്ന പേരിലേക്ക് പരിണാമം സംഭവിച്ചു എന്ന് മാത്രം!!

<img class="wp-image-343638 aligncenter" src="https://cdn.boolokam.com/articles/2022/07/2r2r244.jpg" alt="" width="945" height="492" />ആധുനിക കാലത്ത് സ്ത്രീകൾക്ക് എത്രത്തോളം നിയമത്തിന്റെ പരിരക്ഷയുണ്ടെങ്കിലും അവസാനം ബലിയാടക്കുന്നത് അവർതന്നെ ആയിരിക്കും എന്ന് ഈ രംഗങ്ങളിലൂടെ നമുക്ക് മനസിലാക്കാം !! തന്റെ വീട്ടിലുള്ള ഭാര്യയെ സുരക്ഷിതമാക്കി വച്ചുകൊണ്ട് മറ്റുള്ള ഒരു സ്ത്രീക്ക് എന്തു തന്നെ സംഭവിച്ചാലും തനിക്കു ഒന്നുമില്ല എന്ന മനോഭാവം വച്ചുപുലർത്തുന്ന ആസിഫ് അലി അവതരിപ്പിച്ച മന്ത്രി എന്ന കഥാപാത്രം ശരിക്കും ആധുനിക സമൂഹത്തിന്റെ ഒരു നേർകാഴ്ചയല്ലേ?

ചുരുക്കി പറഞ്ഞാൽ വീട്ടിൽ ഉള്ള സ്ത്രീക്ക് എന്തങ്കിലും സംഭവിച്ചാലേ നമുക്കൊക്കെ പൊള്ളുവുള്ളു എന്ന് സാരം! ഇന്ത്യൻ നിയമ വ്യവസ്ഥയെ അതിലെ പോരായ്മകളെ ചൂണ്ടികാണിക്കുന്ന "മഹാവീര്യർ" എന്ന പരീക്ഷണ സിനിമ നിറഞ്ഞ സദസ്സിൽ വിജയം കൈവരിക്കട്ടേയുന്നു ആശംസിക്കുന്നു!!

***

<strong>Vishnu Kiran Hari</strong>

ഒരു രാജ്യത്തെ പ്രജകൾ ദുരിതം അനുഭവിച്ചാലും, അവിടുത്തെ രാജാവ് നേതൃത്വം നൽകുന്ന അധികാരവർഗ്ഗത്തിന്റെ സ്വാർത്ഥമായ താൽപര്യം മാത്രമാണ് ആ രാജ്യത്തിന്റെ ഉന്നതിക്ക് സഹായകം ആകുന്നത് എന്ന യുക്തിക്ക് നിരക്കാത്ത ക്രൂരമായ രാജ്യവ്യവസ്ഥയെയും,വളരെ പരിഷ്കൃതം എന്ന് കരുതുന്ന ഈ കാലത്തും, ഇത്തരം ഒരു വ്യവസ്ഥയെ തീറ്റിപോറ്റുന്ന ചില കോടതി വിധികളെയും വരച്ച് കാണിക്കുന്ന ചിത്രമാണ് മഹാവീര്യർ. ഒരു sci fi ചിത്രം അല്ല ഇത്. Fantasyയിൽ satire ചേർത്ത ഒരു മിശ്രിതമാണ്. Time travelനെ പറ്റിയോ അതിന്റെ സാങ്കേതികതോ discuss ചെയ്യുന്ന ഒരു പടമേ അല്ല മഹാവീര്യർ.ആസിഫും നിവിനും നന്നായി ചെയ്തു എങ്കിലും സിദ്ദിക്കും, ലാലു അല്കസുമാണ് ഏറ്റവും കൂടുതൽ സിനിമയിൽ score ചെയ്യുന്നത്. തിയറ്ററിൽ ഏറ്റവും കൂടുതൽ ചിരികൾ ഉണർന്നത് ഇവർ സ്ക്രീനിൽ വന്നപ്പോൾ ആയിരുന്നു. ലാലും നന്നായിരുന്നു, പക്ഷേ അദ്ദേഹത്തിന്റെ ചില സംഭാഷണങ്ങൾ പലയിടത്തും അവ്യക്തം ആയിരുന്നു എന്നത് പോരായ്മയായി.അഭിനേതാക്കളുടെ എല്ലാം പ്രകടനങ്ങൾ കൊള്ളാമായിരുന്നു.Technically സിനിമ മൊത്തത്തിൽ മികച്ച് നിന്നു.
വളരെയധികം സമകാലിക പ്രസക്തി ഉള്ള സിനിമ ആയി അനുഭവപ്പെട്ടു എങ്കിലും ഭൂരിഭാഗം പ്രേക്ഷകരെ തൃപ്തിപ്പെടുത്തുന്ന ഒരു ചിത്രമല്ല എന്ന് ഇന്നലെ preview കണ്ടപ്പോഴേ അഭിപ്രായങ്ങൾ ഉണ്ടായിരുന്നു.പടം കഴിഞ്ഞപ്പോൾ ഉള്ള theatre responseഉം അങ്ങനെ ആയിരുന്നു. ചില ഭാഗങ്ങളിലെ വിയോജിപ്പും clarity ഇല്ലായ്മയും ഒഴിച്ചാൽ എന്നെ പൂർണ്ണമായും തൃപ്തിപ്പെടുത്തിയ ഒരു satire ആണ് എബ്രിഡ് ഷൈനിന്റെ മഹാവീര്യർ.Mahaveeryar is a believably unbelievable satire. So maybe not everyone's cup of tea.

<img class="size-full wp-image-343636 aligncenter" src="https://cdn.boolokam.com/articles/2022/07/444y.jpg" alt="" width="600" height="338" />**

<strong>Ben Jaxon</strong>

പലവിധമായ കാഴ്ചപ്പാടുകൾ ഉണ്ടാവും ഈ സിനിമ കണ്ടിറങ്ങുന്ന ഓരോ മനുഷ്യരുടെയും മനസ്സിൽ. ഒരു കാൻവാസിൽ വരച്ചു വച്ചൊരു ചിത്രം പോലെ. പലതും മനസ്സിൽ തൊടുന്നുണ്ട്. ചിലത് മനസിലാകാതെയുണ്ട്. ചില വരകളും നിറങ്ങളും എങ്ങനെയാണ് മറ്റു നിറങ്ങളുമായി കലരുന്നതെന്ന് ആശയക്കുഴപ്പമുണ്ട്. എങ്കിലും ആത്യന്തികമായി ആ അനുഭവം മനോഹരമാണ്.മറ്റൊരു മനുഷ്യന്റെ കണ്ണീരാണ് രാജാവിന്റെ അസുഖത്തിന് മരുന്ന്. "വേദന, സങ്കടം, ഭയം ഇവയൊക്കെ വരുമ്പോൾ മനുഷ്യർക്ക് കണ്ണീർ വരും" എന്നാണ് അധികാരത്തിന്റെ ചിന്ത. വേദനിപ്പിച്ചും ഭയപ്പെടുത്തിയും അപമാനിച്ചും കണ്ണീർ വരുത്താൻ അവർ പരമാവധി ശ്രമിക്കുന്നു, എന്നാൽ അധികാരത്തിന്റെ ചാട്ട ഏത് കാലത്തിലും പരാജയപ്പെടുന്നു.അത്യന്തസുഖാനുഭൂതിയിലും മനുഷ്യന് കണ്ണീർ വരുമെന്ന ബോധം, അതിൽ നിന്നും അരുവി പോലെ ആനന്ദ കണ്ണീർ ഒഴുകുന്ന കാഴ്ച. അവിടെയാണ് ഈ സിനിമയുടെ ആത്മാവ്.പവർ കൊണ്ടും വയലൻസ് കൊണ്ടും ആരെയും അനുസരിപ്പിക്കാം, മറ്റൊരുവരുടെ ശരീരമുൾപ്പടെ അവർക്ക് സ്വന്തമായതെന്തും തട്ടിപ്പറിക്കാം. എന്നാൽ മറ്റൊരു മനുഷ്യന്റെ ഉള്ളു നിറയുന്ന വികാരങ്ങളെ നേടിയെടുക്കാൻ, അവരുടെ ഒരു തുള്ളി കണ്ണീരെങ്കിലും അവനവന്റെ മരുന്നാക്കാന്‍ ഒരു തൂവൽ സപർശം പോലെ മൃദുലമായ സ്നേഹം കൊണ്ടേ സാധിക്കൂ. അതാണ് മഹാവീര്യർ. ബാക്കിയൊക്കെ അവനവന്‍ കണ്ടും അനുഭവിച്ചും ഇഷ്ടാനിഷ്ടങ്ങൾ കാഴ്ചപ്പാടുകൾക്കനുസരിച്ചു തീരുമാനിക്കേണ്ടതാണ്. എനിക്കിഷ്ടമായി.

***

പ്രീ റിലീസ് ഇന്റർവ്യൂസ് കണ്ട് ഒരിക്കലും സിനിമയ്ക്ക് പോവരുത് എന്ന് ഒരിക്കൽ കൂടി ബോധ്യമായിരിക്കുന്നു. ടൈം ട്രാവൽ, ഫാന്റസി, കോമഡി, കോർട്ട് ഡ്രാമ എന്നിങ്ങനെ മൾട്ടി ജേണർ ചിത്രമാണെന്നാണ് അണിയറ പ്രവർത്തകർ പറഞ്ഞിരുന്നത്. എന്നാൽ ടൈം ട്രാവൽ എലമെന്റ് സിനിമയിൽ ഇല്ല. ഉള്ളത് അല്പം ഫാന്റസിയാണ്. അതും സറ്റയ്റിക്കൽ ആയതിനാൽ ഫാന്റസി എന്ന് പറയാമോയെന്നും സംശയമാണ്.ഫസ്റ്റ് ഹാഫ് അത്യാവശ്യം കോമഡിയും കോർട്ട് സീനിലെ കഥാപാത്രങ്ങളുടെ പ്രകടനവും ഒക്കെയായി അത്യാവശ്യം എൻഗേജിങ് ആയിരുന്നു. അമ്പത് മിനിറ്റിൽ ഇന്റർവെൽ ആയപ്പോൾ സെക്കന്റ് ഹാഫിൽ കാര്യമായി എന്തെങ്കിലും കാണുമെന്ന് കരുതി. പക്ഷേ...നിവിൻ പോളിയുടെ കഥാപാത്രവും ആ കഥാപാത്രത്തെ സംബന്ധിക്കുന്ന കേസും എന്തിനായിരുന്നു എന്ന് പോലും മനസ്സിലാവുന്നില്ല. ആ കഥാപാത്രം ഇല്ലെങ്കിലും സ്മൂത്തായി കഥ മുന്നോട്ട് പോകുമായിരുന്നു. 'കൂതറ'യിലെ മോഹൻലാലിന്റെ കഥാപാത്രം പോലെ.കഥയുടെ കാര്യം ആണെങ്കിൽ ഒരു ഷോർട്ട് ഫിലിം എടുക്കാൻ മാത്രമുള്ള കഥ. അതിനെ വലിച്ചുനീട്ടി രണ്ട് മണിക്കൂർ എത്തിച്ചിരിക്കുന്നു. പ്രധാന കഥയുമായി ബന്ധം ഇല്ലെങ്കിലും ആദ്യപകുതി ബോറടിക്കാതെ കണ്ടിരിക്കാവുന്നതാണ്.ഒരിക്കൽ കൂടി പറയുന്നു, ഇന്റർവ്യൂ കണ്ടും ട്രോൾ പേജിന്റെ തള്ള് കണ്ടും പടത്തിന് പോവരുത്. "Not everyone's cup of tea" എന്ന് പറഞ്ഞാൽ ഒരിക്കലും ഒരു മോശം സിനിമ നല്ലതാവില്ല!

**
<img class="size-full wp-image-343641 aligncenter" src="https://cdn.boolokam.com/articles/2022/07/Nivin-Pauly-1.webp" alt="" width="1080" height="607" /><strong>Aswin Rj</strong>

നിവിൻ പോളിയെ ഇഷ്ടപ്പെടാനുള്ള കാരണം ഇതുപോലെ മികച്ച ചിത്രങ്ങൾ മലയാളത്തിൽ വരാൻ വേണ്ടി അത് സ്വയം ഏറ്റെടുത്തു പ്രൊഡ്യുസ് ചെയ്യുന്നു എന്നത് കൊണ്ടുകൂടിയാണ്. ആയിരം ദിവസങ്ങൾക്ക് ശേഷം റിലീസായ ഒരു നിവിൻ പോളി ചിത്രം കാണാൻ തീയേറ്ററിൽ പോയത് വെറുതെയായില്ല. എബ്രിഡ് ഷൈൻ വീണ്ടും തന്റെ സ്വതസിദ്ധമായ ശൈലിയിൽ മേക്കിംഗിൽ മികച്ചു നിൽക്കുന്നു. സിദ്ധിഖിനെയും, ലാലു അലക്സിനെയും, പോലെയുള്ള സീനിയർ നടന്മാർ ഇൻഡസ്ട്രിയുടെ തന്നെ ഭാഗ്യമാണ്. ലാൽ ഗംഭീരം. നർമ്മ മുഹൂർത്തങ്ങളുമായി തീയറ്ററിൽ ആസ്വദിയ്ക്കാൻ കുടുംബ സമേതം ആസ്വദിയ്ക്കാൻ പറ്റുന്ന ഒരു കോമഡി സറ്റയർ .മഹാവീര്യർ Must Watch Theatre Movie

**
<strong>Dominic Devasia</strong>

മഹാ വീര്യർ: പരീക്ഷണ ചിത്രങ്ങൾ എന്നും ഏത് ഭാഷയിലും ഉണ്ടായിട്ടുണ്ട് ഇനി ഉണ്ടാവുകയും ചെയ്യും. അതിൽ വിജയിച്ച പരീക്ഷണങ്ങളും പരാജയപ്പെട്ട പരീക്ഷണവും ഉണ്ടാവും. നിവിൻ പോളി - എബ്രിഡ് ഷൈൻ കൂട്ട് കെട്ടിൽ ഇന്ന് റിലീസ് ആയ മഹാ വീര്യർ അത്തരത്തിൽ ഉള്ള ഒരു പരീക്ഷണം ആയിരുന്നു, പക്ഷേ ഒരു സാധാരണ സിനിമ പ്രേക്ഷകൻ എന്ന നിലയിൽ എന്നെ നിരാശപ്പെടുത്തിയ പരീക്ഷണം ആയിരുന്നു മഹാ വീര്യർ. ചിരി പടർത്തുന്ന ഒരുപാട് നർമ്മ മുഹൂർത്തങ്ങൾ സമ്മാനിക്കുന്ന സാമൂഹിക രാഷ്ട്രീയ ആക്ഷേപ ഹാസ്യ രംഗങ്ങൾ ഉണ്ടെങ്കിലും ആകെ മൊത്തത്തിൽ ശരാശരിയിൽ താഴെ നിൽക്കുന്ന അനുഭവം ആയിരുന്നു മഹാ വീര്യർ. (ഇതൊക്കെ ആണെങ്കിലും ലാലു അലക്സ്, സിദ്ദിഖ്, മല്ലിക സുകുമാരൻ.. നന്നായി ചിരിപ്പിച്ചു )
**

<strong>Abhinandh Muralidharan</strong>

ആയിരക്കണക്കിന് വർഷങ്ങൾക്ക് മുമ്പുള്ള ഒരു രാജനിയമവും ആധുനികവും നവിനവുമായ പൗരനിയമവും തമ്മിൽ ഒരു കോടതിക്ക് ഉള്ളിൽ മുന്നോട്ട് പോവുന്ന conflict തന്നെയാണ് സിനിമയുടെ ഇതിവൃത്തം. മൂന്നു വർഷങ്ങൾക്ക് ശേഷം ഒരു നിവിൻ ചിത്രം തിയറ്ററിലേക്ക് എത്തുന്നു അതും എബ്രിഡ് ഷൈൻ എന്നാ സംവിധായകനിലൂടെ കൂടെ ആസിഫ് അലി, ലാൽ, ലാലു അലക്സ് അങ്ങനെ നിരവധി കഥാപാത്രങ്ങളും.
ഒരു അമർ ചിത്രകഥ പോലെ കുറെയേറെ സങ്കൽപ്പികതയും കണ്ടറിഞ്ഞിട്ടില്ലാത്ത ഒരു കാലത്തിന്റെ നേര്കാഴ്ചയും പോലെ സഞ്ചരിക്കുന്ന ചിത്രത്തിൽ ആദ്യപകുതി കുറെയേറെ തമാശകളും രസമുള്ള സീനുകളും ചേർത്ത് വളരെ engaging ആയാണ് മുമ്പോട്ട് പോയത്, കുറെ നാൾക്ക് ഇപ്പുറം തിയറ്ററിൽ ഒരുപാട് ചിരിച്ച നിമിഷങ്ങൾ സിനിമ തന്നു.

രണ്ടാം പകുതിയിൽ സിനിമ സംസാരിക്കുന്ന വിഷയവും അതിലെ വൈകാരികതലവും ഒരു പ്രക്ഷകൻ എന്നാ നിലയിൽ വല്ലാത്തൊരു ഷോക്ക് ആയിരുന്നു എന്നിൽ ഉണ്ടാക്കിയത്. ഒരുപാട് ചിരികൾക്കിടയിൽ നിന്നും ഒരു പ്രത്യക ഭാഗത്തിന് അപ്പുറം വല്ലാത്തൊരു നിശബ്ദതയായിരുന്നു ചിത്രത്തിന്റെ സ്വാഭാവം. വല്ലാതെ അസ്വസ്ഥമാക്കുന്ന എന്നാൽ ഒരു വലിയ ചിന്തയെ കുറിച്ച് സംസാരിക്കുന്ന അവസാന ഭാഗം. എത്രയൊക്കെ പുരോഗമിക്കപ്പെട്ടാലും വിട്ടുപോവാത്ത അനീതി നിറഞ്ഞ ഒരു ക്രൂരനായ രാജനിയമത്തിന്റെ പുനർഭാവം അതായിരുന്നു പിന്നീട് അങ്ങൊട്. മലയാള സിനിമ സംസാരിച്ചു വന്നിരുന്ന കഥയിലെ വിവർത്തനങ്ങളുടെയെല്ലാം എതിരെ ഒരു ചോദ്യചിഹ്നമയാണ് മഹാവിര്യർ ഒരു പരീക്ഷണർദ്ധം സഞ്ചരിക്കുന്നത്.എല്ലാർക്കും എത്രത്തോളം acceptable ആണ് സിനിമ എന്നാ കാര്യത്തിൽ സംശയമാണ്. പക്ഷെ സിനിമ സംസാരിക്കുന്ന വിഷയം അത് വളരെ വലുതാണ്.
**

<img class="size-full wp-image-343637 aligncenter" src="https://cdn.boolokam.com/articles/2022/07/89510258.webp" alt="" width="800" height="600" /><strong>Arjun Mohan</strong>

`മലയാള സിനിമക്ക് നിയന്ത്രണ രേഖയുണ്ടോ?ഉണ്ടെങ്കിൽ എബ്രിഡ് ഷൈനും, നിവിൻ പോളിയും കൂടി അതങ്ങ് പൊളിച്ചു കളഞ്ഞു എന്ന് കൂട്ടിക്കോ. അതെ മലയാള സിനിമയുടെ ചില പാരമ്പര്യങ്ങളെയാണ് മഹാവീര്യർ കവച്ചു വെക്കുന്നത്. ഡാർക്ക് ഉൾപ്പെടെയുള്ള ടൈം ട്രാവലർ സീരീസുകളും, ചിത്രങ്ങളും കണ്ട്‌ അന്തം വിട്ട് കുന്തം വിഴുങ്ങിയിരിക്കുന്ന മലയാളിക്ക് മുൻപിൽ ഇതാ നമുക്കും പറയാനൊരു ലോക്കലി ഇന്റർനാഷണ്ൽ ഐറ്റം.????ടൈം ട്രാവലർ, ഫാന്റസി, സൂപ്പർ നാച്ചുറൽ ഇതൊക്കെ ശബ്‌ദതാരാവലിയിൽ നോക്കി പഠിക്കാനുള്ളതല്ല എന്ന് അണ്ണന്മാർ നമുക്ക് കാണിച്ചു തന്നു. രണ്ടു പീരിയഡുകളെ ഒരേ കഥാ പശ്ചാത്തലത്തിൽ കൊണ്ടു വരുക എന്ന അപൂർവം കാഴ്ചയാണ് ഇവിടെ കാണുന്നത്. സിനിമ പറയുന്നത് ഇന്നിന്റെ രാഷ്ട്രീയത്തെയാണ്, നിവിനും, ആസിഫും ലാലും സിദ്ധിക്കും മത്സരിച്ച് അഭിനയിക്കുന്നുണ്ടിവിടെ.കാലങ്ങൾക്ക് ശേഷമുള്ള നിവിന്റെ തിരിച്ചു വരവ് ഒരു ഐറ്റം കൊണ്ട് തന്നെയാണ്!! ഇത് എന്തായാലും നിങ്ങൾ തീയറ്ററിൽ പോയി കാണുക, അല്ലെങ്കിൽ കാലത്തിന് മുൻപേ സഞ്ചരിച്ച സിനിമ അന്നു കാണാൻ പറ്റിയില്ല എന്ന് പറഞ്ഞ് പിന്നീട് പോസ്റ്റ്‌ ഇട്ട് ഖേദിക്കരുത്.

***

<strong>Ash Wanth </strong>

"കണ്ടന്റ് ഈസ് ദി കിംഗ്‌" എന്നു പറയുമല്ലോ... അതാണ് മഹാവീര്യർ... പ്രജകളുടെ കണ്ണീരിനെക്കാളും രാജാവിന്റെ അല്ലെങ്കിൽ ഭരണാധികാരിയുടെ ലാഭത്തിനും സ്വാർഥ താൽപര്യങ്ങൾക്കും വേണ്ടിയുള്ള നീക്കങ്ങളുടെ കൂടെ നിൽക്കാനാണ് കോടതിക്കും നിയമ വ്യവസ്ഥിതിക്കും താല്പര്യം എന്നതാണ് ഈ ചിത്രത്തിന്റെ പ്ലോട്ട്... അതിൽ ഫാന്റസിയുടെയും ഫിക്ഷന്റെയുമൊക്കെ എലമെന്റ് ചേർത്ത് വളരെ മികച്ച രീതിയിൽ തന്നെ പ്രേക്ഷകരുടെ മുന്നിലേക്ക് അവതിരിപ്പിക്കുന്നുണ്ട് ഈ ചിത്രം... കഥാപാത്രങ്ങളെക്കാൾ കണ്ടന്റിന് പ്രാധാന്യം കൊടുത്തു കൊണ്ടാണ് ഇതിന്റെ തിരക്കഥ ഒരുക്കിയിരിക്കുന്നത്... പ്രകടനത്തിലേക്ക് വരികയാണെങ്കിൽ നിവിൻ പോളിയും ആസിഫ് അലിയും അവരുടെ കഥാപാത്രങ്ങളോട് നീതി പുലർത്തിയിട്ടുണ്ട് എന്ന് പറയാം... നായികയായി വന്ന ഷാൻവി ശ്രീവാസ്തവയും തന്റെ കഥാപാത്രത്തെ നന്നായി ചെയ്തിട്ടുണ്ട്... ഇതിൽ എടുത്തു പറയേണ്ടുന്ന മറ്റു പ്രകടനങ്ങൾ സിദ്ദിഖിന്റെയും ലാലിന്റെയുമാണ്... ചില സീനിലൊക്കെ ലാലിന്റെ എക്‌സ്പ്രഷൻ ഒക്കെ എടുത്ത് പറയേണ്ടതാണ്... സിദ്ദിഖ് എന്നത്തേയും പോലെ തന്നെ അദ്ദേഹത്തിന്റെ പ്രകടനത്തെ ഓർത്തു വെക്കേണ്ടതാക്കി മാറ്റിയിട്ടുണ്ട്... ലാലു അലക്സും തന്റെ കഥാപാത്രത്തെ മികച്ചതാക്കിയിട്ടുണ്ട്... ചിത്രത്തിന്റെ സാങ്കേതിക വശങ്ങൾ നോക്കിയാൽ മികച്ച വിഷ്വലുകൾ കൊണ്ട് നല്ലൊരു ദൃശ്യ ഭംഗി ചന്തു സെൽവരാജ് നമുക്കു സമ്മാനിക്കുന്നുണ്ട്... ഗാനങ്ങൾ ഒരു ഓക്കേ ഫീൽ ആണ് നൽകിയത്... പശ്ചാത്തലസംഗീതം നന്നായിട്ടുണ്ട്... ടൈം ട്രാവൽ ചിത്രത്തിന്റെ ഒരു ജേണർ ആണോ എന്ന് ചോദിച്ചാൽ അത് രണ്ടു കാലത്തെ പ്രതിപാദിക്കാൻ മാത്രമാണെന്ന് പറയാം... പല കഥാപാത്രങ്ങളിലൂടെ വരുന്ന തമാശകളും ചിത്രത്തിൽ വർക്ക് ആയിട്ടുണ്ട്... ചിലതൊക്കെ ഏൽക്കാതെ പോയിട്ടുണ്ട്... ഏതു കാലത്തും പ്രസക്തമായുള്ള ഒരു കണ്ടെന്റ് മികച്ച തിരക്കഥയും സംവിധാനവും... ചില കഥാപാത്രങ്ങൾ സമ്മസാനിക്കുന്ന നല്ല നിമിഷങ്ങൾ... ടെക്നിക്കൽ ഘടകങ്ങളും സിനിമക്ക് മാറ്റേകുന്നു... കയ്യടിക്കാനുള്ള എക്സ്പിരിമെന്റ്... തിയറ്ററിൽ തന്നെ കണ്ട് ആസ്വദിക്കാവുന്ന ഒരു സിനിമയായിട്ടാണ് എനിക്കനുഭവപ്പെട്ടത്...
My Rating 3.25/5????????????

**

<strong>അരുണിമ കൃഷ്ണൻ</strong>

'മഹാവീര്യർ'
പരീക്ഷണ ചിത്രങ്ങൾ കാണാഗ്രഹിക്കുന്നവർക്കും, ഇഷ്ടപ്പെടുന്നവർക്കും കാണാൻ പറ്റിയ നല്ലൊരു ചിത്രമാണ് മഹാവീര്യർ. എബ്രിഡ് ഷൈൻ നിവിൻ പോളി കൂട്ടുകെട്ടിലിറങ്ങിയ മഹാവീര്യർ കണ്ടു. എക്സ്പിരിമെന്റ് ചിത്രങ്ങളുടെ സംവിധായകൻ ഇക്കുറിയും പ്രതീക്ഷ തെറ്റിച്ചില്ല.

പ്രത്യേകം ഒരു ജോണർ പറയാനില്ലെങ്കിലും ഇത് കാലങ്ങളിൽ നിന്നും കാലങ്ങളിലേക്ക് തന്നെ സഞ്ചരിക്കുന്ന ഒരു കഥ പറയുന്ന ഒരു ചിത്രമാണ് എന്നുറക്കെ പറയാൻ കഴിയും. എങ്കിലും ഒരു ഫാന്റസി സറ്റയർ ചിത്രമായി നമുക്ക് മഹാവീര്യറിനെ കണക്കാക്കാം. പുസ്തകത്താളുകളിലും ഒരു കാലത്തെ പ്രതിനിധീകരിക്കുന്ന ചിത്രങ്ങളിൽ നാം കാണുകയും കേൾക്കുകയും ചെയ്ത രാജാവും രാജപരിവാരങ്ങളും ഇന്നത്തെ കാലത്ത് ഒരു കോടതി മുറിയിലേക്ക് എത്തിയാൽ എങ്ങനെ ഉണ്ടാവും എന്നതാണ് കഥാപരിസരം. അതിലേക്ക് അവരെ എത്തിക്കുന്നതിനു മുന്നോടിയായി ചില സൂചനകൾ നൽകാനും എബ്രിഡ് ഷൈൻ മറന്നിട്ടില്ല. രാജാവും രാജ്യവുമൊക്കെ ഇത്രയും നാൾ നാം കേട്ട വീരകഥകളിലെ നായകർ മാത്രമല്ല എന്നു ചിത്രം പറയുകയാണ്.

സമകാലിക പ്രസക്തിയുള്ള ഒരു വിഷയത്തെ രാജഭരണ കാലത്തും നാം കടന്നുപോകുന്ന ഇക്കാലത്തും കോടതി എങ്ങനെ നോക്കിക്കാണും എന്ന കാര്യം ചില രംഗങ്ങളിലൂടെ മഹാവീര്യറിൽ വ്യക്തമാക്കുന്നുണ്ട്. വാദമുഖങ്ങൾ കൊണ്ടും ഒപ്പം യുക്തിരഹിതമായ തീരുമാനങ്ങൾ കൊണ്ട് രാജാവും കോടതിയും എങ്ങനെയാണ് സമൂഹത്തിനു മുന്നിൽ അപഹാസ്യരാവുന്നുവെന്നതും ചിത്രം ചൂണ്ടി കാണിക്കുന്നു. ഒരുവൻ, മൂഢ വ്യക്തികളുടെ പ്രഭാവത്താൽ ആലോചിച്ചു പ്രവർത്തിക്കേണ്ട ചില കാര്യങ്ങളിൽ, നിന്നും വ്യതിചലിച്ച് അവയെ എങ്ങനെ നിഷ്പ്രഭം ആക്കുന്നുവെന്നും ചിത്രം പറയാതെ പറയുന്നു. 'പറയേണ്ടത് പറയേണ്ട സമയത്ത് പറയാതിരുന്നാൽ ഉണ്ടാവുന്ന' ചില കുഴപ്പങ്ങളെയും അതുവഴി ഒരു സമൂഹത്തെ മുഴുവൻ എങ്ങനെ ബുദ്ധിമുട്ടിക്കുന്നുവെന്നതും കൃത്യമായി ചിത്രത്തിൽ അവതരിപ്പിച്ചിട്ടുണ്ട്.

അധികാരത്തിന്റെ ചാട്ടവാറടിയേറ്റ് നീതി നിഷേധിക്കപ്പെട്ടുവെന്നു തോന്നിപ്പിക്കുന്ന ഒരു സ്ത്രീ, കണ്ണുമൂടിയ നീതി ദേവതയുടെ പ്രതിമയ്ക്കഭിമുഖമായി നിൽക്കുമ്പോൾ, സത്യമെന്നത് സ്ഥലകാലങ്ങളെ മാത്രമാണ് ഡിപെൻഡ് ചെയ്യുന്നത് എന്ന് ഒരിക്കൽ കൂടി തോന്നിപ്പോകുന്നു. അതിന് ഭൂതം, ഭാവി വർത്തമാനം എന്ന വേർതിരിവുകളില്ലയെന്ന കാര്യവും പ്രസക്തമാണ്. 'കോടതി മുറിയിൽ സത്യം മാത്രമേ ബോധിപ്പിക്കാവൂ' എന്ന് പറയുമ്പോൾ അവിടെ അവർ പറയുന്ന ആ സത്യം സ്ഥലകാലങ്ങളെ ബന്ധപ്പെട്ടാണ് ഇരിക്കുന്നത് എന്ന കാര്യം ഓർമിപ്പിക്കുകയാണ് ഈ ചിത്രം.

പ്രശസ്ത സാഹിത്യകാരൻ എം. മുകുന്ദന്റെ കഥയ്ക്ക് തിരക്കഥയൊരുക്കി ചലച്ചിത്ര ഭാഷ്യം നൽകിയിരിക്കുന്നതും എബ്രിഡ് ഷൈനാണ്. കഥയുടെ അരങ്ങൊരുക്കം വളരെ ഗംഭീരമായാണ് അവതരിപ്പിച്ചിരിക്കുന്നത്. ചിത്രത്തിലെ ചില രംഗങ്ങൾ മനോഹരമായ പെയിന്റിങ്ങുകൾ പോലെയാണ് എനിക്ക് തോന്നിയത്. തമാശരംഗങ്ങളും അതിരു കടന്നില്ല എന്നു പറയാം. തൊട്ടാൽ പൊള്ളാനിടയുള്ള ഒരു വിഷയത്തെ വളരെ പൊതിഞ്ഞു കൂടി അവതരിപ്പിക്കുമ്പോൾ ആ പരീക്ഷണത്തെ ജനങ്ങൾ എങ്ങനെ ഏറ്റെടുക്കും എന്ന കാര്യം ഇപ്പോൾ പ്രവചിക്കാൻ ആവുകയില്ല.എന്റെ അഭിപ്രായം ആണേ????????????????

***

<strong>Shaji T.U </strong>

ഒറിജിനൽ എന്നോ "ഫ്രഷ് ഫ്രഷേയ്" എന്നല്ലാതെ "ഫ്രഷ്" എന്നുതന്നെ ഉറപ്പിച്ച് പറയാവുന്ന ഉള്ളടക്കമുണ്ട് 'മഹാ വീര്യർ'ക്ക്. രാജാവും രാജവാഴ്ചയുമുള്ള കാലവും - ഭരണഘടനയും അധികാരവുമുള്ള ലോകവും ഒരേ നീതിവ്യവസ്ഥക്ക് കീഴിൽ ബുദ്ധിപൂർവ്വവും സമർത്ഥവുമായി തുലനം ചെയ്യാൻ ശ്രമിക്കുന്നുവെന്നതാണ് സിനിമയുടെ കാതൽ. തീർച്ചയായും എളുപ്പമുള്ള ഒരു കാര്യമേയല്ല സിനിമ ഉന്നം വെയ്ക്കുന്നത് എന്നതുകൊണ്ട് തന്നെ കണ്ടുപരിചയിച്ച ഒരു കാഴ്ചയല്ല 'മഹാവീര്യറി'ന്റെത്.

തീർത്തും അശ്രദ്ധമായും വേണ്ടത്ര വിലകൽപ്പിക്കാതെയും ചെയ്തുവരാറുള്ള ചില കാര്യങ്ങൾ ഈ സിനിമ കൃത്യമായും ഭംഗിയായും ചെയ്തതുപോലെ തോന്നി. ചെറിയ കഷണ്ടി മറയ്ക്കാനുള്ള വെപ്പുമുടി വരെ അലമ്പാക്കുവാൻ സാധിക്കുന്നതിന്റെ അങ്ങേയറ്റം അലമ്പായി ചെയ്തുകാണാറുണ്ട്. ഈ ചിത്രത്തിൽ സന്യാസിയായാലും രാജാവായാലും മന്ത്രിയായാലും അതിനുവേണ്ടി ഒരുക്കിയിട്ടുള്ള ചമയങ്ങൾ ഒന്നാന്തരമാണ്. ഫാൻറസി ലോകങ്ങളെ പൊതുവെ ഘട്ടംഘട്ടമായാണ് മിക്കപ്പോഴും അവതരിപ്പിക്കാറുള്ളത്. ഇവിടെ നേരിട്ടുള്ള കട്ടുകളോ, പ്രകാശ സംവിധാനത്തിലെ മാറ്റങ്ങളോ മാത്രമായി അവയെ പരിമിതപ്പെടുത്തിയിട്ടുണ്ട്.

അറിയപ്പെടുന്ന താരങ്ങളെ കണ്ട് സിനിമ കാണാനെത്തുന്ന ബഹുഭൂരിപക്ഷവും അവരെപോലുള്ളവരെയോ, ദൈനംദിന പ്രശ്നങ്ങളോ സാഹചര്യങ്ങളോ, അതുമല്ലെങ്കിൽ വലിയ മാസ് രംഗങ്ങളോ അതിന് പറ്റിയ നായകരോയെ ആണ് ഓരോ സിനിമാടിക്കറ്റിലും പൊതുവെ ആഗ്രഹിക്കുന്നത്. അതല്ലെങ്കിൽ ഭൂരിഭാഗവും അസ്വസ്ഥരാകും. അതുകൊണ്ട് ഒന്നുകിൽ വൻ അഭിപ്രായമോ അല്ലെങ്കിൽ പരമ നെഗറ്റീവ് വിലയിരുത്തകളോ ആയിരിക്കും ഈ സിനിമക്ക് ഉണ്ടാകുവാൻ സാധ്യത.

***

ഒരു സിനിമ വിജയിക്കുന്നത് എപ്പോഴാണ്..? നല്ല കഥകൾ ഉണ്ടാകുമ്പോഴാണോ...?
ആയിരിക്കും അല്ലേ? എന്നാൽ നല്ല ഒരു കഥയെ പ്രേക്ഷകർക്ക് മനസ്സിലാകാതെ വന്നാലോ..? ഇവിടെ നിങ്ങളുടെ സിനിമ ആസ്വാദനത്തെ ബാധിക്കുന്ന ഒരു കാര്യവും ഞാൻ ഈ പോസ്റ്റിലൂടെ പറയുന്നില്ല..! എൻറെ വ്യക്തിപരമായിട്ടുള്ള അഭിപ്രായങ്ങൾ മാത്രമാണ് ഞാൻ ഇവിടെ പറയുന്നത്. ചിത്രം കണ്ടു വിലയിരുത്തുക.

അമ്പലമുറ്റത്ത് പതിവില്ലാതെ ഒരു സ്വാമി വന്നിരിക്കുന്നു..! അയാളെ ആരും കണ്ടിട്ടില്ല..! ആ സമയം തന്നെ വിഗ്രഹം മോഷണം പോകുന്നു..! സംശയം സ്വാമിയിലേക്ക്..! അയാളെ കോടതിയിൽ ഹാജരാക്കുന്നു..!
എബ്രിഡ് ഷൈൻ തൻറെ കുറച്ച് സിനിമകൾ എടുത്തു നോക്കുമ്പോൾ എല്ലാം പരീക്ഷണ ചിത്രങ്ങളാണ്..! അതിൽ ഏറ്റവും വലിയ വിജയം ആക്ഷൻ ഹീറോ ബിജു. 1983 മികച്ച പുതുമുഖ സംവിധായകനുള്ള കേരള ഫിലിം അവാർഡ് വരെ നേടിക്കൊടുത്തു..! അയാളിൽ നിന്ന് വീണ്ടും ഒരു എക്സ്പിരിമെൻറ് ചിത്രം.. അതാണ് മഹാവീര്യർ..!

<img class="wp-image-343640 aligncenter" src="https://cdn.boolokam.com/articles/2022/07/93023879.jpg" alt="" width="832" height="624" />ഒരു മണിക്കൂർ ഒരുപാട് ചിരിപ്പിച്ച ആദ്യ പകുതി. നിവിൻ പോളിയുടെ പ്രകടനം ആദ്യപകുതിയിൽ ഒരുപാട് ഇഷ്ടപ്പെട്ടു. മലയാളത്തിൽ കോമഡി പറഞ്ഞു ഫലിപ്പിക്കാൻ പറ്റുന്ന വളരെ ചുരുക്കം പേരെ ഉള്ളൂ. അതിൽ നിവിൻ പോളി ഉണ്ടാകുമെന്ന് വീണ്ടും തെളിയിച്ചു. കഥ പറഞ്ഞ രീതിയും നർമ്മം നിറഞ്ഞ മുഹൂർത്തങ്ങളും കൊണ്ട് മികച്ചു നിൽക്കുന്നുണ്ട് ആദ്യപകുതി..! ഇൻറർവെൽ ഒരുപാട് ഇഷ്ടപ്പെട്ടു.രണ്ടാം പകുതി പക്കാ ഫാൻറസി ആണ്. വിശ്വസിക്കാൻ ബുദ്ധിമുട്ടുള്ള കഥകൾ ആയിരിക്കും ഫാന്റസി ആയി പൊതുവേ പറയാറുള്ളത്...! അറിയാമല്ലോ ? നമ്മളെ ഞെട്ടിക്കുന്ന കണ്ണുകൊണ്ട് കാണാൻ ബുദ്ധിമുട്ടുള്ള പല കാര്യങ്ങളും രണ്ടാം പകുതി നമുക്ക് സമ്മാനിക്കുന്നുണ്ട്..!

സിനിമയുടെ പ്രധാന ആകർഷണം കാസ്റ്റിംഗ് തന്നെയായി തോന്നി.. നിവിൻ പോളി, സിദ്ദീഖ്, ലാൽ, ആസിഫ് അലി എന്നിവർ മികച്ച പ്രകടനം കാഴ്ചവച്ചു. ആസിഫ് അലി ആ ഒരു കോസ്റ്റ്യൂമിൽ കിടിലൻ ആയിരുന്നു.. രണ്ട് ഗാനങ്ങളാണ് ശ്രദ്ധയിൽപ്പെട്ടത്. രണ്ടാം ഗാനം മികച്ചു നിന്നു.. വിഎസ് നല്ല രീതിയിൽ ചെയ്തുവെച്ചിട്ടുണ്ട്..
പ്രധാന പോരായ്മ രണ്ടാം പകുതിയിലെ ലാഗാണ്..! കമ്പ്ലീറ്റ്ലി ലാഗ് അല്ല. ഗ്രാഫ് താഴ്ന്നു കൂടിയും ആണ് പോകുന്നത്..! രണ്ടാമത്തെ പ്രശ്നം അതൊരു വലിയ പ്രശ്നമല്ല എന്നാൽ കൂടിയും സ്റ്റോറി ടെല്ലിങ്. ഒരുപാട് ചോദ്യങ്ങൾ ചോദിച്ച ശേഷമാണ് ചിത്രം അവസാനിക്കുന്നത്.

വളരെ ചലഞ്ചിംഗ് ആണ് സിനിമ. കണ്ട മാത്രയിൽ എല്ലാം മനസ്സിലാകണമെന്നില്ല..! പാരലൽ യൂണിവേഴ്സ് അല്ലെങ്കിൽ ടൈം ട്രാവൽ എന്നിങ്ങനെ ഉത്തരം കിട്ടാത്ത പല ചോദ്യങ്ങളിലൂടെയാണ് സിനിമ നീങ്ങുന്നത്..! കൂടുതൽ ഡീറ്റെയിൽലേക്ക് ഞാൻ പോകുന്നില്ല. മലയാള സിനിമയുടെ പുതിയ സാധ്യതകളെ തുറന്നുകാണിക്കാൻ ശ്രമിച്ചിട്ടുണ്ട് സിനിമ. തീർച്ചയായും സിനിമയ്ക്ക് പിന്നാലെ വിവാദങ്ങളും പൊട്ടിമുളയ്ക്കും..! അതിനുള്ളതെല്ലാം ചിത്രം ചെയ്തു വച്ചിട്ടുണ്ട്..! ചിത്രം കാണണമോ ?
പുതിയ ആശയങ്ങളും പുതിയ സംഭവങ്ങളും കാണാൻ താല്പര്യം ഉള്ള ഒരാളാണെങ്കിൽ നല്ല ഒരു തിയേറ്റർ എക്സ്പീരിയൻസ് തന്നെയാണ് മഹാവീര്യർ സമ്മാനിക്കുന്നത്. എല്ലാവർക്കും പറ്റിയ ഒരു ചായ ആയി എനിക്ക് തോന്നിയില്ല. നിങ്ങൾ തന്നെ കണ്ടു വിലയിരുത്തുക.

***

<img class="size-full wp-image-343638 aligncenter" src="https://cdn.boolokam.com/articles/2022/07/2r2r244.jpg" alt="" width="1200" height="625" />ഇന്നത്തെ സാമൂഹിക, രാഷ്ട്രീയ സാഹചര്യത്തെ വേറിട്ട സമീപനത്തോട് കൂടി അവതരിപ്പിക്കുന്നതിൽ വിജയിക്കുന്നുണ്ട് മഹാവീര്യർ. നിയമ വ്യവസ്ഥയിൽ പോലും ചിര പുരാതന ആശയങ്ങൾ, ചിന്തകൾ, കാലഹരണപ്പെട്ട മൂല്യങ്ങൾ ഒക്കെ ഇടം പിടിച്ച് അഥവാ അതിനെ ഉദ്ധരിച്ച് വിധി പ്രഖ്യാപിക്കുന്ന വർത്തമാന ഇന്ത്യൻ നിയമ വ്യവസ്ഥയോടുള്ള പ്രതിഷേധം ആയി ചിത്രത്തെ കണക്കാക്കേണ്ടതുണ്ട്.

രാജാവിൻ്റെ(ഭരണ കൂടത്തിൻ്റെ) തീരുമാനങ്ങൾ എന്തും ജന നന്മയ്ക്ക് ആണ് എന്നതും അതാരും ചോദ്യം ചെയ്യാൻ പാടില്ല എന്നതും ഇവിടത്തെ അപ്രഖ്യാപിത സാമൂഹിക നിയമമായി വാഴ്ത്തി വച്ചിട്ടുള്ളത് യാഥാർത്ഥ്യം ആയിരിക്കുമ്പോൾ അതിനുമപ്പുറം ഉള്ള ഒന്നാണ് നീതി എന്നതും അത് രാജാവിനെ പോലെ പ്രജകൾക്കും അവകാശപ്പെട്ടതാണെന്നും ചിത്രം ഓർമപ്പെടുത്തുന്നു. സമൂഹത്തിലെ മേൽത്തട്ടിൽ ഉള്ളവരോട് വിധേയത്വം കാണിക്കാൻ വിധിക്കപ്പെട്ടവരാണ് ഇവിടെ നിയമം നടപ്പിലാക്കാൻ നിയോഗിക്കപ്പെട്ടവരെന്നും അടിവരയിട്ട് പറയുന്നു.

ഏകാധിപത്യ സ്വഭാവമുള്ള ചിന്തകളെ തള്ളി കളയേണ്ട നീതി ന്യായ വ്യവസ്ഥ അതിനോടും അങ്ങേയറ്റത്തെ അടുപ്പവും കരുതലും കാണിക്കുന്ന പ്രവണത എത്രത്തോളം കാലഹരണപ്പെട്ടതാണ്. ഒരു പക്ഷെ പൊളിച്ചെഴുതി എടുക്കേണ്ടത് അവയൊക്കെ അല്ലേ. പുരാണവും ഐതിഹ്യവും പോലും ഉദ്ധരിക്കപ്പെടുമ്പോൾ പോയ കാലത്ത് അത് സൃഷിടിക്കാൻ അതിൻ്റെ സ്രഷ്ടാക്കളിൽ എന്ത് മാനസിക വ്യവഹാരം ആണോ ഉണ്ടായിരുന്നത് അത് പ്രാകൃതം അല്ലാത്ത കാലത്ത് എന്തിന് ഉപജീവിച്ചെടുക്കണം.
സിനിമ ഉയർത്തുന്ന ചോദ്യങ്ങൾ അനവധി ആണ്. അതിനു ഉത്തരമില്ലാത്തവരും മനസ്സിലാകാത്തവരും വിമർശിക്കും. ഒരു പക്ഷെ സിനിമ പൊട്ടിച്ച് കയ്യിൽ കൊടുക്കും. ഒരു പക്ഷെ സിനിമ വീണാൽ അത് മാത്രം ആയിരിക്കില്ല അതിനുള്ള കാരണം.പ്രേക്ഷകൻ എന്ന നിലയിൽ കുറച്ച് കൂടി വേഗം സിനിമയ്ക്ക് ഉണ്ടായിരുന്നെങ്കിൽ എന്ന് തോന്നി. ഒരു സമ്പൂർണ സിനിമാ ഉൽപ്പന്നം എന്ന അഭിപ്രായവും ഇല്ല. ഒരുപാട് മെച്ചപ്പെടേണ്ട അതെ സമയം ഒരുപാട് മെച്ചപ്പെടാൻ സാധിക്കും ആയിരുന്നിട്ടും അത് ഉപയോഗിക്കാൻ കഴിയാതെ പോവുകയും ചെയ്ത സിനിമ. മെച്ചപ്പെട്ട അനുഭവം. മികച്ച അറ്റെമ്പ്റ്റ് ????

പിൻ കുറിപ്പ്: മേജർ രവിയെ ഇതു പോലെ ഒരു പടത്തിൽ പ്ലേസ് ചെയ്തതിനു പിന്നിലെ രാഷ്ട്രീയ ചിന്ത കയ്യടി അർഹിക്കുന്നു.


![മഹാവീര്യർ ഒരു പരീക്ഷണ ചിത്രത്തിലുപരി ആനുകാലിക പ്രസക്തിയുള്ള ഒരു സിനിമയാണ്, പ്രേക്ഷാഭിപ്രായങ്ങൾ വായിക്കാം](https://cdn.boolokam.com/articles/2022/07/93023879.jpg)**പ്രേക്ഷകർ ഏറെ കാത്തിരുന്ന കോർട്ട് റൂം ഫാന്റസി മഹാവീര്യർ ഇന്ന് റിലീസായി** മലയാളി പ്രേക്ഷകർ ഇന്നേവരെ ദർശിച്ചിട്ടില്ലാത്ത ഒരു ചലച്ചിത്രാനുഭവം സമ്മാനിക്കുവാൻ എത്തുന്ന നിവിൻ പോളി, ആസിഫ് അലി എന്നിവരെ നായകരാക്കി എബ്രിഡ് ഷൈൻ ഒരുക്കുന്ന മഹാവീര്യർ പ്രദർശനത്തിനെത്തി . കോർട്ട് റൂം ഫാന്റസിയായി ഒരുക്കിയിരിക്കുന്ന ചിത്രത്തിന്റെ ഓൺലൈൻ ബുക്കിങ്ങും ഇപ്പോൾ ലഭ്യമാണ്. തികച്ചും വ്യത്യസ്തമായ രീതിയിൽ നർമ്മവും ഫാന്റസിയും ഒത്തുചേർന്ന് ഒരുക്കിയിരിക്കുന്ന ചിത്രം പ്രേക്ഷകർക്ക് ഒരു പുതു ദൃശ്യാനുഭവം സമ്മാനിക്കുമെന്ന കാര്യത്തിൽ യാതൊരു സംശയവുമില്ലായെന്ന് ചിത്രത്തിന്റെ ട്രെയ്ലറും മറ്റും ഇതിനകം ഉറപ്പേകിയിട്ടുണ്ട്. പോളി ജൂനിയർ പിക്ചേഴ്സ്‌, ഇന്ത്യൻ മൂവി മേക്കേഴ്സ് എന്നീ ബാനറുകളിൽ യുവ താരം നിവിൻ പോളി, പി. എസ് ഷംനാസ് എന്നിവർ ചേർന്ന് നിർമ്മിക്കുന്ന എബ്രിഡ് ഷൈൻ ചിത്രം 'മഹാവീര്യർ' ഇന്ന് ലോകമെമ്പാടുമുള്ള തീയറ്ററുകളിൽ പ്രദർശനത്തിന് എത്തി . നിവിൻ പോളി, ആസിഫ് അലി, ലാൽ, ലാലു അലക്സ്, സിദ്ധിഖ്, ഷാൻവി ശ്രീവാസ്തവ, വിജയ് മേനോൻ, മേജർ രവി, മല്ലിക സുകുമാരൻ, സുധീർ കരമന, കൃഷ്ണ പ്രസാദ്, പദ്മരാജൻ രതീഷ്, സുധീർ പറവൂർ, കലാഭവൻ പ്രജോദ്, പ്രമോദ് വെളിയനാട്, ഷൈലജ പി അമ്പു എന്നിവർ മുഖ്യ വേഷങ്ങളിലെത്തുന്ന ഈ ചിത്രത്തിൽ മറ്റു പ്രമുഖ താരങ്ങളും അണിനിരക്കുന്നു. പ്രശസത സാഹിത്യകാരൻ എം. മുകുന്ദന്റെ കഥയ്ക്ക് തിരക്കഥയൊരുക്കി ചലച്ചിത്ര ഭാഷ്യം നൽകിയിരിക്കുന്നത് എബ്രിഡ് ഷൈനാണ്. ടൈം ട്രാവലും ഫാന്റസിയും കോടതിയും നിയമ വ്യവഹാരങ്ങളും മുഖ്യ പ്രമേയമായിരിക്കുന്ന ഈ ചിത്രം, നർമ്മ - വൈകാരിക മുഹൂർത്തങ്ങൾക്കും പ്രാധാന്യം നൽകിയിരിക്കുന്നു. സംസ്ഥാന അവാർഡ് ജേതാവായ ചന്ദ്രു സെൽവരാജ് ഛായാഗ്രഹണം നിർവഹിച്ചിരിക്കുന്ന ചിത്രത്തിന് ഇഷാൻ ചാബ്ര സംഗീതവും പശ്ചാത്തല സംഗീതവും ഒരുക്കിയിരിക്കുന്നു. ചിത്രസംയോജനം - മനോജ്‌, ശബ്ദ മിശ്രണം - വിഷ്ണു ഗോവിന്ദ്, ശ്രീ ശങ്കർ, കലാ സംവിധാനം - അനീസ് നാടോടി, വസ്ത്രാലങ്കാരം - ചന്ദ്രകാന്ത്, മെൽവി. ജെ, ചമയം - ലിബിൻ മോഹനൻ, മുഖ്യ സഹ സംവിധാനം - ബേബി പണിക്കർ തുടങ്ങിയവരാണ് മറ്റ് അണിയറ പ്രവർത്തകർ. **പ്രേക്ഷാഭിപ്രായങ്ങൾ വായിക്കാം** **Sibin M Sasidharan** മഹാവീര്യർ ഒരു പരീക്ഷണ ചിത്രത്തിലുപരി ആനുകാലിക പ്രസക്തിയുള്ള ഒരു സിനിമയായിട്ട് കാണാനാണ് എനിക്കിഷ്ടം . സിനിമയിൽ നിന്നും എനിക്ക് മനസ്സിലായ കുറച്ചു കാര്യങ്ങൾ ചുവടെ കുറിക്കുന്നു.. Spoiler ahead ! രാജഭരണത്തിൽ നിന്നും കുറച്ചു പ്രജകളും, എന്തിനു ആ കാലത്തെ രാജാവു തന്നെ നീതി തേടി ആധുനിക ജനാതിപത്യകാലത്തെ നിയമ കോടതിയിൽ വന്നിരിക്കുന്നതാണ് കഥാ പശ്ചാത്തലം ! സിനിമയുടെ ആദ്യപകുതി അമ്പലത്തിലെ വിഗ്രഹം മോഷ്ടിച്ചു എന്ന ആരോപണത്താൽ വിചാരണക്കു വിധേയമാകുന്ന "നിവിൻ പോളി" അവതരിപ്പിച്ച അപൂർണനന്തൻ എന്ന സന്യാസി കേസിൽ നിന്നും വളരെ സമർഥമായി ഊരി പോകുന്നതായി കാണാം!! സ്വയം കേസ് വാദിക്കുന്ന അപൂർണനന്ദൻ ഇപ്പോഴുള്ള നിയമങ്ങളിലെ അപൂർണത അല്ലെങ്കിൽ ലൂപ് ഹോൾസ് മുതലെടുത്തു കൊണ്ടാണ് തന്റെ നിരപരാധിത്വം തെളിയിക്കാൻ ശ്രമിക്കുന്നത് !!! തുടർന്ന് രണ്ടാം പകുതിയിൽ ഇതേ കോടതി മുറിയും ജഡ്ജിയും നൂറ്റാണ്ടുകൾക്ക് മുമ്പുള്ള ഒരു കേസ് വിസ്ഥാരണത്തിനു സാക്ഷിയാകുബോൾ,രാജാഭരണത്തിലെ നിയമങ്ങളും ആധുനിക നിയമങ്ങളും തമ്മിലുള്ള അന്തരം വളരെ ചെറുതാണെന്നു കാണാം!! രാജാവിന്റെ ഇക്കിൾ മാറ്റാൻ മന്ത്രി ബലമായി പിടിച്ചു കൊണ്ട് വന്ന് രാജസതസ്സിൽ എത്തിക്കുന്ന സ്ത്രീ തനിക്കുണ്ടായ ദുരനുഭവങ്ങൾ കോടതിയിൽ ഒരു മറയും ഇല്ലാതെ വിവരിക്കാൻ തയ്യാറാകുന്നുണ്ട്! നിയമത്തിന്റെ പരിരക്ഷ തനിക്കു കിട്ടുമെന്ന ആ സ്ത്രീയുടെ പ്രതീക്ഷ ആസ്ഥാനത്തിലാക്കി ഉടുതുണിപോലുമില്ലാതെ പീഡനങ്ങൾ ഏറ്റുവാങ്ങേണ്ടി വരുന്നതാണ് പിന്നീട് കാണുന്നത്!! അതിനു കൂട്ട് നിൽക്കുന്നതോ എന്തു സംഭവിച്ചാലും കോടതി ഉത്തരവ് നടപ്പിലാക്കണം എന്ന നിർബന്ധബുദ്ധിയുള്ള ജഡ്ജിയും!! അതിനു സ്വയം കോമാളിയാകാനും തന്റെ ആധുനിക ഭടനായ പോലീസിന്റെ കയ്യിൽ ചാട്ടവാർ വച്ചു കൊടുക്കാനും അയാൾ തയ്യാറാകുന്നു !!പണ്ട് കാലത്തു രാജാവിന്റെ ഉത്തരവ് അതേ പടി അനുസരിക്കാൻ മന്ത്രിയും സേനയും ഉണ്ടായിരുന്നുവെങ്കിൽ ഇന്നത് പോലീസ് എന്ന പേരിലേക്ക് പരിണാമം സംഭവിച്ചു എന്ന് മാത്രം!! ![](https://cdn.boolokam.com/articles/2022/07/2r2r244.jpg)ആധുനിക കാലത്ത് സ്ത്രീകൾക്ക് എത്രത്തോളം നിയമത്തിന്റെ പരിരക്ഷയുണ്ടെങ്കിലും അവസാനം ബലിയാടക്കുന്നത് അവർതന്നെ ആയിരിക്കും എന്ന് ഈ രംഗങ്ങളിലൂടെ നമുക്ക് മനസിലാക്കാം !! തന്റെ വീട്ടിലുള്ള ഭാര്യയെ സുരക്ഷിതമാക്കി വച്ചുകൊണ്ട് മറ്റുള്ള ഒരു സ്ത്രീക്ക് എന്തു തന്നെ സംഭവിച്ചാലും തനിക്കു ഒന്നുമില്ല എന്ന മനോഭാവം വച്ചുപുലർത്തുന്ന ആസിഫ് അലി അവതരിപ്പിച്ച മന്ത്രി എന്ന കഥാപാത്രം ശരിക്കും ആധുനിക സമൂഹത്തിന്റെ ഒരു നേർകാഴ്ചയല്ലേ? ചുരുക്കി പറഞ്ഞാൽ വീട്ടിൽ ഉള്ള സ്ത്രീക്ക് എന്തങ്കിലും സംഭവിച്ചാലേ നമുക്കൊക്കെ പൊള്ളുവുള്ളു എന്ന് സാരം! ഇന്ത്യൻ നിയമ വ്യവസ്ഥയെ അതിലെ പോരായ്മകളെ ചൂണ്ടികാണിക്കുന്ന "മഹാവീര്യർ" എന്ന പരീക്ഷണ സിനിമ നിറഞ്ഞ സദസ്സിൽ വിജയം കൈവരിക്കട്ടേയുന്നു ആശംസിക്കുന്നു!! *** **Vishnu Kiran Hari** ഒരു രാജ്യത്തെ പ്രജകൾ ദുരിതം അനുഭവിച്ചാലും, അവിടുത്തെ രാജാവ് നേതൃത്വം നൽകുന്ന അധികാരവർഗ്ഗത്തിന്റെ സ്വാർത്ഥമായ താൽപര്യം മാത്രമാണ് ആ രാജ്യത്തിന്റെ ഉന്നതിക്ക് സഹായകം ആകുന്നത് എന്ന യുക്തിക്ക് നിരക്കാത്ത ക്രൂരമായ രാജ്യവ്യവസ്ഥയെയും,വളരെ പരിഷ്കൃതം എന്ന് കരുതുന്ന ഈ കാലത്തും, ഇത്തരം ഒരു വ്യവസ്ഥയെ തീറ്റിപോറ്റുന്ന ചില കോടതി വിധികളെയും വരച്ച് കാണിക്കുന്ന ചിത്രമാണ് മഹാവീര്യർ. ഒരു sci fi ചിത്രം അല്ല ഇത്. Fantasyയിൽ satire ചേർത്ത ഒരു മിശ്രിതമാണ്. Time travelനെ പറ്റിയോ അതിന്റെ സാങ്കേതികതോ discuss ചെയ്യുന്ന ഒരു പടമേ അല്ല മഹാവീര്യർ.ആസിഫും നിവിനും നന്നായി ചെയ്തു എങ്കിലും സിദ്ദിക്കും, ലാലു അല്കസുമാണ് ഏറ്റവും കൂടുതൽ സിനിമയിൽ score ചെയ്യുന്നത്. തിയറ്ററിൽ ഏറ്റവും കൂടുതൽ ചിരികൾ ഉണർന്നത് ഇവർ സ്ക്രീനിൽ വന്നപ്പോൾ ആയിരുന്നു. ലാലും നന്നായിരുന്നു, പക്ഷേ അദ്ദേഹത്തിന്റെ ചില സംഭാഷണങ്ങൾ പലയിടത്തും അവ്യക്തം ആയിരുന്നു എന്നത് പോരായ്മയായി.അഭിനേതാക്കളുടെ എല്ലാം പ്രകടനങ്ങൾ കൊള്ളാമായിരുന്നു.Technically സിനിമ മൊത്തത്തിൽ മികച്ച് നിന്നു. വളരെയധികം സമകാലിക പ്രസക്തി ഉള്ള സിനിമ ആയി അനുഭവപ്പെട്ടു എങ്കിലും ഭൂരിഭാഗം പ്രേക്ഷകരെ തൃപ്തിപ്പെടുത്തുന്ന ഒരു ചിത്രമല്ല എന്ന് ഇന്നലെ preview കണ്ടപ്പോഴേ അഭിപ്രായങ്ങൾ ഉണ്ടായിരുന്നു.പടം കഴിഞ്ഞപ്പോൾ ഉള്ള theatre responseഉം അങ്ങനെ ആയിരുന്നു. ചില ഭാഗങ്ങളിലെ വിയോജിപ്പും clarity ഇല്ലായ്മയും ഒഴിച്ചാൽ എന്നെ പൂർണ്ണമായും തൃപ്തിപ്പെടുത്തിയ ഒരു satire ആണ് എബ്രിഡ് ഷൈനിന്റെ മഹാവീര്യർ.Mahaveeryar is a believably unbelievable satire. So maybe not everyone's cup of tea. ![](https://cdn.boolokam.com/articles/2022/07/444y.jpg)** **Ben Jaxon** പലവിധമായ കാഴ്ചപ്പാടുകൾ ഉണ്ടാവും ഈ സിനിമ കണ്ടിറങ്ങുന്ന ഓരോ മനുഷ്യരുടെയും മനസ്സിൽ. ഒരു കാൻവാസിൽ വരച്ചു വച്ചൊരു ചിത്രം പോലെ. പലതും മനസ്സിൽ തൊടുന്നുണ്ട്. ചിലത് മനസിലാകാതെയുണ്ട്. ചില വരകളും നിറങ്ങളും എങ്ങനെയാണ് മറ്റു നിറങ്ങളുമായി കലരുന്നതെന്ന് ആശയക്കുഴപ്പമുണ്ട്. എങ്കിലും ആത്യന്തികമായി ആ അനുഭവം മനോഹരമാണ്.മറ്റൊരു മനുഷ്യന്റെ കണ്ണീരാണ് രാജാവിന്റെ അസുഖത്തിന് മരുന്ന്. "വേദന, സങ്കടം, ഭയം ഇവയൊക്കെ വരുമ്പോൾ മനുഷ്യർക്ക് കണ്ണീർ വരും" എന്നാണ് അധികാരത്തിന്റെ ചിന്ത. വേദനിപ്പിച്ചും ഭയപ്പെടുത്തിയും അപമാനിച്ചും കണ്ണീർ വരുത്താൻ അവർ പരമാവധി ശ്രമിക്കുന്നു, എന്നാൽ അധികാരത്തിന്റെ ചാട്ട ഏത് കാലത്തിലും പരാജയപ്പെടുന്നു.അത്യന്തസുഖാനുഭൂതിയിലും മനുഷ്യന് കണ്ണീർ വരുമെന്ന ബോധം, അതിൽ നിന്നും അരുവി പോലെ ആനന്ദ കണ്ണീർ ഒഴുകുന്ന കാഴ്ച. അവിടെയാണ് ഈ സിനിമയുടെ ആത്മാവ്.പവർ കൊണ്ടും വയലൻസ് കൊണ്ടും ആരെയും അനുസരിപ്പിക്കാം, മറ്റൊരുവരുടെ ശരീരമുൾപ്പടെ അവർക്ക് സ്വന്തമായതെന്തും തട്ടിപ്പറിക്കാം. എന്നാൽ മറ്റൊരു മനുഷ്യന്റെ ഉള്ളു നിറയുന്ന വികാരങ്ങളെ നേടിയെടുക്കാൻ, അവരുടെ ഒരു തുള്ളി കണ്ണീരെങ്കിലും അവനവന്റെ മരുന്നാക്കാന്‍ ഒരു തൂവൽ സപർശം പോലെ മൃദുലമായ സ്നേഹം കൊണ്ടേ സാധിക്കൂ. അതാണ് മഹാവീര്യർ. ബാക്കിയൊക്കെ അവനവന്‍ കണ്ടും അനുഭവിച്ചും ഇഷ്ടാനിഷ്ടങ്ങൾ കാഴ്ചപ്പാടുകൾക്കനുസരിച്ചു തീരുമാനിക്കേണ്ടതാണ്. എനിക്കിഷ്ടമായി. *** പ്രീ റിലീസ് ഇന്റർവ്യൂസ് കണ്ട് ഒരിക്കലും സിനിമയ്ക്ക് പോവരുത് എന്ന് ഒരിക്കൽ കൂടി ബോധ്യമായിരിക്കുന്നു. ടൈം ട്രാവൽ, ഫാന്റസി, കോമഡി, കോർട്ട് ഡ്രാമ എന്നിങ്ങനെ മൾട്ടി ജേണർ ചിത്രമാണെന്നാണ് അണിയറ പ്രവർത്തകർ പറഞ്ഞിരുന്നത്. എന്നാൽ ടൈം ട്രാവൽ എലമെന്റ് സിനിമയിൽ ഇല്ല. ഉള്ളത് അല്പം ഫാന്റസിയാണ്. അതും സറ്റയ്റിക്കൽ ആയതിനാൽ ഫാന്റസി എന്ന് പറയാമോയെന്നും സംശയമാണ്.ഫസ്റ്റ് ഹാഫ് അത്യാവശ്യം കോമഡിയും കോർട്ട് സീനിലെ കഥാപാത്രങ്ങളുടെ പ്രകടനവും ഒക്കെയായി അത്യാവശ്യം എൻഗേജിങ് ആയിരുന്നു. അമ്പത് മിനിറ്റിൽ ഇന്റർവെൽ ആയപ്പോൾ സെക്കന്റ് ഹാഫിൽ കാര്യമായി എന്തെങ്കിലും കാണുമെന്ന് കരുതി. പക്ഷേ...നിവിൻ പോളിയുടെ കഥാപാത്രവും ആ കഥാപാത്രത്തെ സംബന്ധിക്കുന്ന കേസും എന്തിനായിരുന്നു എന്ന് പോലും മനസ്സിലാവുന്നില്ല. ആ കഥാപാത്രം ഇല്ലെങ്കിലും സ്മൂത്തായി കഥ മുന്നോട്ട് പോകുമായിരുന്നു. 'കൂതറ'യിലെ മോഹൻലാലിന്റെ കഥാപാത്രം പോലെ.കഥയുടെ കാര്യം ആണെങ്കിൽ ഒരു ഷോർട്ട് ഫിലിം എടുക്കാൻ മാത്രമുള്ള കഥ. അതിനെ വലിച്ചുനീട്ടി രണ്ട് മണിക്കൂർ എത്തിച്ചിരിക്കുന്നു. പ്രധാന കഥയുമായി ബന്ധം ഇല്ലെങ്കിലും ആദ്യപകുതി ബോറടിക്കാതെ കണ്ടിരിക്കാവുന്നതാണ്.ഒരിക്കൽ കൂടി പറയുന്നു, ഇന്റർവ്യൂ കണ്ടും ട്രോൾ പേജിന്റെ തള്ള് കണ്ടും പടത്തിന് പോവരുത്. "Not everyone's cup of tea" എന്ന് പറഞ്ഞാൽ ഒരിക്കലും ഒരു മോശം സിനിമ നല്ലതാവില്ല! ** ![](https://cdn.boolokam.com/articles/2022/07/Nivin-Pauly-1.webp)**Aswin Rj** നിവിൻ പോളിയെ ഇഷ്ടപ്പെടാനുള്ള കാരണം ഇതുപോലെ മികച്ച ചിത്രങ്ങൾ മലയാളത്തിൽ വരാൻ വേണ്ടി അത് സ്വയം ഏറ്റെടുത്തു പ്രൊഡ്യുസ് ചെയ്യുന്നു എന്നത് കൊണ്ടുകൂടിയാണ്. ആയിരം ദിവസങ്ങൾക്ക് ശേഷം റിലീസായ ഒരു നിവിൻ പോളി ചിത്രം കാണാൻ തീയേറ്ററിൽ പോയത് വെറുതെയായില്ല. എബ്രിഡ് ഷൈൻ വീണ്ടും തന്റെ സ്വതസിദ്ധമായ ശൈലിയിൽ മേക്കിംഗിൽ മികച്ചു നിൽക്കുന്നു. സിദ്ധിഖിനെയും, ലാലു അലക്സിനെയും, പോലെയുള്ള സീനിയർ നടന്മാർ ഇൻഡസ്ട്രിയുടെ തന്നെ ഭാഗ്യമാണ്. ലാൽ ഗംഭീരം. നർമ്മ മുഹൂർത്തങ്ങളുമായി തീയറ്ററിൽ ആസ്വദിയ്ക്കാൻ കുടുംബ സമേതം ആസ്വദിയ്ക്കാൻ പറ്റുന്ന ഒരു കോമഡി സറ്റയർ .മഹാവീര്യർ Must Watch Theatre Movie ** **Dominic Devasia** മഹാ വീര്യർ: പരീക്ഷണ ചിത്രങ്ങൾ എന്നും ഏത് ഭാഷയിലും ഉണ്ടായിട്ടുണ്ട് ഇനി ഉണ്ടാവുകയും ചെയ്യും. അതിൽ വിജയിച്ച പരീക്ഷണങ്ങളും പരാജയപ്പെട്ട പരീക്ഷണവും ഉണ്ടാവും. നിവിൻ പോളി - എബ്രിഡ് ഷൈൻ കൂട്ട് കെട്ടിൽ ഇന്ന് റിലീസ് ആയ മഹാ വീര്യർ അത്തരത്തിൽ ഉള്ള ഒരു പരീക്ഷണം ആയിരുന്നു, പക്ഷേ ഒരു സാധാരണ സിനിമ പ്രേക്ഷകൻ എന്ന നിലയിൽ എന്നെ നിരാശപ്പെടുത്തിയ പരീക്ഷണം ആയിരുന്നു മഹാ വീര്യർ. ചിരി പടർത്തുന്ന ഒരുപാട് നർമ്മ മുഹൂർത്തങ്ങൾ സമ്മാനിക്കുന്ന സാമൂഹിക രാഷ്ട്രീയ ആക്ഷേപ ഹാസ്യ രംഗങ്ങൾ ഉണ്ടെങ്കിലും ആകെ മൊത്തത്തിൽ ശരാശരിയിൽ താഴെ നിൽക്കുന്ന അനുഭവം ആയിരുന്നു മഹാ വീര്യർ. (ഇതൊക്കെ ആണെങ്കിലും ലാലു അലക്സ്, സിദ്ദിഖ്, മല്ലിക സുകുമാരൻ.. നന്നായി ചിരിപ്പിച്ചു ) ** **Abhinandh Muralidharan** ആയിരക്കണക്കിന് വർഷങ്ങൾക്ക് മുമ്പുള്ള ഒരു രാജനിയമവും ആധുനികവും നവിനവുമായ പൗരനിയമവും തമ്മിൽ ഒരു കോടതിക്ക് ഉള്ളിൽ മുന്നോട്ട് പോവുന്ന conflict തന്നെയാണ് സിനിമയുടെ ഇതിവൃത്തം. മൂന്നു വർഷങ്ങൾക്ക് ശേഷം ഒരു നിവിൻ ചിത്രം തിയറ്ററിലേക്ക് എത്തുന്നു അതും എബ്രിഡ് ഷൈൻ എന്നാ സംവിധായകനിലൂടെ കൂടെ ആസിഫ് അലി, ലാൽ, ലാലു അലക്സ് അങ്ങനെ നിരവധി കഥാപാത്രങ്ങളും. ഒരു അമർ ചിത്രകഥ പോലെ കുറെയേറെ സങ്കൽപ്പികതയും കണ്ടറിഞ്ഞിട്ടില്ലാത്ത ഒരു കാലത്തിന്റെ നേര്കാഴ്ചയും പോലെ സഞ്ചരിക്കുന്ന ചിത്രത്തിൽ ആദ്യപകുതി കുറെയേറെ തമാശകളും രസമുള്ള സീനുകളും ചേർത്ത് വളരെ engaging ആയാണ് മുമ്പോട്ട് പോയത്, കുറെ നാൾക്ക് ഇപ്പുറം തിയറ്ററിൽ ഒരുപാട് ചിരിച്ച നിമിഷങ്ങൾ സിനിമ തന്നു. രണ്ടാം പകുതിയിൽ സിനിമ സംസാരിക്കുന്ന വിഷയവും അതിലെ വൈകാരികതലവും ഒരു പ്രക്ഷകൻ എന്നാ നിലയിൽ വല്ലാത്തൊരു ഷോക്ക് ആയിരുന്നു എന്നിൽ ഉണ്ടാക്കിയത്. ഒരുപാട് ചിരികൾക്കിടയിൽ നിന്നും ഒരു പ്രത്യക ഭാഗത്തിന് അപ്പുറം വല്ലാത്തൊരു നിശബ്ദതയായിരുന്നു ചിത്രത്തിന്റെ സ്വാഭാവം. വല്ലാതെ അസ്വസ്ഥമാക്കുന്ന എന്നാൽ ഒരു വലിയ ചിന്തയെ കുറിച്ച് സംസാരിക്കുന്ന അവസാന ഭാഗം. എത്രയൊക്കെ പുരോഗമിക്കപ്പെട്ടാലും വിട്ടുപോവാത്ത അനീതി നിറഞ്ഞ ഒരു ക്രൂരനായ രാജനിയമത്തിന്റെ പുനർഭാവം അതായിരുന്നു പിന്നീട് അങ്ങൊട്. മലയാള സിനിമ സംസാരിച്ചു വന്നിരുന്ന കഥയിലെ വിവർത്തനങ്ങളുടെയെല്ലാം എതിരെ ഒരു ചോദ്യചിഹ്നമയാണ് മഹാവിര്യർ ഒരു പരീക്ഷണർദ്ധം സഞ്ചരിക്കുന്നത്.എല്ലാർക്കും എത്രത്തോളം acceptable ആണ് സിനിമ എന്നാ കാര്യത്തിൽ സംശയമാണ്. പക്ഷെ സിനിമ സംസാരിക്കുന്ന വിഷയം അത് വളരെ വലുതാണ്. ** ![](https://cdn.boolokam.com/articles/2022/07/89510258.webp)**Arjun Mohan** `മലയാള സിനിമക്ക് നിയന്ത്രണ രേഖയുണ്ടോ?ഉണ്ടെങ്കിൽ എബ്രിഡ് ഷൈനും, നിവിൻ പോളിയും കൂടി അതങ്ങ് പൊളിച്ചു കളഞ്ഞു എന്ന് കൂട്ടിക്കോ. അതെ മലയാള സിനിമയുടെ ചില പാരമ്പര്യങ്ങളെയാണ് മഹാവീര്യർ കവച്ചു വെക്കുന്നത്. ഡാർക്ക് ഉൾപ്പെടെയുള്ള ടൈം ട്രാവലർ സീരീസുകളും, ചിത്രങ്ങളും കണ്ട്‌ അന്തം വിട്ട് കുന്തം വിഴുങ്ങിയിരിക്കുന്ന മലയാളിക്ക് മുൻപിൽ ഇതാ നമുക്കും പറയാനൊരു ലോക്കലി ഇന്റർനാഷണ്ൽ ഐറ്റം.????ടൈം ട്രാവലർ, ഫാന്റസി, സൂപ്പർ നാച്ചുറൽ ഇതൊക്കെ ശബ്‌ദതാരാവലിയിൽ നോക്കി പഠിക്കാനുള്ളതല്ല എന്ന് അണ്ണന്മാർ നമുക്ക് കാണിച്ചു തന്നു. രണ്ടു പീരിയഡുകളെ ഒരേ കഥാ പശ്ചാത്തലത്തിൽ കൊണ്ടു വരുക എന്ന അപൂർവം കാഴ്ചയാണ് ഇവിടെ കാണുന്നത്. സിനിമ പറയുന്നത് ഇന്നിന്റെ രാഷ്ട്രീയത്തെയാണ്, നിവിനും, ആസിഫും ലാലും സിദ്ധിക്കും മത്സരിച്ച് അഭിനയിക്കുന്നുണ്ടിവിടെ.കാലങ്ങൾക്ക് ശേഷമുള്ള നിവിന്റെ തിരിച്ചു വരവ് ഒരു ഐറ്റം കൊണ്ട് തന്നെയാണ്!! ഇത് എന്തായാലും നിങ്ങൾ തീയറ്ററിൽ പോയി കാണുക, അല്ലെങ്കിൽ കാലത്തിന് മുൻപേ സഞ്ചരിച്ച സിനിമ അന്നു കാണാൻ പറ്റിയില്ല എന്ന് പറഞ്ഞ് പിന്നീട് പോസ്റ്റ്‌ ഇട്ട് ഖേദിക്കരുത്. *** **Ash Wanth** "കണ്ടന്റ് ഈസ് ദി കിംഗ്‌" എന്നു പറയുമല്ലോ... അതാണ് മഹാവീര്യർ... പ്രജകളുടെ കണ്ണീരിനെക്കാളും രാജാവിന്റെ അല്ലെങ്കിൽ ഭരണാധികാരിയുടെ ലാഭത്തിനും സ്വാർഥ താൽപര്യങ്ങൾക്കും വേണ്ടിയുള്ള നീക്കങ്ങളുടെ കൂടെ നിൽക്കാനാണ് കോടതിക്കും നിയമ വ്യവസ്ഥിതിക്കും താല്പര്യം എന്നതാണ് ഈ ചിത്രത്തിന്റെ പ്ലോട്ട്... അതിൽ ഫാന്റസിയുടെയും ഫിക്ഷന്റെയുമൊക്കെ എലമെന്റ് ചേർത്ത് വളരെ മികച്ച രീതിയിൽ തന്നെ പ്രേക്ഷകരുടെ മുന്നിലേക്ക് അവതിരിപ്പിക്കുന്നുണ്ട് ഈ ചിത്രം... കഥാപാത്രങ്ങളെക്കാൾ കണ്ടന്റിന് പ്രാധാന്യം കൊടുത്തു കൊണ്ടാണ് ഇതിന്റെ തിരക്കഥ ഒരുക്കിയിരിക്കുന്നത്... പ്രകടനത്തിലേക്ക് വരികയാണെങ്കിൽ നിവിൻ പോളിയും ആസിഫ് അലിയും അവരുടെ കഥാപാത്രങ്ങളോട് നീതി പുലർത്തിയിട്ടുണ്ട് എന്ന് പറയാം... നായികയായി വന്ന ഷാൻവി ശ്രീവാസ്തവയും തന്റെ കഥാപാത്രത്തെ നന്നായി ചെയ്തിട്ടുണ്ട്... ഇതിൽ എടുത്തു പറയേണ്ടുന്ന മറ്റു പ്രകടനങ്ങൾ സിദ്ദിഖിന്റെയും ലാലിന്റെയുമാണ്... ചില സീനിലൊക്കെ ലാലിന്റെ എക്‌സ്പ്രഷൻ ഒക്കെ എടുത്ത് പറയേണ്ടതാണ്... സിദ്ദിഖ് എന്നത്തേയും പോലെ തന്നെ അദ്ദേഹത്തിന്റെ പ്രകടനത്തെ ഓർത്തു വെക്കേണ്ടതാക്കി മാറ്റിയിട്ടുണ്ട്... ലാലു അലക്സും തന്റെ കഥാപാത്രത്തെ മികച്ചതാക്കിയിട്ടുണ്ട്... ചിത്രത്തിന്റെ സാങ്കേതിക വശങ്ങൾ നോക്കിയാൽ മികച്ച വിഷ്വലുകൾ കൊണ്ട് നല്ലൊരു ദൃശ്യ ഭംഗി ചന്തു സെൽവരാജ് നമുക്കു സമ്മാനിക്കുന്നുണ്ട്... ഗാനങ്ങൾ ഒരു ഓക്കേ ഫീൽ ആണ് നൽകിയത്... പശ്ചാത്തലസംഗീതം നന്നായിട്ടുണ്ട്... ടൈം ട്രാവൽ ചിത്രത്തിന്റെ ഒരു ജേണർ ആണോ എന്ന് ചോദിച്ചാൽ അത് രണ്ടു കാലത്തെ പ്രതിപാദിക്കാൻ മാത്രമാണെന്ന് പറയാം... പല കഥാപാത്രങ്ങളിലൂടെ വരുന്ന തമാശകളും ചിത്രത്തിൽ വർക്ക് ആയിട്ടുണ്ട്... ചിലതൊക്കെ ഏൽക്കാതെ പോയിട്ടുണ്ട്... ഏതു കാലത്തും പ്രസക്തമായുള്ള ഒരു കണ്ടെന്റ് മികച്ച തിരക്കഥയും സംവിധാനവും... ചില കഥാപാത്രങ്ങൾ സമ്മസാനിക്കുന്ന നല്ല നിമിഷങ്ങൾ... ടെക്നിക്കൽ ഘടകങ്ങളും സിനിമക്ക് മാറ്റേകുന്നു... കയ്യടിക്കാനുള്ള എക്സ്പിരിമെന്റ്... തിയറ്ററിൽ തന്നെ കണ്ട് ആസ്വദിക്കാവുന്ന ഒരു സിനിമയായിട്ടാണ് എനിക്കനുഭവപ്പെട്ടത്... My Rating 3.25/5???????????? ** **അരുണിമ കൃഷ്ണൻ** 'മഹാവീര്യർ' പരീക്ഷണ ചിത്രങ്ങൾ കാണാഗ്രഹിക്കുന്നവർക്കും, ഇഷ്ടപ്പെടുന്നവർക്കും കാണാൻ പറ്റിയ നല്ലൊരു ചിത്രമാണ് മഹാവീര്യർ. എബ്രിഡ് ഷൈൻ നിവിൻ പോളി കൂട്ടുകെട്ടിലിറങ്ങിയ മഹാവീര്യർ കണ്ടു. എക്സ്പിരിമെന്റ് ചിത്രങ്ങളുടെ സംവിധായകൻ ഇക്കുറിയും പ്രതീക്ഷ തെറ്റിച്ചില്ല. പ്രത്യേകം ഒരു ജോണർ പറയാനില്ലെങ്കിലും ഇത് കാലങ്ങളിൽ നിന്നും കാലങ്ങളിലേക്ക് തന്നെ സഞ്ചരിക്കുന്ന ഒരു കഥ പറയുന്ന ഒരു ചിത്രമാണ് എന്നുറക്കെ പറയാൻ കഴിയും. എങ്കിലും ഒരു ഫാന്റസി സറ്റയർ ചിത്രമായി നമുക്ക് മഹാവീര്യറിനെ കണക്കാക്കാം. പുസ്തകത്താളുകളിലും ഒരു കാലത്തെ പ്രതിനിധീകരിക്കുന്ന ചിത്രങ്ങളിൽ നാം കാണുകയും കേൾക്കുകയും ചെയ്ത രാജാവും രാജപരിവാരങ്ങളും ഇന്നത്തെ കാലത്ത് ഒരു കോടതി മുറിയിലേക്ക് എത്തിയാൽ എങ്ങനെ ഉണ്ടാവും എന്നതാണ് കഥാപരിസരം. അതിലേക്ക് അവരെ എത്തിക്കുന്നതിനു മുന്നോടിയായി ചില സൂചനകൾ നൽകാനും എബ്രിഡ് ഷൈൻ മറന്നിട്ടില്ല. രാജാവും രാജ്യവുമൊക്കെ ഇത്രയും നാൾ നാം കേട്ട വീരകഥകളിലെ നായകർ മാത്രമല്ല എന്നു ചിത്രം പറയുകയാണ്. സമകാലിക പ്രസക്തിയുള്ള ഒരു വിഷയത്തെ രാജഭരണ കാലത്തും നാം കടന്നുപോകുന്ന ഇക്കാലത്തും കോടതി എങ്ങനെ നോക്കിക്കാണും എന്ന കാര്യം ചില രംഗങ്ങളിലൂടെ മഹാവീര്യറിൽ വ്യക്തമാക്കുന്നുണ്ട്. വാദമുഖങ്ങൾ കൊണ്ടും ഒപ്പം യുക്തിരഹിതമായ തീരുമാനങ്ങൾ കൊണ്ട് രാജാവും കോടതിയും എങ്ങനെയാണ് സമൂഹത്തിനു മുന്നിൽ അപഹാസ്യരാവുന്നുവെന്നതും ചിത്രം ചൂണ്ടി കാണിക്കുന്നു. ഒരുവൻ, മൂഢ വ്യക്തികളുടെ പ്രഭാവത്താൽ ആലോചിച്ചു പ്രവർത്തിക്കേണ്ട ചില കാര്യങ്ങളിൽ, നിന്നും വ്യതിചലിച്ച് അവയെ എങ്ങനെ നിഷ്പ്രഭം ആക്കുന്നുവെന്നും ചിത്രം പറയാതെ പറയുന്നു. 'പറയേണ്ടത് പറയേണ്ട സമയത്ത് പറയാതിരുന്നാൽ ഉണ്ടാവുന്ന' ചില കുഴപ്പങ്ങളെയും അതുവഴി ഒരു സമൂഹത്തെ മുഴുവൻ എങ്ങനെ ബുദ്ധിമുട്ടിക്കുന്നുവെന്നതും കൃത്യമായി ചിത്രത്തിൽ അവതരിപ്പിച്ചിട്ടുണ്ട്. അധികാരത്തിന്റെ ചാട്ടവാറടിയേറ്റ് നീതി നിഷേധിക്കപ്പെട്ടുവെന്നു തോന്നിപ്പിക്കുന്ന ഒരു സ്ത്രീ, കണ്ണുമൂടിയ നീതി ദേവതയുടെ പ്രതിമയ്ക്കഭിമുഖമായി നിൽക്കുമ്പോൾ, സത്യമെന്നത് സ്ഥലകാലങ്ങളെ മാത്രമാണ് ഡിപെൻഡ് ചെയ്യുന്നത് എന്ന് ഒരിക്കൽ കൂടി തോന്നിപ്പോകുന്നു. അതിന് ഭൂതം, ഭാവി വർത്തമാനം എന്ന വേർതിരിവുകളില്ലയെന്ന കാര്യവും പ്രസക്തമാണ്. 'കോടതി മുറിയിൽ സത്യം മാത്രമേ ബോധിപ്പിക്കാവൂ' എന്ന് പറയുമ്പോൾ അവിടെ അവർ പറയുന്ന ആ സത്യം സ്ഥലകാലങ്ങളെ ബന്ധപ്പെട്ടാണ് ഇരിക്കുന്നത് എന്ന കാര്യം ഓർമിപ്പിക്കുകയാണ് ഈ ചിത്രം. പ്രശസ്ത സാഹിത്യകാരൻ എം. മുകുന്ദന്റെ കഥയ്ക്ക് തിരക്കഥയൊരുക്കി ചലച്ചിത്ര ഭാഷ്യം നൽകിയിരിക്കുന്നതും എബ്രിഡ് ഷൈനാണ്. കഥയുടെ അരങ്ങൊരുക്കം വളരെ ഗംഭീരമായാണ് അവതരിപ്പിച്ചിരിക്കുന്നത്. ചിത്രത്തിലെ ചില രംഗങ്ങൾ മനോഹരമായ പെയിന്റിങ്ങുകൾ പോലെയാണ് എനിക്ക് തോന്നിയത്. തമാശരംഗങ്ങളും അതിരു കടന്നില്ല എന്നു പറയാം. തൊട്ടാൽ പൊള്ളാനിടയുള്ള ഒരു വിഷയത്തെ വളരെ പൊതിഞ്ഞു കൂടി അവതരിപ്പിക്കുമ്പോൾ ആ പരീക്ഷണത്തെ ജനങ്ങൾ എങ്ങനെ ഏറ്റെടുക്കും എന്ന കാര്യം ഇപ്പോൾ പ്രവചിക്കാൻ ആവുകയില്ല.എന്റെ അഭിപ്രായം ആണേ???????????????? *** **Shaji T.U** ഒറിജിനൽ എന്നോ "ഫ്രഷ് ഫ്രഷേയ്" എന്നല്ലാതെ "ഫ്രഷ്" എന്നുതന്നെ ഉറപ്പിച്ച് പറയാവുന്ന ഉള്ളടക്കമുണ്ട് 'മഹാ വീര്യർ'ക്ക്. രാജാവും രാജവാഴ്ചയുമുള്ള കാലവും - ഭരണഘടനയും അധികാരവുമുള്ള ലോകവും ഒരേ നീതിവ്യവസ്ഥക്ക് കീഴിൽ ബുദ്ധിപൂർവ്വവും സമർത്ഥവുമായി തുലനം ചെയ്യാൻ ശ്രമിക്കുന്നുവെന്നതാണ് സിനിമയുടെ കാതൽ. തീർച്ചയായും എളുപ്പമുള്ള ഒരു കാര്യമേയല്ല സിനിമ ഉന്നം വെയ്ക്കുന്നത് എന്നതുകൊണ്ട് തന്നെ കണ്ടുപരിചയിച്ച ഒരു കാഴ്ചയല്ല 'മഹാവീര്യറി'ന്റെത്. തീർത്തും അശ്രദ്ധമായും വേണ്ടത്ര വിലകൽപ്പിക്കാതെയും ചെയ്തുവരാറുള്ള ചില കാര്യങ്ങൾ ഈ സിനിമ കൃത്യമായും ഭംഗിയായും ചെയ്തതുപോലെ തോന്നി. ചെറിയ കഷണ്ടി മറയ്ക്കാനുള്ള വെപ്പുമുടി വരെ അലമ്പാക്കുവാൻ സാധിക്കുന്നതിന്റെ അങ്ങേയറ്റം അലമ്പായി ചെയ്തുകാണാറുണ്ട്. ഈ ചിത്രത്തിൽ സന്യാസിയായാലും രാജാവായാലും മന്ത്രിയായാലും അതിനുവേണ്ടി ഒരുക്കിയിട്ടുള്ള ചമയങ്ങൾ ഒന്നാന്തരമാണ്. ഫാൻറസി ലോകങ്ങളെ പൊതുവെ ഘട്ടംഘട്ടമായാണ് മിക്കപ്പോഴും അവതരിപ്പിക്കാറുള്ളത്. ഇവിടെ നേരിട്ടുള്ള കട്ടുകളോ, പ്രകാശ സംവിധാനത്തിലെ മാറ്റങ്ങളോ മാത്രമായി അവയെ പരിമിതപ്പെടുത്തിയിട്ടുണ്ട്. അറിയപ്പെടുന്ന താരങ്ങളെ കണ്ട് സിനിമ കാണാനെത്തുന്ന ബഹുഭൂരിപക്ഷവും അവരെപോലുള്ളവരെയോ, ദൈനംദിന പ്രശ്നങ്ങളോ സാഹചര്യങ്ങളോ, അതുമല്ലെങ്കിൽ വലിയ മാസ് രംഗങ്ങളോ അതിന് പറ്റിയ നായകരോയെ ആണ് ഓരോ സിനിമാടിക്കറ്റിലും പൊതുവെ ആഗ്രഹിക്കുന്നത്. അതല്ലെങ്കിൽ ഭൂരിഭാഗവും അസ്വസ്ഥരാകും. അതുകൊണ്ട് ഒന്നുകിൽ വൻ അഭിപ്രായമോ അല്ലെങ്കിൽ പരമ നെഗറ്റീവ് വിലയിരുത്തകളോ ആയിരിക്കും ഈ സിനിമക്ക് ഉണ്ടാകുവാൻ സാധ്യത. *** ഒരു സിനിമ വിജയിക്കുന്നത് എപ്പോഴാണ്..? നല്ല കഥകൾ ഉണ്ടാകുമ്പോഴാണോ...? ആയിരിക്കും അല്ലേ? എന്നാൽ നല്ല ഒരു കഥയെ പ്രേക്ഷകർക്ക് മനസ്സിലാകാതെ വന്നാലോ..? ഇവിടെ നിങ്ങളുടെ സിനിമ ആസ്വാദനത്തെ ബാധിക്കുന്ന ഒരു കാര്യവും ഞാൻ ഈ പോസ്റ്റിലൂടെ പറയുന്നില്ല..! എൻറെ വ്യക്തിപരമായിട്ടുള്ള അഭിപ്രായങ്ങൾ മാത്രമാണ് ഞാൻ ഇവിടെ പറയുന്നത്. ചിത്രം കണ്ടു വിലയിരുത്തുക. അമ്പലമുറ്റത്ത് പതിവില്ലാതെ ഒരു സ്വാമി വന്നിരിക്കുന്നു..! അയാളെ ആരും കണ്ടിട്ടില്ല..! ആ സമയം തന്നെ വിഗ്രഹം മോഷണം പോകുന്നു..! സംശയം സ്വാമിയിലേക്ക്..! അയാളെ കോടതിയിൽ ഹാജരാക്കുന്നു..! എബ്രിഡ് ഷൈൻ തൻറെ കുറച്ച് സിനിമകൾ എടുത്തു നോക്കുമ്പോൾ എല്ലാം പരീക്ഷണ ചിത്രങ്ങളാണ്..! അതിൽ ഏറ്റവും വലിയ വിജയം ആക്ഷൻ ഹീറോ ബിജു. 1983 മികച്ച പുതുമുഖ സംവിധായകനുള്ള കേരള ഫിലിം അവാർഡ് വരെ നേടിക്കൊടുത്തു..! അയാളിൽ നിന്ന് വീണ്ടും ഒരു എക്സ്പിരിമെൻറ് ചിത്രം.. അതാണ് മഹാവീര്യർ..! ഒരു മണിക്കൂർ ഒരുപാട് ചിരിപ്പിച്ച ആദ്യ പകുതി. നിവിൻ പോളിയുടെ പ്രകടനം ആദ്യപകുതിയിൽ ഒരുപാട് ഇഷ്ടപ്പെട്ടു. മലയാളത്തിൽ കോമഡി പറഞ്ഞു ഫലിപ്പിക്കാൻ പറ്റുന്ന വളരെ ചുരുക്കം പേരെ ഉള്ളൂ. അതിൽ നിവിൻ പോളി ഉണ്ടാകുമെന്ന് വീണ്ടും തെളിയിച്ചു. കഥ പറഞ്ഞ രീതിയും നർമ്മം നിറഞ്ഞ മുഹൂർത്തങ്ങളും കൊണ്ട് മികച്ചു നിൽക്കുന്നുണ്ട് ആദ്യപകുതി..! ഇൻറർവെൽ ഒരുപാട് ഇഷ്ടപ്പെട്ടു.രണ്ടാം പകുതി പക്കാ ഫാൻറസി ആണ്. വിശ്വസിക്കാൻ ബുദ്ധിമുട്ടുള്ള കഥകൾ ആയിരിക്കും ഫാന്റസി ആയി പൊതുവേ പറയാറുള്ളത്...! അറിയാമല്ലോ ? നമ്മളെ ഞെട്ടിക്കുന്ന കണ്ണുകൊണ്ട് കാണാൻ ബുദ്ധിമുട്ടുള്ള പല കാര്യങ്ങളും രണ്ടാം പകുതി നമുക്ക് സമ്മാനിക്കുന്നുണ്ട്..! സിനിമയുടെ പ്രധാന ആകർഷണം കാസ്റ്റിംഗ് തന്നെയായി തോന്നി.. നിവിൻ പോളി, സിദ്ദീഖ്, ലാൽ, ആസിഫ് അലി എന്നിവർ മികച്ച പ്രകടനം കാഴ്ചവച്ചു. ആസിഫ് അലി ആ ഒരു കോസ്റ്റ്യൂമിൽ കിടിലൻ ആയിരുന്നു.. രണ്ട് ഗാനങ്ങളാണ് ശ്രദ്ധയിൽപ്പെട്ടത്. രണ്ടാം ഗാനം മികച്ചു നിന്നു.. വിഎസ് നല്ല രീതിയിൽ ചെയ്തുവെച്ചിട്ടുണ്ട്.. പ്രധാന പോരായ്മ രണ്ടാം പകുതിയിലെ ലാഗാണ്..! കമ്പ്ലീറ്റ്ലി ലാഗ് അല്ല. ഗ്രാഫ് താഴ്ന്നു കൂടിയും ആണ് പോകുന്നത്..! രണ്ടാമത്തെ പ്രശ്നം അതൊരു വലിയ പ്രശ്നമല്ല എന്നാൽ കൂടിയും സ്റ്റോറി ടെല്ലിങ്. ഒരുപാട് ചോദ്യങ്ങൾ ചോദിച്ച ശേഷമാണ് ചിത്രം അവസാനിക്കുന്നത്. വളരെ ചലഞ്ചിംഗ് ആണ് സിനിമ. കണ്ട മാത്രയിൽ എല്ലാം മനസ്സിലാകണമെന്നില്ല..! പാരലൽ യൂണിവേഴ്സ് അല്ലെങ്കിൽ ടൈം ട്രാവൽ എന്നിങ്ങനെ ഉത്തരം കിട്ടാത്ത പല ചോദ്യങ്ങളിലൂടെയാണ് സിനിമ നീങ്ങുന്നത്..! കൂടുതൽ ഡീറ്റെയിൽലേക്ക് ഞാൻ പോകുന്നില്ല. മലയാള സിനിമയുടെ പുതിയ സാധ്യതകളെ തുറന്നുകാണിക്കാൻ ശ്രമിച്ചിട്ടുണ്ട് സിനിമ. തീർച്ചയായും സിനിമയ്ക്ക് പിന്നാലെ വിവാദങ്ങളും പൊട്ടിമുളയ്ക്കും..! അതിനുള്ളതെല്ലാം ചിത്രം ചെയ്തു വച്ചിട്ടുണ്ട്..! ചിത്രം കാണണമോ ? പുതിയ ആശയങ്ങളും പുതിയ സംഭവങ്ങളും കാണാൻ താല്പര്യം ഉള്ള ഒരാളാണെങ്കിൽ നല്ല ഒരു തിയേറ്റർ എക്സ്പീരിയൻസ് തന്നെയാണ് മഹാവീര്യർ സമ്മാനിക്കുന്നത്. എല്ലാവർക്കും പറ്റിയ ഒരു ചായ ആയി എനിക്ക് തോന്നിയില്ല. നിങ്ങൾ തന്നെ കണ്ടു വിലയിരുത്തുക. *** ![](https://cdn.boolokam.com/articles/2022/07/2r2r244.jpg)ഇന്നത്തെ സാമൂഹിക, രാഷ്ട്രീയ സാഹചര്യത്തെ വേറിട്ട സമീപനത്തോട് കൂടി അവതരിപ്പിക്കുന്നതിൽ വിജയിക്കുന്നുണ്ട് മഹാവീര്യർ. നിയമ വ്യവസ്ഥയിൽ പോലും ചിര പുരാതന ആശയങ്ങൾ, ചിന്തകൾ, കാലഹരണപ്പെട്ട മൂല്യങ്ങൾ ഒക്കെ ഇടം പിടിച്ച് അഥവാ അതിനെ ഉദ്ധരിച്ച് വിധി പ്രഖ്യാപിക്കുന്ന വർത്തമാന ഇന്ത്യൻ നിയമ വ്യവസ്ഥയോടുള്ള പ്രതിഷേധം ആയി ചിത്രത്തെ കണക്കാക്കേണ്ടതുണ്ട്. രാജാവിൻ്റെ(ഭരണ കൂടത്തിൻ്റെ) തീരുമാനങ്ങൾ എന്തും ജന നന്മയ്ക്ക് ആണ് എന്നതും അതാരും ചോദ്യം ചെയ്യാൻ പാടില്ല എന്നതും ഇവിടത്തെ അപ്രഖ്യാപിത സാമൂഹിക നിയമമായി വാഴ്ത്തി വച്ചിട്ടുള്ളത് യാഥാർത്ഥ്യം ആയിരിക്കുമ്പോൾ അതിനുമപ്പുറം ഉള്ള ഒന്നാണ് നീതി എന്നതും അത് രാജാവിനെ പോലെ പ്രജകൾക്കും അവകാശപ്പെട്ടതാണെന്നും ചിത്രം ഓർമപ്പെടുത്തുന്നു. സമൂഹത്തിലെ മേൽത്തട്ടിൽ ഉള്ളവരോട് വിധേയത്വം കാണിക്കാൻ വിധിക്കപ്പെട്ടവരാണ് ഇവിടെ നിയമം നടപ്പിലാക്കാൻ നിയോഗിക്കപ്പെട്ടവരെന്നും അടിവരയിട്ട് പറയുന്നു. ഏകാധിപത്യ സ്വഭാവമുള്ള ചിന്തകളെ തള്ളി കളയേണ്ട നീതി ന്യായ വ്യവസ്ഥ അതിനോടും അങ്ങേയറ്റത്തെ അടുപ്പവും കരുതലും കാണിക്കുന്ന പ്രവണത എത്രത്തോളം കാലഹരണപ്പെട്ടതാണ്. ഒരു പക്ഷെ പൊളിച്ചെഴുതി എടുക്കേണ്ടത് അവയൊക്കെ അല്ലേ. പുരാണവും ഐതിഹ്യവും പോലും ഉദ്ധരിക്കപ്പെടുമ്പോൾ പോയ കാലത്ത് അത് സൃഷിടിക്കാൻ അതിൻ്റെ സ്രഷ്ടാക്കളിൽ എന്ത് മാനസിക വ്യവഹാരം ആണോ ഉണ്ടായിരുന്നത് അത് പ്രാകൃതം അല്ലാത്ത കാലത്ത് എന്തിന് ഉപജീവിച്ചെടുക്കണം. സിനിമ ഉയർത്തുന്ന ചോദ്യങ്ങൾ അനവധി ആണ്. അതിനു ഉത്തരമില്ലാത്തവരും മനസ്സിലാകാത്തവരും വിമർശിക്കും. ഒരു പക്ഷെ സിനിമ പൊട്ടിച്ച് കയ്യിൽ കൊടുക്കും. ഒരു പക്ഷെ സിനിമ വീണാൽ അത് മാത്രം ആയിരിക്കില്ല അതിനുള്ള കാരണം.പ്രേക്ഷകൻ എന്ന നിലയിൽ കുറച്ച് കൂടി വേഗം സിനിമയ്ക്ക് ഉണ്ടായിരുന്നെങ്കിൽ എന്ന് തോന്നി. ഒരു സമ്പൂർണ സിനിമാ ഉൽപ്പന്നം എന്ന അഭിപ്രായവും ഇല്ല. ഒരുപാട് മെച്ചപ്പെടേണ്ട അതെ സമയം ഒരുപാട് മെച്ചപ്പെടാൻ സാധിക്കും ആയിരുന്നിട്ടും അത് ഉപയോഗിക്കാൻ കഴിയാതെ പോവുകയും ചെയ്ത സിനിമ. മെച്ചപ്പെട്ട അനുഭവം. മികച്ച അറ്റെമ്പ്റ്റ് ???? പിൻ കുറിപ്പ്: മേജർ രവിയെ ഇതു പോലെ ഒരു പടത്തിൽ പ്ലേസ് ചെയ്തതിനു പിന്നിലെ രാഷ്ട്രീയ ചിന്ത കയ്യടി അർഹിക്കുന്നു.
