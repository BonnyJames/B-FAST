---
title: "വർണ്ണവെറിയുടെ, വെറുപ്പിന്റെ രാഷ്ട്രീയത്തിനെതിരെ ചൂണ്ടിയ വിരലിന്, അമേരിക്കൻ ഹിസ്റ്ററി X ന് ഇന്നേക്ക് 25 വയസ്സ് തികയുന്നു"
date: 2023-10-30T16:16:00
draft: false
categories: ["Entertainment"]
tags: ['American History X (1998)', 'movie']
author: "Beaumaris"
---

<strong><em>25 Years Of The Masterpiece, American History X </em></strong>

<strong>Riyas Pulikkal</strong>

"ഞാനും എന്റെ ആളുകളും അനുഭവിച്ച വേദനകൾക്കും ദുരിതങ്ങൾക്കുമെല്ലാം എല്ലാറ്റിനെയും എല്ലാവരെയും പഴിച്ചിരുന്ന ഒരു സന്ദർഭമുണ്ടായിരുന്നു. വെളുത്ത വർഗ്ഗക്കാരെ, സമൂഹത്തെ, ദൈവത്തെ.. അങ്ങനെ എല്ലാവരെയും പഴിച്ചു. എനിക്കൊരു ഉത്തരവും കിട്ടിയില്ല, കാരണം എന്റെ ചോദ്യങ്ങൾ തെറ്റായിരുന്നു. ശരിയായ ചോദ്യങ്ങളാണ് നീ ചോദിക്കേണ്ടത്..!"

<img class="size-full wp-image-427431 aligncenter" src="https://cdn.boolokam.com/articles/2023/10/wffww-2.jpg" alt="" width="720" height="405" />വർത്തമാനകാലത്ത് ലോകം നേരിടുന്ന പ്രധാന പ്രശ്നം എന്താണ്? വർത്തമാനകാലത്ത് മാത്രമല്ല ഭൂതകാലത്തും ലോകം നേരിടുന്ന പ്രധാനപ്രശ്നം മനുഷ്യർ; ജാതി, മതം, വർണ്ണം, രാഷ്ട്രീയം, സംഘടന തുടങ്ങിയവയുടെ പേര് പറഞ്ഞു, അല്ലെങ്കിൽ അവരവരുടെ ഐഡിയോളജി പറഞ്ഞു പരസ്പരം പോരടിക്കുന്നത് തന്നെയാണ്. ഭാവികാലത്തും ഇനി അത് അങ്ങനെത്തന്നെയായിരിക്കും. വർണ്ണവെറിയുടെ രാഷ്ട്രീയം ലോകത്തെ പല രാജ്യങ്ങളെയും ചോരക്കളങ്ങൾ ആക്കിമാറ്റിയിട്ടുണ്ട്. അഡോൾഫ് ഹിറ്റ്‌ലർ ദശലക്ഷക്കണക്കിന് ജൂതന്മാരെയായിരുന്നു തന്റെ സ്വേച്ഛാധിപത്യകാലത്ത് നിഷ്ടൂരമായി കൂട്ടക്കൊല ചെയ്‌തുകളഞ്ഞത്. അമേരിക്കയിൽ എന്നുവേണ്ട, ലോകത്തെ പല രാജ്യങ്ങളിലും കറുത്തവരും വെളുത്തവരും തമ്മിലുള്ള വിദ്വേഷം ആഭ്യന്തര യുദ്ധങ്ങളായി പരിണമിച്ചിട്ടുണ്ട്.

<img class=" wp-image-427432 aligncenter" src="https://cdn.boolokam.com/articles/2023/10/wfwfwff.jpg" alt="" width="637" height="338" />വർഷം തോറും വർണ്ണവെറിയുടെ ഇരകളായി കൊല്ലപ്പെടുന്ന ആഫ്രിക്കൻ അമേരിക്കൻ വംശജരുടെ എണ്ണം വളരെ കൂടുതലാണെന്നാണ് ന്യൂസ്‌ റിപ്പോർട്ട്‌. പോലീസ് വെടിവെയ്പ്പ് തന്നെ തൊലിനിറം നോക്കിയാണെന്ന ആരോപണവും ഒരുകാലത്ത് അമേരിക്കയെ അലട്ടിയിരുന്നു. അങ്ങനെ ഇനിയെത്ര കാലം കഴിഞ്ഞാലും കാലികപ്രസക്തി നഷ്ടപ്പെടാത്ത പ്രമേയമായ വർണ്ണവെറിയുടെ രാഷ്ട്രീയം അവതരിപ്പിച്ച സിനിമയായിരുന്നു ഡേവിഡ് മക്കെന്നെ തിരക്കഥ രചിച്ചു ടോണി കേയെ സംവിധാനം നിർവ്വഹിച്ച അമേരിക്കൻ ഹിസ്റ്ററി X.

അഡോൾഫ് ഹിറ്റ്ലറെന്ന ലോകത്തിലെ ഏറ്റവും കുപ്രസിദ്ധനായ ജർമ്മൻ സ്വേച്ഛാധിപതിയെ റോൾ മോഡലായി കണ്ടിരുന്ന വെളുത്ത വർഗ്ഗക്കാരനായ അമേരിക്കൻ യുവാവായിരുന്നു ഡെറിക് വിൻയാർഡ്. കറുത്ത വർഗക്കാരെയും അമേരിക്കയിലേക്ക് കുടിയേറിപ്പാർത്ത മറ്റു വംശജരെയും അങ്ങേയറ്റം വെറുത്തിരുന്ന ഡെറിക്കിന്റെ കാർ, ഒരു ദിവസം അർദ്ധരാത്രി കുറച്ച് കറുത്തവംശജർ തകർക്കുന്നു. കാര്യമറിഞ്ഞു കലിപൂണ്ട് വീടിന് വെളിയിൽ വന്ന ഡെറിക്, രണ്ട് കറുത്തവംശജരെ തൽസ്ഥലത്ത് വെച്ച് തന്നെ നിഷ്ടൂരമായി കൊന്നുകളയുന്നു. പോലീസിന് കീഴടങ്ങേണ്ടി വരുമ്പോഴും രണ്ട് കറുത്ത വർഗ്ഗക്കാരെ സ്വന്തം കൈകളാൽ കൊന്നുകളഞ്ഞതിലുള്ള അഭിമാനം അയാളുടെ പുഞ്ചിരിയിൽ കാണാമായിരുന്നു.

<img class="size-full wp-image-427433 aligncenter" src="https://cdn.boolokam.com/articles/2023/10/wfffggg.webp" alt="" width="1920" height="1080" />തുടർന്ന് വർഷങ്ങളോളം തടവിന് വിധിക്കപ്പെടുന്ന ഡെറിക്, മൂന്ന് വർഷങ്ങൾക്ക് ശേഷം ജയിൽ മോചിതനാവുന്നു. പക്ഷേ, ജ്യേഷ്ഠനായ തന്നെ റോൾ മോഡലായി കണ്ടിരുന്ന അനുജൻ ഡാനി വിൻയാർഡും ഭൂതകാലത്തിൽ താൻ പിന്തുടർന്നിരുന്ന അതേ വെറുപ്പിന്റെ പാത പിന്തുടരുന്നു എന്ന സത്യം തിരിച്ചറിയുന്ന ഡെറിക് ആകെ തളരുന്നു. ജയിൽ ജീവിതം ജീവിതത്തോടുള്ള അയാളുടെ കാഴ്ച്ചപ്പാട് മാറ്റിയിരുന്നു. ഡെറിക് വിൻയാർഡായി എഡ്വേഡ് നോർട്ടൻ നിറഞ്ഞാടിയ സിനിമയാണ് അമേരിക്കൻ ഹിസ്റ്ററി X. സേവിങ് പ്രൈവറ്റ് റയാൻ എന്ന ചിത്രത്തിലെ വേഷം ത്യജിച്ചുകൊണ്ട് ഏറ്റെടുത്ത ഡെറിക് വിൻയാർഡ് എന്ന കഥാപാത്രത്തിലൂടെ എഡ്‌വാർഡ് നോർട്ടന് മികച്ച നടനുള്ള ഓസ്കാർ നാമനിർദ്ദേശം ലഭിച്ചിരുന്നു.

https://youtu.be/XfQYHqsiN5g

തീവ്ര വെളുത്തവർഗ്ഗ പോരാളിയായിരുന്ന ഫ്രാങ്ക് മീൻകിന്റെ ജീവിതത്തിൽ നിന്നും പ്രചോദനം ഉൾക്കൊണ്ടുകൊണ്ട് നിർമ്മിച്ച കഥാപാത്രമായിരുന്നു ഡെറിക് വിൻയാർഡ്. തന്റെ പതിനേഴാം വയസ്സിൽ വർണ്ണവെറി കാരണം ഒരാളെ കൊന്നു മൂന്ന് വർഷം തടവുശിക്ഷ അനുഭവിച്ച ഫ്രാങ്ക് ഇപ്പോൾ വർണ്ണവെറിക്കെതിരെയുള്ള പ്രചാരണരംഗത്ത് മുൻപന്തിയിലുണ്ട്. ഈ സിനിമയിലെ പല രംഗങ്ങളും ഫ്രാങ്കിന്റെ ജീവിതത്തിൽ യഥാർത്ഥത്തിൽ സംഭവിച്ചതായിരുന്നു.. വർണ്ണവെറിയുടെ, വെറുപ്പിന്റെ രാഷ്ട്രീയത്തിനെതിരെ ചൂണ്ടിയ വിരലിന്, അമേരിക്കൻ ഹിസ്റ്ററി Xന് ഇന്നേക്ക് 25 വയസ്സ് തികയുന്നു.


![വർണ്ണവെറിയുടെ, വെറുപ്പിന്റെ രാഷ്ട്രീയത്തിനെതിരെ ചൂണ്ടിയ വിരലിന്, അമേരിക്കൻ ഹിസ്റ്ററി X ന് ഇന്നേക്ക് 25 വയസ്സ് തികയുന്നു](https://cdn.boolokam.com/articles/2023/10/wffww-2.jpg)**_25 Years Of The Masterpiece, American History X_** **Riyas Pulikkal** "ഞാനും എന്റെ ആളുകളും അനുഭവിച്ച വേദനകൾക്കും ദുരിതങ്ങൾക്കുമെല്ലാം എല്ലാറ്റിനെയും എല്ലാവരെയും പഴിച്ചിരുന്ന ഒരു സന്ദർഭമുണ്ടായിരുന്നു. വെളുത്ത വർഗ്ഗക്കാരെ, സമൂഹത്തെ, ദൈവത്തെ.. അങ്ങനെ എല്ലാവരെയും പഴിച്ചു. എനിക്കൊരു ഉത്തരവും കിട്ടിയില്ല, കാരണം എന്റെ ചോദ്യങ്ങൾ തെറ്റായിരുന്നു. ശരിയായ ചോദ്യങ്ങളാണ് നീ ചോദിക്കേണ്ടത്..!" വർത്തമാനകാലത്ത് ലോകം നേരിടുന്ന പ്രധാന പ്രശ്നം എന്താണ്? വർത്തമാനകാലത്ത് മാത്രമല്ല ഭൂതകാലത്തും ലോകം നേരിടുന്ന പ്രധാനപ്രശ്നം മനുഷ്യർ; ജാതി, മതം, വർണ്ണം, രാഷ്ട്രീയം, സംഘടന തുടങ്ങിയവയുടെ പേര് പറഞ്ഞു, അല്ലെങ്കിൽ അവരവരുടെ ഐഡിയോളജി പറഞ്ഞു പരസ്പരം പോരടിക്കുന്നത് തന്നെയാണ്. ഭാവികാലത്തും ഇനി അത് അങ്ങനെത്തന്നെയായിരിക്കും. വർണ്ണവെറിയുടെ രാഷ്ട്രീയം ലോകത്തെ പല രാജ്യങ്ങളെയും ചോരക്കളങ്ങൾ ആക്കിമാറ്റിയിട്ടുണ്ട്. അഡോൾഫ് ഹിറ്റ്‌ലർ ദശലക്ഷക്കണക്കിന് ജൂതന്മാരെയായിരുന്നു തന്റെ സ്വേച്ഛാധിപത്യകാലത്ത് നിഷ്ടൂരമായി കൂട്ടക്കൊല ചെയ്‌തുകളഞ്ഞത്. അമേരിക്കയിൽ എന്നുവേണ്ട, ലോകത്തെ പല രാജ്യങ്ങളിലും കറുത്തവരും വെളുത്തവരും തമ്മിലുള്ള വിദ്വേഷം ആഭ്യന്തര യുദ്ധങ്ങളായി പരിണമിച്ചിട്ടുണ്ട്. ![](https://cdn.boolokam.com/articles/2023/10/wfwfwff.jpg)വർഷം തോറും വർണ്ണവെറിയുടെ ഇരകളായി കൊല്ലപ്പെടുന്ന ആഫ്രിക്കൻ അമേരിക്കൻ വംശജരുടെ എണ്ണം വളരെ കൂടുതലാണെന്നാണ് ന്യൂസ്‌ റിപ്പോർട്ട്‌. പോലീസ് വെടിവെയ്പ്പ് തന്നെ തൊലിനിറം നോക്കിയാണെന്ന ആരോപണവും ഒരുകാലത്ത് അമേരിക്കയെ അലട്ടിയിരുന്നു. അങ്ങനെ ഇനിയെത്ര കാലം കഴിഞ്ഞാലും കാലികപ്രസക്തി നഷ്ടപ്പെടാത്ത പ്രമേയമായ വർണ്ണവെറിയുടെ രാഷ്ട്രീയം അവതരിപ്പിച്ച സിനിമയായിരുന്നു ഡേവിഡ് മക്കെന്നെ തിരക്കഥ രചിച്ചു ടോണി കേയെ സംവിധാനം നിർവ്വഹിച്ച അമേരിക്കൻ ഹിസ്റ്ററി X. അഡോൾഫ് ഹിറ്റ്ലറെന്ന ലോകത്തിലെ ഏറ്റവും കുപ്രസിദ്ധനായ ജർമ്മൻ സ്വേച്ഛാധിപതിയെ റോൾ മോഡലായി കണ്ടിരുന്ന വെളുത്ത വർഗ്ഗക്കാരനായ അമേരിക്കൻ യുവാവായിരുന്നു ഡെറിക് വിൻയാർഡ്. കറുത്ത വർഗക്കാരെയും അമേരിക്കയിലേക്ക് കുടിയേറിപ്പാർത്ത മറ്റു വംശജരെയും അങ്ങേയറ്റം വെറുത്തിരുന്ന ഡെറിക്കിന്റെ കാർ, ഒരു ദിവസം അർദ്ധരാത്രി കുറച്ച് കറുത്തവംശജർ തകർക്കുന്നു. കാര്യമറിഞ്ഞു കലിപൂണ്ട് വീടിന് വെളിയിൽ വന്ന ഡെറിക്, രണ്ട് കറുത്തവംശജരെ തൽസ്ഥലത്ത് വെച്ച് തന്നെ നിഷ്ടൂരമായി കൊന്നുകളയുന്നു. പോലീസിന് കീഴടങ്ങേണ്ടി വരുമ്പോഴും രണ്ട് കറുത്ത വർഗ്ഗക്കാരെ സ്വന്തം കൈകളാൽ കൊന്നുകളഞ്ഞതിലുള്ള അഭിമാനം അയാളുടെ പുഞ്ചിരിയിൽ കാണാമായിരുന്നു. ![](https://cdn.boolokam.com/articles/2023/10/wfffggg.webp)തുടർന്ന് വർഷങ്ങളോളം തടവിന് വിധിക്കപ്പെടുന്ന ഡെറിക്, മൂന്ന് വർഷങ്ങൾക്ക് ശേഷം ജയിൽ മോചിതനാവുന്നു. പക്ഷേ, ജ്യേഷ്ഠനായ തന്നെ റോൾ മോഡലായി കണ്ടിരുന്ന അനുജൻ ഡാനി വിൻയാർഡും ഭൂതകാലത്തിൽ താൻ പിന്തുടർന്നിരുന്ന അതേ വെറുപ്പിന്റെ പാത പിന്തുടരുന്നു എന്ന സത്യം തിരിച്ചറിയുന്ന ഡെറിക് ആകെ തളരുന്നു. ജയിൽ ജീവിതം ജീവിതത്തോടുള്ള അയാളുടെ കാഴ്ച്ചപ്പാട് മാറ്റിയിരുന്നു. ഡെറിക് വിൻയാർഡായി എഡ്വേഡ് നോർട്ടൻ നിറഞ്ഞാടിയ സിനിമയാണ് അമേരിക്കൻ ഹിസ്റ്ററി X. സേവിങ് പ്രൈവറ്റ് റയാൻ എന്ന ചിത്രത്തിലെ വേഷം ത്യജിച്ചുകൊണ്ട് ഏറ്റെടുത്ത ഡെറിക് വിൻയാർഡ് എന്ന കഥാപാത്രത്തിലൂടെ എഡ്‌വാർഡ് നോർട്ടന് മികച്ച നടനുള്ള ഓസ്കാർ നാമനിർദ്ദേശം ലഭിച്ചിരുന്നു. https://youtu.be/XfQYHqsiN5g തീവ്ര വെളുത്തവർഗ്ഗ പോരാളിയായിരുന്ന ഫ്രാങ്ക് മീൻകിന്റെ ജീവിതത്തിൽ നിന്നും പ്രചോദനം ഉൾക്കൊണ്ടുകൊണ്ട് നിർമ്മിച്ച കഥാപാത്രമായിരുന്നു ഡെറിക് വിൻയാർഡ്. തന്റെ പതിനേഴാം വയസ്സിൽ വർണ്ണവെറി കാരണം ഒരാളെ കൊന്നു മൂന്ന് വർഷം തടവുശിക്ഷ അനുഭവിച്ച ഫ്രാങ്ക് ഇപ്പോൾ വർണ്ണവെറിക്കെതിരെയുള്ള പ്രചാരണരംഗത്ത് മുൻപന്തിയിലുണ്ട്. ഈ സിനിമയിലെ പല രംഗങ്ങളും ഫ്രാങ്കിന്റെ ജീവിതത്തിൽ യഥാർത്ഥത്തിൽ സംഭവിച്ചതായിരുന്നു.. വർണ്ണവെറിയുടെ, വെറുപ്പിന്റെ രാഷ്ട്രീയത്തിനെതിരെ ചൂണ്ടിയ വിരലിന്, അമേരിക്കൻ ഹിസ്റ്ററി Xന് ഇന്നേക്ക് 25 വയസ്സ് തികയുന്നു.
