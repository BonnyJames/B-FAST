---
author: Beaumaris
categories:
- Entertainment
comment_count: 0
date: 2023-08-19 10:21:56
draft: false
image: https://cdn.boolokam.com/articles/2023/08/svvvv-1024x768.jpg
like_count: 48687
share_count: 13422
tags:
- berlin wall
- Eija-Riitta Berliner-Mauer
title: ബെര്‍ലിന്‍ മതിലിനെ വിവാഹം ചെയ്ത സ്ത്രീ
view_count: 997728
---

**ബെര്‍ലിന്‍ മതിലിനെ വിവാഹം ചെയ്ത സ്ത്രീ** **അറിവ് തേടുന്ന പാവം പ്രവാസി** എയ്ജ റിത്ത എക്ലോഫ് ബെര്‍ലിന്‍ വാള്‍. അതാണ് അവളുടെ പേര്. ആ പേര് വെറുതെയല്ല. പേരിന്‍റെ അവസാനഭാഗത്തുള്ള 'ബെര്‍ലിന്‍ വാള്‍' സാക്ഷാല്‍ ബെര്‍ലിന്‍ മതില്‍ തന്നെയാണ്. വിശ്വസിക്കാന്‍ പ്രയാസം തോന്നുമെങ്കിലും എയ്ജ വിവാഹം കഴിച്ചത് ബെര്‍ലിന്‍ മതിലിനെയാണ്. അവളുടെ ആ അവസ്ഥയ്ക്ക് പറയുന്ന പേരാണ് objectophilia അല്ലെങ്കിൽ object sexuality. ആളുകള്‍ക്ക് ഏതെങ്കിലും വസ്തുക്കളോടുള്ള സ്നേഹത്തെയാണ് ഒബ്ജെക്ടം സെക്ഷ്വാലിറ്റി കൊണ്ട് ഉദ്ദേശിക്കുന്നത്. [](https://cdn.boolokam.com/articles/2023/08/dqqd.webp)ആധുനിക കാലത്ത് ആദ്യമായി ഈ വാക്കുപയോഗിക്കുന്നത് ഒരുപക്ഷേ എയ്ജയെ വിശേഷിപ്പിക്കാനായിരിക്കും. 2008 -ലെ അഞ്ചാം ബെർലിൻ ബിനാലെയിലെ 'ബെർലിൻമുറെൻ' എന്ന സിനിമ എക്ലോഫിന്റെ ജീവിതത്തെ അന്താരാഷ്ട്ര ശ്രദ്ധയിൽ കൊണ്ടുവന്നു. ആ സിനിമ അവളുടെ ജീവിതത്തെ അടിസ്ഥാനമാക്കിയാണ് നിര്‍മ്മിച്ചിരുന്നത്. വടക്കൻ സ്വീഡനിലെ സണ്ട്സ്വാളിനടുത്തുള്ള ലിഡനിൽ നിന്നുള്ളതാണ് എയ്ജ. 1979 ജൂൺ 17 -നാണ് അവള്‍ ബെർലിൻ മതിലിനെ 'വിവാഹം' കഴിച്ചത്. പടിഞ്ഞാറും കിഴക്കൻ ബെർലിനും തമ്മിലുള്ള വിഭജന മതിലിൽ എല്ലായ്പ്പോഴും ആകൃഷ്ടയായിരുന്നു അവള്‍. മതിലിനോട് സംസാരിക്കുകയും ചെയ്യുമായിരുന്നു എയ്ജ. ഈ 'വിവാഹം' കഴിഞ്ഞതു മുതൽ അവളുടെ പേരിനൊപ്പം മതിലിന്‍റെ പേര് കൂടി ചേര്‍ത്താണ് അവള്‍ തന്നെ വിശേഷിപ്പിച്ചത്. പേര് മാറ്റിയതായും അവള്‍ പറയുകയുണ്ടായി. [![](https://cdn.boolokam.com/articles/2023/08/svvvv-1024x768.jpg)](https://cdn.boolokam.com/articles/2023/08/svvvv.jpg)ദാമ്പത്യം ആഘോഷിക്കാനുള്ള അവളുടെ തീരുമാനത്തെക്കുറിച്ച് അവൾ പറഞ്ഞത് ഇങ്ങനെയാണ്, 'ബെര്‍ലിന്‍ മതില്‍ എക്കാലത്തെയും ഏറ്റവും സെക്സിയായ മതിലാണ്' എന്ന്. ബെർലിനിലെ 'വിവാഹ' -ത്തിന് ശേഷം അവള്‍ വീണ്ടും ലിഡനിലേക്ക് താമസം മാറി. 1989 നവംബർ ഒമ്പതിന് ബെര്‍ലിന്‍ മതില്‍ തകര്‍ക്കപ്പെട്ട വാര്‍ത്തയറിഞ്ഞ് അവള്‍ തകര്‍ന്നുപോയി, ആ വാര്‍ത്ത കേട്ട് അവൾ പൊട്ടിക്കരഞ്ഞു. അന്നു മുതല്‍ അവള്‍ സ്വയം വിശേഷിപ്പിച്ചത് വിധവ എന്നാണ്. 2015 ഒക്ടോബര്‍ 31 -നാണ് എയ്ജ മരിക്കുന്നത്. [![](https://cdn.boolokam.com/articles/2023/08/444t.jpg)](https://cdn.boolokam.com/articles/2023/08/444t.jpg)സാൻഫ്രാൻസിസ്കോയിലെ എറിക്ക ലാ ടൂർ എന്ന പെൺകുട്ടി ഈഫൽ ടവറിനെ കല്യാണം കഴിച്ചതും വാർത്തയായിരുന്നു. 2007 ൽ 35 വയസ്സിലാണ് എറിക്ക ഈഫലിനെ കെട്ടിയത്.പ്രശസ്തയായ അമ്പെയ്ത്ത് താരം കൂടിയാണ് എറിക്ക. കണ്ടമാത്രയിൽ തന്നെ ഇഷ്ടം തോന്നിയതാണ് തന്നെ കല്യാണത്തിന് പ്രേരിപ്പിച്ചതെന്നാണ് എറിക്ക പറഞ്ഞത്.പിന്നീട് തന്റെ പേര് എറിക്ക ലാ ടൂർ ഈഫൽ എന്നാക്കുകയും ചെയ്തു. 2007 ൽ 35 വയസ്സിലാണ് എറിക്ക ഈഫലിനെ കെട്ടിയത്