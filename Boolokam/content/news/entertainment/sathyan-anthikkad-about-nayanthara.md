---
author: Beaumaris
categories:
- Entertainment
comment_count: 0
date: 2022-06-13 06:35:11
draft: false
image: ''
like_count: 43642
share_count: 6411
tags:
- Featured
- Nayanthara
- sathyan anthikkad
title: നയൻ‌താര അഭിനയിക്കുന്നത് ബന്ധുക്കൾക്ക് ഇഷ്ടമായിരുന്നില്ലെന്ന് സത്യൻ അന്തിക്കാട്
view_count: 693402
---

സത്യൻ അന്തിക്കാട് സംവിധാനം ചെയ്ത മനസ്സിനക്കരെ എന്ന സിനിമയിലൂടെ മലയാളത്തിന്റെ പ്രിയനടി ആയ നയൻ‌താര പിന്നീട് തെന്നിന്ത്യൻ സിനിമാലോകം കീഴടക്കി. വർഷങ്ങൾ നീണ്ട പ്രണയത്തിനൊടുവിൽ സംവിധായകൻ വിഘ്നേഷ് ശിവനെ വിവാഹം കഴിച്ച താരത്തെ കുറിച്ച് ഗുരുവായ സത്യൻ അന്തിക്കാട് പറഞ്ഞ കാര്യങ്ങളാണ് ഏറെ ശ്രദ്ധ നേടുന്നത്. &nbsp; "നയൻതാര എന്ന ഡയാനയെ ആദ്യം കാണുന്നത് ഒരു മാഗസിന്റെ കവർ ഫോട്ടോയിലാണ്, അത് കണ്ടപ്പോൾ വളരെ ആത്മവിശ്വാസമുള്ള പെൺകുട്ടിയെ പോലെ തോന്നി. അങ്ങനെ ആ മാസികയുടെ എഡിറ്ററെ വിളിച്ച് ആ കുട്ടി ആരാണ് എന്ന് അന്വേഷിച്ചു. അങ്ങനെയാണ് തിരുവല്ലയിലുള്ള ഡയാന എന്ന കുട്ടിയാണ് എന്ന് അറിയുന്നത്. ഡയാനയെ വിളിച്ചു, കാണാന്‍ പറ്റുമോ എന്ന് ചോദിച്ചു. അച്ഛനും അമ്മയ്ക്കും ഒപ്പം ആ കുട്ടി വന്നു. ആ വരവ് കണ്ടാല്‍ അറിയാം, സിനിമയില്‍ അഭിനയിക്കണം എന്ന മോഹം തലക്ക് പിടിച്ച് വരുന്ന കുട്ടി ഒന്നുമല്ല, എന്നാൽ അവർക്ക് അഭിനയിക്കാന്‍ ഇഷ്ടമാണ്. അന്ന് ലുക്ക് ടെസ്റ്റ് എല്ലാം നടത്തി നയന്‍താര തിരിച്ച് പോയി." "ശേഷം ഞാൻ അവരെ അങ്ങോട്ട് വിളിച്ചു നിങ്ങളെ നായികയായി ഫിക്‌സ് ചെയ്തു എന്ന് പറഞ്ഞു. അപ്പോൾ അവർ എന്നെ ഞെട്ടിച്ചുകൊണ്ടു പറഞ്ഞു ‘ഇല്ല സര്‍ അഭിനയിക്കാന്‍ എനിക്ക് താത്പര്യമില്ല’ എന്ന്. കാരണം തിരക്കിയപ്പോൾ പറഞ്ഞു ബന്ധുക്കള്‍ക്കൊന്നും സിനിമയില്‍ അഭിനയിക്കുന്നതിനോട് യോജിപ്പ് ഇല്ലെന്ന്. അപ്പോള്‍ ഞാന്‍ ചോദിച്ചു, ഡയാനയ്ക്കും അച്ഛനും അമ്മയ്ക്കും താത്പര്യ കുറവുണ്ടോ, അപ്പോൾ ഇല്ല എന്ന് പറഞ്ഞു. എന്നാല്‍ ഇങ്ങോട്ട് പോരു എന്ന് പറഞ്ഞു. അങ്ങനെയാണ് മനസ്സിനക്കരെ എന്ന ചിത്രത്തില്‍ വന്നത്. അന്ന് മുതൽ ഈ നിമിഷം വരെ ഇത്രയും സ്നേഹവും കരുതലും ഉള്ള മറ്റൊരു കുട്ടിയെ ഞാൻ വേറെ കണ്ടിട്ടില്ല. എന്നും അദ്ദേഹം പറയുന്നു. അവരുടെ മനസിന്റെ നന്മകൊണ്ട് കൂടിയാണ് ഇത്രയും ഉയരങ്ങൾ കീഴടക്കാൻ സാധിച്ചത് " - സത്യൻ അന്തിക്കാട് പറയുന്നു.