---
title: "കപീഷിന്റെ കഥ"
date: 2023-07-08T10:57:24
draft: false
categories: ["Entertainment"]
tags: ['balarama', 'comic book', 'kapish']
author: "Beaumaris"
---

<strong>അറിവ് തേടുന്ന പാവം പ്രവാസി</strong>

പൂമ്പാറ്റ, ട്വിങ്കിൾ, ബാലരമ എന്ന ബാലമാസികകളിൽ പ്രസിദ്ധികരിച്ചിരുന്ന ഒരു ചിത്രകഥയാണ് കപീഷ്. അത്ഭുത ശക്തികളുള്ള ഒരു കുരങ്ങനാണു കപീഷ്. വാൽ നീട്ടുവാനുള്ള കഴിവാണ്‌ കപീഷിനെ അപകടങ്ങളിൽ നിന്ന് രക്ഷിക്കുന്നത്. കപീഷിനു സുഹൃത്തുക്കളായി ബബൂച്ച എന്നൊരു കരടിയും, ടിന്റു എന്നൊരു മാനും, മോട്ടു എന്നൊരു മുയലും, പഞ്ചാ എന്നൊരു പരുന്തുമുണ്ട്. കപീഷിന്റെ പ്രധാന ശത്രുക്കൾ ദൊപ്പയ്യ എന്ന വേട്ടക്കാരനും, പീലു എന്ന കടുവയും സിഗാൾ എന്ന കുറുക്കനും ആണ്. ആകാശത്തിലേക്ക് വാൽ നീട്ടി കുത്തനെ നിർത്തുന്നതാണ് കപീഷിന്റെ സിഗ്നൽ.

<a href="https://cdn.boolokam.com/articles/2023/07/egeggg.jpg"><img class=" wp-image-402352 aligncenter" src="https://cdn.boolokam.com/articles/2023/07/egeggg.jpg" alt="" width="850" height="458" /></a>മുംബൈ ആസ്ഥാനമാക്കിയുണ്ടായിരുന്ന 'രംഗ രേഖാ ഫീച്ചേസ്' എന്ന കോമിക്‌സ് സിൻഡിക്കേറ്റിങ്ങ് സ്ഥാപനത്തിനായി (സ്ഥാപിതം: 1970) അനന്ത പൈ തയ്യാറാക്കി വിതരണം ചെയ്തു വന്നിരുന്ന കോമിക്‌സ് സ്ട്രിപ്പിലെ (ചിത്രകഥാപരമ്പര) മുഖ്യ കഥാപാത്രമായാണ് 'കപീഷ്' കാർട്ടൂൺ ലോകത്തേക്ക്‌ എത്തുന്നത്. ഈ ശീർഷകത്തിലുള്ള ആദ്യത്തെ കോമിക്‌സ് പ്രസിദ്ധീകരിച്ചത് 1976-ൽ കാർട്ടൂണിസ്റ്റ് ശങ്കർ സ്ഥാപിച്ച 'ചിൽഡ്രൻസ് വേൾഡ്' എന്ന ഇംഗ്ലീഷ് ബാലമാസികയിലാണ്. പിന്നീട് ഇത് ഇന്ത്യയിലെങ്ങുമുള്ള വിവിധ ഭാഷകളിലുള്ള ബാലമാസികകളിൽ പരിഭാഷപ്പെടുത്തി പ്രസിദ്ധീകരിക്കാനാരംഭിച്ചു. മലയാളത്തിൽ ഇതിന്റെ പ്രസിദ്ധീകരണ അവകാശം നേടിയ പൈകോ, അവരുടെ 'പൂമ്പാറ്റ' എന്ന പ്രസിദ്ധീകരണത്തിന്റെ ആദ്യലക്കം മുതൽ (1978 ജൂൺ) പ്രസിദ്ധീകരിക്കാനാരംഭിച്ചു. ഈ പൈകോയും അനന്ത്‌ പൈയും ഒന്നല്ല.

1956 ൽ എറണാകുളം ജൂ സ്‌ട്രീറ്റിലെ പൂക്കാരൻ മുക്കിൽ സ്ഥാപിതമായി പുസ്തക-മാസികാ വിപണനത്തിലും അച്ചടിരംഗത്തും കേരളത്തിലെങ്ങും പ്രശസ്തമായിക്കഴിഞ്ഞ സ്ഥാപനമാൺ, എസ്. വാസുദവേ പൈ - എസ്.വി.പൈ എന്നിവരുടെ ഉടമസ്ഥതയിലുള്ള പൈ &amp; കമ്പനി എന്ന പൈകോ. പിന്നീട് 'ബാലരമ' ഇതിന്റെ മലയാളം പ്രസിദ്ധീകരണ അവകാശം നേടി. ഇരിങ്ങാലക്കുട സ്വദേശിയായ മോഹൻദാസ് ആണ് ഇതിലെ ബഹുഭൂരിപക്ഷം ചിത്രങ്ങളും വരച്ചിട്ടുള്ളത്. നാലു പേജുകളുള്ള ഒരു ചിത്രകഥയിൽ ഒരു ഖണ്ഡം പൂർത്തിയാകും വിധമാണ് ഈ ചിത്രകഥാപരമ്പര തയ്യാറാക്കിയിട്ടുള്ളത്.

<a href="https://cdn.boolokam.com/articles/2023/07/egggggg.jpg"><img class="wp-image-402353 aligncenter" src="https://cdn.boolokam.com/articles/2023/07/egggggg.jpg" alt="" width="766" height="431" /></a>അനന്ത പൈയുടെ (കുട്ടികളുടെ അങ്കിൾ പൈ) ജന്മദേശമായ തെക്കൻ കർണ്ണാടകയിലെ ഒരു വനത്തിന്റെ പശ്ചാതലത്തിലാണ് സംഭവവിവരങ്ങൾ ഒക്കെയും. ഈ വനത്തിന് അങ്കിൾ പൈ നൽകിയ പേര് 'കാഡു' എന്നാണ്. (നമ്മുടെ കാട്‌, തുളു ഭാഷയിൽ കാഡു). പ്രത്യേകമായ ദൈവാനുഗ്രഹത്താൽ വാൽ തന്റെ അഭീഷ്ടമനുസരിച്ച് നീട്ടുവാനും, ചുരുക്കുവാനും കഴിയുന്ന നല്ലവനും ,കൗശലക്കാരനുമായ ഒരു കുരങ്ങാണ് ഈ ചിത്രകഥാ പരമ്പരയുടെ കേന്ദ്രകഥാപാത്രം.കപീഷ്‌ എന്നത്‌ ഹനുമാന്റെ മറ്റൊരു പേരു കൂടിയാണ്‌. കപീഷ് കാട്ടിലെ നല്ലവരായ മൃഗങ്ങളെയും ഇള എന്ന പെൺകുട്ടിയെ പല അപകടങ്ങളിൽ നിന്ന് രക്ഷിക്കുകയും, ദുഷ്ടന്മാരായ നായാട്ടുകാരൻ ദൊപ്പയ്യയെയും ദുഷ്ടമൃഗങ്ങളെയും ശിക്ഷിക്കുന്നതുമാണ് എല്ലാ കഥകളിലും ഉള്ളത്. 'നന്മ'യുടെ വിജയം തന്നെ അടിസ്ഥാന ആശയം.

<strong>???? 'കപീഷി' ലെ സഹ കഥാപാത്രങ്ങൾ</strong>

???????? ഇള (കപീഷിന്റെ സ്‌നേഹിതയായ പെൺകുട്ടി);
???? മൊട്ടു (നല്ലവനായ മുയൽ);
???? പിന്റു (മാൻകുട്ടി);
????ബബൂച്ച (കപീഷിന്റെ സ്‌നേഹിതനായ കരടി);
???? കാശപു (നല്ലവനായ ആമ);
???? ബന്ദീലാ (സ്‌നേഹിതനായ ആനക്കുട്ടി);
<strong>????</strong> പഞ്ച (കപീഷിന്റെ സ്‌നേഹിതനായ പരുന്ത്);
???????? ദൊപ്പയ്യ (ദുഷ്ടനായ നായാട്ടുകാരൻ);
???? സിഗാൾ (കുതന്ത്രക്കാരനായ കുറുക്കൻ);
???? പീലു (ദുഷ്ടനും വിഢിയുമായ കടുവ).

കപീഷ് ചിത്രകഥകൾ തയ്യാറാക്കിയിരുന്ന 'രംഗ രേഖ ഫീച്ചേഴ്‌സ്' എന്ന കോമിക്‌സ് സിൻഡിക്കേറ്റിങ്ങ് സ്ഥാപനം 1998 വരെ നിലനിന്നു; അതിനുശേഷം അതിന്റെ അവകാശികൾ ഹൈദ്രാബാദിലെ 'കളർ ചിപ്പ്‌സ്' എന്ന അനിമേഷൻ സ്റ്റുഡിയോയ്ക്ക് വിറ്റു. കപീഷ് കഥാപാത്രമാക്കിയ കാർട്ടൂൺ മൂവി വീഡിയോകളും പിന്നീട്‌ പുറത്തിറക്കുകയുണ്ടായി.


![കപീഷിന്റെ കഥ](https://cdn.boolokam.com/articles/2023/07/egeggg.jpg)**അറിവ് തേടുന്ന പാവം പ്രവാസി** പൂമ്പാറ്റ, ട്വിങ്കിൾ, ബാലരമ എന്ന ബാലമാസികകളിൽ പ്രസിദ്ധികരിച്ചിരുന്ന ഒരു ചിത്രകഥയാണ് കപീഷ്. അത്ഭുത ശക്തികളുള്ള ഒരു കുരങ്ങനാണു കപീഷ്. വാൽ നീട്ടുവാനുള്ള കഴിവാണ്‌ കപീഷിനെ അപകടങ്ങളിൽ നിന്ന് രക്ഷിക്കുന്നത്. കപീഷിനു സുഹൃത്തുക്കളായി ബബൂച്ച എന്നൊരു കരടിയും, ടിന്റു എന്നൊരു മാനും, മോട്ടു എന്നൊരു മുയലും, പഞ്ചാ എന്നൊരു പരുന്തുമുണ്ട്. കപീഷിന്റെ പ്രധാന ശത്രുക്കൾ ദൊപ്പയ്യ എന്ന വേട്ടക്കാരനും, പീലു എന്ന കടുവയും സിഗാൾ എന്ന കുറുക്കനും ആണ്. ആകാശത്തിലേക്ക് വാൽ നീട്ടി കുത്തനെ നിർത്തുന്നതാണ് കപീഷിന്റെ സിഗ്നൽ. [](https://cdn.boolokam.com/articles/2023/07/egeggg.jpg)മുംബൈ ആസ്ഥാനമാക്കിയുണ്ടായിരുന്ന 'രംഗ രേഖാ ഫീച്ചേസ്' എന്ന കോമിക്‌സ് സിൻഡിക്കേറ്റിങ്ങ് സ്ഥാപനത്തിനായി (സ്ഥാപിതം: 1970) അനന്ത പൈ തയ്യാറാക്കി വിതരണം ചെയ്തു വന്നിരുന്ന കോമിക്‌സ് സ്ട്രിപ്പിലെ (ചിത്രകഥാപരമ്പര) മുഖ്യ കഥാപാത്രമായാണ് 'കപീഷ്' കാർട്ടൂൺ ലോകത്തേക്ക്‌ എത്തുന്നത്. ഈ ശീർഷകത്തിലുള്ള ആദ്യത്തെ കോമിക്‌സ് പ്രസിദ്ധീകരിച്ചത് 1976-ൽ കാർട്ടൂണിസ്റ്റ് ശങ്കർ സ്ഥാപിച്ച 'ചിൽഡ്രൻസ് വേൾഡ്' എന്ന ഇംഗ്ലീഷ് ബാലമാസികയിലാണ്. പിന്നീട് ഇത് ഇന്ത്യയിലെങ്ങുമുള്ള വിവിധ ഭാഷകളിലുള്ള ബാലമാസികകളിൽ പരിഭാഷപ്പെടുത്തി പ്രസിദ്ധീകരിക്കാനാരംഭിച്ചു. മലയാളത്തിൽ ഇതിന്റെ പ്രസിദ്ധീകരണ അവകാശം നേടിയ പൈകോ, അവരുടെ 'പൂമ്പാറ്റ' എന്ന പ്രസിദ്ധീകരണത്തിന്റെ ആദ്യലക്കം മുതൽ (1978 ജൂൺ) പ്രസിദ്ധീകരിക്കാനാരംഭിച്ചു. ഈ പൈകോയും അനന്ത്‌ പൈയും ഒന്നല്ല. 1956 ൽ എറണാകുളം ജൂ സ്‌ട്രീറ്റിലെ പൂക്കാരൻ മുക്കിൽ സ്ഥാപിതമായി പുസ്തക-മാസികാ വിപണനത്തിലും അച്ചടിരംഗത്തും കേരളത്തിലെങ്ങും പ്രശസ്തമായിക്കഴിഞ്ഞ സ്ഥാപനമാൺ, എസ്. വാസുദവേ പൈ - എസ്.വി.പൈ എന്നിവരുടെ ഉടമസ്ഥതയിലുള്ള പൈ & കമ്പനി എന്ന പൈകോ. പിന്നീട് 'ബാലരമ' ഇതിന്റെ മലയാളം പ്രസിദ്ധീകരണ അവകാശം നേടി. ഇരിങ്ങാലക്കുട സ്വദേശിയായ മോഹൻദാസ് ആണ് ഇതിലെ ബഹുഭൂരിപക്ഷം ചിത്രങ്ങളും വരച്ചിട്ടുള്ളത്. നാലു പേജുകളുള്ള ഒരു ചിത്രകഥയിൽ ഒരു ഖണ്ഡം പൂർത്തിയാകും വിധമാണ് ഈ ചിത്രകഥാപരമ്പര തയ്യാറാക്കിയിട്ടുള്ളത്. [![](https://cdn.boolokam.com/articles/2023/07/egggggg.jpg)](https://cdn.boolokam.com/articles/2023/07/egggggg.jpg)അനന്ത പൈയുടെ (കുട്ടികളുടെ അങ്കിൾ പൈ) ജന്മദേശമായ തെക്കൻ കർണ്ണാടകയിലെ ഒരു വനത്തിന്റെ പശ്ചാതലത്തിലാണ് സംഭവവിവരങ്ങൾ ഒക്കെയും. ഈ വനത്തിന് അങ്കിൾ പൈ നൽകിയ പേര് 'കാഡു' എന്നാണ്. (നമ്മുടെ കാട്‌, തുളു ഭാഷയിൽ കാഡു). പ്രത്യേകമായ ദൈവാനുഗ്രഹത്താൽ വാൽ തന്റെ അഭീഷ്ടമനുസരിച്ച് നീട്ടുവാനും, ചുരുക്കുവാനും കഴിയുന്ന നല്ലവനും ,കൗശലക്കാരനുമായ ഒരു കുരങ്ങാണ് ഈ ചിത്രകഥാ പരമ്പരയുടെ കേന്ദ്രകഥാപാത്രം.കപീഷ്‌ എന്നത്‌ ഹനുമാന്റെ മറ്റൊരു പേരു കൂടിയാണ്‌. കപീഷ് കാട്ടിലെ നല്ലവരായ മൃഗങ്ങളെയും ഇള എന്ന പെൺകുട്ടിയെ പല അപകടങ്ങളിൽ നിന്ന് രക്ഷിക്കുകയും, ദുഷ്ടന്മാരായ നായാട്ടുകാരൻ ദൊപ്പയ്യയെയും ദുഷ്ടമൃഗങ്ങളെയും ശിക്ഷിക്കുന്നതുമാണ് എല്ലാ കഥകളിലും ഉള്ളത്. 'നന്മ'യുടെ വിജയം തന്നെ അടിസ്ഥാന ആശയം. **???? 'കപീഷി' ലെ സഹ കഥാപാത്രങ്ങൾ** ???????? ഇള (കപീഷിന്റെ സ്‌നേഹിതയായ പെൺകുട്ടി); ???? മൊട്ടു (നല്ലവനായ മുയൽ); ???? പിന്റു (മാൻകുട്ടി); ????ബബൂച്ച (കപീഷിന്റെ സ്‌നേഹിതനായ കരടി); ???? കാശപു (നല്ലവനായ ആമ); ???? ബന്ദീലാ (സ്‌നേഹിതനായ ആനക്കുട്ടി); **????** പഞ്ച (കപീഷിന്റെ സ്‌നേഹിതനായ പരുന്ത്); ???????? ദൊപ്പയ്യ (ദുഷ്ടനായ നായാട്ടുകാരൻ); ???? സിഗാൾ (കുതന്ത്രക്കാരനായ കുറുക്കൻ); ???? പീലു (ദുഷ്ടനും വിഢിയുമായ കടുവ). കപീഷ് ചിത്രകഥകൾ തയ്യാറാക്കിയിരുന്ന 'രംഗ രേഖ ഫീച്ചേഴ്‌സ്' എന്ന കോമിക്‌സ് സിൻഡിക്കേറ്റിങ്ങ് സ്ഥാപനം 1998 വരെ നിലനിന്നു; അതിനുശേഷം അതിന്റെ അവകാശികൾ ഹൈദ്രാബാദിലെ 'കളർ ചിപ്പ്‌സ്' എന്ന അനിമേഷൻ സ്റ്റുഡിയോയ്ക്ക് വിറ്റു. കപീഷ് കഥാപാത്രമാക്കിയ കാർട്ടൂൺ മൂവി വീഡിയോകളും പിന്നീട്‌ പുറത്തിറക്കുകയുണ്ടായി.
