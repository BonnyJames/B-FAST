---
title: "\"വന്തിയ തേവൻ പറഞ്ഞപോലെ ഞങ്ങളും കണ്ടുകൊണ്ടിരിക്കുകയാണ് ഈ വൈഡൂര്യക്കല്ലിനെ...\""
date: 2022-10-09T09:22:19
draft: false
categories: ["Entertainment"]
tags: ['actress', 'Aishwarya Rai', 'ponniyin selvan']
author: "Beaumaris"
---

<strong>Dr Santhosh Kumar N</strong>

കഥ പറഞ്ഞ രീതിയും അസാധാരണ ഷോട്ടുകളും എ ആർ റഹ്‌മാന്റെ സംഗീതവും വികമിന്റെ ആദിത്യ കാരികാലനും തൃഷയുടെ കുന്ദവിയും കാർത്തിയുടെ വന്തിയതേവനും ജയറാമിന്റെ നമ്പിയും എല്ലാം ഇഷ്ടപ്പെട്ടു. അവസാന രംഗങ്ങളിലെ മണിരത്‌നം മാജിക്, അതെ ഇമോഷൻസ് ഇത്രയും ഭംഗിയായി, ചങ്കിൽ തുളഞ്ഞു കയറുന്ന പോലെ ചിത്രീകരിക്കാൻ മണിരത്‌നം കഴിഞ്ഞേ ഉള്ളൂ മറ്റാരും. അതിനോട് ബ്ലെൻഡ് ആയി സംഗീതവും.രണ്ടാം ഭാഗത്തിനായി കാത്തിരിക്കുന്നു.എന്നെ ഏറെ അത്ഭുതപ്പെടുത്തിയത് ഐശ്വര്യാ റായുടെ "നന്ദിനി" യാണ്.

പല്ലക്കിലെ തിരശീലമാറ്റി ആ കണ്ണുകൾ തിളങ്ങി, നക്ഷത്രങ്ങൾ പോലെ. ഈ വരുന്ന നവംബർ ഒന്നിന് നാല്പത്തി ഒൻപത് വയസ് തികയുമത്രേ. നാൽപതു കഴിയുമ്പോഴേ ജീവിതം കഴിഞ്ഞു എന്ന് പറഞ്ഞു മാറി ഇരിക്കുന്ന, മാറി കിടക്കുന്ന സ്ത്രീകളുടെ നാട്ടിൽ, എഴുപതു കഴിഞ്ഞ മമ്മൂട്ടിയുടെ സൗന്ദര്യത്തെ വാനോളം പുകഴ്ത്തുന്ന നാട്ടിൽ ... അൻപതിനോടടുക്കുന്ന ഈ സ്ത്രീയുടെ സൗന്ദര്യത്തെ കുറിച്ച് എന്തേ ആരും മിണ്ടാത്തത്.

<img class="wp-image-353942 aligncenter" src="https://cdn.boolokam.com/articles/2022/10/wwwwff.jpeg" alt="" width="992" height="558" />എല്ലാം മേക് അപ്പ് അല്ലേ എന്നും പറഞ്ഞു ആരും ഈ വഴി വരേണ്ട. നിങ്ങള് പോയി പൊന്നിയിൻ സെൽവൻ കാണുക. വന്തിയ തേവൻ പറഞ്ഞത് പോലെ "ശ്രീ കൃഷ്ണനെങ്ങാനും നന്ദിനിയെ കണ്ടാൽ, തന്റെ പതിനാറായിരം ഭാര്യമാരെയും വേണ്ടാന്ന് വെച്ച് നന്ദിനിയെ കൂടെ കൊണ്ട് പോവും" ആ ഒരു ഫീൽ അവരെ കാണുമ്പോഴും അതിൽ കാണാം.

49 വയസായെങ്കിലും ഐശ്വര്യ റായിയെ മാറ്റി നിർത്തി, നന്ദിനിയെ ചിത്രീകരിക്കാൻ മണിരത്‌നത്തിന് വേറെ ചോയ്സ് ഇല്ലായിരുന്നു. അവിടെ ഒന്നാമത്തെയും രണ്ടാമത്തേയും മൂന്നാമത്തെയും ഓപ്ഷൻ ഐശ്വര്യ റായ് ബച്ചൻ മാത്രമായിരുന്നു. വേറെ ഏതെങ്കിലും ഒരു നടി, ഇന്ത്യയിൽ ഈ പ്രായത്തിൽ, സൗന്ദര്യത്തിന് പ്രാധാന്യമുള്ള ഒരു റോൾ ചെയ്യാൻ തെരെഞ്ഞെടുക്കപ്പെട്ടിട്ടുണ്ടോ; അറിയില്ല.മണിരത്‌നത്തിന്റെ ഇരുവരിലൂടെ തന്നെ ആയിരുന്നല്ലോ അവരുടെ അരങ്ങേറ്റവും. അന്നും പുഷ്പവല്ലിയും കല്പനയുമായി അവർ നിറഞ്ഞാടി. അവിടെ തുടങ്ങിയ പരിചയമല്ലേ. പിന്നീട് രാവണിലെ സീതയാവാനും ഗുരുവിലെ സുജാതയാവാനും അദ്ദേഹത്തിനു വേറെ ചോയ്സ് ഉണ്ടായിരുന്നില്ല. ആരെയും മോഹിപ്പിക്കുന്ന, ലോകത്തിന്റെ സൗന്ദര്യം മുഴുവൻ തഞ്ചാവൂർ കോട്ടയിലാണെന്നു പറയിപ്പിക്കുന്ന നന്ദിനിയെ അവതരിപ്പിക്കാൻ ഈ നക്ഷത്രക്കണ്ണുകൾ തന്നെ വേണമായിരുന്നു. ആ സൗന്ദര്യം എങ്ങനെ കൂടുതൽ കൂടുതൽ മിനുക്കിയെടുക്കണം എന്ന് അദ്ദേഹത്തിനറിയാമായിരുന്നു.

<img class="wp-image-353943 aligncenter" src="https://cdn.boolokam.com/articles/2022/10/dqddffff.jpg" alt="" width="992" height="558" />ഞാൻ ഏഴാം ക്ലാസ്സിൽ പഠിക്കുമ്പോഴാണ് അവർ "മിസ് വേൾഡ്" ആവുന്നത്. അന്ന് മിസ് യൂണിവേഴ്‌സ് ആയത് സുഷ്മിത സെൻ ആയിരുന്നെങ്കിലും അതിനേക്കാൾ വലുതാണ് "മിസ് വേൾഡ്" എന്ന് ഞങ്ങളെ കൊണ്ട് പറയിപ്പിച്ചതും വിശ്വസിപ്പിച്ചതും ആ കണ്ണുകളും ആ ചിരിയുമായിരുന്നു. പത്താം ക്ലാസ്സിൽ പഠിക്കുമ്പോഴാണ് അവരുടെ ആദ്യ സിനിമ, "ഇരുവർ" റിലീസ് ആവുന്നത്. പരീക്ഷയൊക്കെ കഴിഞ്ഞു, വെക്കേഷന് നാട്ടിൽ എത്തിയപ്പോഴേക്കും ആണ് സിനിമയും ഞങ്ങളുടെ നാട്ടിലെ കൊട്ടകയിൽ എത്തുന്നത്. ലാലേട്ടന്റെ അഭിനയ മികവ് കാണാനാണ് കയറിയത്, കൂടെ പോന്നത് ഐശ്വര്യാ റായുടെ ചിരിയും കണ്ണുകളുമായിരുന്നു. പിന്നീട് നാൽപ്പതിൽ അധികം സിനിമകളിൽ അവർ അഭിനയിച്ചിട്ടുണ്ടത്രേ, അതിൽ എൺപതു ശതമാനവും കണ്ടിട്ടുണ്ട്. കണ്ടതൊന്നും മോശം സിനിമകൾ ആയിരുന്നില്ല. അവർ ഒരു ഇന്റലിജന്റ് ആക്ടർ കൂടെ ആയിരുന്നു. അത് ജീവിതത്തിലും അവരുടെ സിനിമകളുടെ തിരഞ്ഞെടുപ്പിലും നമ്മൾ കണ്ടതാണ്.

ഞങ്ങളുടെ കൗമാരവും അവരുടെ സിനിമയിലെ വളർച്ചയും ഒരുമിച്ചായിരുന്നു. അതുകൊണ്ടു തന്നെയാവാം അവരോടുള്ള ആരാധനക്ക് ഒരു കുറവും വരാത്തത്. ജീൻസും ജോഷും മോഹബത്തേനും താലും എല്ലാം അതിനു ആവോളം വളമിട്ടു. "കണ്ടുകൊണ്ടേൻ കണ്ടുകൊണ്ടേനിലെ" മീനാക്ഷിയെ കണ്ട് ഉള്ളം നിറഞ്ഞു വീട്ടിൽ വന്നപ്പോഴായിരുന്നു, ആൾ ഇന്ത്യ മെഡിക്കൽ എൻട്രൻസിൽ എനിക്കും നല്ല റാങ്ക് ഉണ്ട് എന്നറിയുന്നത് .
"മോഹബത്തേൻ" കാണാൻ പോവുന്നത് കോഴിക്കോട് മെഡിക്കൽ കോളേജിലെ ഹോസ്റ്റലിൽ നിന്നും കൂട്ടുകാരോടൊപ്പമായിരുന്നു. മെഡിക്കൽ കോളേജിൽ ജോയിൻ ചെയ്ത ആ ആഴചയിൽ തന്നെയായിരുന്നു "മോഹബത്തേൻ" റിലീസ് ആയത് എന്നാണ് ഓർമ്മ. ആ ദിവസങ്ങളിൽ ഹോസ്റ്റലിൽ ഇരുന്നാൽ റാഗിങ്ങ് ഉണ്ടാവും എന്ന് പേടിച്ചു ഒരു ഞായറാഴ്ച്ച മൂന്ന് സിനിമകൾ വരെ കണ്ടിട്ടുണ്ട്. അത് ഒരു ദീപാവലി കാലം കൂടെ ആയിരുന്നു. "മിഷൻ കാശ്മീർ" ഒക്കെ കൂടെ റിലീസ് ആയ പടങ്ങൾ ആയിരുന്നു.

<img class="wp-image-353944 aligncenter" src="https://cdn.boolokam.com/articles/2022/10/vssvvv.jpg" alt="" width="944" height="708" />എം ബി ബി എസ് രണ്ടാം വർഷത്തിൽ ഒരു മഴക്കാലത്താണ് "ദേവദാസ്" ഇറങ്ങുന്നത്. ഐശ്വര്യ റായിയെ ഏറ്റവും മനോഹരമായി ചിത്രീകരിച്ച മറ്റൊരു സംവിധായകന്റെ മാസ്റ്റർ പീസ്. അതിലെ "ഡോലാരേ ഡോലാരേ" എന്ന ഡാൻസ് ഒക്കെ കാണുമ്പോൾ ഒരു ടെൻഷൻ ആയിരുന്നു. മികച്ച നർത്തകി എന്ന് പേരെടുത്ത മാധുരി ദീക്ഷിതിനൊപ്പം നൃത്തം ചെയ്യുമ്പോൾ ഐശ്വര്യ എങ്ങനെ പിടിച്ചു നിൽക്കും എന്നതായിരുന്നു ടെൻഷൻ. പക്ഷേ, പുള്ളിക്കാരി ഞെട്ടിച്ചു. ആർക്കും മോശം പറയാനില്ലാത്ത രീതിയിൽ തന്നെ ഒപ്പിച്ചു. ആ പാട്ടെല്ലാം ആ കാലത്തെ ക്യാമ്പസുകളിൽ ഒരു പാട് വേദികളിൽ പാട്ടായും ഡാൻസായും തകർത്തു.

2007 ലായിരുന്നു ഞങ്ങളുടെ കല്യാണം. അതേ വർഷം കുറച്ചു മാസങ്ങൾക്ക് മുൻപാണ് ഐശ്വര്യ, ബച്ചൻ കുടുംബത്തിലേക്ക് വലതു കാൽ വെച്ചു കയറുന്നത് . ആ കാലത്തു തന്നെയാണ് അവരുടെ ചില മികച്ച ചിത്രങ്ങൾ റിലീസ് ആവുന്നത്. ഗുരു , ജോധാ അക്ബർ , രാവൺ , എന്തിരൻ ....
ഇതിനിടയിൽ ഉംറാവു ജാൻ, ചോക്കർ ബാലി, റെയ്ൻ കോട്ട് , പ്രൊവോക്ഡ് , ബ്രൈഡ് &amp; പ്രെജുഡീസ് , ഗുസാരിഷ് ... അങ്ങനെ കുറെ മികച്ച ചിത്രങ്ങൾ.

ഓരോ വർഷങ്ങൾ കഴിയുന്തോറും, അവരുടെ അഭിനയവും കൂടുതൽ കൂടുതൽ മെച്ചപ്പെട്ടു. ഇരുവരിലും ജീൻസിലും കണ്ട ഐശ്വര്യ ആയിരുന്നില്ല, ജോധാ അക്ബറിലും ഗുരുവിലും ഗുസാരിഷിലും. വർഷങ്ങൾ കടന്നു പോയെങ്കിലും ഈ നാല്പത്തി ഒൻപതാം വയസ്സിലും തൊണ്ണൂറുകളുടെ തുടക്കത്തിൽ അഭിനയിച്ച പെപ്സിക്കോളയുടെ പരസ്യത്തിൽ കണ്ട അതേ ചിരിയും നക്ഷത്രത്തിളക്കമുള്ള കണ്ണുകളുമായി അവരെ വീണ്ടും കണ്ടപ്പോൾ ഉള്ളിൽ നിറഞ്ഞ സന്തോഷം കൊണ്ട് എഴുതിയതാണ്. ഹോർമോണുകളുടെ കുറവ്, മക്കൾ വലുതായില്ലേ, മറ്റു ശാരീരിക പ്രശ്നങ്ങൾ ... എന്നൊക്കെ പറഞ്ഞു ജീവിതത്തിൽ നിന്നും റിട്ടയർ ചെയ്യുന്നവർക്ക്, പ്രത്യേകിച്ച് സ്ത്രീകൾക്ക് ഒരു പ്രചോദനമാണ് പദ്മശ്രീ ഐശ്വര്യ റായ് ബച്ചൻ.

<img class="wp-image-353945 aligncenter" src="https://cdn.boolokam.com/articles/2022/10/fwww-scaled.webp" alt="" width="1005" height="723" />"വഴിയിൽ മുത്തുകളും പവിഴങ്ങളും ഉണ്ടാവും അതിലൊന്നും മയങ്ങിപ്പോവരുത് " എന്ന് നന്ദിനി പറയുമ്പോൾ, വന്തിയ തേവൻ പറയുന്ന മറുപടിയുണ്ട് . "ഞാനൊരു വൈഡൂര്യ കല്ല് തന്നെ അല്ലേ കണ്ടു കൊണ്ടിരിക്കുന്നത്. " അതേ, ഞങ്ങളും കണ്ടുകൊണ്ടിരിക്കുകയാണ് ഈ വൈഡൂര്യക്കല്ലിനെ, പ്രായം കൂടുംതോറും കൂടുതൽ കൂടുതൽ പ്രഭയോടെ ജ്വലിച്ചു കൊണ്ടിരിക്കുന്ന ഈ വൈഡൂര്യത്തെ.


!["വന്തിയ തേവൻ പറഞ്ഞപോലെ ഞങ്ങളും കണ്ടുകൊണ്ടിരിക്കുകയാണ് ഈ വൈഡൂര്യക്കല്ലിനെ..."](https://cdn.boolokam.com/articles/2022/10/wwwwff.jpeg)**Dr Santhosh Kumar N** കഥ പറഞ്ഞ രീതിയും അസാധാരണ ഷോട്ടുകളും എ ആർ റഹ്‌മാന്റെ സംഗീതവും വികമിന്റെ ആദിത്യ കാരികാലനും തൃഷയുടെ കുന്ദവിയും കാർത്തിയുടെ വന്തിയതേവനും ജയറാമിന്റെ നമ്പിയും എല്ലാം ഇഷ്ടപ്പെട്ടു. അവസാന രംഗങ്ങളിലെ മണിരത്‌നം മാജിക്, അതെ ഇമോഷൻസ് ഇത്രയും ഭംഗിയായി, ചങ്കിൽ തുളഞ്ഞു കയറുന്ന പോലെ ചിത്രീകരിക്കാൻ മണിരത്‌നം കഴിഞ്ഞേ ഉള്ളൂ മറ്റാരും. അതിനോട് ബ്ലെൻഡ് ആയി സംഗീതവും.രണ്ടാം ഭാഗത്തിനായി കാത്തിരിക്കുന്നു.എന്നെ ഏറെ അത്ഭുതപ്പെടുത്തിയത് ഐശ്വര്യാ റായുടെ "നന്ദിനി" യാണ്. പല്ലക്കിലെ തിരശീലമാറ്റി ആ കണ്ണുകൾ തിളങ്ങി, നക്ഷത്രങ്ങൾ പോലെ. ഈ വരുന്ന നവംബർ ഒന്നിന് നാല്പത്തി ഒൻപത് വയസ് തികയുമത്രേ. നാൽപതു കഴിയുമ്പോഴേ ജീവിതം കഴിഞ്ഞു എന്ന് പറഞ്ഞു മാറി ഇരിക്കുന്ന, മാറി കിടക്കുന്ന സ്ത്രീകളുടെ നാട്ടിൽ, എഴുപതു കഴിഞ്ഞ മമ്മൂട്ടിയുടെ സൗന്ദര്യത്തെ വാനോളം പുകഴ്ത്തുന്ന നാട്ടിൽ ... അൻപതിനോടടുക്കുന്ന ഈ സ്ത്രീയുടെ സൗന്ദര്യത്തെ കുറിച്ച് എന്തേ ആരും മിണ്ടാത്തത്. എല്ലാം മേക് അപ്പ് അല്ലേ എന്നും പറഞ്ഞു ആരും ഈ വഴി വരേണ്ട. നിങ്ങള് പോയി പൊന്നിയിൻ സെൽവൻ കാണുക. വന്തിയ തേവൻ പറഞ്ഞത് പോലെ "ശ്രീ കൃഷ്ണനെങ്ങാനും നന്ദിനിയെ കണ്ടാൽ, തന്റെ പതിനാറായിരം ഭാര്യമാരെയും വേണ്ടാന്ന് വെച്ച് നന്ദിനിയെ കൂടെ കൊണ്ട് പോവും" ആ ഒരു ഫീൽ അവരെ കാണുമ്പോഴും അതിൽ കാണാം. 49 വയസായെങ്കിലും ഐശ്വര്യ റായിയെ മാറ്റി നിർത്തി, നന്ദിനിയെ ചിത്രീകരിക്കാൻ മണിരത്‌നത്തിന് വേറെ ചോയ്സ് ഇല്ലായിരുന്നു. അവിടെ ഒന്നാമത്തെയും രണ്ടാമത്തേയും മൂന്നാമത്തെയും ഓപ്ഷൻ ഐശ്വര്യ റായ് ബച്ചൻ മാത്രമായിരുന്നു. വേറെ ഏതെങ്കിലും ഒരു നടി, ഇന്ത്യയിൽ ഈ പ്രായത്തിൽ, സൗന്ദര്യത്തിന് പ്രാധാന്യമുള്ള ഒരു റോൾ ചെയ്യാൻ തെരെഞ്ഞെടുക്കപ്പെട്ടിട്ടുണ്ടോ; അറിയില്ല.മണിരത്‌നത്തിന്റെ ഇരുവരിലൂടെ തന്നെ ആയിരുന്നല്ലോ അവരുടെ അരങ്ങേറ്റവും. അന്നും പുഷ്പവല്ലിയും കല്പനയുമായി അവർ നിറഞ്ഞാടി. അവിടെ തുടങ്ങിയ പരിചയമല്ലേ. പിന്നീട് രാവണിലെ സീതയാവാനും ഗുരുവിലെ സുജാതയാവാനും അദ്ദേഹത്തിനു വേറെ ചോയ്സ് ഉണ്ടായിരുന്നില്ല. ആരെയും മോഹിപ്പിക്കുന്ന, ലോകത്തിന്റെ സൗന്ദര്യം മുഴുവൻ തഞ്ചാവൂർ കോട്ടയിലാണെന്നു പറയിപ്പിക്കുന്ന നന്ദിനിയെ അവതരിപ്പിക്കാൻ ഈ നക്ഷത്രക്കണ്ണുകൾ തന്നെ വേണമായിരുന്നു. ആ സൗന്ദര്യം എങ്ങനെ കൂടുതൽ കൂടുതൽ മിനുക്കിയെടുക്കണം എന്ന് അദ്ദേഹത്തിനറിയാമായിരുന്നു. ![](https://cdn.boolokam.com/articles/2022/10/dqddffff.jpg)ഞാൻ ഏഴാം ക്ലാസ്സിൽ പഠിക്കുമ്പോഴാണ് അവർ "മിസ് വേൾഡ്" ആവുന്നത്. അന്ന് മിസ് യൂണിവേഴ്‌സ് ആയത് സുഷ്മിത സെൻ ആയിരുന്നെങ്കിലും അതിനേക്കാൾ വലുതാണ് "മിസ് വേൾഡ്" എന്ന് ഞങ്ങളെ കൊണ്ട് പറയിപ്പിച്ചതും വിശ്വസിപ്പിച്ചതും ആ കണ്ണുകളും ആ ചിരിയുമായിരുന്നു. പത്താം ക്ലാസ്സിൽ പഠിക്കുമ്പോഴാണ് അവരുടെ ആദ്യ സിനിമ, "ഇരുവർ" റിലീസ് ആവുന്നത്. പരീക്ഷയൊക്കെ കഴിഞ്ഞു, വെക്കേഷന് നാട്ടിൽ എത്തിയപ്പോഴേക്കും ആണ് സിനിമയും ഞങ്ങളുടെ നാട്ടിലെ കൊട്ടകയിൽ എത്തുന്നത്. ലാലേട്ടന്റെ അഭിനയ മികവ് കാണാനാണ് കയറിയത്, കൂടെ പോന്നത് ഐശ്വര്യാ റായുടെ ചിരിയും കണ്ണുകളുമായിരുന്നു. പിന്നീട് നാൽപ്പതിൽ അധികം സിനിമകളിൽ അവർ അഭിനയിച്ചിട്ടുണ്ടത്രേ, അതിൽ എൺപതു ശതമാനവും കണ്ടിട്ടുണ്ട്. കണ്ടതൊന്നും മോശം സിനിമകൾ ആയിരുന്നില്ല. അവർ ഒരു ഇന്റലിജന്റ് ആക്ടർ കൂടെ ആയിരുന്നു. അത് ജീവിതത്തിലും അവരുടെ സിനിമകളുടെ തിരഞ്ഞെടുപ്പിലും നമ്മൾ കണ്ടതാണ്. ഞങ്ങളുടെ കൗമാരവും അവരുടെ സിനിമയിലെ വളർച്ചയും ഒരുമിച്ചായിരുന്നു. അതുകൊണ്ടു തന്നെയാവാം അവരോടുള്ള ആരാധനക്ക് ഒരു കുറവും വരാത്തത്. ജീൻസും ജോഷും മോഹബത്തേനും താലും എല്ലാം അതിനു ആവോളം വളമിട്ടു. "കണ്ടുകൊണ്ടേൻ കണ്ടുകൊണ്ടേനിലെ" മീനാക്ഷിയെ കണ്ട് ഉള്ളം നിറഞ്ഞു വീട്ടിൽ വന്നപ്പോഴായിരുന്നു, ആൾ ഇന്ത്യ മെഡിക്കൽ എൻട്രൻസിൽ എനിക്കും നല്ല റാങ്ക് ഉണ്ട് എന്നറിയുന്നത് . "മോഹബത്തേൻ" കാണാൻ പോവുന്നത് കോഴിക്കോട് മെഡിക്കൽ കോളേജിലെ ഹോസ്റ്റലിൽ നിന്നും കൂട്ടുകാരോടൊപ്പമായിരുന്നു. മെഡിക്കൽ കോളേജിൽ ജോയിൻ ചെയ്ത ആ ആഴചയിൽ തന്നെയായിരുന്നു "മോഹബത്തേൻ" റിലീസ് ആയത് എന്നാണ് ഓർമ്മ. ആ ദിവസങ്ങളിൽ ഹോസ്റ്റലിൽ ഇരുന്നാൽ റാഗിങ്ങ് ഉണ്ടാവും എന്ന് പേടിച്ചു ഒരു ഞായറാഴ്ച്ച മൂന്ന് സിനിമകൾ വരെ കണ്ടിട്ടുണ്ട്. അത് ഒരു ദീപാവലി കാലം കൂടെ ആയിരുന്നു. "മിഷൻ കാശ്മീർ" ഒക്കെ കൂടെ റിലീസ് ആയ പടങ്ങൾ ആയിരുന്നു. ![](https://cdn.boolokam.com/articles/2022/10/vssvvv.jpg)എം ബി ബി എസ് രണ്ടാം വർഷത്തിൽ ഒരു മഴക്കാലത്താണ് "ദേവദാസ്" ഇറങ്ങുന്നത്. ഐശ്വര്യ റായിയെ ഏറ്റവും മനോഹരമായി ചിത്രീകരിച്ച മറ്റൊരു സംവിധായകന്റെ മാസ്റ്റർ പീസ്. അതിലെ "ഡോലാരേ ഡോലാരേ" എന്ന ഡാൻസ് ഒക്കെ കാണുമ്പോൾ ഒരു ടെൻഷൻ ആയിരുന്നു. മികച്ച നർത്തകി എന്ന് പേരെടുത്ത മാധുരി ദീക്ഷിതിനൊപ്പം നൃത്തം ചെയ്യുമ്പോൾ ഐശ്വര്യ എങ്ങനെ പിടിച്ചു നിൽക്കും എന്നതായിരുന്നു ടെൻഷൻ. പക്ഷേ, പുള്ളിക്കാരി ഞെട്ടിച്ചു. ആർക്കും മോശം പറയാനില്ലാത്ത രീതിയിൽ തന്നെ ഒപ്പിച്ചു. ആ പാട്ടെല്ലാം ആ കാലത്തെ ക്യാമ്പസുകളിൽ ഒരു പാട് വേദികളിൽ പാട്ടായും ഡാൻസായും തകർത്തു. 2007 ലായിരുന്നു ഞങ്ങളുടെ കല്യാണം. അതേ വർഷം കുറച്ചു മാസങ്ങൾക്ക് മുൻപാണ് ഐശ്വര്യ, ബച്ചൻ കുടുംബത്തിലേക്ക് വലതു കാൽ വെച്ചു കയറുന്നത് . ആ കാലത്തു തന്നെയാണ് അവരുടെ ചില മികച്ച ചിത്രങ്ങൾ റിലീസ് ആവുന്നത്. ഗുരു , ജോധാ അക്ബർ , രാവൺ , എന്തിരൻ .... ഇതിനിടയിൽ ഉംറാവു ജാൻ, ചോക്കർ ബാലി, റെയ്ൻ കോട്ട് , പ്രൊവോക്ഡ് , ബ്രൈഡ് & പ്രെജുഡീസ് , ഗുസാരിഷ് ... അങ്ങനെ കുറെ മികച്ച ചിത്രങ്ങൾ. ഓരോ വർഷങ്ങൾ കഴിയുന്തോറും, അവരുടെ അഭിനയവും കൂടുതൽ കൂടുതൽ മെച്ചപ്പെട്ടു. ഇരുവരിലും ജീൻസിലും കണ്ട ഐശ്വര്യ ആയിരുന്നില്ല, ജോധാ അക്ബറിലും ഗുരുവിലും ഗുസാരിഷിലും. വർഷങ്ങൾ കടന്നു പോയെങ്കിലും ഈ നാല്പത്തി ഒൻപതാം വയസ്സിലും തൊണ്ണൂറുകളുടെ തുടക്കത്തിൽ അഭിനയിച്ച പെപ്സിക്കോളയുടെ പരസ്യത്തിൽ കണ്ട അതേ ചിരിയും നക്ഷത്രത്തിളക്കമുള്ള കണ്ണുകളുമായി അവരെ വീണ്ടും കണ്ടപ്പോൾ ഉള്ളിൽ നിറഞ്ഞ സന്തോഷം കൊണ്ട് എഴുതിയതാണ്. ഹോർമോണുകളുടെ കുറവ്, മക്കൾ വലുതായില്ലേ, മറ്റു ശാരീരിക പ്രശ്നങ്ങൾ ... എന്നൊക്കെ പറഞ്ഞു ജീവിതത്തിൽ നിന്നും റിട്ടയർ ചെയ്യുന്നവർക്ക്, പ്രത്യേകിച്ച് സ്ത്രീകൾക്ക് ഒരു പ്രചോദനമാണ് പദ്മശ്രീ ഐശ്വര്യ റായ് ബച്ചൻ. ![](https://cdn.boolokam.com/articles/2022/10/fwww-scaled.webp)"വഴിയിൽ മുത്തുകളും പവിഴങ്ങളും ഉണ്ടാവും അതിലൊന്നും മയങ്ങിപ്പോവരുത് " എന്ന് നന്ദിനി പറയുമ്പോൾ, വന്തിയ തേവൻ പറയുന്ന മറുപടിയുണ്ട് . "ഞാനൊരു വൈഡൂര്യ കല്ല് തന്നെ അല്ലേ കണ്ടു കൊണ്ടിരിക്കുന്നത്. " അതേ, ഞങ്ങളും കണ്ടുകൊണ്ടിരിക്കുകയാണ് ഈ വൈഡൂര്യക്കല്ലിനെ, പ്രായം കൂടുംതോറും കൂടുതൽ കൂടുതൽ പ്രഭയോടെ ജ്വലിച്ചു കൊണ്ടിരിക്കുന്ന ഈ വൈഡൂര്യത്തെ.
