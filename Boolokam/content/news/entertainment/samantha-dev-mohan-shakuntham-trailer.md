---
author: Beaumaris
categories:
- Entertainment
comment_count: 0
date: 2023-01-09 10:41:22
draft: false
image: ''
like_count: 38741
share_count: 32582
tags:
- dev mohan
- samantha
- SHAKUNTHALAM
title: സാമന്ത - ദേവ്‍ മോഹൻ കേന്ദ്ര കഥാപാത്രമായ പാൻ ഇന്ത്യൻ ചിത്രം 'ശാകുന്തളം' ഒഫീഷ്യൽ
  ട്രെയിലർ
view_count: 1622466
---

സാമന്ത കേന്ദ്ര കഥാപാത്രമായ ഗുണശേഖർ സംവിധാനം ചെയ്ത പാൻ ഇന്ത്യൻ ചിത്രം 'ശാകുന്തളം' ഒഫീഷ്യൽ ട്രെയിലർ പുറത്തിറങ്ങി . ദേവ് മോഹൻ, അല്ലു അർഹ, സച്ചിൻ ഖഡേക്കർ, കിരൺ ബേഡി, പ്രകാശ് രാജ്, മധുബാല, ഗൗതമി, അദിഥി ബാലൻ എന്നിവരാണ് മറ്റ് പ്രധാന താരങ്ങൾ. ചിത്രം ത്രീഡി ദൃശ്യ ഭംഗിയോടെയും റിലീസ് ചെയ്യും. പാൻ ഇന്ത്യൻ ചിത്രമായി ഫെബ്രുവരി 17 നാണ് ചിത്രം തിയേറ്ററുകളില്‍ എത്തുക. കാഴ്ചക്കാര്‍ക്ക് പുതിയ ഒരു അനുഭവം ഉറപ്പാക്കാനായാണ് നിര്‍മ്മാതാക്കള്‍ ശാകുന്തളം ത്രീഡിയിലും റിലീസ് ചെയ്യാന്‍ തീരുമാനിച്ചത്. ഗുണശേഖറാണ് ചിത്രം തിരക്കഥയെഴുതി സംവിധാനം ചെയ്യുന്നത്. സ്ത്രീപക്ഷ സിനിമകളില്‍ വച്ച് വലിയ ബജറ്റിലാണ് ഈ ചിത്രം ഒരുങ്ങുന്നത്. അദിതി ബാലന്‍ അനസൂയായും മോഹന്‍ ബാബു ദുര്‍വാസാവ് മഹര്‍ഷിയായും എത്തുമെന്നാണ് റിപ്പോര്‍ട്ട്. കൂടാതെ സച്ചിന്‍ ഖേദേക്കര്‍ കബീര്‍ ബേദി, മധുബാല, ഗൗതമി, അനന്യ നാഗല്ല, ജിഷു സെന്‍ഗുപ്ത എന്നിവരടങ്ങുന്ന ഒരു മികച്ച താരനിരയും ചിത്രത്തിലുണ്ട്. ഐക്കണ്‍ സ്റ്റാര്‍ അല്ലു അര്‍ജുന്റെ മകള്‍ അല്ലു അര്‍ഹയും ചിത്രത്തില്‍ ഒരു പ്രധാന വേഷം ചെയ്യുന്നു എന്നതാണ് താരനിരയിലെ മറ്റൊരു ആകര്‍ഷണം. മണി ശര്‍മയാണ് സംഗീത സംവിധാനം. ശേഖര്‍ വി ജോസഫ് ഛായാഗ്രഹണവും പ്രവീണ്‍ പുഡി എഡിറ്റിങ്ങും നിര്‍വഹിക്കുന്നു. ദില്‍ രാജു അവതരിപ്പിക്കുന്ന ചിത്രം ഗുണാ ടീംവര്‍ക്‌സിന്റെ ബാനറില്‍ നീലിമ ഗുണയാണ് നിര്‍മിക്കുന്നത്. തെലുങ്കിന് പുറമേ മലയാളം, തമിഴ്, കന്നഡ, ഹിന്ദി ഭാഷകളില്‍ ചിത്രം മൊഴിമാറിയെത്തും https://youtu.be/EZPp212Jx88 &nbsp; **തെലുങ്ക്** [embed]https://youtu.be/yYGTwqA-SlU[/embed] **തമിഴ്** [embed]https://youtu.be/HjvY5qV5bVE[/embed] **കന്നഡ** [embed]https://youtu.be/eCXFQ027nQY[/embed] **ഹിന്ദി** [embed]https://youtu.be/4PbcXpKsNS8[/embed]