---
author: Beaumaris
categories:
- Entertainment
comment_count: 0
date: 2021-11-09 12:36:25
draft: false
image: ''
like_count: 90470
share_count: 35805
tags:
- Sabari
- Sajan sooreya
- Sethulakshmi
- thondimuthal
- Vishnu Chandran
title: നിങ്ങളുടെ വീടുകളിൽ എങ്കിലും തൊണ്ടിമുതലുകൾ ഉണ്ടാകാതിരിക്കട്ടെ...
view_count: 1934220
---

Vishnu Chandran സംവിധാനം ചെയ്ത ഷോർട്ട് മൂവിയാണ് 'തൊണ്ടിമുതൽ' . ഇതിൽ സീരിയൽ - സിനിമാ താരങ്ങളായ Sajan sooreya, Sethulakshmi, Sabari, Anjusree bhadran എന്നിവർ കഥാപാത്രങ്ങളെ അവതരിപ്പിച്ചിരിക്കുന്നു. വളരെ രസകമായൊരു ഷോർട്ടമൂവിയാണ് ഇത്. എന്നാൽ ചിന്തിപ്പിക്കുന്നതായ ഒരുകാര്യവും ഇവിടെ പറഞ്ഞുവയ്ക്കുന്നുണ്ട്. അതിന്റെ അടിസ്ഥാനപരമായ ആശയം അതൊരുപക്ഷേ മനസ്സിനക്കരെ പോലുള്ള ചില സിനിമകളിൽ ഉണ്ടെങ്കിലും ഇവിടെ സമീപനം ഒന്ന് മാറ്റിപ്പിടിച്ചിരിക്കുകയാണ് അണിയറപ്രവർത്തകർ. പലപ്പോഴും നമ്മൾ അവഗണിക്കുന്ന ഒരു കൂട്ടരുണ്ട്, നമ്മുടെ വീട്ടിലെ പ്രായമായവർ. നമ്മെ പോറ്റി വളർത്തി ഇത്രത്തോളമാക്കിയ അവർ ജീവിതത്തിന്റെ അന്ത്യഘട്ടങ്ങളിൽ അനുഭവിക്കുന്ന ഒറ്റപ്പെടലുകളെ കുറിച്ച് ചിന്തിച്ചിട്ടുണ്ടോ ? ഒരിക്കലും ഉണ്ടാകില്ല... യുവത്വം ജീവിതത്തിന്റെ വസന്തങ്ങളിൽ അടിച്ചിപൊളിച്ചു പാർട്ടിയും ഡിന്നറും യാത്രകളും ആയി ജീവിതം മുന്നോട്ടുകൊണ്ടുപോകുമ്പോൾ വലിയ വീടുകളിലെ ഇരുൾ നിറഞ്ഞ മുറികളിൽ വൃദ്ധർ ഒരിറ്റു ദാഹജലം പോലും കിട്ടാതെ ഞരങ്ങുകയാണ്. [](https://apkdownload.com/BoolokamTV/com.boolokam.boolokamtv.html)നോക്കൂ നാമവർക്കു നിഷേധിച്ചതു എന്തൊക്കെ എന്ന് ചിന്തിച്ചിട്ടുണ്ടോ ? സഞ്ചാര സ്വാതന്ത്ര്യം, സന്തോഷ സ്വാതന്ത്ര്യം, ആഹാരസ്വാതന്ത്ര്യം , ചില ശീലങ്ങളുടെ സ്വാതന്ത്ര്യം .... ഇതൊക്കെ അവരുടെ ആരോഗ്യത്തിന് വേണ്ടിയെന്ന് നിങ്ങള്ക്ക് പറയാനുമുണ്ടാകും. ശാരീരികാരോഗ്യത്തിനെ കുറിച്ച് ആശങ്കപ്പെടുന്നവർ എന്തുകൊണ്ട് ഏറ്റവും പരമപ്രധാനമായ ആരോഗ്യമായ മാനസികാരോഗ്യത്തെ കുറിച്ച് ചിന്തിക്കുന്നില്ല ? അല്ലെങ്കിൽ തന്നെ നല്ല പ്രായമായവരുടെ അവസാനകാലങ്ങളിൽ നിങ്ങൾ എന്തിനെയാണ് ഭയപ്പെടുന്നത് ? കൊളസ്ട്രോളിനെയോ ? ഷുഗറിനെയോ ? യൂറിക് ആസിഡിനെയോ ? . ഇതിനെയൊക്കെ പലപ്പോഴും നിങ്ങൾ സൂക്ഷിച്ചാൽ മതിയാകും. കാരണം നിങ്ങളുടെ ജീവിതശൈലികൾ ആണ് ശരിയല്ലാത്തത്. ഇത്രയും പ്രായമായിട്ടും അവർ ജീവിച്ചില്ലേ? ഇനി അവർ അവരുടെ സുഖങ്ങളിൽ ജീവിച്ചു മരിച്ചോട്ടെ... മുപ്പതു കഴിയുമ്പോൾ തന്നെ പ്രഷറും ഷുഗറും കൊളസ്ട്രോളും കയറി ജീവിക്കുന്ന നിങ്ങൾ നിങ്ങളുടെ ജീവിതത്തെ നോക്കൂ. നിങ്ങളുടെ യാത്രകളിൽ ഒരിക്കലെങ്കിലും നിങ്ങൾ പ്രായമായവരെ കൂട്ടാറുണ്ടോ ? നിങ്ങൾ കാണാത്ത ഇടങ്ങൾ തേടി ഭൂമിയുടെ അതിരുകൾ താണ്ടി ആകാശയാത്ര പോകുമ്പോൾ നിങ്ങളെ ഇതൊക്കെ ചെയ്യാൻ പ്രാപ്തരാക്കിയ അവരെ കൂടെ കൂട്ടാറുണ്ടോ ? അവിടെയാണ് ഈ ഷോർട്ട് മൂവിയുടെ പ്രസക്തി. ഓർഡർ ചെയ്ത പിസയുമായി ഡെലിവറി ബോയ് ഒരു വലിയ വീട്ടിൽ എത്തുന്നതും അതീവ സന്തോഷവാനായി കാണപ്പെട്ട ഗൃഹനാഥനുമായുള്ള രസകരമായ നിമിഷങ്ങളും ഒക്കെയാണ് ഇതിന്റെ ആദ്യ സീനുകൾ, എന്നാൽ പിന്നീട് കഥാഗതി മാറുകയാണ്. അടുത്ത ദിവസം ആ വീടിന്റെ യഥാർത്ഥ ഉടമസ്ഥർ വീട്ടിലെത്തുന്നതും വീട്ടിൽ മോഷണം നടന്നതായി പോലീസിനെ ഇൻഫോം ചെയ്യുന്നതും , എന്നാൽ വീട്ടിൽ നിന്നും സ്വർണ്ണമോ പണമോ പോയിട്ടില്ല എന്ന് അറിയുന്നതും ഒക്കെയാണ്. എന്നാൽ വീട്ടിൽ നിന്ന് ഒരു മോഷണം നടന്നിട്ടുണ്ട്. വീട്ടുകാർക്ക് വിലയില്ലാത്ത ഒരു സാധനം. അതാണ് കള്ളൻ കൊണ്ടുപോയിരുന്നത്. 'നിങ്ങൾക്ക് ആവശ്യമില്ലാത്ത ഒന്നുമാത്രം ഞാൻ ഇവിടെ നിന്ന് എടുക്കുന്നു ' എന്ന് എഴുതിവച്ചിട്ടാണ് കള്ളൻ ആ സാധനം കൊണ്ടുപോയിരുന്നത്. വീട്ടുകാർ ആകെ അസ്വസ്ഥരുമാണ്. ശരിക്കും കള്ളൻ കൊണ്ടുപോയ ആ തൊണ്ടി മുതൽ എന്താണ് ? ഇത്രയും എഴുതിയതിൽ നിന്ന് നിങ്ങള്ക്ക് ഊഹിക്കാൻ സാധിക്കുമായിരിക്കും എങ്കിലും.. അത് നിങ്ങൾ കണ്ടറിയുക തന്നെ വേണം. കള്ളനായി സാജൻ സൂര്യ കസറി എന്ന് തന്നെ പറയാം. അതുപോലെ നാമേവരെയും ദുഖിപ്പിച്ചുകൊണ്ടു അകാലത്തിൽ അന്തരിച്ച നടൻ ശബരീനാഥ്‌ ഇതിൽ വീട്ടുടമസ്ഥനായി അഭിനയിച്ചിരിക്കുന്നു. സീരിയൽ സിനിമാ മേഖലകളിൽ ഒഴിച്ചുകൂടാനാകാത്ത കഥാപാത്രമായ സേതുലക്ഷ്മിയും ഇതിൽ നല്ലൊരു വേഷത്തിലെത്തുന്നു. ബൂലോകം ടീവി ആപ്പിൽ തൊണ്ടിമുതൽ കാണാൻ ഞങ്ങൾ ക്ഷണിക്കുകയാണ്. നിങ്ങളുടെ വീട്ടിൽ എങ്കിലും തൊണ്ടിമുതലുകൾ ഉണ്ടാകാതിരിക്കട്ടെ... 

### [](https://apkdownload.com/BoolokamTV/com.boolokam.boolokamtv.html)Thondimuthal

Director : Vishnu Chandran Concept: Abijithu Gopan Screenplay : Akhilan, Vishnu Chandran Dialogues: Akhilan DOP: Prince A Das Music: Joby PS Cutz: Sankar SK Chief Associate Director: Gireesh attingal Assistant Director: Bharath Mohan Associate Cameraman: Visakh Chandran VFX: Ajay Cast: Sajan sooreya Sethulakshmi Sabari Anjusree bhadran Arun gopan Nandhana jayaram Nayana jayaram