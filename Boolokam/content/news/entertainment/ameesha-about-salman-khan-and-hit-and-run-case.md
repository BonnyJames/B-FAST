---
author: Beaumaris
categories:
- Entertainment
comment_count: 0
date: 2023-08-23 08:16:24
draft: false
image: https://cdn.boolokam.com/articles/2023/08/ffwfggg-2.jpg
like_count: 24560
share_count: 15900
tags:
- Ameesha Patel
- hit and run case
- Salman Khan
title: സൽമാന്റെ കയ്യിലിരുപ്പ് കാരണം സിനിമ ആ പരാജയപ്പെട്ടുവെന്ന് 21 വര്ഷങ്ങള്ക്കു ശേഷം
  അമീഷ
view_count: 624784
---

നടി അമീഷ പട്ടേലിന്റെ 'ഗദർ 2' എന്ന ചിത്രം ഇപ്പോൾ ബോക്‌സ് ഓഫീസിൽ മികച്ച പ്രകടനമാണ് നടത്തുന്നത്. ഏകദേശം 22 വർഷങ്ങൾക്ക് ശേഷം ‘ഗദർ: ഏക് പ്രേം കഥ’ എന്ന ചിത്രത്തിന്റെ ഈ തുടർച്ചയാണ് പ്രേക്ഷകരിലേക്ക് എത്തുന്നത്. സണ്ണി ഡിയോളിന്റെ ഗംഭീര മടങ്ങിവരവ് ചിത്രമാകുകയാണ് ഗദർ. രാജ്യത്തുടനീളമുള്ള തിയേറ്ററുകളിൽ മികച്ച പ്രതികരണമാണ് ലഭിക്കുന്നത്. ഈ അവസരത്തിൽ നിരവധി അഭിമുഖങ്ങൾ നൽകുകയും അതിൽ പല കാര്യങ്ങളും അമീഷ വെളിപ്പെടുത്തുകയും ചെയ്തിട്ടുണ്ട്. അടുത്തിടെ നടന്ന ഒരു അഭിമുഖത്തിൽ, അമീഷയോട് ഹിറ്റാകാൻ സാധ്യതയുണ്ടായിട്ടും ഫ്ലോപ്പായ ഒരു ചിത്രത്തെക്കുറിച്ച് ചോദിച്ചു , 2002-ൽ പുറത്തിറങ്ങിയ 'യേ ഹേ ജൽവ' എന്ന ചിത്രമാണ് അമീഷ വെളിപ്പെടുത്തിയത് . അതിൽ അമീഷയും സൽമാൻ ഖാനും പ്രധാന വേഷങ്ങളിൽ അഭിനയിച്ചിരുന്നു. ഇത് മാത്രമല്ല, ഈ ചിത്രം പരാജയപ്പെടാൻ കാരണം സൽമാന്റെ ‘ഹിറ്റ് ആൻഡ് റൺ’ കേസാണെന്നും അവർ പറഞ്ഞു. **![](https://cdn.boolokam.com/articles/2023/08/ffwfggg-2.jpg)"സൽമാൻ കാരണം സിനിമ പരാജയപ്പെട്ടു"** “യേ ഹേ ജൽവയായിരുന്നു ഡേവിഡ് ധവാന്റെ ഏറ്റവും മികച്ച ചിത്രം. അതിൽ സൽമാൻ വളരെ സുന്ദരനായി കാണപ്പെട്ടു. സംഗീതവും സംവിധാനവും നന്നായിരുന്നു. എന്നാൽ അതിന് മുമ്പ് മാധ്യമങ്ങൾ നൽകിയ നെഗറ്റീവ് വാർത്ത പ്രേക്ഷകർക്ക് ഇഷ്ടപ്പെട്ടില്ല. ആ സമയത്ത് തങ്ങളുടെ പ്രിയ നടനെക്കുറിച്ചുള്ള നെഗറ്റീവ് വാർത്തകൾ പ്രേക്ഷകർക്ക് ദഹിക്കാനായില്ല. അപ്പോഴാണ് സൽമാന്റെ ഹിറ്റ് ആൻഡ് റൺ കേസ് നടന്നതും യേ ഹേ ജൽവ ഉപേക്ഷിച്ചതും. പ്രേക്ഷകർ സിനിമയെ തുറന്ന മനസ്സോടെ സ്വീകരിച്ചിരുന്നെങ്കിൽ ബോക്‌സ് ഓഫീസിൽ മികച്ച പ്രകടനം നടത്താമായിരുന്നു”, അമീഷ പറഞ്ഞു. **![](https://cdn.boolokam.com/articles/2023/08/w22r.jpg)"ഹിറ്റ് ആൻഡ് റൺ കേസ്"** അമീഷയും സൽമാനും പ്രധാന വേഷങ്ങളിൽ അഭിനയിച്ച യേ ഹേ ജൽവ 2002 ജൂലൈ 3 ന് പുറത്തിറങ്ങി. 2002 സെപ്റ്റംബർ 28 ന് സൽമാൻ അറസ്റ്റിലായി. മുംബൈയിലെ ഒരു ബേക്കറിയിലേക്ക് അദ്ദേഹത്തിന്റെ കാർ ഇടിച്ച് ഒരാൾ കൊല്ലപ്പെടുകയും നാല് പേർക്ക് പരിക്കേൽക്കുകയും ചെയ്തു. ഈ അഭിമുഖത്തിൽ അമീഷ സമാനരീതിയിൽ സംഭവിച്ച തന്റെ മറ്റൊരു ചിത്രത്തെ കുറിച്ച് പരാമർശിച്ചു . “ഞാൻ അജയ് ദേവ്ഗണിനൊപ്പം ജമീർ എന്ന സിനിമ ചെയ്തിട്ടുണ്ട്. ഇതിൽ എന്റെ പ്രൊഫസറുടെ വേഷമാണ് അദ്ദേഹം ചെയ്തത്. ദേശീയ അവാർഡ് നേടിയ തമിഴ് ചിത്രത്തിന്റെ ഹിന്ദി റീമേക്കായിരുന്നു ഇത്. നിർഭാഗ്യവശാൽ, ചിത്രം റിലീസ് ചെയ്യാനിരിക്കെ, നിർമ്മാതാക്കൾ മരിച്ചു. അതുകൊണ്ട് തന്നെ ചിത്രത്തിന് പ്രേക്ഷകരിലേക്ക് കൃത്യമായി എത്താൻ സാധിച്ചില്ല”, അവർ പറഞ്ഞു.