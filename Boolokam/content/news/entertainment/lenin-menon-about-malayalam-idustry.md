---
author: Beaumaris
categories:
- Entertainment
comment_count: 0
date: 2022-10-31 06:58:16
draft: false
image: ''
like_count: 65174
share_count: 7553
tags:
- malayalam movie
- malayalam movies
title: കച്ചവടം മറക്കുന്ന മലയാളം ഇൻഡസ്ട്രി
view_count: 1240820
---

**കച്ചവടം മറക്കുന്ന മലയാളം ഇൻഡസ്ട്രി** **ലെനിൻ മോനോൻ** ഇന്ത്യയിൽ ഏറ്റവും മികച്ച സിനിമകൾ ഇറങ്ങുന്ന ഇൻഡസ്ട്രികളിൽ ഒന്നാണ് നമ്മുടേത്.ഇന്ത്യയിലെ ഒട്ടുമിക്ക ഭാഷ സിനിമകളും ഒത്തൊരുമയോടെ ശ്രദ്ധിച്ച് സിനിമകൾ റിലീസ് ചെയ്യുന്ന സമയമാണ് ഫെസ്റ്റിവൽ സീസണുകൾ .തമിഴ് , തെലുങ്ക് ,ഹിന്ദി മിക്കവാറും അവരുടെ ഏറ്റവും പ്രാധാന്യമുള്ള Crowd Pulling സ്റ്റാറുകളുടെ സിനിമ ഇറക്കുന്നതും മിക്കവാറും ഇതേ സമയങ്ങളിൽ തന്നെയായിരിക്കും , ബിസിനസ്സിനെ നല്ല രീതിയിൽ ബാധിക്കുന്ന സമയം . മലയാളം ഇൻഡസ്ട്രിയുടെ കാര്യത്തിൽ അത് ഓണം സമയമാണ് .കുട്ടികൾക്കുള്ള അവധിയും ,2 - 3 State ഹോളീഡേയ്സുമുള്ള സമയം. പണ്ടൊക്കെ ഓണം റിലീസെന്നാൽ മിക്കവാറും മോഹൻലാൽ , മമ്മൂട്ടി ,ദീലീപ് ,പൃഥ്വി / ജയറാം സിനിമകൾ പതിവായിരുന്നു , പക്ഷെ ഇപ്രാവശ്യത്തെ അവസ്ഥ ദയനീയമാണ് .പാൽ തു ജാൻവർ ഒക്കെ കണ്ടിരുന്നെങ്കിലും അതൊരു തിയേറ്റർ വാച്ചോ festival സീസൺ സിനിമയോ അല്ല .പത്തൊൻപതാം നൂറ്റാണ്ട് മാത്രമാണ് ഒരു proper Commercial റിലീസ് ആയെങ്കിലും തോന്നിയത് ( സിനിമ ഞാൻ കണ്ടിട്ടില്ല ) . പക്ഷെ ബാക്കി താരങ്ങളുടെ സിനിമകളെവിടെ ?? അതോ ഓണം റിലീസ് എന്ന പരിപാടിയിൽ നിന്ന് ഒന്നടങ്കം മലയാളം സിനിമ മാറാനുള്ള പ്ളാനാണോ ? പ്രകൃതി പടങ്ങൾ ,പൊളിറ്റിക്കൽ കറക്ട്നെസ് പറയുന്ന റിവ്യൂവേർസ് എന്നൊന്നും പറയരുത് , അവരുടെ കയ്യിലൊന്നുമല്ല മലയാള സിനിമയുടെ കൊമേഴ്‌സ്യൽ സൈഡിൻ്റെ ആസ്വാദന നിലവാരമിരിക്കുന്നത്, ഒരു ചെറിയ ശതമാനം ആൾക്കാരെ അത് പോലെയുള്ള പോസ്റ്റമാർട്ടം നടത്തുന്നുള്ളൂ .ഇവിടെ കെജിഎഫ് , ആർ ആർ ആർ , വിജയ് സിനിമകൾ അടക്കമുള്ളത് കാണാൻ നല്ല തിരക്കാണ് അവരെല്ലാം പണം വാരിപ്പോകുന്നുമുണ്ട്. പാൻ ഇന്ത്യ റിലീസുകളുടെ കാലത്ത് ,ഭാഷയുടെ അതിർ വരമ്പുകൾ ലംഘിച്ച് കൊണ്ട് തമിഴ് ,തെലുങ്ക് ,കന്നടയിൽ ധാരാളം സിനിമകൾ വരുന്നു . ഇവിടെ മലയാളത്തിൽ ആണേൽ ഫെസ്റ്റിവൽ സമയത്ത് ഒരു നല്ല കൊമേർഷ്യൽ സിനിമ പോലും ഇറങ്ങുന്നില്ല .വരൂ നമ്മൾക്ക് ഒളിച്ച് കടത്തുന്ന അജണ്ടകളും രാഷ്ട്രീയവും , കപട ബുദ്ധിജീവി ഐറ്റങ്ങളും കണ്ടിരിക്കാം , എന്നിട്ട് അന്യ ഭാഷാ പാൻ ഇന്ത്യൻ കൊമേഴ്‌സ്യൽ ചിത്രങ്ങൾ തിയേറ്ററിൽ പോയാസ്വദിച്ചിട്ട് പറയാം നമ്മുടെ ഇൻഡസ്ട്രി വിചാരിച്ചാൽ ഇതിലും മികച്ചത് ചെയ്യാൻ പറ്റുമായിരിക്കും എന്ന് ( ? ).