---
title: "ഒരു നഴ്‌സറി പദ്യത്തിനൊക്കെ ഈ ജന്മത്തിൽ നിരൂപണമെഴുതുമെന്ന് സ്വപ്നേപി നിരീച്ചിരുന്നില്ല"
date: 2022-06-23T05:06:21
draft: false
categories: ["Entertainment"]
tags: ['Hitha Venugopalan', 'Jack and Jill', 'kalidas jayaram', 'manju warrier', 'santhosh sivan']
author: "Beaumaris"
---

<strong>Jack and Jill</strong>
<strong>&lt;spoilers ahead&gt;</strong>

<strong>Hitha Venugopalan </strong>

അന്വേഷണാത്മകമായ മനസ്സാണ് മനുഷ്യരെ ഇതര ജീവികളിൽ നിന്ന് വ്യത്യസ്തരാക്കുന്നത്. ശാസ്ത്രസാങ്കേതികവിദ്യ(technology)യും നിർമിതബുദ്ധി(artificial intelligence)യുമൊക്കെ വളരെയധികം വികാസം പ്രാപിക്കുന്നതിനൊത്ത് മനുഷ്യർ തങ്ങൾക്ക് കൈവരിക്കാനായി പുതിയ ഉയരങ്ങൾ തേടിപ്പോകുന്നത് സ്വാഭാവികമാണ്. അത്തരത്തിലൊരു പുതിയ മേച്ചിൽപ്പുറം തേടുന്ന ശാസ്ത്രകുതുകികളുടെ അന്വേഷണത്വരയുടെ കൃത്യമായ അടയാളപ്പെടുത്തലാണ് Jack and Jill.

"എന്താണ് ശാസ്ത്രം കൊണ്ട് മനുഷ്യരാശിക്കുള്ള ഏറ്റവും വലിയ നേട്ടം?" എന്ന ചോദ്യത്തിന്റെ പരിസരത്തിൽ നിന്നുകൊണ്ട് ചിന്തിക്കുമ്പോഴേ ഈ സൃഷ്ടിയുടെ പ്രസക്തി നമുക്ക് മനസ്സിലാവൂ. തങ്ങൾ ജീവിക്കുന്ന കാലത്തെ സാങ്കേതികതയ്ക്കുമപ്പുറത്തേക്ക് ചിന്തിച്ചു കൊണ്ട്, ഇനി വരുന്ന തലമുറയ്ക്ക് തങ്ങളുടെ ദൈനംദിന ജീവിതത്തിലെ നിസ്സാരമായ ജോലികൾ തൊട്ട് അതികഠിനമായ പ്രവൃത്തികൾ വരെ അനായാസേന നിർവഹിക്കാൻ ആളുകൾ തങ്ങളുടെ ഇന്നത്തെ അറിവുകൾ യഥാതഥം പ്രയോഗിക്കുമ്പോഴാണ് ശാസ്ത്രം എല്ലാ വിധത്തിലും സാർത്ഥകമാവുന്നത്.

<img class="size-full wp-image-340321 aligncenter" src="https://cdn.boolokam.com/articles/2022/06/ddqd.webp" alt="" width="1000" height="500" />മറ്റൊരർത്ഥത്തിൽപ്പറഞ്ഞാൽ, കല്ലിലരയ്ക്കാവുന്ന ചമ്മന്തി ശാസ്ത്രസാങ്കേതികവിദ്യയുടെ സഹായത്തോടെ അനായാസം ഒരുക്കിയെടുക്കാൻ കഴിയുന്ന വിധം മിക്സർ-ഗ്രൈൻഡർ വികസിപ്പിക്കുന്ന ശാസ്ത്രവൃത്തിയുടെ മാനവികവശമാണ് ഹ്യൂമാനിറ്റീസ് പോലുള്ള മറ്റു പഠനവിഷയങ്ങളെ അപേക്ഷിച്ച് ശാസ്ത്രത്തിനൊരു മേൽക്കോയ്മ പ്രദാനം ചെയ്യുന്നതെന്നത് നിസ്തർക്കം സമ്മതിക്കാവുന്നതാണല്ലോ.

അതേ പരിസരത്തിലാണ് Jack and Jillന്റെ കഥയും നിർമ്മിച്ചിരിക്കുന്നത്. നാളിതുവരെ പ്രചാരത്തിലില്ലാത്ത ശാസ്ത്രവിദ്യയുപയോഗിച്ച് എല്ലാവരെയും അക്ഷരാർത്ഥത്തിൽ ഞെട്ടിക്കുന്ന പരീക്ഷണത്തിന് കഥാനായകൻ ഇറങ്ങിപ്പുറപ്പെടുന്നിടത്തുനിന്നാണ് കഥ തുടങ്ങുന്നത്. അതീതീവ്രമായ ചില സംഭവവികാസനകൾക്ക് ശേഷം കഥാതന്തുവിന്റെ പരിണാമഗുപ്തിയിലാണ് ഈ പരീക്ഷണം വിജയിച്ചോ ഇല്ലയോ എന്ന് ആസ്വാദകർ തിരിച്ചറിയുന്നത് എന്നതുതന്നെ ഇതിന്റെ സ്ക്രിപ്റ്റിന്റെ മികവാണ്. കൊച്ച് കുട്ടികൾ മുതൽ വലിയവർക്ക് വരെ എളുപ്പത്തിൽ മനസ്സിലാക്കാനും ആസ്വദിക്കാനും കഴിയുന്നുവെന്നതും ഇതിന്റെ മേന്മയാണ്.

എന്നാലും ഇതിന്റെ ജൻഡർ പൊളിറ്റിക്സിന്റെ കാര്യത്തിൽ ആസ്വാദകയെന്ന നിലയ്ക്ക് ശക്തമായ വിയോജിപ്പുണ്ട്, കാരണം നായകൻറെ വെറും നിഴൽ മാത്രമായിപ്പോകുന്ന ടിപ്പിക്കൽ നായികയാണ് ഇതിലും നമുക്ക് കാണാൻ കഴിയുന്നത്. കുളത്തിൽ തൊട്ടിയിട്ടു വെള്ളം കോരി കുടിക്കുന്ന ജനങ്ങൾക്കിടയിൽ നിന്നും പാടെ മാറി ചിന്തിച്ചുകൊണ്ട് മലമുകളിലെ കിണറ്റിൽ നിന്നും കപ്പിയും കയറുമിട്ട് അടിസ്ഥാനലഘുയന്ത്രത്തിന്റെ പ്രവർത്തനം നോക്കാൻ കേറി മൂക്കും കുത്തി വീണ നായകൻ ജാക്ക് ചെക്കന്റെ വിവരക്കേട് മനസ്സിലാക്കാം, എന്നാൽ ഒരു കാര്യവുമില്ലാതെ കഥാനായിക ജില്ലിനെ കൂടെ ഉരുട്ടി വീഴ്ത്തിയത് എഴുത്തുകാരന്റെ വെറും ജൻഡർ bias ആണെന്നും പുരുഷമേധാവിത്തത്തിന്റെ അരക്കിട്ടുറപ്പിക്കൽ മാത്രമാണെന്നുമേ ഈ അവസരത്തിൽ എനിക്ക് അഭിപ്രായപ്പെടാനുള്ളൂ. അല്ലെങ്കിലും എല്ലാം തികഞ്ഞ ഒരു സൃഷ്ടിയെന്നൊന്നില്ലല്ലോ!! എന്നാലും, കിം? കിം കിം? ബട്ട് വൈ?!

&lt;spoilers end&gt;
(ഹോ, ഒരു നഴ്‌സറി പദ്യത്തിനൊക്കെ ഈ ജന്മത്തിൽ നിരൂപണമെഴുതുമെന്ന് സ്വപ്നേപി നിരീച്ചിരുന്നില്ല)


![ഒരു നഴ്‌സറി പദ്യത്തിനൊക്കെ ഈ ജന്മത്തിൽ നിരൂപണമെഴുതുമെന്ന് സ്വപ്നേപി നിരീച്ചിരുന്നില്ല](https://cdn.boolokam.com/articles/2022/06/ddqd.webp)**Jack and Jill** **< spoilers ahead>** **Hitha Venugopalan** അന്വേഷണാത്മകമായ മനസ്സാണ് മനുഷ്യരെ ഇതര ജീവികളിൽ നിന്ന് വ്യത്യസ്തരാക്കുന്നത്. ശാസ്ത്രസാങ്കേതികവിദ്യ(technology)യും നിർമിതബുദ്ധി(artificial intelligence)യുമൊക്കെ വളരെയധികം വികാസം പ്രാപിക്കുന്നതിനൊത്ത് മനുഷ്യർ തങ്ങൾക്ക് കൈവരിക്കാനായി പുതിയ ഉയരങ്ങൾ തേടിപ്പോകുന്നത് സ്വാഭാവികമാണ്. അത്തരത്തിലൊരു പുതിയ മേച്ചിൽപ്പുറം തേടുന്ന ശാസ്ത്രകുതുകികളുടെ അന്വേഷണത്വരയുടെ കൃത്യമായ അടയാളപ്പെടുത്തലാണ് Jack and Jill. "എന്താണ് ശാസ്ത്രം കൊണ്ട് മനുഷ്യരാശിക്കുള്ള ഏറ്റവും വലിയ നേട്ടം?" എന്ന ചോദ്യത്തിന്റെ പരിസരത്തിൽ നിന്നുകൊണ്ട് ചിന്തിക്കുമ്പോഴേ ഈ സൃഷ്ടിയുടെ പ്രസക്തി നമുക്ക് മനസ്സിലാവൂ. തങ്ങൾ ജീവിക്കുന്ന കാലത്തെ സാങ്കേതികതയ്ക്കുമപ്പുറത്തേക്ക് ചിന്തിച്ചു കൊണ്ട്, ഇനി വരുന്ന തലമുറയ്ക്ക് തങ്ങളുടെ ദൈനംദിന ജീവിതത്തിലെ നിസ്സാരമായ ജോലികൾ തൊട്ട് അതികഠിനമായ പ്രവൃത്തികൾ വരെ അനായാസേന നിർവഹിക്കാൻ ആളുകൾ തങ്ങളുടെ ഇന്നത്തെ അറിവുകൾ യഥാതഥം പ്രയോഗിക്കുമ്പോഴാണ് ശാസ്ത്രം എല്ലാ വിധത്തിലും സാർത്ഥകമാവുന്നത്. മറ്റൊരർത്ഥത്തിൽപ്പറഞ്ഞാൽ, കല്ലിലരയ്ക്കാവുന്ന ചമ്മന്തി ശാസ്ത്രസാങ്കേതികവിദ്യയുടെ സഹായത്തോടെ അനായാസം ഒരുക്കിയെടുക്കാൻ കഴിയുന്ന വിധം മിക്സർ-ഗ്രൈൻഡർ വികസിപ്പിക്കുന്ന ശാസ്ത്രവൃത്തിയുടെ മാനവികവശമാണ് ഹ്യൂമാനിറ്റീസ് പോലുള്ള മറ്റു പഠനവിഷയങ്ങളെ അപേക്ഷിച്ച് ശാസ്ത്രത്തിനൊരു മേൽക്കോയ്മ പ്രദാനം ചെയ്യുന്നതെന്നത് നിസ്തർക്കം സമ്മതിക്കാവുന്നതാണല്ലോ. അതേ പരിസരത്തിലാണ് Jack and Jillന്റെ കഥയും നിർമ്മിച്ചിരിക്കുന്നത്. നാളിതുവരെ പ്രചാരത്തിലില്ലാത്ത ശാസ്ത്രവിദ്യയുപയോഗിച്ച് എല്ലാവരെയും അക്ഷരാർത്ഥത്തിൽ ഞെട്ടിക്കുന്ന പരീക്ഷണത്തിന് കഥാനായകൻ ഇറങ്ങിപ്പുറപ്പെടുന്നിടത്തുനിന്നാണ് കഥ തുടങ്ങുന്നത്. അതീതീവ്രമായ ചില സംഭവവികാസനകൾക്ക് ശേഷം കഥാതന്തുവിന്റെ പരിണാമഗുപ്തിയിലാണ് ഈ പരീക്ഷണം വിജയിച്ചോ ഇല്ലയോ എന്ന് ആസ്വാദകർ തിരിച്ചറിയുന്നത് എന്നതുതന്നെ ഇതിന്റെ സ്ക്രിപ്റ്റിന്റെ മികവാണ്. കൊച്ച് കുട്ടികൾ മുതൽ വലിയവർക്ക് വരെ എളുപ്പത്തിൽ മനസ്സിലാക്കാനും ആസ്വദിക്കാനും കഴിയുന്നുവെന്നതും ഇതിന്റെ മേന്മയാണ്. എന്നാലും ഇതിന്റെ ജൻഡർ പൊളിറ്റിക്സിന്റെ കാര്യത്തിൽ ആസ്വാദകയെന്ന നിലയ്ക്ക് ശക്തമായ വിയോജിപ്പുണ്ട്, കാരണം നായകൻറെ വെറും നിഴൽ മാത്രമായിപ്പോകുന്ന ടിപ്പിക്കൽ നായികയാണ് ഇതിലും നമുക്ക് കാണാൻ കഴിയുന്നത്. കുളത്തിൽ തൊട്ടിയിട്ടു വെള്ളം കോരി കുടിക്കുന്ന ജനങ്ങൾക്കിടയിൽ നിന്നും പാടെ മാറി ചിന്തിച്ചുകൊണ്ട് മലമുകളിലെ കിണറ്റിൽ നിന്നും കപ്പിയും കയറുമിട്ട് അടിസ്ഥാനലഘുയന്ത്രത്തിന്റെ പ്രവർത്തനം നോക്കാൻ കേറി മൂക്കും കുത്തി വീണ നായകൻ ജാക്ക് ചെക്കന്റെ വിവരക്കേട് മനസ്സിലാക്കാം, എന്നാൽ ഒരു കാര്യവുമില്ലാതെ കഥാനായിക ജില്ലിനെ കൂടെ ഉരുട്ടി വീഴ്ത്തിയത് എഴുത്തുകാരന്റെ വെറും ജൻഡർ bias ആണെന്നും പുരുഷമേധാവിത്തത്തിന്റെ അരക്കിട്ടുറപ്പിക്കൽ മാത്രമാണെന്നുമേ ഈ അവസരത്തിൽ എനിക്ക് അഭിപ്രായപ്പെടാനുള്ളൂ. അല്ലെങ്കിലും എല്ലാം തികഞ്ഞ ഒരു സൃഷ്ടിയെന്നൊന്നില്ലല്ലോ!! എന്നാലും, കിം? കിം കിം? ബട്ട് വൈ?! <spoilers end> (ഹോ, ഒരു നഴ്‌സറി പദ്യത്തിനൊക്കെ ഈ ജന്മത്തിൽ നിരൂപണമെഴുതുമെന്ന് സ്വപ്നേപി നിരീച്ചിരുന്നില്ല)
