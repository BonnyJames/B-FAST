---
author: Beaumaris
categories:
- Entertainment
comment_count: 0
date: 2023-03-21 07:55:12
draft: false
image: ''
like_count: 63900
share_count: 20326
tags:
- Mohammed Farry
- the ten commandments movie
- the ten commandments movie 1956
title: ക്ലാസ്സിക്, എപിക് തുടങ്ങിയ വാക്കുകൾ സിനിമയുമായി ബന്ധപ്പെടുത്തുമ്പോൾ ആദ്യം ഓർമ്മയിൽ
  വരുന്നൊരു കിടിലൻ ക്ലാസിക്
view_count: 1289726
---

**Mohammed Farry** SPOILER ALERT!! ക്ലാസ്സിക്, എപിക് തുടങ്ങിയ വാക്കുകൾ സിനിമയുമായി ബന്ധപ്പെടുത്തുമ്പോൾ ആദ്യം ഓർമ്മയിൽ വരുന്നൊരു കിടിലൻ ക്ലാസിക് ആണ് 1956 ൽ റീലീസ് ചെയ്ത THE TEN COMMANDMENTS എന്ന ചിത്രം. കുട്ടിക്കാലത്തു വാപ്പ വിളിച്ചിരുത്തി കണ്ടു എൻജോയ് ചെയ്തൊരു സിനിമ ആയത് കൊണ്ട് പഴ്സണലി നൊസ്റ്റാൾജിയയും കൂട്ടിനുണ്ട്. Cecil DeMille സംവിധാനം ചെയ്ത ചിത്രം മോസസ് പ്രവാചകന്റെ ( മൂസാ നബിയുടെ) ചരിത്രമാണ് പറയുന്നത്. മുസ്ലിങ്ങൾക്ക് മൂസാ നബിയും, ക്രിസ്ത്യൻ ജൂത വിഭാഗങ്ങൾക്ക് മോസസും ആണ് പുള്ളി. ഖുർആൻ, ബൈബിൾ, തോറ(തൗറാത്ത്) തുടങ്ങിയ മതഗ്രന്തങ്ങളിൽ പ്രതിപാധിച്ചിട്ടുള്ള കഥയാണ് ചിത്രത്തിന്റെ കഥാതന്തു. https://youtu.be/llOSzloC0b4 ഈജിപ്റ്റിലെ ഫറവോമാരുടെ പീഡനമേറ്റ് അവരുടെ അടിമകളായി കഴിയുന്ന ഇസ്രായേൽ ജനതയെ മോചിപ്പിക്കാൻ ദൈവം (അള്ളാഹു / യഹോവ) അയക്കുന്ന പ്രവാചകനാണ് മോസസ് / മൂസ. ഫറവോയുടെ ദുസ്വപ്നം വഴി, ഇസ്രയേലിന്റെ സന്തതി പുള്ളിയെ വകവരുത്തുമെന്നു കാണുകയും, ആ നാട്ടിലെ പുതിയതായി ജനിക്കുന്ന കുഞ്ഞുങ്ങളെയും വക വരുത്താൻ ഫറോവ ഉത്തരവിടുന്നു. ഇതറിയുന്ന മൂസയുടെ അമ്മ ആ കുഞ്ഞിനെ ദൈവഹിത പ്രകാരം ഒരു പെട്ടിയിലാക്കി നൈൽ നദിയിൽ ഒഴുക്കുന്നു. ഈ പെട്ടി ചെന്നെത്തുന്നത് കുട്ടികൾ ഇല്ലാത്ത ഫറവോയുടെ ഭാര്യയുടെ അടുത്താണ് (സിനിമയിൽ ഫറവോയുടെ വിധവയായ മകളുടെ കൈകളിൽ). അങ്ങനെ മൂസ അവിടത്തെ രാജകുമാരനായി വളരുന്നു. അദ്ദേഹം ഫറോവയുടെ മകനും rameses രണ്ടാമന്റെ കൂടെയാണ് വളരുന്നത്, കൂടെ അടുത്ത ഫറോവ ആവാനുള്ള ഒരുക്കത്തിനിടയിൽ മൂസയുടെ വളർത്തമ്മയുടെ പരിചാരിക വഴി അദ്ദേഹം ഇസ്രയേലിന്റെ സന്തതിയാണെന് തിരിച്ചറിയുന്നു, അങ്ങനെ അമ്മയെയും സഹോദരനായ ആരോൻ (ഹാറൂണ് നബിയെ) കണ്ടെത്തുകയും ഫറവൊക്കെതിരെ പ്രവർത്തിക്കാൻ പദ്ധതിയിടുന്നു. https://youtu.be/BTSNYVEmlyo?list=PLeGnfbJRp8LGVzRHcj-R64l8XZ1aeEVg- ഇതറിഞ്ഞ ഫറോവ അവരെ രാജ്യത്തിനു പുറത്തു മരുഭൂമിയിൽ കൊണ്ട് പോയി നാട് കടത്തുന്നു. അദ്ദേഹം മിഥിയാൻ (സൗദി അറേബിയയുടെ വടക്ക് കിഴക്കൻ ഭാഗത്തെ മലനിരകൾ) പ്രവിശ്യയിലേക്ക് പോവുകയും അവിടത്തെ ജീവിതത്തിനിടയിൽ സിനായി പർവതനിരകളിൽ വെച്ചു ദൈവത്തിനെ പ്രകാശത്തിന്റെ രൂപത്തിൽ കാണുകയും അദ്ദേഹത്തിന്റെ നിർദ്ദേശ പ്രകാരം സഹോദരനോടൊപ്പം ഇസ്രായേലരെ മോചിപ്പിക്കാൻ ഈജിപ്തിലേക്ക് യാത്രയാവുന്നു. ദൈവത്തിന്റെ സഹായത്തോടെ പല പരീക്ഷണങ്ങൾ താണ്ടി തന്റെ ആൾക്കാരെ അവിടെ നിന്നും രക്ഷപ്പെടുത്തി കൊണ്ടു വരികയും ചാവ് കടൽ (red sea) യുടെ സമീപം വെച്ചു ദൈവം കടൽ പിളർത്തി ഇവരെ അക്കരെ എത്തിക്കുകയും ചെയ്യുന്നു. പുറകെ വന്ന ഫറവോയും പടയാളികളും കടൽ വീണ്ടും തഗിരികെ യോജിക്കുമ്പോൾ കൊല്ലപ്പെടുകയും ചെയ്യുന്നു. അതിന് ശേഷം അദ്ദേഹത്തിന് 10 കല്പനകൾ കിട്ടുന്നതും, തോറ എന്ന മതഗ്രന്ഥം ദൈവം നൽകുകയും, അദ്ദേഹം രക്ഷിച്ചു കൊണ്ടു വന്നവർ വഴി പിഴച്ചു പോവുകയും ചെയ്യുന്നതും ക്ലൈമാക്സിൽ കാണിക്കുന്നുണ്ട്. [embed]https://youtu.be/qofp7q7l0nI[/embed] ഏതാണ്ട് 3 മണിക്കൂർ 50 മിനിറ്റ് ഉള്ള ചിത്രം തികച്ചും ത്രില്ലിംഗ് ആയി മുന്നേറുന്നുണ്ട്. ബെൻഹർ ആയി വേഷമിട്ട Charlton Heston ആണ് ചിത്രത്തിൽ മോസസിന്റെ വേഷമിടുന്നത്. ഫറോവയായി Yul Brynner ഉം, Nefretiri എന്ന രാജകുമാരിയായി Ann Baxter ഉം തകർപ്പൻ പ്രകടനമാണ് കാഴ്ച വെച്ചത്. 1956 ലെ ഏറ്റവും മികച്ച ഗ്രോസർ ആയ ചിത്രം ആ പതിറ്റാണ്ടിലെയും ഏറ്റവും മികച്ച വിജയമായിരുന്നു. ബിജിഎം, സ്റ്റുഡിയോ വിഷ്വൽ എഫക്ടസുകൾ ശെരിക്കും വിസ്മയിപ്പിക്കുന്നതാണ്. 7 ഓസ്കാർ നോമിനേഷൻ കിട്ടിയ ചിത്രത്തിന്, മികച്ച visual എഫക്ടസിനുള്ള ഓസ്കാർ ലഭിക്കുകയുണ്ടായി. ഫറോവയായി അഭിനയിച്ച Yul Brynner ന് ആ വർഷത്തെ മികച്ച നടനുള്ള ഓസ്കാർ ലഭിക്കുകയുമുണ്ടായി പക്ഷെ ഈ ചിത്രത്തിനല്ല, the king and I എന്ന ചിത്രത്തിനാണ് പുരസ്ക്കാരം ലഭിച്ചത്. എപിക്, ഡ്രാമ സിനിമകൾ ഇഷ്ടപ്പെടുന്നവർക്ക് തീർച്ചയായും ഇഷ്ടപ്പെടും. കണ്ടു നോക്കാം.