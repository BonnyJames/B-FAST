---
author: safwan
categories:
- Entertainment
comment_count: 0
date: 2022-05-21 05:55:44
draft: false
image: https://cdn.boolokam.com/articles/2022/05/images-21-4.jpeg
like_count: 13118
share_count: 1132
tags:
- Featured
- mohanlal
title: അഭിമാനം തോന്നുന്നു, 35 വർഷം നീണ്ട സൗഹൃദം; മോഹൻലാലിന് ജന്മദിനാശംസകളുമായി ഷിബുബേബിജോൺ.
view_count: 219986
---

അറുപത്തി രണ്ടാം പിറന്നാൾ ആഘോഷിക്കുന്ന മോഹൻലാലിന് ജന്മദിനാശംസകളും ആയി മുൻമന്ത്രിയും സുഹൃത്തുമായ ഷിബു ബേബി ജോൺ. മോഹൻലാൽ തനിക്ക് സഹോദര തുല്യനാണെന്നും, 35 വർഷം മുമ്പാണ് ഞങ്ങൾ പരിചയപ്പെട്ടതെന്നും, ആ പരിചയം സൗഹൃദമായി വളർന്നു ഇന്നും അത് നിലനിൽക്കുന്നുണ്ടെന്നും ഷിബു ബേബി ജോൺ പറഞ്ഞു.

  
  
ഫേസ്ബുക്കിലൂടെയാണ് ഷിബു ബേബി ജോൺ ആശംസകൾ അറിയിച്ചത്. ലോകം ആരാധിക്കുന്ന ഈ മഹാ കലാകാരനെ ഓർത്ത് അഭിമാനം തോന്നുന്നു എന്നും അദ്ദേഹം കൂട്ടിച്ചേർത്തു. ചവറയിൽ 2021ൽ യുഡിഎഫ് സ്ഥാനാർഥിയായി ഷിബു ബേബി ജോൺ മത്സരിച്ചപ്പോൾ ആശംസകളുമായി മോഹൻലാൽ എത്തിയിരുന്നു.

![](https://cdn.boolokam.com/articles/2022/05/images-21-4.jpeg)

  
  
"35 വർഷങ്ങൾക്ക് മുമ്പ് ഞങ്ങൾ പരിചയപ്പെട്ടു. ആ പരിചയം സൗഹൃദമായി സൗഹൃദം പിന്നെ സഹോദരനിർവിശേഷമായ സ്നേഹമായി. ഇന്ന് ലോകം ആരാധിക്കുന്ന ഈ മഹാകലാകാരനെ എന്റേതെന്ന് പറഞ്ഞു ചേർത്തുപിടിക്കുമ്പോൾ അഭിമാനമാണ്. അഭിമാനമാണ് ഈ സൗഹൃദം പ്രിയ സുഹൃത്തിന് പ്രിയപ്പെട്ട ലാലിന്ജന്മദിനാശംസകൾ"-ഷിബു ബേബി ജോൺ കുറിച്ചു.