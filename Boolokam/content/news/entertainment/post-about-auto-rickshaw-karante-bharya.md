---
author: Beaumaris
categories:
- Entertainment
comment_count: 0
date: 2022-10-24 14:43:14
draft: false
image: ''
like_count: 2787
share_count: 1299
tags:
- aan augustine
- auto rickshaw karante bharya
- M MUKUNDAN
- suraj venjarammoodu
title: കുറെ നാളുകൾക്ക് ശേഷം കോമഡി ട്രാക്കിലേക്കുള്ള സുരാജിന്റെ തിരിഞ്ഞു നടത്തം
view_count: 79700
---

**Amal Joys** മീത്തലെപ്പുരയിലെ സജീവന്‍ എന്ന അലസനും മടിയനുമായ ഒരു ഓട്ടോറിക്ഷ ഡ്രൈവറുടെ ജീവിതത്തിലേക്ക് നെടുമ്പ്രയില്‍ ബാലന്റെ മകളായ രാധിക എന്ന ദൃഢനിശ്ചയമുള്ള പെണ്‍കുട്ടി കടന്നുവരുന്നതും തുടർന്നുണ്ടാകുന്ന സംഭവവികാസങ്ങളുമാണ് മലയാളത്തിലെ എക്കാലത്തെയും മികച്ച എഴുത്തുകാരിൽ ഒരാളായ എം മുകുന്ദന്റെ 'ഓട്ടോറിക്ഷക്കാരന്റെ ഭാര്യ' എന്ന കഥ!! https://youtu.be/AvdYHwDWQ0Q ഒരു പക്ഷേ മലയാളത്തിലെ സ്ത്രീ കഥാപാത്ര സൃഷ്ടികളിലെ ഏറ്റവും മികച്ച ഉദാഹരണമാണ് രാധിക.ഒരു അടിസ്ഥാന വർഗ മലയാളിയുടെ ഉത്തരവാദിത്തങ്ങളോടുള്ള പോരാട്ടത്തിന്റെ പ്രതീകമാണവൾ. ഇതാ 'ഓട്ടോറിക്ഷക്കാരന്റെ ഭാര്യ' യുടെ ചലച്ചിത്ര രൂപം പുറത്തിറങ്ങുകയാണ്.ഹരികുമാർ സംവിധാനം ചെയ്യുന്ന ചിത്രത്തിന് തിരക്കഥ ഒരുക്കുന്നത്. എം. മുകുന്ദൻ തന്നെയാണ്. അദ്ദേഹം ആദ്യമായി തിരക്കഥ എഴുതുന്ന ചിത്രമെന്ന പ്രത്യേകതയും സിനിമക്ക് ഉണ്ട്. https://youtu.be/zPSDDddqja0 സുരാജ് വെഞ്ഞാറമൂടും, ആൻ അഗസ്റ്റിനും പ്രധാന വേഷങ്ങളിൽ എത്തുമ്പോൾ, ട്രെയിലർ നൽകുന്ന പ്രതീക്ഷകളും ഏറെയാണ്.ഇടവേളയ്ക്ക് ശേഷം ആൻ അഗസ്റ്റിൻ 'രാധിക' എന്ന കഥാപാത്രമായി എത്തുമ്പോൾ കഥയിലെ രാധികയോടാണ് മത്സരിക്കുന്നത്.പുസ്തകത്തിൽ നിന്നും സ്ക്രീനിലേക്ക് വരുമ്പോൾ സജീവനായി സുരാജും രാധികയായി ആൻ അഗസ്റ്റിനും തകർക്കുമെന്ന് പ്രതീക്ഷിക്കാം. കുറെ നാളുകൾക്ക് ശേഷം കോമഡി ട്രാക്കിലേക്കുള്ള സുരാജിന്റെ തിരിഞ്ഞു നടത്തവും നമുക്ക് പ്രതീക്ഷിക്കാം. **