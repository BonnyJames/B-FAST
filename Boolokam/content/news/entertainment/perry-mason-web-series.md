---
title: "ഏൾ സ്റ്റാൻലി ഗാർഡ്നർ - ഗ്രെയ്റ്റ് ഡിപ്രഷന്റെ പശ്ചാത്തലത്തിൽ സൃഷ്ടിച്ച ഡിറ്റക്ക്റ്റിവ് കഥാപാത്രമാണ് 'പെറി മേസൺ'"
date: 2023-06-02T16:02:42
draft: false
categories: ["Entertainment"]
tags: ['perry mason']
author: "Beaumaris"
---

<strong><em>Vani Jayate</em></strong>

ഏൾ സ്റ്റാൻലി ഗാർഡ്നർ - ഗ്രെയ്റ്റ് ഡിപ്രഷന്റെ പശ്ചാത്തലത്തിൽ സൃഷ്ടിച്ച ഡിറ്റക്ക്റ്റിവ് കഥാപാത്രമാണ് 'പെറി മേസൺ'. മുൻപ് ടെലിവിഷനും ബിഗ് സ്ക്രീനിലും പല അഡാപ്റ്റേഷനുകളും ഉണ്ടായിട്ടുണ്ടെങ്കിലും 2018 ലാണ് എച്ച് ബി ഓ സീരീസ് ആയി നിർമ്മാണം ആരംഭിച്ചത്. ആരംഭത്തിൽ അതിന്റെ എക്സിക്യൂട്ടിവ് പ്രൊഡ്യൂസർമാരിൽ ഒരാളായ റോബർട്ട് ഡൗണി ജൂനിയർ ആയിരുന്നു മേസന്റെ കഥാപാത്രം കൈകാര്യം ചെയ്യാൻ ഇരുന്നത് എങ്കിലും, പിന്നീട് അദ്ദേഹത്തിന്റെ സിനിമാ പ്രോജക്ടുകളിലുള്ള തിരക്ക് കാരണം ആ വേഷം മാത്യു റൈസിൽ എത്തുകയായിരുന്നു. ഇന്ത്യയിൽ ഫസ്റ് സീസൺ ഡിസ്‌നി ഹോട്ട് സ്റ്റാറിൽ ആണ് സ്ട്രീം ചെയ്തു തുടങ്ങിയത്. ഓരോ വാരം ഓരോ എപ്പിസോഡ് ആയി അപ്‌ലോഡ് ചെയ്തായിരുന്നു അത് വന്നത്. അതുകൊണ്ട് തന്നെ പൂർണ്ണമായി ആസ്വദിച്ചു കാണാൻ കഴിഞ്ഞിരുന്നില്ല. എന്നാൽ സെക്കൻഡ് സീസൺ ആയപ്പോൾ അത് ജിയോ സിനിമയിലേക്ക് മാറി.

<a href="https://cdn.boolokam.com/articles/2023/06/3r2rr.webp"><img class=" wp-image-398079 aligncenter" src="https://cdn.boolokam.com/articles/2023/06/3r2rr.webp" alt="" width="917" height="663" /></a> സീരീസിന്റെ ആദ്യ സീസണിൽ 1932 ലോസ് ഏഞ്ചൽസിലെ സ്വകാര്യ അന്വേഷകനായിരുന്ന മേസൺ ഒരു അഭിഭാഷകനായി പ്രാക്ടീസ് ആരംഭിക്കുന്നതും, തുടർന്ന് ഒരു റിലീജിയസ് കാൾട്ടിനെ കേന്ദ്രീകരിച്ചുള്ള ഒരു അന്വേഷണത്തിലൂടെ എസ്റാബ്ളിഷ് ചെയ്യുകയും ചെയ്യുന്നതായിട്ടാണ് അവതരിപ്പിച്ചിരുന്നത്. മുഷിഞ്ഞ വേഷമണിഞ്ഞും, ദുർബലമായി തോന്നുന്ന ശരീരഭാഷയോടെയും, തുടരുന്ന മഹായുദ്ധത്തിന്റെയും ഗ്രെയ്റ്റ് ഡിപ്രഷന്റെയും തന്റെ തന്നെ പരാജയപ്പെട്ട ദാമ്പത്യത്തിന്റെയും പൊരുത്തപ്പെടാൻ പാടുപെടുന്ന മേസണെ നമ്മൾ മനസ്സിലാക്കുമ്പോൾ ജീവിതത്തിന്റെ തകർച്ചയുടെ അടിത്തട്ടിൽ നിന്ന് വളരെ അടുത്തായിരുന്നു. എന്നിരുന്നാലും, ചാർലി ഡോഡ്‌സൺ എന്ന ഒരു കൊച്ചുകുട്ടിയുടെ മരണം ഉൾപ്പെടുന്ന ഒരു സെൻസേഷണൽ കേസിൽ ഇടപെടുകയും നീതി വാങ്ങിക്കൊടുക്കുക എന്നുള്ളതാണ് തന്റെ ലക്ഷ്യമെന്ന് അദ്ദേഹം തിരിച്ചറിയുകയും ചെയ്യുന്നതോടെയാണ് ജീവിതത്തിൽ ഒരു ലക്‌ഷ്യം ഉണ്ടാവുന്നത്. സീസൺ 1 ന്റെ അവസാനത്തോടെ, പെറി ഒരു ഷാർപ്പും ഫോക്കസ് ഉള്ളതും ആയ ഡിഫൻസ് അറ്റോർണി ആയി മാറുന്നു... അതോടൊപ്പം ഡെല്ല സ്ട്രീറ്റ് (ജൂലിയറ്റ് റൈലൻസ്), ഡിറ്റക്ടീവ് പോൾ ഡ്രേക്ക് (ക്രിസ് ചോക്ക്) എന്നിവരോടൊപ്പം മേസൺ &amp; അസോസിയേറ്റ്സ് എന്ന പേരിൽ പ്രാക്ടീസ് ആരംഭിക്കുന്നു.

രണ്ടാം സീസൺ തുടങ്ങുന്നത് പുറംകടലിൽ നങ്കൂരമിട്ടിരുന്ന ഒരു ആഡംബര നൗകയിൽ തീ പടർത്തി വലിയൊരു അപകടം ഉണ്ടാക്കുന്ന ദൃശ്യങ്ങളിലൂടെയാണ്. അവിടെ നിന്നാണ് ഒരു ഡിഫൻസ് അറ്റോർണിയായി ഏറെക്കുറെ ചുവടുറപ്പിക്കുന്ന മേസണിലേക്ക് എത്തുന്നത്. തന്റെ വാദം മൂലം ഒരു എന്റർപ്രൈസിങ് ആയ ചെറുപ്പക്കാരന്റെ ബിസിനസ്സ് സറണ്ടർ ചെയ്യേണ്ട അവസ്ഥ സൃഷ്ടിക്കുന്ന മനസികാഘാതത്തിൽ ഇരിക്കുമ്പോഴാണ് ഒരു വിവാദമായ കൊലപാതകത്തിൽ പ്രതികളായ രണ്ടു കുടിയേറ്റക്കാരെ പ്രതിനിധാനം ചെയ്യാൻ അവരുടെ പിതൃസഹോദരിയും, ഭാര്യയും ചേർന്ന് മേസണെ സമീപിക്കുന്നത്. ആദ്യം വിസമ്മതിക്കുന്നുണ്ടെങ്കിലും പിന്നീട് അവർ നിരപരാധികളാണെന്ന് പ്രഥമദൃഷ്ട്യാ മനസ്സിലാക്കുമ്പോൾ മേസൺ അവരുടെ ഡിഫൻസ് ലോയറാവാൻ മുന്നോട്ട് വരികയാണ്.
സംഘർഷഭരിതമായ ഒരു കാലഘട്ടത്തിന്റെ പശ്ചാത്തലത്തിൽ ലേയേർഡ് ആയ ഒരു കാരക്ടർ ആണ് മേസൺ. വെറും അന്വേഷണം എന്ന വട്ടത്തിനപ്പുറം, ആ ഒരു സമയത്തെ സാമൂഹ്യപശ്ചാത്തലം മൂലമുള്ള അവസ്ഥാന്തരങ്ങളും പ്രതിഫലിപ്പിക്കുന്നു എന്നതാണ് സീരീസിന്റെ ഏറ്റവും വലിയ പ്രത്യേകത.

<a href="https://cdn.boolokam.com/articles/2023/06/fwfwfff.jpg"><img class="wp-image-398080 aligncenter" src="https://cdn.boolokam.com/articles/2023/06/fwfwfff.jpg" alt="" width="971" height="648" /></a>ദുർബലനായ ഒരു അന്വേഷകനാണ് മേസൺ. തന്റെ മനസ്സാക്ഷിയുടെ നിരന്തരമായ യുദ്ധത്തിൽ ഏർപ്പെടുകയാണ് അദ്ദേഹം. 'ഹൂഡണിറ്റ്' 'വൈ' എന്നുള്ള ചോദ്യങ്ങൾക്കപ്പുറം, "പെറി മേസൺ" ടൈറ്റിൽ കഥാപാത്രത്തിന്റെ സങ്കീർണതകൾ കൊണ്ടാണ് ഈ സീരീസ് ആസ്വാദകരെ വശീകരിക്കുന്നത്. ഒന്നാം ഭാഗം പോലെ നിരവധി അപ്രതീക്ഷിതമായ പ്രതലങ്ങളിലൂടെ സഞ്ചരിക്കുന്ന മേസൺ മറ നീക്കുന്ന ദുരൂഹതകൾ അപ്രതീക്ഷിതങ്ങളാണ്. അനീതിയിൽ ആത്മാർത്ഥമായി രോഷാകുലനാവുന്നതും അതേ സമയം ദയനീയത ഉളവാക്കുന്ന ഒരു വ്യക്തിത്വം എന്ന നിലയ്ക്കും, പെറി മേസൺ നമ്മുടെ കാലത്തിന്റെ ഒരു നായകനാണ്.
ആയിരത്തിതൊള്ളായിരത്തി മുപ്പതുകളിലെ ലോസ് ഏഞ്ചൽസ് നഗരത്തെ തികച്ചും ഓതെന്റിക്ക് ആയി ഒപ്പിയെടുക്കാൻ ക്യാമറയ്ക്ക് കഴിഞ്ഞിട്ടുണ്ട്. അതുപോലെ മനോഹരമായിരുന്നു പശ്ചാത്തല സംഗീതവും. നിഗൂഢമായ ജാസ് കോമ്പോസിഷനുകൾ അതിമനോഹരമായ ഒരു പശ്ചാത്തലം സൃഷ്ടിക്കുന്നത്തിൽ സഹായിക്കുന്നുണ്ട്. പെർഫോമൻസുകൾ എടുത്തു പറയേണ്ടതാണ്. മേസനായി വരുന്ന മാത്യു റൈസ് ആ കഥാപാത്രത്തെ തന്റേതായ ഒരു ശൈലിയിലൂടെ അവതരിപ്പിച്ചിട്ടുണ്ട്. ഡെല്ലയായി വേഷമിട്ട ജൂലിയറ്റ് റായ്‌ലൻസും പോൾ ഡ്രേക്കിന്റെ വേഷത്തിലെത്തിയ ക്രിസ് ചാക്കുമൊക്കെ... അവരുടെ കാരക്ടറുകൾക്ക് വേറെ ആരെയും സങ്കൽപ്പിക്കാൻ കഴിയാത്ത വിധത്തിൽ ഇഴുകി ചേർന്നിട്ടുണ്ട്. ജിയോ സിനിമയിൽ സ്ട്രീം ചെയ്യുന്നുണ്ട്


![ഏൾ സ്റ്റാൻലി ഗാർഡ്നർ - ഗ്രെയ്റ്റ് ഡിപ്രഷന്റെ പശ്ചാത്തലത്തിൽ സൃഷ്ടിച്ച ഡിറ്റക്ക്റ്റിവ് കഥാപാത്രമാണ് 'പെറി മേസൺ'](https://cdn.boolokam.com/articles/2023/06/3r2rr.webp)**_Vani Jayate_** ഏൾ സ്റ്റാൻലി ഗാർഡ്നർ - ഗ്രെയ്റ്റ് ഡിപ്രഷന്റെ പശ്ചാത്തലത്തിൽ സൃഷ്ടിച്ച ഡിറ്റക്ക്റ്റിവ് കഥാപാത്രമാണ് 'പെറി മേസൺ'. മുൻപ് ടെലിവിഷനും ബിഗ് സ്ക്രീനിലും പല അഡാപ്റ്റേഷനുകളും ഉണ്ടായിട്ടുണ്ടെങ്കിലും 2018 ലാണ് എച്ച് ബി ഓ സീരീസ് ആയി നിർമ്മാണം ആരംഭിച്ചത്. ആരംഭത്തിൽ അതിന്റെ എക്സിക്യൂട്ടിവ് പ്രൊഡ്യൂസർമാരിൽ ഒരാളായ റോബർട്ട് ഡൗണി ജൂനിയർ ആയിരുന്നു മേസന്റെ കഥാപാത്രം കൈകാര്യം ചെയ്യാൻ ഇരുന്നത് എങ്കിലും, പിന്നീട് അദ്ദേഹത്തിന്റെ സിനിമാ പ്രോജക്ടുകളിലുള്ള തിരക്ക് കാരണം ആ വേഷം മാത്യു റൈസിൽ എത്തുകയായിരുന്നു. ഇന്ത്യയിൽ ഫസ്റ് സീസൺ ഡിസ്‌നി ഹോട്ട് സ്റ്റാറിൽ ആണ് സ്ട്രീം ചെയ്തു തുടങ്ങിയത്. ഓരോ വാരം ഓരോ എപ്പിസോഡ് ആയി അപ്‌ലോഡ് ചെയ്തായിരുന്നു അത് വന്നത്. അതുകൊണ്ട് തന്നെ പൂർണ്ണമായി ആസ്വദിച്ചു കാണാൻ കഴിഞ്ഞിരുന്നില്ല. എന്നാൽ സെക്കൻഡ് സീസൺ ആയപ്പോൾ അത് ജിയോ സിനിമയിലേക്ക് മാറി. [](https://cdn.boolokam.com/articles/2023/06/3r2rr.webp) സീരീസിന്റെ ആദ്യ സീസണിൽ 1932 ലോസ് ഏഞ്ചൽസിലെ സ്വകാര്യ അന്വേഷകനായിരുന്ന മേസൺ ഒരു അഭിഭാഷകനായി പ്രാക്ടീസ് ആരംഭിക്കുന്നതും, തുടർന്ന് ഒരു റിലീജിയസ് കാൾട്ടിനെ കേന്ദ്രീകരിച്ചുള്ള ഒരു അന്വേഷണത്തിലൂടെ എസ്റാബ്ളിഷ് ചെയ്യുകയും ചെയ്യുന്നതായിട്ടാണ് അവതരിപ്പിച്ചിരുന്നത്. മുഷിഞ്ഞ വേഷമണിഞ്ഞും, ദുർബലമായി തോന്നുന്ന ശരീരഭാഷയോടെയും, തുടരുന്ന മഹായുദ്ധത്തിന്റെയും ഗ്രെയ്റ്റ് ഡിപ്രഷന്റെയും തന്റെ തന്നെ പരാജയപ്പെട്ട ദാമ്പത്യത്തിന്റെയും പൊരുത്തപ്പെടാൻ പാടുപെടുന്ന മേസണെ നമ്മൾ മനസ്സിലാക്കുമ്പോൾ ജീവിതത്തിന്റെ തകർച്ചയുടെ അടിത്തട്ടിൽ നിന്ന് വളരെ അടുത്തായിരുന്നു. എന്നിരുന്നാലും, ചാർലി ഡോഡ്‌സൺ എന്ന ഒരു കൊച്ചുകുട്ടിയുടെ മരണം ഉൾപ്പെടുന്ന ഒരു സെൻസേഷണൽ കേസിൽ ഇടപെടുകയും നീതി വാങ്ങിക്കൊടുക്കുക എന്നുള്ളതാണ് തന്റെ ലക്ഷ്യമെന്ന് അദ്ദേഹം തിരിച്ചറിയുകയും ചെയ്യുന്നതോടെയാണ് ജീവിതത്തിൽ ഒരു ലക്‌ഷ്യം ഉണ്ടാവുന്നത്. സീസൺ 1 ന്റെ അവസാനത്തോടെ, പെറി ഒരു ഷാർപ്പും ഫോക്കസ് ഉള്ളതും ആയ ഡിഫൻസ് അറ്റോർണി ആയി മാറുന്നു... അതോടൊപ്പം ഡെല്ല സ്ട്രീറ്റ് (ജൂലിയറ്റ് റൈലൻസ്), ഡിറ്റക്ടീവ് പോൾ ഡ്രേക്ക് (ക്രിസ് ചോക്ക്) എന്നിവരോടൊപ്പം മേസൺ & അസോസിയേറ്റ്സ് എന്ന പേരിൽ പ്രാക്ടീസ് ആരംഭിക്കുന്നു. രണ്ടാം സീസൺ തുടങ്ങുന്നത് പുറംകടലിൽ നങ്കൂരമിട്ടിരുന്ന ഒരു ആഡംബര നൗകയിൽ തീ പടർത്തി വലിയൊരു അപകടം ഉണ്ടാക്കുന്ന ദൃശ്യങ്ങളിലൂടെയാണ്. അവിടെ നിന്നാണ് ഒരു ഡിഫൻസ് അറ്റോർണിയായി ഏറെക്കുറെ ചുവടുറപ്പിക്കുന്ന മേസണിലേക്ക് എത്തുന്നത്. തന്റെ വാദം മൂലം ഒരു എന്റർപ്രൈസിങ് ആയ ചെറുപ്പക്കാരന്റെ ബിസിനസ്സ് സറണ്ടർ ചെയ്യേണ്ട അവസ്ഥ സൃഷ്ടിക്കുന്ന മനസികാഘാതത്തിൽ ഇരിക്കുമ്പോഴാണ് ഒരു വിവാദമായ കൊലപാതകത്തിൽ പ്രതികളായ രണ്ടു കുടിയേറ്റക്കാരെ പ്രതിനിധാനം ചെയ്യാൻ അവരുടെ പിതൃസഹോദരിയും, ഭാര്യയും ചേർന്ന് മേസണെ സമീപിക്കുന്നത്. ആദ്യം വിസമ്മതിക്കുന്നുണ്ടെങ്കിലും പിന്നീട് അവർ നിരപരാധികളാണെന്ന് പ്രഥമദൃഷ്ട്യാ മനസ്സിലാക്കുമ്പോൾ മേസൺ അവരുടെ ഡിഫൻസ് ലോയറാവാൻ മുന്നോട്ട് വരികയാണ്. സംഘർഷഭരിതമായ ഒരു കാലഘട്ടത്തിന്റെ പശ്ചാത്തലത്തിൽ ലേയേർഡ് ആയ ഒരു കാരക്ടർ ആണ് മേസൺ. വെറും അന്വേഷണം എന്ന വട്ടത്തിനപ്പുറം, ആ ഒരു സമയത്തെ സാമൂഹ്യപശ്ചാത്തലം മൂലമുള്ള അവസ്ഥാന്തരങ്ങളും പ്രതിഫലിപ്പിക്കുന്നു എന്നതാണ് സീരീസിന്റെ ഏറ്റവും വലിയ പ്രത്യേകത. [![](https://cdn.boolokam.com/articles/2023/06/fwfwfff.jpg)](https://cdn.boolokam.com/articles/2023/06/fwfwfff.jpg)ദുർബലനായ ഒരു അന്വേഷകനാണ് മേസൺ. തന്റെ മനസ്സാക്ഷിയുടെ നിരന്തരമായ യുദ്ധത്തിൽ ഏർപ്പെടുകയാണ് അദ്ദേഹം. 'ഹൂഡണിറ്റ്' 'വൈ' എന്നുള്ള ചോദ്യങ്ങൾക്കപ്പുറം, "പെറി മേസൺ" ടൈറ്റിൽ കഥാപാത്രത്തിന്റെ സങ്കീർണതകൾ കൊണ്ടാണ് ഈ സീരീസ് ആസ്വാദകരെ വശീകരിക്കുന്നത്. ഒന്നാം ഭാഗം പോലെ നിരവധി അപ്രതീക്ഷിതമായ പ്രതലങ്ങളിലൂടെ സഞ്ചരിക്കുന്ന മേസൺ മറ നീക്കുന്ന ദുരൂഹതകൾ അപ്രതീക്ഷിതങ്ങളാണ്. അനീതിയിൽ ആത്മാർത്ഥമായി രോഷാകുലനാവുന്നതും അതേ സമയം ദയനീയത ഉളവാക്കുന്ന ഒരു വ്യക്തിത്വം എന്ന നിലയ്ക്കും, പെറി മേസൺ നമ്മുടെ കാലത്തിന്റെ ഒരു നായകനാണ്. ആയിരത്തിതൊള്ളായിരത്തി മുപ്പതുകളിലെ ലോസ് ഏഞ്ചൽസ് നഗരത്തെ തികച്ചും ഓതെന്റിക്ക് ആയി ഒപ്പിയെടുക്കാൻ ക്യാമറയ്ക്ക് കഴിഞ്ഞിട്ടുണ്ട്. അതുപോലെ മനോഹരമായിരുന്നു പശ്ചാത്തല സംഗീതവും. നിഗൂഢമായ ജാസ് കോമ്പോസിഷനുകൾ അതിമനോഹരമായ ഒരു പശ്ചാത്തലം സൃഷ്ടിക്കുന്നത്തിൽ സഹായിക്കുന്നുണ്ട്. പെർഫോമൻസുകൾ എടുത്തു പറയേണ്ടതാണ്. മേസനായി വരുന്ന മാത്യു റൈസ് ആ കഥാപാത്രത്തെ തന്റേതായ ഒരു ശൈലിയിലൂടെ അവതരിപ്പിച്ചിട്ടുണ്ട്. ഡെല്ലയായി വേഷമിട്ട ജൂലിയറ്റ് റായ്‌ലൻസും പോൾ ഡ്രേക്കിന്റെ വേഷത്തിലെത്തിയ ക്രിസ് ചാക്കുമൊക്കെ... അവരുടെ കാരക്ടറുകൾക്ക് വേറെ ആരെയും സങ്കൽപ്പിക്കാൻ കഴിയാത്ത വിധത്തിൽ ഇഴുകി ചേർന്നിട്ടുണ്ട്. ജിയോ സിനിമയിൽ സ്ട്രീം ചെയ്യുന്നുണ്ട്
