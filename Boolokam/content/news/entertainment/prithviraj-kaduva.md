---
author: Beaumaris
categories:
- Entertainment
comment_count: 0
date: 2022-07-09 11:51:19
draft: false
image: ''
like_count: 53352
share_count: 8813
tags:
- kaduva movie
- prithiraj sukumaran
- vivek oberoi
title: പൃഥ്വിരാജ് വിവേക് ഒബ്‌റോയിയോട് പറഞ്ഞ ഡയലോഗ് വിവാദമാകുന്നു, സിനിമയ്ക്ക് നോട്ടീസ്
view_count: 1436397
---

പൃഥ്വിരാജിനെ നായകനായി ഷാജി കൈലാസ് സംവിധാനം ചെയ്ത കടുവ നിറഞ്ഞ സദസുകളിൽ പ്രദർശനം തുടരുമ്പോഴും അതിനെ വിവാദങ്ങൾ വിട്ടൊഴിയുന്നില്ല. ഇപ്പോൾ സിനിമക്കെതിരെ രംഗത്തെത്തിയിരിക്കുന്നത് സംസ്ഥാന ഭിന്നശേഷി കമ്മീഷണർ ആണ്. ചിത്രത്തിന്റെ നിർമാതാക്കൾക്കും സംവിധായകനും ഭിന്നശേഷി കമ്മീഷണർ എസ് എച്ച് പഞ്ചാപകേശൻ നോട്ടീസ് അയച്ചു. ഭിന്നശേഷിക്കാരെയും അവരുടെ മാതാപിതാക്കളെയും അവഹേളിക്കുന്ന ഡയലോഗ് ആണ് വിവാദമായിരിക്കുന്നത്. പൃഥ്വിരാജ് അവതരിപ്പിക്കുന്ന നായകകഥാപാത്രം വിവേക് ഒബ്‌റോയ് അവതരിപ്പിക്കുന്ന വില്ലൻ കഥാപാത്രത്തോട് പറഞ്ഞ ഡയലോഗ് ആണ് ഇപ്പോൾ വിവാദത്തിൽ കലാശിച്ചത്. 'നമ്മൾ ചെയ്ത് കൂട്ടുന്നതിന്റെയൊക്കെ ചിലപ്പോ അനുഭവിക്കുന്നത് നമ്മുടെ തലമുറകളായിരിക്കും' എന്നതാണ് ഡയലോഗ്. ഈ ഡയലോഗിനെതിരെ സാമൂഹിക മാധ്യമങ്ങളിൽ വ്യാപക പ്രതിഷേധം ഉയരുകയാണ്. ***