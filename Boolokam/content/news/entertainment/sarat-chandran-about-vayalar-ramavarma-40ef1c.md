---
title: "വയലാറിൽ തുടങ്ങി വയലാറിൽ അവസാനിച്ച ഒരു സംഗീത വസന്തം"
date: 2022-10-28T08:43:30
draft: false
categories: ["Entertainment"]
tags: ['vayalar', 'vayalar ramavarma']
author: "Beaumaris"
---

<strong>വയലാറിൽ തുടങ്ങി വയലാറിൽ അവസാനിച്ച ഒരു സംഗീത വസന്തം</strong>

<strong>Sarat Chandran</strong>

1962 മുതൽ 1977 വരെ ഒന്നര പതിറ്റാണ്ടു നീണ്ടുനിന്ന മലയാള സിനിമ സംഗീതത്തിന്റെ സുവർണ്ണകാലം എന്ന് പറയാവുന്ന ഒരു കാലഘട്ടത്തിന്റെ ശില്പികളിൽ പ്രമുഖ സ്ഥാനം വയലാർ രാമവർമ്മക്കുണ്ട്. 1962 മലയാള സിനിമ സംഗീതത്തെ സംബന്ധിച്ചിടത്തോളം ചരിത്ര പ്രാധാന്യമുള്ള വർഷമാണ്. "കാൽപാടുകൾ" എന്ന ചിത്രത്തിലൂടെ 'ജാതിഭേദം മതദ്വേഷം' എന്നു തുടങ്ങുന്ന ഗുരുദേവകീർത്തനം പാടി ഗാന ഗന്ധർവ്വൻ യേശുദാസ്‌ ചലച്ചിത്ര സംഗീതലോകത്ത്‌ ഹരിശ്രീ കുറിച്ച വര്ഷം. അമ്പതുകളിൽ "കൂടപ്പിറപ്പ്" (1955, കെ. രാഘവൻ), "ചതുരംഗം" (1959, ദേവരാജൻ) എന്നീ ചിത്രങ്ങൾക്കുശേഷം, "കണ്ണും കരളും", എം.ബി. ശ്രീനിവാസൻ), "പാലാട്ടുകോമൻ", ബാബുരാജ്) എന്നീ ചിത്രങ്ങളിലൂടെ ഒരു പുതിയ കാല്പനിക ശൈലിയുമായി വന്ന വയലാർ മലയാള സിനിമ രംഗത്ത് കാലുറപ്പിച്ചതും അതേവർഷം. അതിനു ശേഷം വന്ന "ഭാര്യ" എന്ന ചിത്രത്തിലൂടെ ദേവരാജൻ മാസ്റ്ററും തിരിച്ചെത്തി.

https://youtu.be/XLme3LJy-rg

മലയാള സിനിമ സംഗീതത്തെ പുളകമണിയിച്ച വയലാർ-ദേവരാജൻ-യേശുദാസ്-പി സുശീല എന്ന മഹാസഖ്യം ആദ്യമായി ഒന്നിച്ചത് "ഭാര്യ" എന്ന ചിത്രത്തിലാണ്. മലയാള സിനിമ ഗാനങ്ങളിൽ "ഐകോണിക്" എന്ന് വിശേഷിപ്പിക്കാവുന്ന "പെരിയാറേ പെരിയാറേ " എന്ന ഗാനം പാടിയത് എ.എം.രാജയും പി. സുശീലയുമാണെങ്കിലും അന്ന് തുടക്കക്കാരനായിരുന്ന യേശുദാസ് ശ്രദ്ധിക്കപ്പെട്ടത് "ഭാര്യ"യിലെ "പഞ്ചാര പാലുമിട്ടായി" "ദയാപരനായ കർത്താവെ" എന്നീ ഗാനങ്ങളിലൂടെയാണ്. പിന്നീട് വന്ന "നിത്യ കന്യക" എന്ന ചിത്രത്തിലെ "കണ്ണുനീർ മുത്തുമായി കാണാനെത്തിയ കാത്തിരുകാണാക്കിളി ഞാൻ" എന്ന ഗാനം സംഗീത പ്രേമികൾ ഹൃദയത്തിലേറ്റിയതോടെ വയലാർ-ദേവരാജൻ-യേശുദാസ് കൂട്ടുകെട്ട് മലയാള സിനിമ സംഗീതത്തിന്റെ ഒഴിച്ചുകൂടാൻ പറ്റാത്ത ഭാഗമായി മാറി. പിന്നീടുണ്ടായത് അഞ്ചു ദശകങ്ങൾക്കുശേഷവും ഇന്നും മലയാളിമനസ്സുകളിൽ പച്ചപിടിച്ചു നിൽക്കുന്ന അനശ്വരഗാനങ്ങൾ. "അന്ന ", "മണവാട്ടി", "കടലമ്മ", "ശകുന്തള", ഓടയിൽ നിന്ന്, സൂസി, നദി, തുലാഭാരം, കൂട്ടുകുടുംബം, തുടങ്ങി 1970 അവസാനം വരെ മാത്രം 30 ഓളം ചിത്രങ്ങളിൽ ഈ കൂട്ടുകെട്ടിൽ നിന്നും ഹിറ്റുകളുടെ ഒരു പരമ്പര തന്നെയുണ്ടായി.വയലാർ എഴുതിയ 1310 സിനിമ ഗാനങ്ങളിൽ 754 ഗാനങ്ങൾ ദേവരാജൻ മാസ്റ്ററും 126 ഗാനങ്ങൾ ബാബുരാജുമാണ് സംഗീതം ചെയ്തത്. പാടിയവരിൽ യേശുദാസ് 301, പി സുശീല 195 മാധുരി 90 ജയചന്ദ്രൻ 39 എന്നിങ്ങനെയാണ്. എസ്. ജാനകി 61 ഗാനങ്ങൾ പാടി.

<strong>വയലാറും എഴുപതുകളും</strong>

1975 ഒക്ടോബര് 27 ന് 48 ആം വയസ്സിൽ വയലാറിന് സംഭവിച്ച അകാല മരണം മലയാള സിനിമ സംഗീതത്തിനുണ്ടായ ഏറ്റവും വലിയ നഷ്ടങ്ങളിൽ ഒന്നായിരുന്നു. അണയാൻ പോകുന്ന ദീപം ആളിക്കത്തുമെന്നു പറഞ്ഞപോലെ വയലാർ മരിക്കുന്നതിന് മുൻപ് 1971 മുതലുള്ള അഞ്ചു വർഷത്തിൽ ഇറങ്ങിയ അദ്ദേഹത്തിന്റെ ഗാനങ്ങൾ പരിശോധിച്ചാൽ മലയാളത്തിലെ ഏറ്റവും മികച്ചതും ഉജ്വലങ്ങളുമായ പല ഗാനങ്ങളും വയലാറിന്റെ തൂലികയിൽ പിറവിയെടുത്തത് ഈയൊരു കാലഘട്ടത്തിലാണെന്നു തോന്നും. വയലാറിന്റെ വരികളുടെ ആത്മാവ് കണ്ടെത്തിയുള്ള ദേവരാജൻ മാസ്റ്ററുടെ മാന്ത്രിക സംഗീതവും ഗാനഗന്ധർവൻ യേശുദാസിന്റെ എഴുപതുകളിലുണ്ടായ മധുരവും ഗാമഭീര്യവും തുളുമ്പുന്ന ശബ്ദ പരിണാമവും കൂടിച്ചേർന്നപ്പോൾ സ്വർണത്തിനു സുഗന്ധം പൂശിയപോലെ അതിമനോഹരങ്ങളായ കുറെ ഗാനങ്ങളാണ് മലയാളത്തിന് കിട്ടിയത്. പ്രണയത്തിന്റെ എല്ലാതലങ്ങളും സ്പർശിച്ച ഗാനങ്ങളെ കൂടാതെ കരുണയും ശാസ്ത്രവും യുക്തിയും തത്വ ചിന്തയും ഭക്തിയും വിരഹവും വിഷാദവും എന്നുവേണ്ട മനുഷ്യനുമായി ബന്ധപ്പെടുന്നതെല്ലാം ഒഴിവാക്കപ്പെടാനാവാത്ത വികാരമായി അദ്ദേഹത്തിന്റെ വരികളില്‍ ഉണ്ടായിരുന്നു. അതുകൊണ്ടാണ് അവ മാനുഷികമായതും ജനകീയമായതും.

ഈ മനോഹര തീരത്തു തരുമോ ഇനിയൊരു ജന്മം കൂടി.." " കൊതിതീരും വരെ ഇവിടെ പ്രേമിച്ചു മരിച്ചവരുണ്ടോ.." വയലാറിനെ സ്മരിക്കുമ്പോൾ ഒരു നേർത്ത വേദനയോടെ ഇന്നും ഈ ഗാനം മനസ്സിലെത്തും. ഒരു പക്ഷെ വയലാർ തന്റെ മരണത്തെ മുൻകൂട്ടി കണ്ടിരുന്നോ എന്ന് തോന്നിപ്പിക്കുന്ന വരികൾ. 1975 ഇൽ റിലീസ് ചെയ്ത "കൊട്ടാരം വിൽക്കാനുണ്ട്" (1975) എന്ന ചിത്രത്തിലെ "ചന്ദ്ര കളഭം ചാർത്തിയുറങ്ങും തീരം" എന്ന് തുടങ്ങുന്ന ഗാനം റിലീസ് ചെയ്തു മാസങ്ങൾക്കുള്ളിൽ വയലാർ ലോകത്തോട് വിടപറഞ്ഞു. ഗാനം കൂടുതൽ ശ്രദ്ധിക്കപ്പെട്ടതും വയലാറിന്റെ മരണശേഷമാണ്. ഈ ഗാനം വയലാറിന്റെ "ഇതിഹാസങ്ങൾ ജനിക്കും മുൻpപേ" (ചുവന്ന സന്ധ്യകൾ-1975) എന്ന ഗാനം പാടി അനശ്വരമാക്കിയ ശ്രീകാന്ത് എന്ന ഗായകനെ കൊണ്ട് പാടിച്ചു റെക്കോർഡ് ചെയ്യുവാൻ മാസ്റ്റർ തീരുമാനിച്ചതായിരുന്നു. റെക്കോർഡിങ്ങിന്റെ തലേ ദിവസം മാസ്റ്റർക്ക് വയലാറിന്റെ ഒരു കാൾ വരുന്നു. ഈ ഗാനം യേശുദാസ് തന്നെ പാടണം. ഒരിക്കലും സമ്മർദ്ദങ്ങൾക്ക് വിധേയമാകാത്ത ദേവരാജൻ മാസ്റ്റർക്ക് വയലാറിന് വഴങ്ങേണ്ടി വന്നു. " സന്ധ്യകളുണ്ടോ ചന്ദ്രികയുണ്ടോ ഗന്ധർവ ഗീതമുണ്ടോ" എന്ന് വയലാർ എഴുതിയത് തീർച്ചയായും ഗാന ഗന്ധർവ്വൻ യേശുദാസിനെ മനസ്സിൽ കണ്ടുകൊണ്ടായിരിക്കണം.
അംഗീകാരങ്ങൾ ..

https://youtu.be/LX_pS9RPpH8

മികച്ച ഗാനങ്ങൾക്ക് പുറമെ മലയാള സിനിമക്കു പല അംഗീകാരങ്ങളും ലഭിച്ചത് ഈയൊരു കാലയളവിലാണ്."മനുഷ്യൻ മതങ്ങളെ സൃഷ്ടിച്ചു" ( "അച്ഛനും ബാപ്പയും"(1972) എന്ന അനശ്വര ഗാനത്തിന് വയലാർ ഗാന രചനക്കുള്ള ദേശീയ പുരസ്കാരവും നേടി. ഈ ഇനത്തിൽ മലയാളത്തിന് കിട്ടിയ ഏക അംഗീകാരം. അതെ ഗാനത്തിന് യേശുദാസ് ആദ്യമായി ഗായകനുള്ള ദേശീയ പുരസ്കാരം നേടി. അടുത്ത വര്ഷം യേശുദാസിനു ദേശീയ പുരസ്കാരം നേടിയ ഗാനവും രചിച്ചത് വയലാർ. "പദ്മതീർത്ഥമേ ഉണരൂ " (ഗായത്രി-1973 ). രണ്ടുഗാനങ്ങളുടെയും സംഗീതം ദേവരാജൻ മാസ്റ്റർ. വയലാർ സംസ്ഥാന അവാർഡ് നേടിയ അഞ്ചു ചിത്രങ്ങൾ..ചെമ്പരത്തി (1972 ), അതിഥി ( 1974 ), ചുവന്ന സന്ധ്യകൾ, സ്വാമി അയ്യപ്പൻ(1975 ). ചെമ്പരത്തിയിലെ ഗാനങ്ങൾക്ക് ദേവരാജൻ മാസ്റ്റർ മികച്ച സംഗീത സംവിധായകനുള്ള അവാർഡും കരസ്ഥ മാക്കി. ജയചന്ദ്രന് ആദ്യമായി സംസ്ഥാന പുരസ്‌കാരം നേടിക്കൊടുത്ത ഗാനം, സുപ്രഭാതം (പണിതീരാത്ത വീട് – 1972. സംഗീതം എം.എസ. വിശ്വനാഥൻ ). ചുവന്ന സന്ധ്യകൾ (1975 ) എന്ന ചിത്രത്തിലെ "പൂവുകൾക്കു പുണ്യകാലം" എന്ന ഗാനത്തിന് പി. സുശീലയും സംസ്ഥാന പുരസ്കാരം നേടി. മലയാള സിനിമയിലെ ഏറ്റവും മികച്ച രണ്ടു അയ്യപ്പ ഭക്തി ഗാനങ്ങൾ നിരീശ്വര വാദിയായിരുന്ന വയലാറിന്റെ തൂലികയിൽ പിറന്നതും ഈ കാലയളവിൽ. ചെമ്പരത്തി (1972 ) എന്ന ചിത്രത്തിലെ "ശരണമയ്യപ്പ സ്വാമി ശരണമയ്യപ്പ", സ്വാമി അയ്യപ്പൻ (1975 ),എന്ന ചിത്രത്തിലെ "ശബരിമലയിൽ തങ്ക സൂര്യോദയം".

https://youtu.be/leikh4I9MZY

"അച്ഛനും ബാപ്പയും"(1972) എന്ന ചിത്രത്തി മാത്രം ഏഴു്ഗാനങ്ങൾ വയലാറിന്റെ രചനാ വൈവിധ്യം വ്യക്തമാക്കുന്നവയാണ്.. "മനുഷ്യൻ മതങ്ങളെ സൃഷ്ടിച്ചു" (തത്വചിന്ത), "ഒരു മതം ഒരു ജാതി (മത സൗഹാർദം), കണ്ണിനും കണ്ണാടിക്കും ( പി. സുശീലയുടെ ശബ്ദത്തിൽ നിഷ്കളങ്കമായൊരു ഗാനം, ദേവരാജൻ മാസ്റ്ററുടെ "ചക്രവാകം" രാഗത്തിലുള്ള ഈണം), "മോഹത്തിന്റെ മുഖം ഞാൻ കണ്ടു (ദുഃഖ ഗാനം), "ദൈവമേ കൈതൊഴാം ദൈവമേ" (ഹിന്ദു ഭക്തി ഗാനം),"പൊന്നിന്റെ കൊലുസുമിട്ടു" (മുസ്ലിം ഒപ്പന ), "കുളിക്കുമ്പോൾ ഒളിച്ചു ഞാൻ കണ്ടു" (ശൃംഗാരം)..

<strong>1970 നു ശേഷം വയലാർ ദേവരാജൻ യേശുദാസ് കൂട്ടുകെട്ടിൽ പിറന്ന ചില മികച്ച ഗാനങ്ങൾ.:</strong>

നിറകുടം തുളുമ്പി നിന്റെ തിരുമുഖം തിള.ങ്ങി (കരിനിഴൽ- 1971), സാമ്യമാകാനൊരുദ്യാനമേ കല്പകോദ്യാനമേ (ദേവി - 1971 ) പ്രവാചകന്മാരെ –(അനുഭവങ്ങൾ പാളിച്ചകൾ 1971 ) അഗ്നിപർവതം പുകഞ്ഞു - അനുഭവങ്ങൾ പാളിച്ചകൾ ( 1971 ) സന്ധ്യമയങ്ങും നേരം ഗ്രാമ ചന്തപ്പിരിയുന്ന നേരം (മയിലാടും കുന്ന് - 1972 )ചക്രവർത്തിനീ നിനക്കുഞാനെന്റെ ശില്പഗോപുരം തുറന്നു (ചെമ്പരത്തി - 1972 )വെണ്ണതോൽക്കുമുടലോടെ ഇളം വെണ്ണിലാവിൻ തളിരുപോലെ ( ഒരു സുന്ദരിയുടെ കഥ - 1972 )പ്രമ ഭിക്ഷുകീ ഭിക്ഷുകീ ( പുനർജ്ജന്മം - 1972 )ഇന്ദ്രവല്ലരി പൂചൂടിവരും സുന്ദര ഹേമന്ത രാത്രി ( ഗന്ധർവ ക്ഷേത്രം -1972 )സഹ്യാദ്രി സാനുക്കൾ എനിക്ക് നക്കിയ സൗന്ദ്യര്യ ദേവത നീ ( മറവിൽ തിരിവ് സൂക്ഷിക്കുക-1972 )പ്രളയ പയോധിയിൽ - മഴക്കാറ് ( 1973 ) പുഷ്പമംഗലയാം ഭൂമിക്ക്‌ - നഖങ്ങൾ(1973) വെൺചന്ദ്രലേഖയൊരപ്സര സ്ത്രീ - ചുക്ക് (1973 ) മയൂര നർത്തനമാടി - നീലക്കണ്ണുകൾ (1974 ) മന്ദസമീരനിൽ ഒഴുകി ഒഴുകിയെത്തും ഇന്ദ്രചാപം നീ -ചട്ടക്കാരി (1974 )സന്യാസിനീ നിൻ പുന്യാശ്രമത്തിൽ ഞാൻ - രാജഹംസം(1974 )കാളിന്ദീ കാളിന്ദീ - ചുവന്ന സന്ധ്യകൾ (1975 ) സീമന്തിനീ (അതിഥി - 1975 ) സരസ്വതീ യാമം കഴിഞ്ഞു - അനാവരണം ( 1976 )ചാരുലതേ ചന്ദ്രിക കയ്യിൽ കളഭം ചാർത്തിയ - റോമിയോ (1976 )- (വയലാറിന്റെ അവസാന ഗാനങ്ങളിൽ ഒന്ന് )

https://youtu.be/ADYfwK7p09A

എഴുപതുകളിൽ വയലാറിന്റെ പല മികച്ച ഗാനങ്ങൾ പാടാനുള്ള ഭാഗ്യമുണ്ടായത് പി. മധുരിക്കാണ്. പി. സുശീലയും ജയചന്ദ്രനും പാടിയ പല മനോഹര ഗാനങ്ങളും വയലാറിന്റെ രചനകളായിരുന്നു. എം.സ്. വിശ്വനാഥൻ, ദക്ഷിണാമൂർത്തി, എം.കെ. അർജുനൻ, സലിൽ ചൗധരി, തുടങ്ങിയവരുടെ സംഗീതത്തിലും മികച്ച ഗാനങ്ങൾ ഉണ്ടായി. പുതിയ ഗായകരായി അയിരൂർ സദാശിവൻ, നിലമ്പൂർ കാർത്തികേയൻ, ശ്രീകാന്ത്, മനോഹരൻ തുടങ്ങിയവർ രംഗത്തുവന്നതും വയലാർ-ദേവരാജൻ ഗാനങ്ങളിലൂടെയായിരുന്നു.

മലയാള സിനിമ സംഗീതത്തിൽ ഒരു മാറ്റത്തിന് തുടക്കമിട്ടത് വയലാറിന്റെ അകാല ചരമമാണ്. 1975 ഇൽ മരണമടഞ്ഞ വയലാറിന്റെ പല ഗാനങ്ങളും പുറത്തുവന്നത് 1976-77 കാലത്താണ്. അതിനുശേഷം ദേവരാജൻ മാസ്റ്റർ മറ്റു ഗാനരചയിതാക്കളുമായി പല മനോഹര ഗാനങ്ങൾ ചെയ്തെങ്കിലും അദ്ദേഹത്തിന്റെ ഗാനങ്ങളിൽ പൊതുവെ പഴയ ചാരുത നഷ്ടപ്പെട്ടിരുന്നു. ബാബുരാജിന്റെ പ്രതാപം അതിനുമുമ്പുതന്നെ നഷ്ടപ്പെട്ടിരുന്നു. പി. ഭാസ്കരനും, ശ്രീകുമാരൻ തമ്പിയും, എം കെ അർജ്ജുനനും, ദക്ഷിണാമൂർത്തി സ്വാമിയും രാഘവൻ മാസ്റ്ററും, അവരുടെ സംഗീതസപര്യ തുടർന്നു എങ്കിലും അവരുടെ മേൽക്കോയ്മ ക്രമേണ ഇല്ലാതാവുകയും എണ്പതുകളായപ്പഴേക്കും മലയാള സിനിമ സംഗീതം മറ്റൊരു ഭാവത്തോടും താളത്തോടും പുതിയ "മാസ്റ്റർമാരിൽ" അർപ്പിതമാവുകയും ചെയ്തു.
**വയലാറിൽ തുടങ്ങി വയലാറിൽ അവസാനിച്ച ഒരു സംഗീത വസന്തം** **Sarat Chandran** 1962 മുതൽ 1977 വരെ ഒന്നര പതിറ്റാണ്ടു നീണ്ടുനിന്ന മലയാള സിനിമ സംഗീതത്തിന്റെ സുവർണ്ണകാലം എന്ന് പറയാവുന്ന ഒരു കാലഘട്ടത്തിന്റെ ശില്പികളിൽ പ്രമുഖ സ്ഥാനം വയലാർ രാമവർമ്മക്കുണ്ട്. 1962 മലയാള സിനിമ സംഗീതത്തെ സംബന്ധിച്ചിടത്തോളം ചരിത്ര പ്രാധാന്യമുള്ള വർഷമാണ്. "കാൽപാടുകൾ" എന്ന ചിത്രത്തിലൂടെ 'ജാതിഭേദം മതദ്വേഷം' എന്നു തുടങ്ങുന്ന ഗുരുദേവകീർത്തനം പാടി ഗാന ഗന്ധർവ്വൻ യേശുദാസ്‌ ചലച്ചിത്ര സംഗീതലോകത്ത്‌ ഹരിശ്രീ കുറിച്ച വര്ഷം. അമ്പതുകളിൽ "കൂടപ്പിറപ്പ്" (1955, കെ. രാഘവൻ), "ചതുരംഗം" (1959, ദേവരാജൻ) എന്നീ ചിത്രങ്ങൾക്കുശേഷം, "കണ്ണും കരളും", എം.ബി. ശ്രീനിവാസൻ), "പാലാട്ടുകോമൻ", ബാബുരാജ്) എന്നീ ചിത്രങ്ങളിലൂടെ ഒരു പുതിയ കാല്പനിക ശൈലിയുമായി വന്ന വയലാർ മലയാള സിനിമ രംഗത്ത് കാലുറപ്പിച്ചതും അതേവർഷം. അതിനു ശേഷം വന്ന "ഭാര്യ" എന്ന ചിത്രത്തിലൂടെ ദേവരാജൻ മാസ്റ്ററും തിരിച്ചെത്തി. https://youtu.be/XLme3LJy-rg മലയാള സിനിമ സംഗീതത്തെ പുളകമണിയിച്ച വയലാർ-ദേവരാജൻ-യേശുദാസ്-പി സുശീല എന്ന മഹാസഖ്യം ആദ്യമായി ഒന്നിച്ചത് "ഭാര്യ" എന്ന ചിത്രത്തിലാണ്. മലയാള സിനിമ ഗാനങ്ങളിൽ "ഐകോണിക്" എന്ന് വിശേഷിപ്പിക്കാവുന്ന "പെരിയാറേ പെരിയാറേ " എന്ന ഗാനം പാടിയത് എ.എം.രാജയും പി. സുശീലയുമാണെങ്കിലും അന്ന് തുടക്കക്കാരനായിരുന്ന യേശുദാസ് ശ്രദ്ധിക്കപ്പെട്ടത് "ഭാര്യ"യിലെ "പഞ്ചാര പാലുമിട്ടായി" "ദയാപരനായ കർത്താവെ" എന്നീ ഗാനങ്ങളിലൂടെയാണ്. പിന്നീട് വന്ന "നിത്യ കന്യക" എന്ന ചിത്രത്തിലെ "കണ്ണുനീർ മുത്തുമായി കാണാനെത്തിയ കാത്തിരുകാണാക്കിളി ഞാൻ" എന്ന ഗാനം സംഗീത പ്രേമികൾ ഹൃദയത്തിലേറ്റിയതോടെ വയലാർ-ദേവരാജൻ-യേശുദാസ് കൂട്ടുകെട്ട് മലയാള സിനിമ സംഗീതത്തിന്റെ ഒഴിച്ചുകൂടാൻ പറ്റാത്ത ഭാഗമായി മാറി. പിന്നീടുണ്ടായത് അഞ്ചു ദശകങ്ങൾക്കുശേഷവും ഇന്നും മലയാളിമനസ്സുകളിൽ പച്ചപിടിച്ചു നിൽക്കുന്ന അനശ്വരഗാനങ്ങൾ. "അന്ന ", "മണവാട്ടി", "കടലമ്മ", "ശകുന്തള", ഓടയിൽ നിന്ന്, സൂസി, നദി, തുലാഭാരം, കൂട്ടുകുടുംബം, തുടങ്ങി 1970 അവസാനം വരെ മാത്രം 30 ഓളം ചിത്രങ്ങളിൽ ഈ കൂട്ടുകെട്ടിൽ നിന്നും ഹിറ്റുകളുടെ ഒരു പരമ്പര തന്നെയുണ്ടായി.വയലാർ എഴുതിയ 1310 സിനിമ ഗാനങ്ങളിൽ 754 ഗാനങ്ങൾ ദേവരാജൻ മാസ്റ്ററും 126 ഗാനങ്ങൾ ബാബുരാജുമാണ് സംഗീതം ചെയ്തത്. പാടിയവരിൽ യേശുദാസ് 301, പി സുശീല 195 മാധുരി 90 ജയചന്ദ്രൻ 39 എന്നിങ്ങനെയാണ്. എസ്. ജാനകി 61 ഗാനങ്ങൾ പാടി. **വയലാറും എഴുപതുകളും** 1975 ഒക്ടോബര് 27 ന് 48 ആം വയസ്സിൽ വയലാറിന് സംഭവിച്ച അകാല മരണം മലയാള സിനിമ സംഗീതത്തിനുണ്ടായ ഏറ്റവും വലിയ നഷ്ടങ്ങളിൽ ഒന്നായിരുന്നു. അണയാൻ പോകുന്ന ദീപം ആളിക്കത്തുമെന്നു പറഞ്ഞപോലെ വയലാർ മരിക്കുന്നതിന് മുൻപ് 1971 മുതലുള്ള അഞ്ചു വർഷത്തിൽ ഇറങ്ങിയ അദ്ദേഹത്തിന്റെ ഗാനങ്ങൾ പരിശോധിച്ചാൽ മലയാളത്തിലെ ഏറ്റവും മികച്ചതും ഉജ്വലങ്ങളുമായ പല ഗാനങ്ങളും വയലാറിന്റെ തൂലികയിൽ പിറവിയെടുത്തത് ഈയൊരു കാലഘട്ടത്തിലാണെന്നു തോന്നും. വയലാറിന്റെ വരികളുടെ ആത്മാവ് കണ്ടെത്തിയുള്ള ദേവരാജൻ മാസ്റ്ററുടെ മാന്ത്രിക സംഗീതവും ഗാനഗന്ധർവൻ യേശുദാസിന്റെ എഴുപതുകളിലുണ്ടായ മധുരവും ഗാമഭീര്യവും തുളുമ്പുന്ന ശബ്ദ പരിണാമവും കൂടിച്ചേർന്നപ്പോൾ സ്വർണത്തിനു സുഗന്ധം പൂശിയപോലെ അതിമനോഹരങ്ങളായ കുറെ ഗാനങ്ങളാണ് മലയാളത്തിന് കിട്ടിയത്. പ്രണയത്തിന്റെ എല്ലാതലങ്ങളും സ്പർശിച്ച ഗാനങ്ങളെ കൂടാതെ കരുണയും ശാസ്ത്രവും യുക്തിയും തത്വ ചിന്തയും ഭക്തിയും വിരഹവും വിഷാദവും എന്നുവേണ്ട മനുഷ്യനുമായി ബന്ധപ്പെടുന്നതെല്ലാം ഒഴിവാക്കപ്പെടാനാവാത്ത വികാരമായി അദ്ദേഹത്തിന്റെ വരികളില്‍ ഉണ്ടായിരുന്നു. അതുകൊണ്ടാണ് അവ മാനുഷികമായതും ജനകീയമായതും. ഈ മനോഹര തീരത്തു തരുമോ ഇനിയൊരു ജന്മം കൂടി.." " കൊതിതീരും വരെ ഇവിടെ പ്രേമിച്ചു മരിച്ചവരുണ്ടോ.." വയലാറിനെ സ്മരിക്കുമ്പോൾ ഒരു നേർത്ത വേദനയോടെ ഇന്നും ഈ ഗാനം മനസ്സിലെത്തും. ഒരു പക്ഷെ വയലാർ തന്റെ മരണത്തെ മുൻകൂട്ടി കണ്ടിരുന്നോ എന്ന് തോന്നിപ്പിക്കുന്ന വരികൾ. 1975 ഇൽ റിലീസ് ചെയ്ത "കൊട്ടാരം വിൽക്കാനുണ്ട്" (1975) എന്ന ചിത്രത്തിലെ "ചന്ദ്ര കളഭം ചാർത്തിയുറങ്ങും തീരം" എന്ന് തുടങ്ങുന്ന ഗാനം റിലീസ് ചെയ്തു മാസങ്ങൾക്കുള്ളിൽ വയലാർ ലോകത്തോട് വിടപറഞ്ഞു. ഗാനം കൂടുതൽ ശ്രദ്ധിക്കപ്പെട്ടതും വയലാറിന്റെ മരണശേഷമാണ്. ഈ ഗാനം വയലാറിന്റെ "ഇതിഹാസങ്ങൾ ജനിക്കും മുൻpപേ" (ചുവന്ന സന്ധ്യകൾ-1975) എന്ന ഗാനം പാടി അനശ്വരമാക്കിയ ശ്രീകാന്ത് എന്ന ഗായകനെ കൊണ്ട് പാടിച്ചു റെക്കോർഡ് ചെയ്യുവാൻ മാസ്റ്റർ തീരുമാനിച്ചതായിരുന്നു. റെക്കോർഡിങ്ങിന്റെ തലേ ദിവസം മാസ്റ്റർക്ക് വയലാറിന്റെ ഒരു കാൾ വരുന്നു. ഈ ഗാനം യേശുദാസ് തന്നെ പാടണം. ഒരിക്കലും സമ്മർദ്ദങ്ങൾക്ക് വിധേയമാകാത്ത ദേവരാജൻ മാസ്റ്റർക്ക് വയലാറിന് വഴങ്ങേണ്ടി വന്നു. " സന്ധ്യകളുണ്ടോ ചന്ദ്രികയുണ്ടോ ഗന്ധർവ ഗീതമുണ്ടോ" എന്ന് വയലാർ എഴുതിയത് തീർച്ചയായും ഗാന ഗന്ധർവ്വൻ യേശുദാസിനെ മനസ്സിൽ കണ്ടുകൊണ്ടായിരിക്കണം. അംഗീകാരങ്ങൾ .. https://youtu.be/LX_pS9RPpH8 മികച്ച ഗാനങ്ങൾക്ക് പുറമെ മലയാള സിനിമക്കു പല അംഗീകാരങ്ങളും ലഭിച്ചത് ഈയൊരു കാലയളവിലാണ്."മനുഷ്യൻ മതങ്ങളെ സൃഷ്ടിച്ചു" ( "അച്ഛനും ബാപ്പയും"(1972) എന്ന അനശ്വര ഗാനത്തിന് വയലാർ ഗാന രചനക്കുള്ള ദേശീയ പുരസ്കാരവും നേടി. ഈ ഇനത്തിൽ മലയാളത്തിന് കിട്ടിയ ഏക അംഗീകാരം. അതെ ഗാനത്തിന് യേശുദാസ് ആദ്യമായി ഗായകനുള്ള ദേശീയ പുരസ്കാരം നേടി. അടുത്ത വര്ഷം യേശുദാസിനു ദേശീയ പുരസ്കാരം നേടിയ ഗാനവും രചിച്ചത് വയലാർ. "പദ്മതീർത്ഥമേ ഉണരൂ " (ഗായത്രി-1973 ). രണ്ടുഗാനങ്ങളുടെയും സംഗീതം ദേവരാജൻ മാസ്റ്റർ. വയലാർ സംസ്ഥാന അവാർഡ് നേടിയ അഞ്ചു ചിത്രങ്ങൾ..ചെമ്പരത്തി (1972 ), അതിഥി ( 1974 ), ചുവന്ന സന്ധ്യകൾ, സ്വാമി അയ്യപ്പൻ(1975 ). ചെമ്പരത്തിയിലെ ഗാനങ്ങൾക്ക് ദേവരാജൻ മാസ്റ്റർ മികച്ച സംഗീത സംവിധായകനുള്ള അവാർഡും കരസ്ഥ മാക്കി. ജയചന്ദ്രന് ആദ്യമായി സംസ്ഥാന പുരസ്‌കാരം നേടിക്കൊടുത്ത ഗാനം, സുപ്രഭാതം (പണിതീരാത്ത വീട് – 1972. സംഗീതം എം.എസ. വിശ്വനാഥൻ ). ചുവന്ന സന്ധ്യകൾ (1975 ) എന്ന ചിത്രത്തിലെ "പൂവുകൾക്കു പുണ്യകാലം" എന്ന ഗാനത്തിന് പി. സുശീലയും സംസ്ഥാന പുരസ്കാരം നേടി. മലയാള സിനിമയിലെ ഏറ്റവും മികച്ച രണ്ടു അയ്യപ്പ ഭക്തി ഗാനങ്ങൾ നിരീശ്വര വാദിയായിരുന്ന വയലാറിന്റെ തൂലികയിൽ പിറന്നതും ഈ കാലയളവിൽ. ചെമ്പരത്തി (1972 ) എന്ന ചിത്രത്തിലെ "ശരണമയ്യപ്പ സ്വാമി ശരണമയ്യപ്പ", സ്വാമി അയ്യപ്പൻ (1975 ),എന്ന ചിത്രത്തിലെ "ശബരിമലയിൽ തങ്ക സൂര്യോദയം". https://youtu.be/leikh4I9MZY "അച്ഛനും ബാപ്പയും"(1972) എന്ന ചിത്രത്തി മാത്രം ഏഴു്ഗാനങ്ങൾ വയലാറിന്റെ രചനാ വൈവിധ്യം വ്യക്തമാക്കുന്നവയാണ്.. "മനുഷ്യൻ മതങ്ങളെ സൃഷ്ടിച്ചു" (തത്വചിന്ത), "ഒരു മതം ഒരു ജാതി (മത സൗഹാർദം), കണ്ണിനും കണ്ണാടിക്കും ( പി. സുശീലയുടെ ശബ്ദത്തിൽ നിഷ്കളങ്കമായൊരു ഗാനം, ദേവരാജൻ മാസ്റ്ററുടെ "ചക്രവാകം" രാഗത്തിലുള്ള ഈണം), "മോഹത്തിന്റെ മുഖം ഞാൻ കണ്ടു (ദുഃഖ ഗാനം), "ദൈവമേ കൈതൊഴാം ദൈവമേ" (ഹിന്ദു ഭക്തി ഗാനം),"പൊന്നിന്റെ കൊലുസുമിട്ടു" (മുസ്ലിം ഒപ്പന ), "കുളിക്കുമ്പോൾ ഒളിച്ചു ഞാൻ കണ്ടു" (ശൃംഗാരം).. **1970 നു ശേഷം വയലാർ ദേവരാജൻ യേശുദാസ് കൂട്ടുകെട്ടിൽ പിറന്ന ചില മികച്ച ഗാനങ്ങൾ.:** നിറകുടം തുളുമ്പി നിന്റെ തിരുമുഖം തിള.ങ്ങി (കരിനിഴൽ- 1971), സാമ്യമാകാനൊരുദ്യാനമേ കല്പകോദ്യാനമേ (ദേവി - 1971 ) പ്രവാചകന്മാരെ –(അനുഭവങ്ങൾ പാളിച്ചകൾ 1971 ) അഗ്നിപർവതം പുകഞ്ഞു - അനുഭവങ്ങൾ പാളിച്ചകൾ ( 1971 ) സന്ധ്യമയങ്ങും നേരം ഗ്രാമ ചന്തപ്പിരിയുന്ന നേരം (മയിലാടും കുന്ന് - 1972 )ചക്രവർത്തിനീ നിനക്കുഞാനെന്റെ ശില്പഗോപുരം തുറന്നു (ചെമ്പരത്തി - 1972 )വെണ്ണതോൽക്കുമുടലോടെ ഇളം വെണ്ണിലാവിൻ തളിരുപോലെ ( ഒരു സുന്ദരിയുടെ കഥ - 1972 )പ്രമ ഭിക്ഷുകീ ഭിക്ഷുകീ ( പുനർജ്ജന്മം - 1972 )ഇന്ദ്രവല്ലരി പൂചൂടിവരും സുന്ദര ഹേമന്ത രാത്രി ( ഗന്ധർവ ക്ഷേത്രം -1972 )സഹ്യാദ്രി സാനുക്കൾ എനിക്ക് നക്കിയ സൗന്ദ്യര്യ ദേവത നീ ( മറവിൽ തിരിവ് സൂക്ഷിക്കുക-1972 )പ്രളയ പയോധിയിൽ - മഴക്കാറ് ( 1973 ) പുഷ്പമംഗലയാം ഭൂമിക്ക്‌ - നഖങ്ങൾ(1973) വെൺചന്ദ്രലേഖയൊരപ്സര സ്ത്രീ - ചുക്ക് (1973 ) മയൂര നർത്തനമാടി - നീലക്കണ്ണുകൾ (1974 ) മന്ദസമീരനിൽ ഒഴുകി ഒഴുകിയെത്തും ഇന്ദ്രചാപം നീ -ചട്ടക്കാരി (1974 )സന്യാസിനീ നിൻ പുന്യാശ്രമത്തിൽ ഞാൻ - രാജഹംസം(1974 )കാളിന്ദീ കാളിന്ദീ - ചുവന്ന സന്ധ്യകൾ (1975 ) സീമന്തിനീ (അതിഥി - 1975 ) സരസ്വതീ യാമം കഴിഞ്ഞു - അനാവരണം ( 1976 )ചാരുലതേ ചന്ദ്രിക കയ്യിൽ കളഭം ചാർത്തിയ - റോമിയോ (1976 )- (വയലാറിന്റെ അവസാന ഗാനങ്ങളിൽ ഒന്ന് ) https://youtu.be/ADYfwK7p09A എഴുപതുകളിൽ വയലാറിന്റെ പല മികച്ച ഗാനങ്ങൾ പാടാനുള്ള ഭാഗ്യമുണ്ടായത് പി. മധുരിക്കാണ്. പി. സുശീലയും ജയചന്ദ്രനും പാടിയ പല മനോഹര ഗാനങ്ങളും വയലാറിന്റെ രചനകളായിരുന്നു. എം.സ്. വിശ്വനാഥൻ, ദക്ഷിണാമൂർത്തി, എം.കെ. അർജുനൻ, സലിൽ ചൗധരി, തുടങ്ങിയവരുടെ സംഗീതത്തിലും മികച്ച ഗാനങ്ങൾ ഉണ്ടായി. പുതിയ ഗായകരായി അയിരൂർ സദാശിവൻ, നിലമ്പൂർ കാർത്തികേയൻ, ശ്രീകാന്ത്, മനോഹരൻ തുടങ്ങിയവർ രംഗത്തുവന്നതും വയലാർ-ദേവരാജൻ ഗാനങ്ങളിലൂടെയായിരുന്നു. മലയാള സിനിമ സംഗീതത്തിൽ ഒരു മാറ്റത്തിന് തുടക്കമിട്ടത് വയലാറിന്റെ അകാല ചരമമാണ്. 1975 ഇൽ മരണമടഞ്ഞ വയലാറിന്റെ പല ഗാനങ്ങളും പുറത്തുവന്നത് 1976-77 കാലത്താണ്. അതിനുശേഷം ദേവരാജൻ മാസ്റ്റർ മറ്റു ഗാനരചയിതാക്കളുമായി പല മനോഹര ഗാനങ്ങൾ ചെയ്തെങ്കിലും അദ്ദേഹത്തിന്റെ ഗാനങ്ങളിൽ പൊതുവെ പഴയ ചാരുത നഷ്ടപ്പെട്ടിരുന്നു. ബാബുരാജിന്റെ പ്രതാപം അതിനുമുമ്പുതന്നെ നഷ്ടപ്പെട്ടിരുന്നു. പി. ഭാസ്കരനും, ശ്രീകുമാരൻ തമ്പിയും, എം കെ അർജ്ജുനനും, ദക്ഷിണാമൂർത്തി സ്വാമിയും രാഘവൻ മാസ്റ്ററും, അവരുടെ സംഗീതസപര്യ തുടർന്നു എങ്കിലും അവരുടെ മേൽക്കോയ്മ ക്രമേണ ഇല്ലാതാവുകയും എണ്പതുകളായപ്പഴേക്കും മലയാള സിനിമ സംഗീതം മറ്റൊരു ഭാവത്തോടും താളത്തോടും പുതിയ "മാസ്റ്റർമാരിൽ" അർപ്പിതമാവുകയും ചെയ്തു.
