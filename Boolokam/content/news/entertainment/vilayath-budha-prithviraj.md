---
author: Beaumaris
categories:
- Entertainment
comment_count: 0
date: 2022-10-23 10:02:20
draft: false
image: ''
like_count: 4803
share_count: 2100
tags:
- Featured
- prithviraj
- VILAYATH BUDHA
title: '''വിലായത് ബുദ്ധ'', പൃഥ്വിരാജിന്റെ കഥാപാത്രമായ ഡബിൾ മോഹനന്റെ ലുക്ക് പുറത്ത്
  വിട്ടു'
view_count: 152597
---

പൃഥ്വിരാജ് സുകുമാരൻ നായകനായി എത്തുന്ന പുതിയ ചിത്രമാണ് വിലായത് ബുദ്ധ. ഡബിൾ മോഹനൻ എന്ന ചന്ദനക്കടത്തുകാരൻ ആയാണ് പൃഥ്വിരാജ് ഇതിൽ അഭിനയിക്കുന്നത്. ഇത് അന്തരിച്ച പ്രിയ സംവിധായകൻ സച്ചിയുടെ സ്വപ്നചിത്രമായിരുന്നു. അദ്ദേഹം ചെയ്യാനിരുന്ന ഈചിത്രം ഇപ്പോൾ സംവിധാനം ചെയുന്നത് അദ്ദേഹത്തിന്റെ അസ്സോസിയേറ്റായിരുന്ന ജയൻ നമ്പ്യാരാണ്. ഈ മാസമാണ് ചിത്രത്തിന്റെ ചിത്രീകരണം ആരംഭിച്ചത്. ഉർവശി തീയേറ്റേഴ്സിന്റെ ബാനറിൽ സന്ദീപ് സേനനും അനീഷ് എം തോമസുമാണ് ചിത്രം നിർമ്മിക്കുന്നത്. ആർ ഇന്ദുഗോപൻ രചിച്ച കൃതിയെ ആസ്പദമാക്കി ആണ് ചിത്രം ഒരുങ്ങുന്നത്. ഇന്ദുഗോപനും രാജേഷ് പിന്നാടനും ചേർന്ന് ആണ് തിരക്കഥ രചിക്കുന്നത്. കോട്ടയം രമേശ് , ഷമ്മി തിലകൻ, അനു മോഹൻ, പ്രിയംവദ കൃഷ്ണൻ, രാജശ്രീ നായർ, ടി.ജെ അരുണാചലം എന്നിവരും ചിത്രത്തിൽ വേഷമിടുന്നു. ഇപ്പോൾ ഇന്ത്യയിൽ വിസ്മയം തീർക്കുന്നചിത്രമായ കാന്താരയുടെ ക്യാമറ ചലിപ്പിച്ച അരവിന്ദ് എസ് കശ്യപ് ആണ് ഈ ചിത്രത്തിന്റെയും ക്യാമറ. ഇപ്പോൾ പൃഥ്വിരാജിന്റെ കഥാപാത്രത്തിന്റെ ലുക്ക് പുറത്ത് വിട്ടു കൊണ്ടുള്ള ഇതിന്റെ പുതിയ സ്റ്റിൽ റിലീസ് ചെയ്തിരിക്കുകയാണ് അണിയറപ്രവർത്തകർ.