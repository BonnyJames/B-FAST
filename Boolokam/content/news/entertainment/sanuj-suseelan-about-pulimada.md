---
title: "തീയറ്ററിൽ ഇങ്ങനൊരു സ്വീകരണം കിട്ടേണ്ടിയിരുന്ന ഒരു മോശം ചിത്രമല്ല പുലിമട , ജോജുവിന്റെ \"ഇരട്ട\"യ്ക്ക് പറ്റിയത് തന്നെ ഇതിനും സംഭവിച്ചു"
date: 2023-11-26T15:04:56
draft: false
categories: ["Entertainment"]
tags: ['ak sajan', 'joju george', 'pulimada']
author: "Beaumaris"
---

<strong>Sanuj Suseelan</strong>

ഈ പടം ഇഷ്ടപ്പെട്ടു എന്ന് പറഞ്ഞപ്പോൾ സിനിമാ പ്രേമികളായ മൂന്നു സുഹൃത്തുക്കളെങ്കിലും ചോദിച്ചത് ഇത്രയും പൊക്കിപ്പറയാൻ ഇതിലെന്തു പ്രത്യേകതയാണുള്ളത് എന്നാണ്. ഈ സിനിമ കണ്ട പലരും ജോജുവിന്റെ അഭിനയത്തെപ്പറ്റിയൊഴികെ അത്ര നല്ല അഭിപ്രായമല്ല പറഞ്ഞത്. അതുകൊണ്ട് വലിയ പ്രതീക്ഷയൊന്നുമില്ലാതെയാണ് ഞാനും നെറ്റ് ഫ്ലിക്സിൽ ഇത് കാണാനിരുന്നത്. ആദ്യത്തെ അരമണിക്കൂർ കണ്ടപ്പോളാണ് ഇതിന്റെ സംവിധായകൻ ആരാണെന്നു പോലും ശ്രദ്ധിച്ചത്. ഉള്ളത് പറയാമല്ലോ. എനിക്ക് ഈ സിനിമ വളരെ വളരെ ഇഷ്ടപ്പെട്ടു. ഒരു പാറക്കുന്നിന്റെ തുഞ്ചത്തുള്ള ഒറ്റപ്പെട്ട വീട്ടിൽ ഒറ്റയ്ക്ക് താമസിക്കുന്ന വിൻസന്റ് സ്കറിയ എന്ന ഉമ്മച്ചന്റെ വിവാഹദിനത്തിലെ അവിചാരിതമായ സംഭവ വികാസങ്ങളും തുടർന്നുള്ള നിഗൂഢത നിറഞ്ഞ ഒരു രാത്രിയുമാണ് സിനിമയുടെ പ്രധാന പ്രമേയം.

വേണുവിന്റെ ഗംഭീരമായ സിനിമാട്ടോഗ്രഫി, അനിൽ ജോൺസന്റെ പശ്ചാത്തല സംഗീതം, അഭിനേതാക്കളുടെ, പ്രത്യേകിച്ച് ജോജുവിന്റെ ഉജ്ജ്വല പ്രകടനം എന്നിവയാണ് ഈ സിനിമയുടെ ആകർഷണം. ഐശ്വര്യ രാജേഷ്, ചെമ്പൻ വിനോദ്, ജോണി ആന്റണി, ജാഫർ ഇടുക്കി, ലിജോ മോൾ, കൃഷ്ണപ്രഭ, ജിയോ ബേബി, അബു സലിം തുടങ്ങി എല്ലാവരും മികച്ച അഭിനയമാണ്. എല്ലാം തികഞ്ഞ സിനിമയല്ല പുലിമട. എന്നാലും തീയറ്ററിൽ ഇങ്ങനൊരു സ്വീകരണം കിട്ടേണ്ടിയിരുന്ന ഒരു മോശം ചിത്രമല്ല ഇതെന്നാണ് വ്യക്തിപരമായ അഭിപ്രായം. ഇനി സിനിമയിലെ മിസ്റ്ററി മാത്രമാണോ പ്രേക്ഷകർ ഫോളോ ചെയ്തതെന്നും അറിയില്ല. ജോജുവിന്റെ തന്നെ "ഇരട്ട"യ്ക്ക് പറ്റിയത് തന്നെ ഇതിനും സംഭവിച്ചു എന്ന് തോന്നുന്നു. എന്തായാലും ഇനിയും കാണാത്തവർ തീർച്ചയായും ഈ ചിത്രം കാണുക. ചിലപ്പോൾ നിങ്ങൾക്ക് ഇഷ്ടമായേക്കും

<strong><img class="size-full wp-image-431339 aligncenter" src="https://cdn.boolokam.com/articles/2023/11/dwe.jpg" alt="" width="1200" height="696" />**** സിനിമ കണ്ടിട്ടുള്ളവർ മാത്രം തുടർന്ന് വായിക്കുക. സ്‌പോയ്‌ലേഴ്‌സ് ഉണ്ട്. ****</strong>

പല ലയറുകളുള്ള ഒരു കഥയാണിത് എന്നാണ് പടം കണ്ടു കഴിഞ്ഞപ്പോൾ എനിക്ക് തോന്നിയത്. കഥാനായകന്റെ അമ്മയ്ക്കും അതുവഴി വിൻസന്റിനും മനസികരോഗമുണ്ടാകാം എന്നുള്ള സൂചനകൾ വളരെ subtle ആയി നൽകിയാണ് സിനിമ ആരംഭിക്കുന്നത്. ഇക്കാരണത്താൽ മുമ്പ് പല തവണ അയാളുടെ വിവാഹം മുടങ്ങിയതും വിൻസന്റിനെപ്പറ്റി ആൾക്കാർ ഒളിഞ്ഞും തെളിഞ്ഞും ഇങ്ങനെയൊക്കെ പറയുന്നതും കാണാം. ഇതൊക്കെ അവഗണിക്കാൻ ശ്രമിക്കുന്നെങ്കിലും അയാളുടെ ഉള്ളിൽ ഇതൊക്കെ ശരിക്കും സംഭവിക്കുമോ എന്നുള്ള ചെറിയ പേടിയുണ്ട്. അതുകൊണ്ടാവണം അയാൾ ഡോക്ടറോട് സംസാരിക്കുന്നതൊക്കെ വിശദമായി കാണിക്കുന്നത്. പൊടുന്നനെ വിവാഹം മുടങ്ങിയ ആഘാതം മറയ്ക്കാൻ, ആ ദുരന്തത്തിൽ നിന്ന് പറ്റാവുന്നത്ര ദൂരത്തേക്ക് പോകാൻ വേണ്ടി ആ രാത്രിയിൽ അയാൾ ലഹരിയിലേക്ക് കുഴിച്ചു കുഴിച്ചു പോവുകയാണ്. അവിടേക്കാണ് മാഹിഷ്മതി വരുന്നത്. കഞ്ചാവും മദ്യവും സിഗരറ്റും എല്ലാം ചേർന്ന് സൃഷ്ടിക്കുന്ന ഒരു ലോകത്തു നടക്കുന്ന സംഭവങ്ങളാണോ പിന്നീടയാൾ അനുഭവിക്കുന്നത് അതോ പണ്ടേ ദുർബലമായിരുന്ന അയാളുടെ മനോനില ശരിക്കും തകരാറിലായോ എന്നും വ്യക്തമാക്കാതെയാണ് സിനിമ മുന്നോട്ടു പോകുന്നത്. വിൻസന്റ് അനുഭവിക്കുന്ന ആശയക്കുഴപ്പം പ്രേക്ഷകനുമുണ്ടാവും. എന്നാൽ സമാനമായ സിനിമകൾ മുമ്പ് കണ്ടിട്ടുള്ള ഒരാൾ പോലും ഈ സിനിമയുടെ അന്ത്യം ഇങ്ങനെയാകും എന്ന് പ്രതീക്ഷിക്കില്ല. പരിണാമഗുപ്തിയിൽ അവളെക്കുറിച്ചുള്ള വിശദാംശങ്ങൾ മൊത്തമായി വെളിപ്പെടുത്താതെ അവളെ മറയത്ത് തന്നെ നിർത്തിയിരിക്കുകയാണ്. ആ രാത്രിയിൽ അവിടെ എന്തൊക്കെയാവും നടന്നത് ? , അവൾ അവിടെ എങ്ങനെ എത്തിപ്പെട്ടു? എങ്ങനെ രക്ഷപെട്ടു ? എങ്ങനെയാണു അവൾ ജയിലിലായത് എന്നൊക്കെയുള്ള പല ചോദ്യങ്ങൾക്കുമുള്ള മറുപടി വിൻസന്റിനും പ്രേക്ഷകനും ലഭിക്കുന്നില്ല. ഇതെല്ലാം ചേർന്ന് ആ രാത്രിയുടെ നിഗൂഢതയെ വീണ്ടും ദുരൂഹമായി തന്നെ നിർത്തിയത് വളരെ ഇഷ്ടമായി.

<img class="size-full wp-image-431338 aligncenter" src="https://cdn.boolokam.com/articles/2023/11/123-4.jpg" alt="" width="1000" height="600" />കല്യാണത്തിന്റെ തലേദിവസവും പള്ളിയിൽ നിന്ന് തിരിച്ചു വരുന്നതിനു മുമ്പും സ്ത്രീകളോടുള്ള അയാളുടെ സമീപനം സ്നേഹം നിറഞ്ഞതാണ്. സെക്‌സിനേക്കാൾ തനിക്കൊരു കൂട്ട് എന്ന രീതിയിലാണ് അയാൾ തന്റെ പ്രതിശ്രുത വധുവിനെ കാണുന്നത്. അമ്മയും അച്ഛനും നഷ്ടപ്പെട്ട്, ഏകദേശം ഒറ്റപ്പെട്ട ജീവിതം നയിക്കുന്ന തന്റെ ഏകാന്തത മാറ്റാൻ ഒരാൾ വരുന്നു എന്ന സന്തോഷം അയാളുടെ എല്ലാ പ്രവൃത്തിയിലും കാണാം. തനിക്ക് മാത്രമായി അവളെ കിട്ടണം എന്ന അയാളുടെ ആഗ്രഹം അവളുമായുള്ള വിൻസെന്റിന്റെ ഫോൺ സംഭാഷണങ്ങളിൽ വ്യക്തമാണ്. ഒരു തരത്തിൽ വളരെ പൊസ്സസ്സീവ് ആയ അയാൾ അവളുടെ ന്യായമായ ആവശ്യങ്ങൾ പോലും നിസ്സാരമായാണ് കാണുന്നത്. ഒരുപക്ഷെ തന്റെ സ്നേഹത്തിനു മുന്നിൽ അതൊക്കെ ചെറിയ സംഗതികളായാവും അയാൾക്ക് തോന്നുന്നത്. ഒടുവിൽ അതെല്ലാം പള്ളിമുറ്റത്ത് വച്ച് പൊടുന്നനെ ഇല്ലാതാവുമ്പോൾ നിരാശയും അമർഷവുമെല്ലാം അയാളിലേക്ക് ഇരച്ചു കയറുകയാണ്. വളരെയധികം ആഹ്ലാദത്തോടെ ആസ്വദിക്കാൻ വച്ചിരുന്ന ആ രാത്രി "പറ്റിച്ചിട്ടു" പോയ ഒരു പെണ്ണിന് വേണ്ടി കളയാനില്ലെന്നും ആ രാത്രി ഏതെങ്കിലും പെണ്ണുമായി തനിക്ക് ഉറങ്ങിയേ പറ്റൂ എന്ന നിലയിലേക്കും വിൻസന്റ് മാറുന്നതും അത്യുഗ്രനായാണ് ജോജു ജോർജ് അവതരിപ്പിച്ചിരിക്കുന്നത്. പ്രത്യേകിച്ച് ആ അഭിസാരികയുമായുള്ള അയാളുടെ സംഭാഷണം. സിനിമയുടെ തുടക്കത്തിൽ നമ്മളെ പരിചയപ്പെടുത്തുന്ന വിൻസെന്റല്ല അത് ചെയ്യുന്നത്. ക്ഷീണിതനായി അവളോട് യാചിക്കുന്ന അയാളുടെ ദൈന്യത നിറഞ്ഞ മുഖവും സ്വരവുമൊക്കെ ജോജു ഉഗ്രനായി ചെയ്തിട്ടുണ്ട്. മാഹിഷ്മതി അപ്രത്യക്ഷയായ ശേഷം താൻ അവളോട് തെറ്റ് ചെയ്തു കാണുമോ എന്ന ഭയവും പശ്ചാത്താപവുമാണ് അയാളെ ഭരിക്കുന്നത്. അല്ലാതെ ഒരു പെണ്ണിനെ കീഴ്‌പ്പെടുത്തി അന്ന് തന്നെ ഒഴിവാക്കിപ്പോയ പ്രതിശ്രുത വധുവിനോട് പ്രതികാരം തീർത്തു എന്ന സംതൃപ്തിയല്ല വിൻസന്റ് പ്രകടിപ്പിക്കുന്നത്. തന്നെക്കാൾ വലിയ ഒരു കുഴിയിൽ വീണുകിടന്ന കരയുന്ന രംഗങ്ങളിലൊക്കെ ജോജുവിന്റെ അഭിനയം ഗംഭീരമാണ്.

<img class="size-full wp-image-431337 aligncenter" src="https://cdn.boolokam.com/articles/2023/11/fwwfw.jpg" alt="" width="576" height="300" />ഇതുപോലെ തന്നെ മനോഹരമായ ഒരു കഥാപാത്രമാണ് ലിജോ മോൾ അവതരിപ്പിച്ച സിനി എന്ന ലേഡി കോൺസ്റ്റബിൾ. വിൻസന്റിന് വേണ്ടി അവളെ മുമ്പ് ആലോചിച്ചിരുന്നെങ്കിലും മറ്റ്‌ ആലോചനകൾ മുടങ്ങിപ്പോയ അതേ കാരണങ്ങൾ കൊണ്ടാവാം അതും നടക്കാതെ പോയത് . അവളുടെ സഹപ്രവർത്തകയായ അനസൂയയുടെ ചില അഭിപ്രായപ്രകടനങ്ങളിൽ നിന്ന് നമുക്കത് ഊഹിക്കാം. എന്നാൽ സിനിയുടെ പെരുമാറ്റത്തിൽ അയാളോടുള്ള അവളുടെ സ്നേഹവും കരുതലും പ്രകടമാണ്. കറങ്ങിക്കൊണ്ടിരിക്കുന്ന ആ ജീപ്പിലിരുന്ന് അവൾ ഒറ്റപ്പെട്ട ആ വീട്ടിൽ നടക്കുന്ന സംഭവങ്ങൾ അറിയുന്നുണ്ട്. അവിടെ വിഹ്വലനായ വിൻസന്റ് നടത്തുന്ന പരാക്രമങ്ങളും അവൾ കാണുന്നുണ്ട്. അവളെക്കാൾ വിൻസന്റിനെ അടുത്തറിയാവുന്നയാളാണ് S I അശോകൻ ( ചെമ്പൻ വിനോദ് ജോസ് ). എന്നാൽ ആ രാത്രിയിൽ അയാളേക്കാൾ നന്നായി വിൻസന്റിനെ മനസ്സിലാക്കുന്നത് സിനിയാണ്. എത്രയും പെട്ടെന്ന് ആ വീട്ടിൽ പോയി എന്താണ് നടക്കുന്നത് എന്നന്വേഷിക്കണം എന്നുറപ്പിച്ചു പറയുന്നത് അവൾ മാത്രമാണ്. അന്നത്തെ രാത്രിയിൽ ഒരുപക്ഷെ വിൻസന്റിനോട് ഏറ്റവും ദയയോടെ പെരുമാറുന്നത് സിനിയും കണ്മുന്നിൽ വന്നിട്ട് ഒന്നും ചെയ്യാതെ പോയ ആ കടുവയുമാണ് എന്ന് തോന്നുന്നു. പറയാതെ പറഞ്ഞ പ്രണയം വളരെ ചുരുക്കം ഡയലോഗുകളിലൂടെയും ഷോട്ടുകളിലൂടെയും സംവിധായകൻ അവതരിപ്പിച്ചിട്ടുണ്ട്. അവളും വിൻസന്റും തമ്മിലുള്ള കെമിസ്ട്രി അതിമനോഹരമാണ്. ക്ലൈമാക്സിൽ വീട്ടിനുള്ളിലെ ആ ടോയ്‌ലെറ്റ് കാണിക്കുന്നുണ്ടല്ലോ. അപ്പനോടുള്ള സ്നേഹമോ ആദരവോ ഒക്കെക്കൊണ്ടാണ് അപ്പനിഷ്ടമില്ലാതിരുന്ന ആ ടോയ്‌ലെറ്റ് അയാൾ ജെസ്സിക്ക് നിഷേധിക്കുന്നത്. എന്നാൽ സ്നേഹത്തിനു മുന്നിൽ അതൊക്കെ മാറ്റിവയ്ക്കാൻ മടിയില്ലാത്ത ഒരാളാണ് അയാൾ എന്നത് കാണിക്കാനാണ് ആ സീൻ ചേർത്തിരിക്കുന്നത് എന്ന് തോന്നുന്നു. മാഹിഷ്മതിയുടെ ഫോൺ വരുമ്പോൾ തനിക്ക് നല്ലൊരു ജീവിതം തന്ന ഒരാളോടുള്ള കടപ്പാടും സ്നേഹവും സന്തോഷവുമാണ് അയാളിലുള്ളത്. ഒരു പരിഭ്രമവുമില്ലാതെയാണ് അയാൾ അവളോട് സംസാരിക്കുന്നത്.

<img class="size-full wp-image-431340 aligncenter" src="https://cdn.boolokam.com/articles/2023/11/ANI-20231017060439.jpg" alt="" width="2048" height="1365" />എ കെ സാജൻ സംവിധാനം ചെയ്ത മിക്ക സിനിമകളും കണ്ടിട്ടുള്ളയാളാണ് ഞാൻ. അദ്ദേഹം സംവിധാനം ചെയ്തതിൽ ഏറ്റവും മികച്ച സിനിമ ഇതുതന്നെയാണ് എന്ന് പറയാതെ വയ്യ. ഒരു സ്പൂൺ ഫീഡിങ്ങും ഇല്ലാതെയാണ് അദ്ദേഹം ഈ കഥ പറഞ്ഞിരിക്കുന്നത്. അത് തന്നെയാണ് ഈ സിനിമയുടെ ആകർഷണവും.


![തീയറ്ററിൽ ഇങ്ങനൊരു സ്വീകരണം കിട്ടേണ്ടിയിരുന്ന ഒരു മോശം ചിത്രമല്ല പുലിമട , ജോജുവിന്റെ "ഇരട്ട"യ്ക്ക് പറ്റിയത് തന്നെ ഇതിനും സംഭവിച്ചു](https://cdn.boolokam.com/articles/2023/11/dwe.jpg)**Sanuj Suseelan** ഈ പടം ഇഷ്ടപ്പെട്ടു എന്ന് പറഞ്ഞപ്പോൾ സിനിമാ പ്രേമികളായ മൂന്നു സുഹൃത്തുക്കളെങ്കിലും ചോദിച്ചത് ഇത്രയും പൊക്കിപ്പറയാൻ ഇതിലെന്തു പ്രത്യേകതയാണുള്ളത് എന്നാണ്. ഈ സിനിമ കണ്ട പലരും ജോജുവിന്റെ അഭിനയത്തെപ്പറ്റിയൊഴികെ അത്ര നല്ല അഭിപ്രായമല്ല പറഞ്ഞത്. അതുകൊണ്ട് വലിയ പ്രതീക്ഷയൊന്നുമില്ലാതെയാണ് ഞാനും നെറ്റ് ഫ്ലിക്സിൽ ഇത് കാണാനിരുന്നത്. ആദ്യത്തെ അരമണിക്കൂർ കണ്ടപ്പോളാണ് ഇതിന്റെ സംവിധായകൻ ആരാണെന്നു പോലും ശ്രദ്ധിച്ചത്. ഉള്ളത് പറയാമല്ലോ. എനിക്ക് ഈ സിനിമ വളരെ വളരെ ഇഷ്ടപ്പെട്ടു. ഒരു പാറക്കുന്നിന്റെ തുഞ്ചത്തുള്ള ഒറ്റപ്പെട്ട വീട്ടിൽ ഒറ്റയ്ക്ക് താമസിക്കുന്ന വിൻസന്റ് സ്കറിയ എന്ന ഉമ്മച്ചന്റെ വിവാഹദിനത്തിലെ അവിചാരിതമായ സംഭവ വികാസങ്ങളും തുടർന്നുള്ള നിഗൂഢത നിറഞ്ഞ ഒരു രാത്രിയുമാണ് സിനിമയുടെ പ്രധാന പ്രമേയം. വേണുവിന്റെ ഗംഭീരമായ സിനിമാട്ടോഗ്രഫി, അനിൽ ജോൺസന്റെ പശ്ചാത്തല സംഗീതം, അഭിനേതാക്കളുടെ, പ്രത്യേകിച്ച് ജോജുവിന്റെ ഉജ്ജ്വല പ്രകടനം എന്നിവയാണ് ഈ സിനിമയുടെ ആകർഷണം. ഐശ്വര്യ രാജേഷ്, ചെമ്പൻ വിനോദ്, ജോണി ആന്റണി, ജാഫർ ഇടുക്കി, ലിജോ മോൾ, കൃഷ്ണപ്രഭ, ജിയോ ബേബി, അബു സലിം തുടങ്ങി എല്ലാവരും മികച്ച അഭിനയമാണ്. എല്ലാം തികഞ്ഞ സിനിമയല്ല പുലിമട. എന്നാലും തീയറ്ററിൽ ഇങ്ങനൊരു സ്വീകരണം കിട്ടേണ്ടിയിരുന്ന ഒരു മോശം ചിത്രമല്ല ഇതെന്നാണ് വ്യക്തിപരമായ അഭിപ്രായം. ഇനി സിനിമയിലെ മിസ്റ്ററി മാത്രമാണോ പ്രേക്ഷകർ ഫോളോ ചെയ്തതെന്നും അറിയില്ല. ജോജുവിന്റെ തന്നെ "ഇരട്ട"യ്ക്ക് പറ്റിയത് തന്നെ ഇതിനും സംഭവിച്ചു എന്ന് തോന്നുന്നു. എന്തായാലും ഇനിയും കാണാത്തവർ തീർച്ചയായും ഈ ചിത്രം കാണുക. ചിലപ്പോൾ നിങ്ങൾക്ക് ഇഷ്ടമായേക്കും ****** സിനിമ കണ്ടിട്ടുള്ളവർ മാത്രം തുടർന്ന് വായിക്കുക. സ്‌പോയ്‌ലേഴ്‌സ് ഉണ്ട്. ****** പല ലയറുകളുള്ള ഒരു കഥയാണിത് എന്നാണ് പടം കണ്ടു കഴിഞ്ഞപ്പോൾ എനിക്ക് തോന്നിയത്. കഥാനായകന്റെ അമ്മയ്ക്കും അതുവഴി വിൻസന്റിനും മനസികരോഗമുണ്ടാകാം എന്നുള്ള സൂചനകൾ വളരെ subtle ആയി നൽകിയാണ് സിനിമ ആരംഭിക്കുന്നത്. ഇക്കാരണത്താൽ മുമ്പ് പല തവണ അയാളുടെ വിവാഹം മുടങ്ങിയതും വിൻസന്റിനെപ്പറ്റി ആൾക്കാർ ഒളിഞ്ഞും തെളിഞ്ഞും ഇങ്ങനെയൊക്കെ പറയുന്നതും കാണാം. ഇതൊക്കെ അവഗണിക്കാൻ ശ്രമിക്കുന്നെങ്കിലും അയാളുടെ ഉള്ളിൽ ഇതൊക്കെ ശരിക്കും സംഭവിക്കുമോ എന്നുള്ള ചെറിയ പേടിയുണ്ട്. അതുകൊണ്ടാവണം അയാൾ ഡോക്ടറോട് സംസാരിക്കുന്നതൊക്കെ വിശദമായി കാണിക്കുന്നത്. പൊടുന്നനെ വിവാഹം മുടങ്ങിയ ആഘാതം മറയ്ക്കാൻ, ആ ദുരന്തത്തിൽ നിന്ന് പറ്റാവുന്നത്ര ദൂരത്തേക്ക് പോകാൻ വേണ്ടി ആ രാത്രിയിൽ അയാൾ ലഹരിയിലേക്ക് കുഴിച്ചു കുഴിച്ചു പോവുകയാണ്. അവിടേക്കാണ് മാഹിഷ്മതി വരുന്നത്. കഞ്ചാവും മദ്യവും സിഗരറ്റും എല്ലാം ചേർന്ന് സൃഷ്ടിക്കുന്ന ഒരു ലോകത്തു നടക്കുന്ന സംഭവങ്ങളാണോ പിന്നീടയാൾ അനുഭവിക്കുന്നത് അതോ പണ്ടേ ദുർബലമായിരുന്ന അയാളുടെ മനോനില ശരിക്കും തകരാറിലായോ എന്നും വ്യക്തമാക്കാതെയാണ് സിനിമ മുന്നോട്ടു പോകുന്നത്. വിൻസന്റ് അനുഭവിക്കുന്ന ആശയക്കുഴപ്പം പ്രേക്ഷകനുമുണ്ടാവും. എന്നാൽ സമാനമായ സിനിമകൾ മുമ്പ് കണ്ടിട്ടുള്ള ഒരാൾ പോലും ഈ സിനിമയുടെ അന്ത്യം ഇങ്ങനെയാകും എന്ന് പ്രതീക്ഷിക്കില്ല. പരിണാമഗുപ്തിയിൽ അവളെക്കുറിച്ചുള്ള വിശദാംശങ്ങൾ മൊത്തമായി വെളിപ്പെടുത്താതെ അവളെ മറയത്ത് തന്നെ നിർത്തിയിരിക്കുകയാണ്. ആ രാത്രിയിൽ അവിടെ എന്തൊക്കെയാവും നടന്നത് ? , അവൾ അവിടെ എങ്ങനെ എത്തിപ്പെട്ടു? എങ്ങനെ രക്ഷപെട്ടു ? എങ്ങനെയാണു അവൾ ജയിലിലായത് എന്നൊക്കെയുള്ള പല ചോദ്യങ്ങൾക്കുമുള്ള മറുപടി വിൻസന്റിനും പ്രേക്ഷകനും ലഭിക്കുന്നില്ല. ഇതെല്ലാം ചേർന്ന് ആ രാത്രിയുടെ നിഗൂഢതയെ വീണ്ടും ദുരൂഹമായി തന്നെ നിർത്തിയത് വളരെ ഇഷ്ടമായി. ![](https://cdn.boolokam.com/articles/2023/11/123-4.jpg)കല്യാണത്തിന്റെ തലേദിവസവും പള്ളിയിൽ നിന്ന് തിരിച്ചു വരുന്നതിനു മുമ്പും സ്ത്രീകളോടുള്ള അയാളുടെ സമീപനം സ്നേഹം നിറഞ്ഞതാണ്. സെക്‌സിനേക്കാൾ തനിക്കൊരു കൂട്ട് എന്ന രീതിയിലാണ് അയാൾ തന്റെ പ്രതിശ്രുത വധുവിനെ കാണുന്നത്. അമ്മയും അച്ഛനും നഷ്ടപ്പെട്ട്, ഏകദേശം ഒറ്റപ്പെട്ട ജീവിതം നയിക്കുന്ന തന്റെ ഏകാന്തത മാറ്റാൻ ഒരാൾ വരുന്നു എന്ന സന്തോഷം അയാളുടെ എല്ലാ പ്രവൃത്തിയിലും കാണാം. തനിക്ക് മാത്രമായി അവളെ കിട്ടണം എന്ന അയാളുടെ ആഗ്രഹം അവളുമായുള്ള വിൻസെന്റിന്റെ ഫോൺ സംഭാഷണങ്ങളിൽ വ്യക്തമാണ്. ഒരു തരത്തിൽ വളരെ പൊസ്സസ്സീവ് ആയ അയാൾ അവളുടെ ന്യായമായ ആവശ്യങ്ങൾ പോലും നിസ്സാരമായാണ് കാണുന്നത്. ഒരുപക്ഷെ തന്റെ സ്നേഹത്തിനു മുന്നിൽ അതൊക്കെ ചെറിയ സംഗതികളായാവും അയാൾക്ക് തോന്നുന്നത്. ഒടുവിൽ അതെല്ലാം പള്ളിമുറ്റത്ത് വച്ച് പൊടുന്നനെ ഇല്ലാതാവുമ്പോൾ നിരാശയും അമർഷവുമെല്ലാം അയാളിലേക്ക് ഇരച്ചു കയറുകയാണ്. വളരെയധികം ആഹ്ലാദത്തോടെ ആസ്വദിക്കാൻ വച്ചിരുന്ന ആ രാത്രി "പറ്റിച്ചിട്ടു" പോയ ഒരു പെണ്ണിന് വേണ്ടി കളയാനില്ലെന്നും ആ രാത്രി ഏതെങ്കിലും പെണ്ണുമായി തനിക്ക് ഉറങ്ങിയേ പറ്റൂ എന്ന നിലയിലേക്കും വിൻസന്റ് മാറുന്നതും അത്യുഗ്രനായാണ് ജോജു ജോർജ് അവതരിപ്പിച്ചിരിക്കുന്നത്. പ്രത്യേകിച്ച് ആ അഭിസാരികയുമായുള്ള അയാളുടെ സംഭാഷണം. സിനിമയുടെ തുടക്കത്തിൽ നമ്മളെ പരിചയപ്പെടുത്തുന്ന വിൻസെന്റല്ല അത് ചെയ്യുന്നത്. ക്ഷീണിതനായി അവളോട് യാചിക്കുന്ന അയാളുടെ ദൈന്യത നിറഞ്ഞ മുഖവും സ്വരവുമൊക്കെ ജോജു ഉഗ്രനായി ചെയ്തിട്ടുണ്ട്. മാഹിഷ്മതി അപ്രത്യക്ഷയായ ശേഷം താൻ അവളോട് തെറ്റ് ചെയ്തു കാണുമോ എന്ന ഭയവും പശ്ചാത്താപവുമാണ് അയാളെ ഭരിക്കുന്നത്. അല്ലാതെ ഒരു പെണ്ണിനെ കീഴ്‌പ്പെടുത്തി അന്ന് തന്നെ ഒഴിവാക്കിപ്പോയ പ്രതിശ്രുത വധുവിനോട് പ്രതികാരം തീർത്തു എന്ന സംതൃപ്തിയല്ല വിൻസന്റ് പ്രകടിപ്പിക്കുന്നത്. തന്നെക്കാൾ വലിയ ഒരു കുഴിയിൽ വീണുകിടന്ന കരയുന്ന രംഗങ്ങളിലൊക്കെ ജോജുവിന്റെ അഭിനയം ഗംഭീരമാണ്. ![](https://cdn.boolokam.com/articles/2023/11/fwwfw.jpg)ഇതുപോലെ തന്നെ മനോഹരമായ ഒരു കഥാപാത്രമാണ് ലിജോ മോൾ അവതരിപ്പിച്ച സിനി എന്ന ലേഡി കോൺസ്റ്റബിൾ. വിൻസന്റിന് വേണ്ടി അവളെ മുമ്പ് ആലോചിച്ചിരുന്നെങ്കിലും മറ്റ്‌ ആലോചനകൾ മുടങ്ങിപ്പോയ അതേ കാരണങ്ങൾ കൊണ്ടാവാം അതും നടക്കാതെ പോയത് . അവളുടെ സഹപ്രവർത്തകയായ അനസൂയയുടെ ചില അഭിപ്രായപ്രകടനങ്ങളിൽ നിന്ന് നമുക്കത് ഊഹിക്കാം. എന്നാൽ സിനിയുടെ പെരുമാറ്റത്തിൽ അയാളോടുള്ള അവളുടെ സ്നേഹവും കരുതലും പ്രകടമാണ്. കറങ്ങിക്കൊണ്ടിരിക്കുന്ന ആ ജീപ്പിലിരുന്ന് അവൾ ഒറ്റപ്പെട്ട ആ വീട്ടിൽ നടക്കുന്ന സംഭവങ്ങൾ അറിയുന്നുണ്ട്. അവിടെ വിഹ്വലനായ വിൻസന്റ് നടത്തുന്ന പരാക്രമങ്ങളും അവൾ കാണുന്നുണ്ട്. അവളെക്കാൾ വിൻസന്റിനെ അടുത്തറിയാവുന്നയാളാണ് S I അശോകൻ ( ചെമ്പൻ വിനോദ് ജോസ് ). എന്നാൽ ആ രാത്രിയിൽ അയാളേക്കാൾ നന്നായി വിൻസന്റിനെ മനസ്സിലാക്കുന്നത് സിനിയാണ്. എത്രയും പെട്ടെന്ന് ആ വീട്ടിൽ പോയി എന്താണ് നടക്കുന്നത് എന്നന്വേഷിക്കണം എന്നുറപ്പിച്ചു പറയുന്നത് അവൾ മാത്രമാണ്. അന്നത്തെ രാത്രിയിൽ ഒരുപക്ഷെ വിൻസന്റിനോട് ഏറ്റവും ദയയോടെ പെരുമാറുന്നത് സിനിയും കണ്മുന്നിൽ വന്നിട്ട് ഒന്നും ചെയ്യാതെ പോയ ആ കടുവയുമാണ് എന്ന് തോന്നുന്നു. പറയാതെ പറഞ്ഞ പ്രണയം വളരെ ചുരുക്കം ഡയലോഗുകളിലൂടെയും ഷോട്ടുകളിലൂടെയും സംവിധായകൻ അവതരിപ്പിച്ചിട്ടുണ്ട്. അവളും വിൻസന്റും തമ്മിലുള്ള കെമിസ്ട്രി അതിമനോഹരമാണ്. ക്ലൈമാക്സിൽ വീട്ടിനുള്ളിലെ ആ ടോയ്‌ലെറ്റ് കാണിക്കുന്നുണ്ടല്ലോ. അപ്പനോടുള്ള സ്നേഹമോ ആദരവോ ഒക്കെക്കൊണ്ടാണ് അപ്പനിഷ്ടമില്ലാതിരുന്ന ആ ടോയ്‌ലെറ്റ് അയാൾ ജെസ്സിക്ക് നിഷേധിക്കുന്നത്. എന്നാൽ സ്നേഹത്തിനു മുന്നിൽ അതൊക്കെ മാറ്റിവയ്ക്കാൻ മടിയില്ലാത്ത ഒരാളാണ് അയാൾ എന്നത് കാണിക്കാനാണ് ആ സീൻ ചേർത്തിരിക്കുന്നത് എന്ന് തോന്നുന്നു. മാഹിഷ്മതിയുടെ ഫോൺ വരുമ്പോൾ തനിക്ക് നല്ലൊരു ജീവിതം തന്ന ഒരാളോടുള്ള കടപ്പാടും സ്നേഹവും സന്തോഷവുമാണ് അയാളിലുള്ളത്. ഒരു പരിഭ്രമവുമില്ലാതെയാണ് അയാൾ അവളോട് സംസാരിക്കുന്നത്. ![](https://cdn.boolokam.com/articles/2023/11/ANI-20231017060439.jpg)എ കെ സാജൻ സംവിധാനം ചെയ്ത മിക്ക സിനിമകളും കണ്ടിട്ടുള്ളയാളാണ് ഞാൻ. അദ്ദേഹം സംവിധാനം ചെയ്തതിൽ ഏറ്റവും മികച്ച സിനിമ ഇതുതന്നെയാണ് എന്ന് പറയാതെ വയ്യ. ഒരു സ്പൂൺ ഫീഡിങ്ങും ഇല്ലാതെയാണ് അദ്ദേഹം ഈ കഥ പറഞ്ഞിരിക്കുന്നത്. അത് തന്നെയാണ് ഈ സിനിമയുടെ ആകർഷണവും.
