---
author: Beaumaris
categories:
- Entertainment
comment_count: 0
date: 2023-05-21 13:44:39
draft: false
image: ''
like_count: 9031
share_count: 6030
tags:
- Glimpse of Malaikottai Vaaliban
- John &amp; Mary Creatives Presents
- lijo jose pellissery
- malaikottai vaaliban
- mohanlal
title: ‘മലൈകോട്ടൈ വാലിബന്‍’ മോഹൻലാലിൻറെ പിറന്നാൾ ദിനത്തിൽ പ്രത്യേക വീഡിയോ പുറത്തുവിട്ട്
  സിനിമാ ടീം
view_count: 361696
---

മോഹന്‍ലാലിന്റെ ആരാധകർ ഏറെ പ്രതീക്ഷയോടെ കാത്തിരുന്ന സർപ്രൈസ് അദ്ദേഹത്തിന്റെ പിറന്നാൾ ദിനത്തിൽ പുറത്തുവിട്ട് ‘മലൈകോട്ടൈ വാലിബന്‍’ ടീം. ചിത്രത്തില്‍ നിന്നുള്ള ആദ്യ ടീസർ വീഡിയോയാണ് സോഷ്യൽ മീഡിയയിലൂടെ പുറത്തുവിട്ടിരിക്കുന്നത്. വാലിബന്‍ ലുക്കില്‍ വടവുമായി മുന്നേറുന്ന മോഹന്‍ലാലിനെ വിഡിയോയിൽ കാണാവുന്നതാണ്. ചുരുങ്ങിയ സമയം കൊണ്ട് ലക്ഷക്കണക്കിന് ആളുകളാണ് ടീസർ കണ്ടിരിക്കുന്നത്. മധു നീലകണ്ഠൻ ഛായാഗ്രഹണം നിർവഹിക്കുന്ന ചിത്രത്തിൽ മറ്റു പ്രധാന കഥാപാത്രങ്ങളെ അവതരിപ്പിക്കുന്നത് മറാഠി നടി സൊണാലി കുല്‍ക്കര്‍ണി, ഹരീഷ് പേരടി, , ഡാനിഷ്, ഹരിപ്രശാന്ത് വര്‍മ,മണികണ്ഠൻ ആചാരി, രാജീവ് പിള്ള തുടങ്ങിയവരാണ്. ഷിബു ബേബി ജോണിന്‍റെ ജോണ്‍ ആന്‍ഡ് മേരി ക്രിയേറ്റീവിനൊപ്പം മാക്സ് ലാബ് സിനിമാസ്, സെഞ്ച്വറി ഫിലിംസ് എന്നിവരാണ് ചിത്രത്തിൻറെ നിർമ്മാണ പങ്കാളികൾ. https://youtu.be/R7yc_FegczU