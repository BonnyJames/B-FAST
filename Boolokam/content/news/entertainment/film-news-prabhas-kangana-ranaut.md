---
author: Beaumaris
categories:
- Entertainment
comment_count: 0
date: 2022-09-04 07:01:21
draft: false
image: ''
like_count: 121873
share_count: 61811
tags:
- Kangana Ranaut
- prabhas
title: അന്ന് പ്രഭാസിനോട് വഴക്കിട്ട് മിണ്ടാൻ കൂടി തോന്നിയില്ലെന്ന് കങ്കണ
view_count: 2290239
---

ബാഹുബലിയിലെ പ്രകടനത്തിന് പ്രഭാസിനെ അഭിനന്ദിച്ചു കൊണ്ട് നടി കങ്കണ റണാവത്ത് രംഗത്തെത്തിയത് വാര്‍ത്തകളില്‍ ഇടം നേടിയിരുന്നു. ബാഹുബലി കണ്ടപ്പോള്‍ അതിശയം തോന്നിയെന്നാണ് താരം പറഞ്ഞത്. എന്നാൽ പണ്ട് തങ്ങൾ ഒന്നിച്ച് അഭിനയിച്ചപ്പോള്‍ വഴക്കിട്ടിരുന്നു എന്നും കങ്കണ ഒരു അഭിമുഖത്തില്‍ വെളിപ്പെടുത്തി. ഏക് നിരഞ്ജന്‍ എന്ന സിനിമയിലാണ് ഇരുവരും ഒന്നിച്ചു അഭിനയിച്ചത്. അതിന്റെ ലൊക്കേഷനിൽ വച്ചാണ് പ്രഭാസിനോട് പൊരിഞ്ഞ വഴക്കുണ്ടായതെന്നു കങ്കണ പറഞ്ഞു. അതോടെ പ്രഭാസിനോട് മിണ്ടാൻ കൂടി തോന്നിയില്ലെന്ന് കങ്കണ പറയുന്നു. 2009ല്‍ റിലീസ് ചെയ്ത സിനിമയാണ് ഏക് നിരഞ്ജന്‍. കങ്കണയുടെ വാക്കുകൾ ഇങ്ങനെ ”പ്രഭാസ് നന്നായി വളര്‍ന്ന് വന്നത് കണ്ടപ്പോള്‍ എനിക്ക് സന്തോഷം തോന്നുന്നു. ഞങ്ങള്‍ ഒരുമിച്ച് അഭിനയിച്ച സമയത്ത് പരസ്പരം വഴക്കിട്ടിരുന്നു. തമ്മില്‍ സംസാരിക്കുന്നത് പോലും നിര്‍ത്തുന്ന തരത്തില്‍ വലിയ വഴക്ക് ഉണ്ടായത് ഇപ്പോഴും ഞാന്‍ ഓര്‍ക്കുന്നുണ്ട്. പിന്നെ ബാഹുബലി കണ്ടപ്പോള്‍ അതിശയം തോന്നി. അദ്ദേഹത്തിന്റെ ഈ നേട്ടത്തില്‍ ഞാന്‍ അഭിമാനിക്കുന്നു. അദ്ദേഹത്തിനും അങ്ങനെ തന്നെയായിരിക്കും തോന്നിയതെന്ന് എനിക്ക് ഉറപ്പുണ്ട്” കങ്കണ പറഞ്ഞു.