---
author: Beaumaris
categories:
- Entertainment
comment_count: 0
date: 2023-09-08 07:51:24
draft: false
image: https://cdn.boolokam.com/articles/2023/09/fwwwe.jpg
like_count: 100816
share_count: 8013
tags:
- Atlee
- jawan movie
- Nayanthara
- Shah Rukh Khan
- Sibin Joseph Thommashery
title: കേരളത്തിൽ പടം താഴെ വീണാല് പോകുന്ന ഒന്നോ രണ്ടോ കോടി ഒന്നും ഈ സിനിമയ്ക്ക് ഒരു
  പ്രശ്നമേയല്ല
view_count: 1425748
---

**Sibin Joseph Thommashery** രാജാറാണി മാറ്റി നിർത്തിയാൽ അറ്റ്ലി സിനിമകൾ എല്ലാം അയാളുടെ ഇഷ്ടതാരത്തെ അഥവാ വിജയ് എന്ന സൂപ്പർ താരത്തെ ആഘോഷിക്കാൻ വേണ്ടി ഉണ്ടാക്കിയിട്ടുള്ളതാണ്. അയാളുടെ വാക്കുകൾ തന്നെ കടം എടുത്ത് പറഞാൽ അദ്ദേഹത്തിൻ്റെ സിനിമകൾ എല്ലാം അയാളുടെ അണ്ണന് വേണ്ടി മാത്രം ഉണ്ടാക്കിയിട്ടുള്ളതാണ്.ബാക്കി നടീ നടന്മാർക്ക് പെർഫോം ചെയ്യാനുള്ള സ്പേസ് കൊടുക്കുമ്പോൾ പോലും ,സ്ക്രീനിൽ ഉള്ളപോഴും ഇല്ലാത്തപോഴും വിജയ് എന്ന നായകൻ്റെ പെർഫോമൻസിന് മുകളിലേക്ക് മറ്റൊരാളുടെ പെർഫോർമൻസ് എത്തുന്നത് ഒരു വിജയ് - അറ്റ്‌ലി സിനിമയിലും കാണാൻ പറ്റില്ല. തൻ്റെ നായകനെ എങ്ങനെ സ്ക്രീനിൽ കാണിക്കണം എന്ന് വ്യക്തമായ പ്ലാനിംഗ് സംവിധായകൻ എന്ന നിലയിൽ അദ്ദേഹത്തിനുണ്ട്. ജവാനിലേക്ക് വരുമ്പോഴും ഈ കാര്യത്തിൽ അറ്റ്ലീ ഒരു തരത്തിലും മാറ്റം വരുത്തിയിട്ടില്ല. ഷാരൂഖ് ഖാൻ എന്ന അന്യായ പെർഫോർമർ തുടക്കം മുതൽ അഴിഞ്ഞാടുന്ന ഒരു സിനിമ തന്നെയാണ് ജവാൻ. ഈ സിനിമയുടെ pre-production മുതലുള്ള മാർക്കറ്റിംഗ് നോക്കിയാൽ മനസ്സിലാകും, നോർത്ത് ഇന്ത്യൻ കാണികൾക്ക് വേണ്ടിയുള്ള ഒരു സിനിമ തന്നെ ആയിരുന്നു ജവാൻ. പടം മുഴുവൻ അടിച്ചുമാറ്റൽ ആണ്, കണ്ട് മടുത്ത സീനുകൾ ആണ് എന്നൊക്കെ പറയുമ്പോഴും ഒരു കാര്യം മറക്കരുത്,സകല ഭാഷയിലെ സിനിമകളും കഷ്ടപ്പെട്ട് സബ് ടൈറ്റിൽ ഒപ്പിച്ചു നമ്മൾ കാണുന്നത് പോലെ അല്ല നോർത്തിലേക്ക് ചെന്നാൽ,അവർക്ക് സിനിമ ആസ്വദിക്കാൻ അവരുടെ ഭാഷ നിർബന്ധമാണ്.അത് കൊണ്ട് തന്നെ ജവാനിൽ ഉള്ള കോപ്പിയടിയും റഫറൻസും ഒക്കെ നമുക്ക് മാത്രം ആണ് ക്രിഞ്ചും മടുപ്പും ഒക്കെ ആവുന്നത്.അവർക്ക് അതല്ല.നല്ലൊരു മാസ് മസാല പടം കാണണം എങ്കിൽ സൗത്ത് ഇന്ത്യയിൽ നിന്നൊരു സിനിമ വരണം എന്ന് പറഞ്ഞു കൊണ്ടിരിക്കുന്ന ടീമിൻ്റെ അടുത്തേക്കാണ് പക്കാ സൗത്ത് മസാല ഫ്ലേവറുകൾ ചേർത്ത് അവരുടെ സ്വന്തം നായകനെ,അതും അവർ ഇതുവരെ കാണാത്ത വേറെ ലെവൽ മാസ് അവതാരം ആയി അറ്റ്‌ലീ ഇറക്കി വിട്ടിരിക്കുന്നത്. ![](https://cdn.boolokam.com/articles/2023/09/fwwwe.jpg)അന്യായ സ്ക്രീൻ പ്രസൻസും സ്വാഗും ആയി ഷാരൂഖ് അഴിഞ്ഞാടുമ്പോൾ അവർക്ക് പ്രതീക്ഷിച്ചതിലും അപ്പുറത്താണ് ജവാൻ. അവിടെ അവർ ലോജികോ മറ്റോ അന്വേഷിക്കുന്നില്ല...വേനൽകാലത്ത് പെയ്ത മഴ പോലെ അവർ അത് ആസ്വദിക്കുന്നു. ആഘോഷിക്കുന്നു..ബോളിവുഡ് കണ്ട ഏറ്റവും വലിയ വിജയത്തിലേക്ക് ആണ് ജവാൻ കയറി ചെല്ലാൻ പോകുന്നത്. അത് മനസ്സിലാക്കണം എങ്കിൽ മലയാളത്തിലെ സിനിമ ഗ്രൂപ്പുകളിൽ നിന്നൊക്കെ മാറി ട്വിട്ടറിലോ മറ്റോ നോർത്ത് ഇന്ത്യൻ പേജുകളിൽ ഒന്ന് ചെന്ന് നോക്കിയാൽ മതി,വേറെ ലെവൽ റിപ്പോർട്ട് ആണ് സിനിമയ്ക്ക് കിട്ടുന്നത്. പിന്നെ കേരളത്തിൽ പടം താഴെ വീണാല് പോകുന്ന ഒന്നോ രണ്ടോ കോടി ഒന്നും ഈ സിനിമയ്ക്ക് ഒരു പ്രശ്നമേയല്ല,കാരണം ഈ സിനിമയുടെ നായകൻ്റെ പേര് ഷാരൂഖ് ഖാൻ എന്നാണ്. അയാളുടെ തിരിച്ചുവരവ് ഭാഷയ്ക്കും ദേശത്തിനും അപ്പുറം ഈ രാജ്യം തന്നെ ഒരുമിച്ച് നിന്ന് ആഘോഷിച്ചത് അത്ര പഴയ കഥയല്ല,SRK എന്ന മൂന്നക്ഷരത്തിൻ അപ്പുറം ഇന്ത്യൻ സിനിമ അയാൾക്ക് നൽകിയ മറ്റൊരു പേര് കൂടെ ഉണ്ട്.." കിംഗ് ഖാൻ"....അതെ, അയാൾ രാജാവ് തന്നെയാണ്