---
author: Beaumaris
categories:
- Entertainment
comment_count: 0
date: 2023-09-15 07:46:28
draft: false
image: ''
like_count: 92456
share_count: 21746
tags:
- danush
- simbu
- tamil producers asossiation
- vishal
title: ധനുഷ്, വിശാൽ, ചിമ്പു, അഥർവ്വ എന്നിവർക്ക് വിലക്ക്
view_count: 1158705
---

തമിഴ് ചലചിത്ര താരങ്ങളായ ധനുഷ്, വിശാൽ, ചിമ്പു, അഥർവ്വ എന്നിവർക്ക് തമിഴ്നാട് പ്രൊഡ്യൂസേഴ്സ് അസോസിയേഷന്റെ വിലക്ക് ഏർപ്പെടുത്തി.നിർമ്മാതാവ് മൈക്കിൾ രായപ്പനുമായി "അൻപാനവൻ അടങ്കാതവൻ അസറാദവൻ" സിനിമയുടെ ഷൂട്ടിങ്ങ് സമയത്ത് തുടങ്ങിയ തർക്കം അനിശ്ചിതമായി തുടരുന്നതിനെത്തുടർന്നാണ് ചിമ്പുവിനു വിലക്കേർപ്പെടുത്തിയത്.നിർമാതാക്കളുടെ സംഘടനയുടെ പ്രസിഡന്റായിരിക്കെ, യൂണിയന്റെ പണം കൈകാര്യം ചെയ്തതിൽ വന്ന വീഴ്ചയുടെ പേരിൽ ആണ് വിശാലിന് വിലക്ക്. തേനാണ്ടൽ മുരളി നിർമ്മിക്കുന്ന ചിത്രത്തിന്റെ 80 ശതമാനം ചിത്രീകരണം പൂർത്തിയായതിന് ശേഷം ഷൂട്ടിങ്ങിന് എത്താതിരുന്നത് നിർമാതാവിന് സാമ്പത്തിക നഷ്ടമുണ്ടാക്കിയെന്നാണ് ധനുഷിനെതിരെയുള്ള പരാതി.മിന്നൽ വീരൻ സിനിമയുടെ നിർമ്മാതാവ് മതിയഴഗൻ നൽകിയ പരാതിയിൽ നടന്‍ അഥര്‍വയുടെ പ്രതികരണം തൃപ്തികരമല്ലെന്നും പ്രശ്ന പരിഹാരത്തിന് നടന്‍ സഹകരിച്ചില്ലെന്നും ആരോപിച്ചാണ് വിലക്ക്.സംഘടനയുമായി നടന്മാര്‍ സമവായത്തിലെത്തുമെന്നാണ് പ്രതീക്ഷ. ഇനിയൊരറിയിപ്പ് ഉണ്ടാവുന്നത് വരെ താരങ്ങൾക്ക് തമിഴ് സിനിമയിലെ ഒരു നിർമ്മാതാവിനൊപ്പവും വർക്ക് ചെയ്യാൻ സാധിക്കില്ല.