---
title: "മണിരത്നം പോലൊരു മാസ്റ്റർ ക്രാഫ്റ്റ്സ്മാന്റെ കൈയ്യിലൂടെ ജനിച്ച ഈ സിനിമ അതിമനോഹരമായ ഒരു അനുഭവം ആയിരിക്കും"
date: 2022-09-21T15:56:52
draft: false
categories: ["Entertainment"]
tags: ['Featured', 'manirathnam', 'ponniyin selvan']
author: "Beaumaris"
---

<strong>Suraj Sahadevan </strong>
<h3><strong>PS-1 - പൊന്നിയിൻ സെൽവൻ</strong>
(സ്പോയിലറുകളില്ല,  അൽപം നീണ്ട പോസ്റ്റാണ്)</h3>
സെപ്റ്റംബർ 30ന് മണിരത്നത്തിന്റെ പൊന്നിയിൻ സെൽവൻ റിലീസ് ചെയ്യുകയാണ്. തമിഴിൽ ഇതുവരെ രചിക്കപ്പെട്ടതിൽ ഏറ്റവും മികച്ച നോവൽ എന്ന് പറയപ്പെടുന്ന, കൽക്കി കൃഷ്ണമൂർത്തി രചിച്ച, ഇതേ പേരിലുള്ള നോവലിനെ ആസ്പദമാക്കിയാണ് സിനിമ. അനിയൻ വാങ്ങിത്തന്ന മലയാളം പരിഭാഷ, 75 വർഷങ്ങൾക്കു മുൻപ് എഴുതിയ നോവൽ എന്ന മുൻവിധിയോടെ വലിയ താല്പര്യമൊന്നുമില്ലാതെയാണ് ഞാൻ വായിച്ചു തുടങ്ങിയതെങ്കിലും 10-15 പേജുകൾ കഴിഞ്ഞപ്പോൾ മുതൽ ആവേശത്തോടെയാണ് വായിച്ചു തീർത്തത്. യഥാർത്ഥ ചരിത്രവും, ഫിക്ഷനും അതിമനോഹരമായി സംയോജിപ്പിച്ച്, കരുത്തരായ കഥാപാത്രങ്ങളും, പൊളിറ്റിക്സും, പ്രണയവും, ഉദ്വേഗജനകമായ കഥപറച്ചിലും, ഒരുപാട് ട്വിസ്റ്റുകളും ഒക്കെയായി ഒരു ഇന്ത്യൻ ഗെയിം ഓഫ് ത്രോൺസാണ് (Game of Thrones) പൊന്നിയിൻ സെൽവൻ എന്ന നോവൽ.

സിനിമ കാണുന്നതിന് മുമ്പ് അല്പം ചരിത്രം അറിഞ്ഞു വെക്കാൻ താൽപര്യമുള്ളവർക്ക് വേണ്ടിയാണ് ഈ പോസ്റ്റ്.കാവേരി നദിയുടെ വേറൊരു പേരാണ് 'പൊന്നി'. ബിസി 3-ആം നൂറ്റാണ്ടിന് മുൻപ് തുടങ്ങി എഡി 13-ആം നൂറ്റാണ്ട് വരെ ആയിരത്തോളം കൊല്ലം ഭരിച്ച ചോള രാജവംശത്തിന്റെ ഏറ്റവും മികച്ച രാജാവായി അറിയപ്പെടുന്ന രാജരാജചോളനായി കാവേരിയുടെ മകൻ എന്ന 'പൊന്നിയിൻ സെൽവൻ'.

<img class="wp-image-351612 aligncenter" src="https://cdn.boolokam.com/articles/2022/09/rggyyyy-1-1.jpg" alt="" width="832" height="468" />നൂറ്റാണ്ടുകളായി ക്ഷയിച്ചിരുന്ന ചോളരാജ്യം വീണ്ടും ഉയർത്തെഴുനേൽക്കുന്നത് 9-ആം നൂറ്റാണ്ടിന്റെ പകുതിയോടെയാണ്. പല്ലവൻമാരുടെ സാമന്തരായി നിന്ന ചോളരാജാവായ വിജയാലയചോളൻ, പാണ്ഡ്യൻമാരും പല്ലവൻമാരും തമ്മിലുള്ള യുദ്ധത്തിൽ കൂടിച്ചേർന്ന് പാണ്ഡ്യൻമാരുടെ കൈയ്യിൽ നിന്നും തഞ്ചാവൂർ പിടിച്ചെടുക്കുകയായിരുന്നു.

വിജയാലയചോളന്റെ മകൻ ഒന്നാം ആദിത്യചോളനും(Aditya 1), അദ്ദേഹത്തിന്റെ കാലശേഷം മകൻ ഒന്നാം പരാന്തകചോളനും (Paranthaka 1) ചോള രാജ്യത്തിന്റെ വിസ്തൃതി വലുതാക്കി. പരാന്തകചോളന്റെ മൂത്തമകൻ യുദ്ധത്തിൽ കൊല്ലപ്പെട്ടതിനെതുടർന്ന് രണ്ടാമത്തെ മകനായ ഗണ്ഡരാദിത്യൻ രാജാവായി. ഗണ്ഡരാദിത്യചോളൻ കലകളിലും, ആത്മീയതയിലുമാണ് കൂടുതൽ ശ്രദ്ധിച്ചിരുന്നത്. മരിക്കുന്ന സമയത്ത്, അദ്ദേഹത്തിന് ഭാര്യ ചെമ്പൈയ്യിൻ മഹാദേവിയിലുണ്ടായ മകൻ മധുരാന്തകൻ (റഹ്മാൻ അവതരിപ്പിക്കുന്ന കഥാപാത്രം) വളരെ ചെറിയ കുട്ടിയായിരുന്നതിനാൽ ഗണ്ഡരാദിത്യചോളൻ സ്വന്തം അനിയൻ അരിഞ്ജയനെ രാജാവായി പ്രഖ്യാപിച്ചു. വളരെ ചെറിയ കാലം മാത്രം ഭരിച്ച് മരണമടഞ്ഞ അരിഞ്ജയന്റെ കാലശേഷം, മകൻ രണ്ടാം പരാന്തക ചോളൻ (Paranthaka II) അഥവാ സുന്ദരചോളൻ രാജാവായി മാറിയ ശേഷമാണ് ചോളരാജ്യം ഒരു സാമ്രാജ്യമായി മാറുന്ന യാത്രക്ക് ചുവട് വച്ച് തുടങ്ങുന്നത്.

കഥ തുടങ്ങുമ്പോൾ സുന്ദരചോളൻ (പ്രകാശ് രാജ്) പ്രായമായി മധുരയിലെ കൊട്ടാരത്തിൽ രോഗശയ്യയിലാണ്. മൂത്തമകനായ ആദിത്യകരികാലൻ (വിക്രം അവതരിപ്പിക്കുന്ന കഥാപാത്രം) വടക്ക് തഞ്ചാവൂരിലും, ഇളയ മകനായ അരുൾമൊഴിവർമ്മൻ (ജയം രവി അവതരിപ്പിക്കുന്ന കഥാപാത്രം) ശ്രീലങ്കയിലും പടം നയിക്കുകയാണ്. മകളായ കുന്ദാവൈ (തൃഷ) ചോള വംശത്തിന്റെ തറവാടായ പഴയറയിലും.

ഭരണത്തിന്റെ കടിഞ്ഞാൺ മുഴുവൻ മന്ത്രിമാരും, സഹോദരങ്ങളുമായ വലിയ പഴുവേട്ടരയരുടെയും (ശരത്കുമാർ), ചെറിയ പഴുവേട്ടരയരുടെയും (പാർത്ഥിപൻ) കയ്യിലാണ്. അച്ഛന്റെ ജീവന് ഭീഷണിയുണ്ടെന്ന് സംശയിക്കുന്ന ആദിത്യകരികാലൻ, തന്റെ ആത്മസുഹൃത്തായ വന്ദ്യദേവൻ (കാർത്തി) കൈവശം തന്റെ അച്ഛനും, കുന്ദാവൈക്കും എഴുത്തുകൾ കൊടുത്തുവിടുന്നു. ചില പ്രമാണിമാരും മന്ത്രിമാരും ചേർന്ന് മധുരാന്തകനെ രാജാവായി വാഴിക്കാനുള്ള ഒരു നീക്കം നടക്കുന്നുണ്ട് എന്ന് തന്റെ യാത്രാമധ്യേ വന്ദ്യദേവൻ മനസ്സിലാക്കുന്നു.

<img class="size-full wp-image-351613 aligncenter" src="https://cdn.boolokam.com/articles/2022/09/r3y3y.jpg" alt="" width="1024" height="768" />എടുത്തുചാട്ടക്കാരനായ വന്ദ്യദേവന്റെ തുടർന്നുള്ള യാത്രയിലൂടെയും, കണ്ടുമുട്ടുന്ന കഥാപാത്രങ്ങളിലൂടെയും, ചെന്നുപെടുന്ന പ്രശ്നങ്ങളിലൂടെയും, അതിന്റെ അനന്തരഫലങ്ങളിലൂടെയുമാണ് പൊന്നിയിൻ സെൽവൻ വികസിക്കുന്നത്. കൂട്ടിന് തമാശക്കാരനായ വൈഷ്ണവഭക്തൻ ആഴ്വാർക്കടിയാനുണ്ട് (ജയറാം), ഏത് കൊടുങ്കാറ്റിലും അനായാസം തോണി തുഴയുന്ന പൂങ്കുഴലിയുണ്ട് (ഐശ്വര്യ ലക്ഷ്മി), കുന്ദാവൈയുടെ കൂട്ടുകാരിയായ കൊടുമ്പാളൂർ രാജകുമാരി വാനതിയുണ്ട് (ശോഭിത ധുലിപാല), പ്രധാനമന്ത്രി അനിരുദ്ധബ്രഹ്മരായർ, ലാൽ അവതരിപ്പിക്കുന്ന മലയമ്മാൻ, ശ്രീലങ്കയിലെ ബുദ്ധഭിക്ഷുക്കൾ തുടങ്ങി അനേകം കഥാപാത്രങ്ങളുണ്ട്.

അരുൾമൊഴിവർണ്ണനാണ് ടൈറ്റിൽ കഥാപാത്രമായ പൊന്നിയിൻ സെൽവൻ എങ്കിലും, വന്ദ്യദേവനാണ് കഥ മുന്നോട്ടു കൊണ്ടു പോവുന്നതെങ്കിലും, കഥ മുഴുവൻ കിടന്നു കറങ്ങുന്നത് ഐശ്വര്യ റായ് അവതരിപ്പിക്കുന്ന നന്ദിനിക്ക് ചുറ്റുമാണ്. കഥയിലെ ഏറ്റവും ശക്തവും, നിഗൂഢവുമായ കഥാപാത്രം. വലിയ പഴുവേട്ടരയരുടെ ചെറുപ്പക്കാരിയായ ഭാര്യ. നോക്കുന്ന ഏത് പുരുഷനും മയങ്ങി പോവാൻ തക്കമുള്ള സൗന്ദര്യവും, സ്വന്തം കാര്യം നടത്തിയെടുക്കാനുള്ള ബുദ്ധിയും, സാമർത്ഥ്യവും, വാക്ചാതുര്യവും, ഒരുപാട് രഹസ്യങ്ങളും, അതിലേറെ ലക്ഷ്യങ്ങളുമുള്ളവളാണ് നന്ദിനി. നന്ദിനിയുടെ ജീവിതം ചോള രാജകുടുംബവുമായി എങ്ങനെ, എത്രത്തോളം ബന്ധപ്പെട്ടു കിടക്കുന്നു എന്നുള്ളത് കഥയിലെ ഏറ്റവും വലിയ സസ്പെൻസ് ആണ്.

ഒരു കാര്യം കൂടി പറയാതെ ഈ എഴുത്ത് പൂർണമാവില്ല. 75 വർഷങ്ങൾക്ക് മുൻപ് എഴുതിയ നോവലിലെ ശക്തമായ സ്ത്രീ കഥാപാത്രനിർമ്മിതിയെ പറ്റിയാണത്. സ്വന്തമായ തീരുമാനങ്ങളുള്ള, കാര്യങ്ങൾ നടത്തിയെടുക്കാൻ കഴിവുള്ളവർ. പുരുഷകഥാപാത്രങ്ങൾക്ക് ഒപ്പമോ, പല സമയത്തും ഒരു പടി മുകളിലോ നിൽക്കുന്ന, ധൈര്യശാലികളും, വിവേകമുള്ളവരുമായ സ്ത്രീകൾ. അത് രാജകുമാരിയായ കുന്ദാവൈയാകട്ടെ, നന്ദിനിയാകട്ടെ, തോണിക്കാരിയായ പൂങ്കുഴലിയാവട്ടെ, ഇതിലെ സ്ത്രീകഥാപാത്രങ്ങളാരും തന്നെ പുരുഷനെ അടിമപ്പെട്ടു ജീവിക്കുന്നവരല്ല. മറിച്ച്, നായകൻമാരായ കഥാപാത്രങ്ങൾ പല സന്ദർഭങ്ങളിലും രക്ഷപ്പെടുന്നത് സ്ത്രീകഥാപാത്രങ്ങളുടെ കഴിവുകൊണ്ടാണ്. പലരും പലപ്പോഴായി സിനിമയാക്കണമെന്ന് ആഗ്രഹിച്ച പുസ്തകമാണ് പൊന്നിയിൻ സെൽവൻ.

മണിരത്നം തന്നെ പലവട്ടം ശ്രമിച്ചെങ്കിലും, ഇപ്പോഴാണ് ഇത് യാഥാർഥ്യമാവുന്നത്. അതിവിപുലമായ കാസ്റ്റിംഗ്, എ ആർ റഹ്മാന്റെ സംഗീതം, തൊട്ടധരിണിയുടെ ആർട്ട് ഡയറക്ഷൻ, രവിവർമന്റെ കാമറ, എല്ലാം ചേർന്ന് മണിരത്നം പോലൊരു മാസ്റ്റർ ക്രാഫ്റ്റ്സ്മാന്റെ കൈയ്യിലൂടെ ജനിച്ച ഈ സിനിമ അതിമനോഹരമായ ഒരു അനുഭവം ആയിരിക്കും എന്ന് പ്രതീക്ഷിക്കാം


![മണിരത്നം പോലൊരു മാസ്റ്റർ ക്രാഫ്റ്റ്സ്മാന്റെ കൈയ്യിലൂടെ ജനിച്ച ഈ സിനിമ അതിമനോഹരമായ ഒരു അനുഭവം ആയിരിക്കും](https://cdn.boolokam.com/articles/2022/09/rggyyyy-1-1.jpg)**Suraj Sahadevan**

### **PS-1 - പൊന്നിയിൻ സെൽവൻ** (സ്പോയിലറുകളില്ല, അൽപം നീണ്ട പോസ്റ്റാണ്)

സെപ്റ്റംബർ 30ന് മണിരത്നത്തിന്റെ പൊന്നിയിൻ സെൽവൻ റിലീസ് ചെയ്യുകയാണ്. തമിഴിൽ ഇതുവരെ രചിക്കപ്പെട്ടതിൽ ഏറ്റവും മികച്ച നോവൽ എന്ന് പറയപ്പെടുന്ന, കൽക്കി കൃഷ്ണമൂർത്തി രചിച്ച, ഇതേ പേരിലുള്ള നോവലിനെ ആസ്പദമാക്കിയാണ് സിനിമ. അനിയൻ വാങ്ങിത്തന്ന മലയാളം പരിഭാഷ, 75 വർഷങ്ങൾക്കു മുൻപ് എഴുതിയ നോവൽ എന്ന മുൻവിധിയോടെ വലിയ താല്പര്യമൊന്നുമില്ലാതെയാണ് ഞാൻ വായിച്ചു തുടങ്ങിയതെങ്കിലും 10-15 പേജുകൾ കഴിഞ്ഞപ്പോൾ മുതൽ ആവേശത്തോടെയാണ് വായിച്ചു തീർത്തത്. യഥാർത്ഥ ചരിത്രവും, ഫിക്ഷനും അതിമനോഹരമായി സംയോജിപ്പിച്ച്, കരുത്തരായ കഥാപാത്രങ്ങളും, പൊളിറ്റിക്സും, പ്രണയവും, ഉദ്വേഗജനകമായ കഥപറച്ചിലും, ഒരുപാട് ട്വിസ്റ്റുകളും ഒക്കെയായി ഒരു ഇന്ത്യൻ ഗെയിം ഓഫ് ത്രോൺസാണ് (Game of Thrones) പൊന്നിയിൻ സെൽവൻ എന്ന നോവൽ. സിനിമ കാണുന്നതിന് മുമ്പ് അല്പം ചരിത്രം അറിഞ്ഞു വെക്കാൻ താൽപര്യമുള്ളവർക്ക് വേണ്ടിയാണ് ഈ പോസ്റ്റ്.കാവേരി നദിയുടെ വേറൊരു പേരാണ് 'പൊന്നി'. ബിസി 3-ആം നൂറ്റാണ്ടിന് മുൻപ് തുടങ്ങി എഡി 13-ആം നൂറ്റാണ്ട് വരെ ആയിരത്തോളം കൊല്ലം ഭരിച്ച ചോള രാജവംശത്തിന്റെ ഏറ്റവും മികച്ച രാജാവായി അറിയപ്പെടുന്ന രാജരാജചോളനായി കാവേരിയുടെ മകൻ എന്ന 'പൊന്നിയിൻ സെൽവൻ'. നൂറ്റാണ്ടുകളായി ക്ഷയിച്ചിരുന്ന ചോളരാജ്യം വീണ്ടും ഉയർത്തെഴുനേൽക്കുന്നത് 9-ആം നൂറ്റാണ്ടിന്റെ പകുതിയോടെയാണ്. പല്ലവൻമാരുടെ സാമന്തരായി നിന്ന ചോളരാജാവായ വിജയാലയചോളൻ, പാണ്ഡ്യൻമാരും പല്ലവൻമാരും തമ്മിലുള്ള യുദ്ധത്തിൽ കൂടിച്ചേർന്ന് പാണ്ഡ്യൻമാരുടെ കൈയ്യിൽ നിന്നും തഞ്ചാവൂർ പിടിച്ചെടുക്കുകയായിരുന്നു. വിജയാലയചോളന്റെ മകൻ ഒന്നാം ആദിത്യചോളനും(Aditya 1), അദ്ദേഹത്തിന്റെ കാലശേഷം മകൻ ഒന്നാം പരാന്തകചോളനും (Paranthaka 1) ചോള രാജ്യത്തിന്റെ വിസ്തൃതി വലുതാക്കി. പരാന്തകചോളന്റെ മൂത്തമകൻ യുദ്ധത്തിൽ കൊല്ലപ്പെട്ടതിനെതുടർന്ന് രണ്ടാമത്തെ മകനായ ഗണ്ഡരാദിത്യൻ രാജാവായി. ഗണ്ഡരാദിത്യചോളൻ കലകളിലും, ആത്മീയതയിലുമാണ് കൂടുതൽ ശ്രദ്ധിച്ചിരുന്നത്. മരിക്കുന്ന സമയത്ത്, അദ്ദേഹത്തിന് ഭാര്യ ചെമ്പൈയ്യിൻ മഹാദേവിയിലുണ്ടായ മകൻ മധുരാന്തകൻ (റഹ്മാൻ അവതരിപ്പിക്കുന്ന കഥാപാത്രം) വളരെ ചെറിയ കുട്ടിയായിരുന്നതിനാൽ ഗണ്ഡരാദിത്യചോളൻ സ്വന്തം അനിയൻ അരിഞ്ജയനെ രാജാവായി പ്രഖ്യാപിച്ചു. വളരെ ചെറിയ കാലം മാത്രം ഭരിച്ച് മരണമടഞ്ഞ അരിഞ്ജയന്റെ കാലശേഷം, മകൻ രണ്ടാം പരാന്തക ചോളൻ (Paranthaka II) അഥവാ സുന്ദരചോളൻ രാജാവായി മാറിയ ശേഷമാണ് ചോളരാജ്യം ഒരു സാമ്രാജ്യമായി മാറുന്ന യാത്രക്ക് ചുവട് വച്ച് തുടങ്ങുന്നത്. കഥ തുടങ്ങുമ്പോൾ സുന്ദരചോളൻ (പ്രകാശ് രാജ്) പ്രായമായി മധുരയിലെ കൊട്ടാരത്തിൽ രോഗശയ്യയിലാണ്. മൂത്തമകനായ ആദിത്യകരികാലൻ (വിക്രം അവതരിപ്പിക്കുന്ന കഥാപാത്രം) വടക്ക് തഞ്ചാവൂരിലും, ഇളയ മകനായ അരുൾമൊഴിവർമ്മൻ (ജയം രവി അവതരിപ്പിക്കുന്ന കഥാപാത്രം) ശ്രീലങ്കയിലും പടം നയിക്കുകയാണ്. മകളായ കുന്ദാവൈ (തൃഷ) ചോള വംശത്തിന്റെ തറവാടായ പഴയറയിലും. ഭരണത്തിന്റെ കടിഞ്ഞാൺ മുഴുവൻ മന്ത്രിമാരും, സഹോദരങ്ങളുമായ വലിയ പഴുവേട്ടരയരുടെയും (ശരത്കുമാർ), ചെറിയ പഴുവേട്ടരയരുടെയും (പാർത്ഥിപൻ) കയ്യിലാണ്. അച്ഛന്റെ ജീവന് ഭീഷണിയുണ്ടെന്ന് സംശയിക്കുന്ന ആദിത്യകരികാലൻ, തന്റെ ആത്മസുഹൃത്തായ വന്ദ്യദേവൻ (കാർത്തി) കൈവശം തന്റെ അച്ഛനും, കുന്ദാവൈക്കും എഴുത്തുകൾ കൊടുത്തുവിടുന്നു. ചില പ്രമാണിമാരും മന്ത്രിമാരും ചേർന്ന് മധുരാന്തകനെ രാജാവായി വാഴിക്കാനുള്ള ഒരു നീക്കം നടക്കുന്നുണ്ട് എന്ന് തന്റെ യാത്രാമധ്യേ വന്ദ്യദേവൻ മനസ്സിലാക്കുന്നു. ![](https://cdn.boolokam.com/articles/2022/09/r3y3y.jpg)എടുത്തുചാട്ടക്കാരനായ വന്ദ്യദേവന്റെ തുടർന്നുള്ള യാത്രയിലൂടെയും, കണ്ടുമുട്ടുന്ന കഥാപാത്രങ്ങളിലൂടെയും, ചെന്നുപെടുന്ന പ്രശ്നങ്ങളിലൂടെയും, അതിന്റെ അനന്തരഫലങ്ങളിലൂടെയുമാണ് പൊന്നിയിൻ സെൽവൻ വികസിക്കുന്നത്. കൂട്ടിന് തമാശക്കാരനായ വൈഷ്ണവഭക്തൻ ആഴ്വാർക്കടിയാനുണ്ട് (ജയറാം), ഏത് കൊടുങ്കാറ്റിലും അനായാസം തോണി തുഴയുന്ന പൂങ്കുഴലിയുണ്ട് (ഐശ്വര്യ ലക്ഷ്മി), കുന്ദാവൈയുടെ കൂട്ടുകാരിയായ കൊടുമ്പാളൂർ രാജകുമാരി വാനതിയുണ്ട് (ശോഭിത ധുലിപാല), പ്രധാനമന്ത്രി അനിരുദ്ധബ്രഹ്മരായർ, ലാൽ അവതരിപ്പിക്കുന്ന മലയമ്മാൻ, ശ്രീലങ്കയിലെ ബുദ്ധഭിക്ഷുക്കൾ തുടങ്ങി അനേകം കഥാപാത്രങ്ങളുണ്ട്. അരുൾമൊഴിവർണ്ണനാണ് ടൈറ്റിൽ കഥാപാത്രമായ പൊന്നിയിൻ സെൽവൻ എങ്കിലും, വന്ദ്യദേവനാണ് കഥ മുന്നോട്ടു കൊണ്ടു പോവുന്നതെങ്കിലും, കഥ മുഴുവൻ കിടന്നു കറങ്ങുന്നത് ഐശ്വര്യ റായ് അവതരിപ്പിക്കുന്ന നന്ദിനിക്ക് ചുറ്റുമാണ്. കഥയിലെ ഏറ്റവും ശക്തവും, നിഗൂഢവുമായ കഥാപാത്രം. വലിയ പഴുവേട്ടരയരുടെ ചെറുപ്പക്കാരിയായ ഭാര്യ. നോക്കുന്ന ഏത് പുരുഷനും മയങ്ങി പോവാൻ തക്കമുള്ള സൗന്ദര്യവും, സ്വന്തം കാര്യം നടത്തിയെടുക്കാനുള്ള ബുദ്ധിയും, സാമർത്ഥ്യവും, വാക്ചാതുര്യവും, ഒരുപാട് രഹസ്യങ്ങളും, അതിലേറെ ലക്ഷ്യങ്ങളുമുള്ളവളാണ് നന്ദിനി. നന്ദിനിയുടെ ജീവിതം ചോള രാജകുടുംബവുമായി എങ്ങനെ, എത്രത്തോളം ബന്ധപ്പെട്ടു കിടക്കുന്നു എന്നുള്ളത് കഥയിലെ ഏറ്റവും വലിയ സസ്പെൻസ് ആണ്. ഒരു കാര്യം കൂടി പറയാതെ ഈ എഴുത്ത് പൂർണമാവില്ല. 75 വർഷങ്ങൾക്ക് മുൻപ് എഴുതിയ നോവലിലെ ശക്തമായ സ്ത്രീ കഥാപാത്രനിർമ്മിതിയെ പറ്റിയാണത്. സ്വന്തമായ തീരുമാനങ്ങളുള്ള, കാര്യങ്ങൾ നടത്തിയെടുക്കാൻ കഴിവുള്ളവർ. പുരുഷകഥാപാത്രങ്ങൾക്ക് ഒപ്പമോ, പല സമയത്തും ഒരു പടി മുകളിലോ നിൽക്കുന്ന, ധൈര്യശാലികളും, വിവേകമുള്ളവരുമായ സ്ത്രീകൾ. അത് രാജകുമാരിയായ കുന്ദാവൈയാകട്ടെ, നന്ദിനിയാകട്ടെ, തോണിക്കാരിയായ പൂങ്കുഴലിയാവട്ടെ, ഇതിലെ സ്ത്രീകഥാപാത്രങ്ങളാരും തന്നെ പുരുഷനെ അടിമപ്പെട്ടു ജീവിക്കുന്നവരല്ല. മറിച്ച്, നായകൻമാരായ കഥാപാത്രങ്ങൾ പല സന്ദർഭങ്ങളിലും രക്ഷപ്പെടുന്നത് സ്ത്രീകഥാപാത്രങ്ങളുടെ കഴിവുകൊണ്ടാണ്. പലരും പലപ്പോഴായി സിനിമയാക്കണമെന്ന് ആഗ്രഹിച്ച പുസ്തകമാണ് പൊന്നിയിൻ സെൽവൻ. മണിരത്നം തന്നെ പലവട്ടം ശ്രമിച്ചെങ്കിലും, ഇപ്പോഴാണ് ഇത് യാഥാർഥ്യമാവുന്നത്. അതിവിപുലമായ കാസ്റ്റിംഗ്, എ ആർ റഹ്മാന്റെ സംഗീതം, തൊട്ടധരിണിയുടെ ആർട്ട് ഡയറക്ഷൻ, രവിവർമന്റെ കാമറ, എല്ലാം ചേർന്ന് മണിരത്നം പോലൊരു മാസ്റ്റർ ക്രാഫ്റ്റ്സ്മാന്റെ കൈയ്യിലൂടെ ജനിച്ച ഈ സിനിമ അതിമനോഹരമായ ഒരു അനുഭവം ആയിരിക്കും എന്ന് പ്രതീക്ഷിക്കാം
