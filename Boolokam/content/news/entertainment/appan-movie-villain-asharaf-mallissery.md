---
author: Beaumaris
categories:
- Entertainment
comment_count: 0
date: 2022-11-03 12:11:36
draft: false
image: https://cdn.boolokam.com/articles/2022/11/1_tttjj.jpg
like_count: 67926
share_count: 24753
tags:
- appan movie
- asharaf mallissery
- Featured
- maju
- Sunny Wayne
- villain
title: പ്രേക്ഷകർ പ്രതീക്ഷിച്ചപോലെ അപ്പനിലെ വില്ലൻ ആജാനുബാഹുവായ ഒരാൾ ആകാത്തതിന് കാരണമുണ്ട്
view_count: 1978175
---

ഇപ്പോൾ പ്രേക്ഷക നിരൂപക പ്രശംസകൾ ഏറ്റുവാങ്ങി ഒടിടിയിൽ പ്രദർശനം തുടർന്ന ഡാര്‍ക് കോമഡി ഡ്രാമ ചിത്രമാണ് 'അപ്പന്‍' . 'ഫ്രഞ്ച് വിപ്ലവം' എന്ന ചിത്രത്തിലൂടെ അരങ്ങേറ്റം കുറിച്ച മജു കെ ബിയാണ് സംവിധായകന്‍ . സണ്ണി വെയ്ന്‍, അലന്സിയർ, പോളി വത്സൻ, അനന്യ എന്നിവരാണ് പ്രധാന കഥാപാത്രങ്ങളെ അവതരിപ്പിച്ചത്. ഒരു അപ്പന്റെ ചെയ്തികളാലും പാപങ്ങളാലും വേട്ടയാടപ്പെടുന്ന കുടുംബത്തിന്‍റെ കഥയാണ് പ്രമേയം. സോണി ലിവിലൂടെ [caption id="attachment_357176" align="aligncenter" width="257"] **അഷറഫ് മല്ലിശേരി**[/caption] 28നാണ് ചിത്രം റിലീസ് ചെയ്തത്. ചിത്രത്തിൽ അവസാനഭാഗത്തിൽ 'അപ്പനായ' ഇട്ടിയെ കൊല്ലാൻ വരുന്ന വില്ലൻ കഥാപാത്രമാണ് കുര്യാക്കോ. അഷറഫ് മല്ലിശേരി എന്ന നടനാണ് ആ കഥാപാത്രത്തെ അവതരിപ്പിച്ചത്. കുര്യാക്കോ ഇട്ടിയെ കൊല്ലാനായി വീട്ടിൽ എത്തുമെന്ന പ്രതീതി സൃഷ്ടിച്ചതുമുതൽക്ക് തന്നെ ഭീകരനായൊരു വില്ലനെ ആണ് പ്രേക്ഷകർ പ്രതീക്ഷിച്ചിരുന്നത്. വളരെ ആകാംഷയോടെയും ഉദ്വേഗത്തോടെയും അവർ വില്ലനെ കാത്തിരിക്കുകയും ചെയ്തു. എന്നാൽ സംഭവിച്ചത് മറ്റൊന്നായിരുന്നു. ഈ വിഷയത്തെ കുറിച്ചുള്ള കുറിപ്പാണ് ഇപ്പോൾ ശ്രദ്ധിക്കപ്പെടുന്നത് .Sarath Amaravathi ആണ് കുറിപ്പ് എഴുതിയത്. ![](https://cdn.boolokam.com/articles/2022/11/1_tttjj.jpg)'അപ്പൻ' കണ്ട പലരും കുര്യാക്കോ കുറച്ച് ആജാനു ബാഹു ആയ ഒരാൾ ആയിരുന്നെങ്കിൽ നന്നായേനെ എന്ന അഭിപ്രായം പങ്കു വച്ചത് കണ്ടു. കുര്യാക്കോ ഇല്ലാത്ത സമയത്ത് അയാളുടെ വീട്ടിൽ കയറി ഇട്ടി ചെറ്റത്തരം ചെയ്യും വരെ ഒരു സാധാരണക്കാരൻ മാത്രം ആയിരുന്നു കുര്യാക്കോ. ആകെ ജീവിതത്തിലെ സന്തോഷം ആയിരുന്ന ഭാര്യ പോയതോടെ മുന്നും പിന്നും നോക്കാൻ ഇല്ലാതെ കൂടവും ആയി ഇറങ്ങിയ കുര്യാക്കോ. അയാള് ഭീമാകാരനായ ഒരാൾ അല്ല. എന്നാല് ആരെയും ഭയക്കാതെ മുന്നിൽ ഉള്ള എന്തിനെയും ഭ്രാന്തമായി തകർക്കാൻ തയ്യാറായ ഒരാൾ. ![](https://cdn.boolokam.com/articles/2022/11/1_yjyjyjy.jpg)റബർ മരത്തിൽ കത്തി കൊണ്ട് ചീന്തിയുണ്ടാക്കിയ മുറിവ് പോലെ ഇട്ടിയുടെ ചെയ്തികൾ ആ നാട്ടുകാരുടെ ജീവിതത്തിൽ ഉണ്ടാക്കിയ ഉണങ്ങാത്ത പാടുകൾ! നമ്മുടെ ഉള്ളിലും ചങ്ങലക്കിട്ട ഇട്ടിമാർ ഉണ്ട്. സഹ ജീവിസ്നേഹം കൊണ്ട് കാൽ തളർന്നു കിടക്കുന്നു എങ്കിലും ചില നേരങ്ങളിൽ കാൽ അനക്കുന്നത് നമുക്ക് അറിയാം. അത് പുറത്ത് പറയാൻ കഴിയില്ല എങ്കിലും. ![](https://cdn.boolokam.com/articles/2022/11/yykkkkkkk.jpg)നാളുകൾക്ക് ശേഷം മനസ്സ് നിറഞ്ഞു കണ്ട ചിത്രം. എല്ലാ അഭിനേതാക്കളും തകർത്തു. ഇട്ടിയുടെ ചെയ്തികൾ കൊണ്ട് ജീവിതത്തിൽ തലകുനിച്ചു മാത്രം ശീലിച്ച എല്ലാത്തിനെയും അല്പം ഭയത്തോടെ കാണുന്ന അപ്പനോട് ഒരേ സമയം സ്നേഹവും വെറുപ്പും ഉള്ള മകൻ ആയി സണ്ണി വെയിൻ സ്ക്രീനിൽ ജീവിച്ചു. ഇനിയും ഒരുപാട് ഉയരങ്ങൾ അയാളെ കാത്തിരിക്കുന്നുണ്ട്. അലൻസിയർ, take a bow. എന്തൊരു അഭിനേതാവാണ് താങ്കൾ. ക്രൂരനും നിർദയനും ഭയചകിതനും ഒക്കെ ആയി അഭ്രപാളിയിൽ ആടി തിമിർത്തു.ഈ വർഷം ഞാൻ കണ്ട ഏറ്റവും മികച്ച പകർന്നാട്ടം.