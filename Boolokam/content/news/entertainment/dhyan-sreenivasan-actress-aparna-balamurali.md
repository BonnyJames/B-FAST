---
author: Beaumaris
categories:
- Entertainment
comment_count: 0
date: 2022-08-07 10:27:05
draft: false
image: ''
like_count: 10882
share_count: 3534
tags:
- aparna balamurali
- cinema
- dhyan sreenivasan
title: നയൻ‌താരയെയും മഞ്ജുവാര്യരെയും പോലെ സ്വന്തമായി സിനിമ വിജയിപ്പിച്ചാലേ അപർണ്ണയ്ക്കും
  തുല്യവേതനം ലഭിക്കൂ
view_count: 479111
---

സിനിമാമേഖലയിൽ തുല്യവേതനം വേണമെന്നുള്ള അപർണ്ണ ബലമുരളിയുടെ അഭിപ്രായം വലിയതോതിൽ ചർച്ചയായിരുന്നു. ഇതിനോട് യോജിക്കുകയും വിയോജിക്കുകയും ചെയ്തുകൊണ്ടുള്ള കമന്റുകൾ അനവധിയാണ് വന്നത്. നിർമ്മാതാവ് സുരേഷ്‌കുമാർ നടൻ പൃഥ്വിരാജ് എന്നിവർ തങ്ങളുടെ അഭിപ്രായവും വെട്ടിത്തുറന്നു പറഞ്ഞു. സൂപ്പർതാരങ്ങളെ പോലെ സ്വന്തമായി സിനിമ വിജയിപ്പിക്കാനുള്ള കഴിവ് ഉണ്ടായാൽ മാത്രമേ തുല്യവേതനത്തിനു അർഹത ഉണ്ടാകുന്നുള്ളൂ എന്ന് ആണ് ഇവരുടെയെല്ലാം സമാനമായ അഭിപ്രായം.. ഈ അഭിപ്രായം തന്നെയാണ് ഇപ്പോൾ നടൻ ധ്യാൻ ശ്രീനിവാസനും തുറന്നു പറഞ്ഞിരിക്കുന്നത്. ധ്യാൻ പറഞ്ഞതിങ്ങനെ "താരമൂല്യം അനുസരിച്ചാണ് സിനിമയില്‍ പ്രതിഫലം നല്‍കേണ്ടത്. സിനിമയിൽ ബിസിനസ് നടക്കുന്നത് പുരുഷന്മാരുടെ പേരിലാണെന്നും, അത്കൊണ്ട് തന്നെ നടിമാര്‍ മൂലം ബിസിനസ് നടക്കുമ്പോൾ മാത്രമാണ് അവര്‍ക്ക് തുല്യ വേതനം അവകാശപ്പെടാനാവുക. തമിഴിൽ നയൻ‌താര, മലയാളത്തിൽ മഞ്ജു വാര്യർ എന്നിവർക്ക് തങ്ങളുടെ സ്വന്തം പേരിൽ ബിസിനസ്സ് നേടിക്കൊടുക്കാനുള്ള താരമൂല്യമുണ്ട് . അത്കൊണ്ട് അവർക്കു വലിയ പ്രതിഫലം കിട്ടും. ഇത് പുരുഷാധിപത്യമുള്ള ഇന്‍ഡസ്ട്രിയാണ്. സ്വന്തമായി ഒരു സിനിമ വിജയിപ്പിക്കാന്‍ കഴിയുമ്പോഴാണ് താരമൂല്യം വർധിക്കുന്നതും പ്രതിഫലം കൂടുതൽ ലഭിക്കുന്നതെന്നും . മലയാളത്തിൽ നിലവിൽ അതിനു സാധിക്കുന്ന നടി മഞ്ജു വാര്യർ ആണ് " - ധ്യാൻ പറയുന്നു