---
author: Beaumaris
categories:
- Entertainment
comment_count: 0
date: 2022-04-15 06:03:10
draft: false
image: ''
like_count: 87290
share_count: 16472
tags:
- Featured
- otta malayalam movie
- Rasool Pookutty
title: ഓസ്കാർ ജേതാവും പ്രശസ്ത ശബ്ദലേഖകനുമായ റസൂൽ പൂക്കുട്ടി ആദ്യമായി സംവിധായകനാകുന്നു
view_count: 1239409
---

ഓസ്കാർ ജേതാവും പ്രശസ്ത ശബ്ദലേഖകനുമായ റസൂൽ പൂക്കുട്ടി ആദ്യമായി സംവിധായകനാകുന്നു. 'ഒറ്റ' എന്നു ചിത്രത്തിന്റെ പേര്. നായകന്മാർ ആയി വരുന്നത് ആസിഫ് അലിയും അർജുൻ അശോകനും . സത്യരാജ്, ശോഭന, രോഹിണി, ഇന്ദ്രൻസ്, ആദിൽ ഹുസൈൻ, ദിവ്യ ദത്ത, ജാഫർ ഇടുക്കി തുടങ്ങിയവരാണ് മറ്റു താരങ്ങൾ. ഏപ്രിൽ 25ന് ചിത്രീകരണം ആരംഭിക്കുന്നു. പഴയകാല നായിക ജലജയുടെ മകൾ ദേവിയും റസൂൽ പൂക്കുട്ടിയുടെ സഹോദരനായ ബൈജു പൂക്കുട്ടിയും ഈ ചിത്രത്തിൽ പ്രാധാന്യമുള്ള വേഷങ്ങൾ അവതരിപ്പിക്കുന്നു. മുംബൈ കേന്ദ്രീകരിച്ചു പ്രവർത്തിക്കുന്ന സാമൂഹ്യ സംഘടനയായ സമറ്റോളിന്റെ സ്ഥാപകനായ എസ്. ഹരിഹരന്റെ ചിൽഡ്രൻ റീ യുണൈറ്റഡ് എൽ.പിയും റസൂൽ പൂക്കുട്ടി പ്രൊഡക്‌ഷൻസും സംയുക്തമായാണ് നിർമ്മാണം. എസ്. ഹരിഹരന്റെ ജീവിതത്തിൽ നിന്നും പ്രചോദനം ഉക്കൊണ്ടാണ് ചിത്രത്തിന്റെ കഥ രചിച്ചിരിക്കുന്നത് . റഫീക്ക് അഹമ്മദിന്റെതാണു വരികൾ, സംഗീതം എം ജയചന്ദ്രൻ. ഛായാഗ്രഹണം അരുൺ വർമ്മ. പ്രൊഡക്‌ഷൻ ഡിസൈനർ സുനിൽ ബാബു. എഡിറ്റർ: സിയാൻ ശ്രീകാന്ത്. **