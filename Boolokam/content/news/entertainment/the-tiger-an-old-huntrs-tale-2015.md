---
author: Beaumaris
categories:
- Entertainment
comment_count: 0
date: 2022-10-25 15:12:51
draft: false
image: https://cdn.boolokam.com/articles/2022/10/p06v7yrq.jpg
like_count: 7243
share_count: 1122
tags:
- movie
- The Tiger; An old huntr's Tale (2015)
title: ഇരയും വേട്ടക്കാരനും ഒന്നാകൂന്ന സിനിമ, ഏൻ ഓൾഡ് ഹണ്ടേൾസ് ടെയിൽ, കണ്ടിരിക്കേണ്ട
  ചിത്രം
view_count: 223384
---

**The Tiger; An old huntr's Tale (2015)** 1925 കാലഘട്ടം. ജപ്പാൻ സൈന്യം കൊറിയയിൽ അധിനിവേശം നടത്തുന്ന സമയം. ജപ്പാന്റെ അധീനതയിലുള്ള വനമേഖലയിലെ മൃഗങ്ങളെയെല്ലാം അവർ വേട്ടയാടി കൊന്നൊടുക്കുന്നു. എന്നാൽ ജിരിസാൻ പർവ്വത മേഖലയിലെ ഒരു കടുവ അവർക്ക് ഭിഷണിയാകുന്നു. കൊറിയൻ ഗ്രാമീണർ പർവ്വതദേവൻ എന്നു ഭയഭക്തി ബഹുമാനത്തോടെ വിളിക്കുന്ന ഒരു ഒറ്റക്കണ്ണൻ കടുവയായിരുന്നു അത്. ജപ്പാനീസ് സൈനികർ കടുവയുടെ ഇരയാകാൻ തുടങ്ങിയപ്പോൾ അവർ കൊറിയയിലെ ഏറ്റവും മികച്ച വേട്ടക്കാരനായ മാൻ ഡൂക്കിന്റെ സഹായം തേടുന്നു. ഭാര്യയുടെ മരണത്തോടെ വേട്ട ഉപേക്ഷിച്ച് മകനോടൊപ്പം താമസിക്കൂന്ന മാൻ ഡൂക്ക് കടുവ വേട്ടക്ക് തെയ്യാറാകുന്നില്ല. മറ്റു കൊറിയൻ വേട്ടക്കാരൂടെ സഹായത്തോടെ ജപ്പാൻകാർ കടുവകളെ കൊന്നൊടുക്കുന്നതിൽ അദ്ദേഹത്തിന് എതിർപ്പുമുണ്ട്. ജപ്പാൻ സൈന്യം വേട്ടക്കാരുടെ സഹായത്തോടെ പർവ്വതദേവന്റെ ഇണയേയും മക്കളേയും കൊല്ലുന്നു. ഇത് കാണുന്ന പർവ്വതദേവൻ പ്രതികാരദാഹിയായി. കടുവയുടെ പ്രതികാരത്തിനുമൂന്നിൽ നുറുകണക്കിന് പട്ടാളക്കാരും വേട്ടക്കാരും കൊല്ലപ്പെട്ടു. അവസാനം ഒരു പ്രത്യേക സാഹചര്യത്തിൽ മാൻ ഡൂക്ക് കടുവയെ നേരിടാനൊരുങ്ങുന്നു. ഇവിടെ ആരാണ് ഇര, ആരാണ് വേട്ടക്കാരൻ. ആരാണ് നായകൻ ആരാണ് വില്ലൻ എന്നൊക്കെ ചിന്തിപ്പിക്കുന്ന, ഇരയും വേട്ടക്കാരനും ഒന്നാകൂന്ന സിനിമ. ![](https://cdn.boolokam.com/articles/2022/10/p06v7yrq.jpg)തോക്കും കത്തിയും വടിയുമായി നിൽക്കുന്ന നൂറുകണക്കിന് സൈനികരൂടെ ഇടയിലേക്ക് ചാടിവീഴുന്ന കടുവ ആനയൂടെ കരുത്തോടെ അവരെ കടിച്ചെടുത്ത് ചുഴറ്റിയെറിയുന്നതൊക്കെ ലോജിക്കില്ലാത്തതാണെങ്കിലും സിനിമ കാണുമ്പോൾ അങ്ങനെയൊന്നും തോന്നില്ല എന്നതാണ് സിനിമയുടെ മികവ്. മികച്ച വി എഫ് എക്സുള്ള മികച്ച വിഷ്വൽ ക്വാളിറ്റിയുള്ള ചിത്രമാണ് ദി ടൈഗർ, ഏൻ ഓൾഡ് ഹണ്ടേൾസ് ടെയിൽ. കണ്ടിരിക്കേണ്ട ചിത്രം.