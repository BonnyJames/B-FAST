---
author: Beaumaris
categories:
- Entertainment
comment_count: 0
date: 2023-06-14 14:41:18
draft: false
image: https://cdn.boolokam.com/articles/2023/06/w22rr-1024x581.jpg
like_count: 50443
share_count: 20086
tags:
- Madhura Manohara Moham
- stephy zaviour
title: മലയാള സിനിമയിൽ ആദ്യമായി  ഒരു കോസ്റ്റ്യൂം ഡിസൈനർ സംവിധാനം ചെയ്യുന്നു എന്ന പ്രത്യേകതയുണ്ട്
  മധുര മനോഹര മോഹത്തിന്
view_count: 1300460
---

**Faizal Jithuu Jithuu** മലയാള സിനിമയിലെ പ്രശസ്ത കോസ്റ്റ്യും ഡിസൈനർ സ്റ്റെഫി സേവ്യർ സംവിധാന രംഗത്തേക്ക് . ഷറഫുദ്ധിൻ ,രജിഷ വിജയൻ, ആർഷ ബൈജു , ബിന്ദു പണിക്കർ, എന്നിവർ പ്രധാന വേഷങ്ങളിൽ അഭിനയിക്കുന്ന മധുര മനോഹര മോഹം എന്ന ചിത്രം ജൂൺ 16 ന് തിയറ്ററുകളിലേക്ക് എത്തുന്നു. കോമഡി , കുടുംബ പ്രണയ പശ്ചാത്തലത്തിലാണ് ചിത്രം ഒരുങ്ങുന്നത്. [](https://cdn.boolokam.com/articles/2023/06/dwww.jpg)മലയാള ചലച്ചിത്ര ലോകത്ത് വസ്ത്രലങ്കാര രംഗത്ത് തന്റെതായ ഒരിടം കണ്ടെത്തിയ വ്യക്തിയാണ് സ്റ്റെഫി സേവ്യർ . ഏകദേശം തൊണ്ണൂറൊളം ചിത്രങ്ങൾക്ക് വസ്ത്രാലങ്കാരം നിർവഹിച്ചിട്ടുണ്ട്‌. ജയസൂര്യ പ്രധാന വേഷത്തിൽ അഭിനയിച്ച ലുക്ക ചിപ്പി എന്ന ചിത്രത്തിന്റെ വസ്ത്രലങ്കാരം ചെയ്ത് ചലച്ചിത്ര ലോകത്തിലേക്ക് കടന്നുവന്നു. 2016 ൽ റിലീസ് ചെയ്ത് ജോൺ പോൾ ജോൺ സംവിധാനം ചെയ്ത ഗപ്പി എന്ന ചിത്രത്തിലൂടെ കേരള സംസ്ഥാന അവാർഡ് കരസ്ഥമാക്കി. [![](https://cdn.boolokam.com/articles/2023/06/w22rr-1024x581.jpg)](https://cdn.boolokam.com/articles/2023/06/w22rr.jpg)ആറാട്ട്, ഗ്രേറ്റ്ഫാദർ, ചതുരം, ജനഗണമന ,കുമാരി , ഡാർവിന്റെ പരിണാമം, ആൻമരിയ കലപ്പിലാണ് , വിജയ് സൂപ്പറും പൗർണ്ണമിയും, സൺഡേ ഹോളിഡേ , സിബിഐ 5 ദി ബ്രയിൻ , etc.... എന്നിവയാണ് പ്രധാന ചിത്രങ്ങൾ . ഇപ്പോൾ ചിത്രീകരണം നടന്നുകൊണ്ടിരിക്കുന്ന സുരേഷ് ഗോപി ചിത്രം ഗരുഡൻ ,എസ്.എൻ.സ്വാമി, ധ്യാൻ ശ്രീനിവാസൻ ചിത്രം തുടങ്ങിയവക്ക് കോസ്റ്റ്യൂം നിർവഹിക്കുന്നത് സ്റ്റെഫിയാണ്. മലയാള സിനിമയിൽ ഒരു കോസ്റ്റ്യൂ ഡിസൈനർ ആദ്യമായി സംവിധാനം ചെയ്യുന്നു എന്ന പ്രത്യകത കൂടിയുണ്ട് മധുര മനോഹര മോഹത്തിന് .