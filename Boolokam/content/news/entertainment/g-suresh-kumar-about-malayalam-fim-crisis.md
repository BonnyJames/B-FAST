---
author: Beaumaris
categories:
- Entertainment
comment_count: 0
date: 2022-07-08 11:10:15
draft: false
image: ''
like_count: 80054
share_count: 62684
tags:
- g suresh kumar
- malayalam movies
title: സിനിമ എട്ടുനിലയിൽ പൊട്ടുമ്പോഴും താരങ്ങൾ പ്രതിഫലം ഉയർത്തുന്നു, മലയാള സിനിമ തകരുന്നു
view_count: 2090141
---

മലയാള സിനിമ പ്രതിസന്ധിയിൽ ആണെന്ന് നിർമ്മാതാവും നടനുമായ ജി .സുരേഷ് കുമാർ. എന്നാൽ സിനിമ പ്രതിസന്ധിയിൽ ആകുമ്പോഴും താരങ്ങൾ പ്രതിഫലം കൂട്ടുകയാണ് എന്നും അദ്ദേഹം പറയുന്നു. പടം പൊട്ടിയാലും പ്രതിഫലം കൂട്ടുന്നത് നല്ല പ്രവണതയല്ല അവര്‍ക്ക് മാത്രം ജീവിച്ചാല്‍ പോരെന്നും ഒരു വിഭാഗം മാത്രം പണമുണ്ടാക്കുന്നത് നീതിയല്ലെന്നും ജി സുരേഷ് കുമാര്‍ പറഞ്ഞു. സൂപ്പര്‍താരങ്ങള്‍ 5 മുതല്‍ 15 കോടിയാണ് വാങ്ങുന്നത്. നായികമാര്‍ 50- 1 കോടി. യുവതാരങ്ങള്‍ 75 ലക്ഷം മുതല്‍ 3 കോടിവരെ. പ്രധാനസഹതാരങ്ങള്‍ 15- 30 ലക്ഷം. കോവിഡാനന്തരം റിലീസ് ചെയ്ത മലയാള സിനിമകള്‍ ഭൂരിഭാഗവും പരാജയപ്പെട്ടു. തിയേറ്ററുടമകളും വിതരണക്കാര്‍ നിര്‍മാതാക്കള്‍ എല്ലാവരും കടുത്ത പ്രതിസന്ധിയിലാണ്. ഇത് തുടര്‍ന്നുകൊണ്ടുപോകാന്‍ സാധിക്കില്ലെന്നാണ് ഫിലിം ചേംബറിന്റെ നിലപാട്. സൂപ്പർ താരങ്ങളുടെ ചിത്രങ്ങൾക്ക് ഒടിടിയിൽ നിന്നും എന്തെങ്കിലും കിട്ടുമെന്നും എന്നാൽ യുവതാരങ്ങളുടെ ചിത്രങ്ങൾക്ക് അതും ഇല്ലെന്നും ഫിലിം ചേംബർ ഭാരവാഹികൾ പറയുന്നു. താരങ്ങൾ പ്രതിഫലം കുറച്ചില്ലെങ്കിൽ സിനിമാവ്യവസായം തകരുമെന്ന് അവർ വ്യക്തമാക്കി. [embed]https://youtu.be/byMPRwCf7n4[/embed]