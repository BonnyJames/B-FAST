---
author: Beaumaris
categories:
- Entertainment
comment_count: 0
date: 2022-09-19 16:59:18
draft: false
image: ''
like_count: 74266
share_count: 33523
tags:
- manirathnam
- ponniyin selvan
title: മണിരത്നത്തിന്റെ പൊന്നിയിൻ സെൽവൻ
view_count: 2105077
---

മണിരത്നത്തിന്റെ പൊന്നിയിൻ സെൽവൻ. 50 കളിൽ തമിഴ്നാട്ടിൽ ജനങ്ങൾ ആവേശത്തോടെ വായിച്ചിരുന്ന കഥയാണ് കൽക്കി കൃഷ്ണമൂർത്തിയുടെ പൊന്നിയിൻ സെൽവൻ. തമിഴ്നാട്ടിലെ കാവേരി നദിയുടെ തീരങ്ങളിൽ നിന്നും ആരംഭിച്ച ചോള രാജവംശം ലോകത്തിൽ തന്നെ ഏറ്റവും അധികം കാലം തുടർന്നുപോന്ന സാമ്രാജ്യങ്ങളിൽ ഒന്നായിരുന്നു. ഒരുകാലത്ത് കേരളവും ശ്രീലങ്കയും അടക്കം തെക്കേ ഇന്ത്യയുടെ മുഴുവൻ ഭാഗവും ഇവരുടെ കൈവശമായിരുന്നു.ഇപ്പോഴിതാ മണിരത്നത്തിന്റെ സ്വപ്നപദ്ധതി ബ്രഹ്മാണ്ഡചിത്രം ആയി ഏതാനും ദിവസങ്ങൾക്കുള്ളിൽ എത്തുകയാണ്. ഇന്ത്യൻ സിനിമ ഇന്നേവരെ കണ്ടിട്ടില്ലാത്ത വമ്പൻ താരനിരയുമായാണ് ചിത്രത്തിന്റെ വരവ്. വിക്രം, കാർത്തി, ജയം രവി, ജയറാം, ഐശ്വര്യ റായി, തൃഷ, ഐശ്വര്യ ലക്ഷ്മി തുടങ്ങി നിരവധി മുൻനിരതാരങ്ങൾ ചിത്രത്തിൽ പ്രധാനവേഷത്തിലെത്തുന്നു. അശോകന്റെ കാലഘട്ടത്ത് എഴുതപ്പെട്ടിരുന്ന ശിലാലിഖിതങ്ങളിലും ചോഴ രാജവംശത്തെ കുറിച്ച് പരാമർശിക്കുന്നുണ്ട്. CE പത്താം നൂറ്റാണ്ടോടടുപ്പിച്ച് പരാന്തക സുന്ദര ചോഴന് (പ്രകാശ് രാജ് ) ശേഷം മക്കളിൽ( വിക്രം, ജയം രവി) ആര് രാജ്യം ഭരിക്കും എന്നതുമായി ബന്ധപ്പെട്ടുള്ള തർക്ക വിഷയമാണ് പൊന്നിൻ സെൽവനിലെ കഥ. ചോഴ സാമ്രാജ്യവുമായി യുദ്ധത്തിൽ പരാജയപ്പെട്ട പാണ്ഡ്യ സാമ്രാജ്യത്തിന്റെ പ്രതികാര ബുദ്ധിയും (ഐശ്വര്യാ റായ്) കഥയുടെ ഭാഗമാണ്. തഞ്ചാവൂരിലെ ബൃഹദേശ്വരി ക്ഷേത്രം ഇക്കാലത്ത് നിർമ്മിക്കപ്പെട്ടതായിരുന്നു. കൽക്കി കൃഷ്ണമൂർത്തി രചിച്ച ചരിത്ര നോവലാണ് പൊന്നിയിൻ ശെൽവൻ. 2400 പേജുകളുള്ള ഈ നോവൽ തമിഴിലാണ് രചിക്കപ്പെട്ടിട്ടുള്ളത്. ചോളസാമ്രാജ്യത്തിലെ രാജാവായിരുന്ന അരുൾമൊഴിവർമ്മനെ (രാജരാജ ചോളൻ ഒന്നാമൻ) കുറിച്ചുള്ളതാണ് ഈ നോവൽ. ഏകദേശം 3 വർഷവും 6 മാസവും കൊണ്ടാണ് കൽക്കി കൃഷ്ണമൂർത്തി ഈ നോവൽ പൂർത്തിയാക്കിയത്. 1958ൽ എ.ജി.ആർ പൊന്നിയിൻ ശെൽവനെ ആസ്പദമാക്കി ചലച്ചിത്രം നിർമ്മിക്കാൻ ആരംഭിച്ചിരുന്നു. എന്നാൽ പിന്നീട് ചലച്ചിത്രത്തിന്റെ നിർമ്മാണം അദ്ദേഹം ഉപേക്ഷിച്ചു. 2012ൽ സംവിധായകൻ മണിരത്നവും ചലച്ചിത്രം നിർമ്മിക്കാൻ തീരുമാനിച്ചിരുന്നു. എന്നാൽ ചിത്രത്തിന്റെ സാമ്പത്തിക ചെലവുകൾ കൂടുതലായതിനാൽ നിർമ്മാണം ഉപേക്ഷിച്ചു.2015 ൽ 32 മണിക്കൂർ ദൈർഘ്യമുള്ള ഒരു ആനിമേഷൻ ചിത്രം പൊന്നിയിൻ ശെൽവന്റെ കഥയെ ആസ്പദമാക്കി പുറത്തിറങ്ങിയിരുന്നു. ചെന്നൈയിലുള്ള റെവിൻഡ മൂവി ടൂൺസ് എന്ന ആനിമേഷൻ സ്റ്റുഡിയോ എട്ട് വർഷം കൊണ്ടാണ് ചലച്ചിത്രം നിർമ്മിച്ചത്. നിലവിൽ പൊന്നിയിൻ ശെൽവന്റെ മൂന്ന് ഇംഗ്ലീഷ് പരിഭാഷകൾ ലഭ്യമാണ്. ഇന്ദിര നീലമേഘം,സി.വി. കാർത്തിക് നാരായണൻ, പവിത്ര ശ്രീനിവാസൻ എന്നിവരാണ് ഈ നോവലിനെ ഇംഗ്ലീഷിലേക്ക് പരിഭാഷപ്പെടുത്തിയവർ. 2015ൽ രാജലക്ഷ്മി ശ്രീനിവാസൻ രചിച്ച സംസ്കൃത പരിഭാഷയും പുറത്തിറങ്ങിയിരുന്നു. പ്രതിലിപി മലയാളത്തിൽ സജിത്ത് എം. എസ് നിർവ്വഹിച്ച മലയാളവിവർത്തനം ഓൺലൈൻ വായനയ്ക്ക് ലഭ്യമാണ്. &nbsp;