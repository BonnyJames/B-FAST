---
author: Beaumaris
categories:
- Entertainment
comment_count: 0
date: 2023-07-14 06:41:55
draft: false
image: https://cdn.boolokam.com/articles/2023/07/iiiiiii-1024x576.jpg
like_count: 37060
share_count: 12165
tags:
- ACTOR
- Don lee
- Featured
- korean actor
title: ഇടിച്ചു ഉറക്കുന്ന ഭൂതം - ഡോൺ ലീ
view_count: 1008607
---

**ഇടിച്ചു ഉറക്കുന്ന ഭൂതം** **Riyas Pulikkal** ഒരു ജൂനിയർ ആർട്ടിസ്റ്റിൽ നിന്നും കൊറിയയിലെ സൂപ്പർ സ്റ്റാർ ആയി വളർന്ന സംഭവ ബഹുലമായ കഥ. മലയാളികൾ സ്നേഹപൂർവ്വം “കൊറിയക്കാരുടെ ലാലേട്ടൻ” എന്ന് വിളിക്കുന്ന ഒരു കിടിലൻ Inflammable ഐറ്റം. 2005ൽ പുറത്തിറങ്ങിയ ഹെവൻസ് സോൾജ്യേഴ്‌സ് എന്ന സിനിമയിലൂടെ അരങ്ങേറിയ ഡോൺ ലീ, ചോയ് മിൻസിക്കിന്റെ ദി നെയിംലെസ്സ് ഗ്യാങ്സ്റ്റർ എന്ന ചിത്രത്തിലെ സൈഡ് റോളിലൂടെയാണ് ആദ്യമായി പ്രേക്ഷക ശ്രദ്ധ നേടുന്നത്. പക്ഷേ, ഡോൺ ലീയെ ഞാൻ ആദ്യം ശ്രദ്ധിക്കുന്നത് ‘ദി ഫ്ലൂ’വിലെ വേഷത്തിലൂടെയാണ്. വൈറസ് ബാധിതരെ കൊറിയൻ സർക്കാർ മാറ്റി നിർത്തുന്നത് ശ്രദ്ധയിൽ പെട്ടപ്പോൾ ആ പ്രൊട്ടസ്റ്റ് മുന്നിൽ നിന്നും നയിക്കുന്ന കലാപകാരിയായി മാറി അഴിഞ്ഞാടിയ, അവസാനം ഒരു തീപ്പൊരി വില്ലനായി മാറുന്ന കഥാപാത്രം, ഇങ്ങേർ കയറി വരും എന്ന് എന്നെക്കൊണ്ട് അന്നേ പറയിപ്പിച്ചു. പിന്നീട് ട്രെയിൻ ടു ബുസാനിലെ സോമ്പികളെ “ഓങ്കിയടിച്ചാൽ ഒന്നര ടൺ വെയ്റ്റ് ഡാ” എന്ന സിങ്കം ഡയലോഗ് അന്വർഥമാക്കുന്ന വിധത്തിൽ അടിച്ചു പറപ്പിച്ച സാങ്-ഹ്വ എന്ന അഡാറ് കഥാപാത്രത്തിലൂടെ ഇന്റർനാഷണൽ പബ്ലിസിറ്റി കരസ്ഥമാക്കി മാസ്സ് നായകൻ വേഷങ്ങളിലേക്ക് ചേക്കേറി. [](https://cdn.boolokam.com/articles/2023/07/dqqqqq.webp)ഇതിന് മുൻപ് 2013ൽ തന്നെ നോറിഗേ എന്ന സിനിമയിലൂടെ നായകനായി അരങ്ങേറിയിരുന്നുവെങ്കിലും ട്രയിൻ ബുസാനിന് ശേഷം ലഭിച്ച മാസ്സ് ഹീറോ വേഷങ്ങളാണ് ഡോൺ ലീയെ ട്രാക്കിൽ എത്തിച്ചത്. Derailed, The Bros, The Outlaws തുടങ്ങിയ സിനിമകളെല്ലാം സാമ്പത്തിക വിജയങ്ങളായിരുന്നു. അതിന് ശേഷം കീനു റീവ്സിന്റെ ജോൺ വിക്ക് ഫ്രാഞ്ചെസിയിലേക്ക് ക്ഷണം കിട്ടി ഹോളിവുഡ് അരങ്ങേറ്റത്തിന് അവസരം ലഭിച്ചിരുന്നുവെങ്കിലും ദി ഗ്യാങ്സ്റ്റർ, ദി കോപ്പ്, ദി ഡെവിളിൽ അഭിനയിക്കുകയായിരുന്നതിനാൽ ഡേറ്റ് ക്ലാഷ് കാരണം വിട്ടുകളയേണ്ടി വന്നു. പക്ഷേ, അത് നല്ലതിനായിരുന്നു എന്ന് വേണം കരുതാൻ. കാരണം, അതിലെ ഗ്യാങ്സ്റ്റർ വേഷം ഡോൺ ലീക്ക് കുറച്ചധികം ആരാധകരെക്കൂടി സമ്മാനിച്ചു. മലയാളികളിൽ പലർക്കും ഡോൺ ലീ സുപരിചിതനായത് ആ വേഷത്തിലൂടെയാണ്, പ്രത്യേകിച്ച് പുതുതായി കൊറിയൻ സിനിമാ ആരാധകരായവരിൽ. മാത്രവുമല്ല, ജോൺ വിക്കിൽ കീനുവിന്റെ അടി കൊള്ളാൻ മാത്രം നിയോഗമുണ്ടാവുമായിരുന്ന സൈഡ് റോളിലായിരിക്കും പ്രതിഷ്ഠിക്കപ്പെടുക എന്നത് ഏതാണ് ഉറപ്പായിരുന്നു. പക്ഷേ, മച്ചാൻ ഇനി ഹോളിവുഡിലേക്ക് കാലെടുത്ത് വെക്കാൻ പോവുന്നത് സാക്ഷാൽ മാർവെൽ സിനിമാറ്റിക് യൂണിവേഴ്‌സിന്റെ ദി എറ്റേണൽസ് എന്ന ചിത്രത്തിലൂടെ ഗിൽഗമേഷ്‌ എന്ന പവർഫുൾ സൂപ്പർ ഹീറോ ആയിട്ടാണ്. ഡോൺ ലീയുടെ തന്നെ ഒരു പടത്തിന്റെ പേര് അന്വർത്ഥമാക്കുന്ന പോലെയാണ് ഡോൺ ലീ മച്ചാനും.. Unstoppable.. https://youtu.be/ewXps0hqVqg ഫൈറ്റിൽ ഇങ്ങേർക്ക് വട്ടം വെക്കാൻ പറ്റിയ മറ്റൊരു നടനും ഇന്ന് കൊറിയൻ ഇൻഡസ്ട്രിയിൽ ഉണ്ടെന്ന് തോന്നുന്നില്ല. അപാര മെയ്‌വഴക്കവും റിഫ്ലക്സും, പോരാത്തതിന് ഇടി എന്ന് വെച്ചാൽ ഒരു ഒന്നൊന്നര കിന്റൽ വരും. അത് കറക്റ്റ് ആയിട്ട് മുഖത്ത് കൊണ്ടാൽ ഇടികൊണ്ട ആൾ ഉറങ്ങും എന്നുള്ളതിന് 100% ഗ്യാരണ്ടി. അയാളുടെ പഞ്ച് കൊണ്ട് എതിരാളികൾ ഒരു നൂറ് മീറ്റർ അകലേക്ക്‌ തെറിച്ചു വീഴുന്നത് കണ്ടാലും ആ സീനിന് ഒരു ലോജിക്കൽ മിസ്റ്റേക്കും നമുക്ക് ഫീൽ ചെയ്യില്ല, അതാണ്‌ ഡോൺ ലീ എന്ന പ്രതിഭാസം. [![](https://cdn.boolokam.com/articles/2023/07/iiiiiii-1024x576.jpg)](https://cdn.boolokam.com/articles/2023/07/iiiiiii.jpg)ഔട്ട്ലോസ് ഫ്രാഞ്ചസിയിൽ തന്നെ ഡോൺ ലീയുമായിട്ട് നേർക്കുനേർ ഒരിക്കലെങ്കിലും കട്ടയ്ക്ക് പിടിച്ചുനിന്നിട്ടുള്ളത് ആദ്യ ഭാഗത്തിലെ വില്ലനായ യൂൻ ക്യെ സ്യാങ് മാത്രമാണ്. ഫ്രാഞ്ചസി ഇങ്ങനെ തീപ്പിടിച്ച് മുന്നേറുമ്പോൾ ഡോൺ ലീക്ക് ഒത്ത ഒരു വില്ലനെ കണ്ടുപിടിക്കുകയാണ് അണിയറക്കാർക്ക് മുൻപിലുള്ള ഏറ്റവും വലിയ വെല്ലുവിളി. ഡോൺ ലീയുടെ സിനിമകൾ എല്ലാക്കാലവും എംസോൺ വെബ്സൈറ്റിനെ പിടിച്ചുകുലുക്കാറുണ്ട്. https://youtu.be/FYdAsyjMntg ദ റൗണ്ടപ്പ് : നോ വേ ഔട്ടിന്റെ പരിഭാഷ തന്നെ ഇപ്പോൾ 26K ഡൗൺലോഡ്സ് പിന്നിട്ടുകഴിഞ്ഞു. മര്യാദയ്ക്കൊരു ഇംഗ്ലീഷ് സബ്ടൈറ്റിൽ പോലും ഇല്ലാതെ ഈ സിനിമ കണ്ട മലയാളികളുടെ എണ്ണം തന്നെ ഇതിനേക്കാൾ ഇരട്ടി വരും. ഇവർക്ക് തന്നെ തൗഫീക്കും ഹബീബ് ഏന്തയാറും ഒരുക്കിയ കിടിലൻ മലയാളം പരിഭാഷയുടെ അകമ്പടിയോടെ ഒരിക്കൽക്കൂടി കാണുമ്പോൾ ലഭിക്കുന്നത് വളരെ വ്യത്യസ്തമായൊരു ഫീൽ ആയിരിക്കും. സിനിമയിൽ അവർ ഉപയോഗിച്ചിട്ടുള്ള സംഭാഷണ ശൈലിയും ചില വാക്കുകളുമൊക്കെ അപാരമാണ്. സിനിമയിലെ യഥാർത്ഥ ഡയലോഗുകളോട് ഒട്ടും അനീതി പുലർത്താതെ തന്നെ അവരത് മനോഹരമാക്കിയിട്ടുണ്ട് എന്നത് അഭിനന്ദനാർഹം തന്നെയാണ്. ഒരിക്കൽക്കൂടി ദ റൗണ്ടപ്പ് : നോ വേ ഔട്ടിന്, ഡോൺ ലീയുടെ ക്വിന്റൽ കണക്കിന് വെയ്റ്റുള്ള പഞ്ചിനു തലവെക്കാം