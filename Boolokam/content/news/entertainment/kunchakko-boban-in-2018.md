---
author: Beaumaris
categories:
- Entertainment
comment_count: 0
date: 2023-05-08 13:00:41
draft: false
image: https://cdn.boolokam.com/articles/2023/05/ddf-1024x1024.jpg
like_count: 38087
share_count: 8405
tags:
- 2018 movie
- kunchakko boban
title: കുഞ്ചാക്കോ ബോബൻ അവതരിപ്പിച്ച ഷാജി മനസ്സിനെ വല്ലാതെ സ്പർശിച്ച ഒരു കഥാപാത്രം
  ആണ്
view_count: 1219287
---

സംവിധായകൻ ജൂഡ് ആന്റണി ജോസഫ് 2018 ലെ കേരള പ്രളയത്തെ ആസ്പദമാക്കി ഒരുക്കിയ സിനിമയാണ് ‘2018’ . ഇന്ന് (മെയ് 5 ) തിയേറ്ററുകളിൽ എത്തിയ സിനിമയിൽ വമ്പൻ താരനിരയാണുള്ളത്.ഈ ചിത്രത്തിന്റെ ട്രെയ്‌ലറും മിന്നൽ മിന്നാണെ എന്ന വീഡിയോ ​ഗാനവും വലിയ പ്രേക്ഷകശ്രദ്ധ നേടിയിരുന്നു. കുഞ്ചാക്കോ ബോബൻ, വിനീത് ശ്രീനിവാസൻ, ടൊവിനോ തോമസ്, ആസിഫ് അലി, കലൈയരസൻ, ശിവദ, നരേൻ, ലാൽ, ഇന്ദ്രൻസ്, അജു വർഗീസ്,അപർണ ബാലമുരളി, തൻവി റാം, എന്നിവരുൾപ്പെടങ്ങുന്ന ഒരു വലിയ താരനിര ചിത്രത്തിൽ അണിനിരക്കുന്നു .നേരത്തെ 2403 അടി എന്ന് പേരിട്ടിരുന്ന പ്രസ്തുത ചിത്രം 2019ൽ ൽ ആരംഭിച്ചിരുന്നു എന്നാൽ ചില കാരണങ്ങളാൽ അതിന്റെ ആദ്യഘട്ടത്തിൽ തന്നെ സിനിമ മാറ്റിവെക്കേണ്ടി വിന്നു. പീന്നീട് വീണ്ടും ഒരു പുതിയ ടീം ആണ് ചിത്രം പൂർത്തിയത്. ആന്റോ ജോസഫ് , സി കെ പത്മകുമാർ, വേണു കുന്നപ്പിള്ളി,എന്നിവർ ചേർന്നാണ് സിനിമ നിർമ്മിക്കുന്നത്.സംവിധായകനും അഖിൽ പി ധർമ്മജനും ചേർന്നാണ് തിരക്കഥയെഴുതിയിരിക്കുന്നത്. അഖിൽ ജോർജ്ജ്, ചമൻ ചാക്കോ, നോബിൻ പോൾ എന്നിവരാണ് ഛായാഗ്രഹണം നിർവഹിക്കുന്നത് [](https://cdn.boolokam.com/articles/2023/05/ffwffffwf-1.jpg)വൈക്കത്ത് മറവന്തുരുത്തിൽ പന്ത്രണ്ട് ഏക്കർ ലീസിനെടുത്ത് സെറ്റിട്ടതാണ് മെയിൻ ലൊക്കേഷൻ . അതുകൂടാതെ കോട്ടയം, തൊടുപുഴ, പാലക്കാട്, കൊല്ലം, ആലപ്പുഴ, തിരുവനന്തപുരം, ആലുവ, തൃശൂർ അങ്ങനെ കേരളത്തിലെ പല സ്ഥലത്തുമായാണ് ചിത്രം ഷൂട്ട് ചെയ്തത് . ഇങ്ങനെയൊരു പടം ചെയ്തതെങ്ങനെ എന്ന് ആരും വിശ്വസിക്കില്ലെന്നും പ്രളയത്തിന്റെ കഥ പറയുന്ന ലോക സിനിമകളുടെ ബജറ്റ്‌ 600 കോടി ഒക്കെയാണ്. അത്രയും പണി ഉണ്ട്. അത്രയ്ക്ക് പണം മുടക്കി ഒരു മലയാള സിനിമ ചെയ്യുക നടപ്പല്ല. നമ്മുടെ കയ്യിലൊതുങ്ങുന്ന ഒരു മലയാള സിനിമ ചെയ്യുന്നതെങ്ങനെ എന്നൊരു പ്ലാൻ ഉണ്ടാക്കുകയും അതിനെ വിശ്വസിച്ച് ഒരാൾ വരുകയും ചെയ്യുക എന്നത് വലിയ കാര്യമാണെന്നും സംവിധായകൻ ജൂഡ് ആന്റണി ജോസഫ് പറയുന്നു. തിയേറ്ററുകളിൽ മികച്ച പ്രതികരണമാണ് ചിത്രത്തിന്. പ്രളയത്തെ അതിജീവിച്ചവർക്ക് ചിത്രം വളരെ വൈകാരികമായ മുഹൂർത്തങ്ങൾ കാഴ്ചവച്ചു. ചിത്രത്തിൽ ഓരോ കഥാപാത്രങ്ങളും ഒന്നിനൊന്ന് മെച്ചപ്പെട്ട അഭിനയമാണ് കാഴ്ചവച്ചത്. കുഞ്ചാക്കോ ബോബൻ അവതരിപ്പിച്ച ഷാജി പ്രക്ഷകമനസുകളെ സ്പർശിച്ച കഥാപാത്രമായിരുന്നു എന്നാണു ആസ്വാദകരുടെ അഭിപ്രായം. രജിത് ആർ ബാലന്റെ കുറിപ്പ് ഇങ്ങനെ **_രാഗീത് ആർ ബാലൻ_** 2018 എന്ന സിനിമയിൽ കുഞ്ചാക്കോ ബോബൻ അവതരിപ്പിച്ച ഷാജി മനസ്സിനെ വല്ലാതെ സപ്ർശിച്ച ഒരു കഥാപാത്രം ആണ്. സിനിമയിൽ അദ്ദേഹത്തിന് ഉണ്ടായിരുന്ന രംഗങ്ങൾ കുറവായിരിക്കാം. എന്നാലും തനിക്കു കിട്ടിയ കഥാപാത്രത്തെ ഏറ്റവും നല്ലൊരു ഔട്ട്പുട്ട് നൽകി കാണുന്ന പ്രേക്ഷകനുമായി കമ്മ്യൂണിക്കേറ്റ് ചെയ്യിക്കാൻ അദ്ദേഹത്തിന് സാധിച്ചിട്ടുണ്ട്.സിനിമയിലെ ഏറ്റവും നിർണായകമായ ഒരു ഘട്ടത്തിൽ എന്നെ വളരെ അധികം ഞെട്ടിച്ച ഒരു ഇമോഷണൽ രംഗം കുഞ്ചാക്കോ ബോബൻ അവതരിപ്പിച്ച ഷാജിയിൽ നിന്നും ഉണ്ടായിട്ടുണ്ട്. വല്ലാത്ത ഒരു തരം ഞെട്ടലും ദേഷ്യവും അമർഷവും എല്ലാം ഉൾക്കൊണ്ട്‌ തീർത്തും നിസഹായനായി കരഞ്ഞു കൊണ്ട് നിൽക്കുന്ന ആ ഒരു രംഗം മനസ്സിനെ വല്ലാതെ മുറിവേല്പിക്കുന്നുണ്ട്.[![](https://cdn.boolokam.com/articles/2023/05/ddf-1024x1024.jpg)](https://cdn.boolokam.com/articles/2023/05/ddf.jpg)എന്നെ വളരെ ഏറെ അത്ഭുതപെടുത്തുന്ന വല്ലാത്ത ഒരു ട്രാൻസ്‌ഫോർമേഷൻ ആണ് ആ ഒരു രംഗത്തിൽ കുഞ്ചാക്കോ ബോബനിൽ നിന്ന് ഉണ്ടായത്.നോട്ടത്തിലും രൂപത്തിലും ഭാവത്തിലും വ്യത്യസ്തത കൊണ്ടുവരാൻ ആത്മാർഥമായി ശ്രമിക്കുന്ന നടൻ ആണ് അദ്ദേഹം അതിനുള്ള ഏറ്റവും അവസാനത്തെ ഉദാഹരണം ആണ് 2018ലെ ഷാജി.മനപൂര്‍വ്വമായ ഒരു മാറ്റത്തിന്റെ പാതയിൽ സഞ്ചരിച്ചു പ്രേക്ഷകരെ അത്ഭുതപെടുത്തുന്ന നടൻ.