---
author: Beaumaris
categories:
- Entertainment
comment_count: 0
date: 2022-07-16 06:42:11
draft: false
image: ''
like_count: 85442
share_count: 23352
tags:
- amma
- film chamber
- sreenath bhasi
title: ശ്രീനാഥ്‌ ഭാസിക്കെതിരെ ഫിലിം ചേംബറിന്റെ അച്ചടക്കനടപടി, അമ്മയിൽ അംഗത്വമില്ലാത്തതും
  വിന
view_count: 1111415
---

യുവനടൻ ശ്രീനാഥ്‌ ഭാസിക്കെതിരെ അച്ചടക്കനടപടിക്കൊരുങ്ങി ഫിലിം ചേമ്പർ. താരം കൃത്യസമയത്ത് ലൊക്കേഷനുകളിൽ എത്തുന്നില്ലെന്നും നിർമ്മാതാക്കൾക്ക് നഷ്ടം ഉണ്ടാക്കുന്നു എന്നുമാണ് പരാതി ഉയർന്നിട്ടുള്ളത്. ശ്രീനാഥിന് താരസംഘടനയായ അമ്മയിൽ അംഗത്വമില്ല എന്നതും താരത്തിന് വിനയാകുകയാണ്. ഇതിനാലാണ് ശ്രീനാഥിനെതിരെ നടപടിയെടുക്കാൻ ഫിലിം ചേംബർ മുൻകയ്യെടുക്കുന്നത്. അടുത്ത ദിവസം ശ്രീനാഥ് ഭാസി ചേംബറിലെത്തി കാര്യങ്ങൾ ബോധ്യപ്പെടുത്തണം. ഇനിയുള്ള സിനിമകളിൽ അഭിനയിക്കുന്നതിന് മുൻപായി ചേംബറുമായി ആലോചിക്കണമെന്നും നിർദേശമുണ്ട്. അമ്മയുടെ പ്രസിഡന്റ് മോഹൻലാലിന്റെ സാന്നിദ്ധ്യത്തിൽ അടുത്ത മാസം ചേരുന്ന ചേംബർ യോഗത്തിൽ താരങ്ങളുടെ ശമ്പളം കുറയ്ക്കുന്ന കാര്യത്തിൽ തീരുമാനമാകുമെന്ന് സംഘടന അറിയിച്ചു. നടൻമാർ പ്രൊഡക്ഷൻ എക്‌സിക്യൂട്ടീവുമാരെ മാനേജറായി നിയമിക്കുന്നത് ഇനി അനുവദിക്കില്ലെന്നും ഫിലിം ചേംബർ യോഗത്തിൽ തീരുമാനമെടുത്തു. .