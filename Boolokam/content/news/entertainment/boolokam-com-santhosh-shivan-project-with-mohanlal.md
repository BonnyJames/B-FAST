---
author: safwan
categories:
- Entertainment
comment_count: 0
date: 2022-05-24 04:33:07
draft: false
image: https://cdn.boolokam.com/articles/2022/05/images-2-1.jpeg
like_count: 120039
share_count: 21232
tags:
- Featured
- mohanlal
- santhosh shivan
title: പൃഥ്വിരാജിനെ കൂടാതെ ഒരു മോഹൻലാൽ ചിത്രവും പ്ലാൻ ചെയ്യുന്നുണ്ട് എന്ന് വ്യക്തമാക്കി
  സന്തോഷ് ശിവൻ
view_count: 2087994
---

മലയാള സിനിമയിലെ പ്രശസ്ത ഛായാഗ്രഹകൻ ആണ് സന്തോഷ് ശിവൻ. ഇപ്പോഴിതാ പൃഥ്വിരാജിനെ കൂടാതെ ഒരു മോഹൻലാൽ ചിത്രവും താൻ പ്ലാൻ ചെയ്യുന്നുണ്ട് എന്ന് തുറന്നു പറഞ്ഞിരിക്കുകയാണ് സന്തോഷ് ശിവൻ. കഴിഞ്ഞ ദിവസമായിരുന്നു മലയാളത്തിലെ ലേഡി സൂപ്പർ സ്റ്റാർ മഞ്ജു വാര്യർ പ്രധാനകഥാപാത്രത്തെ എത്തിയ സന്തോഷ് ശിവൻ സംവിധാനം ചെയ്ത അത് ജാക്ക് ആൻഡ് ജിൽ എന്ന സിനിമ റിലീസ് ചെയ്തത്.

വളരെ മികച്ച പ്രതികരണമാണ് സിനിമക്ക് ലഭിച്ചുകൊണ്ടിരിക്കുന്നത്. ആ സിനിമ കൂടാതെ വേറെ രണ്ടു ചിത്രങ്ങൾ താൻ പ്ലാൻ ചെയ്യുന്നുണ്ട് എന്ന് താരം നേരത്തെ വ്യക്തമാക്കിയിരുന്നു. അതിൽ ഒരു സിനിമ പൃഥ്വിരാജ് നായകനായ ചരിത്ര സിനിമയാണെന്നും താരത്തിനോട് കഥ പറഞ് എല്ലാം ഒക്കെ ആയാൽ അടുത്ത വർഷം ജോലികൾ തുടങ്ങുമെന്നും അദ്ദേഹം പറഞ്ഞിരുന്നു. മോഹൻലാൽ ആദ്യമായി സംവിധാനം ചെയ്യുന്ന സിനിമയാണ് ബാറോസ്.

![](https://cdn.boolokam.com/articles/2022/05/images-2-1.jpeg)

സിനിമയുടെ ഛായാഗ്രഹണം നിർവഹിക്കുന്നത് സന്തോഷ് ശിവനാണ്. സിനിമയുടെ ഷൂട്ടിംഗ് പൂർത്തിയാക്കിയ അദ്ദേഹം എം ടി വാസുദേവൻ നായരുടെ തിരക്കഥയിൽ ഒരു നെറ്റ്ഫ്ലിക്സ് ആന്തോളജി ചിത്രത്തിന് വേണ്ടിയുള്ള ഒരു ഭാഗം സംവിധാനം ചെയ്തു തീർത്തിരുന്നു. അതിൽ നായകവേഷം ചെയ്തത് സിദ്ദിഖ് ആണ്. ഇപ്പോഴിതാ കാലാപാനിക്കുശേഷം മോഹൻലാൽ-പ്രിയദർശൻ ചിത്രത്തിൻറെ ഭാഗമാവുകയാണ് സന്തോഷ് ശിവൻ. അതിനു ശേഷമായിരിക്കും അദ്ദേഹം സംവിധാനം ചെയ്യുന്ന ചിത്രം വരിക.