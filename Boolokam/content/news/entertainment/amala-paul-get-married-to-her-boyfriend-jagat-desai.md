---
author: Beaumaris
categories:
- Entertainment
comment_count: 0
date: 2023-10-26 06:40:57
draft: false
image: ''
like_count: 23078
share_count: 13849
tags:
- amala paul
- jagat desai
title: അമല പോൾ വീണ്ടും വിവാഹിതയാകുന്നു, പാർട്ടിക്കിടെ പ്രൊപ്പോസ് ചെയ്തത് സുഹൃത്ത്
view_count: 956872
---

നടി അമല പോൾ വീണ്ടും വിവാഹിതയാവുന്നു എന്ന സൂചനകൾ നൽകുകയാണ് അമലയുടെ സുഹൃത്ത് ജഗത് ദേശായി പങ്കുവച്ച വീഡിയോ. . അമല പോളിനെ സുഹൃത്ത് ജഗദ് ദേശായി പ്രൊപ്പോസ് ചെയ്യുന്ന വിഡിയോ വൈറലാകുകയാണ്. ‘‘മൈ ജിപ്സി ക്വീൻ യെസ് പറഞ്ഞു’’ എന്നായിരുന്നു വിഡിയോയുടെ അടിക്കുറിപ്പ്. നിരവധി പേരാണ് വീഡിയോയ്ക്ക് താഴെ ആശംസകൾ അറിയിക്കുന്നത്. 

> View this post on Instagram
> 
> [A post shared by Jagat Desai (@j_desaii)](https://www.instagram.com/reel/Cy2ZeoxB_Yl/?utm_source=ig_embed&utm_campaign=loading)

അമലയും ജഗത് ദേശായിയും ഹോട്ടലിൽ ഭക്ഷണത്തിനിരിക്കുമ്പോൾ പെട്ടന്ന് ഡാൻസേഴ്സിന്റെ അടുത്തെത്തി അവർക്കൊപ്പം ചേരുകയാണ് ജഗദ്. ഡാൻസ് കളിക്കുന്നതിനിടെ പെട്ടന്ന് മോതിരം എടുത്ത് അമലയെ പ്രൊപ്പോസ് ചെയ്യുകയായിരുന്നു. അമല സന്തോഷത്തോടെ മോതിരം സ്വീകരിക്കുന്നതും ജഗദിന് സ്നേഹ ചുംബനം നൽകുന്നതും വിഡിയോയിൽ കാണാം .വെഡ്ഡിങ് ബെൽസ് എന്ന ഹാഷ്ടാഗും വിഡിയോയ്ക്കൊപ്പം ചേർത്തിട്ടുണ്ട്. തെന്നിന്ത്യയിലെ ബോൾഡ് നായികമാരിൽ ഒരാളായ അമല പോൾ സംവിധായകൻ എ എൽ വിജയിനെ 2014 ൽ വിവാഹം ചെയ്തിരുന്നു. എന്നാൽ 2017ൽ ഇരുവരും വിവാഹമോചനം നേടി. . മലയാള സിനിമയിലൂടെയാണ് അമല പോൾ അഭിനയ രംഗത്തേക്ക് എത്തിയതെങ്കിലും തമിഴിലും തെലുങ്കിലുമാണ് കൂടുതൽ തിളങ്ങിയത്. 2009 ൽ ലാൽ ജോസ് സംവിധാനം ചെയ്ത ‘നീലത്താമര’യായിരുന്നു അമലയുടെ ആദ്യ ചിത്രം. അതിൽ ചെറിയൊരു വേഷമായിരുന്നു അമലയ്ക്ക്. അതിനുശേഷം തമിഴിൽ രണ്ടു സിനിമകൾ ചെയ്തുവെങ്കിലും വിജയിച്ചില്ല. 2010 ൽ പുറത്തിറങ്ങിയ തമിഴ് ചിത്രം ‘മൈന’യാണ് അമലയുടെ കരിയറിൽ വഴിത്തിരിവായത്. ചിത്രം വൻ ഹിറ്റാവുകയും തമിഴ്നാട് സർക്കാരിന്റെ മികച്ച നടിക്കുളള പുരസ്കാരം അമലയ്ക്ക് ലഭിക്കുകയും ചെയ്തു. മമ്മൂട്ടിയുടെ ക്രിസ്റ്റഫർ, അജയ് ദേവ്ഗണ്ണിന്റെ ഭോല എന്നീ സിനിമകളിലാണ് അമല അവസാനം പ്രത്യക്ഷപ്പെട്ടത്.