---
author: Beaumaris
categories:
- Entertainment
comment_count: 0
date: 2023-06-04 14:56:34
draft: false
image: ''
like_count: 15048
share_count: 6386
tags:
- Brie Larson
- Drama
- Jacob Tremblay
- Joan Allen
- Lenny Abrahamson
- ROOM movie
- thriller
- William H. Macy
title: അതിമനോഹരമാണ് ഈ ചിത്രം
view_count: 487120
---

**Sumith Vr** **ROOM** **GENRE : Drama | thriller** **അതിമനോഹരമാണ് ഈ ചിത്രം** ആദ്യമായി ആ റൂമിൽ അകപ്പെടുമ്പോൾ ,അന്നവൾക്ക് 17 വയസ്സായിരുന്നു, ഇന്ന് 7 വർഷങ്ങൾ പിന്നിട്ടു ഇതിനിടയിൽ അവൾ ഒരു ആൺകുഞ്ഞിനു ജന്മം നൽകി അവന് 5 വയസ്സുമായി. വളരെ ഇടുങ്ങിയ ആ റൂമിൽ മുകൾ തട്ടിലുള്ള ഗ്ലാസിൽ കൂടി മാത്രം പുറം ലോകം (ആകാശം ) കണ്ട്, റൂമിലുള്ള മറ്റു വസ്തുക്കളായ കസേരയേയും, മേശയെയും, അലമാരയെയും, ക്ലോസെറ്റിനെയും എല്ലാം സുഹൃത്തുക്കളാക്കി വളർന്നു വന്ന ജാക്ക്, അവനു പുറം ലോകത്തെ പറ്റി അറിയാൻ ടീവിയുണ്ട് എന്നാൽ ഇന്നും അതിലേതാണ് യാഥാർഥ്യം ഏതാണ് മിഥ്യ എന്ന് തിരിച്ചറിയാൻ അവനാകുന്നില്ല അല്ലങ്കിൽ അമ്മയായ ജോ അതിനു അവസരമൊരുക്കുന്നില്ല. [](https://cdn.boolokam.com/articles/2023/06/dqdddddf.webp)നീണ്ട 7 വർഷങ്ങൾ തന്നേ ഈ അവസ്ഥയിലാക്കിയ ഓൾഡ് നിക്കിൽ നിന്നും അവൾ ഇന്ന് സ്വാതന്ത്ര്യം ആഗ്രഹിക്കുന്നു ഒറ്റക് ശ്രമിച്ചു പരാജയപെട്ടു പോയ അവസരങ്ങൾ അവൾ ഓർത്തു എന്നാൽ ഇത്തവണ അവൾക് കൂട്ടിനു 5 വയസുകാരൻ മകനും ഉണ്ട്, മുൻകൂട്ടി നിശ്ചയിച്ച പദ്ധതി പ്രകാരം അവർ അവടെ നിന്ന് രക്ഷപെടുമോ?? ഇപ്പോൾ കഥ പകുതി എത്തുന്നതേ ഒള്ളു.. ബാക്കി കണ്ടറിയുക. ബ്രയ്‌ ലാർസണിന്റയും, ജേക്കബ് റ്റെംമ്പലയുടെയും ആവിസ്മരണീയ പ്രകടനത്തിനു സാക്ഷിയായ ഈ ചിത്രം 2015ലാണ് പുറത്തിറങ്ങുന്നത്. ഓസ്‌കാറിലെ മികച്ച നടിയ്ക്കുള്ള അവാർഡ് ആണ് ലാർസനെ ഈ പ്രകടത്തിനു തേടിയെത്തിയത് കൂടെ ഒറ്റനേകം അവാർഡുകളും. എമ്മ ഡോനോഹ്യൂവിന്റെ നോവലിനെ ആസ്പദമാക്കി ലെന്നി എബ്രഹാംസൺ സംവിധാനം ചെയ്ത ഈ ചിത്രം കാഴ്ചയിൽ വിഷമം തോന്നിപ്പിക്കുന്ന എന്നാൽ അവസാനം സംതൃപ്തി നൽകുന്ന അതീവ മനോഹരമായ രംഗങ്ങൾ എല്ലാം കൊണ്ട് മികച്ചതാണ്.. https://youtu.be/E_Ci-pAL4eE കഥാപാത്രത്തിന്റെ പൂർണതക്കു വേണ്ടി ഒരു റൂമിൽ തന്നേ ഏകദേശം ഒരു മാസം ഒറ്റക് കിടന്നു സാഹചര്യങ്ങൾ സ്വായത്തമാക്കിയ, സ്വന്തം മുഖം പോലും കഴുകാതെ നിരാശയും വിഷമവും ക്ഷീണവും എല്ലാം അതിൽ പ്രതിഫലിപ്പിച്ച ബ്രയ് ലാർസൺ, അതിനുള്ള ആദരമായിരിക്കാം തേടി എത്തിയ പല ആദരവുകളും.പ്രശസ്തമായ ഫ്രിട്സൽ കേസാണ് നോവലിന്റെ വൺ ലൈൻ സ്റ്റോറിക്കു പ്രചോദനം ആയതെന്നു എഴുത്തുകാരി പറഞ്ഞിട്ടുണ്ട് . യഥാർത്ഥ സംഭവങ്ങളെ ആസ്പദമാക്കിയുള്ള ഈ ത്രില്ലർ ചിത്രം നിങ്ങൾ കാണുക.