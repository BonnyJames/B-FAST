---
author: Beaumaris
categories:
- Entertainment
comment_count: 0
date: 2023-08-28 14:22:00
draft: false
image: https://cdn.boolokam.com/articles/2023/08/FWWEE-1.webp
like_count: 21912
share_count: 15864
tags:
- ADITHYA SATELLITE
- isro
title: ചന്ദ്രവിജയത്തിനു ശേഷം ഇന്ത്യ സൂര്യനെ പഠിക്കാൻ അയക്കുന്ന ആദിത്യ ഉപഗ്രഹത്തിന്റെ
  പ്രത്യേകതകൾ എന്തെല്ലാം ?
view_count: 595124
---

**ആദിത്യ** **അറിവ് തേടുന്ന പാവം പ്രവാസി** ബഹിരാകാശത്തു നിന്നും സൂര്യനെ നിരീക്ഷിക്കുന്നതിനുള്ള ഇന്ത്യൻ കൃത്രിമോപഗ്രഹമാണ്‌ ആദിത്യ (Aditya). ഐ.എസ്.ആർ.ഒ ആണ്‌ സൂര്യപര്യ വേക്ഷണത്തിനുള്ള ഈ ഉപഗ്രഹം വിക്ഷേപിക്കുന്നത്. സൂര്യോപരിതലത്തിലുള്ള കൊറോണയെപറ്റി വിശദമായി പഠിക്കുകയാണ് ‘ആദിത്യ’യുടെ ലക്ഷ്യം. ഭൂമിയിൽ നിന്നും 800 കിലോമീറ്റർ ദൂരെയുള്ള ഭ്രമണപഥത്തിലേക്കാണ് ആദിത്യയെ വിക്ഷേപിക്കുന്നത്. അവിടെ നിന്നുമുള്ള നിരീക്ഷണവിവരങ്ങൾ ഭൂമിയിലേക്ക് അയയ്ക്കും. 400 കിലോഗ്രാമിനടുത്ത് ഭാരമുണ്ട്. ഇതിന്റെ ആശയം പൂർത്തീകരിച്ചത് ജനുവരി 2008 ൽ അഡൈസറി കമ്മിറ്റി ഫോർ സ്പേസ് റിസർച്ച് (Advisory Committee for Space Research) ആണ്‌. ഇതിന്റെ രൂപകല്പനയും നിർമ്മാണവും , പിന്നീട് ഇതിന്റെ വിക്ഷേപണവും നടത്തുന്നത് ഐ.എസ്.ആർ.ഒ (ISRO ) ആണ്‌. ഐ.എസ്.ആർ.ഒ യുടെ ചെയർമാൻ ജി.മാധവൻ നായർ ഇതിന്റെ പ്രഖ്യാപനവും അനുമതിയും 10 നവംബർ 2008 ന്‌ നൽകി.ഇതിന്റെ വിക്ഷേപണം 2022 ൽ നടത്താനാണ് പദ്ധതിയിട്ടിരിക്കുന്നത്. ഈ കൃത്രിമോപഗ്രഹം അത്യാധുനിക സോളാർ കൊറോണാഗ്രാഫ് വഹിക്കുന്നുണ്ട്. ഈ കൃത്രിമോപഗ്രഹത്തിന്റെ ഭാരം ഏകദേശം 100 കിലോഗ്രാം (220 lb) ഉണ്ട്. ഇതിന്റെ പദ്ധതി ചെലവ് ₹50 കോടി (US$10 million) ആകുമെന്ന് കരുതുന്നു. ഭൂമിയുടെ ഭ്രമണപഥത്തിൽ ഏകദേശം 800 km ൽ ആണ്‌ ഇത് സ്ഥാപിക്കുന്നത്. ഇത് കൊറോണൽ ഹീറ്റിംഗിന്റെ അടിസ്ഥാന പ്രശ്നങ്ങൾ പഠിക്കുമെന്ന് കരുതുന്നു. സോളാർ കോറോണ അഥവാ സൗര്യ പ്രഭാമണ്ഡലം ക്രമാതീതമായി ചൂടുപിടിക്കുന്നതിന്റെ കാരണം കണ്ടെത്തുകയാണ് ആദിത്യ 1 പ്രധാനമായും ലക്ഷ്യമിടുന്നത്. ഭൂമിക്കും സൂര്യനുമിടയിലുള്ള ലഗ്രാംജിയൻ പോയിന്റ് ഒന്നിൽ നിന്ന് സൂര്യനെക്കുറിച്ചുള്ള പഠനം നടത്താനാണു പദ്ധതി. സൂര്യനെ മുഴുവൻ സമയവും തടസ്സങ്ങളില്ലാതെ കാണാനാകുമെന്നതാണ് എൽ-1 പോയിന്റിന്റെ പ്രത്യേകത. അതുകൊണ്ടുതന്നെ ആദിത്യ -എൽ 1 എന്ന പേരിലാണ് ഇപ്പോൾ ഇന്ത്യയുടെ സൂര്യദൗത്യം അറിയപ്പെടുന്നത്. **![](https://cdn.boolokam.com/articles/2023/08/FWWEE-1.webp)ശാസ്ത്രീയ ഉപകരണങ്ങൾ** ⚡വിസിബിൾ എമിഷൻ ലൈൻ കൊറോണഗ്രാഫ് (വിഇഎൽസി:VELC):- സോളർ കൊറോണയെക്കുറിച്ചുള്ള പഠനം. ⚡സോളർ അൾട്രാവയലറ്റ് ഇമേജിങ് ടെലിസ്കോപ് (എസ്‌യുഐടി:SUIT):- സൂര്യന്റെ ഫോട്ടോസ്ഫിയർ, ക്രോമോസ്ഫിയർ എന്നിവയുടെ ചിത്രീകരണം. ⚡ആദിത്യ സോളർ വിൻഡ് പാർട്ടിക്കിൾ എക്സ്പെരിമെന്റ് (ആസ്പെക്സ് ):- സൗരവാതത്തിന്റെ പ്രത്യേകതകളുടെ പഠനം. ⚡പ്ലാസ്മ അനലൈസർ പാക്കേജ് ഫോർ ആദിത്യ (പാപ: PAPA):– സൗരവാതത്തിന്റെ ഘടനയെക്കുറിച്ചും ഊർജ വിതരണത്തെക്കുറിച്ചുമുള്ള പഠനം. ⚡സോളർ ലോ എനർജി എക്സ്റേ സ്പെക്ട്രോമീറ്റർ (എസ്ഒഎൽഇഎക്സ്എസ്):- സോളർ കൊറോണയുടെ താപനില യെക്കുറിച്ചുള്ള പഠനം. ⚡ഹൈ എനർജി എൽ1 ഓർബിറ്റിങ് എക്സ്റേ സ്പെക്ട്രോമീറ്റർ (HELIOS ) :- സോളർ കൊറോണയിലെ ഊർജവിനിയോഗ ത്തെക്കുറിച്ചുള്ള പഠനം. ⚡മാഗ്നറ്റോമീറ്റർ (MAGNETOMETER ) :- സൗരകാന്തികമേഖലയെക്കുറിച്ചുള്ള പഠനം. **വാൽ കഷ്ണം** സൂര്യന്റെ ഉപരിതലമായ ഫോട്ടോസ്ഫിയറിൽ നിന്നു പുറത്തേക്ക് ആയിരക്കണക്കിന് കിലോമീറ്ററുകൾ വ്യാപിച്ചു കിടക്കുന്ന പ്രദേശമാണ് കൊറോണ. സൂര്യന്റെ ഉപരിതല ഊഷ്മാവ് 6000 കെൽവിനാണ്. എന്നാൽ, കൊറോണയുടെ താപനില 10,00,000 കെൽവിനാണ്. ഇനിയും വിശദീകരണം ലഭിക്കേണ്ട ഒരു പ്രഹേളികയാണിത്. ഇത്രയധികം താപം ഉണ്ടാകുന്നത്‌ എന്തുകൊണ്ടെന്ന്‌ എന്നതിന്‌ പൂർണ ഉത്തരം കണ്ടെത്താൻ ശാസ്‌ത്രലോകത്തിന്‌ ഇനിയും ആയിട്ടില്ല.