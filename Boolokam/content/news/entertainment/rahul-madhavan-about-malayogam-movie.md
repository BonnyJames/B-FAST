---
author: Beaumaris
categories:
- Entertainment
comment_count: 0
date: 2023-11-24 06:24:31
draft: false
image: ''
like_count: 17165
share_count: 12630
tags:
- AK Lohithadas
- Jayaram
- malayogam movie
- mukesh
- Rahul Madhavan
- sibimalayil
title: ഇന്നും നിലനിൽക്കുന്ന സാമൂഹ്യദുരാചാരമായ സ്ത്രീധനം പ്രമേയമാക്കി സിബി-ലോഹി കൂട്ടുകെട്ടിൽ
  വിരിഞ്ഞ സിനിമ മലയോഗത്തിന് 33 വയസ്
view_count: 518508
---

**മാലയോഗത്തിനിന്ന് 33 വയസ്സ്.** **Rahul Madhavan** വർഷങ്ങൾക്ക് മുൻപ് വിവാഹത്തോടെനുബന്ധിച്ചുള്ള സ്ത്രീധനം എന്ന സമ്പ്രദായം ശക്തമായി നമുക്ക് ചുറ്റും നിലനിന്നിരുന്നു. അതായത് നമ്മൾക്ക് സ്ത്രീധനപ്രശ്നങ്ങൾ പലതും ന്യൂസുകളിലും മറ്റും കേൾക്കാൻ സാധിക്കുമായിരുന്നു എന്നർത്ഥം. ഇപ്പൊ അത് അങ്ങനെ കേൾക്കാറില്ല, ചിലപ്പോൾ എല്ലാം ഉള്ളിൽ നടക്കുന്നുണ്ടാവാം. ഇത്ര പൊന്നും പണവും നൽകണം എന്നൊരു ഉടമ്പടി ആൺപെൺ വീട്ടുകാർ ബ്രോക്കർ മദ്ധ്യേ ഉറപ്പിക്കുന്നു. അങ്ങനെ അത് നൽകാൻ പെൺവീട്ടുകാർക്ക് കഴിഞ്ഞില്ലെങ്കിൽ കല്യാണം മുടങ്ങിയേക്കാം. ഇനി മുഴുവൻ തുക നൽകാതെ കല്യാണം നടന്നാൽ ബാക്കി കിട്ടുന്നവരെ പെണ്ണിന് നേരെ ആൺവീട്ടുകാർ തിരിയും. അവളെ ഉപദ്രവിക്കും, വീട്ടിൽ തിരിച്ചു കൊണ്ടാക്കും, നിരന്തരം പ്രശ്നം ഉണ്ടാക്കികൊണ്ടിരിക്കും, ചിലർ വീട്ടിലെ ഗ്യാസ് സിലിണ്ടർ പൊട്ടി വളരെ അസ്വാഭാവികമായി മരണപ്പെടും. ഇനി സ്ത്രീധനം കൊടുക്കാൻ കഴിയാതെ വീട്ടിൽ വയസ്സ് കൂടി നിൽക്കുന്നവർ അന്യജാതികാരന്റെ കൂടെ ഒളിച്ചോടും, ചിലർ വയസായവരെ വിവാഹം കഴിക്കേണ്ട അവസ്ഥ വരും. ഇത്രയും പ്രശ്നങ്ങളും വിഷമങ്ങളും ജാതിമതഭേദമെന്യേ അനുഭവിക്കേണ്ടിവരുന്നത് സ്ത്രീധനം എന്ന ഒരേ ഒരു കാര്യം കൊണ്ടാണ്. അങ്ങനെ സ്ത്രീധനം എന്ന വിഷയത്തെ കഥാതന്തുവാക്കി മേല്പറഞ്ഞ പ്രശ്നങ്ങളെ ഓരോരോ കഥാപാത്രങ്ങളിലേക്ക് കൃത്യമായി പകർന്നുകൊണ്ട് വളരെ ലളിതവും എന്നാൽ ശക്തവുമായ തിരക്കഥയാക്കി ലോഹിസാർ ഒരുക്കിയ പടമാണ് മാലയോഗം. ലോഹിയുടെ സന്തതസഹചാരിയായ സിബിമലയിലാണ് പടം സംവിധാനം ചെയ്തത്.കൃപ ഫിലിംസിന്റെ ബാനറിൽ കിരീടം ഉണ്ണിയാണ് പടം നിർമിച്ചത്.സത്യത്തിൽ ഇതാണ് അദ്ദേഹം സ്വന്തമായി ചെയ്ത ആദ്യചിത്രം. കിരീടത്തിൽ ദിനേശ് പണിക്കർ പാർട്ണർ ആയിരുന്നു. https://youtu.be/FIL_23ZFr8w ഒരേ കുടുംബപശ്ചാത്തലമുള്ള രണ്ടു സുഹൃത്തുക്കളിലൂടെയാണ് പടം നീങ്ങുന്നത്. രണ്ടാളും അഭ്യസ്തവിദ്യരാണ് പക്ഷെ നല്ലൊരു ജോലിയില്ല.ഒരാളുടെ അച്ഛൻ ചായക്കട നടത്തുന്നു, മറ്റേ ആളുടെ അച്ഛൻ കൃഷിപണിയും. രണ്ടു പേർക്കും വീട്ടിൽ കെട്ടിക്കാൻ പ്രായമായ സഹോദരിമാരുണ്ട്. അവരുടെ കല്യാണം നടത്താൻ നാട്ടിലെ ലോക്കൽ ബ്രോക്കർമാർ തരികിട പരിപാടികളുമായി എന്നും വീട്ടിൽ വരുന്നുമുണ്ട്. ഇതൊക്കെയാണ് ലോഹിസാർ പടത്തിനു വേണ്ടി ഒരുക്കിയ പശ്ചാത്തലം. [embed]https://youtu.be/eVBpRVnq-sM[/embed] മുകേഷും ജയറാമുമാണ് പ്രധാന വേഷങ്ങൾ ചെയ്തത്.തൊണ്ണൂറുകളിൽ ഇവരുടെ കോംബോയിൽ വരുന്ന പടങ്ങൾ കാണാൻ തന്നെ രസമാണ്. ഇതും അതുപോലെതന്നെ. ഇവരുടെ പിതാക്കന്മാരായി ഒടുവിലും തിലകനും വന്നു.ചിത്ര, സുമ ജയറാം, പ്രസീത എന്നിവർ സഹോദരിമാരായി. ജയറാമിന്റെ കാമുകിയായി പാർവതിയും അച്ഛനായി ഇന്നസെന്റും അഭിനയിച്ചു. ബ്രോക്കർമാരായത് ഫിലോമിനയും മാമുക്കോയയുമാണ്. പിന്നെ പടത്തിൽ ഔട്ട്സ്റ്റാൻഡിങ് റോളിൽ വന്നത് കള്ളുചെത്തുകാരനായ മുരളിയാണ്. ഇവരെകൂടാതെ കരമന, കുഞ്ഞാണ്ടി, ജഗദീഷ്, കല്പന, വത്സല മേനോൻ, ഇന്ദ്രൻസ്, ഗണേഷ്കുമാർ എന്നിവരും മറ്റു വേഷങ്ങൾ ചെയ്തു. കുടുംബചിത്രം ആണെങ്കിലും ചിത്രത്തിലെ സംഭാഷണങ്ങൾ അധികവും തമാശ കലർന്ന രീതിയിലാണ് ലോഹിസാർ എഴുതിയിരിക്കുന്നത്.ഇന്നസെന്റ് ചേട്ടൻ ഓരോ സംഭാഷണം പറഞ്ഞു കഴിയുമ്പോൾ അവസാനത്തെ വാക്ക് അടുത്തുള്ള ആളോട് ഒന്നൂടെ നിർത്തി ചോദിക്കും അത് നല്ല രസമാണ്, ഈ ശൈലി മാമുക്കോയ പല രംഗത്തും ഏറ്റെടുക്കുമ്പോൾ അടിപൊളിയാണ്. [embed]https://youtu.be/AlIyEThvX7I[/embed] കൈതപ്രം എഴുതി മോഹൻസിതാര ഈണം നൽകി ബാലഗോപാലൻ തമ്പി പാടിയ ടൈറ്റിൽ സോങ് പൂത്തുമ്പി പൂങ്കഴുത്തിൽ എന്ന പാട്ട് സൂപ്പർ ഹിറ്റാണ്. അതുപോലെ എം ജി ശ്രീകുമാർ പാടിയ രജനീ ഹൃദയം എന്ന പാട്ടും ഹൃദ്യമാണ്. എസ് കുമാർ ക്യാമറയും എൽ ഭൂമിനാഥൻ എഡിറ്റിംഗും കൈകാര്യം ചെയ്തു. 1990 ൽ ഇതേ ദിവസം റിലീസ് ചെയ്ത ഈ ചിത്രം തിയേറ്ററിൽ വിജയമായോ എന്നത് വലിയ ഐഡിയ ഇല്ല. ചിത്രം കണ്ടവർ കൂടുതൽ അറിവുകൾ, മറ്റു അഭിപ്രായങ്ങൾ പങ്കുവെക്കുമെന്ന് പ്രതീക്ഷിക്കുന്നു