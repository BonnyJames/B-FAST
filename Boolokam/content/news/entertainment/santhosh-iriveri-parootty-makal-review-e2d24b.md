---
title: "ഒരേ ട്രാക്കിൽ ഓടുന്ന തീവണ്ടികള്‍"
date: 2022-04-30T09:03:18
draft: false
categories: ["Entertainment"]
tags: ['Featured', 'Jayaram', 'makal movie', 'Meera Jasmine', 'review', 'Santhosh Iriveri Parootty', 'sathyan anthikkad']
author: "Beaumaris"
---

<strong>ഒരേ ട്രാക്കിൽ ഓടുന്ന തീവണ്ടികള്‍</strong>

<strong>Santhosh Iriveri Parootty</strong>

നാല്‍പ്പതോളം വര്‍ഷങ്ങള്‍ ആയി മലയാളി കണ്ടു പരിചയിച്ച ശീലമാണ് സത്യന്‍ അന്തിക്കാട് ചിത്രങ്ങൾ. ഒരേ ട്രാക്കിൽ ഓടിക്കൊണ്ടിരുന്ന ഈ തീവണ്ടി കാലത്തിന് അനുസരിച്ച് ബോഗി പോലും മാറ്റാതെ ട്രാക്കിൽ ഇറക്കിയത് കൊണ്ട്‌ ഉണ്ടായ അനിവാര്യമായ ദുരന്തമാണ് "മകൾ" എന്ന പുതിയ ചിത്രം. മാറി വരുന്ന പ്രേക്ഷക അഭിരുചികളോട് സംവദിക്കാൻ കഴിയാതെ പോവുന്ന സംവിധായകർ തിരിച്ചടി നേരിടുക തന്നെ ചെയ്യും. അത് തന്നെയാണ് ഇവിടെ അന്തിക്കാടിനും സംഭവിച്ചത്. ഇക്ബാല്‍ കുറ്റിപ്പുറത്തിന്റെ അതീവ ദുര്‍ബലമായ തിരക്കഥ ചിത്രത്തിന്റെ പതനത്തിന് ആക്കം കൂട്ടി.

<img class="wp-image-331932 aligncenter" src="https://cdn.boolokam.com/articles/2022/04/dwdwdd-2.jpg" alt="" width="976" height="532" />കുടുംബ പ്രേക്ഷകർ പ്രതീക്ഷയോടെ കാത്തിരുന്ന ചിത്രമായിരുന്നിട്ടും തന്റെ സ്ഥിരം പ്രേക്ഷകരെ പോലും കൂടെ കൂട്ടാൻ അന്തിക്കാടിന് കഴിയാതെ പോയി. തന്റെ സ്ഥിരം അച്ചിൽ വാർത്ത ചിത്രമായിരുന്നിട്ടും ട്രീറ്റ്മെന്റിൽ പോലും പുതുമ കൊണ്ടുവരാൻ കഴിയാതെ പോയതാണ് ചിത്രത്തിന് വിനയായത്.
മതമോ ജാതിയോ നോക്കാതെ ചെറുപ്രായത്തിൽ തന്നെ വിവാഹിതരായവരാണ് നന്ദനും (ജയറാം) ജൂലിയും (മീര ജാസ്മിൻ). ടീനേജുകാരിയായ ഏകമകൾ അപർണ (ദേവിക സഞ്ജയ്) പ്ലസ് ടു വിദ്യാർത്ഥിനിയാണ്.

<img class="wp-image-331933 aligncenter" src="https://cdn.boolokam.com/articles/2022/04/gggg-2.webp" alt="" width="897" height="504" />കുട്ടിക്കാലത്ത് അച്ഛന്റെ പെറ്റ് ആയിരുന്ന മകള്‍ ഒന്നര പതിറ്റാണ്ട് വിദേശ ജോലി കഴിഞ്ഞ് നന്ദൻ പ്രവാസ ജീവിതം അവസാനിപ്പിച്ച് കുടുംബത്തോടൊപ്പം കഴിയാനായി നാട്ടിലേക്ക് വരുമ്പോഴേക്കും സ്വന്തം അഭിപ്രായങ്ങളും തീരുമാനങ്ങളും ഉളള ഒരു ടീനേജുകാരിയായി മാറി കഴിഞ്ഞിരുന്നു. അമ്മ വളർത്തിയ മകൾ അമ്മ ഒരു സര്‍ക്കാര്‍ ജോലി കിട്ടി വീട്ടില്‍ നിന്നും മാറി നില്‍ക്കേണ്ടി വരുന്നതോടെ അച്ഛന്റെ കൂടെ ഒറ്റയ്ക്കാവുന്നു.വീടിനകത്ത് കൂടുതൽ കാലം ഒന്നിച്ചു കഴിയേണ്ട സാഹചര്യം വന്നതോടെ അവർക്കിടയിൽ പ്രശ്നങ്ങൾ തുടങ്ങുന്നു

[embed]https://youtu.be/x4TpzSinWqg[/embed]

ടീനേജുകാരിയായ മകളെ മനസ്സിലാക്കാനുള്ള പിതാവിന്റെ പ്രശ്നങ്ങളും parenting problems ഉം generation ഗ്യാപ്പും പോലെയുള്ള പ്രധാന പ്രശ്നങ്ങൾ കൈകാര്യം ചെയ്യുന്ന ചിത്രം ഒന്നിനെയും ആഴത്തില്‍ സ്പര്‍ശിക്കാതെ കടന്നു പോവുന്നു. ചില സീനുകൾ ഒക്കെ വല്ലാതെ ലാഗ്‌ ചെയ്യുന്നുണ്ട്. ഒടുവില്‍ മൂന്നാമതൊരു വ്യക്തിയെ രംഗപ്രവേശം ചെയ്യിച്ച് പ്രശ്നം എളുപ്പത്തില്‍ പരിഹരിക്കുന്നതൊക്കെ അവിശ്വസനീയം എന്നേ പറയാൻ ഒക്കൂ. മീരാ ജാസ്മിന്റെ രാജി രംഗമൊക്കെ കോമഡി ആയിപ്പോയി. അവസാന ഭാഗങ്ങളിലൊക്കെ അതിനാടകീയതയുടെ അയ്യരുകളിയാണ്

[embed]https://youtu.be/Pf50TLijjnQ[/embed]

മുൻപു ചെയ്ത അച്ഛൻ കഥാപാത്രങ്ങൾക്കപ്പുറം ജയറാമിന് ഒന്നും ചെയ്യാൻ ഉണ്ടായിരുന്നില്ല. മീരയും നോക്കുകുത്തി ആയി. കാമ്പുള്ള കഥാപാത്രമല്ല ജൂലി. ദേവിക സഞ്ജയ്, അവളുടെ കാമുക വേഷത്തിലെത്തുന്ന നസ്‌ലൻ ഗഫൂർ എന്നിവർ മികച്ചു നിന്നു. നസ്‌ലൻ വരുന്ന രംഗങ്ങൾ ചിത്രത്തിന് പലപ്പോഴും ജീവൻ പകരുന്നുണ്ട്. പുള്ളിയുടെ കോമിക് ടൈമിംഗ് ഗംഭീരമായി തോന്നി. കുറച്ചു സീനുകളിൽ മാത്രം ബാലാജി മനോഹർ സാന്നിധ്യം അടയാളപ്പെടുത്തുന്നു.

<img class="wp-image-331934 aligncenter" src="https://cdn.boolokam.com/articles/2022/04/90284308.webp" alt="" width="815" height="611" />എസ് കുമാറിന്റെ ക്യാമറ നന്ന്. ബി കെ ഹരിനാരായണന്റെ വരികൾക്ക് സംഗീതം നൽകിയിരിക്കുന്നത് വിഷ്ണു വിജയ് ആണ്. രാഹുൽ രാജിന്റെ പശ്ചാത്തല സംഗീതം. പാട്ടുകൾ ഓര്‍മയില്‍ നില്‍ക്കുന്നവയല്ല. അപ്പർ മിഡിൽ ക്ളാസ് പൊങ്ങച്ചത്തെ കളിയാക്കുന്നത് ഒക്കെ കൊള്ളാം.മൊത്തത്തില്‍ വിരസമായ ഒരു ചലച്ചിത്ര കാഴ്ച. തികച്ചും ഉപരിപ്ലവമായ സമീപനം. കാലത്തിന്റെ കണ്ണാടി കാണാതെ പോയ ചലച്ചിത്ര ഉദ്യമം. നിരാശാ ജനകം.


![ഒരേ ട്രാക്കിൽ ഓടുന്ന തീവണ്ടികള്‍](https://cdn.boolokam.com/articles/2022/04/dwdwdd-2.jpg)**ഒരേ ട്രാക്കിൽ ഓടുന്ന തീവണ്ടികള്‍** **Santhosh Iriveri Parootty** നാല്‍പ്പതോളം വര്‍ഷങ്ങള്‍ ആയി മലയാളി കണ്ടു പരിചയിച്ച ശീലമാണ് സത്യന്‍ അന്തിക്കാട് ചിത്രങ്ങൾ. ഒരേ ട്രാക്കിൽ ഓടിക്കൊണ്ടിരുന്ന ഈ തീവണ്ടി കാലത്തിന് അനുസരിച്ച് ബോഗി പോലും മാറ്റാതെ ട്രാക്കിൽ ഇറക്കിയത് കൊണ്ട്‌ ഉണ്ടായ അനിവാര്യമായ ദുരന്തമാണ് "മകൾ" എന്ന പുതിയ ചിത്രം. മാറി വരുന്ന പ്രേക്ഷക അഭിരുചികളോട് സംവദിക്കാൻ കഴിയാതെ പോവുന്ന സംവിധായകർ തിരിച്ചടി നേരിടുക തന്നെ ചെയ്യും. അത് തന്നെയാണ് ഇവിടെ അന്തിക്കാടിനും സംഭവിച്ചത്. ഇക്ബാല്‍ കുറ്റിപ്പുറത്തിന്റെ അതീവ ദുര്‍ബലമായ തിരക്കഥ ചിത്രത്തിന്റെ പതനത്തിന് ആക്കം കൂട്ടി. കുടുംബ പ്രേക്ഷകർ പ്രതീക്ഷയോടെ കാത്തിരുന്ന ചിത്രമായിരുന്നിട്ടും തന്റെ സ്ഥിരം പ്രേക്ഷകരെ പോലും കൂടെ കൂട്ടാൻ അന്തിക്കാടിന് കഴിയാതെ പോയി. തന്റെ സ്ഥിരം അച്ചിൽ വാർത്ത ചിത്രമായിരുന്നിട്ടും ട്രീറ്റ്മെന്റിൽ പോലും പുതുമ കൊണ്ടുവരാൻ കഴിയാതെ പോയതാണ് ചിത്രത്തിന് വിനയായത്. മതമോ ജാതിയോ നോക്കാതെ ചെറുപ്രായത്തിൽ തന്നെ വിവാഹിതരായവരാണ് നന്ദനും (ജയറാം) ജൂലിയും (മീര ജാസ്മിൻ). ടീനേജുകാരിയായ ഏകമകൾ അപർണ (ദേവിക സഞ്ജയ്) പ്ലസ് ടു വിദ്യാർത്ഥിനിയാണ്. ![](https://cdn.boolokam.com/articles/2022/04/gggg-2.webp)കുട്ടിക്കാലത്ത് അച്ഛന്റെ പെറ്റ് ആയിരുന്ന മകള്‍ ഒന്നര പതിറ്റാണ്ട് വിദേശ ജോലി കഴിഞ്ഞ് നന്ദൻ പ്രവാസ ജീവിതം അവസാനിപ്പിച്ച് കുടുംബത്തോടൊപ്പം കഴിയാനായി നാട്ടിലേക്ക് വരുമ്പോഴേക്കും സ്വന്തം അഭിപ്രായങ്ങളും തീരുമാനങ്ങളും ഉളള ഒരു ടീനേജുകാരിയായി മാറി കഴിഞ്ഞിരുന്നു. അമ്മ വളർത്തിയ മകൾ അമ്മ ഒരു സര്‍ക്കാര്‍ ജോലി കിട്ടി വീട്ടില്‍ നിന്നും മാറി നില്‍ക്കേണ്ടി വരുന്നതോടെ അച്ഛന്റെ കൂടെ ഒറ്റയ്ക്കാവുന്നു.വീടിനകത്ത് കൂടുതൽ കാലം ഒന്നിച്ചു കഴിയേണ്ട സാഹചര്യം വന്നതോടെ അവർക്കിടയിൽ പ്രശ്നങ്ങൾ തുടങ്ങുന്നു [embed]https://youtu.be/x4TpzSinWqg[/embed] ടീനേജുകാരിയായ മകളെ മനസ്സിലാക്കാനുള്ള പിതാവിന്റെ പ്രശ്നങ്ങളും parenting problems ഉം generation ഗ്യാപ്പും പോലെയുള്ള പ്രധാന പ്രശ്നങ്ങൾ കൈകാര്യം ചെയ്യുന്ന ചിത്രം ഒന്നിനെയും ആഴത്തില്‍ സ്പര്‍ശിക്കാതെ കടന്നു പോവുന്നു. ചില സീനുകൾ ഒക്കെ വല്ലാതെ ലാഗ്‌ ചെയ്യുന്നുണ്ട്. ഒടുവില്‍ മൂന്നാമതൊരു വ്യക്തിയെ രംഗപ്രവേശം ചെയ്യിച്ച് പ്രശ്നം എളുപ്പത്തില്‍ പരിഹരിക്കുന്നതൊക്കെ അവിശ്വസനീയം എന്നേ പറയാൻ ഒക്കൂ. മീരാ ജാസ്മിന്റെ രാജി രംഗമൊക്കെ കോമഡി ആയിപ്പോയി. അവസാന ഭാഗങ്ങളിലൊക്കെ അതിനാടകീയതയുടെ അയ്യരുകളിയാണ് [embed]https://youtu.be/Pf50TLijjnQ[/embed] മുൻപു ചെയ്ത അച്ഛൻ കഥാപാത്രങ്ങൾക്കപ്പുറം ജയറാമിന് ഒന്നും ചെയ്യാൻ ഉണ്ടായിരുന്നില്ല. മീരയും നോക്കുകുത്തി ആയി. കാമ്പുള്ള കഥാപാത്രമല്ല ജൂലി. ദേവിക സഞ്ജയ്, അവളുടെ കാമുക വേഷത്തിലെത്തുന്ന നസ്‌ലൻ ഗഫൂർ എന്നിവർ മികച്ചു നിന്നു. നസ്‌ലൻ വരുന്ന രംഗങ്ങൾ ചിത്രത്തിന് പലപ്പോഴും ജീവൻ പകരുന്നുണ്ട്. പുള്ളിയുടെ കോമിക് ടൈമിംഗ് ഗംഭീരമായി തോന്നി. കുറച്ചു സീനുകളിൽ മാത്രം ബാലാജി മനോഹർ സാന്നിധ്യം അടയാളപ്പെടുത്തുന്നു. ![](https://cdn.boolokam.com/articles/2022/04/90284308.webp)എസ് കുമാറിന്റെ ക്യാമറ നന്ന്. ബി കെ ഹരിനാരായണന്റെ വരികൾക്ക് സംഗീതം നൽകിയിരിക്കുന്നത് വിഷ്ണു വിജയ് ആണ്. രാഹുൽ രാജിന്റെ പശ്ചാത്തല സംഗീതം. പാട്ടുകൾ ഓര്‍മയില്‍ നില്‍ക്കുന്നവയല്ല. അപ്പർ മിഡിൽ ക്ളാസ് പൊങ്ങച്ചത്തെ കളിയാക്കുന്നത് ഒക്കെ കൊള്ളാം.മൊത്തത്തില്‍ വിരസമായ ഒരു ചലച്ചിത്ര കാഴ്ച. തികച്ചും ഉപരിപ്ലവമായ സമീപനം. കാലത്തിന്റെ കണ്ണാടി കാണാതെ പോയ ചലച്ചിത്ര ഉദ്യമം. നിരാശാ ജനകം.
