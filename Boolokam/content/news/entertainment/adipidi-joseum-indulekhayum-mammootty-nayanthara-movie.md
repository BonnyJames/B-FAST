---
author: Beaumaris
categories:
- Entertainment
comment_count: 0
date: 2023-09-20 16:48:35
draft: false
image: ''
like_count: 30847
share_count: 33638
tags:
- adipidi joseum indulekhayum
- mammootty
- Nayanthara
- Vysakh
title: '''അടിപിടി ജോസും ഇന്ദുലേഖയും'', പ്രേക്ഷകരിൽ ആവേശമുണർത്തി മമ്മൂട്ടി- നയൻ‌താര
  ടീം വീണ്ടും'
view_count: 1477927
---

വൈശാഖ് മമ്മൂട്ടിയെ നായകനാക്കി സംവിധാനം ചെയ്യുന്ന പുതിയ ചിത്രമാണ് 'അടിപിടി ജോസ്'. മമ്മൂട്ടിയാണ് അടിപിടി ജോസെന്ന ടൈറ്റില്‍ കഥാപാത്രത്തെ അവതരിപ്പിക്കുന്നത്.പോക്കിരിരാജ, മധുരരാജ എന്നീ ചിത്രങ്ങള്‍ക്ക് ശേഷം വൈശാഖും മമ്മൂട്ടിയും ഒന്നിക്കുന്ന ചിത്രമാണ് അടിപിടി ജോസ്. ഇപ്പോഴിതാ ഈ ചിത്രത്തിന്റെ താരനിരയെ കുറിച്ചുള്ള റിപ്പോർട്ടുകളാണ് ശ്രദ്ധ നേടുന്നത്. ഇത്തവണ മമ്മൂട്ടി നയൻതാര കോമ്പോയുമായാണ് സംവിധായകൻ വൈശാഖ് എത്തുന്നതെന്നാണ് സൂചന. നയൻ‌താര ചിത്രത്തിൽ അഭിനയിക്കാൻ തയ്യാറയൽ ഇന്ദുലേഖ എന്ന കഥാപാത്രമാകുമെന്നും ചിത്രത്തിന്റെ പേര് അടിപിടി ജോസും ഇന്ദുലേഖയും എന്നാക്കി മാറ്റുമെന്നും പറയപ്പെടുന്നു. ഒക്ടോബറിൽ ചിത്രീകരണം ആരംഭിക്കാൻ പ്ലാൻ ചെയ്യുന്ന ഈ ചിത്രത്തിന്റെ തിരക്കഥ രചിക്കുന്നത് സൂപ്പർ ഹിറ്റ് സംവിധായകനും രചയിതാവുമായ മിഥുൻ മാനുവൽ തോമസാണ്. മമ്മൂട്ടിയുടെ നിർമ്മാണ ബാനറായ മമ്മൂട്ടി കമ്പനി തന്നെ നിർമ്മിക്കാൻ പോകുന്ന ഈ ചിത്രത്തിൽ ഒരു കോട്ടയം അച്ചായൻ കഥാപാത്രമായാണ് മമ്മൂട്ടി അഭിനയിക്കുന്നതെന്നും വാർത്തകൾ വന്നിരുന്നു. മമ്മൂട്ടി കമ്പനിയുടെ ബാനറില്‍ നിര്‍മ്മിക്കുന്ന ഏറ്റവും ചെലവേറിയ സിനിമയാണിത്. രാപ്പകല്‍, തസ്കരവീരൻ, പുതിയ നിയമം, ഭാസ്കര്‍ ദി റാസ്കല്‍ എന്നീ ചിത്രങ്ങളില്‍ മമ്മൂട്ടിയും നയൻതാരയും ഒന്നിച്ചിട്ടുണ്ട്. ചിത്രത്തിൽ വൻ താരനിര അണിനിരക്കുന്നുണ്ട്. ആര്‍ഡിഎക്സിന് സംഘട്ടനമൊരുക്കിയ അൻപ് അറിവാണ് ചിത്രത്തിന്റെ ആക്ഷൻ രംഗങ്ങള്‍ ഒരുക്കുന്നത്.