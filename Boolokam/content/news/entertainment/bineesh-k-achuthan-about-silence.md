---
author: Beaumaris
categories:
- Entertainment
comment_count: 0
date: 2023-12-08 09:36:57
draft: false
image: https://cdn.boolokam.com/articles/2023/12/fffqfffqf.jpg
like_count: 95098
share_count: 47354
tags:
- mammootty
- silence
- VK Prakash
title: അങ്ങനെയായിരുന്നെങ്കിൽ അത് മമ്മൂട്ടിയുടെയും വി കെ പ്രകാശിന്റെയും കരിയറിൽ ഒരു
  വഴിത്തിരിവായി മാറുമായിരുന്നു
view_count: 1617717
---

**Bineesh K Achuthan** 2010 - ന് ശേഷം മലയാള സിനിമയിൽ ഒരു നവതരംഗം ആഞ്ഞടിക്കുകയുണ്ടായി. സിബി മലയിലിന്റെ അപൂർവ്വരാഗം, രഞ്ജിത് ശങ്കറിന്റെ പാസഞ്ചർ എന്നിവയിലൂടെയൊക്കെ പതിയെ കത്തി തുടങ്ങി 2011 - ൽ രാജേഷ് പിള്ളയുടെ ട്രാഫിക്കിലൂടെ അതാളിക്കത്തി. ഒരു ടാലന്റ് പൂൾ മലയാള സിനിമയിലേക്ക് കടന്ന് വന്നു. പുതു നിര അഭിനേതാക്കളും ടെക്നീഷ്യൻസ്മാരുമടങ്ങുന്ന ആ പ്രതിഭാസംഗംമം മലയാള സിനിമയുടെ വ്യാകരണത്തെ തന്നെ മാറ്റിമറിക്കുകയുണ്ടായി. റിലലിസ്റ്റിക്/ ത്രില്ലർ ചിത്രങ്ങളോടുള്ള പ്രേക്ഷകാഭിമുഖ്യം വർദ്ധിക്കുന്നത് ഈയൊരു കാലയളവിലാണ്. മലയാള സിനിമയിലെ ഈ പുതുതരംഗത്തിന്റെ ഗുണഭോക്താക്കളായി ഫഹദ് ഫാസിൽ അടക്കമുള്ള ഒരു താരനിര ഉയർന്നു വന്നപ്പോൾ അത് വരെയുണ്ടായിരുന്ന താരസിംഹാസനങ്ങൾക്ക് ഇളക്കം തട്ടി. 2010 വരെ ഒട്ടനവധി വൻ വിജയങ്ങൾ സമ്മാനിച്ച മമ്മൂട്ടിക്ക് പക്ഷേ പുതു ദശാബ്ധത്തിൽ കാലിടറി. 2011 മുതൽ അദ്ദേഹത്തിന്റെ പടങ്ങൾ തുടർ പരാജയങ്ങളേറ്റു വാങ്ങി. മലയാള സിനിമയിലെ മാറ്റങ്ങളെ അഭിമുഖീകരിക്കാൻ മമ്മൂട്ടി തയ്യാറെടുക്കുന്നു എന്ന സൂചനയാണ് വി കെ പ്രകാശുമായി ഒരുമിക്കുന്നു എന്ന വാർത്തയറിഞ്ഞപ്പോൾ തോന്നിയത്. അവതരണ രീതിയിൽ പരമ്പരാഗത രീതികളെ മറികടന്ന് റിയലിസ്റ്റിക് സമീപനവുമായ് വന്ന ട്രിവാൻഡ്രം ലോഡ്ജ് എന്ന സെൻസേഷണൽ ഹിറ്റിന്റെ നിറവിലായിരുന്നു പ്രകാശ് ആ സമയം. https://youtu.be/J6fUqlyRbzI അഭിഭാഷക വൃത്തിയിൽ തിളങ്ങി നിൽക്കേ അരവിന്ദ് ചന്ദ്രശേഖർ കർണ്ണാടക ഹൈക്കോടതി ജഡ്ജിയായ് തെരഞ്ഞെടുക്കപ്പെട്ടു (കൊളീജിയം വഴിയായിരിക്കണം). സത്യപ്രതിജ്ഞാ ചടങ്ങിന് മുമ്പായി കേരളത്തിലുള്ള തന്റെ മാതാപിതാക്കളെ സന്ദർശിക്കാനായ് സകുടുംബം ബാംഗ്ലൂരിൽ നിന്നും റോഡ് മാർഗ്ഗം പുറപ്പെട്ട അരവിന്ദ് ശങ്കറിന് യാത്രാ മദ്ധ്യേ ചിലർ മാർഗ്ഗ തടസം സൃഷ്ടിക്കുന്നു. അവർ ആരെല്ലാമാണ് എന്ന അദ്ദേഹത്തിന്റെ അന്വേഷണത്തിന്റെ ഭാഗമായി താൻ മുമ്പ് വാദിച്ച ഒരു കേസ് റീ ഓപ്പൺ ചെയ്യാൻ അരവിന്ദ് ചന്ദ്രശേഖർ നിർബന്ധിതനാകുന്നു. തുടർന്നുള്ള അദ്ദേഹത്തിന്റെ നീക്കങ്ങളാണ് വി കെ പ്രകാശിന്റെ സൈലൻസിന്റെ പ്രമേയം. ![](https://cdn.boolokam.com/articles/2023/12/fffqfffqf.jpg)റിച്ചാർഡ് ഗിയറിന്റെ പ്രൈമൽ ഫിയറിൽ (1996) നിന്നും സ്വാധീനമുൾക്കൊണ്ട സൈലൻസ്, Reverse Chasing അടക്കമുള്ള ത്രില്ലിംഗ് മൊമന്റുകൾ സമ്മാനിച്ച് ചടുലതയോടെയാണ് ഇന്റർവെൽ പഞ്ചിലേക്കെത്തുന്നത്. തുടർന്നങ്ങോട്ട് ആദ്യ പകുതിയുടെ ഗതിവേഗം നഷ്ടപ്പെട്ട രണ്ടാം പകുതി ഒരു കോർട്ട് റൂം ഡ്രാമയായി പരിണമിച്ച് എങ്ങനെയൊക്കെയോ അവസാനിക്കുന്നു. ആദ്യ പകുതിയുടെ ടെംപോ ക്ലൈമാക്സ് വരെ നിലനിർത്തിയിരുന്നുവെങ്കിൽ സൂപ്പർ ഹിറ്റായി മാറേണ്ടിയിരുന്ന ഒരു ചിത്രമായിരുന്നു സൈലൻസ്. എങ്കിൽ അത് മമ്മൂട്ടിയുടെയും വി കെ പ്രകാശിന്റെയും കരിയറിൽ ഒരു വഴിത്തിരിവായി മാറുമായിരുന്നു.