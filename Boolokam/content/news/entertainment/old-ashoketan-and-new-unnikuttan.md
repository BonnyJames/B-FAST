---
author: Beaumaris
categories:
- Entertainment
comment_count: 0
date: 2023-10-23 07:50:58
draft: false
image: ''
like_count: 21823
share_count: 5385
tags:
- mohanlal
- yodha movie
title: ‘പഴയ അക്കോസേട്ടനും പുതിയ ഉണ്ണിക്കുട്ടനും’, പുതിയ ഉണ്ണിക്കുട്ടനെ കണ്ടെത്തിയിരിക്കുകയാണ്
  മോഹൻലാൽ
view_count: 486598
---

മോഹൻലാലിന്റെ ആരാധകർ ഇന്നും ഓർത്തിരിക്കുന്ന ചിത്രങ്ങളിലൊന്നാണ് യോദ്ധ. ചിത്രത്തിലെ അശോകേട്ടനും ഉണ്ണിക്കുട്ടനുമൊത്തുള്ള രംഗങ്ങളെല്ലാം ആരാധകർക്ക് ഏറെ ഇഷ്ടമാണ്. ഇപ്പോഴിതാ പുതിയ ഉണ്ണിക്കുട്ടനെ കണ്ടെത്തിയിരിക്കുകയാണ് മോഹൻലാൽ.  മനോഹരമായ ഒരു യാത്രാചിത്രം മോഹൻലാൽ സോഷ്യൽ മീഡിയയിൽ പങ്കുവച്ചു. ‘പഴയ അശോകേട്ടനും പുതിയ ഉണ്ണിക്കുട്ടനും’ എന്ന അടിക്കുറിപ്പോടെയാണ് താരം ചിത്രം പങ്കുവെച്ചത്. മോഹൻലാലിന്റെ സുഹൃത്ത് സമീർ ഹംസയാണ് ചിത്രം പകർത്തിയത്. എന്തായാലും ചിത്രം ആരാധകരുടെ ഹൃദയം കവർന്നെടുക്കുകയാണ്. അശോകേട്ടൻ അല്ല അക്കോസേട്ടൻ എന്ന് മോഹൻലാലിനെ തിരുത്തുകയാണ് ആരാധകർ. യോദ്ധയുടെ രണ്ടാം ഭാഗം എടുക്കുമോ എന്ന ചോദ്യവുമായി നിരവധി പേരാണ് എത്തുന്നത്. പൃഥ്വിരാജ് സംവിധാനം ചെയ്യുന്ന എമ്പുരാൻ ആണ് മോഹൻലാലിന്റെ പുതിയ ചിത്രം. ലൂസിഫറിന്റെ രണ്ടാം ഭാഗത്തിന്റെ ചിത്രീകരണം പുരോഗമിക്കുകയാണ്.