---
author: Beaumaris
categories:
- Entertainment
comment_count: 0
date: 2022-08-19 09:39:45
draft: false
image: ''
like_count: 73005
share_count: 24464
tags:
- Anaswara Rajan
- john abraham
- mike movie
title: കാലിക പ്രസക്തിയുള്ള ഒരു കൊച്ചു മനോഹര ചിത്രം കാണാൻ താൽപര്യള്ളവർക്ക് ധൈര്യമായി
  മൈക്കിന് ടിക്കറ്റ് എടുക്കാം
view_count: 965300
---

**Biju Vijayan** ആഷിഖ് അക്ബർ അലി തിരക്കഥയും വിഷ്ണു ശിവ പ്രസാദ് സംവിധാനവും നിർവഹിച്ച് അനശ്വര രാജൻ , നവാഗതനായ രഞ്ജിത്ത് സജീവ് എന്നിവർ പ്രധാന കഥാപാത്രങ്ങളായെത്തി , ഇന്ന് പുറത്തിറങ്ങിയ ചിത്രമാണ് 'മൈക്ക്' .ജനനം കൊണ്ട് പെണ്‍കുട്ടിയും എന്നാൽ മനസ് കൊണ്ട് ആണ്‍കുട്ടിയായും ജീവിക്കുന്ന സാറ തന്റെ ജീവിതത്തിലെ ഒരു പ്രധാന കാര്യത്തിനായുള്ള യാത്രക്കിടയിൽ ആന്റണി എന്ന യുവാവിനെ പരിചയപ്പെടുന്നതും തുടർന്ന് ഇരുവർക്കുമിടയിൽ അരങ്ങേറുന്ന സംഭവങ്ങളുമാണ് സിനിമയുടെ പ്രമേയം. നമ്മുടെ സമൂഹത്തിലെ ആണ്‍ പെണ്‍ വേർതിരിവുകളും സമത്വം , സ്വതന്ത്ര്യം , തുടങ്ങിയവയൊക്കെ സിനിമയിൽ ചർച്ചാ വിഷയമാകുന്നുണ്ട്. ഒരു മണിക്കൂർ 48 മിനിറ്റ് ദൈർഘ്യമുള്ള ഈ ചിത്രം ഒട്ടും ലാഗടിപ്പിക്കാതെയും വളരെ എൻഗേജിങ് ആയി തന്നെയാണ് മുന്നോട്ട് പോകുന്നത്. ഇത്തരം ഒരു ബോൾഡ് ആയ റോൾ ഏറ്റെടുത്ത് ഭംഗിയായി അവതരിപ്പിച്ച അനശ്വര രാജൻ കൈയ്യടികളർഹിക്കുന്നു. നവാഗതനായ രഞ്ജിത്ത് സജീവും മികച്ച പെർഫോമൻസ് തന്നെയാണ് കാഴ്ച വച്ചിരിക്കുന്നത്. ഫൈറ്റ് രംഗങ്ങളിൽ ഒക്കെ പുള്ളി അടിപൊളിയായിരുന്നു. മറ്റു താരങ്ങളായി വന്ന രോഹിണി , ജിനു ജോസെഫ് , ഡയാന ഹമീദ് തുടങ്ങിവരൊക്കെ തങ്ങളുടെ റോളുകൾ ഭംഗിയാക്കി .മ്യൂസിക് , DOP എന്നിവയും മികച്ചതായിരുന്നു. മൊത്തത്തിൽ കാലിക പ്രസക്തിയുള്ള ഒരു കൊച്ചു മനോഹര ചിത്രം കാണാൻ താൽപര്യള്ളവർക്ക് ധൈര്യമായി മൈക്കിന് ടിക്കറ്റ് എടുക്കാം. [embed]https://youtu.be/gUAxUu9pkcg[/embed]