---
title: "ഒറ്റ വാക്കിൽ ഈ സിനിമയെ ഒരു എഴുത്തുകാരൻ്റെ വിപ്ലവം എന്ന് അടയാളപ്പെടുത്താം"
date: 2022-09-16T16:46:50
draft: false
categories: ["Entertainment"]
tags: ['actor vishnu govindan', 'attention please movie', 'Faisal K Abu', 'Featured', 'vishnu govindan']
author: "Beaumaris"
---

<strong>'അറ്റെൻഷൻ പ്ലീസ് '</strong>

<strong>Faisal K Abu </strong>

ഒറ്റ വാക്കിൽ ഈ സിനിമയെ ഒരു എഴുത്തുകാരൻ്റെ വിപ്ലവം എന്ന് അടയാളപ്പെടുത്താൻ ആണ് എനിക്ക് താല്പര്യം. സിനിമ ആണ് ഇവിടെ സംസാര വിഷയം.അത് കൊണ്ട് തന്നെ ഒരു കഥയോ/തിരക്കഥയോ എഴുതാൻ ഇരിക്കുന്ന ആർക്കും നിലവിലെ സാഹചര്യത്തിൽ ആകെ മൊത്തത്തിൽ പൊളിറ്റിക്കൽ കറക്റ്റ്നസ് എന്ന് ഓമനപ്പേര് ഇട്ട് വിളിക്കുന്ന കടമ്പകളെ താണ്ടി നൈസർഗികമായ ഒരു എഴുത്ത് സാധ്യമാണോ...? കാലാതീതം ആയ മാറ്റങ്ങൾക്ക് അപ്പുറം എഴുത്തിൽ മുതൽ തുടങ്ങുന്ന അദൃശ്യമായ ഈ സെൻസറിങ് ഒരു എഴുത്തുകാരനെ അലോസരപ്പെടുത്തുന്ന ഒന്നാണോ...?

<img class="size-full wp-image-350961 aligncenter" src="https://cdn.boolokam.com/articles/2022/09/wfffwf-1-1.jpg" alt="" width="856" height="535" />സിനിമയെ സ്നേഹിക്കുന്ന അഞ്ച് ചെറുപ്പക്കാർ ഒരുമിച്ച് താമസിക്കുന്നതിൽ എഴുത്തുകാരൻ ആയ ഹരി മാത്രം ആണ് പ്രത്യേകിച്ച് ജോലി ഒന്നും ഇല്ലാത്തവൻ. അത് കൊണ്ട് തങ്ങളുടെ ചിലവിൽ താമസിക്കുന്ന ഹരിയോട് ഒരു പ്രത്യേക തരത്തിൽ ഉള്ള ഒരു അലോസരം ബാക്കി ഉള്ളവർക്ക് ഉളളത്.അയാളുടെ കഥകളെ പലപ്പോഴും ഔട്ട് ഡേറ്റഡ് എന്ന രീതിയിൽ പുച്ഛഭാവത്തോടെ ആണ് അവർ സമീപിച്ചു ഇരുന്നതും. അങ്ങിനെ ഒരു ദിവസം വെള്ളമടി പരിപാടിക്ക് ഇടക്ക് ഹരി തൻ്റെ മനസ്സിൽ ഉള്ള ചില കഥകൾ കൂട്ടുകാരോട് പറയുന്നതും, തുടർന്ന് നടക്കുന്ന അപ്രതീക്ഷിത സംഭവങ്ങളും അണ് സിനിമ പറയുന്നത്.

സിനിമ തുടങ്ങി ആദ്യ ഭാഗങ്ങൾ കണ്ടപ്പോൾ മേകിങ്ങിൽ 'ഒഴിവ് ദിവസത്തെ കളി' എന്ന സിനിമയുമായി യാദൃശ്ചികം അല്ലാത്ത ചില സാമ്യതകൾ കണ്ടു എങ്കിൽ പതുക്കെ പ്രധാന സംഗതിയിലേക്ക് വരുമ്പോൾ സിനിമ അതിൻ്റെതായ ഒരു വ്യക്തിത്വം ഉണ്ടാക്കി എടുക്കുന്നുണ്ട്.രണ്ടു സിനിമകളും ജാതി വ്യവസ്ഥയിലെ ഇന്നും ക്ഷയിക്കാത്ത ഉച്ചനീചത്വങ്ങളെ കാണികൾക്ക് മുന്നിൽ അവതരിപ്പിക്കുന്നുണ്ട് എന്ന ഒരു പോയിൻ്റ് മാറ്റി നിറുത്തിയാൽ തികച്ചും വ്യത്യസ്തമായ രണ്ടു ചിത്രങ്ങൾ തന്നെ ആണ്.

[embed]https://youtu.be/AnKYe-WQvXc[/embed]

ജിതിൻ ഐസക് തോമസ് എഴുതി സംവിധാനം ചെയ്തിരിക്കുന്ന സിനിമയുടെ മികച്ച തിരക്കഥയും സംഭാഷങ്ങളും , അത് സ്ക്രീനിൽ അവതരിപ്പിച്ച രീതിയും, പശ്ചാത്തല സംഗീതവും, ക്യാമറയും എല്ലാം കൂടി നല്ല രീതിയിൽ കാണികളെ പിടിച്ച് ഇരുത്താൻ ഉള്ള കെൽപ്പ് ഉളളത് തന്നെ ആണ്.സിനിമയിലെ ദൃശ്യങ്ങൾ ഇല്ലാത്ത കഥ പറച്ചിൽ സീനുകൾ ഒരു പ്രത്യേക വൈബ് ആണ് നൽകുന്നത് എന്ന് പറയാതെ വയ്യ.പറയുന്ന കഥകൾ കാണികളുടെ മനസ്സിൽ ദൃശ്യങ്ങൾ ആയി പതിയുന്ന രീതിയിൽ തന്നെ ആണ് അത് അവതരിപ്പിച്ചു ഇരിക്കുന്നതും.

മെല്പറഞ്ഞതിനോട് ഒപ്പം പ്രധാന കഥാപാത്രം ആയ ഹരി ആയി വരുന്ന വിഷ്ണു ഗോവിന്ദിൻ്റെ ഒറ്റയാൻ പ്രകടനം കൂടി ആണ് സിനിമയുടെ ഹൈലൈറ്റ് .ഗംഭീരമായിട്ടാണ് ആ കഥാപാത്രത്തെ വിഷ്ണു അവതരിപ്പിച്ചു ഇരിക്കുന്നത്.അറ്റെൻഷൻ പ്ലീസ് ..എല്ലാവർക്കും ദഹിക്കുന്ന ഒരു സിനിമ ആകും എന്ന് എനിക്കു തോന്നുന്നില്ല. എന്നിരുന്നാലും വ്യതസ്തമായ ഒരു സിനിമാ ശ്രമം എന്ന നിലക്ക് തീർച്ചയായും കണ്ടൂ നോക്കാവുന്ന ഒന്നായിട്ട് തന്നെ ആണ് എനിക്കു തോന്നിയത്. വ്യക്തിപരമായി ഈ സിനിമ എനിക്ക് നല്ലരീതിയിൽ ഇഷ്ട്ടപെട്ടു .ചിത്രം NETFLIX ൽ സ്ട്രീം ചെയ്യുന്നുണ്ട്.


![ഒറ്റ വാക്കിൽ ഈ സിനിമയെ ഒരു എഴുത്തുകാരൻ്റെ വിപ്ലവം എന്ന് അടയാളപ്പെടുത്താം](https://cdn.boolokam.com/articles/2022/09/wfffwf-1-1.jpg)**'അറ്റെൻഷൻ പ്ലീസ് '** **Faisal K Abu** ഒറ്റ വാക്കിൽ ഈ സിനിമയെ ഒരു എഴുത്തുകാരൻ്റെ വിപ്ലവം എന്ന് അടയാളപ്പെടുത്താൻ ആണ് എനിക്ക് താല്പര്യം. സിനിമ ആണ് ഇവിടെ സംസാര വിഷയം.അത് കൊണ്ട് തന്നെ ഒരു കഥയോ/തിരക്കഥയോ എഴുതാൻ ഇരിക്കുന്ന ആർക്കും നിലവിലെ സാഹചര്യത്തിൽ ആകെ മൊത്തത്തിൽ പൊളിറ്റിക്കൽ കറക്റ്റ്നസ് എന്ന് ഓമനപ്പേര് ഇട്ട് വിളിക്കുന്ന കടമ്പകളെ താണ്ടി നൈസർഗികമായ ഒരു എഴുത്ത് സാധ്യമാണോ...? കാലാതീതം ആയ മാറ്റങ്ങൾക്ക് അപ്പുറം എഴുത്തിൽ മുതൽ തുടങ്ങുന്ന അദൃശ്യമായ ഈ സെൻസറിങ് ഒരു എഴുത്തുകാരനെ അലോസരപ്പെടുത്തുന്ന ഒന്നാണോ...? സിനിമയെ സ്നേഹിക്കുന്ന അഞ്ച് ചെറുപ്പക്കാർ ഒരുമിച്ച് താമസിക്കുന്നതിൽ എഴുത്തുകാരൻ ആയ ഹരി മാത്രം ആണ് പ്രത്യേകിച്ച് ജോലി ഒന്നും ഇല്ലാത്തവൻ. അത് കൊണ്ട് തങ്ങളുടെ ചിലവിൽ താമസിക്കുന്ന ഹരിയോട് ഒരു പ്രത്യേക തരത്തിൽ ഉള്ള ഒരു അലോസരം ബാക്കി ഉള്ളവർക്ക് ഉളളത്.അയാളുടെ കഥകളെ പലപ്പോഴും ഔട്ട് ഡേറ്റഡ് എന്ന രീതിയിൽ പുച്ഛഭാവത്തോടെ ആണ് അവർ സമീപിച്ചു ഇരുന്നതും. അങ്ങിനെ ഒരു ദിവസം വെള്ളമടി പരിപാടിക്ക് ഇടക്ക് ഹരി തൻ്റെ മനസ്സിൽ ഉള്ള ചില കഥകൾ കൂട്ടുകാരോട് പറയുന്നതും, തുടർന്ന് നടക്കുന്ന അപ്രതീക്ഷിത സംഭവങ്ങളും അണ് സിനിമ പറയുന്നത്. സിനിമ തുടങ്ങി ആദ്യ ഭാഗങ്ങൾ കണ്ടപ്പോൾ മേകിങ്ങിൽ 'ഒഴിവ് ദിവസത്തെ കളി' എന്ന സിനിമയുമായി യാദൃശ്ചികം അല്ലാത്ത ചില സാമ്യതകൾ കണ്ടു എങ്കിൽ പതുക്കെ പ്രധാന സംഗതിയിലേക്ക് വരുമ്പോൾ സിനിമ അതിൻ്റെതായ ഒരു വ്യക്തിത്വം ഉണ്ടാക്കി എടുക്കുന്നുണ്ട്.രണ്ടു സിനിമകളും ജാതി വ്യവസ്ഥയിലെ ഇന്നും ക്ഷയിക്കാത്ത ഉച്ചനീചത്വങ്ങളെ കാണികൾക്ക് മുന്നിൽ അവതരിപ്പിക്കുന്നുണ്ട് എന്ന ഒരു പോയിൻ്റ് മാറ്റി നിറുത്തിയാൽ തികച്ചും വ്യത്യസ്തമായ രണ്ടു ചിത്രങ്ങൾ തന്നെ ആണ്. [embed]https://youtu.be/AnKYe-WQvXc[/embed] ജിതിൻ ഐസക് തോമസ് എഴുതി സംവിധാനം ചെയ്തിരിക്കുന്ന സിനിമയുടെ മികച്ച തിരക്കഥയും സംഭാഷങ്ങളും , അത് സ്ക്രീനിൽ അവതരിപ്പിച്ച രീതിയും, പശ്ചാത്തല സംഗീതവും, ക്യാമറയും എല്ലാം കൂടി നല്ല രീതിയിൽ കാണികളെ പിടിച്ച് ഇരുത്താൻ ഉള്ള കെൽപ്പ് ഉളളത് തന്നെ ആണ്.സിനിമയിലെ ദൃശ്യങ്ങൾ ഇല്ലാത്ത കഥ പറച്ചിൽ സീനുകൾ ഒരു പ്രത്യേക വൈബ് ആണ് നൽകുന്നത് എന്ന് പറയാതെ വയ്യ.പറയുന്ന കഥകൾ കാണികളുടെ മനസ്സിൽ ദൃശ്യങ്ങൾ ആയി പതിയുന്ന രീതിയിൽ തന്നെ ആണ് അത് അവതരിപ്പിച്ചു ഇരിക്കുന്നതും. മെല്പറഞ്ഞതിനോട് ഒപ്പം പ്രധാന കഥാപാത്രം ആയ ഹരി ആയി വരുന്ന വിഷ്ണു ഗോവിന്ദിൻ്റെ ഒറ്റയാൻ പ്രകടനം കൂടി ആണ് സിനിമയുടെ ഹൈലൈറ്റ് .ഗംഭീരമായിട്ടാണ് ആ കഥാപാത്രത്തെ വിഷ്ണു അവതരിപ്പിച്ചു ഇരിക്കുന്നത്.അറ്റെൻഷൻ പ്ലീസ് ..എല്ലാവർക്കും ദഹിക്കുന്ന ഒരു സിനിമ ആകും എന്ന് എനിക്കു തോന്നുന്നില്ല. എന്നിരുന്നാലും വ്യതസ്തമായ ഒരു സിനിമാ ശ്രമം എന്ന നിലക്ക് തീർച്ചയായും കണ്ടൂ നോക്കാവുന്ന ഒന്നായിട്ട് തന്നെ ആണ് എനിക്കു തോന്നിയത്. വ്യക്തിപരമായി ഈ സിനിമ എനിക്ക് നല്ലരീതിയിൽ ഇഷ്ട്ടപെട്ടു .ചിത്രം NETFLIX ൽ സ്ട്രീം ചെയ്യുന്നുണ്ട്.
