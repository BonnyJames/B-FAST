---
title: "'ലക്കി ഒരിക്കലും അൺലക്കി അല്ല'"
date: 2022-10-21T14:17:59
draft: false
categories: ["Entertainment"]
tags: ['Arunima Krishnan', 'Featured', 'mohanlal', 'monster', 'Vysakh']
author: "Beaumaris"
---

<strong>Arunima Krishnan</strong>

'ലക്കി ഒരിക്കലും അൺലക്കി അല്ല.' കാരണം അയാളുടെ പ്രവർത്തികൾ ഓരോന്നും കൃത്യമായി ലക്ഷ്യസ്ഥാനത്ത് എത്തിയിരിക്കുന്നു.അനിലും ഭാമിനിയും മകൾ കുഞ്ഞാറ്റയും അടങ്ങുന്ന ‘സന്തുഷ്ടമായ’ വീട്ടിലേക്ക് അവരുടെ വിവാഹ വാർഷിക ദിനത്തിൽ തന്നെ ആ ദിവസം നശിപ്പിക്കാൻ ലക്കി സിംഗ് എത്തുമ്പോൾ അയാൾ എന്തിനു വന്നു? എന്താണ് അയാളുടെ ഉദ്ദേശം? എന്തിനാണ് അയാൾ അവിടെ കുറേയധികം നേരം ചെലവഴിക്കുന്നത് ? എന്നൊക്കെയാണ് മോൺസ്റ്ററിൻ്റെ ആദ്യ പാതിയിൽ പറയുന്നത്. യഥാർത്ഥ മോൺസ്റ്റർ ആരാണ് എന്നും എങ്ങനെയാണ് ആ ക്യാരക്ടർ അയാളിൽ രൂപപ്പെടുത്തുന്നത് എന്നൊക്കെ തുറന്നു കാണിക്കുകയാണ് ചിത്രത്തിൻ്റെ രണ്ടാം പകുതിയിൽ.

<img class=" wp-image-355572 aligncenter" src="https://cdn.boolokam.com/articles/2022/10/tjtjttj.jpg" alt="" width="883" height="460" />നമ്മുടെ സമൂഹത്തിൽ പലപ്പോഴും അവഗണന നേരിടുന്ന ഒരു വിഭാഗത്തെയും അവരുടെ പ്രശ്നങ്ങളെയും ചിത്രം തുറന്നു കാണിക്കുന്നു. അതേ ഇവിടെ സമൂഹമാണ് മോൺസ്റ്റർ. അല്ലെങ്കിൽ സാഹചര്യങ്ങളാണ് പലപ്പോഴും വില്ലനിസം ഒരാളിൽ രൂപപ്പെടുത്തുന്നത് എന്നൊക്കെയാണ് മോൺസ്റ്റർ പങ്കുവയ്ക്കുന്നതായി എനിക്ക് തോന്നിയത്. ഓരോരുത്തരും മനസ്സിലാക്കുന്നത് ഓരോ വിധത്തിൽ ആണല്ലോ. ഇത് എൻ്റെ തോന്നൽ ആവാം????.

<img class="wp-image-355624 aligncenter" src="https://cdn.boolokam.com/articles/2022/10/ffrrrr.webp" alt="" width="926" height="521" />പ്രേക്ഷകനെ ചിത്രത്തിൽ നിന്നും ഒരു നിമിഷം പോലും മാറ്റി നിർത്താതെ സംഭവങ്ങളെ ലളിതമായും അതോടൊപ്പം ത്രില്ലർ സ്വഭാവമുള്ള കഥയുടെ ചടുലതയ്ക്ക് കോട്ടം തട്ടാതെയും അവതരിപ്പിച്ചിരിക്കുന്നു. ദീപക് ദേവിന്റെ ചടുലമായ സംഗീതം ചിത്രത്തിൻ്റെ മറ്റൊരു ഹൈലൈറ്റ് ആണ്. പശ്ചാത്തല സംഗീതവും ഗാനങ്ങളും ചിത്രത്തിനോട് ചേർന്ന് നിൽക്കുന്നു. എഡിറ്റിങ്ങും മനോഹരം. പരീക്ഷണ സ്വഭാവമുള്ള ഒരു കഥയാണ് മോൺസ്റ്റർ പറയുന്നത്. ഒരിക്കൽപോലും വിരസതയിലേക്ക് പ്രേക്ഷകനെ വഴുതിക്കാത്ത ആഖ്യാന രീതിയാണ് സംവിധായകനും പിന്തുടർന്നത്.

<img class="wp-image-355570 aligncenter" src="https://cdn.boolokam.com/articles/2022/10/gegghhh-1.jpg" alt="" width="886" height="465" />അഭിനേതാക്കളും കഥാപാത്രസൃഷ്ടിയും നായകനും നായികയും മാത്രമല്ല സിനിമയിലെ എല്ലാ കഥാപാത്രങ്ങളും വളരെ സൂക്ഷ്മതയോടെയാണ് തെരഞ്ഞെടുത്തിരിക്കുന്നത്. കണ്ണിൽ കുസൃതിയും കുറുമ്പുമായി മോഹൻലാൽ ഒരു പാതിയിൽ സ്ക്രീനിൽ നിറയുമ്പോൾ മറു പാതിയിൽ ലക്കി സിംഗ് ആരാണ് എന്ന് ചോദ്യത്തിൻ്റെ ഉത്തരവും ചടുലമായ സംഘട്ടന രംഗങ്ങളുമെല്ലാം അദ്ദേഹത്തിൽ വളരെ ഭദ്രമായിരുന്നു. കഥാപാത്രത്തെ റിവീൽ ചെയ്താൽ സ്പോയിലർ ആകും എന്നുള്ളതുകൊണ്ട് വില്ലൻ കഥാപാത്രം അത് നല്ല വൃത്തിയായി ചെയ്തു എന്നു മാത്രം പറയുന്നു. ആ ഒരു വേഷം കൃത്യമായി സ്ക്രീനിൽ എത്തിച്ചവരെക്കുറിച്ചും എടുത്തു പറയണം.

<img class="wp-image-355571 aligncenter" src="https://cdn.boolokam.com/articles/2022/10/r2tttt.webp" alt="" width="864" height="486" />ഹണി റോസ്, ലക്ഷ്മി മഞ്ജു, സിദ്ദീഖ്, ഗണേഷ് കുമാര്‍, സുദേവ് നായ‍ർ, ലെന, ജോണി ആന്റണി, കോട്ടയം രമേശ്, കൈലാഷ്, ഇടവേള ബാബു, സാധിക വേണുഗോപാൽ തുടങ്ങിയ മറ്റ് പ്രധാന അഭിനേതാക്കൾ എല്ലാവരും തന്നെ അവരവർക്ക് കിട്ടിയ വേഷം അവതരിപ്പിച്ചു.സതീഷ് കുറുപ്പിന്‍റെ ഛായാഗ്രഹണവും ഷമീര്‍ മുഹമ്മദിന്‍റെ എഡിറ്റിങ്ങും സ്റ്റണ്ട് സിൽവയുടെ സംഘട്ടനവും ചിത്രത്തിന് മിഴിവേകുന്നു. 'അതെ, ലക്കി ഒരിക്കലും അൺലക്കി അല്ല.!'


!['ലക്കി ഒരിക്കലും അൺലക്കി അല്ല'](https://cdn.boolokam.com/articles/2022/10/tjtjttj.jpg)**Arunima Krishnan** 'ലക്കി ഒരിക്കലും അൺലക്കി അല്ല.' കാരണം അയാളുടെ പ്രവർത്തികൾ ഓരോന്നും കൃത്യമായി ലക്ഷ്യസ്ഥാനത്ത് എത്തിയിരിക്കുന്നു.അനിലും ഭാമിനിയും മകൾ കുഞ്ഞാറ്റയും അടങ്ങുന്ന ‘സന്തുഷ്ടമായ’ വീട്ടിലേക്ക് അവരുടെ വിവാഹ വാർഷിക ദിനത്തിൽ തന്നെ ആ ദിവസം നശിപ്പിക്കാൻ ലക്കി സിംഗ് എത്തുമ്പോൾ അയാൾ എന്തിനു വന്നു? എന്താണ് അയാളുടെ ഉദ്ദേശം? എന്തിനാണ് അയാൾ അവിടെ കുറേയധികം നേരം ചെലവഴിക്കുന്നത് ? എന്നൊക്കെയാണ് മോൺസ്റ്ററിൻ്റെ ആദ്യ പാതിയിൽ പറയുന്നത്. യഥാർത്ഥ മോൺസ്റ്റർ ആരാണ് എന്നും എങ്ങനെയാണ് ആ ക്യാരക്ടർ അയാളിൽ രൂപപ്പെടുത്തുന്നത് എന്നൊക്കെ തുറന്നു കാണിക്കുകയാണ് ചിത്രത്തിൻ്റെ രണ്ടാം പകുതിയിൽ. നമ്മുടെ സമൂഹത്തിൽ പലപ്പോഴും അവഗണന നേരിടുന്ന ഒരു വിഭാഗത്തെയും അവരുടെ പ്രശ്നങ്ങളെയും ചിത്രം തുറന്നു കാണിക്കുന്നു. അതേ ഇവിടെ സമൂഹമാണ് മോൺസ്റ്റർ. അല്ലെങ്കിൽ സാഹചര്യങ്ങളാണ് പലപ്പോഴും വില്ലനിസം ഒരാളിൽ രൂപപ്പെടുത്തുന്നത് എന്നൊക്കെയാണ് മോൺസ്റ്റർ പങ്കുവയ്ക്കുന്നതായി എനിക്ക് തോന്നിയത്. ഓരോരുത്തരും മനസ്സിലാക്കുന്നത് ഓരോ വിധത്തിൽ ആണല്ലോ. ഇത് എൻ്റെ തോന്നൽ ആവാം????. ![](https://cdn.boolokam.com/articles/2022/10/ffrrrr.webp)പ്രേക്ഷകനെ ചിത്രത്തിൽ നിന്നും ഒരു നിമിഷം പോലും മാറ്റി നിർത്താതെ സംഭവങ്ങളെ ലളിതമായും അതോടൊപ്പം ത്രില്ലർ സ്വഭാവമുള്ള കഥയുടെ ചടുലതയ്ക്ക് കോട്ടം തട്ടാതെയും അവതരിപ്പിച്ചിരിക്കുന്നു. ദീപക് ദേവിന്റെ ചടുലമായ സംഗീതം ചിത്രത്തിൻ്റെ മറ്റൊരു ഹൈലൈറ്റ് ആണ്. പശ്ചാത്തല സംഗീതവും ഗാനങ്ങളും ചിത്രത്തിനോട് ചേർന്ന് നിൽക്കുന്നു. എഡിറ്റിങ്ങും മനോഹരം. പരീക്ഷണ സ്വഭാവമുള്ള ഒരു കഥയാണ് മോൺസ്റ്റർ പറയുന്നത്. ഒരിക്കൽപോലും വിരസതയിലേക്ക് പ്രേക്ഷകനെ വഴുതിക്കാത്ത ആഖ്യാന രീതിയാണ് സംവിധായകനും പിന്തുടർന്നത്. ![](https://cdn.boolokam.com/articles/2022/10/gegghhh-1.jpg)അഭിനേതാക്കളും കഥാപാത്രസൃഷ്ടിയും നായകനും നായികയും മാത്രമല്ല സിനിമയിലെ എല്ലാ കഥാപാത്രങ്ങളും വളരെ സൂക്ഷ്മതയോടെയാണ് തെരഞ്ഞെടുത്തിരിക്കുന്നത്. കണ്ണിൽ കുസൃതിയും കുറുമ്പുമായി മോഹൻലാൽ ഒരു പാതിയിൽ സ്ക്രീനിൽ നിറയുമ്പോൾ മറു പാതിയിൽ ലക്കി സിംഗ് ആരാണ് എന്ന് ചോദ്യത്തിൻ്റെ ഉത്തരവും ചടുലമായ സംഘട്ടന രംഗങ്ങളുമെല്ലാം അദ്ദേഹത്തിൽ വളരെ ഭദ്രമായിരുന്നു. കഥാപാത്രത്തെ റിവീൽ ചെയ്താൽ സ്പോയിലർ ആകും എന്നുള്ളതുകൊണ്ട് വില്ലൻ കഥാപാത്രം അത് നല്ല വൃത്തിയായി ചെയ്തു എന്നു മാത്രം പറയുന്നു. ആ ഒരു വേഷം കൃത്യമായി സ്ക്രീനിൽ എത്തിച്ചവരെക്കുറിച്ചും എടുത്തു പറയണം. ![](https://cdn.boolokam.com/articles/2022/10/r2tttt.webp)ഹണി റോസ്, ലക്ഷ്മി മഞ്ജു, സിദ്ദീഖ്, ഗണേഷ് കുമാര്‍, സുദേവ് നായ‍ർ, ലെന, ജോണി ആന്റണി, കോട്ടയം രമേശ്, കൈലാഷ്, ഇടവേള ബാബു, സാധിക വേണുഗോപാൽ തുടങ്ങിയ മറ്റ് പ്രധാന അഭിനേതാക്കൾ എല്ലാവരും തന്നെ അവരവർക്ക് കിട്ടിയ വേഷം അവതരിപ്പിച്ചു.സതീഷ് കുറുപ്പിന്‍റെ ഛായാഗ്രഹണവും ഷമീര്‍ മുഹമ്മദിന്‍റെ എഡിറ്റിങ്ങും സ്റ്റണ്ട് സിൽവയുടെ സംഘട്ടനവും ചിത്രത്തിന് മിഴിവേകുന്നു. 'അതെ, ലക്കി ഒരിക്കലും അൺലക്കി അല്ല.!'
