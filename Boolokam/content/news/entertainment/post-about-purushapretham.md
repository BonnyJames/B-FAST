---
title: "പുതിയ മലയാള സിനിമയായ 'പുരുഷ പ്രേതം' എന്ന സിനിമയിൽ പ്രതിപാദിക്കുന്ന പോലെ പോലീസ് രേഖകളിൽ മൃതശരീരത്തെ പ്രേതം എന്നാണോ രേഖപ്പെടുത്തുന്നത് ?"
date: 2023-05-02T06:05:10
draft: false
categories: ["Entertainment"]
tags: ['Law', 'purusha pretham movie', 'purushapretham']
author: "Beaumaris"
---

<strong>പുതിയ മലയാള സിനിമയായ 'പുരുഷ പ്രേതം' എന്ന സിനിമയിൽ പ്രതിപാദിക്കുന്ന പോലെ പോലീസ് രേഖകളിൽ മൃതശരീരത്തെ പ്രേതം എന്നാണോ രേഖപ്പെടുത്തുന്നത് ?</strong>

<strong>അറിവ് തേടുന്ന പാവം പ്രവാസി</strong>

മനുഷ്യൻ മരിച്ചതിനുശേഷം ഉള്ള അവസ്ഥയെ സൂചിപ്പിക്കാനുപയോഗിക്കുന്ന പദമാണ് പ്രേതം. ഇത് മുഖ്യമായും സാങ്കേതിക പദാവലിയിലാണ് വരുന്നത്. പോലീസ് മഹസ്സറിലും , പോസ്റ്റ്മോർട്ടം റിപ്പോർട്ടുകളിലും ശവത്തിനെ പ്രേതം എന്നാണ് സൂചിപ്പിക്കുന്നത്. ഐതിഹ്യങ്ങളിലും സാഹിത്യ രചനകളിലും മരണത്തിനുശേഷം നിലനിൽക്കുന്നു എന്നുപറയപ്പെടുന്ന ആത്മാക്കളെയും പ്രേതം എന്നതുകൊണ്ട് ഉദ്ദേശിക്കാറുണ്ട്.

കൊലപാതകമോ അസ്വാഭാവിക മരണമോ നടന്നാല്‍ പോലീസ് നടത്തുന്ന ഇൻക്വസ്റ്റ് നടപടികൾക്ക് 'പ്രേത പരിശോധന' എന്നാണ് പറയുന്നത്. മൃതശരീരത്തെ പ്രേതമെന്നും പരിശോധനക്ക് ശേഷം തയ്യാറാക്കുന്ന റിപ്പോര്‍ട്ട് 'പ്രേത വിചാരണ റിപ്പോര്‍ട്ട്' എന്നും അറിയപ്പെടുന്നു. മൃതദേഹത്തിന് കാവല്‍ നില്‍ക്കുന്ന പൊലീസുകാരുടെ ജോലിക്ക് പ്രേത ബന്തവസ്സ് ഡ്യൂട്ടി എന്നാണ് വിളിക്കുന്നത്. ബ്രിട്ടീഷ് കോളോണിയല്‍ ഭരണ കാലത്ത് തുടങ്ങിയ ഇത്തരം പദപ്രയോഗങ്ങളാണ് ആധുനിക പൊലീസ് സേന ഉപയോഗിക്കുന്നത്. .

<img class="size-large wp-image-393996 aligncenter" src="https://cdn.boolokam.com/articles/2023/05/e2e1e-1024x681.jpg" alt="" width="800" height="532" />ആധുനിക കാലഘട്ടത്തിലെ ശാസ്ത്രചിന്തക്കും , യുക്തിവിശ്വാസത്തിനും വിഘാതമായി നിൽക്കുന്ന പ്രേതം എന്ന പദം അസ്വാഭാവിക മരണം നടന്നാൽ പ്രേതങ്ങൾ അലഞ്ഞ് തിരിഞ്ഞ് ആരുടെയെങ്കിലും ശരീരത്തിൽ കയറുമെന്ന അന്ധവിശ്വാസം നിലനിൽക്കാൻ കാരണമാകുമെന്നും ഇത് മൃതദേഹത്തെ അപമാനിക്കലാണെന്നും വിദഗ്ധർ പലതവണ ചൂണ്ടിക്കാണിച്ചിട്ടുണ്ട്. ഈ വിശ്വാസം ഇല്ലാതാക്കുന്നതിന് വേണ്ടിആഭ്യന്തര നിയമ വകുപ്പുകൾ ചേർന്ന് ഇപ്പോൾ ഈ പദം ഔദ്യോഗിക രേഖകളിൽ നിന്ന് നീക്കം ചെയ്യുന്നുണ്ട്. മൃതദേഹ പരിശോധനയുമായി ബന്ധപ്പെട്ട് പൊലീസ് വകുപ്പ് ഉപയോഗിക്കുന്ന 'പ്രേത' പരാമർശങ്ങൾ ഒഴിവാക്കി

പ്രേതവിചാരണക്കുപകരം ഇൻക്വസ്റ്റ് എന്ന വാക്ക് മലയാളത്തിൽ ഉപയോഗിക്കണമെന്നാണ് നിലവിൽ നിയമം .മരണകാരണത്തെപ്പറ്റി നടത്തുന്ന നിയമാനുസൃതമായ പ്രാഥമികാന്വേഷണമാണ് പ്രേതവിചാരണ (ഇൻക്വസ്റ്റ്). ഇന്ത്യയിൽ ഇത് പോലീസോ മജിസ്ട്രേറ്റോ ആണ് നടത്തുന്നത്.പ്രേതവിചാരണയ്ക്കു ശേഷം പോസ്റ്റ്മോർട്ടം പരിശോധന നടത്തുകയോ , നടത്താതിരിക്കുകയോ ചെയ്യാൻ അന്വേഷണോദ്യോഗസ്ഥന് തീരുമാനമെടുക്കാവുന്നതാണ്.

പൊതുജനങ്ങളിൽ നിന്ന് അസ്വാഭാവിക മരണമുണ്ടായി എന്ന പരാതി ലഭിക്കുമ്പോഴാണ് സാധാരണ ഇൻക്വസ്റ്റ് നടത്തപ്പെടുക.ക്രിമിനൽ നടപടിച്ചട്ടം വകുപ്പ് 174, 176 എന്നിവയാണ് ഇന്ത്യയിൽ പ്രേതവിചാരണയെപ്പറ്റി പ്രതിപാദിക്കുന്നത്. ബഹുമാന്യരായ രണ്ടാൾക്കാരുടെ സാന്നിദ്ധ്യത്തിലാണ് ഇന്ത്യയിൽ പ്രേതവിചാരണ നടത്തുന്നത്. മരണം ആത്മഹത്യയോ , കൊലപാതകമോ , യന്ത്രസാമഗ്രികൾ ഉൾപ്പെടുന്നതോ അല്ലാത്തതോ ആയ അപകടമോ, സംശയമുളവാക്കുന്നതോ ആണെങ്കിൽ ഇന്ത്യൻ നിയമപ്രകാരം ഇൻക്വസ്റ്റ് നടത്തേണ്ടത് ആവശ്യമാണ്.


![പുതിയ മലയാള സിനിമയായ 'പുരുഷ പ്രേതം' എന്ന സിനിമയിൽ പ്രതിപാദിക്കുന്ന പോലെ പോലീസ് രേഖകളിൽ മൃതശരീരത്തെ പ്രേതം എന്നാണോ രേഖപ്പെടുത്തുന്നത് ?](https://cdn.boolokam.com/articles/2023/05/e2e1e-1024x681.jpg)**പുതിയ മലയാള സിനിമയായ 'പുരുഷ പ്രേതം' എന്ന സിനിമയിൽ പ്രതിപാദിക്കുന്ന പോലെ പോലീസ് രേഖകളിൽ മൃതശരീരത്തെ പ്രേതം എന്നാണോ രേഖപ്പെടുത്തുന്നത് ?** **അറിവ് തേടുന്ന പാവം പ്രവാസി** മനുഷ്യൻ മരിച്ചതിനുശേഷം ഉള്ള അവസ്ഥയെ സൂചിപ്പിക്കാനുപയോഗിക്കുന്ന പദമാണ് പ്രേതം. ഇത് മുഖ്യമായും സാങ്കേതിക പദാവലിയിലാണ് വരുന്നത്. പോലീസ് മഹസ്സറിലും , പോസ്റ്റ്മോർട്ടം റിപ്പോർട്ടുകളിലും ശവത്തിനെ പ്രേതം എന്നാണ് സൂചിപ്പിക്കുന്നത്. ഐതിഹ്യങ്ങളിലും സാഹിത്യ രചനകളിലും മരണത്തിനുശേഷം നിലനിൽക്കുന്നു എന്നുപറയപ്പെടുന്ന ആത്മാക്കളെയും പ്രേതം എന്നതുകൊണ്ട് ഉദ്ദേശിക്കാറുണ്ട്. കൊലപാതകമോ അസ്വാഭാവിക മരണമോ നടന്നാല്‍ പോലീസ് നടത്തുന്ന ഇൻക്വസ്റ്റ് നടപടികൾക്ക് 'പ്രേത പരിശോധന' എന്നാണ് പറയുന്നത്. മൃതശരീരത്തെ പ്രേതമെന്നും പരിശോധനക്ക് ശേഷം തയ്യാറാക്കുന്ന റിപ്പോര്‍ട്ട് 'പ്രേത വിചാരണ റിപ്പോര്‍ട്ട്' എന്നും അറിയപ്പെടുന്നു. മൃതദേഹത്തിന് കാവല്‍ നില്‍ക്കുന്ന പൊലീസുകാരുടെ ജോലിക്ക് പ്രേത ബന്തവസ്സ് ഡ്യൂട്ടി എന്നാണ് വിളിക്കുന്നത്. ബ്രിട്ടീഷ് കോളോണിയല്‍ ഭരണ കാലത്ത് തുടങ്ങിയ ഇത്തരം പദപ്രയോഗങ്ങളാണ് ആധുനിക പൊലീസ് സേന ഉപയോഗിക്കുന്നത്. . ആധുനിക കാലഘട്ടത്തിലെ ശാസ്ത്രചിന്തക്കും , യുക്തിവിശ്വാസത്തിനും വിഘാതമായി നിൽക്കുന്ന പ്രേതം എന്ന പദം അസ്വാഭാവിക മരണം നടന്നാൽ പ്രേതങ്ങൾ അലഞ്ഞ് തിരിഞ്ഞ് ആരുടെയെങ്കിലും ശരീരത്തിൽ കയറുമെന്ന അന്ധവിശ്വാസം നിലനിൽക്കാൻ കാരണമാകുമെന്നും ഇത് മൃതദേഹത്തെ അപമാനിക്കലാണെന്നും വിദഗ്ധർ പലതവണ ചൂണ്ടിക്കാണിച്ചിട്ടുണ്ട്. ഈ വിശ്വാസം ഇല്ലാതാക്കുന്നതിന് വേണ്ടിആഭ്യന്തര നിയമ വകുപ്പുകൾ ചേർന്ന് ഇപ്പോൾ ഈ പദം ഔദ്യോഗിക രേഖകളിൽ നിന്ന് നീക്കം ചെയ്യുന്നുണ്ട്. മൃതദേഹ പരിശോധനയുമായി ബന്ധപ്പെട്ട് പൊലീസ് വകുപ്പ് ഉപയോഗിക്കുന്ന 'പ്രേത' പരാമർശങ്ങൾ ഒഴിവാക്കി പ്രേതവിചാരണക്കുപകരം ഇൻക്വസ്റ്റ് എന്ന വാക്ക് മലയാളത്തിൽ ഉപയോഗിക്കണമെന്നാണ് നിലവിൽ നിയമം .മരണകാരണത്തെപ്പറ്റി നടത്തുന്ന നിയമാനുസൃതമായ പ്രാഥമികാന്വേഷണമാണ് പ്രേതവിചാരണ (ഇൻക്വസ്റ്റ്). ഇന്ത്യയിൽ ഇത് പോലീസോ മജിസ്ട്രേറ്റോ ആണ് നടത്തുന്നത്.പ്രേതവിചാരണയ്ക്കു ശേഷം പോസ്റ്റ്മോർട്ടം പരിശോധന നടത്തുകയോ , നടത്താതിരിക്കുകയോ ചെയ്യാൻ അന്വേഷണോദ്യോഗസ്ഥന് തീരുമാനമെടുക്കാവുന്നതാണ്. പൊതുജനങ്ങളിൽ നിന്ന് അസ്വാഭാവിക മരണമുണ്ടായി എന്ന പരാതി ലഭിക്കുമ്പോഴാണ് സാധാരണ ഇൻക്വസ്റ്റ് നടത്തപ്പെടുക.ക്രിമിനൽ നടപടിച്ചട്ടം വകുപ്പ് 174, 176 എന്നിവയാണ് ഇന്ത്യയിൽ പ്രേതവിചാരണയെപ്പറ്റി പ്രതിപാദിക്കുന്നത്. ബഹുമാന്യരായ രണ്ടാൾക്കാരുടെ സാന്നിദ്ധ്യത്തിലാണ് ഇന്ത്യയിൽ പ്രേതവിചാരണ നടത്തുന്നത്. മരണം ആത്മഹത്യയോ , കൊലപാതകമോ , യന്ത്രസാമഗ്രികൾ ഉൾപ്പെടുന്നതോ അല്ലാത്തതോ ആയ അപകടമോ, സംശയമുളവാക്കുന്നതോ ആണെങ്കിൽ ഇന്ത്യൻ നിയമപ്രകാരം ഇൻക്വസ്റ്റ് നടത്തേണ്ടത് ആവശ്യമാണ്.
