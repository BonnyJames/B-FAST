---
author: Beaumaris
categories:
- Entertainment
comment_count: 0
date: 2022-04-27 09:14:39
draft: false
image: https://cdn.boolokam.com/articles/2022/04/5y5y-1.jpg
like_count: 62750
share_count: 47968
tags:
- vijay babu
- WCC
title: ഒരു പരാതിക്കാരിയെ ഒരു പ്രതി പരസ്യമായി അപമാനിക്കുന്നത് അപലപനീയവും നിയമപ്രകാരം
  ശിക്ഷാർഹവുമാണ്, ഡബ്ല്യൂ.സി.സി കുറിപ്പ്
view_count: 2142725
---

വിജയ് ബാബുവിനെതിരെ ഒരു അഭിനേത്രി ഗുരുതരമായ ലൈംഗികാരോപണം ആരോപിച്ചിരിക്കുകയാണ്. എന്നാൽ ആരോപണം നിശ്ശേധിച്ചുകൊണ്ടു വിജയ്ബാബു സോഷ്യൽ മീഡിയയിൽ ലൈവിൽ വന്നിരുന്നു. അതിൽ പരാതി ഉന്നയിച്ച പെൺകുട്ടിയുടെ പേര് വെളിപ്പെടുത്തുകയുണ്ടായി. മാത്രമല്ല അവർ അഭിനയിച്ച സിനിമയും. ഇതിലൂടെ 'ഇര'യ്ക്ക് ലഭിക്കേണ്ട സ്വകാര്യതയാണ് നഷ്ടപ്പെട്ടിരിക്കുന്നത്. വിജയ് ബാബുവിനെതിരെ ആ വകുപ്പും ചാർത്തിയാണ് ഇപ്പോൾ കേസ് ഫയൽ ചെയ്തിട്ടുള്ളത്. ഈ വിഷയത്തിൽ ഇപ്പോൾ പ്രതികരിക്കുന്നത് വിമണ്‍ ഇന്‍ സിനിമാ കളക്ടീവ് ആണ് ഷൊശ്യം മീഡിയയിൽ ആണ് ഡബ്ല്യൂ.സി.സിയുടെ പ്രതികരണം. പരാതിക്കാരിയെ ഒരു പ്രതി പരസ്യമായി അപമാനിക്കുന്നത് അപലപനീയവും നിയമപ്രകാരം ശിക്ഷാര്‍ഹവുമാണെന്നും പ്രതിയുടെ നീക്കം നീതിന്യായ വ്യവസ്ഥയെ പരിഹസിക്കാനുള്ള ശ്രമമായി തോന്നുന്നുവെന്നും ഡബ്ല്യൂ.സി.സി വ്യക്തമാക്കി. കുറിപ്പ് വായിക്കാം. *** **ഡബ്ല്യൂ.സി.സി കുറിപ്പ്** മലയാള സിനിമയിലെ ലൈംഗികാതിക്രമങ്ങളുടെയും അക്രമങ്ങളുടെയും ഞെട്ടിക്കുന്ന മറ്റൊരു ആരോപണം ഇപ്പോൾ പരസ്യമാകുന്നു.കമ്മറ്റികൾ വരുമ്പോഴും പോകുമ്പോഴും ഇത്തരം സംഭവങ്ങൾ കൂടുതൽ ഉണ്ടായിക്കൊണ്ടിരിക്കുന്നു. പ്രൊഫഷണൽ സമവാക്യങ്ങളുടെയും പ്രൊഫഷണൽ ഇടത്തിന്റെയും മറവിലാണ് ഇവിടെ കുറ്റകൃത്യങ്ങൾ നടക്കുന്നതെന്ന് ഡബ്ല്യുസിസി ആവർത്തിക്കുന്നു. ![](https://cdn.boolokam.com/articles/2022/04/5y5y-1.jpg)തനിക്കെതിരായ കുറ്റകൃത്യത്തിന് ഔദ്യോഗികമായി പോലീസിൽ പരാതിപ്പെടാൻ ആർക്കും അവകാശമുണ്ട്. ഇര ആരാണെന്ന് തീരുമാനിക്കാനുള്ള അവകാശം ജുഡീഷ്യറിക്കാണ്, അല്ലാതെ മറ്റാരുമല്ല. ഒരു പരാതിക്കാരിയെ ഒരു പ്രതി പരസ്യമായി അപമാനിക്കുന്നത് അപലപനീയവും നിയമപ്രകാരം ശിക്ഷാർഹവുമാണ്. ജുഡീഷ്യൽ പ്രക്രിയയിലേക്ക് സ്വയം സമർപ്പിക്കാതെ, ഇത്തരമൊരു പ്രവൃത്തിയിലൂടെ തന്റെ സാന്നിധ്യം ഓൺലൈനിൽ പ്രകടിപ്പിക്കുന്നത് നീതിന്യായ വ്യവസ്ഥയെ പരിഹസിക്കാനുള്ള ശ്രമമാണെന്ന് തോന്നുന്നു. അധികാരികളോട് കർശന നടപടിയെടുക്കണമെന്ന് ഡബ്ല്യുസിസി അഭ്യർത്ഥിക്കുന്നു, മലയാള ചലച്ചിത്ര വ്യവസായം ഈ പ്രവൃത്തികളെ അപലപിക്കുമെന്നും കുറ്റവാളികളെ അകറ്റി ജോലിസ്ഥലം സ്ത്രീ സൗഹാർദ്ദമാക്കുമെന്നും പ്രതീക്ഷിക്കുന്നു.