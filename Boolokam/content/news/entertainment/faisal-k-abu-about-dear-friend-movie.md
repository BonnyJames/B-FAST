---
author: Beaumaris
categories:
- Entertainment
comment_count: 0
date: 2022-06-13 16:26:45
draft: false
image: ''
like_count: 4279
share_count: 1589
tags:
- basil joseph
- darshana
- dear friend move
- Faisal K Abu
- tovino thomas
- vineeth kumar
title: ആരാണ് ഒരു സുഹൃത്ത് ...? എങ്ങിനെ ആണ് ഒരു സുഹൃത്തിനെ നിർവചിക്കാൻ കഴിയുന്നത്...?
view_count: 116573
---

**Faisal K Abu** **dear friend** ആരാണ് ഒരു സുഹൃത്തു...? എങ്ങിനെ ആണ് ഒരു സുഹൃത്തിനെ നിർവചിക്കാൻ കഴിയുന്നത്...? നാം സ്വയം മനസ്സിലാക്കുന്നതിനേക്കാൾ കൂടുതൽ നമ്മേ മനസ്സിലാക്കുന്ന ഒരാളാണോ...? നമ്മുടേ സന്തോഷത്തിലും, സങ്കടത്തിലും ഒരുപോലെ നമുക്ക് ഒപ്പം നിൽക്കുന്ന ഒരാളാണോ...? അതോ മറ്റാരും കൂടെ നിൽക്കാത്ത ഒരു അവസ്ഥയിൽ പോലും കൈ വിടാതെ നമ്മളെ ചേർത്ത് പിടിക്കുന്ന ഒരാളാണോ...? ഇനി അതും അല്ലെങ്കിൽ അങ്ങിനെ ഒരാൾ ഉണ്ടായിരുന്നില്ല എങ്കിൽ നമ്മുടേ ജീവിതം തന്നെ മറ്റൊന്ന് ആയിരുന്നേനെ എന്ന് തോന്നിപ്പിക്കുന്ന ഒരാളാണോ...?എങ്ങിനെ അളന്നു നോക്കിയാലും അത്ര എളുപ്പത്തിൽ എല്ലായ്പ്പോഴും നിർവചിക്കാൻ കഴിയില്ല ഒന്നല്ല സൗഹൃദങ്ങൾ... പ്രത്യേകിച്ചും പഠനകാലത്തോ അല്ലെങ്കിൽ ജോലി സംബന്ധമായോ ഒരുമിച്ച് കഴിയേണ്ടി വരുന്നവരുടെ സൗഹൃദം... നടൻ കൂടി ആയ വിനീത് കുമാർ സംവിധാനം ചെയ്ത് ടൊവിനോ തോമസ്, ബേസില്‍ ജോസഫ്, അർജുൻ ലാൽ, അർജുൻ രാധാകൃഷ്ണൻ, ദർശന രാജേന്ദ്രൻ എന്നിവർ പ്രധാനവേഷങ്ങളിൽ വന്ന ഡിയർ ഫ്രണ്ട് എന്ന ചിത്രം സംസാരിക്കാൻ ശ്രമിക്കുന്നത് സുഹൃത്തുക്കൾക്ക് ഇടയിലെ മതിലുകളെ കുറിച്ചു ആണ്.... സ്വന്തമായി ഒരു സ്റ്റാർട്ട് അപ്പ് എന്ന സ്വപ്നവും , ജോലിയും ഒക്കെ ആയി ബാംഗ്ലൂരിൽ ജീവിതം പച്ച പിടിപ്പിക്കാൻ നടക്കുന്ന അഞ്ച് സുഹൃത്തുക്കളുടെ കഥയാണ് ചിത്രം പറയുന്നത്...ഇണപിരിയാത്ത ചങ്ങാതിമാർ ആണെന്ന് കരുതി ഇരുന്ന അവർക്കിടയിൽ സ്റ്റാർട്ട് അപ്പിന് ഫണ്ടിംഗ് ഒക്കെ സെറ്റ് ആകും എന്ന ഘട്ടത്തിൽ ഉണ്ടാകുന്ന ഒരു പ്രശ്നം അവരെ കൊണ്ട് ചെന്ന് എത്തിക്കുന്നത് ഉത്തരമില്ലാത്ത കുറേ ചോദ്യങ്ങളിലേക്ക് ആണ്... &nbsp; സൗഹൃദത്തിൻ്റെ ആഘോഷം എന്ന നിലയിൽ തുടങ്ങി കഥാപാത്രങ്ങളെ, അവരുടേ സാഹചര്യങ്ങളെ ഒക്കെ കൃത്യമായി എസ്റ്റാബിളിഷ് ചെയ്തു പ്രധാന പോയിൻ്റിലേക്ക് കടന്നു ഒരു ത്രില്ലർ സ്വഭാവത്തിലൂടെ മുന്നോട്ടു് പോകുന്ന തിരക്കഥയും , അതിനു മിഴിവ് ഏകുന്ന സംവിധാനവും സിനിമയുടെ പ്ലസ് പോയിൻ്റ് ആണ്. ലഹരി ഉപയോഗത്തിന് ഒരൽപം ഗ്ലോറിഫിക്കേഷൻ സിനിമ കൊടുക്കുന്നു എന്നതും, ക്ലൈമാക്സിന് നാം പ്രതീക്ഷിക്കുന്ന ഒരു ഇംപാക്ട് തരുവാൻ സാധിക്കുന്നില്ല എന്നതും ആണ് സിനിമയുടെ പോരായ്മയായി എനിക്കു ഫീൽ ചെയ്തത്. പ്രകടനങ്ങളിൽ കഥാപാത്രത്തിൻ്റെ പ്രത്യേക കൊണ്ടു തന്നെ ഒരൽപ്പം മുകളിൽ നിൽക്കുന്നത് ടോവിനോ തന്നെ ആണ്.. .ദർശന , ബേസിൽ, അർജുൻ ലാൽ എന്നിവരുടെ പ്രകടനങ്ങളും മികച്ചു നിൽക്കുന്നുണ്ട്. പ്രത്യേകിച്ചും ക്ലൈമാക്സിലെ ബേസിലിൻ്റെ പ്രകടനം ഒക്കെ...എന്നിരുന്നാലും ടോവിനോയുടെ പ്രകടനം കഴിഞ്ഞാൽ വ്യക്തിപരമായി എനിക്ക് ഇഷ്ട്ടപെട്ടത് അർജുൻ രാധാകൃഷ്ണൻ അവതരിപ്പിച്ച കഥാപാത്രം ആണ്... രണ്ടാം പകുതിയിൽ കുറച്ച് അധികം നേരം സിനിമയെ മുന്നോട്ടു് കൊണ്ടു പോകുന്നതും പുള്ളിയിലൂടെ ആണ്... പടയിലെ കലക്ടർ വേഷത്തിന് ശേഷം അർജ്ജുന് ലഭിച്ച ശക്തമായ ഒരു വേഷം തന്നെ ആണ് ഇത്. സാങ്കേതികം ആയി മികച്ചു നിൽക്കുന്ന മെട്രോ ലൈഫ് & ഫ്രണ്ട്ഷിപ്പ് പ്രമേയം ആയി വരുന്ന സിനിമകൾ ഇഷ്ടപ്പെടുന്നവർക്ക് കണ്ടൂ നോക്കാവുന്ന ഒരു ചിത്രം തന്നെ ആണ് ഡിയർ ഫ്രണ്ട്...സിനിമയുടെ ക്ലൈമാക്സ് വ്യക്തിപരമായി എന്നെ തൃപ്തിപ്പെടുത്തി എങ്കിലും അത് തുറന്നിടുന്ന ചോദ്യങ്ങളുടെ ഉത്തരം കണ്ടെത്തുക അത്ര എളുപ്പം അല്ല.