---
author: Beaumaris
categories:
- Entertainment
comment_count: 0
date: 2023-09-21 07:28:44
draft: false
image: https://cdn.boolokam.com/articles/2023/09/ksrtc-double-decker-bus.jpg
like_count: 35270
share_count: 4972
tags:
- Bus
- double decker bus
title: നിങ്ങൾ ഡബിൾ ഡെക്കർ ബസുകളുടെ ഫാൻ ആണോ ?
view_count: 464548
---

**ഡബിൾ ഡെക്കർ ബസ്** രണ്ടുനിലയായി പണിചെയ്തിട്ടുള്ള ബസ്സുകളെയാണ് ഡബിൾ ‍‍ഡെക്കർ ബസ്സുകൾ എന്നു പറയുയന്നത്. ഇവയിൽ മുകൾ നിലയിലും യാത്രക്കാർക്ക് സഞ്ചരിക്കാൻ സാധിക്കും. മുകളിലെ തട്ടിലേക്ക് കയറുവാനായി പിൻ ഭാഗത്തെ പടിയോട് ചേർന്ന് ഒരു പടിത്തട്ടുകൂടിയുണ്ടായിരിക്കും. യുണൈറ്റഡ് കിങ്‍ഡത്തിൽ ഇവ വലിയ തോതിൽ പൊതുഗതാഗതത്തിന് ഉപയോഗിക്കുന്നു. ലണ്ടനിലെ ചുവന്ന ഡബിൾ ഡെക്കറുകൾ വളരെ പ്രശസ്തമാണ്. യൂറോപ്പ്, ഏഷ്യ, കാനഡ എന്നീ ഭൂഖണ്ഡ‍ങ്ങളിലെ വിവിധ രാജ്യങ്ങളിൽ ഡബിൾ ‍‍ഡെക്കർ ബസ്സുകൾ വ്യാപകമായി ഉപയോഗിച്ചുവരുന്നു. ഭൂരിഭാഗം ഡബിൾ ‍‍ഡെക്കർ ബസ്സുകളും ഒറ്റ ഷാസിയിലാണ് നിർമ്മിക്കപ്പെടുന്നത്.മുകൾവശം തുറന്ന തരത്തിലുള്ള ഡബിൾ ‍‍ഡെക്കർ ബസ്സുകൾ പ്രധാനമായും വിനോദസഞ്ചാര ആവശ്യങ്ങൾക്കാണ് ഉപയോഗിക്കുന്നത്. ഇന്ത്യയിൽ മുംബൈയുടെ നഗരത്തിരക്കിലൂടെ നിറയെ ആളുകളുമായി മെല്ലെ ആടിയുലഞ്ഞ് പോകുന്ന പണ്ടത്തെ സിനിമകളിൽ മുംബൈയുടെ അടയാളമായി മാറിയ ഡബിൾ ഡെക്കർ ബസുകൾ ഇപ്പോൾ നിരത്തൊഴിയുകയാണ്. 1937-ൽ ഡബിൾ ഡെക്കർ ബസുകൾ ആദ്യമായി അവതരിപ്പിച്ചതിന് ശേഷം എംടിഡിസിയുടെ സഹകരണത്തോടെ 1997 ജനുവരി 26-നാണ് അടിസ്ഥാന നോൺ-എസി ഓപ്പൺ ഡെക്ക് ഡബിൾ ഡെക്കർ ബസുകൾ ആദ്യമായി അവതരിപ്പിച്ചത്.ഒരുകാലത്ത് 242 ഡബിൾ ഡെക്കർ ബസുകൾ വരെ മുംബൈയിൽ സർവീസ് നടത്തിയിരുന്നു.ആദ്യകാലത്ത് നഗരത്തിലെ റോഡുകളിൽ ഡബിൾ ഡെക്കർ ബസുകളും പ്രാന്തപ്രദേശങ്ങളിൽ സിംഗിൾ ഡെക്കറുകളാണ് സർവീസ് നടത്തിയിരുന്നത്. പുതിയതായി എയർ കണ്ടീഷൻഡ് ഡബിൾ ഡെക്കർ ബസുകൾ പ്രധാന ടൂറിസ്റ്റ് റൂട്ടുകളിൽ ഇറക്കുന്നുണ്ട്. ![](https://cdn.boolokam.com/articles/2023/09/ksrtc-double-decker-bus.jpg)കേരളത്തിൽ കെഎസ്ആര്‍ടിസിയുടെ ഡബിള്‍ ഡെക്കറുകള്‍ തിരുവനന്തപുരത്തിന്‍റെയും , എറണാകുളത്തിന്‍റെയുമൊക്കെ നിരത്തുകളിലൂടെ ഇപ്പോഴും സര്‍വ്വീസ് നടത്തുന്നുണ്ട്. നിരവധി സഞ്ചാരികളാണ് ഓരോ ദിവസവും ഈ സര്‍വ്വീസുകളെ തേടിയെത്തുന്നത്. ആഢ്യത്തവും , പൈതൃകവും സമന്വയിപ്പിക്കുന്ന ഡബിൾ ഡെക്കർ ബസ്സുകൾ ആബാലവൃദ്ധം ജനങ്ങൾക്കും ഇന്നും സന്തോഷകരമായ കാഴ്ച തന്നെയാണ്. ഇന്നും ഈ ബസ്സുകളുടെ മുകളിലെ നിലയിലെ ഏറ്റവും മുന്നിലെ സിറ്റിലിരിക്കാൻ ആഗ്രഹിക്കുന്ന എത്രയോ മുതിർന്ന ആൾക്കാർ ഉണ്ട്. നഗരവീഥികളിലെ വൃക്ഷത്തലപ്പുകളുടെ മർമ്മരവും , ചെറിയ ചില്ലകളുടെ കൂട്ടിയിടികളും ഏറ്റവും അടുത്തറിഞ്ഞവർ പലരും ഇന്നും സമൂഹത്തിന്റെ വിവിധ മേഖലകളിൽ വ്യാപരിക്കുന്നുണ്ട്. അവർക്കേവർക്കും അവരുടെ ഗതകാലസ്മരണകളിൽ ഒരിക്കലും മറക്കാനാവാത്ത ഒന്നായിരിക്കും ഡബിൾ ഡെക്കർ യാത്ര. തങ്ങളുടെ ബാല്യവും , കൗമാരവും , യൗവനവും ബസ്സിനുള്ളിൽ ചെലവഴിച്ചിട്ടുള്ളവർക്ക് ഇന്നും ഡബിൾ ഡെക്കർ ബസ്സുകൾ മനോഹരമായ ഓർമ തന്നെയായിരിക്കും. ![](https://cdn.boolokam.com/articles/2023/09/ksrtc-double-decker-bus-1.jpg)1969 - 1975 കാലഘട്ടത്തിൽ എറണാകുളം ജില്ലയിൽ 'വെല്ലിംഗ്ടൺ ദ്വീപ്' മുതൽ 'പാലാരിവട്ടം' വരെ ഡബിൾ ഡെക്കർ സർവീസ് നടത്തിയിരുന്നത്. വൻപിച്ച ജനപിന്തുണയോടെ സർവീസ് നടത്തിയിരുന്ന പ്രസ്തുത ബസ്സുകളുടെ സർവീസ് സ്പെയർ പാർട്സുകളുടെ അഭാവം നിമിത്തം നിർത്തുകയാണുണ്ടായത്. എന്നാൽ 2010 മുതൽ അശോക് ലെയ്‌ലാൻഡ് കമ്പനിയുടെ രണ്ട് ഡബിൾ ഡെക്കർ ബസ്സുകൾ എറണാകുളത്തേയും , തിരുവനന്തപുരത്തെയും നിരത്തുകളിൽ കെ.എസ്.ആർ.ടി.സി-യുടെ ഗതകാലപ്രൗഢി വിളിച്ചോതി ഇന്നും സർവീസ് നടത്തുന്നുണ്ട്. RN766, RN765, TR666 എന്നീ ബോണറ്റ് നമ്പരുകളിലുള്ള മൂന്നു ബസ്സുകൾ കെ.എസ്.ആർ.ടി.സി-ക്ക് നിലവിൽ സ്വന്തമായിട്ടുണ്ട്. അവയുടെ സർവീസ് നടത്തിപ്പ് നിലവിൽ യഥാക്രമം അങ്കമാലി , തിരുവനന്തപുരം സിറ്റി യൂണിറ്റ് അധികാരികളുടെ മേൽ നിക്ഷിപ്തമാണ്. ഇതിൽ പുതിയ ബസ്സുകളായ RN765, RN766 എന്നീ ഡബിൾ ഡെക്കറുകൾ എല്ലാ ദിവസവും തിരുവനന്തപുരം, എറണാകുളം നഗരത്തിലെ വിവിധ പ്രദേശങ്ങളിലൂടെ സർവീസ് നടത്തുന്നു. പൂർവ്വകാലസ്മരണകൾ അയവിറക്കാൻ ആഗ്രഹിക്കുന്ന എല്ലാ യാത്രാപ്രേമികൾക്കും ബസ്സിൽ നിന്നും ടിക്കറ്റ് നേരിട്ട് എടുത്ത് ബസ്സിൽ യാത്രചെയ്യാവുന്നതാണ്...പൈതൃക സംരക്ഷണം എന്ന നിലയിൽ TR666 എന്ന ഡബിൾ ഡെക്കർ ബസ് പ്രത്യേകമായി സംരക്ഷിച്ച് സൂക്ഷിച്ചു വരുന്നു. https://youtu.be/fxfjr87a4og ഡബിൾ ‍‍ഡെക്കർ ബസ്സുകൾ വളരെ ഉയരം കുറഞ്ഞ പാലങ്ങളുമായി കൂട്ടിമുട്ടി അപകടങ്ങൾ ഉണ്ടാവാറുണ്ട്. സിംഗിൾ ഡെക്കർ ബസ്സുകൾ ഓടിച്ച് ശീലമുള്ള ഡ്രൈവർമാർ ഇവയുടെ ഉയരം മറന്നുപോവുന്നതാണ് പല അപകടങ്ങൾക്കും കാരണം. 2010 സെപ്തംബറിൽ വടക്കേ അമേരിക്കയിൽ വളരെ ഗുരുതരമായ ഒരു ഡബിൾ ‍‍ഡെക്കർ ബസ്സപകടം ഉണ്ടായി.