---
author: Beaumaris
categories:
- Entertainment
comment_count: 0
date: 2022-08-07 14:04:24
draft: false
image: ''
like_count: 40544
share_count: 39491
tags:
- nithya menan
- Santhosh Varkey
title: '"പൊലീസിൽ പരാതിപ്പെടാൻ എല്ലാവരും ആവശ്യപ്പെട്ടിട്ടും ഞാൻ അസാമാന്യ ക്ഷമയാണ് കാണിച്ചത്"'
view_count: 1318098
---

ആറുവർഷത്തോളമായി തന്നെ നിരന്തം ശല്യം ചെയ്തുപോന്ന സന്തോഷ് വർക്കിയെ കുറിച്ച് നിത്യ മേനൻ ചിലതു വെളിപ്പെടുത്തുകയാണ്. അയാൾ വൈറലായ ശേഷമാണ് തന്നെ കുറിച്ച് പരസ്യമായി പറയാൻ തുടങ്ങിയതെന്നും രോഗിണിയായ തന്റെ അമ്മയെ പോലും ശല്യം ചെയ്‌തെന്നും നിത്യ പറയുന്നു. നിത്യയുടെ വാക്കുകൾ ഇങ്ങനെ . "അർബുദ ചികിത്സയിലിരിക്കെ അമ്മയെപോലും അയാൾ ശല്യപ്പെടുത്തി. വൈറലായ ശേഷമാണ് എന്നെക്കുറിച്ച് അയാൾ പരസ്യമായി പറയാൻ തുടങ്ങിയത്. അയാൾ എന്തു പറഞ്ഞാലും വിശ്വസിക്കുന്നവർ പമ്പര വിഡ്ഢികളാണ്. ആറു വർഷത്തോളമായി അയാൾ ശല്യം ചെയ്യുന്നു. പൊലീസിൽ പരാതിപ്പെടാൻ എല്ലാവരും ആവശ്യപ്പെട്ടിട്ടും ഞാൻ അസാമാന്യ ക്ഷമയാണ് കാണിച്ചത്.അയാൾ എന്റെ മാതാപിതാക്കളെ അവരുടെ ഫോണിൽ വിളിക്കും. ഒടുവിൽ അവർക്കു പോലും ശബ്‌ദമുയർത്തേണ്ടി വന്നു. അമ്മ അർബുദ ചികിത്സയിലിരിക്കെയും അയാൾ വിളിക്കുമായിരുന്നു. സാധാരണ സൗമ്യതയും ശാന്തതയും ഉള്ള അച്ഛനും അമ്മയും പോലും അയാളോട് ദേഷ്യത്തോട് സംസാരിക്കുന്നത് കണ്ടിട്ടുണ്ട്. ഞാൻ അവരോട് നമ്പർ ബ്ലോക്ക് ചെയ്യാൻ പറഞ്ഞു. അയാളുടെ മുപ്പതോളം നമ്പരുകൾ ബ്ലോക്ക് ചെയ്യേണ്ടി വന്നു. ആരാധകന്റെ പേര് പരാമർശിക്കാതെയായിരുന്നു നിത്യ മേനൻ ഇക്കാര്യങ്ങൾ വെളിപ്പെടുത്തിയത്."