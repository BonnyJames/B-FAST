---
author: Beaumaris
categories:
- Entertainment
comment_count: 0
date: 2023-06-13 10:21:46
draft: false
image: https://cdn.boolokam.com/articles/2023/06/rrrr.webp
like_count: 56997
share_count: 10909
tags:
- indrajith
- indrajith actor
- LEFT RIGHT LEFT
- malayalam movie
- murali gopy
title: മരണാനന്തരം ഉയിർത്തെഴുന്നേറ്റ സിനിമ
view_count: 1022285
---

**മരണാനന്തരം ഉയിർത്തെഴുന്നേറ്റ സിനിമ** **Best Malayalam Movie Of 2️⃣0️⃣1️⃣3️⃣** **ലെഫ്റ്റ് റൈറ്റ് ലെഫ്റ്റ്** **രാഗീത് ആർ ബാലൻ** ലെഫ്റ്റ് റൈറ്റ് ലെഫ്റ്റ് എന്ന സിനിമ ഒരു വികാരമായി മാറിയിട്ട് 10 വർഷങ്ങൾ. ആവിഷ്‌കാര സ്വാതന്ത്ര്യത്തെ സംബന്ധിച്ച സംവാദത്തില്‍ താങ്കളുടെ ലീഡ് ആണ് ലെഫ്റ്റ് റൈറ്റ് ലെഫ്റ്റ് എന്ന സിനിമ. ഒരു സമ്പൂര്‍ണ്ണ രാഷ്ട്രീയ സിനിമയായ ലെഫ്റ്റ് റൈറ്റ് ലെഫ്റ്റിന്റെ ജനനം എങ്ങനെയായിരുന്നു? മുരളി ഗോപി അതിന് നല്കിയ മറുപടി ഇപ്രകാരം ആയിരുന്നു [](https://cdn.boolokam.com/articles/2023/06/egggg.webp)"ലെഫ്റ്റ് റൈറ്റ് ലെഫ്റ്റ് എന്ന സിനിമയെക്കുറിച്ച് ആദ്യം ഞാനാലോചിച്ചു തുടങ്ങുന്നതു ചുവപ്പ് എന്ന നിറത്തെ എങ്ങനെയൊക്കെ ഏതെല്ലാം കോണില്‍നിന്നു നോക്കിക്കാണാം എന്ന ചിന്തയില്‍ നിന്നാണ്. ചരിത്രപരമായിത്തന്നെ പറഞ്ഞാല്‍ കമ്യൂണിസ്റ്റ് മാര്‍ക്‌സിസ്റ്റ് പാര്‍ട്ടികളുടെ ഉലകനിറം ആക്കുന്നതിനു മുന്‍പേ ചുവപ്പിന് ഒരു രാഷ്ട്രീയ നിറമുണ്ടായിരുന്നു. ബ്രിട്ടീഷ് സാമ്രാജ്യത്തിന്റേയും ഇംപീരിയല്‍ ചൈനയുടേയും ഒക്കെ നിറമായിരുന്നു ചുവപ്പ്. വൈകാരികമായ ഭൂമിയില്‍, പ്രണയത്തിനും കാമത്തിനും കോപത്തിനും പ്രതികാരത്തിനും ഒക്കെ ഒരേപോലെ അവകാശപ്പെടാവുന്ന ഒരു നിറമാണ് ചുവപ്പ്. ഈ വിവിധ ചുവപ്പുകളെ ഒരു ആഖ്യാന പ്രതലത്തില്‍ കൊണ്ടുവരികയാണ് ലെഫ്റ്റ് റൈറ്റ് ലെഫ്റ്റ് ചെയ്തത്. അതിലെ ഓരോ കഥാപാത്രവും പ്രതിനിധാനം ചെയ്യുന്നത് ഓരോ തരം ചുവപ്പാണ്." Man is part DNA, part the unknown and part what he sees as a kid... [![](https://cdn.boolokam.com/articles/2023/06/rrrr.webp)](https://cdn.boolokam.com/articles/2023/06/rrrr.webp)"ജനിതകവിത്തുകളാലും അജ്ഞാതമായ എന്തോ ഒന്നിന്റെ ഇടപെടൽ കൊണ്ടും കുട്ടിക്കാലത്തെ കാഴ്ചകളാലും ഉണ്ടാക്കപ്പെടുന്നവനെ മനുഷ്യൻ എന്ന് വിളിക്കുന്നു..." കൈതേരി സഹദേവനും വട്ട് ജയനും ചെഗുവേര റോയും എല്ലാം മലയാള സിനിമയിലെ എക്കാലത്തെയും മികച്ച കഥാപാത്ര സൃഷ്ടികൾ ആണ്. എന്നെ വളരെ ഏറെ അത്ഭുതപെടുത്തിയ കഥാപാത്രങ്ങൾ.LEFT RIGHT LEFT മുരളി ഗോപിയുടെ തിരക്കഥ മാതൃഭൂമി പ്രസിദ്ധീകരിച്ചപ്പോൾ ആ പുസ്തകത്തിന്റെ ആമുഖത്തിൽ മുരളി ഗോപി എഴുതിയത് ഇങ്ങനെ ആയിരുന്നു "ഈ ചലച്ചിത്രത്തിന്റെ ആശയം ഉടലെടുക്കുന്നത് ഒരു Marchpast കണ്ടുകൊണ്ടിരിക്കുമ്പോഴാണ്. ഒരു ജാഥ എന്നു പറയുന്നതാവും ഉത്തമം. ഏതോ മുദ്രാവാക്യം ഏറ്റുപറഞ്ഞുകൊണ്ട് Left...Right...Left എന്ന മാർചിങ് ഓർഡറിന്റെ താളത്തിൽ നീങ്ങുന്ന ഒരുകൂട്ടം മനുഷ്യർ.'ഇടത്... വലത്... ഇടത്...' എന്നു ചൊല്ലി നീങ്ങുന്ന മാനവരാശിയെപ്പറ്റി ഒന്നോർത്തുപോയി. അവിടെയാണ് തുടക്കം.ഒരു ജാഥയുടെ ഭാഗമായി ഒരുമിച്ച്, ഒരു പോലെ, ഒരേ താളത്തിൽ നടക്കുമ്പോഴും...ഇങ്ങനെ നടക്കുന്നവരിലെ ഓരോരുത്തരും ഈ കൂട്ടനടത്തയെ സമീപിക്കുന്നത് അവരവരുടെ തനതുരീതിയിൽ ആയിരിക്കും എന്ന തിരിച്ചറിവ്. ഒരു മാർച്ചിങ് ഓർഡർ : Left Right Left ഒരു ജനത ഒരു കൂട്ടനടത്തം ഒരു താളം പല രീതികൾ ഈ പല രീതികൾ എന്തായിരിക്കും എന്ന മൂന്നാംചോദ്യം ആണ് 'Man is part DNA, part the unknown and part what he sees as a kid' എന്ന നിരീക്ഷണത്തിൽ എത്തിക്കുന്നത്.ഈ നിരീക്ഷണമാണ് 'Left Right Left'ന്റെ തറക്കല്ല്." വട്ട് ജയന്‍❣️ചെഗുവേര റോയ്❣️കൈതേരി സഹദേവന്‍❣️അനിത റോയ് ❣️ [![](https://cdn.boolokam.com/articles/2023/06/jtjtjjj-1024x576.jpg)](https://cdn.boolokam.com/articles/2023/06/jtjtjjj.jpg)"അമ്മയുണ്ട്... അവർക്കു ഞാനും... റോയിയെക്കുറിച്ചോ ജയനെക്കുറിച്ചോ ഞങ്ങൾ സംസാരിക്കാറില്ല. ഇപ്പോൾ എനിക്കൊരു കാര്യം മനസ്സിലാകുന്നു..ഞാനും ഇവരും ആണ് യഥാർത്ഥ കമ്യൂണിസ്റ്റ്. We are alone... We are brave... And we continue... to fight and live." സിനിമയിലെ ഓരോ കഥാപാത്രങ്ങൾക്കും വ്യക്തമായ ഒരു ഐഡന്റിറ്റി ഉണ്ട്..മികച്ച തിരക്കഥ വൈകാരികമായ തലങ്ങളിൽ നിന്നും ഉയർന്നു വന്ന കഥാപാത്ര സൃഷ്ടികൾ. ഏതു കഥാപാത്രത്തെ എടുത്താലും പറയാൻ ഒരുപാട് ഉള്ള മനോഹരമായ ഒരു സിനിമ. മരണാനന്തരം ഉയിർത്തെഴുന്നേറ്റ സിനിമ