---
author: Beaumaris
categories:
- Entertainment
comment_count: 0
date: 2022-08-14 16:36:30
draft: false
image: ''
like_count: 63550
share_count: 29255
tags:
- manju warrier
- soubin shahir
- vellarippattanam
title: ഇന്ദിരാഗാന്ധിയുടെ രൂപത്തില്‍ മഞ്ജുവാര്യര്‍, ചര്‍ക്കയില്‍ നൂല്‍നൂറ്റ് സൗബിന്‍
  ഷാഹിർ , വെള്ളരിപ്പട്ടണം പോസ്റ്റർ
view_count: 1510705
---

സ്വാതന്ത്ര്യദിന ആശംസയുമായി എത്തിയ 'വെള്ളരിപട്ടണ'ത്തിന്റെ പോസ്റ്ററിൽ താരങ്ങള്‍ വ്യത്യസ്ത ലുക്കില്‍ പ്രത്യക്ഷപ്പെടുന്നു. മുന്‍ പ്രധാനമന്ത്രി ഇന്ദിരാഗാന്ധിയുടെ രൂപത്തില്‍ ആണ് മഞ്ജുവാര്യര്‍. ചര്‍ക്കയില്‍ നൂല്‍നൂറ്റ് സൗബിന്‍ ഷാഹിറും ഉണ്ട്. ചിത്രം സെപ്റ്റംബറില്‍ പ്രദര്‍ശനത്തിനെത്തും. കുടുംബ പശ്ചാത്തലത്തിലുള്ള രാഷ്ട്രീയ ആക്ഷേപഹാസ്യ ചിത്രമായാണ് വെള്ളരിപട്ടണം ഒരുക്കിയിരിക്കുന്നതെന്ന് നേരത്തെ പുറത്തിറങ്ങിയ ടീസറുകളില്‍ നിന്ന് വ്യക്തമായിരുന്നു . 'രാഷ്ട്രീയം പറയാന്‍ സ്വാതന്ത്ര്യം കിട്ടിയിട്ട് 75വര്‍ഷം'എന്നതാണ് പോസ്റ്ററിലെ വാചകം. ചിത്രത്തിന്റെ സംവിധാനം മഹേഷ് വെട്ടിയാറാണ് നിർവഹിക്കുന്നത്. മഞ്ജു വാര്യര്‍ക്കും സൗബിന്‍ ഷാഹിറിനും പുറമേ സലിംകുമാര്‍, സുരേഷ്‌കൃഷ്ണ, കൃഷ്ണശങ്കര്‍, ശബരീഷ് വര്‍മ, അഭിരാമി ഭാര്‍ഗവന്‍,കോട്ടയം രമേശ്, മാലപാര്‍വതി, വീണനായര്‍, പ്രമോദ് വെളിയനാട് തുടങ്ങിയവരാണ് ചിത്രത്തിലെ മാറ്റ് അഭിനേതാക്കൾ. രചന ശരത്കൃഷ്ണയും സംവിധായകൻ മഹേഷ് വെട്ടിയാറാറും ചേർന്ന്, നിർമ്മാണം ഫുള്‍ ഓണ്‍ സ്റ്റുഡിയോസ്.