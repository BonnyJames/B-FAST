---
author: Beaumaris
categories:
- Entertainment
comment_count: 0
date: 2022-08-28 07:21:10
draft: false
image: https://cdn.boolokam.com/articles/2022/08/hrhrhh-3.jpg
like_count: 71043
share_count: 11443
tags:
- Elon Musk
- Mars
- mars mission
title: എലോൺ മസ്‌ക്കിൻ്റെ ചൊവ്വാഗ്രഹ കോളനിവത്കരണം സാധ്യമോ.? അല്ലെങ്കിൽ വെറും ദിവാസ്വപ്നമോ.?
view_count: 1112009
---

**വിവരശേഖരണം: Rafi Msm Muhammed**

**സ്പേസ് എക്സ് മേധാവി എലോൺ മസ്‌ക്കിൻ്റെ ചൊവ്വാഗ്രഹ കോളനിവത്കരണം സാധ്യമോ.? അല്ലെങ്കിൽ അതൊരിക്കലും നടപ്പിലാവാത്ത ദിവാസ്വപ്നമോ.?**

ഈ വിഷയത്തിന്മേൽ മുള്ളാർഡ് സ്‌പേസ് സയൻസ് ലബോറട്ടറി, UCL ലെ ഫിസിക്‌സ് പ്രൊഫസറും, ഡെപ്യൂട്ടി ഡയറക്ടറുമായ ആൻഡ്രൂ കോട്‌സ്, എന്ന പ്രശസ്ത വാനശാസ്ത്രജ്ഞൻ്റെ വാക്കുകളിലേക്ക് നിങ്ങളുടെ ശ്രദ്ധ ക്ഷണിച്ചു കൊള്ളുന്നു.

**ഒ** രു ഭീമാകാരമായ റോക്കറ്റ്, ചൊവ്വയുടെ പ്രതലത്തിൽ നടത്താനുദ്ദേശിക്കുന്ന നിരവധി ആണവ സ്ഫോടനങ്ങൾ, ദശലക്ഷക്കണക്കിന് ആളുകളെ അവിടേക്ക് കൊണ്ടുപോകുന്നതിനുള്ള അടിസ്ഥാന സൗകര്യങ്ങൾ ഒരുക്കൽ എന്നിവയെ അടിസ്ഥാനമാക്കി ചൊവ്വയെ കോളനിവത്കരിക്കുന്നതിനുള്ള ഒരു ബൃഹത് പദ്ധതി സ്‌പേസ് എക്‌സിനും അതിൻ്റെ സ്ഥാപകനായ എലോൺ മസ്‌ക്കിനുമുണ്ട്. ഇത് പ്രത്യക്ഷത്തിൽ വളരെ ആകർഷകമാണെങ്കിലും സാങ്കേതികമായി പല തരത്തിലുള്ള വെല്ലുവിളികൾ നിറഞ്ഞതായി കാണപ്പെടുന്നു. ഗ്രഹസംരക്ഷണ നിയമങ്ങളും ചൊവ്വയിലെ ഭൂപ്രകൃതിയുടെയും മറ്റു പ്രായോഗിക ബുദ്ധിമുട്ടുകളും, അതിൻ്റെ അന്തരീക്ഷ താപ ക്രമീകരണം,സൂര്യനിൽ നിന്നുള്ള കഠിനമായ താപവികിരണങ്ങൾ കൈകാര്യം ചെയ്യുന്നതു പോലുള്ള കാരണങ്ങളാലും ഈ ദൗത്യത്തിൻ്റെ വിജയ സാധ്യത തുലോം വിരളമാണ്.

> **• സൂര്യനിൽ നിന്നുള്ള ശരാശരി ദൂരം : 227.9 ദശലക്ഷം കി.മീ.**

കാര്യങ്ങൾ ഇങ്ങിനെയൊക്കെ ആണെങ്കിലും നിരാശപ്പെടാതെ, മസ്‌ക് തന്റെ ലക്ഷ്യത്തിലേക്കുള്ള ആദ്യ ചുവടുവെപ്പ് 2018 ഫെബ്രുവരിയിൽ ഒരു ടെസ്‌ല റോഡ്‌സ്റ്റർ കാർ ആദ്യ ഫാൽക്കൺ ഹെവി റോക്കറ്റിൽ ചൊവ്വയ്‌ക്കപ്പുറത്തേക്ക് സഞ്ചരിക്കുന്ന ഭ്രമണപഥത്തിൽ എത്തിച്ചു. വാണിജ്യ, സർക്കാർ ഏജൻസികൾ തമ്മിലുള്ള പങ്കാളിത്തത്തിലൂടെ ഭാവി ദൗത്യങ്ങൾക്കായുള്ള വിക്ഷേപണ ശേഷി വർധിപ്പിക്കുന്നതിനെ ഇത് നാടകീയമായി ചിത്രീകരിക്കുന്നു.

> **• സൂര്യനെ ഭ്രമണം ചെയ്യുന്ന ശരാശരി വേഗത : സെക്കൻഡിൽ 14.5 മൈൽ.**

എന്നാൽ ആറ് മാസത്തിന് ശേഷം, കാര്യങ്ങൾ കൂടുതൽ കുഴഞ്ഞു മറിഞ്ഞതായി അനുഭവപ്പെടാൻ തുടങ്ങി. ചൊവ്വയുടെ ഉപരിതലത്തിനടിയിൽ ജീവനുണ്ടാകാമെന്നും അതിന്റെ ഉപരിതലത്തെ ടെറാഫോം ചെയ്യുന്നത് അസാധ്യമാണെന്നും നാം ആദ്യംതന്നെ മനസ്സിലാക്കിയിട്ടുണ്ടായിരുന്നു. ചൊവ്വയുടെ ഉപരിതലത്തിനടിയിൽ ഒരു ഉപ്പുവെള്ള തടാകം കണ്ടെത്തിയതായി ശാസ്ത്രജ്ഞർ റിപ്പോർട്ട് ചെയ്തതോടെ ചുവന്ന ഗ്രഹത്തിൽ നിലവിൽ ജീവൻ ഉണ്ടാകാനുള്ള സാധ്യത ഉയർന്നു. തടാകം ദക്ഷിണ ധ്രുവത്തിൽനിന്ന് 1.5 കിലോമീറ്റർ താഴെയും കുറഞ്ഞത് 20 കിലോമീറ്റർ വ്യാസവുമുള്ളതായിരിക്കും. മാർസ് എക്സ്പ്രസ് എന്ന ബഹിരാകാശ പേടകത്തിൽ നിന്നുള്ള ഉപരിതല റഡാർ ഡാറ്റയുടെ വിശകലനത്തിൽ നിന്നാണ് ഇത് കണ്ടെത്തിയത്. മഗ്നീഷ്യം, കാൽസ്യം, സോഡിയം പെർക്ലോറേറ്റ് ലവണങ്ങൾ, 200 K (-73.15°C) വരെ താപനിലയിൽപോലും ആന്റിഫ്രീസായി പ്രവർത്തിക്കുന്നതിനാൽ, വെള്ളം ഉപ്പുവെള്ളമാണെന്ന് കരുതപ്പെടുന്നു.

> **• വ്യാസം : 4,220 മൈൽ**

ചൊവ്വയിൽ ദ്രവജലത്തിന്റെ ആദ്യ നിർണായക കണ്ടെത്തലായതിനാൽ ഇത് ആവേശകരമാണ്, ഇത് കൂടാതെയും ചുവന്ന ഗ്രഹത്തിൽ മറ്റെവിടെയെങ്കിലും ആഴത്തിലുള്ള തടാകങ്ങൾ ഉണ്ടാകാനുള്ള സാധ്യതയുമുണ്ട്. ഇതിനർത്ഥം ചൊവ്വയിൽ നിലവിൽ ജീവന്റെ സാന്നിധ്യത്തിനു സാധ്യതയുണ്ടെന്നാണ്. പണ്ട് , ചൊവ്വയിൽ ജീവൻ നിലനിന്നിരുന്നുവെന്ന് നമുക്കറിയാമായിരുന്നു. കൃത്യമായി പറയുകയാണെങ്കിൽ 3.8-4 ബില്യൺ വർഷങ്ങൾക്ക് മുമ്പ് ഭൂമിയിൽ ജീവൻ്റെ തുടിപ്പുകൾ നാമ്പിടാൻ തുടങ്ങിയിരുന്ന സമയത്ത്, ചൊവ്വ ഗ്രഹം വാസയോഗ്യമായിരുന്നു എന്നതിന് സമീപകാല ദൗത്യങ്ങളായ മാർസ് ഗ്ലോബൽ സർവേയർ, ഒഡീസി, ഓപ്പർച്യൂനിറ്റി, ക്യൂര്യോസിറ്റി, മാർസ് എക്‌സ്‌പ്രസ്, പെർസിവേറൻസ് എന്നിവയുടെതുൾപ്പെടെയുള്ള ഡാറ്റകളിൽ നിന്നുള്ള നിരവധി തെളിവുകൾ ഉണ്ട്. ചൊവ്വയുടെ അരുവികളിലും തടാകങ്ങളിലും മിതമായ അസിഡിറ്റി ഉള്ള ജലം ഉണ്ടായിരുന്നുവെന്നും ജീവന്റെ വികാസത്തിന് ആവശ്യമായ കാലാവസ്ഥ അവിടെ നിലനിന്നിരുന്നുവെന്നതിന്നും ഈ പഠനങ്ങളിലൂടെ നിരവധി തെളിവുകൾ ലഭിച്ചിട്ടുമുണ്ട്.

> [caption id="attachment_348726" align="aligncenter" width="967"]![](https://cdn.boolokam.com/articles/2022/08/hrhrhh-3.jpg) Mars Planet 3D Render. Elements of this image furnished by www.solarsystemscope.com/textures/[/caption] **• അച്ചുതണ്ടിന്റെ ചരിവ് : 25 ഡിഗ്രി.**

എന്നാൽ 3.8 ബില്യൺ വർഷങ്ങൾക്ക് മുമ്പ് ബഹിരാകാശത്ത് നിന്നുള്ള കഠിനമായ സൂര്യവികിരണങ്ങളിൽ നിന്ന് ജീവനെ സംരക്ഷിക്കുമായിരുന്ന കാന്തികക്ഷേത്രം (Magnetic fields) ചൊവ്വയ്ക്ക് മെല്ലെമെല്ലെ നഷ്ടപ്പെടാൻ തുടങ്ങി, അതിന്റെ അന്തരീക്ഷം ബഹിരാകാശത്തേക്ക് സാവധാനം ഉയർന്നുപോകാനും തുടങ്ങി, അത് കൂടുതൽ വാസയോഗ്യമല്ലാതായി. ഇക്കാരണത്താൽ ജീവജാലങ്ങൾ അതിജീവിച്ചിട്ടുണ്ടാകില്ല. പുതിയ കണ്ടെത്തൽ, ഭൂഗർഭ തടാകത്തിലെ ജലം മനുഷ്യന്റെ സാന്നിധ്യ നിലനിർത്താൻ ഉപയോഗപ്രദമാകുമെന്ന കോളനിവത്കരണ സ്വപ്നങ്ങൾക്ക് ചിറകുകൾ നൽകുമെങ്കിലും, യാഥാർത്ഥ്യം വളരെ വ്യത്യസ്തമാണ്.

> **• വർഷത്തിന്റെ ദൈർഘ്യം : 687 ഭൗമദിനങ്ങൾ.**

മലിനീകരണത്തിന്റെ അപകടസാധ്യത അർത്ഥമാക്കുന്നത്; നിലവിൽ അവിടെ സ്വാഭാവികമായി പരിണമിച്ച ജീവൻ ഉണ്ടോ എന്ന് നമുക്ക് ഉറപ്പായും അറിയുന്നത് വരെ മനുഷ്യരെ അവിടേക്ക് അയയ്‌ക്കരുത് എന്നാണ്, എന്നാൽ ഇപ്പോൾ നിലവിലുള്ള സാങ്കേതിക വിദ്യയനുസരിച്ചു, ഇതിനു ഏതാനും ചില വർഷങ്ങൾ മുതൽ പതിറ്റാണ്ടുകൾ വരെ എടുത്തേക്കാം. നമുക്ക് ഉപരിതലത്തിനടിയിൽ തുളച്ച് സാമ്പിളുകൾ വിശകലനം ചെയ്യേണ്ടതുണ്ട്, ഒന്നുകിൽ ഇപ്പോൾ നടന്നുകൊണ്ടിരിക്കുന്ന പര്യവേക്ഷണങ്ങളിലൂടെ, അല്ലെങ്കിൽ ഭൂമിയിലേക്ക് മടങ്ങിയ വസ്തുക്കളിൽ നിന്ന്, ഒപ്പം ഇവകൾ ഉറപ്പാക്കാൻ അനുയോജ്യമായ ബയോ മാർക്കറുകൾ കണ്ടെത്തുകയും വേണം.

> **• താപനില : ശരാശരി -81 ഡിഗ്രി F**

**ടെറാഫോർമിംഗ് പ്ലാനുകൾ ശരിയോ.?**

ഒരുപക്ഷേ അതിലും അപകടകരമാണ്, ഇപ്പോൾ സയൻസ് ഫിക്ഷൻ തലത്തിൽ നിൽക്കുന്ന,ചൊവ്വയെ ദീർഘകാലാടി സ്ഥാനത്തിൽ ടെറാഫോർമിംഗ് ചെയ്യുക എന്ന ആശയം.! ഗ്രഹത്തെ കൂടുതൽ ഭൂമിയോട് സാമ്യമുള്ളതാക്കാൻ താൻ ആഗ്രഹിക്കുന്നുവെന്ന് ഇലോൺമസ്‌ക് മുമ്പ് പലഅഭിമുഖങ്ങളിലും സൂചിപ്പിച്ചിരുന്നു, അദ്ദേഹം പറയുന്നു, "അതിനാൽ നിങ്ങൾക്ക് ഒടുവിൽ ഓക്സിജൻ മാസ്കും മറ്റിതര സാമഗ്രികളൊന്നും കൂടാതെ ഭൂമിയിൽ നടക്കുന്നത് പോലെ പുറത്ത് ചുറ്റിനടക്കാൻ കഴിയും. ഗ്രഹത്തിന്റെ താപനിലയും മർദ്ദവും വർദ്ധിപ്പിക്കുന്നതിനായി ഗ്രഹത്തിന്റെ മഞ്ഞുമലകളിൽ ലോക്കായിരിക്കുന്ന താപ-ട്രാപ്പിംഗ് ഹരിതഗൃഹ വാതകങ്ങൾ ( heat-trapping greenhouse gases ) കൊണ്ട് നിർമ്മിച്ച അന്തരീക്ഷം നിർമ്മിക്കുന്നതിലൂടെ ഇത് വളരെ എളുപ്പത്തിൽ ചെയ്യാനാകും. കാർബൺ ഡൈ ഓക്‌സൈഡ് പുറത്തുവിട്ടു ഗ്രഹത്തിൻ്റെ അന്തരീക്ഷത്തെ ചൂടുപിടിപ്പിക്കാൻ, ചൊവ്വയുടെ ധ്രുവങ്ങളിലെ മഞ്ഞുമലകളിൽ തെർമോ ന്യൂക്ലിയർ ബോംബുകൾ ഇടാമെന്ന് മസ്‌ക് നിർദ്ദേശിക്കുന്നു.

> **• ദിവസത്തിന്റെ ദൈർഘ്യം : 24 മണിക്കൂർ 37 മിനിറ്റ്.**

എന്നാൽ, നേച്ചർ അസ്ട്രോണമിയിൽ പ്രസിദ്ധീകരിച്ച ഒരു പുതിയ പഠനമനുസരിച്ച്, ചൊവ്വയ്ക്ക് അതിന്റെ സംരക്ഷണ സാധ്യതയുള്ള ഹരിതഗൃഹ വാതകങ്ങൾ ബഹിരാകാശത്തേക്ക് നിർഗ്ഗമിച്ചു കോടിക്കണക്കിന് വർഷങ്ങളിലൂടെ ഏതാണ്ട് പൂർണ്ണമായ തോതിൽ നഷ്‌ടപ്പെട്ടു, ശേഷിക്കുന്ന നാമമാത്രമായഅന്തരീക്ഷത്തെ ലഭ്യമായ സാങ്കേതികവിദ്യ ഉപയോഗിച്ച് ശ്വസിക്കാൻ കഴിയുന്ന ഒന്നാക്കി മാറ്റാനുള്ള സാങ്കേതിക സാധ്യത ഇപ്പോൾ നിലവിൽ ഇല്ല.! മാർസ് എക്‌സ്‌പ്രസ് കഴിഞ്ഞ 15 വർഷത്തോളവും MAVEN മാവൻ ഉപഗ്രഹം കഴിഞ്ഞ നാല് വർഷമായും കണക്കാക്കിയ ചൊവ്വയിൽ നിന്ന് ബഹിരാകാശത്തേക്കുള്ള വാതകങ്ങളുടെ സമീപകാല എസ്‌കേപ്പ് നിരക്കിന്റെ അളവുകളെ അടിസ്ഥാനമാക്കിയുള്ളതാണ് ഈ പഠനം. ഹരിതഗൃഹ വാതകങ്ങൾ, കാർബൺ ഡൈ ഓക്സൈഡ്, വെള്ളം എന്നിവ ചൊവ്വയിൽ എത്രത്തോളം ലഭ്യമാണെന്ന് ഈ പഠനങ്ങൾ നമ്മോട് പറയുന്നു. സമീപകാല ബഹിരാകാശ ദൗത്യങ്ങളിൽ നിന്ന് ചൊവ്വയിലെ കാർബൺ ഡൈ ഓക്സൈഡിന്റെയും ജലത്തിന്റെയും ഇൻവെന്ററികളെക്കുറിച്ചുള്ള അറിവും അളവുകളും സംയോജിപ്പിച്ച് നോക്കുമ്പോൾ മഞ്ഞുപാളികളിൽ ലോക്കായിരിക്കുന്ന ഹരിതഗൃഹ വാതകങ്ങൾ ആവശ്യമായ താപനം നൽകാൻ പര്യാപ്തമല്ലെന്ന് കാണിക്കുന്നു.

> **• ഗ്രാവിറ്റി : 0.375 ഭൂമിയോട് തുലനം ചെയ്യുമ്പോൾ.**

ഗ്രഹത്തിനകത്ത് ഇവകൾ കൂടുതൽ ലഭ്യമായിരിക്കാം, പക്ഷേ അത് വേർതിരിച്ചെടുക്കുന്നത് ഇന്നത്തെ സാങ്കേതികവിദ്യയ്ക്ക് അപ്പുറമാണ്. കൂടാതെ, കാന്തികക്ഷേത്രത്തിന്റെ അഭാവം മൂലം അന്തരീക്ഷം ഇപ്പോഴും നഷ്‌ടമായിക്കൊണ്ടിരിക്കുകയുമാണ്, അതിനാൽ ടെറാഫോർമിംഗ് വഴി കൈവരിക്കുന്ന മാറ്റങ്ങൾ നിലനിർത്താൻ അത് എങ്ങനെയെങ്കിലും മന്ദഗതിയിലാക്കേണ്ടതുണ്ട്. ഇതിനർത്ഥം, ശരിയായ അന്തരീക്ഷവും കോസ്മിക് റേഡിയേഷനിൽ നിന്ന് ആവശ്യമായ സ്ക്രീനിംഗും നൽകുന്നതിന് പര്യവേക്ഷകർക്ക് കനത്ത, വായു കടക്കാത്ത മതിലുകളോ മേൽക്കൂരകളോ കെട്ടിടങ്ങളോ മുതലായവകൾ ഉപയോഗിക്കേണ്ടതുണ്ട്.

> **• ഉപഗ്രഹങ്ങളുടെ എണ്ണം : 2.**

ബഹിരാകാശ പര്യവേക്ഷണത്തിന്റെ ഇന്നോളമുള്ള ചരിത്രത്തിൽ നാം വളരെ ആവേശകരമായ കാലഘട്ടത്തിലൂടെയാണ്കടന്നുപോയിക്കൊണ്ടിരിക്കുന്നത്. അതിനാൽ കുറഞ്ഞത് നിലവിൽ അവിടെ ജീവൻ നിലനിൽക്കുന്നുണ്ടോ എന്ന് അറിയുന്നതുവരെയെങ്കിലും കോളനിവൽക്കരണത്തെക്കുറിച്ചുള്ള സ്വപ്നങ്ങളെ അതിരുകടക്കാൻ അനുവദിച്ചുകൊണ്ട് മനുഷ്യരാശിക്കുള്ള ഏറ്റവും വലുതും അടിസ്ഥാനപരവുമായ പരീക്ഷണങ്ങളിലൊന്നിനെ നശിപ്പിക്കരുത്.