---
title: "സണ്ണി വെയ്ൻ നിർമാണ പങ്കാളിയായിട്ടും ഈ സിനിമയുടെ പ്രീ റിലീസ് പബ്ലിസിറ്റിക്ക് എന്തു പറ്റിയെന്നു അന്വേഷിക്കേണ്ടതാണ്"
date: 2022-10-30T05:53:25
draft: false
categories: ["Entertainment"]
tags: ['ananya', 'appan movie', 'Pauly Valsan', 'Sunny Wayne']
author: "Beaumaris"
---

<strong>രജിത് ലീല രവീന്ദ്രൻ</strong>

പൗളി വത്സൻ എന്ന അതുല്യ നടി അവതരിപ്പിച്ച കുട്ടിയമ്മ എന്ന കഥാപാത്രം പകുതി ഉറക്കത്തിൽ ഏതോ സ്വപ്നം കണ്ട് ചുണ്ടിലൊരു ചെറു ചിരിയുമായി കിടക്കുന്നു. അനന്യ അഭിനയിച്ച മരുമകളായ റോസി വിളിച്ചുണർത്തിയപ്പോൾ അവർ പറയുന്നു അരയ്ക്ക് താഴെ തളർന്നു കിടപ്പിലായ എന്റെ ഭർത്താവും, നിന്റെ അമ്മായിയപ്പനുമായ ഇട്ടി ചത്തു പോയെന്ന് സ്വപ്നം കണ്ടു ഞാൻ സന്തോഷിക്കുകയായിരുന്നുവെന്ന്.

മജു സംവിധാനം ചെയ്ത് ആർ ജയകുമാറിനൊപ്പം കഥയും,തിരക്കഥയും എഴുതിയ,'സോണി ലിവിൽ' ലഭ്യമായ 'അപ്പൻ' ആരംഭിക്കുന്നത് ഇങ്ങനെയാണ്. അതിക്രൂരമായി തന്നോട് പെരുമാറിയ ഭർത്താവിനെ ഉപേക്ഷിച്ച് എന്തുകൊണ്ട് വീട്ടിലേക്ക് പോയില്ല എന്ന് ചോദിച്ചപ്പോൾ കുട്ടിയമ്മ പറയുന്നത് അങ്ങനെ പോകാൻ ഒരു ഇടം ഇല്ലായിരുന്നുവെന്നാണ്,തന്റെ അപ്പൻ മരിച്ചിട്ട് വീട്ടിൽ പോകാൻ നിന്നപ്പോൾ ഇപ്പോൾ ഇറങ്ങിയാൽ പിന്നെ ഇങ്ങോട്ട് തിരിച്ചു വരേണ്ടന്നും വേറെ പെണ്ണുങ്ങളെ വിളിച്ചു വരുത്തി പൊറുപ്പിക്കുമെന്നു പറഞ്ഞ 'ആണാണ്' ഇട്ടി.

അരയ്ക്കു താഴെ തളർന്ന ശരീരവുമായി ആ മുറിയിൽ കിടക്കുകയാണ് അയാൾ.പക്ഷേ അയാളാണ് എല്ലാം നിയന്ത്രിക്കുന്നത്, ആ ആജ്ഞശക്തിക്ക് മുന്നിൽ വീട്ടുകാരും, പരിചയക്കാരുമെല്ലാം ആയുധം നഷ്ടപ്പെട്ടവരാവുകയാണ്. അപാരമായ അഭിനയമാണ് അലൻസിയർ, ഇട്ടിയെന്ന അപ്പനായി കാഴ്ചവെക്കുന്നത്. ഇട്ടിയുടെ ക്രൗര്യവും, കുടിലതയും, മനസാക്ഷിയില്ലായ്മയും,താനെന്ന ഭാവവുമെല്ലാം അയാളുടെ മുഖത്തിലേക്ക്, കണ്ണുകളിലേക്ക്, ഭാവങ്ങളിലേക്ക് ശബ്ദത്തിലേക്ക് കൊണ്ടുവന്നിട്ടുണ്ട് അലൻസിയർ. തങ്ങളുടെ അഭിനയ ജീവിതത്തിലെ ഏറ്റവും മികച്ച പ്രകടനങ്ങൾ സണ്ണി വെയിനും,അനന്യയും ദൃശ്യമാക്കുന്നു.

<img class="wp-image-356776 aligncenter" src="https://cdn.boolokam.com/articles/2022/11/qqddd.jpg" alt="" width="973" height="507" />ഇരുവരുടെയും മുൻകാല സിനിമകൾ കണ്ടവർ ഒരിക്കലും പ്രതീക്ഷിക്കാത്ത തരത്തിലുള്ള മികച്ച 'ക്ലാസ്സ്‌' അഭിനയം. സണ്ണിയുടെ ഞ്ഞൂഞ്ഞുവിന്റെ, ആബേൽ എന്ന മകനായി വന്ന ദ്രുപദ് കൃഷ്ണയും,ഷീലയായി വന്ന രാധിക രാധാകൃഷ്ണനും അഭിനയിച്ചില്ല, പകരമങ്ങ് ജീവിച്ചു.സിനിമ പ്രധാനമായും നടക്കുന്നത് ഇട്ടിയുടെ വീട്ടിലാണ്.വീടും ഒരു കേന്ദ്ര കഥാ പാത്രമാണ്.നാട്ടുകാരാൽ വെറുക്കപ്പെടുകയും, സ്വപ്‌നങ്ങൾ കുഴിച്ചുമൂടപ്പെടുകയും, കുറേ മനുഷ്യർക്ക് പുറത്തേക്ക് കടക്കാൻ സാധിക്കാതെ അകപ്പെട്ടു പോയ വീടാണത്. പാട്രിയാർക്കിയുടെ ആണത്ത ഘോഷണത്താൽ, ശക്തനായ പുരുഷന് ചവിട്ടി മെതിക്കുവാനുള്ള കൃഷിഭൂമിയാണ് സ്ത്രീകളെന്ന് വിശ്വസിക്കുന്ന സമൂഹത്തിലെ അനേകം ഇട്ടിമാരുടെ കഥയാണ് 'അപ്പൻ'.

അതിമനോഹരമായ തിരക്കഥയും, സംവിധാനവുമുണ്ട് 'അപ്പന്'.ലിജോ ജോസ് പെല്ലിശ്ശേരിയുടെ ജെല്ലിക്കെട്ട് സിനിമക്ക്‌ എസ് ഹരീഷിനൊപ്പം തിരക്കഥ എഴുതിയ ആർ ജയകുമാറിനെ ഞാൻ നേരിൽ കാണുന്നത് ജെല്ലിക്കെട്ട് റിലീസ് ചെയ്തു പിറ്റേ ദിവസമാണ്. എന്റെ പി ജി പഠനകാലത്തെ ജൂനിയറും, പഠിക്കുന്ന കാലത്തേക്കാളടുപ്പം ഇന്നുള്ള പ്രിയ സുഹൃത്ത്‌ ഷൈൻ ബാനർജിക്കൊപ്പം വന്നതായിരുന്നു ജയകുമാർ. അവരുടെ കൂടെയുണ്ടായിരുന്ന മൂന്നാമത്തെ ചെറുപ്പക്കാരനെ പരിചയപ്പെടുത്തി. സംവിധായകനാണ്,മജു എന്നാണ് പേര്. ഒരു സിനിമ സംവിധാനം ചെയ്തിട്ടുണ്ട് 'ഫ്രഞ്ച് വിപ്ലവം'.സിനിമയുടെ പേര് കേട്ടിട്ടുണ്ട് എന്ന് പറഞ്ഞപ്പോൾ ഇങ്ങനെ കേൾക്കുന്നത് തന്നെ വലിയൊരു സന്തോഷമാണെന്ന് അയാൾ പറഞ്ഞു.ഫ്രഞ്ച് വിപ്ലവം എന്ന തന്റെ പരാജയ സിനിമയ്ക്ക് ശേഷം മജു നടത്തിയ അധ്വാനവും,തിരിച്ചു വരവുമാണ് 'അപ്പനിൽ' കാണുന്നത്.

[caption id="attachment_356777" align="aligncenter" width="1019"]<img class=" wp-image-356777" src="https://cdn.boolokam.com/articles/2022/11/1_rrr-2.jpg" alt="" width="1019" height="530" /> Trailer of Sunny Wayne-starrer Appan[/caption]

ഓരോ കഥാപാത്രങ്ങളുടെ ആത്മസംഘർഷങ്ങളിലൂടെയും നമ്മെ നടത്തിക്കൊണ്ടുപോകുന്ന, ലോകത്തിലെ മനുഷ്യന്മാരെല്ലാം ഒരുതരത്തിൽ അല്ലെങ്കിൽ മറ്റൊരു തരത്തിൽ പാവങ്ങളാണെന്ന് നമ്മളെ കൊണ്ട് ഈ സിനിമ തോന്നിപ്പിക്കുന്നുണ്ട്.പക്ഷേ,അപ്പോഴും ചില മനുഷ്യരുണ്ടെന്ന് പറയുന്നുണ്ട്. ക്രൂരതയുടെ കൊടുമുടികൾ കയറിയവർ, ആരോടും എന്തും ചെയ്യാൻ മടിയില്ലാത്തവർ, പെണ്ണിന്റെ ശരീരം അവകാശമായി കരുതുന്നവർ,അവരുടെ ക്രൗര്യത്തിനു മുന്നിൽ പിടഞ്ഞില്ലാതായി പോകുന്ന ചുറ്റുമുള്ള ജീവിതങ്ങളോട് ഒരു ദയയും കാണിക്കാത്തവർ.

സണ്ണി വെയ്ൻ നിർമാണ പങ്കാളിയായിട്ടും ഈ സിനിമയുടെ പ്രീ റിലീസ് പബ്ലിസിറ്റിക്ക് എന്തു പറ്റിയെന്നു അന്വേഷിക്കേണ്ടതാണ്. ആരാലും അറിയാതെ കടന്നു പോകേണ്ട ഒരു സിനിമയേയിരുന്നല്ലിത്. ബന്ധങ്ങളുടെയും, ബന്ധനങ്ങളുടെയും കഥ പറയുന്ന സിനിമകളിൽ ഈയടുത്തകാലത്ത് ഇറങ്ങിയ മികച്ചൊരു സിനിമയാകുന്നു 'അപ്പൻ'. മജുവിനെയും, ജയകുമാറിനെയും അടുത്ത തവണ നേരിൽ കാണുമ്പോൾ ചോദിക്കാൻ ചില ചോദ്യങ്ങൾ ബാക്കിയാക്കുന്നുമുണ്ട് 'അപ്പൻ'.


![സണ്ണി വെയ്ൻ നിർമാണ പങ്കാളിയായിട്ടും ഈ സിനിമയുടെ പ്രീ റിലീസ് പബ്ലിസിറ്റിക്ക് എന്തു പറ്റിയെന്നു അന്വേഷിക്കേണ്ടതാണ്](https://cdn.boolokam.com/articles/2022/11/qqddd.jpg)**രജിത് ലീല രവീന്ദ്രൻ** പൗളി വത്സൻ എന്ന അതുല്യ നടി അവതരിപ്പിച്ച കുട്ടിയമ്മ എന്ന കഥാപാത്രം പകുതി ഉറക്കത്തിൽ ഏതോ സ്വപ്നം കണ്ട് ചുണ്ടിലൊരു ചെറു ചിരിയുമായി കിടക്കുന്നു. അനന്യ അഭിനയിച്ച മരുമകളായ റോസി വിളിച്ചുണർത്തിയപ്പോൾ അവർ പറയുന്നു അരയ്ക്ക് താഴെ തളർന്നു കിടപ്പിലായ എന്റെ ഭർത്താവും, നിന്റെ അമ്മായിയപ്പനുമായ ഇട്ടി ചത്തു പോയെന്ന് സ്വപ്നം കണ്ടു ഞാൻ സന്തോഷിക്കുകയായിരുന്നുവെന്ന്. മജു സംവിധാനം ചെയ്ത് ആർ ജയകുമാറിനൊപ്പം കഥയും,തിരക്കഥയും എഴുതിയ,'സോണി ലിവിൽ' ലഭ്യമായ 'അപ്പൻ' ആരംഭിക്കുന്നത് ഇങ്ങനെയാണ്. അതിക്രൂരമായി തന്നോട് പെരുമാറിയ ഭർത്താവിനെ ഉപേക്ഷിച്ച് എന്തുകൊണ്ട് വീട്ടിലേക്ക് പോയില്ല എന്ന് ചോദിച്ചപ്പോൾ കുട്ടിയമ്മ പറയുന്നത് അങ്ങനെ പോകാൻ ഒരു ഇടം ഇല്ലായിരുന്നുവെന്നാണ്,തന്റെ അപ്പൻ മരിച്ചിട്ട് വീട്ടിൽ പോകാൻ നിന്നപ്പോൾ ഇപ്പോൾ ഇറങ്ങിയാൽ പിന്നെ ഇങ്ങോട്ട് തിരിച്ചു വരേണ്ടന്നും വേറെ പെണ്ണുങ്ങളെ വിളിച്ചു വരുത്തി പൊറുപ്പിക്കുമെന്നു പറഞ്ഞ 'ആണാണ്' ഇട്ടി. അരയ്ക്കു താഴെ തളർന്ന ശരീരവുമായി ആ മുറിയിൽ കിടക്കുകയാണ് അയാൾ.പക്ഷേ അയാളാണ് എല്ലാം നിയന്ത്രിക്കുന്നത്, ആ ആജ്ഞശക്തിക്ക് മുന്നിൽ വീട്ടുകാരും, പരിചയക്കാരുമെല്ലാം ആയുധം നഷ്ടപ്പെട്ടവരാവുകയാണ്. അപാരമായ അഭിനയമാണ് അലൻസിയർ, ഇട്ടിയെന്ന അപ്പനായി കാഴ്ചവെക്കുന്നത്. ഇട്ടിയുടെ ക്രൗര്യവും, കുടിലതയും, മനസാക്ഷിയില്ലായ്മയും,താനെന്ന ഭാവവുമെല്ലാം അയാളുടെ മുഖത്തിലേക്ക്, കണ്ണുകളിലേക്ക്, ഭാവങ്ങളിലേക്ക് ശബ്ദത്തിലേക്ക് കൊണ്ടുവന്നിട്ടുണ്ട് അലൻസിയർ. തങ്ങളുടെ അഭിനയ ജീവിതത്തിലെ ഏറ്റവും മികച്ച പ്രകടനങ്ങൾ സണ്ണി വെയിനും,അനന്യയും ദൃശ്യമാക്കുന്നു. ഇരുവരുടെയും മുൻകാല സിനിമകൾ കണ്ടവർ ഒരിക്കലും പ്രതീക്ഷിക്കാത്ത തരത്തിലുള്ള മികച്ച 'ക്ലാസ്സ്‌' അഭിനയം. സണ്ണിയുടെ ഞ്ഞൂഞ്ഞുവിന്റെ, ആബേൽ എന്ന മകനായി വന്ന ദ്രുപദ് കൃഷ്ണയും,ഷീലയായി വന്ന രാധിക രാധാകൃഷ്ണനും അഭിനയിച്ചില്ല, പകരമങ്ങ് ജീവിച്ചു.സിനിമ പ്രധാനമായും നടക്കുന്നത് ഇട്ടിയുടെ വീട്ടിലാണ്.വീടും ഒരു കേന്ദ്ര കഥാ പാത്രമാണ്.നാട്ടുകാരാൽ വെറുക്കപ്പെടുകയും, സ്വപ്‌നങ്ങൾ കുഴിച്ചുമൂടപ്പെടുകയും, കുറേ മനുഷ്യർക്ക് പുറത്തേക്ക് കടക്കാൻ സാധിക്കാതെ അകപ്പെട്ടു പോയ വീടാണത്. പാട്രിയാർക്കിയുടെ ആണത്ത ഘോഷണത്താൽ, ശക്തനായ പുരുഷന് ചവിട്ടി മെതിക്കുവാനുള്ള കൃഷിഭൂമിയാണ് സ്ത്രീകളെന്ന് വിശ്വസിക്കുന്ന സമൂഹത്തിലെ അനേകം ഇട്ടിമാരുടെ കഥയാണ് 'അപ്പൻ'. അതിമനോഹരമായ തിരക്കഥയും, സംവിധാനവുമുണ്ട് 'അപ്പന്'.ലിജോ ജോസ് പെല്ലിശ്ശേരിയുടെ ജെല്ലിക്കെട്ട് സിനിമക്ക്‌ എസ് ഹരീഷിനൊപ്പം തിരക്കഥ എഴുതിയ ആർ ജയകുമാറിനെ ഞാൻ നേരിൽ കാണുന്നത് ജെല്ലിക്കെട്ട് റിലീസ് ചെയ്തു പിറ്റേ ദിവസമാണ്. എന്റെ പി ജി പഠനകാലത്തെ ജൂനിയറും, പഠിക്കുന്ന കാലത്തേക്കാളടുപ്പം ഇന്നുള്ള പ്രിയ സുഹൃത്ത്‌ ഷൈൻ ബാനർജിക്കൊപ്പം വന്നതായിരുന്നു ജയകുമാർ. അവരുടെ കൂടെയുണ്ടായിരുന്ന മൂന്നാമത്തെ ചെറുപ്പക്കാരനെ പരിചയപ്പെടുത്തി. സംവിധായകനാണ്,മജു എന്നാണ് പേര്. ഒരു സിനിമ സംവിധാനം ചെയ്തിട്ടുണ്ട് 'ഫ്രഞ്ച് വിപ്ലവം'.സിനിമയുടെ പേര് കേട്ടിട്ടുണ്ട് എന്ന് പറഞ്ഞപ്പോൾ ഇങ്ങനെ കേൾക്കുന്നത് തന്നെ വലിയൊരു സന്തോഷമാണെന്ന് അയാൾ പറഞ്ഞു.ഫ്രഞ്ച് വിപ്ലവം എന്ന തന്റെ പരാജയ സിനിമയ്ക്ക് ശേഷം മജു നടത്തിയ അധ്വാനവും,തിരിച്ചു വരവുമാണ് 'അപ്പനിൽ' കാണുന്നത്. [caption id="attachment_356777" align="aligncenter" width="1019"]![](https://cdn.boolokam.com/articles/2022/11/1_rrr-2.jpg) Trailer of Sunny Wayne-starrer Appan[/caption] ഓരോ കഥാപാത്രങ്ങളുടെ ആത്മസംഘർഷങ്ങളിലൂടെയും നമ്മെ നടത്തിക്കൊണ്ടുപോകുന്ന, ലോകത്തിലെ മനുഷ്യന്മാരെല്ലാം ഒരുതരത്തിൽ അല്ലെങ്കിൽ മറ്റൊരു തരത്തിൽ പാവങ്ങളാണെന്ന് നമ്മളെ കൊണ്ട് ഈ സിനിമ തോന്നിപ്പിക്കുന്നുണ്ട്.പക്ഷേ,അപ്പോഴും ചില മനുഷ്യരുണ്ടെന്ന് പറയുന്നുണ്ട്. ക്രൂരതയുടെ കൊടുമുടികൾ കയറിയവർ, ആരോടും എന്തും ചെയ്യാൻ മടിയില്ലാത്തവർ, പെണ്ണിന്റെ ശരീരം അവകാശമായി കരുതുന്നവർ,അവരുടെ ക്രൗര്യത്തിനു മുന്നിൽ പിടഞ്ഞില്ലാതായി പോകുന്ന ചുറ്റുമുള്ള ജീവിതങ്ങളോട് ഒരു ദയയും കാണിക്കാത്തവർ. സണ്ണി വെയ്ൻ നിർമാണ പങ്കാളിയായിട്ടും ഈ സിനിമയുടെ പ്രീ റിലീസ് പബ്ലിസിറ്റിക്ക് എന്തു പറ്റിയെന്നു അന്വേഷിക്കേണ്ടതാണ്. ആരാലും അറിയാതെ കടന്നു പോകേണ്ട ഒരു സിനിമയേയിരുന്നല്ലിത്. ബന്ധങ്ങളുടെയും, ബന്ധനങ്ങളുടെയും കഥ പറയുന്ന സിനിമകളിൽ ഈയടുത്തകാലത്ത് ഇറങ്ങിയ മികച്ചൊരു സിനിമയാകുന്നു 'അപ്പൻ'. മജുവിനെയും, ജയകുമാറിനെയും അടുത്ത തവണ നേരിൽ കാണുമ്പോൾ ചോദിക്കാൻ ചില ചോദ്യങ്ങൾ ബാക്കിയാക്കുന്നുമുണ്ട് 'അപ്പൻ'.
