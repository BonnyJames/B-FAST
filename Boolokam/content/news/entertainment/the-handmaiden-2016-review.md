---
author: Beaumaris
categories:
- Entertainment
comment_count: 0
date: 2023-07-26 14:37:12
draft: false
image: ''
like_count: 17184
share_count: 2269
tags:
- classical thriller
- Erotic Thriller
- korean movie
- The Handmaiden (2016)
title: ഒരു ഇറോട്ടിക് ഡ്രാമയെങ്കിലും മികച്ച ഒരു ക്ലാസിക്കൽ ത്രില്ലെർ ആണ് ദി ഹാൻഡ് മെയ്ഡൻ
view_count: 331860
---

**Harshad K B** **ഒരു ഇറോട്ടിക് ഡ്രാമയിൽ നിന്നും മികച്ച ഒരു ക്ലാസിക്കൽ ത്രില്ലെറിലേക്കുള്ള യാത്ര ... മനോഹരമായ ഒരു പെയിന്റിംഗ് ആസ്വദിക്കുന്നത് പോലെ ആസ്വദിക്കാവുന്ന ഒരു ചിത്രം .** **[](https://cdn.boolokam.com/articles/2023/07/r2222.webp)The Handmaiden (2016)** **???? strictly for adults** **Language: Korean** ജപ്പാനീസ് അധിനിവേശ കൊറിയയിൽ ആണ് കഥ നടക്കുന്നത്. അവിടത്തെ ഒരു കോടീശ്വരിയായ ഹിടേക്കൊ എന്ന യുവതിയെ കല്യാണം കഴിച്ച് അവളുടെ സ്വത്തുക്കളെല്ലാം തട്ടിയെടുക്കാൻ തക്കം പാർത്തിരിക്കുകയാണ് ഫുജിവാര പ്രഭു എന്ന പേരിൽ അറിയപ്പെടുന്ന കൊറിയക്കാരനായ ഒരു തട്ടിപ്പുകാരൻ. അയാളുടെ ലക്ഷ്യം സാധൂകരിക്കാൻ അല്ലറ ചില്ലറ തട്ടിപ്പുകളൊക്കെ നടത്തുന്ന Sook-hee യെ ആ യുവതിയുടെ തോഴി ആയി നിയമിക്കുന്നു. ഹിടേക്കൊയുടെ അടുത്ത് ഫുജിവാരയെ പറ്റി കുറേ നല്ലത് പറഞ്ഞു എങ്ങനെയെങ്കിലും അവൾക്ക് ഫുജിവാരയോട് പ്രണയം തോന്നിപ്പിക്കണം. ഇതാണ് Sook-hee യുടെ ജോലി. തുടർന്ന് നടക്കുന്ന സംഭവങ്ങളാണ് **The handmaiden** പറയുന്നത്... https://youtu.be/whldChqCsYk 2016 ൽ പുറത്തിറങ്ങിയ ഒരു ഡ്രാമ ത്രില്ലെർ ആണ് The Handmaiden. Old Boy, Joint security area, Thirst തുടങ്ങി കൊറിയൻ ഫിലിം ഇൻഡസ്ട്രിയിലെ മികച്ച ചിത്രങ്ങൾ ഒരുക്കിയ Park Chan-wook ആണ് ഈ ചിത്രം സംവിധാനം ചെയ്തിരിക്കുന്നത്. 3 പാർട്ട്‌ ആയാണ് ചിത്രം കഥ പറഞ്ഞു പോകുന്നത്. ആദ്യ ഭാഗം ഒരു സ്ലോ പേസിലാണ് പോകുന്നത്. പക്ഷേ ആദ്യ ഭാഗം അവസാനിക്കുന്നത് ഒരു കിടിലൻ ട്വിസ്റ്റിലാണ്. മൂവി മുമ്പോട്ട് കാണാൻ പ്രേരിപ്പിച്ചതും ഈ ട്വിസ്റ്റ്‌ തന്നെയാണ് https://youtu.be/_V_sqnw6SKE പിന്നീടങ്ങോട്ട് അത് വരെയുള്ള കഥയുടെ മറുഭാഗം നമുക്ക് മുന്നിൽ അവതരിപ്പിക്കുകയാണ് സംവിധായകൻ. എല്ലാവരും വളരെ മികച്ച പെർഫോമൻസ് തന്നെയാണ് കാഴ്ച വെച്ചിട്ടുള്ളത്. പക്ഷേ എനിക്ക് ഈ ചിത്രത്തിൽ ഏറ്റവുമധികം ഇഷ്ടപ്പെട്ടത് ഇതിലെ സിനിമാട്ടോഗ്രഫിയാണ്. ഞാൻ ആദ്യമേ പറഞ്ഞത് പോലെ മനോഹരമായ ഒരു പെയിന്റിംഗ് പോലെ ആയിരുന്നു ഇതിലെ ഒരു ഫ്രെയിംസും .ചിത്രത്തിൽ കഥക്കാവശ്യമായ രീതിയിലുള്ള കുറച്ച് adult സീനുകൾ ഉണ്ട്. അത് വിചാരിച്ചു ആരും ഈ പടം കാണാൻ നിൽക്കണ്ട. കാരണം ആ സീനുകൾ കണ്ട് നിങ്ങൾ രോമാഞ്ചപുളകിതർ ആകുന്നതിനേക്കാൾ ഈ മൂവിയിലേക്ക്, ആ കഥാപാത്രങ്ങളിലേക്ക് കൂടുതൽ ആഴത്തിൽ ഇറങ്ങി ചെല്ലുകയാണ് ചെയ്യുക. https://youtu.be/1NzjzEfEDbk