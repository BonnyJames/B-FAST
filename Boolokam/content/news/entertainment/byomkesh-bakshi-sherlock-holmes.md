---
author: Beaumaris
categories:
- Entertainment
comment_count: 0
date: 2022-10-10 16:57:04
draft: false
image: ''
like_count: 129735
share_count: 25588
tags:
- byomkesh bakshi
- SHERLOCK HOLMES
title: ബ്യോംകേഷ് ബക്ഷിയും ഗ്രീസിൽ നിന്നുമുള്ള ചിത്രങ്ങളും....!
view_count: 1689874
---

**ബ്യോംകേഷ് ബക്ഷിയും ഗ്രീസിൽ നിന്നുമുള്ള ചിത്രങ്ങളും....!** **Nishadh Bala** സർ ആർതർ കോനൻ ഡോയലിന്റെ പ്രശസ്ത കഥാപാത്രം ഷെർലക് ഹോംസിനെ ആധാരമാക്കി ബംഗാളി സാഹിത്യകാരന്‍ ശരദിന്ദു ബന്ദോപാധ്യ ഒരുക്കിയ കഥാപാത്രമാണ് ബ്യോംകേഷ് ബക്ഷി.പ്രശസ്ത ബംഗാളി നോവലായ ബ്യോംകേഷ് ബക്ഷിയുടെ ചലച്ചിത്ര ആവിഷ്ക്കാരമാണ് ഡിറ്റക്ടീവ് ബ്യോംകേഷ് ബക്ഷി. രജിത് അഭിനയിച്ച ദൂരദര്‍ശനില്‍ സംപ്രേക്ഷണം ചെയ്ത ബ്യോംകേഷ് ബക്ഷി എന്ന ഡിക്ടറ്റീവ് സീരിയല്‍ ഏറെ പ്രശസ്തതമായിരുന്നു. 32 ബ്യോംകേഷ് ബക്ഷി കഥകളിലൊന്നായ സത്യാന്വേഷി എന്ന ആദ്യ കഥയെ ആധാരമാക്കി യാഷ് രാജ് ഫിലിംസ് നിർമ്മിച്ചചിത്രമാണ് ഡിറ്റക്ടീവ് ബ്യോംകേഷ് ബക്ഷി. പതിറ്റാണ്ടുകൾക്ക് മുമ്പത്തെ കൊൽക്കത്തെ. അവിടെ ഒരു കൊലപാതകം. അത് അന്വേഷിക്കാൻ ഒരു ഡിറ്റക്ടീവ്. അതാണ് ഡിറ്റക്ടീവ് ബ്യോംകേഷ് ബക്ഷി എന്ന ചിത്രം പറയുന്നത്.കോട്ടും സ്യൂട്ടും കറുത്ത കണ്ണടയുമില്ലാതെ ധോത്തിയുടുത്തൊരു നാടൻ കുറ്റാന്വേഷകൻ അതായിരുന്നു ബ്യോംകേഷ് ബക്ഷി. രണ്ടാംലോകയുദ്ധകാലത്തെ കലുഷിതമായ കൊൽക്കത്തയിലാണ് സിനിമയുടെ കഥ നടക്കുന്നത്. ജാപ്പനീസ് ചാരൻമാരാൽ നിറഞ്ഞ നഗരത്തിൽ ഒട്ടേറെ കൊലപാതകങ്ങൾ നടക്കുന്നു. പക്ഷെ അക്കൂട്ടത്തിൽ ഒന്നിന്റെ സത്യവസ്ഥ തേടിയാണ് ബ്യോംകേഷ് ബക്ഷി എത്തുന്നത്. ഒരു മയക്കുമരുന്നു സംഘത്തിന്റെ പശ്ചാത്തലത്തിലൊരുക്കിയ കഥയാണ് ഇത്.തന്‍റെ പിതാവിനെ കാണാതായി എന്ന കേസുമായി ഒരാൾ ബ്യോംകേഷിനെ സമീപിക്കുന്നത്.ആദ്യം ആ തിരോധാനത്തെ കുറിച്ച് സ്വന്തമായ തിയറികള്‍ മെനഞ്ഞ ബ്യോംകേഷ് പിന്നീട് കേസിനെ ഗൗരവം ആയി കാണുന്നു. ഈ അന്വേഷണം എന്നാല്‍ തുടക്കം മുതല്‍ കുഴപ്പിക്കുന്നതായിരുന്നു.വേട്ടക്കാര്‍ എന്ന് കരുതിയവര്‍ ഇരകളായി മാറുകയും ഇരകള്‍ വേട്ടയാടപ്പെടുകയും ചെയ്യുന്ന അവസ്ഥ.ബ്യോംകെഷിന്റെ ഈ അന്വേഷണത്തിന്റെ കഥയാണ് ചിത്രം അവതരിപ്പിച്ചിരിക്കുന്നത്.ബംഗാളി സാഹിത്യകാരന്‍ ശരദിന്ദു ബന്ദോപാധ്യായയുടെ കഥാപാത്രമായ ബ്യോംകേഷ് ബക്ഷിയായി എത്തുന്നത് സുഷാന്ത് സിംഗ് രജ്പുതാണ്.ബംഗാളിന്റെ മഴ നഞ്ഞ ഇരുണ്ട പശ്ചാത്തലവും ,ഹൗറാ ബ്രിഡ്ജും പഴയ കാലഘട്ടാവിഷ്കരണവും, ലൈറ്റിംഗും എല്ലാം ഈ ചിത്രത്തെ കൂടുതല്‍ ആകര്‍ഷണീയം ആക്കുന്നു.പിരീഡ് ഫിലിം സെറ്റിട്ട് ഇത്ര ഗംഭീരമായി ചെയ്ത ഇന്ത്യൻ സിനിമകൾ അധികമില്ല.ദിബാകർ ബാനർജി സംവിധാനം ചെയ്ത ഈ ചിത്രങ്ങളുടെ ഫ്രെയിമുകളുടെ മനോഹാരിതയിൽ കണ്ണുടക്കിയപ്പോൾ തുടങ്ങി ആ ഛായാഗ്രാഹകനെ കുറിച്ചറിയാനുള്ള എന്റെ ജിജ്ഞാസ.എന്റെ തിരച്ചിൽ എന്നെ എത്തിച്ചത് ഗ്രീസ് എന്ന രാജ്യത്തിലും.നോയർ ശ്രേണിയിൽ ചിത്രീകരിച്ച ചിത്രത്തിലെ മികവുറ്റ ഫ്രെയിമുകൾ നമ്മൾക്കു സമ്മാനിച്ചത് ഗ്രീക്ക് ഛായാഗ്രാഹകൻ നിക്കോസ് അൻഡ്രിട്ട്സാക്കിസ് ആണ്. റോമൻ പോളസ്കിയുടെ ചൈനാ ടൌൺ ആരാധകനായ ഈ ചെറുപ്പക്കാരൻ സംവിധായകൻ ദിപാങ്കറുമായി സഹകരിക്കുന്ന മൂന്നാമത്തെ ചിത്രമാണിത്. പീരിയഡ് നോയർ സിനിമയ്ക്ക് വേണ്ട ഛായാഗ്രഹണം ഒരു വലിയ വെല്ലുവിളിയായി സ്വീകരിച്ച ഇദ്ദേഹം ഈ സിനിമയ്ക്ക് വേണ്ടി നടത്തിയ പഠനവും / തയ്യാറെടുപ്പും ഏകദേശം ആറു മാസക്കാലം നീണ്ടു നിന്നു.ബംഗാൾ ചരിത്രം, ബംഗാളി ജീവിതം ,പഴയ കെട്ടിട നിർമ്മാണ രീതി ഇവയെല്ലാം ആഴത്തിൽ പഠിച്ചിട്ടാണ് നിക്കോസ് സിനിമയിലെ ലൈറ്റിംഗ് നിശ്ചയപ്പെടുത്തിയത്.പഴയ മാഗസീനുകൾ, ദൃശ്യങ്ങൾ ഇവയിലൂടെയാണ് ഭാരതീയനല്ലാത്ത അദ്ദേഹം ഭാരതത്തെ അറിഞ്ഞതും അതു തിരശ്ശീലയിൽ എത്തിച്ചതും എന്നത് അഭിനന്ദനീയം തന്നെ.ഈ സൂക്ഷമ പഠനം ഫ്രയിമുകളിൽ വ്യക്തമായി കാണാവുന്നതുമാണ്. ഛായാഗ്രഹണ കലയിലിലെ എറ്റവും പഴക്കം ചെന്ന ലൈറ്റിംഗ് ടെക്നിക്കുകളാണ് ഉപയോഗിച്ചത്.ഇന്നു പ്രചാരത്തിൽ ഇല്ലാത്തതും പഴയ സിനിമാ സാഹചര്യങ്ങളിൽ പ്രചാരം നേടിയതുമായ ചില ടെക്നിക്കുകൾ പരീക്ഷിച്ചു അദ്ദേഹം ഈ സിനിമയിൽ. നിഴലുകളെ പ്രൊജക്ട് ചെയ്യുന്ന തരത്തിലെ പ്രകാശ ക്രമീകരണം ;ഒരു ഭാഗം മാത്രം ഇരുട്ടിൽ നിന്നകറ്റി അവിടെ കേന്ദ്ര കഥാപാത്രത്തെയും നിഴലിനെയും ഫോക്കസ് ചെയ്തുള്ള രീതി ഇവയാണ് പ്രധാനമായും ഉപയോഗിച്ചത്. പഴയ നാടക സ്റ്റേജ് സഞ്ജീകരണം ആണ് ഇവയൊക്കെ എങ്കിലും കഥാ കാലഘട്ടത്തിന് ഉത്തമാമായ ഒരു തിരഞ്ഞെടുപ്പായി ഇത്. ഒരു ഡിറ്റക്റ്റീവ് നോയർ ചിത്രത്തിലെ ഛായാഗ്രഹണത്തിന്റെ പ്രധാന പങ്ക് സസ്പെൻസ് ആണ്. ഇവിടെയാണ് ഷാഡോയുടെയും ലൈറ്റിന്റെയും നാടകം കടന്നു വരുന്നത്. ബക്ഷിയും അദ്ദേഹത്തിന്റെ സഹായിയും ഒരു ഓഫീസിലിൽ അതിക്രമിച്ചു കയറുന്ന ഒരു രംഗത്ത് ക്യാമറ തറയിൽ നിന്നും മുകളിലത്തെ നിലയിൽ നിന്നും അവരുടെ നീക്കങ്ങൾ പിടിച്ചെടുക്കുന്നു. കോറിഡോറുകൾ കൂരാക്കൂരിരുട്ടിൽ, പ്രകാശം വരുന്നത് ലിഫ്റ്റിലെ ഗ്രിൽ തുറക്കുമ്പോൾ മാത്രമാണ്. ഈ നിഴലാട്ടം പ്രേക്ഷകരിൽ ഉത്ക്കണ്ഠ പകരുന്നു. ഈ രംഗം നമ്മുടെ നെഞ്ചിടുപ്പു കൂട്ടാൻ ഉതകുന്നതാവുന്നു.ഛായാഗ്രാഹകന്റെ ബ്രില്യൻസ് ഈ രംഗത്തിലുട നീളം കാണാം.പഴയ വിക്ടോറിയൻ കെട്ടിടങ്ങൾ, കൊൽക്കത്തയുടെ വീതികുറഞ്ഞ ടാലൺസ് എന്നിവ ഈ ദൃശ്യത്തിന്റെ ആകർഷണീയതയെ സഹായിച്ചു. പഴയ ബംഗ്ലാവുകളിൽ അല്ലെങ്കിൽ വീടുകളിലെ ജാലകങ്ങളും വാതിലുകളും ഷാഡോ കഥാപാത്രത്തിന്റെ മുഖത്തെ ഒളിപ്പിച്ച് നിഴലിനെ ഫോക്കസ് ചെയ്യുന്ന തരത്തിലാവുമ്പോൾ അത് നൽകുന്ന ഇമേജറി കാഴ്ച്ചക്കാരന്റെ മനസ്സിൽ അത്ഭുത പ്രഭാവം സൃഷ്ടിക്കും.ഈ കാഴ്ച്ച കിട്ടാൻ അദ്ദേഹം വിപുലമായ ആസൂത്രണം നടത്തിയിട്ടുണ്ടെന്ന് വ്യക്തം. പ്രകൃതിരമണീയമായ കാഴ്ചകളെ , ബാഹ്യ ലൈറ്റിംഗ് അനുസരിച്ച് ആൻഡിറ്റ്കസിസ് ശ്രദ്ധാപൂർവ്വം തിരഞ്ഞെടുത്തു എന്നു വേണം കരുതാൻ. ഗ്രീസിൽ ജനിച്ച് 24 വയസു മുതൽ ലണ്ടനിൽ ചേക്കേറിയ നിക്കോസ് അൻഡ്രിട്ട്സാക്കിസ്.24 വയസ്സു മുതൽ ലണ്ടനിൽ ഛായാഗ്രാഹകനായി ജോലിചെയ്തു വരുന്നു. ആൻഡ്രാസ്കിക്കസ്, ബ്രിട്ടനിലും ഇന്ത്യയും മാറി മാറി തന്റെ ജോലി സംബന്ധമായി സഞ്ചരിക്കുന്നു ഇപ്പോൾ. ഛായാഗ്രഹണ കലയെ അത്രയധികം സ്നേഹിക്കുന്ന ഇദ്ദേഹം ഇപ്പോളും അതിനെ പറ്റി പഠിക്കുന്നു എന്നത് തന്നെ ആണ് ആ വ്യക്തിയുടെ പ്രഭാവം.ഇന്ത്യയെക്കുറിച്ച് അദ്ദേത്തിന്റെ വാക്കുകൾ. ബക്ഷിയുടെ ഷൂട്ടിംഗിനിടയിലെ അഭിമുഖത്തിൽ നിന്നുള്ള വാക്കുകൾ "ഇവിടെയുള്ളവർ ഊഷ്മളത മുതൽ കൂട്ടായവരാണ്, ദൈനംദിന ജീവിതത്തിലെ ഗതാഗത കുരുക്കു കാരണം ജീവിത പോരാട്ടത്തെ എന്നും ജീവിതത്തിൽ ഉൾപ്പെടുത്തിയവർ. ഇന്ത്യയിൽ നിന്നും ഉൾക്കൊള്ളാൻ, പഠിക്കാൻ എനിക്കേയുണ്ട്, അതിൽ ഞാൻ ഒരിക്കലും മടുത്തുപോന്നിട്ടില്ല. എന്നും വെല്ലുവിളികൾ ഏറ്റെടുക്കാൻ എനിക്ക് പ്രചോദനം തരുന്നത് ഈ സാധാരണക്കാരുടെ ജീവിതവും, അവരുടെ പ്രായോഗിക ബുദ്ധിയുമാണ് " ഇനി അദ്ദേഹത്തിന്റെ വ്യക്തിത്വത്തിലെ മറ്റൊരു ഏട് അത് ഇംഗ്ലീഷിലാവം. Nikos Andritsakis won the 2015 New Cinematographers Award – K5600 Lighting. The 2015 Jury of the New Cinematography Award, formed by Benjamin B, Daniele Nannuzzi (AIC), Luciano Tovoli (AIC, ASC), Nancy Beso – has awarded Greek cinematographer Nikos Andritsakis for his remarkable achievements in the cinematography of Detective Byomkesh Bakshy(India, 2015, 139′, directed by Dibakar Banerjee). During the ceremony, Nikos Andritsakis has announced his will to transfer the technical prize offered by K5600 Lighting to the CineCampus of Terre di Cinema, so that the students of the future editions will be able to use it for their shootings. എന്തൊരു മനുഷ്യനാണ് നിങ്ങൾ പ്രതിഭയും നല്ല മനസ്സിനുടമയും. നിഴലുകൾ കൊണ്ട് കാഴ്ചയുടെ വിസ്മയം തീർത്ത നിക്കോസ് അങ്ങേയ്ക്ക് ഒരു ബിഗ് സല്യൂട്ട്... &nbsp;