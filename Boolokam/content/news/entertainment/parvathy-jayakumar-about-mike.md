---
author: Beaumaris
categories:
- Entertainment
comment_count: 0
date: 2022-08-06 05:32:50
draft: false
image: ''
like_count: 48135
share_count: 23033
tags:
- Anaswara Rajan
- mike movie
- Parvathy Jayakumar
- ranjith sajeev
title: ഇത്തരമൊരു വിഷയം ചർച്ചചെയ്യുന്ന സിനിമ പ്രേക്ഷകരുടെ മനസ്സിലേക്ക് എത്തിക്കാൻ വളരെ
  പ്രയാസമാണ്
view_count: 777008
---

**Parvathy Jayakumar** "അടുക്കളയില്‍ അമ്മയെ സഹായിക്ക്,മുറ്റം അടിച്ചുവാര്,ആണ്‍കുട്ടികളെപ്പോലെ നാടു തെണ്ടാതെ നേരത്തെ വീട്ടില്‍ കയറ്..പെണ്‍കുട്ടികളെപ്പോലെ വേഷം ധരിക്ക്, അപ്പുറത്തെ വീട്ടിലെ പെണ്‍കുട്ടികളെ കണ്ടുപഠിക്ക്", "ഒരു ആണ്‍കുട്ടിയെപ്പോലെയാണ് നിന്‍റെ പെരുമാറ്റം." "നീ ഒരു പെണ്ണാണ് അത് മറന്നു ജീവിക്കരുത്" , "നിനക്ക് എന്തൊക്കെയോ വ്യത്യാസമുണ്ട്" ഇത്തരം വാചകങ്ങൾ നിരന്തരം നേരിടുന്ന അനേകം പെൺകുട്ടികളുടെ ഏകസ്വരം ആണ് "മൈക്ക്"എന്ന സിനിമ.നിങ്ങളെ മറ്റെന്തെങ്കിലും ആക്കാൻ നിരന്തരം പ്രേരിപ്പിക്കുന്ന ഈ ലോകത്തോട് പോരാടുക, നിങ്ങളായിരിക്കുക എന്നതാണ് ഏറ്റവും വലിയ നേട്ടം, ഇതാണ് ഞാൻ..ഞാൻ ഇങ്ങനെ തന്നെയായിരിക്കും എന്ന് ഉറക്കെ ലോകത്തോട് വിളിച്ചു പറയുന്നിടത്താണ് നിന്നിലെ നീയെന്ന ആത്മാവ് വിജയം കൈവരിക്കുന്നത് എന്നാണ് ആഷിഖ് അക്ബർ അലിയുടെ കഥയിലൂടെ വിഷ്ണു ശിവപ്രസാദ് എന്ന സംവിധായകൻ ഈ സിനിമയിലൂടെ പറയാൻ ശ്രമിച്ചിരിക്കുന്നത് എന്നാണ് ട്രെയിലർ കണ്ടപ്പോൾ മനസ്സിലായത്. കഥാപാത്രത്തിന്റെ പൂർണ്ണതയ്ക്ക് വേണ്ടി രഞ്ജിത്ത് സജീവും,അനശ്വര രാജനും എടുത്തിരിക്കുന്ന അധ്വാനം വളരെ വലുതാണ്, ഇത്തരമൊരു വിഷയം ചർച്ചചെയ്യുന്ന സിനിമ പ്രേക്ഷകരുടെ മനസ്സിലേക്ക് എത്തിക്കാൻ വളരെ പ്രയാസമാണ്,സെൻസിറ്റീവായ ഇത്തരം ഒരു പ്രമേയത്തെ അവതരിപ്പിക്കുന്നതിലൂടെ സമൂഹത്തിന് മാറ്റത്തിന്റെ പുതുവെളിച്ചം നൽകാൻ അവർക്ക് സാധിക്കട്ടെ എന്ന് ആശംസിച്ചു കൊള്ളുന്നു https://youtu.be/gUAxUu9pkcg