---
title: "45 വർഷത്തോളം മലയാള സിനിമയിൽ അഭിനയിച്ച ഈ കലാകാരിക്ക് അർഹിക്കുന്ന അംഗീകാരം ഇത് വരെ ലഭിച്ചില്ല"
date: 2023-03-26T08:49:04
draft: false
categories: ["Entertainment"]
tags: ['actress', 'beena kumbalangi', 'Featured']
author: "Beaumaris"
---

<strong>Subin Gk</strong>

ബീന കുമ്പളങ്ങി

കുമ്പളങ്ങി തൈക്കൂട്ടത്തിൽ ജോസഫ്-റീത്ത ദമ്പതികളുടെ മകളായ ബീന, സ്കൂളിലും പള്ളിയുമായി ബന്ധപ്പെട്ട ചടങ്ങുകളിലും നൃത്തം അവതരിപ്പിച്ച് കുട്ടിക്കാലം മുതൽ നാട്ടിലെ അറിയപ്പെടുന്ന കലാകാരിയായി പേരെടുത്തു. ഒരു വർഷത്തോളം കലാഭവനിൽ നൃത്തം പഠിപ്പിച്ചു. പഴയകാല നടൻ എം. ഗോവിന്ദൻകുട്ടി, ബീനയുടെ അമ്മാവന്‍റെ സുഹൃത്തായിരുന്നു. അതുവഴിയാണ് സിനിമയിലെത്തിയത്. ‘രണ്ട് മുഖങ്ങൾ ’ ആയിരുന്നു ആദ്യ ചിത്രം. പക്ഷെ ആദ്യം പുറത്തിറങ്ങിയ ചിത്രം മാമാങ്കം ആയിരുന്നു. തുടർന്ന് തളിരിട്ട കിനാക്കൾ, കൊച്ചു കൊച്ചു തെറ്റുകൾ, മുന്നേറ്റം, ഉരുക്കു മുഷ്ടികൾ, തൃഷ്ണ, വിട പറയും മുൻപേ എന്നീ ചിത്രങ്ങളിൽ കൂടി അഭിനയിച്ചു. പിന്നീടാണ് ‘കള്ളന്‍ പവിത്രനി’ൽ അഭിനയിക്കുന്നത്. മലയാള സിനിമയിലെ എക്കാലത്തെയും ക്ലാസിക് സിനിമകളിൽ ഒന്നായ ‘കള്ളൻ പവിത്രനി’ലെ ദമയന്തി യാണ് ബീനയുടെ ഏറ്റവും ശ്രദ്ധിക്കപ്പെട്ട വേഷം.

<img class="size-large wp-image-389073 aligncenter" src="https://cdn.boolokam.com/articles/2023/03/aa-2-1024x768.jpg" alt="" width="800" height="600" />അതിനു ശേഷം അവർക്ക് നായിക വേഷങ്ങൾ ഒന്നും കിട്ടിയില്ല. തുടർന്ന് ചാപ്പ, ഈനാട്, കോമരം, വിഷം, വേട്ട, പ്രേംനസീറിനെ കാണ്മാനില്ല, ആറ്റുവഞ്ചി ഉലഞ്ഞപ്പോൾ, കൈകേയി, കിളിക്കൊഞ്ചൽ, മണിയറ, കാണാമറയത്ത്, അമ്പട ഞാനേ, മകൻ എന്റെ മകൻ, അർച്ചന ആരാധന, പൂമുഖ പടിയിൽ നിന്നെയും കാത്ത്, ആറ്റിനക്കരെ, തൂവസ്പർശം എന്നിങ്ങനെ നിരവധി ചിത്രങ്ങളിൽ ചെറിയ വേഷങ്ങളിൽ അഭിനയിച്ചു. തുടർന്നു അവർ 13 വർഷത്തോളം സിനിമയിൽ നിന്നു മാറി നിന്നു.

മുപ്പത്തിയാറാം വയസ്സിൽ ആയിരുന്നു ബീനയുടെ വിവാഹം. സാബു എന്നായിരുന്നു ഭർത്താവിന്റെ പേര്. പ്രണയ വിവാഹമായിരുന്നു. കല്യാണത്തിനു ശേഷം ‘ഷാർജ ടു ഷാർജ’യിലൂടെയാണ് അവർ തിരിച്ചു വരുന്നത്. അതിനു ശേഷം കല്യാണരാമൻ, കാട്ടുചെമ്പകം, പുലിവാൽ കല്യാണം, ഇവർ, ചതിക്കാത്ത ചന്തു, സദാനന്ദന്റെ സമയം, ക്രോണിക് ബാച്ച്ലർ‌, ഊമപ്പെണ്ണിന് ഉരിയാടാപ്പയ്യൻ, സ്നേഹിതൻ, സ്റ്റോപ്പ്‌ വയലൻസ് തുടങ്ങിയ ഏതാനും ചിത്രങ്ങളിലും ഒന്നു രണ്ട് സീരിയലുകളിലും അഭിനയിച്ചു. ‘സദാനന്ദന്റെ സമയ’ത്തിലെ വിഷുക്കണി ജാനുവും 'കല്യാണരാമ'നിലെ ഭവാനിയും ശ്രദ്ധിക്കപ്പെട്ട കഥാപാത്രങ്ങളായിരുന്നു.

തിരിച്ചു വരവിൽ ചെറുതെങ്കിലും ശ്രദ്ധേയമായ ചില വേഷങ്ങൾ തേടി വന്നെങ്കിലും പോകെപ്പോകെ അതും ഇല്ലാതെയായി. ഒപ്പം ജീവിതത്തിലെ ദുരിത ദിനങ്ങളും കടന്നു വന്നു. ഇപ്പോൾ ചലച്ചിത്ര താരങ്ങളുടെ സംഘടനയായ ‘അമ്മ’യുടെ നേതൃത്വത്തിൽ കുമ്പളങ്ങിയിൽ വച്ചുകൊടുത്ത വീട്ടിൽ
ഇളയ സഹോദരൻ ഷിബുവിനും അമ്മക്കുമൊപ്പമാണ് ബീന താമസിക്കുന്നത്. ഭർത്താവ് മരിച്ചു. മക്കളില്ല. ‘അമ്മ’യുടെ കൈനീട്ടമായി കിട്ടുന്ന 5000 രൂപയാണ് ഏക വരുമാനം. 45 വർഷത്തോളം മലയാള സിനിമയിൽ അഭിനയിച്ച ഈ കലാകാരിക്ക് അർഹിക്കുന്ന അംഗീകാരം ഇത് വരെ ലഭിച്ചില്ല.


![45 വർഷത്തോളം മലയാള സിനിമയിൽ അഭിനയിച്ച ഈ കലാകാരിക്ക് അർഹിക്കുന്ന അംഗീകാരം ഇത് വരെ ലഭിച്ചില്ല](https://cdn.boolokam.com/articles/2023/03/aa-2-1024x768.jpg)**Subin Gk** ബീന കുമ്പളങ്ങി കുമ്പളങ്ങി തൈക്കൂട്ടത്തിൽ ജോസഫ്-റീത്ത ദമ്പതികളുടെ മകളായ ബീന, സ്കൂളിലും പള്ളിയുമായി ബന്ധപ്പെട്ട ചടങ്ങുകളിലും നൃത്തം അവതരിപ്പിച്ച് കുട്ടിക്കാലം മുതൽ നാട്ടിലെ അറിയപ്പെടുന്ന കലാകാരിയായി പേരെടുത്തു. ഒരു വർഷത്തോളം കലാഭവനിൽ നൃത്തം പഠിപ്പിച്ചു. പഴയകാല നടൻ എം. ഗോവിന്ദൻകുട്ടി, ബീനയുടെ അമ്മാവന്‍റെ സുഹൃത്തായിരുന്നു. അതുവഴിയാണ് സിനിമയിലെത്തിയത്. ‘രണ്ട് മുഖങ്ങൾ ’ ആയിരുന്നു ആദ്യ ചിത്രം. പക്ഷെ ആദ്യം പുറത്തിറങ്ങിയ ചിത്രം മാമാങ്കം ആയിരുന്നു. തുടർന്ന് തളിരിട്ട കിനാക്കൾ, കൊച്ചു കൊച്ചു തെറ്റുകൾ, മുന്നേറ്റം, ഉരുക്കു മുഷ്ടികൾ, തൃഷ്ണ, വിട പറയും മുൻപേ എന്നീ ചിത്രങ്ങളിൽ കൂടി അഭിനയിച്ചു. പിന്നീടാണ് ‘കള്ളന്‍ പവിത്രനി’ൽ അഭിനയിക്കുന്നത്. മലയാള സിനിമയിലെ എക്കാലത്തെയും ക്ലാസിക് സിനിമകളിൽ ഒന്നായ ‘കള്ളൻ പവിത്രനി’ലെ ദമയന്തി യാണ് ബീനയുടെ ഏറ്റവും ശ്രദ്ധിക്കപ്പെട്ട വേഷം. അതിനു ശേഷം അവർക്ക് നായിക വേഷങ്ങൾ ഒന്നും കിട്ടിയില്ല. തുടർന്ന് ചാപ്പ, ഈനാട്, കോമരം, വിഷം, വേട്ട, പ്രേംനസീറിനെ കാണ്മാനില്ല, ആറ്റുവഞ്ചി ഉലഞ്ഞപ്പോൾ, കൈകേയി, കിളിക്കൊഞ്ചൽ, മണിയറ, കാണാമറയത്ത്, അമ്പട ഞാനേ, മകൻ എന്റെ മകൻ, അർച്ചന ആരാധന, പൂമുഖ പടിയിൽ നിന്നെയും കാത്ത്, ആറ്റിനക്കരെ, തൂവസ്പർശം എന്നിങ്ങനെ നിരവധി ചിത്രങ്ങളിൽ ചെറിയ വേഷങ്ങളിൽ അഭിനയിച്ചു. തുടർന്നു അവർ 13 വർഷത്തോളം സിനിമയിൽ നിന്നു മാറി നിന്നു. മുപ്പത്തിയാറാം വയസ്സിൽ ആയിരുന്നു ബീനയുടെ വിവാഹം. സാബു എന്നായിരുന്നു ഭർത്താവിന്റെ പേര്. പ്രണയ വിവാഹമായിരുന്നു. കല്യാണത്തിനു ശേഷം ‘ഷാർജ ടു ഷാർജ’യിലൂടെയാണ് അവർ തിരിച്ചു വരുന്നത്. അതിനു ശേഷം കല്യാണരാമൻ, കാട്ടുചെമ്പകം, പുലിവാൽ കല്യാണം, ഇവർ, ചതിക്കാത്ത ചന്തു, സദാനന്ദന്റെ സമയം, ക്രോണിക് ബാച്ച്ലർ‌, ഊമപ്പെണ്ണിന് ഉരിയാടാപ്പയ്യൻ, സ്നേഹിതൻ, സ്റ്റോപ്പ്‌ വയലൻസ് തുടങ്ങിയ ഏതാനും ചിത്രങ്ങളിലും ഒന്നു രണ്ട് സീരിയലുകളിലും അഭിനയിച്ചു. ‘സദാനന്ദന്റെ സമയ’ത്തിലെ വിഷുക്കണി ജാനുവും 'കല്യാണരാമ'നിലെ ഭവാനിയും ശ്രദ്ധിക്കപ്പെട്ട കഥാപാത്രങ്ങളായിരുന്നു. തിരിച്ചു വരവിൽ ചെറുതെങ്കിലും ശ്രദ്ധേയമായ ചില വേഷങ്ങൾ തേടി വന്നെങ്കിലും പോകെപ്പോകെ അതും ഇല്ലാതെയായി. ഒപ്പം ജീവിതത്തിലെ ദുരിത ദിനങ്ങളും കടന്നു വന്നു. ഇപ്പോൾ ചലച്ചിത്ര താരങ്ങളുടെ സംഘടനയായ ‘അമ്മ’യുടെ നേതൃത്വത്തിൽ കുമ്പളങ്ങിയിൽ വച്ചുകൊടുത്ത വീട്ടിൽ ഇളയ സഹോദരൻ ഷിബുവിനും അമ്മക്കുമൊപ്പമാണ് ബീന താമസിക്കുന്നത്. ഭർത്താവ് മരിച്ചു. മക്കളില്ല. ‘അമ്മ’യുടെ കൈനീട്ടമായി കിട്ടുന്ന 5000 രൂപയാണ് ഏക വരുമാനം. 45 വർഷത്തോളം മലയാള സിനിമയിൽ അഭിനയിച്ച ഈ കലാകാരിക്ക് അർഹിക്കുന്ന അംഗീകാരം ഇത് വരെ ലഭിച്ചില്ല.
