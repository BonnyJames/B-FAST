---
author: Beaumaris
categories:
- Entertainment
comment_count: 0
date: 2022-07-04 10:12:50
draft: false
image: ''
like_count: 92329
share_count: 24840
tags:
- Featured
- malayalam movies
- santacruz malayalam movie
title: സിനിമകാണാൻ ആളില്ല, ജന്മത്തിൽ മലയാള സിനിമ നിർമ്മിക്കില്ലെന്നു നിർമ്മാതാവ്
view_count: 1242045
---

മലയാള സിനിമ കാണാൻ ആളില്ലെന്നും തിയേറ്ററുകൾ കാലിയാണെന്നും മറ്റുഭാഷക്കാർ കാശുവാരികൊണ്ടു പോകുകയാണെന്നും ആണ് പൊതുവെ സംസാരം. പലരും അത് ശരിവയ്ക്കുന്നുമുണ്ട് . ഒമർ ലുലുവിനെ പോലുള്ള സംവിധായകർ അത് തുറന്നുപറയുകയും ചെയുന്നുണ്ട്. ഒടുവിൽ തന്റെ ദുര്യോഗം തുറന്നുപറയുന്നത് സാന്താക്രൂസ് എന്ന സിനിമയുടെ നിർമ്മാതാവ് രാജുവാണ് . അദ്ദേഹം ഇനി ജന്മത്തിൽ മലയാള സിനിമ നിർമ്മിക്കില്ലെന്നു രാജു ഉറപ്പിച്ചുതന്നെ പറയുകയാണ്. അദ്ദേഹത്തിന്റെ വാക്കുകളിലൂടെ ‘‘സിനിമയോടുള്ള അതിയായ മോഹം കൊണ്ടാണ് സാന്റാക്രൂസ് എന്ന സിനിമ നിർമിച്ചത്. ചിത്രം തിയറ്ററുകളിലെത്തി. പക്ഷേ കാണാൻ ആളില്ല. ഈ സിനിമയ്ക്കു മാത്രമല്ല, മിക്ക സിനിമകൾക്കും ഇതാണ് അവസ്ഥ. എന്താണു കാര്യമെന്ന് മനസ്സിലാകുന്നില്ല. വലിയ സിനിമകൾക്കേ ആളുകൾ വരുന്നുള്ളൂ, സാധാരണക്കാരന്റെ പടം കാണാൻ ആരുമില്ലെന്നാണ് തിയറ്ററുകാരും പറയുന്നത്. ഒടിടിയാണ് പ്രശ്നം.’’