---
author: Beaumaris
categories:
- Entertainment
comment_count: 0
date: 2022-05-18 06:52:53
draft: false
image: https://cdn.boolokam.com/articles/2022/05/hrhrhhh-1.jpg
like_count: 25421
share_count: 6790
tags:
- actor mukesh
- Featured
- in harihar nagar
- owl
- ramji rao speaking
title: '"റാംജി റാവു സ്പീക്കിങ് വിജയിക്കാൻ കാരണം മൂങ്ങ" യെന്ന് മുകേഷ്'
view_count: 892637
---

സിനിമയിലും സ്പോർട്സിലും രാഷ്ട്രീയത്തിലും അങ്ങനെ എല്ലാത്തിലും എന്തെങ്കിലുമൊക്കെ അന്ധവിശ്വാസങ്ങൾ പൊതുവെ ഉള്ളതാണ്. ഉദാ: നടൻ ജനാർദ്ദൻ വച്ച് ആദ്യ ഷോട്ട് എടുത്താൽ ആ സിനിമ വിജയിക്കുമെന്നൊരു അന്ധവിശ്വാസം ഉണ്ടായിരുന്നു. അത്തരമൊരു അന്ധവിശ്വാസത്തെ കുറിച്ചാണ് നടൻ മുകേഷിനും പറയാനുള്ളത്. റാംജീ റാവു സ്പീക്കിങ് എന്ന സിനിമയുടെ വിജയത്തിന് പിന്നിൽ പ്രവർത്തിച്ചത് മൂങ്ങ എന്നാണു മുകേഷ് പറയുന്നത്. ആ കഥയിങ്ങനെ. &nbsp; "റാം ജീ റാവു സ്പീക്കിങ് എന്ന സിനിമയുടെ ആദ്യ ഷോട്ട് എടുക്കുകയാണ്. ഉദയാ സ്റ്റുഡിയോയുടെ മുന്നിൽ ഒരു രൂപക്കൂടുണ്ട്. അതിനു മുന്നിൽ വന്നുനിന്ന് സായികുമാർ തനിക്ക് ജോലി കിട്ടാനായി പ്രാർത്ഥിക്കുന്ന സീൻ ആണ് എടുക്കേണ്ടത്. സായികുമാർ വന്നു രൂപക്കൂടിനു മുന്നിൽ നിന്നു. ആക്‌ഷൻ പറഞ്ഞതും എവിടെനിന്നോ ഒരു മൂങ്ങ പറന്നു വന്നു ഫ്രെയ്മിൽ ഇരുന്നു. അസിസ്റ്റന്റ് ഡയറക്ടർമാർ എല്ലാം കൂടി ചർച്ചയായി. അയ്യോ മൂങ്ങ വന്നിരുന്നല്ലോ ആദ്യ ഷോട്ട് ഇനി എടുക്കാതിരിക്കുന്നതെങ്ങനെ, മൂങ്ങയെ എങ്ങനെ ഓടിക്കും എന്ന വിധത്തിൽ ചർച്ചകൾ നടക്കുകയാണ്.ആദ്യ ഷോട്ട് എടുത്തത് കളയാനും വയ്യ. ഷോട്ട് ഓക്കേ ആണ്. അതും പുതുമുഖ നായകനും പുതുമുഖ സംവിധായകരും അണിനിരക്കുന്ന സിനിമ. മൂങ്ങ കാരണം ആ ഷോട്ട് കളയാനും വയ്യ. മൂങ്ങ എങ്കിൽ മൂങ്ങ എന്തായാലും ഈ ഷോട്ട് കളയുന്നില്ല എന്ന് തീരുമാനിച്ച് മുന്നോട്ടു പോയി. ഷൂട്ടിങ് കഴിഞ്ഞു സിനിമ റിലീസ് ആയി. റാം ജി റാവു ഇത്രയും വലിയൊരു വിജയമാകും എന്നൊന്നും അന്ന് കരുതിയില്ല. " മുകേഷ് പറഞ്ഞു. &nbsp; ![](https://cdn.boolokam.com/articles/2022/05/hrhrhhh-1.jpg) അങ്ങനെ മൂങ്ങ ഭാഗ്യത്തിന്റെ പക്ഷി ആയെന്ന് മുകേഷ് പറയുന്നു. പിന്നീട് പല സിനിമകളിലും ഷൂട്ടിങ്ങിനു മുൻപ് മൂങ്ങയെ പറത്തിവിടുന്നത് ഒരു ആചാരം പോലെ ആയി. മൂങ്ങയെ കിട്ടാത്തതുകൊണ്ട് ഷൂട്ടിങ് പോലും നിർത്തി വച്ചിട്ടുണ്ടത്രെ. എന്നാൽ മൂങ്ങ ഈ അന്ധവിശ്വാസങ്ങളിൽ നിന്നും ഔട്ട് ആയതു എങ്ങനെയെന്നും മുകേഷ് പറയുന്നുണ്ട്. ![](https://cdn.boolokam.com/articles/2022/05/1000107678-h.webp) ഇൻഹരിഹര് നഗറിൽ ഗർഭിണിയെ കാറിൽ തട്ടിക്കൊണ്ടുപോകുന്ന സീനിൽ എന്തോ കാറിൽ വന്നിടിച്ചു. നോക്കിയപ്പോൾ ഒരു മൂങ്ങ ചത്തുകിടക്കുന്നു. എളർക്കും സങ്കടമായി. മൂങ്ങയെ പറത്തിവിട്ട് ഷൂട്ടിങ് തുടങ്ങാറുണ്ട്, ഇതിപ്പോൾ മൂങ്ങയെ കൊന്നിട്ട് എങ്ങനെ. എന്തായാലും ഷൂട്ടിങ് തുടർന്ന്. അങ്ങനെ ആ പടവും സൂപ്പർ ഹിറ്റായി . അതോടെ മൂങ്ങ ഔട്ട് ആയി.- മുകേഷ് പറയുന്നു. &nbsp; [embed]https://youtu.be/wXK3mNEyrrs[/embed]