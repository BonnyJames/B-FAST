---
author: Beaumaris
categories:
- Entertainment
comment_count: 0
date: 2023-04-05 06:42:49
draft: false
image: ''
like_count: 57110
share_count: 13970
tags:
- DEATH BELL
- DEATH BELL (2008)
- horror movie
- korean movie
title: പ്രേക്ഷകനെ പേടിയുടെ മുൾമുനയിൽ നിർത്തുന്നതും അസ്വസ്ഥതയുളവാക്കുന്നതുമായ ഒരു കൊറിയൻ
  ഹൊറർ സിനിമ കാണാം
view_count: 717554
---

**Unni Krishnan TR** **DEATH BELL (2008)** പ്രേക്ഷകനെ പേടിയുടെ മുൾമുനയിൽ നിർത്തുന്നതും അസ്വസ്ഥതയുളവാക്കുന്നതുമായ ഒരു കൊറിയൻ ഹൊറർ സിനിമ നമുക്ക് പരിചയപ്പെടാം. സിനിമ കാണുമ്പോൾ രാത്രിയിൽ ഹെഡ്സെറ്റ് ഉപയോഗിച്ച് കാണാൻ ശ്രമിക്കുക. ട്വിസ്റ്റുകളും തിരിവുകളും നിറഞ്ഞ ഒരു കിടിലൻ സിനിമയാണിത്, കൊലപാതകത്തിന് പിന്നിൽ ആരാണെന്ന് പ്രേക്ഷകർക്ക് ഒരു സമയത്തും മനസ്സിലാവില്ല. കൊറിയൻ വിദ്യാഭ്യാസ സമ്പ്രദായത്തിന്റെ ഇരുണ്ട വശങ്ങൾ കൂടി സിനിമ തുറന്നുകാട്ടുന്നു. സിനിമയിലെ കഠിനമായ വയലൻസിനും ആക്രമണത്തിനും സിനിമ വളരെയേറെ വിമർശനങ്ങൾ ഏറ്റുവാങ്ങിയിട്ടുണ്ട്. കഥയിലേക്ക് വരാം. ഒരു എലൈറ്റ് ഹൈസ്‌കൂളിലെ വിദ്യാർത്ഥികൾ അവരുടെ വരാനിരിക്കുന്ന എക്സാമുകൾക്കായി തയ്യാറെടുക്കുന്നിടത്താണ് സിനിമ ആരംഭിക്കുന്നത്. എന്നാൽ പെട്ടെന്ന് തന്നെ സ്കൂളിലെ വിദ്യാർത്ഥികളെ ഓരോരുത്തരെയായി കാണാതാകുന്നു. എന്താണ് സംഭവിക്കുന്നതെന്ന് മനസിലാക്കാൻ വിദ്യാർത്ഥികൾ പാടുപെടുമ്പോൾ, തട്ടിക്കൊണ്ടുപോയയാളിൽ നിന്ന് അവർക്ക് ഒരു വീഡിയോ സന്ദേശം ലഭിക്കുന്നു. സുഹൃത്തുക്കളെ രക്ഷിക്കാൻ ഒരു കടംകഥ സോൾവ് ചെയ്യണമെന്ന് കിഡ്നാപ്പർ അവരോട് ആവശ്യപ്പെടുന്നു. **DEATH BELL | FULL MOVIE** https://youtu.be/L3aJAJlQdCk കടംകഥ വളച്ചൊടിച്ചതും ഭയാനകവുമാണ്, അവ പരിഹരിക്കുന്നതിൽ അജയപ്പെട്ടാൽ അവർ മരണത്തെ അഭിമുഖീകരിക്കേണ്ടിവരും. തങ്ങളെയും സഹപാഠികളെയും രക്ഷിക്കാൻ വിദ്യാർത്ഥികൾ മത്സരിക്കുമ്പോൾ അവർ ആ ഞെട്ടിക്കുന്ന സത്യം കണ്ടെത്തി. തട്ടിക്കൊണ്ടുപോയയാൾക്ക് വിദ്യാർത്ഥികൾക്കെതിരെ വ്യക്തിപരമായ പകയുണ്ടെന്നും അവർ വിചാരിക്കുന്നതിലും ഭീകരനാണ് ശത്രു എന്ന് അവർ മനസ്സിലാക്കുന്നു. തുടർന്ന് കാണുക. ഹൊറർ സിനിമകൾ ഇഷ്ടപ്പെടുന്നവർ തീർച്ചയായും കണ്ടിരിക്കേണ്ട ഒന്നാണിത്. ലോലഹൃദയര്‍ സിനിമ കാണാൻ നിൽക്കരുത്.