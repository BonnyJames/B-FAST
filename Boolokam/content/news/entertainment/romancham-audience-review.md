---
author: Beaumaris
categories:
- Entertainment
comment_count: 0
date: 2023-02-04 11:59:19
draft: false
image: https://cdn.boolokam.com/articles/2023/02/94619495.webp
like_count: 40653
share_count: 17950
tags:
- arjun asokan
- review
- ROMANCHAM MOVIE
- soubin shahir
title: '"എത്ര മസിലു പിടിച്ചിരുന്നാലും നമ്മൾ രണ്ടേകാൽ മണിക്കൂർ നിർത്താതെ ചിരിക്കേണ്ടിവരും",
  രോമാഞ്ചം സൂപ്പർ സിനിമയെന്ന് പ്രേക്ഷകർ ഒന്നടങ്കം'
view_count: 1489503
---

സൗബിന്‍ ഷാഹിറിനെ നായകനാക്കി ജിത്തു മാധവന്‍ സംവിധാനം ചെയ്ച ചിത്രമാണ് രോമാഞ്ചം. 2007ല്‍ ബാംഗ്ലൂരില്‍ പഠിക്കുന്ന ഒരു കൂട്ടം സുഹൃത്തുക്കളുടെ കഥയാണ് ചിത്രം അവതരിപ്പിക്കുന്നത്. അര്‍ജ്ജുന്‍ അശോകന്‍, ചെമ്പന്‍ വിനോദ് ജോസ്, സിജു സണ്ണി, സജിന്‍ ഗോപു തുടങ്ങിയവരാണ് മറ്റ് പ്രധാന താരങ്ങള്‍. ഹൊറര്‍ കോമഡിയായി ഒരുക്കിയ ചിത്രത്തിന്റെ ഛായാഗ്രഹണം സനു താഹിര്‍ ആണ്. ജോണ്‍പോള് ജോര്‍ജ് പ്രൊഡക്ഷന്‍സ്, ഗപ്പി സിനിമാസ് എന്നിവയുടെ ബാനറില്‍ ജോണ്‍പോള്‍ ജോര്‍ജ്, ഗിരീഷ് ഗംഗാധരന്‍, സൗബിന്‍ ഷാഹിര്‍ എന്നിവര്‍ ചേര്‍ന്നാണ് ചിത്രം നിര്‍മ്മിച്ചത്. കിരണ്‍ ദാസാണ് ചിത്രത്തിന്റെ എഡിറ്റര്‍. സെന്‍ട്രല്‍ പിക്‌ചേഴ്‌സാണ് ചിത്രം വിതരണം ചെയ്യുന്നത്. സിനിമ ഫെബ്രുവരി 3ന് പ്രദര്‍ശനത്തിന് എത്തി. വളരെ നല്ല റിവ്യൂസ് ആറ് വന്നുകൊണ്ടിരിക്കുന്നത്. എല്ലാം മറന്നു ചിരിക്കാവുന്ന ഒന്നാന്തരം കോമഡി എന്നാണു പ്രേക്ഷകരുടെ അഭിപ്രായം. ചില പ്രേക്ഷക -നിരൂപക അഭിപ്രായങ്ങൾ വായിക്കാം **Thozhuthuparambil Ratheesh Trivis** "മൂഡ് ശരിയല്ലാത്തത് കൊണ്ട് ഒന്ന് റിഫ്രഷ് ആകാൻ ഒരു ഹൊറർ പടത്തിന് കയറുന്നു " എന്ന് വാട്സാപ്പിൽ സ്റ്റാറ്റസ് ഇട്ടതിന് ശേഷമാണ് പടത്തിന് കയറിയത്.. രാവിലെ മുതൽ കേട്ട നല്ല അഭിപ്രായങ്ങൾ കാരണം നല്ല പ്രതീക്ഷയും വച്ചു..അതിനേക്കാൾ ഉപരി ഗപ്പി, അമ്പിളി സിനിമകളുടെ സംവിധായകന്റെ രണ്ടു ദിവസം മുൻപത്തെ കുറിപ്പ് ആണ് കൂടുതൽ മനസ്സിൽ തട്ടിയത്..ആ കുറിപ്പിൽ അദ്ദേഹം പറഞ്ഞത് പോലെ "ഗപ്പി "ക്ക് ചിലവാക്കാൻ പറ്റാത്ത ആ കാശ് ഇവിടെ ചിലവാക്കി.ഒരു നഷ്ടവും പറ്റിയില്ല..കുറച്ചു നേരത്തേക്ക് എല്ലാം മറന്ന് ബാംഗ്ലൂരിന്റെ ഒരറ്റത്തെ ആ വീട്ടിലേക്ക് പോയി.അവിടുന്നങ്ങോട്ട് ആ ഏഴു പേരുടെ കൂടെ അങ്ങോട്ട് കൂടി..നിറയെ ചിരി +ഗ്യാപ്പിൽ കൂടി കുറച്ചു പേടി വരാത്ത എന്നാൽ ആകാംക്ഷ തോന്നിപ്പിക്കുന്ന ഹൊറർ കൂടി ചേർത്ത് ഒരടിപൊളി സമയംകൊല്ലി ????????അതാണ് "രോമാഞ്ചം ".സ്‌ക്രീനിൽ ചുരുങ്ങിയ സമയം വരുന്നവർക്ക് പോലും പ്രേക്ഷകന്റെയുള്ളിൽ ചെറുതായെങ്കിലും ഒരു ചിരിയുണ്ടാക്കാൻ അവസരമുണ്ടായി എന്നത് തന്നെയാണ് രോമാഞ്ചത്തിന്റെ ഏറ്റവും വലിയ പോസിറ്റീവ് ആയി തോന്നിയത്.കൂടുതൽ ചികയാൻ ഇല്ല! ചിരിക്കാനുള്ളതൊക്ക വളരെയുണ്ട് താനും. *** **![](https://cdn.boolokam.com/articles/2023/02/94619495.webp)Niyas Esmail** നല്ല കോമഡിയുടെ ഒരു പ്രത്യേകത അത് തീർന്നു പോകരുതേ ഇന്ന് നമ്മൾ ആഗ്രഹിക്കും എന്നതാണ്.രണ്ട് മണിക്കൂർ 10 മിനിട്ടുള്ള ഒരു ചിത്രം കുറച്ച് കൂടി വേണമായിരുന്നു എന്ന് നിങ്ങൾക്ക് തോന്നുന്നത് അത് കൊണ്ടാണ്.ആദ്യന്തം ഇത് പോലെ ചിരിപ്പിച്ച ഒരു ചിത്രം അടുത്ത കാലത്തൊന്നും കണ്ടിട്ടില്ല. 2007 കാലഘട്ടത്തിൽ ബാംഗ്ലൂരിൽ ഒരു വീട്ടിൽ പല ജോലികളുമായി താമസിക്കുന്ന ഏഴുപേരുടെ ബാച്ചിലർ ലൈഫ് ആണ് ചിത്രം. എന്തൊക്കെ രസങ്ങൾ ആ ജീവിതത്തിൽ സംഭവിക്കാമോ അതെല്ലാം സംഭവിക്കുന്നുണ്ട് ചിത്രത്തിൽ. പുറത്തിറങ്ങി ചിന്തിച്ചാൽ ലോജിക് ഒക്കെ കുറവായ ഒട്ടേറെ സീനുകൾ കണ്ടേക്കാം പക്ഷേ സിനിമ അനുഭവിച്ച നിമിഷം നിങ്ങൾ അതേക്കുറിച്ച് ചിന്തിക്കുകയേയില്ല. പറഞ്ഞുപറഞ്ഞ് തേഞ്ഞുപോയ ഒരു പ്രമേയത്തെ മികച്ച ഒരു എന്റർടൈനർ ആക്കി മാറ്റി എന്നതിന് സംവിധായകൻ കയ്യടി അർഹിക്കുന്നു. ഹൊറർ മൂടുള്ള ചിത്രം വല്ലപ്പോഴും മാത്രം സിനിമ കാണുന്ന ഒരാൾക്ക് പോലും പ്രഡിക്റ്റബിളായ സീനുകളിലൂടെയാണ് മുന്നോട്ട് പോകുന്നത്.എന്നാൽ ആ സീനുകൾ പോലും അന്യായ കോമഡി ക്രിയേറ്റ് ചെയ്യുന്നു എന്നതാണ് സംവിധായകൻറെ വിജയം.സൗബിനും അർജുൻ അശോകനും പിന്നെ ഒറ്റ സീനുകളിൽ വരുന്ന ജോളി ചിറയത്തും അസീം ജമാലും ചെമ്പൻ വിനോദും മാത്രമാണ് പരിചിത മുഖങ്ങൾ.ബാക്കി എല്ലാവരും എന്നെ സംബന്ധിച്ച് പുതു മുഖങ്ങൾ ആണ്.എന്നാൽ ചിത്രത്തിൽ സൗബിനോടൊപ്പമോ അതിനു മുകളിലോ ആണ് ഈ പുതു മുഖങ്ങളുടെ വിളയാട്ടം. നിരൂപ് എന്ന കഥാപാത്രത്തെ അവതരിപ്പിച്ച നടനൊക്കെ അസാധ്യ പെർഫോമൻസ് ആണ്. അർജുൻ അശോകന്റെ ഒരല്പം കൂടുതലുള്ള ഗസ്റ്റ് റോൾ ആണ് ചിത്രത്തിൻറെ മറ്റൊരു ഹൈലൈറ്റ്. 20 മിനിറ്റോളം വരുന്ന ആ സീനുകൾ കൊണ്ട് അയാൾ സിനിമയുടെ ഷോ സ്റ്റീലർ ആയി മാറുന്നു. ഏറെക്കാലത്തിനുശേഷം സൗബിന്റെ ഡയലോഗ് വ്യക്തമായി കേട്ടു എന്നതാണ് മറ്റൊരു സന്തോഷം. നിങ്ങൾക്കാദരാഞ്ജലി നേരട്ടെ എന്ന ഗാനം ഇതിനാലകം ഹിറ്റ് ആയിക്കഴിഞ്ഞു.ഇത് കൂടാതെ ചിത്രത്തിൻ്റെ മൂടിന് അനുസരിച്ചുള്ള ഒന്ന് രണ്ട് പാട്ടുകൾ കൂടി ഒരുക്കിയ സുഷിൻ്റെ സംഗീതവും രസമുണ്ട്. എത്ര മസിലു പിടിച്ചിരുന്നാലും നമ്മൾ രണ്ടേകാൽ മണിക്കൂർ നിർത്താതെ ചിരിക്കേണ്ടിവരും. ധൈര്യമായി ടിക്കറ്റെടുക്കാം രോമാഞ്ചത്തിന് .എന്നാലും ഇവൻമാരെയൊക്കെ എവിടുന്നൊപ്പിച്ചടേയ്.... *** **![](https://cdn.boolokam.com/articles/2023/02/fffwf-2-1024x576.jpg)നാരായണൻ** ചിരിയുണർത്തുന്ന രോമാഞ്ചം- തീയറ്റർ : വിസ്മയ സിനിമാസ്, പെരിന്തൽമണ്ണ തീയറ്ററിൽ കയറി ചിരിച്ചു ഉല്ലസിച്ചു തിരിച്ചു വരാൻ സാധിക്കുന്ന ചിത്രമാണ് രോമാഞ്ചം. Entertainer സിനിമകൾ മലയാളത്തിൽ കുറവായിവരുന്ന ഈ സമയത്ത് കൂട്ടുകാരും ഒക്കെയായി vibe അടിച്ചു പോയി കാണാൻ പറ്റിയ പടമാണ്. തല്ലുമാല, ജാനേമൻ തുടങ്ങിയ ചിത്രങ്ങൾ പോലെ full on entertainment ആണ് രോമാഞ്ചം. തുടക്കം തൊട്ട് ഒടുക്കം വരെ തമാശയിൽ ചേർത്തുള്ള കഥ. അതിന് മെമ്പൊടിയായി ഇത്തിരി horror ഉം. Jump scare scenes ഒന്നും തന്നെ ചിത്രത്തിൽ ഇല്ല. പ്രകടനത്തിൽ ഏറ്റവും ഇഷ്ടമായത് അർജുൻ അശോകന്റേതാണ്. ഭയങ്കര രസമാണ് പുള്ളി. ഒത്തിരി ചിരി moments ഉണ്ടായത് അർജുന്റെ പ്രകടനത്തിലാണ്.സജിൻ ഗോപുവിന്റെ പ്രകടനം എടുത്ത് പറയേണ്ടത് ആണ്. പുള്ളി ഒരു രക്ഷയുമില്ല. സൗബിൻ പിന്നെ ഇത്തരം വേഷങ്ങളിൽ experienced ആണ്. ഒതളങ്ങ തുരുത്തിലെ അബിൻ, സിനു സണ്ണി, അഫ്സൽ, തുടങ്ങിയകരും നന്നായി. ആ gang ലേ എല്ലാവരും സൂപ്പർ ആയിരുന്നു. സുഷിൻ ശ്യാം ചെയ്ത സംഗീതം സിനിമയുടെ ആത്മാവാണ്. പാട്ടുകളും ഒപ്പം തന്നെ നല്ല കിടിലൻ പശ്ചാത്തല സംഗീതവും. ജിത്തു മാധവൻ എന്ന പുതുമുഖ സംവിധായകൻ കഥ പറഞ്ഞിരിക്കുന്ന രീതി നന്നായി ഇഷ്ടപ്പെട്ടു. സിനിമയിൽ ഒരു സ്ഥലത്തും lag തോന്നിയില്ല എന്ന് മാത്രമല്ല, നല്ല interesting ഉം ആയിരുന്നു. ആകെമൊത്തത്തിൽ ഒരുപാട് ചിരിക്കാനുള്ള situational comedies നിറഞ്ഞ ഒരു ചിരിപ്പടം ആകുന്നു ജിത്തു മാധവന്റെ രോമാഞ്ചം. *** **![](https://cdn.boolokam.com/articles/2023/02/fffwf-1-1024x576.webp)Wilson Fisk** പറയാൻ മാത്രം വലിയ താരങ്ങൾ ഒന്നും ഇല്ലാത്ത ഈ പടത്തിന്റെ ട്രൈലെറിന് കിട്ടിയ റീച്ചിന്റെ പ്രധാന കാരണം അതിൽ നിന്ന് കിട്ടിയ ആ interesting പ്ലോട്ടും Sushin Shyam ന്റെ ബാക്ക്ഗ്രൗണ്ട് സ്കോറും തന്നെയാണ്.അതുകൊണ്ട് തന്നെ നല്ല രീതിയിൽ എക്സൈറ്റ്മെന്റ്റ് ഉണ്ടായിരുന്നു.ആ ഒരു ഹോപ്പിനു ഒപ്പം നിന്ന കോമഡിയും മറ്റു ഹൊറർ എലമെന്റ്സും ഒത്തു നിന്ന മികച്ചൊരു അനുഭവം തന്നെയായിരുന്നു രോമാഞ്ചം എന്ന ഈ സിനിമ. ട്രൈലെറിൽ നിന്നും ഏതൊരാൾക്കും Guess ചെയ്യാൻ പറ്റുന്നത് തന്നെയാണ് സിനിമയുടെ പ്ലോട്ട്.ബാംഗ്ലൂറിൽ ഒരു വീട്ടിൽ ഒരുമിച്ച് താമസിക്കുന്ന കുറച്ചു പേര് തമാശക്ക് ഓജോ ബോർഡ് കളിക്കാൻ തുടങ്ങുകയും എന്നാൽ കളി കാര്യമാവുകയും ചെയ്യുന്നതിലൂടെയുള്ള സംഭവ വികാസങ്ങളാണ് സിനിമ പറഞ്ഞു പോകുന്നത്.അത്യാവശ്യം Cliché ആയൊരു പ്ലോട്ടിനെ മികവുറ്റ ടെക്നിക്കൽ ക്വാളിറ്റിയുടെ ബലത്തിൽ ഡീസന്റ് ആയി തന്നെ സംവിധായൻ അവതരിപ്പിച്ചിട്ടുണ്ട്.ആ മേക്കിങ് അതുപോലെ സിനിമയെ വൻ രീതിയിൽ പിടിചിരുത്തുന്ന സുശിൻ ശ്യാം ന്റെ ബാക്ക്ഗ്രൗണ്ട് സ്കോർ,work Out ആയ കോമഡികൾ,Dop, എഡിറ്റിംഗ് തുടങ്ങിയ ടെക്നിക്കൽ വശങ്ങൾ, കഥാപാത്രങ്ങളുടെ പെർഫോമൻസ് എന്നിവയെല്ലാം ആണ് സിനിമയുടെ പോസിറ്റീവ് വശങ്ങൾ. പെർഫോമൻസ് വൈസ് സൗബിൻ,സജിൻ ഗോപു,അർജുൻ അശോകൻ മുതൽ എല്ലാവരും കിടിലൻ പെർഫോമൻസ് തന്നെയായിരുന്നു. അതിൽ തന്നെ അർജുൻ അശോകൻ പതിവിലും വ്യത്യാസമായ കഥാപാത്രം അതും മുഴുനീളം ഇല്ലേൽ പോലും മികച്ചതാക്കിയിട്ടുണ്ട്.ആകെ നെഗറ്റീവ് ആയി തോന്നിയത് ഒരു സോങ്ങിന്റെ placement ആണ്. അതൊഴിച്ചാൽ ആസ്വധനത്തെ ബാധിക്കുന്ന ലെവലിൽ ഉള്ള നെഗറ്റീവുകൾ ഒന്നും തോന്നീല്ല.മൊത്തത്തിൽ സിനിമയുടെ ജേണർ ആയ Horror|Comedy നോട്‌ നീതി പുലർത്തിയ അതായത് കോമഡികൾ എല്ലാം work out ആയ അതിനോടൊപ്പം തന്നെ ഹൊറർ സീനുകളും ഇമ്പാക്ട് തന്ന നല്ലൊരു entertainer.തിയേറ്ററിൽ തന്നെ എക്സ്പീരിയൻസ് ചെയ്യാൻ ശ്രമിക്കുക. *** **![](https://cdn.boolokam.com/articles/2023/02/aaa-1024x533.jpg)Sethunath UN** സിനിമയിൽ സ്വാഭാവികം ആയ കോമഡി എന്ന സംഗതി സാച്ചുറേറ്റഡ് ആയിപ്പോയോ എന്ന് ആശങ്കപ്പെടാവുന്ന കാലത്ത് ഫുൾ ടൈം കോമഡിയുമായി വന്നിരിക്കുകയാണ് "രോമാഞ്ചം". ചിരിച്ചു മറിയുക.. വയറുളുക്കുക എന്നിവയൊക്കെയാണ് പരിണതഫലം.രോമാഞ്ചം "താര നിബിഡം" തന്നെയാണ്. സൗബിൻ, ചെമ്പൻ വിനോദ്, അർജുൻ അശോകൻ എന്നിവർ ഒഴികെ ബാക്കിയുള്ള കിടിലം താരങ്ങളുടെ പേര് അറിയില്ല എന്ന് മാത്രം! ബാച്ചിലർ ജീവിതം ഇമ്മാതിരി റിയലിസ്റ്റിക് ആയിട്ട് കണ്ട ഓർമ്മ ഇല്ലേയില്ല. അത് നോക്കി ഇരിക്കുമ്പോൾ ചിരി അങ്ങ് വരുവാണ്. ജിത്തു മാധവൻ ആണ് ഈ കിടിലം സിനിമയുടെ റൈറ്റർ /ഡയരക്ടർ. അത്യുജ്ജ്വലം! സുഷിൻ ശ്യാമിന്റെ സംഗീതം ഈ കോരിത്തരിപ്പിനു മറ്റൊരു പ്രധാന കാരണമാണ്.ഹൊറർ /കോമഡി വിഭാഗത്തിൽ വരുന്ന സിനിമ കണ്ടപ്പോൾ ചില സീനുകളിൽ ശരിക്കും #രോമാഞ്ചം വന്നു എന്ന് പറയുന്നത് അതിശയോക്തി അല്ല.ജാൻ എ മെൻ ലെ സജിയേട്ടൻ (ഗുണ്ട) ആയി വന്ന സജിൻ ഗോപു ഒഴികെ മാറ്റാരുടെയും പേരുകൾ എഴുതി പരാമർശിക്കാൻ കഴിയാത്തതിന്റെ കുണ്ഠിതം ചില്ലറയല്ല. അജ്ജാതി അഭിനയം കൊണ്ടാണ് ഓരോ കഥാപാത്രങ്ങളും നമ്മളെ ചിരിപ്പിക്കുന്നത്.കഥയുടെയോ പരിസരങ്ങളുടെയോ സൂചനകൾ തന്നും സ്പോയ്‌ലർ അലെർട് ഇട്ടും വെറുപ്പിക്കുന്നില്ല. ആദ്യ ദിനം സെക്കന്റ് ഷോക്ക് ആലപ്പുഴ കൈരളി തിയേറ്ററിൽ ഹൌസ് ഫുൾ ആയിരുന്നു. ഇത് തകർത്തോടാൻ പോകുന്ന സിനിമയാണ് എന്നത് ഉറപ്പ്..തീയേറ്ററിൽ തന്നെ കാണുക. *** **![](https://cdn.boolokam.com/articles/2023/02/sv.jpg)Navaneeth Krishnan** കുറേ നാളുകൾക്ക് ശേഷം തിയേറ്ററിൽ പോയി ചിരിച്ച് ആസ്വദിച്ച സിനിമ. രോമാഞ്ചം ഒരു തിയേറ്റർ എക്സ്പീരിയൻസ് തന്നെയാണ്. സംവിധായകൻ ജിത്തു മാധവന്റെ ലൈഫിൽ ഉണ്ടായ റിയൽ ലൈഫ് സംഭവങ്ങൾ തന്നെയാണ് സിനിമ എന്നത് അതിശയിപ്പിക്കുന്നു. പടം കണ്ടിറിങ്ങിയവരുടെ മനസ്സിൽ ആ പഴയ ബാച്‌ലർ ലൈഫിൽ എത്തിക്കാതെ ഇരിക്കില്ല. അർജുൻ അശോകൻ ഇതുവരെ കാണാതെ രീതിയിൽ ഉള്ള പെർഫോമൻസ് ശെരിക്കും എന്നെ അതിശയപ്പെടുത്തി. രണ്ടാം പകുതി അർജുൻ അശോകന്റെ പൂണ്ട് വിളയാട്ടം തന്നെയാണ്.ബാച്‌ലർ ലൈഫിൽ ബാംഗ്ലൂരിൽ താമസിക്കുന്ന ഒരു പറ്റം ഓജോ ബോർഡ്‌ കളി വരുത്തുന്ന രസകരമായ സംഭവങ്ങളാണ് സിനിമ. ഫുൾ കോമഡിക് ഒപ്പം ഒരല്പം Horror കോൺടെന്റ്സ് കൂടെ കേറിയപ്പോൾ പടം വേറെ ലെവലിലേക്ക് പോയി. നിർമ്മാതാക്കളായ ജോൺ പോൾ ജോർജ് നും ജോബി ജോർജ്നും ഗിരീഷ് ഗംഗദരാനും വലിയ നന്ദി.... ഇതുപോലെയൊരു സിനിമ നിർമിച്ചതിനും ഇത്രയും പുതുമുഖൻൾക്കു അവസരം കൊടുത്തതിനും. ഈ ബാനറിൽ നിന്നും ഇനിയും നല്ല സിനിമകൾ ഉണ്ടാകട്ടെ. ** &nbsp;