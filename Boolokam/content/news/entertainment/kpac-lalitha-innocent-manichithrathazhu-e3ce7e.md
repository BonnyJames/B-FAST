---
title: "അങ്ങ് ദൂരെ സ്വർഗ്ഗവാതിലിനകത്തെ,ചില മണിച്ചിത്രത്താഴ് കാഴ്ച്ചകൾ"
date: 2023-03-30T16:59:24
draft: false
categories: ["Entertainment"]
tags: ['innocent', 'kpac lalitha', 'manichithrathazhu']
author: "Beaumaris"
---

<strong>അങ്ങ് ദൂരെ സ്വർഗ്ഗവാതിലിനകത്തെ,ചില മണിച്ചിത്രത്താഴ് കാഴ്ച്ചകൾ.</strong>

<strong><span class="x3nfvp2 x1j61x8r x1fcty0u xdj266r xhhsvwb xat24cr xgzva0m xxymvpz xlup9mm x1kky2od"><img src="https://static.xx.fbcdn.net/images/emoji.php/v9/t69/1.5/16/270d.png" alt="✍️" width="16" height="16" /></span>Darsaraj R Surya</strong>

സ്വർഗ്ഗത്തിലെ മാടമ്പള്ളി മേട.
തന്റെ കാലൻകുട ഉമ്മറത്തെ പ്രതിമയിൽ തൂക്കിയിട്ട ശേഷം ഉണ്ണിത്താൻ(ഇന്നസെന്റ്) ഒരിക്കൽ കൂടി മാടമ്പള്ളി തുറന്നു.
രാഘവോ?
ഞാൻ ഇങ്ങോട്ട് എത്താറായെന്ന് സൂചനകൾ തന്നതല്ലേ? എന്നിട്ടും നീ ഈ പണി തീർത്തില്ലേ?
അല്ല,നിന്നേയും കുറ്റം പറയാനൊക്കത്തില്ല.പല തവണ ഞാൻ വരാറായെന്ന സൂചന തന്നിട്ട് പറ്റിച്ചതല്ലേ? അപ്പോൾ നീയും വിചാരിച്ചു കാണും, ഇനി ഇയ്യാൾ വന്നെന്ന് ഉറപ്പിച്ചിട്ട് ആവാം ബാക്കി പണിയെന്ന്.അല്ലേ രാഘവാ?
ഇവനിതെവിടെ പോയി കിടക്കാ? ഒളിച്ചിരുന്നാണോ പെയിന്റ് അടിക്കുന്നത്?
എന്നേക്കാലും വർഷങ്ങൾക്ക് മുന്നെ ഇങ്ങ് വന്നവരൊക്കെ,എന്നേയും കാത്ത് ഈ പരിസരത്ത് തന്നെ കാണും.പക്ഷെ അവർക്കൊന്നും മാടമ്പള്ളിയുടെ അകത്ത് കേറാൻ പറ്റില്ലല്ലോ?താക്കോൽ ഈ എന്റെ കയ്യിൽ ആയിപ്പോയില്ലേ?
രാഘവോ? നീ ഇത് വല്ലതും കേൾക്കുന്നുണ്ടോ?
പെട്ടെന്നൊരാൾ ഉണ്ണിത്താന്റെ ഇളിയിൽ കേറി ഒറ്റ പിടുത്തം.
എന്റമ്മേ.....
ആരാ അത്? ചോദിച്ചത് കേട്ടില്ലേ? ആരാന്ന്?
അയ്യേ ഭാസുരേ (KPAC ലളിത) നീ ആയിരുന്നോ?അല്ല,ഞാൻ എത്തിയ കാര്യം നീ എങ്ങനെയറിഞ്ഞു?
????
അയ്യേ,എന്താ നീ ഈ കാണിക്കുന്നത്?ഞാൻ ഇങ്ങ് വരാൻ വേണ്ടി കാത്തിരിക്കുക ആയിരുന്നോ ഈ ചരട് ഇളിയിൽ കെട്ടിപ്പിക്കാൻ?
????????
നീ വിട്ടേ,ആരെങ്കിലും കാണും.കാര്യം നമ്മൾ ഈ സ്വർഗ്ഗത്തിലും ഭാര്യയും ഭർത്താവും ആയിരിക്കാം.
പക്ഷെ.........ഞാൻ റൂമിലോട്ട് വരാന്ന്, എടി ഞാൻ റൂമിലോട്ട് വരാന്ന്.എന്താ നിനക്ക് ഇപ്പോൾ പെട്ടന്ന് ഇങ്ങനെയൊക്കെ തോന്നാൻ?
????????????
ദേ തമ്പി അളിയൻ(നെടുമുടി വേണു )നോക്കുന്നു,എടി വിട്ടേ തമ്പി അളിയൻ നോക്കുന്നെന്ന്.
നാണിക്കേണ്ട,അത് ഇളിയിൽ കെട്ടിക്കോള്ളൂ.ഞാനാ അവൾക്കത് പൂജിച്ചു കൊടുത്തത്.
എന്റെ തമ്പി അളിയാ ഈ സ്വർഗ്ഗത്തും വേണോ ഈ പൂജയും ചരടുമൊക്കെ?
പറയുന്നത് അങ്ങോട്ട് അനുസരിക്ക്യാ.നിങ്ങൾ രണ്ട് പേരേക്കാലും ബലിച്ചോർ കൂടുതൽ ഉണ്ടവനാ ഈ ഞാൻ,അത് മറക്കണ്ട.
ഭാസുരേ, ഉണ്ണിത്താന് കഴിക്കാൻ എന്താന്നാച്ചാൽ കൊടുക്കാ. അപ്പോഴേക്കും ഞാനൊന്നുറങ്ങട്ടെ,ഉറക്കമില്ലാണ്ടായാൽ സ്വർഗ്ഗത്തിലായാലും ഒരു സ്വസ്ഥതയുമില്ല.
ചരട് കെട്ടി തരുമ്പോൾ സംസാരിക്കാൻ പാടില്ല എന്നറിയില്ലേ?മറന്നോ എല്ലാം?നിങ്ങൾ എന്താ മനുഷ്യാ വരാൻ ഇത്രേം വൈകിയത്?ഞാൻ ഇങ്ങ് എത്തിയിട്ട് ഒരു വർഷം ആയല്ലോ?

എന്റെ ഭാസുരെ, ചീട്ട് കീറാതെ എനിക്ക് അവിടന്ന് ഊരി വരാൻ പറ്റുമോ?
ദാസപ്പൻ കുട്ടിയാ ആശുപത്രി വരെ കൊണ്ടെത്തിച്ചത്.അവിടന്ന് പിന്നെ തനിച്ചായിരുന്നു യാത്ര.
അതൊക്കെ പോട്ടെ,നാട്ടിൽ എല്ലാവരും സുഖമായിട്ടിരിക്കുന്നോ? ശ്രീദേവി കൊച്ചും കെട്ടിയോൻ സണ്ണി ഡോക്ടറും ഇപ്പോൾ എവിടെയാ? നകുലനും ഗംഗയും തറവാട്ടിൽ വരാറുണ്ടോ?
ശ്രീദേവിയും സണ്ണി ഡോക്ടറും ഇപ്പോൾ അമേരിക്കയിലാണ്.നകുലനും ഗംഗയും മോളും കൂടെ വല്ലപ്പോഴും കൊൽക്കത്തയിൽ നിന്നും വരാറുണ്ട്.
എന്നെ അവസാനമായിട്ട് കാണാൻ എല്ലാവരും വന്നിരുന്നു.അല്ലിയും ദാസപ്പൻകുട്ടിയും ചന്തുവുമൊക്കെ ഭയങ്കര കരച്ചിലായിരുന്നെടി.രാമനാഥൻ അടക്കിയതിന് ശേഷമാ വന്നത്.
അതാരാടി ഒളിഞ്ഞു നോക്കുന്നത്?
അയ്യോ അത് നമ്മുടെ കാട്ടുപറമ്പനാ(കുതിര വട്ടം പപ്പു).
അല്ല,ഇതാരാ വാര്യംപള്ളിയിലെ മീനാക്ഷി അല്ലയോ?
ഇയ്യാളുടെ അസുഖത്തിന് കുറവൊന്നുമില്ലേ?
മെല്ലെ ഭാസുരയുടെ പുറകിൽ മറഞ്ഞോണ്ട് ഉണ്ണിത്താൻ സ്വകാര്യം ചോദിച്ചു.
എന്നെ ശരിക്കും ഒന്ന് നോക്കിക്കേ.എന്റെ പെരുമാറ്റത്തിൽ എന്തെങ്കിലും കുഴപ്പമുണ്ടോ?
ഒന്നും പറയാൻ നിൽക്കേണ്ട, മൂപ്പര് രണ്ടായിരമാണ്ട് പിറന്നപ്പോഴേ ഇങ്ങ് എത്തിയതാ.ഇപ്പോഴും വെള്ളം എന്ന് കേട്ടാൽ ചാട്ടം ചാടിയെ പോവോളൂ.
ഭാസുര ഉണ്ണിത്താന്റെ ചെവിയിൽ അടക്കം പറഞ്ഞു.
എന്തായാലും നിങ്ങൾ താക്കോലും കൊണ്ട് വന്ന സ്ഥിതിക്ക് നമുക്ക് എല്ലാവർക്കും ഇനി ഇവിടെ അങ്ങ് കൂടാം.തെക്കിനിയിൽ വേണ്ടത്ര സ്ഥലം ഉണ്ടല്ലോ? പോരാഞ്ഞിട്ട് ആ തമിഴത്തി നാഗവല്ലിയെ ഇനി പേടിക്കേം വേണ്ട.
അങ്ങനെ തീർത്ത് പറയാറായിട്ടില്ല്യാ.
അതെന്താ തമ്പി അളിയാ അങ്ങനെ പറഞ്ഞത്?
അന്ന് സണ്ണി പറഞ്ഞിട്ട് പോയ പോലെ, തമിഴത്തിയെ മാത്രേ ബ്രഹ്‌മദത്തൻ നമ്പൂതിരി തളച്ചോളൂ.കാരണവരായ ശങ്കരൻ തമ്പി ഇപ്പോഴും ഇവിടെയൊക്കെ തന്നെയുണ്ട്.

മാത്രമല്ല,നമ്മളിൽ ആരുടേങ്കിലും ദേഹത്ത് കാരണവരുടെ ആത്മാവ് കേറിയാൽ നമ്മളെ വീണ്ടും ഭൂമിയിൽ കൊണ്ട് പോകും.
പിന്നെ നമുക്ക് ഇത് പോലെ ഒരുമിച്ചു ജീവിക്കാൻ കഴിയില്ല.അതിന് മുമ്പ് കാരണവർ ശല്യക്കാരൻ ആണോ അല്ലയോ എന്നത് തിരിച്ചറിയണം.
അതിനിപ്പോൾ എന്താ വഴി?
വഴി, ഒന്നേ ഉള്ളൂ.
ബ്രഹ്മദത്തൻ നമ്പൂതിരിയെ ഇങ്ങോട്ട് വിളിക്ക്യാ.
അങ്ങനെ ബ്രഹ്മദത്തൻ നമ്പൂതിരി സ്വർഗ്ഗത്തിലെ മാടമ്പള്ളിയിൽ പ്രശ്നം വെക്കാനായെത്തി.
തമ്പി,നമുക്ക് വടക്ക് ഭാഗത്ത്‌ എവിടെയെങ്കിലും ഇരിക്കാം.
ആയിക്കോട്ടെ.
അല്ല ഇയ്യാളെ,എവിടെയോ കണ്ട് മറന്ന പോലെ തോന്നുന്നുണ്ടല്ലോ?ആരാ അത്? കഷ്ടായി, എവിടെ വെച്ചാണെന്ന് മറന്നിരിക്കുന്നു.എത്രയായിട്ടും അങ്ങിട് കിട്ടണില്ല്യാ.
തിരുമേനി അത് ഉണ്ണിത്താൻ.നമ്മുടെ ഭാസുരയുടെ കെട്ടിയോനാ.സ്വർഗ്ഗത്തിൽ വന്നിട്ട് കുറച്ചു ദിവസങ്ങളെ ആയിട്ടുള്ളൂ.
ആ അങ്ങനെ പറ.
അപ്പോൾ പൂജകളിലേക്ക് കടക്കാം.
"ഓം ഷഡാനനം ചന്ദനലേപിതാംഗം മഹാദ്ഭുതം ദിവ്യമയൂരവാഹനം
രുദ്രസ്യ സൂനും സുരലോക നാഥം ബ്രഹ്മണ്യദേവം ശരണംപ്രപദ്യ".
തമ്പി സംശയം പറഞ്ഞതിൽ ലേശം പോലും തെറ്റില്ല്യാ.ശങ്കരൻ തമ്പി എന്ന കാരണവർ മോക്ഷം കിട്ടാതെ നരകത്തിൽ അലയുകയാണ്.കാരണവർ ആദ്യം കയറികൂടാൻ ശ്രമിച്ചിരിക്കുന്നത് രണ്ടായിരമാണ്ടിൽ സ്വർഗ്ഗത്തെത്തിയ കാട്ടുപറമ്പനിൽ ആയിരുന്നു.പക്ഷെ ശ്രമം അമ്പേ പരാജയപ്പെട്ടതായി കാണുന്നു.
എന്നാൽ അത് കൊണ്ടൊന്നും കാരണവർ അടങ്ങിയില്ല.എന്തിനേറെ പറയുന്നു, രണ്ടായിരത്തി പന്ത്രണ്ടിൽ ഇവിടെയെത്തിയ എന്നിൽ പോലും ഈ കാരണവർ കേറി പറ്റാൻ ശ്രമം നടത്തിയിരിക്കുന്നു.
പിന്നീട് ഒൻപത് വർഷങ്ങൾക്ക് ശേഷം, രണ്ടായിരത്തി ഇരുപത്തിയൊന്നിൽ സ്വർഗ്ഗത്തെത്തിയ തമ്പിയിലും ഇയ്യാൾ ശ്രമം നടത്തിയിരിക്കുന്നു.
ഈ മൂന്ന് ആണുങ്ങളിലും മോക്ഷം കിട്ടാനായി കയറി കൂടാൻ ശ്രമിച്ച് പരാജയപ്പെട്ട കാരണവർ, നാലാം തവണ ശ്രമം നടത്തിയത് ഒരു സ്ത്രീയിൽ ആയിരുന്നു.
കൃത്യമായി പറഞ്ഞാൽ രണ്ടായിരത്തി ഇരുപത്തി രണ്ടിൽ സ്വർഗ്ഗത്തെത്തിയ ഭാസുര ആയിരുന്നു ആ സ്ത്രീ.
പക്ഷെ സംഭവിക്കാനുള്ളത് തെക്കിനിയിൽ നടന്നു കഴിഞ്ഞിരിക്കുന്നു.
തിരുമേനി, തെളിച്ചു പറ.

മാടമ്പള്ളിക്കുള്ളിലെ മുക്കും മൂലയും അറിയുന്ന ഒരാളിൽ ഏതാണ്ട് ഒരാഴ്ച്ച മുമ്പ് കാരണവർ കയറി പറ്റിയിരിക്കുന്നു.
അത് കേട്ടതും ചുറ്റും നിന്ന എല്ലാവരും ഉണ്ണിത്താനെ നോക്കി ഭയന്ന് വിറച്ചു.
എല്ലാവരും എന്തിനാ എന്നെ ഇങ്ങനെ നോക്കുന്നത്?
ഉണ്ണിത്താനിലാണ് കാരണവർ കൂടിയതെന്ന് ഞാൻ പറഞ്ഞിട്ടില്ല്യാ. പക്ഷെ മാടമ്പള്ളിക്കുള്ളിലെ മുക്കും മൂലയും അറിയുന്ന ഒരാൾ നമുക്ക് ഇടയിലുണ്ട്.എന്ന് വെച്ചാൽ ഉണ്ണിത്താൻ സ്വർഗ്ഗത്തിൽ എത്തുന്നതിനും മണിക്കൂറുകൾക്ക് മുമ്പ് ഒരാൾ മാടമ്പള്ളി പ്രദേശത്ത് നിന്നും ഇവിടെ എത്തി ചേർന്നിരിക്കുന്നു.എന്നാൽ അത്ഭുതം അതല്ല, ഈ വന്നിരിക്കുന്ന വ്യക്തി രണ്ടായിരമാണ്ടിലാണ് ഭൂമി വിട്ടിരിക്കുന്നത്.എന്നാൽ ഇവിടെ എത്തിച്ചേരാൻ ഇത്രയും വൈകി എന്ന് മാത്രം.എന്തായാലും അയ്യാളിൽ ഈ പറയുന്ന ശങ്കരൻ തമ്പി കയറിയിരിക്കുന്നു.
പക്ഷെ നാഗവല്ലിയെ പോലെ നമ്മുടെ മുമ്പിൽ ഇയ്യാൾ പ്രത്യക്ഷപ്പെടില്ല്യാ.കാരണം ഇയ്യാളുടെ ഉദ്ദേശം നമ്മളെ ഉപദ്രവിക്കുക എന്നതല്ല. മറിച്ച്,നരകത്തിൽ നിന്നും മോക്ഷം നേടി സ്വാർഗം പ്രാപിച്ച ആരുടെയെങ്കിലും ഉള്ളിൽ കയറി പറ്റി വിട്ടു പോകാൻ ഒരിക്കലും മനസ്സ് അനുവദിക്കാത്ത തെക്കിനിയിൽ കുടികൊള്ളുക എന്നതാണ്.
എന്തായാലും ഈ ബ്രഹ്മദത്തൻ നിന്നെ പൂട്ടും.മണിച്ചിത്രപൂട്ടിട്ട് പൂട്ടും.
അങ്ങനെ സ്വർഗ്ഗത്തിലെ മാടമ്പള്ളിയിൽ എത്തുന്ന അന്തേവാസികളുടെ എണ്ണം,വർഷങ്ങൾ കടന്നു പോകുന്തോറും കൂടി കൊണ്ടേ ഇരുന്നു.
ഒടുവിലിതാ ഉണ്ണിത്താനും തന്റെ കാലൻ കുടയുമായി ഇങ്ങെത്തിയിരിക്കുന്നു.
ഭൂമിയിൽ ശ്രീ.ഇന്നസെന്റ് മരിച്ചപ്പോൾ സഹപ്രവർത്തകൻ ശ്രീ.സലിം കുമാർ പറഞ്ഞൊരു നഗ്ന സത്യമുണ്ട്.
"അദ്ദേഹം ദൂരെയെവിടയോ ഒരു ലൊക്കേഷനിൽ ഷൂട്ടിംഗിന് പോയേക്കുവാ.ഞാനുമുണ്ട് അ സിനിമയിൽ,പക്ഷെ ഡേറ്റ് ഇത് വരെ കിട്ടിയിട്ടില്ല".
ശരിയാണ്.

ഒരു ദിവസം സ്വർഗ്ഗത്തിലെ മാടമ്പള്ളിയിലെ തെക്കിനിയും പരിസരവും അന്തേവാസികളെ കൊണ്ട് നിറഞൊഴുകും.അന്ന് മണിച്ചിത്രത്താഴിന്റെ പിന്നണിയിലും മുന്നണിയിലും പ്രവർത്തിച്ച ഓരോ മനുഷ്യ ജീവനും ചേതനയറ്റ ശരീരവുമായി പരസ്പരം കണ്ടു മുട്ടും.അന്നേരം സെൽഫീ എടുക്കാൻ മണിച്ചിത്രത്താഴ് കണ്ട ഞങ്ങൾ പ്രേക്ഷകരും ഒപ്പം കാണും.
അപ്പോഴും ഒരു ചോദ്യം ബാക്കി.
സ്വർഗ്ഗലോകത്തെ മാടമ്പള്ളിയിൽ ശങ്കരൻ തമ്പിയുടെ ആത്മാവ് കേറി എന്ന് ബ്രഹ്മദത്തൻ നമ്പൂതിരി പറഞ്ഞ, മാടമ്പള്ളിക്കുള്ളിലെ മുക്കും മൂലയും അറിയുന്ന ആ വ്യക്തി ആരായിരിക്കും?
രാത്രി എല്ലാവരും ഉറങ്ങി കഴിഞ്ഞപ്പോൾ അദ്ദേഹം പതിവ് പോലെ ഒരിക്കലും പൂർത്തീകരിക്കാനാവാത്ത തന്റെ പെയിന്റ് അടിയുമായി തെക്കിനിയിലേക്ക് ചുവട് വെച്ചു.
ഉണ്ണിത്താന്റെ സ്വന്തം രാഘവൻ (ബോബി കൊട്ടാരക്കര / സാങ്കൽപ്പിക കഥാപാത്രം)
ശുഭം


![അങ്ങ് ദൂരെ സ്വർഗ്ഗവാതിലിനകത്തെ,ചില മണിച്ചിത്രത്താഴ് കാഴ്ച്ചകൾ](https://static.xx.fbcdn.net/images/emoji.php/v9/t69/1.5/16/270d.png)**അങ്ങ് ദൂരെ സ്വർഗ്ഗവാതിലിനകത്തെ,ചില മണിച്ചിത്രത്താഴ് കാഴ്ച്ചകൾ.** **Darsaraj R Surya** സ്വർഗ്ഗത്തിലെ മാടമ്പള്ളി മേട. തന്റെ കാലൻകുട ഉമ്മറത്തെ പ്രതിമയിൽ തൂക്കിയിട്ട ശേഷം ഉണ്ണിത്താൻ(ഇന്നസെന്റ്) ഒരിക്കൽ കൂടി മാടമ്പള്ളി തുറന്നു. രാഘവോ? ഞാൻ ഇങ്ങോട്ട് എത്താറായെന്ന് സൂചനകൾ തന്നതല്ലേ? എന്നിട്ടും നീ ഈ പണി തീർത്തില്ലേ? അല്ല,നിന്നേയും കുറ്റം പറയാനൊക്കത്തില്ല.പല തവണ ഞാൻ വരാറായെന്ന സൂചന തന്നിട്ട് പറ്റിച്ചതല്ലേ? അപ്പോൾ നീയും വിചാരിച്ചു കാണും, ഇനി ഇയ്യാൾ വന്നെന്ന് ഉറപ്പിച്ചിട്ട് ആവാം ബാക്കി പണിയെന്ന്.അല്ലേ രാഘവാ? ഇവനിതെവിടെ പോയി കിടക്കാ? ഒളിച്ചിരുന്നാണോ പെയിന്റ് അടിക്കുന്നത്? എന്നേക്കാലും വർഷങ്ങൾക്ക് മുന്നെ ഇങ്ങ് വന്നവരൊക്കെ,എന്നേയും കാത്ത് ഈ പരിസരത്ത് തന്നെ കാണും.പക്ഷെ അവർക്കൊന്നും മാടമ്പള്ളിയുടെ അകത്ത് കേറാൻ പറ്റില്ലല്ലോ?താക്കോൽ ഈ എന്റെ കയ്യിൽ ആയിപ്പോയില്ലേ? രാഘവോ? നീ ഇത് വല്ലതും കേൾക്കുന്നുണ്ടോ? പെട്ടെന്നൊരാൾ ഉണ്ണിത്താന്റെ ഇളിയിൽ കേറി ഒറ്റ പിടുത്തം. എന്റമ്മേ..... ആരാ അത്? ചോദിച്ചത് കേട്ടില്ലേ? ആരാന്ന്? അയ്യേ ഭാസുരേ (KPAC ലളിത) നീ ആയിരുന്നോ?അല്ല,ഞാൻ എത്തിയ കാര്യം നീ എങ്ങനെയറിഞ്ഞു? ???? അയ്യേ,എന്താ നീ ഈ കാണിക്കുന്നത്?ഞാൻ ഇങ്ങ് വരാൻ വേണ്ടി കാത്തിരിക്കുക ആയിരുന്നോ ഈ ചരട് ഇളിയിൽ കെട്ടിപ്പിക്കാൻ? ???????? നീ വിട്ടേ,ആരെങ്കിലും കാണും.കാര്യം നമ്മൾ ഈ സ്വർഗ്ഗത്തിലും ഭാര്യയും ഭർത്താവും ആയിരിക്കാം. പക്ഷെ.........ഞാൻ റൂമിലോട്ട് വരാന്ന്, എടി ഞാൻ റൂമിലോട്ട് വരാന്ന്.എന്താ നിനക്ക് ഇപ്പോൾ പെട്ടന്ന് ഇങ്ങനെയൊക്കെ തോന്നാൻ? ???????????? ദേ തമ്പി അളിയൻ(നെടുമുടി വേണു )നോക്കുന്നു,എടി വിട്ടേ തമ്പി അളിയൻ നോക്കുന്നെന്ന്. നാണിക്കേണ്ട,അത് ഇളിയിൽ കെട്ടിക്കോള്ളൂ.ഞാനാ അവൾക്കത് പൂജിച്ചു കൊടുത്തത്. എന്റെ തമ്പി അളിയാ ഈ സ്വർഗ്ഗത്തും വേണോ ഈ പൂജയും ചരടുമൊക്കെ? പറയുന്നത് അങ്ങോട്ട് അനുസരിക്ക്യാ.നിങ്ങൾ രണ്ട് പേരേക്കാലും ബലിച്ചോർ കൂടുതൽ ഉണ്ടവനാ ഈ ഞാൻ,അത് മറക്കണ്ട. ഭാസുരേ, ഉണ്ണിത്താന് കഴിക്കാൻ എന്താന്നാച്ചാൽ കൊടുക്കാ. അപ്പോഴേക്കും ഞാനൊന്നുറങ്ങട്ടെ,ഉറക്കമില്ലാണ്ടായാൽ സ്വർഗ്ഗത്തിലായാലും ഒരു സ്വസ്ഥതയുമില്ല. ചരട് കെട്ടി തരുമ്പോൾ സംസാരിക്കാൻ പാടില്ല എന്നറിയില്ലേ?മറന്നോ എല്ലാം?നിങ്ങൾ എന്താ മനുഷ്യാ വരാൻ ഇത്രേം വൈകിയത്?ഞാൻ ഇങ്ങ് എത്തിയിട്ട് ഒരു വർഷം ആയല്ലോ? എന്റെ ഭാസുരെ, ചീട്ട് കീറാതെ എനിക്ക് അവിടന്ന് ഊരി വരാൻ പറ്റുമോ? ദാസപ്പൻ കുട്ടിയാ ആശുപത്രി വരെ കൊണ്ടെത്തിച്ചത്.അവിടന്ന് പിന്നെ തനിച്ചായിരുന്നു യാത്ര. അതൊക്കെ പോട്ടെ,നാട്ടിൽ എല്ലാവരും സുഖമായിട്ടിരിക്കുന്നോ? ശ്രീദേവി കൊച്ചും കെട്ടിയോൻ സണ്ണി ഡോക്ടറും ഇപ്പോൾ എവിടെയാ? നകുലനും ഗംഗയും തറവാട്ടിൽ വരാറുണ്ടോ? ശ്രീദേവിയും സണ്ണി ഡോക്ടറും ഇപ്പോൾ അമേരിക്കയിലാണ്.നകുലനും ഗംഗയും മോളും കൂടെ വല്ലപ്പോഴും കൊൽക്കത്തയിൽ നിന്നും വരാറുണ്ട്. എന്നെ അവസാനമായിട്ട് കാണാൻ എല്ലാവരും വന്നിരുന്നു.അല്ലിയും ദാസപ്പൻകുട്ടിയും ചന്തുവുമൊക്കെ ഭയങ്കര കരച്ചിലായിരുന്നെടി.രാമനാഥൻ അടക്കിയതിന് ശേഷമാ വന്നത്. അതാരാടി ഒളിഞ്ഞു നോക്കുന്നത്? അയ്യോ അത് നമ്മുടെ കാട്ടുപറമ്പനാ(കുതിര വട്ടം പപ്പു). അല്ല,ഇതാരാ വാര്യംപള്ളിയിലെ മീനാക്ഷി അല്ലയോ? ഇയ്യാളുടെ അസുഖത്തിന് കുറവൊന്നുമില്ലേ? മെല്ലെ ഭാസുരയുടെ പുറകിൽ മറഞ്ഞോണ്ട് ഉണ്ണിത്താൻ സ്വകാര്യം ചോദിച്ചു. എന്നെ ശരിക്കും ഒന്ന് നോക്കിക്കേ.എന്റെ പെരുമാറ്റത്തിൽ എന്തെങ്കിലും കുഴപ്പമുണ്ടോ? ഒന്നും പറയാൻ നിൽക്കേണ്ട, മൂപ്പര് രണ്ടായിരമാണ്ട് പിറന്നപ്പോഴേ ഇങ്ങ് എത്തിയതാ.ഇപ്പോഴും വെള്ളം എന്ന് കേട്ടാൽ ചാട്ടം ചാടിയെ പോവോളൂ. ഭാസുര ഉണ്ണിത്താന്റെ ചെവിയിൽ അടക്കം പറഞ്ഞു. എന്തായാലും നിങ്ങൾ താക്കോലും കൊണ്ട് വന്ന സ്ഥിതിക്ക് നമുക്ക് എല്ലാവർക്കും ഇനി ഇവിടെ അങ്ങ് കൂടാം.തെക്കിനിയിൽ വേണ്ടത്ര സ്ഥലം ഉണ്ടല്ലോ? പോരാഞ്ഞിട്ട് ആ തമിഴത്തി നാഗവല്ലിയെ ഇനി പേടിക്കേം വേണ്ട. അങ്ങനെ തീർത്ത് പറയാറായിട്ടില്ല്യാ. അതെന്താ തമ്പി അളിയാ അങ്ങനെ പറഞ്ഞത്? അന്ന് സണ്ണി പറഞ്ഞിട്ട് പോയ പോലെ, തമിഴത്തിയെ മാത്രേ ബ്രഹ്‌മദത്തൻ നമ്പൂതിരി തളച്ചോളൂ.കാരണവരായ ശങ്കരൻ തമ്പി ഇപ്പോഴും ഇവിടെയൊക്കെ തന്നെയുണ്ട്. മാത്രമല്ല,നമ്മളിൽ ആരുടേങ്കിലും ദേഹത്ത് കാരണവരുടെ ആത്മാവ് കേറിയാൽ നമ്മളെ വീണ്ടും ഭൂമിയിൽ കൊണ്ട് പോകും. പിന്നെ നമുക്ക് ഇത് പോലെ ഒരുമിച്ചു ജീവിക്കാൻ കഴിയില്ല.അതിന് മുമ്പ് കാരണവർ ശല്യക്കാരൻ ആണോ അല്ലയോ എന്നത് തിരിച്ചറിയണം. അതിനിപ്പോൾ എന്താ വഴി? വഴി, ഒന്നേ ഉള്ളൂ. ബ്രഹ്മദത്തൻ നമ്പൂതിരിയെ ഇങ്ങോട്ട് വിളിക്ക്യാ. അങ്ങനെ ബ്രഹ്മദത്തൻ നമ്പൂതിരി സ്വർഗ്ഗത്തിലെ മാടമ്പള്ളിയിൽ പ്രശ്നം വെക്കാനായെത്തി. തമ്പി,നമുക്ക് വടക്ക് ഭാഗത്ത്‌ എവിടെയെങ്കിലും ഇരിക്കാം. ആയിക്കോട്ടെ. അല്ല ഇയ്യാളെ,എവിടെയോ കണ്ട് മറന്ന പോലെ തോന്നുന്നുണ്ടല്ലോ?ആരാ അത്? കഷ്ടായി, എവിടെ വെച്ചാണെന്ന് മറന്നിരിക്കുന്നു.എത്രയായിട്ടും അങ്ങിട് കിട്ടണില്ല്യാ. തിരുമേനി അത് ഉണ്ണിത്താൻ.നമ്മുടെ ഭാസുരയുടെ കെട്ടിയോനാ.സ്വർഗ്ഗത്തിൽ വന്നിട്ട് കുറച്ചു ദിവസങ്ങളെ ആയിട്ടുള്ളൂ. ആ അങ്ങനെ പറ. അപ്പോൾ പൂജകളിലേക്ക് കടക്കാം. "ഓം ഷഡാനനം ചന്ദനലേപിതാംഗം മഹാദ്ഭുതം ദിവ്യമയൂരവാഹനം രുദ്രസ്യ സൂനും സുരലോക നാഥം ബ്രഹ്മണ്യദേവം ശരണംപ്രപദ്യ". തമ്പി സംശയം പറഞ്ഞതിൽ ലേശം പോലും തെറ്റില്ല്യാ.ശങ്കരൻ തമ്പി എന്ന കാരണവർ മോക്ഷം കിട്ടാതെ നരകത്തിൽ അലയുകയാണ്.കാരണവർ ആദ്യം കയറികൂടാൻ ശ്രമിച്ചിരിക്കുന്നത് രണ്ടായിരമാണ്ടിൽ സ്വർഗ്ഗത്തെത്തിയ കാട്ടുപറമ്പനിൽ ആയിരുന്നു.പക്ഷെ ശ്രമം അമ്പേ പരാജയപ്പെട്ടതായി കാണുന്നു. എന്നാൽ അത് കൊണ്ടൊന്നും കാരണവർ അടങ്ങിയില്ല.എന്തിനേറെ പറയുന്നു, രണ്ടായിരത്തി പന്ത്രണ്ടിൽ ഇവിടെയെത്തിയ എന്നിൽ പോലും ഈ കാരണവർ കേറി പറ്റാൻ ശ്രമം നടത്തിയിരിക്കുന്നു. പിന്നീട് ഒൻപത് വർഷങ്ങൾക്ക് ശേഷം, രണ്ടായിരത്തി ഇരുപത്തിയൊന്നിൽ സ്വർഗ്ഗത്തെത്തിയ തമ്പിയിലും ഇയ്യാൾ ശ്രമം നടത്തിയിരിക്കുന്നു. ഈ മൂന്ന് ആണുങ്ങളിലും മോക്ഷം കിട്ടാനായി കയറി കൂടാൻ ശ്രമിച്ച് പരാജയപ്പെട്ട കാരണവർ, നാലാം തവണ ശ്രമം നടത്തിയത് ഒരു സ്ത്രീയിൽ ആയിരുന്നു. കൃത്യമായി പറഞ്ഞാൽ രണ്ടായിരത്തി ഇരുപത്തി രണ്ടിൽ സ്വർഗ്ഗത്തെത്തിയ ഭാസുര ആയിരുന്നു ആ സ്ത്രീ. പക്ഷെ സംഭവിക്കാനുള്ളത് തെക്കിനിയിൽ നടന്നു കഴിഞ്ഞിരിക്കുന്നു. തിരുമേനി, തെളിച്ചു പറ. മാടമ്പള്ളിക്കുള്ളിലെ മുക്കും മൂലയും അറിയുന്ന ഒരാളിൽ ഏതാണ്ട് ഒരാഴ്ച്ച മുമ്പ് കാരണവർ കയറി പറ്റിയിരിക്കുന്നു. അത് കേട്ടതും ചുറ്റും നിന്ന എല്ലാവരും ഉണ്ണിത്താനെ നോക്കി ഭയന്ന് വിറച്ചു. എല്ലാവരും എന്തിനാ എന്നെ ഇങ്ങനെ നോക്കുന്നത്? ഉണ്ണിത്താനിലാണ് കാരണവർ കൂടിയതെന്ന് ഞാൻ പറഞ്ഞിട്ടില്ല്യാ. പക്ഷെ മാടമ്പള്ളിക്കുള്ളിലെ മുക്കും മൂലയും അറിയുന്ന ഒരാൾ നമുക്ക് ഇടയിലുണ്ട്.എന്ന് വെച്ചാൽ ഉണ്ണിത്താൻ സ്വർഗ്ഗത്തിൽ എത്തുന്നതിനും മണിക്കൂറുകൾക്ക് മുമ്പ് ഒരാൾ മാടമ്പള്ളി പ്രദേശത്ത് നിന്നും ഇവിടെ എത്തി ചേർന്നിരിക്കുന്നു.എന്നാൽ അത്ഭുതം അതല്ല, ഈ വന്നിരിക്കുന്ന വ്യക്തി രണ്ടായിരമാണ്ടിലാണ് ഭൂമി വിട്ടിരിക്കുന്നത്.എന്നാൽ ഇവിടെ എത്തിച്ചേരാൻ ഇത്രയും വൈകി എന്ന് മാത്രം.എന്തായാലും അയ്യാളിൽ ഈ പറയുന്ന ശങ്കരൻ തമ്പി കയറിയിരിക്കുന്നു. പക്ഷെ നാഗവല്ലിയെ പോലെ നമ്മുടെ മുമ്പിൽ ഇയ്യാൾ പ്രത്യക്ഷപ്പെടില്ല്യാ.കാരണം ഇയ്യാളുടെ ഉദ്ദേശം നമ്മളെ ഉപദ്രവിക്കുക എന്നതല്ല. മറിച്ച്,നരകത്തിൽ നിന്നും മോക്ഷം നേടി സ്വാർഗം പ്രാപിച്ച ആരുടെയെങ്കിലും ഉള്ളിൽ കയറി പറ്റി വിട്ടു പോകാൻ ഒരിക്കലും മനസ്സ് അനുവദിക്കാത്ത തെക്കിനിയിൽ കുടികൊള്ളുക എന്നതാണ്. എന്തായാലും ഈ ബ്രഹ്മദത്തൻ നിന്നെ പൂട്ടും.മണിച്ചിത്രപൂട്ടിട്ട് പൂട്ടും. അങ്ങനെ സ്വർഗ്ഗത്തിലെ മാടമ്പള്ളിയിൽ എത്തുന്ന അന്തേവാസികളുടെ എണ്ണം,വർഷങ്ങൾ കടന്നു പോകുന്തോറും കൂടി കൊണ്ടേ ഇരുന്നു. ഒടുവിലിതാ ഉണ്ണിത്താനും തന്റെ കാലൻ കുടയുമായി ഇങ്ങെത്തിയിരിക്കുന്നു. ഭൂമിയിൽ ശ്രീ.ഇന്നസെന്റ് മരിച്ചപ്പോൾ സഹപ്രവർത്തകൻ ശ്രീ.സലിം കുമാർ പറഞ്ഞൊരു നഗ്ന സത്യമുണ്ട്. "അദ്ദേഹം ദൂരെയെവിടയോ ഒരു ലൊക്കേഷനിൽ ഷൂട്ടിംഗിന് പോയേക്കുവാ.ഞാനുമുണ്ട് അ സിനിമയിൽ,പക്ഷെ ഡേറ്റ് ഇത് വരെ കിട്ടിയിട്ടില്ല". ശരിയാണ്. ഒരു ദിവസം സ്വർഗ്ഗത്തിലെ മാടമ്പള്ളിയിലെ തെക്കിനിയും പരിസരവും അന്തേവാസികളെ കൊണ്ട് നിറഞൊഴുകും.അന്ന് മണിച്ചിത്രത്താഴിന്റെ പിന്നണിയിലും മുന്നണിയിലും പ്രവർത്തിച്ച ഓരോ മനുഷ്യ ജീവനും ചേതനയറ്റ ശരീരവുമായി പരസ്പരം കണ്ടു മുട്ടും.അന്നേരം സെൽഫീ എടുക്കാൻ മണിച്ചിത്രത്താഴ് കണ്ട ഞങ്ങൾ പ്രേക്ഷകരും ഒപ്പം കാണും. അപ്പോഴും ഒരു ചോദ്യം ബാക്കി. സ്വർഗ്ഗലോകത്തെ മാടമ്പള്ളിയിൽ ശങ്കരൻ തമ്പിയുടെ ആത്മാവ് കേറി എന്ന് ബ്രഹ്മദത്തൻ നമ്പൂതിരി പറഞ്ഞ, മാടമ്പള്ളിക്കുള്ളിലെ മുക്കും മൂലയും അറിയുന്ന ആ വ്യക്തി ആരായിരിക്കും? രാത്രി എല്ലാവരും ഉറങ്ങി കഴിഞ്ഞപ്പോൾ അദ്ദേഹം പതിവ് പോലെ ഒരിക്കലും പൂർത്തീകരിക്കാനാവാത്ത തന്റെ പെയിന്റ് അടിയുമായി തെക്കിനിയിലേക്ക് ചുവട് വെച്ചു. ഉണ്ണിത്താന്റെ സ്വന്തം രാഘവൻ (ബോബി കൊട്ടാരക്കര / സാങ്കൽപ്പിക കഥാപാത്രം) ശുഭം
