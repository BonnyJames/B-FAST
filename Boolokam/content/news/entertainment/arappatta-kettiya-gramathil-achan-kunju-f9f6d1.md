---
title: "അരപ്പട്ടക്കെട്ടിയ ഗ്രാമത്തിലെ അച്ചൻകുഞ്ഞ്"
date: 2022-07-04T16:40:03
draft: false
categories: ["Entertainment"]
tags: ['actor achan kunju', 'arappatta kettiya gramathil', 'padmarajan']
author: "Beaumaris"
---

<strong>അരപ്പട്ടക്കെട്ടിയ ഗ്രാമത്തിലെ അച്ചൻകുഞ്ഞ്</strong>

<strong>Rejeesh Palavila</strong>

പത്മരാജൻ കഥയും തിരക്കഥയും സംഭാഷണവും സംവിധാനവുമൊക്കെ നിർവ്വഹിച്ച 'അരപ്പട്ട കെട്ടിയ ഗ്രാമത്തിൽ' എന്ന സിനിമ ഏറെക്കാലത്തിന് ശേഷം വീണ്ടും കണ്ടു.സിനിമ കാണുന്ന പ്രായവും സിനിമയെക്കുറിച്ചുള്ള ധാരണകളും വിമർശനബുദ്ധിയുമൊക്കെ മാറുന്നതനുസരിച്ച് സിനിമ നൽകുന്ന ദൃശ്യാനുഭവങ്ങൾക്കും മാറ്റമുണ്ടാവുക ഏതൊരാൾക്കും സ്വാഭാവികമായിരിക്കും. പി.പത്മരാജൻ അദ്ദേഹത്തിന് ഏറ്റവും പ്രിയപ്പെട്ട തന്റെ സിനിമകളിൽ ഒന്നായി എപ്പോഴും സൂചിപ്പിച്ചിട്ടുള്ള ഒരു സിനിമയാണ് അരപ്പട്ട കെട്ടിയ ഗ്രാമത്തിൽ.അതിറങ്ങിയ കാലത്ത് വേണ്ടത്ര തിരിച്ചറിയാതെപോയ ഒരു സിനിമ!

'സക്കറിയ' എന്ന മമ്മൂട്ടിയുടെ കഥാപാത്രം തന്റെ സുഹൃത്തുക്കളായ അഡ്വക്കേറ്റ് ഗോപിക്കും(നെടുമുടി വേണു) ബിലാലിനുമൊപ്പം(അശോകൻ) ഒരു കൊച്ചുഗ്രാമത്തിൽ മാളുവമ്മ (സുകുമാരി) എന്നറിയപ്പെടുന്ന ഒരു സ്ത്രീ നടത്തുന്ന വേശ്യാലയത്തിൽ പോകുന്നതും അവിടെ അകപ്പെട്ട ഗൗരിക്കുട്ടി എന്ന പെൺകുട്ടിയുടെ കഥയറിയുന്നതും അവളെ അവിടെനിന്ന് രക്ഷിക്കുന്നതുമായി ബന്ധപ്പെട്ട കഥയാണ് സിനിമയുടെ പ്രമേയം.ഗൗരിക്കുട്ടിയെ മോഹിച്ച മൂപ്പൻ എന്ന് വിളിക്കുന്ന ആ ഗ്രാമത്തിലെ മുസ്ലിം പ്രമാണിയുടേയും പണിക്കർ എന്ന് വിളിക്കുന്ന നായർ പ്രമാണിയുടേയും ആളുകൾ തമ്മിൽ നടക്കുന്ന അടിപിടിയും ദാരുണമായ കൊലപാതകങ്ങളിലുമൊക്കെയാണ് സിനിമ അവസാനിക്കുന്നത്.<img class="wp-image-341807 aligncenter" src="https://cdn.boolokam.com/articles/2022/07/ww2222.jpg" alt="" width="770" height="426" />
സിനിമയുടെ ആഖ്യാനരീതിയും കഥാപാത്ര സൃഷ്ടികളും പത്മരാജന്റെ ഇതര സിനിമകളിൽനിന്നും വളരെ വേറിട്ടുനിൽക്കുന്നു എന്ന് തോന്നി.സിനിമാ വിദ്യാർത്ഥികൾക്കും എഴുത്തുകാർക്കുമൊക്കെയുള്ള നല്ലൊരു സ്കൂളാണ് അരപ്പട്ട കെട്ടിയ ഗ്രാമത്തിൽ എന്ന ചിത്രം.

അതിലെ ഓരോ കഥാപാത്രത്തെക്കുറിച്ചും ഓരോന്ന് പറയാറുണ്ടെങ്കിലും ഇവിടെ എടുത്ത് പറയാൻ തോന്നിയ ഒരു കഥാപാത്രം അച്ചൻകുഞ്ഞിന്റെതാണ്.മുസ്‌ലിം പ്രമാണിയായ മൂപ്പനെയും കത്തി തിരുകിയ അരപ്പട്ട കെട്ടിയ അയാളുടെ ആളുകളെയും നേരിടാൻ കരുത്തുള്ള നായർ പ്രമാണിയായ പണിക്കരുടെ വലംകൈയ്യാണ് അച്ചൻകുഞ്ഞിന്റെ കഥാപാത്രമായ 'നാരായണൻ'.പണിക്കർ എന്ന ആളിനെ സിനിമയിൽ എവിടെയും കാണിക്കുന്നില്ലെങ്കിലും അച്ചൻകുഞ്ഞിന്റെ നാരായണനിലൂടെ വരച്ചിടുന്നുണ്ട്.
അച്ചൻകുഞ്ഞ് എന്ന പകരംവയ്ക്കാനില്ലാത്ത അതുല്യ നടന്റെ ഘനഗംഭീരമായ ശബ്ദവും പുരികക്കൊടികളുടെ ധിക്കാരചലനങ്ങളും അനുനയത്തിന്റെയും ഭീഷണിയുടേയുമൊക്കെ ഭാവഭേദങ്ങളും കൊണ്ടുമാത്രം പ്രേക്ഷകൻ പണിക്കർ എന്ന പ്രമാണിയുടെ കരുത്ത് അറിയുന്നു.ആ കഥാപാത്രത്തെ അങ്ങനെ അവതരിപ്പിക്കാൻ മറ്റാരെയും നമുക്ക് സങ്കൽപ്പിക്കാൻ കഴിയാത്ത തരത്തിൽ അച്ചൻകുഞ്ഞ് എന്ന നാരായണൻ പണിക്കരെക്കുറിച്ച് നമ്മെ ഭയപ്പെടുത്തുകയും ചെയ്യുന്നു!

ആദ്യ സിനിമയിൽതന്നെ (ഭരതന്റെ സംവിധാനനത്തിൽ ഇറങ്ങിയ 'ലോറി') കരുത്തുറ്റ വേഷം കയ്യടക്കത്തോടെ കൈകാര്യം ചെയ്ത് മികച്ച നടനുള്ള പുരസ്‍കാരം നേടിയ നടനാണ് അച്ചൻകുഞ്ഞ്. മറ്റേതെങ്കിലും നടന് അങ്ങനെയൊരു അപൂർവ്വനേട്ടമുണ്ടായിട്ടുണ്ടോ എന്നറിയില്ല.മലയാള സിനിമാ ലോകം വേണ്ടത്ര തിരിച്ചറിയാതെപോയ പിൽക്കാലത്ത് പലരാലും അവഗണിക്കപ്പെട്ട ആ അതുല്യകലാകാരന്റെ ഓർമ്മകൾ നാം ഇടയ്ക്കെങ്കിലും പങ്കുവയ്ക്കണം.


![അരപ്പട്ടക്കെട്ടിയ ഗ്രാമത്തിലെ അച്ചൻകുഞ്ഞ്](https://cdn.boolokam.com/articles/2022/07/ww2222.jpg)**അരപ്പട്ടക്കെട്ടിയ ഗ്രാമത്തിലെ അച്ചൻകുഞ്ഞ്** **Rejeesh Palavila** പത്മരാജൻ കഥയും തിരക്കഥയും സംഭാഷണവും സംവിധാനവുമൊക്കെ നിർവ്വഹിച്ച 'അരപ്പട്ട കെട്ടിയ ഗ്രാമത്തിൽ' എന്ന സിനിമ ഏറെക്കാലത്തിന് ശേഷം വീണ്ടും കണ്ടു.സിനിമ കാണുന്ന പ്രായവും സിനിമയെക്കുറിച്ചുള്ള ധാരണകളും വിമർശനബുദ്ധിയുമൊക്കെ മാറുന്നതനുസരിച്ച് സിനിമ നൽകുന്ന ദൃശ്യാനുഭവങ്ങൾക്കും മാറ്റമുണ്ടാവുക ഏതൊരാൾക്കും സ്വാഭാവികമായിരിക്കും. പി.പത്മരാജൻ അദ്ദേഹത്തിന് ഏറ്റവും പ്രിയപ്പെട്ട തന്റെ സിനിമകളിൽ ഒന്നായി എപ്പോഴും സൂചിപ്പിച്ചിട്ടുള്ള ഒരു സിനിമയാണ് അരപ്പട്ട കെട്ടിയ ഗ്രാമത്തിൽ.അതിറങ്ങിയ കാലത്ത് വേണ്ടത്ര തിരിച്ചറിയാതെപോയ ഒരു സിനിമ! 'സക്കറിയ' എന്ന മമ്മൂട്ടിയുടെ കഥാപാത്രം തന്റെ സുഹൃത്തുക്കളായ അഡ്വക്കേറ്റ് ഗോപിക്കും(നെടുമുടി വേണു) ബിലാലിനുമൊപ്പം(അശോകൻ) ഒരു കൊച്ചുഗ്രാമത്തിൽ മാളുവമ്മ (സുകുമാരി) എന്നറിയപ്പെടുന്ന ഒരു സ്ത്രീ നടത്തുന്ന വേശ്യാലയത്തിൽ പോകുന്നതും അവിടെ അകപ്പെട്ട ഗൗരിക്കുട്ടി എന്ന പെൺകുട്ടിയുടെ കഥയറിയുന്നതും അവളെ അവിടെനിന്ന് രക്ഷിക്കുന്നതുമായി ബന്ധപ്പെട്ട കഥയാണ് സിനിമയുടെ പ്രമേയം.ഗൗരിക്കുട്ടിയെ മോഹിച്ച മൂപ്പൻ എന്ന് വിളിക്കുന്ന ആ ഗ്രാമത്തിലെ മുസ്ലിം പ്രമാണിയുടേയും പണിക്കർ എന്ന് വിളിക്കുന്ന നായർ പ്രമാണിയുടേയും ആളുകൾ തമ്മിൽ നടക്കുന്ന അടിപിടിയും ദാരുണമായ കൊലപാതകങ്ങളിലുമൊക്കെയാണ് സിനിമ അവസാനിക്കുന്നത്. സിനിമയുടെ ആഖ്യാനരീതിയും കഥാപാത്ര സൃഷ്ടികളും പത്മരാജന്റെ ഇതര സിനിമകളിൽനിന്നും വളരെ വേറിട്ടുനിൽക്കുന്നു എന്ന് തോന്നി.സിനിമാ വിദ്യാർത്ഥികൾക്കും എഴുത്തുകാർക്കുമൊക്കെയുള്ള നല്ലൊരു സ്കൂളാണ് അരപ്പട്ട കെട്ടിയ ഗ്രാമത്തിൽ എന്ന ചിത്രം. അതിലെ ഓരോ കഥാപാത്രത്തെക്കുറിച്ചും ഓരോന്ന് പറയാറുണ്ടെങ്കിലും ഇവിടെ എടുത്ത് പറയാൻ തോന്നിയ ഒരു കഥാപാത്രം അച്ചൻകുഞ്ഞിന്റെതാണ്.മുസ്‌ലിം പ്രമാണിയായ മൂപ്പനെയും കത്തി തിരുകിയ അരപ്പട്ട കെട്ടിയ അയാളുടെ ആളുകളെയും നേരിടാൻ കരുത്തുള്ള നായർ പ്രമാണിയായ പണിക്കരുടെ വലംകൈയ്യാണ് അച്ചൻകുഞ്ഞിന്റെ കഥാപാത്രമായ 'നാരായണൻ'.പണിക്കർ എന്ന ആളിനെ സിനിമയിൽ എവിടെയും കാണിക്കുന്നില്ലെങ്കിലും അച്ചൻകുഞ്ഞിന്റെ നാരായണനിലൂടെ വരച്ചിടുന്നുണ്ട്. അച്ചൻകുഞ്ഞ് എന്ന പകരംവയ്ക്കാനില്ലാത്ത അതുല്യ നടന്റെ ഘനഗംഭീരമായ ശബ്ദവും പുരികക്കൊടികളുടെ ധിക്കാരചലനങ്ങളും അനുനയത്തിന്റെയും ഭീഷണിയുടേയുമൊക്കെ ഭാവഭേദങ്ങളും കൊണ്ടുമാത്രം പ്രേക്ഷകൻ പണിക്കർ എന്ന പ്രമാണിയുടെ കരുത്ത് അറിയുന്നു.ആ കഥാപാത്രത്തെ അങ്ങനെ അവതരിപ്പിക്കാൻ മറ്റാരെയും നമുക്ക് സങ്കൽപ്പിക്കാൻ കഴിയാത്ത തരത്തിൽ അച്ചൻകുഞ്ഞ് എന്ന നാരായണൻ പണിക്കരെക്കുറിച്ച് നമ്മെ ഭയപ്പെടുത്തുകയും ചെയ്യുന്നു! ആദ്യ സിനിമയിൽതന്നെ (ഭരതന്റെ സംവിധാനനത്തിൽ ഇറങ്ങിയ 'ലോറി') കരുത്തുറ്റ വേഷം കയ്യടക്കത്തോടെ കൈകാര്യം ചെയ്ത് മികച്ച നടനുള്ള പുരസ്‍കാരം നേടിയ നടനാണ് അച്ചൻകുഞ്ഞ്. മറ്റേതെങ്കിലും നടന് അങ്ങനെയൊരു അപൂർവ്വനേട്ടമുണ്ടായിട്ടുണ്ടോ എന്നറിയില്ല.മലയാള സിനിമാ ലോകം വേണ്ടത്ര തിരിച്ചറിയാതെപോയ പിൽക്കാലത്ത് പലരാലും അവഗണിക്കപ്പെട്ട ആ അതുല്യകലാകാരന്റെ ഓർമ്മകൾ നാം ഇടയ്ക്കെങ്കിലും പങ്കുവയ്ക്കണം.
