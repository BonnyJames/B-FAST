---
title: "ഒരു 'ക്ലബ് ' ആയ അമ്മയിൽ അംഗത്വം വേണ്ട, അംഗത്വഫീസ് തിരിച്ചുതരണം"
date: 2022-06-29T05:59:27
draft: false
categories: ["Entertainment"]
tags: ['amma', 'Featured', 'joy mathew', 'shammi thilakan']
author: "Beaumaris"
---

താരസംഘടനയായ അമ്മയിൽ അംഗത്വം വേണ്ടാന്നും തന്റെ അംഗത്വഫീസ് തിരികെ നൽകാനും സംവിധായകനും നടനുമായ ജോയ് മാത്യു. 'അമ്മ ഒരു ക്ലബ് ആണെന്ന ഇടവേള ബാബുവിന്റെ പരാമർശം ആണ് വിവാദം ആയിരിക്കുന്നത്. ഒരു ക്ലബ് ആയ അമ്മയിൽ തനിക്കു അംഗത്വം വേണ്ട എന്നും സന്നദ്ധ സംഘടനാ എന്ന് കരുതിയാണ് ഒരുലക്ഷം രൂപ അംഗത്വഫീസ് ആയി നൽകി അംഗത്വം എടുത്തതെന്നും ഇപ്പോൾ അതൊരു ക്ലബ് എന്ന് വ്യക്തമാക്കിയ സ്ഥിതിക്ക് അംഗത്വഫീസ് തിരിച്ചുതരണമെന്നും ജോയ് മാത്യു പറയുന്നു. ജോയ് മാത്യുവിന്റെ വാക്കുകൾ

<img class="wp-image-341131 aligncenter" src="https://cdn.boolokam.com/articles/2022/06/fw22222.jpg" alt="" width="660" height="469" />"ക്ലബ് ആണെന്ന് പറയുമ്പോൾ കൂടെയുള്ളവർ മിണ്ടുന്നില്ല. മുകളിലുള്ളവരെ ഭയക്കുകയാണ്. വിവരമില്ലായ്മ അല്ലാതെ എന്താണിത്?. നിർവാഹക സമിതി അംഗങ്ങളും സെക്രട്ടറിയെ തിരുത്തുന്നില്ല. ജനാധിപത്യബോധമില്ലെന്നാണ് അർഥം. വിവരമില്ലാത്തവരാണ് തലപ്പത്തിരിക്കുന്നത്. നാളെ ഇത് രാഷ്ട്രീയ സംഘടനയാണെന്ന് പറഞ്ഞാൽ എന്തു ചെയ്യും ? ജനാധിപത്യത്തെ കളിയാക്കുകയാണ് ഇവർ. വെറുതെ വിടില്ല. ക്ലബ്ബിന്റെ നിയമാവലി വേറെ, സന്നദ്ധസംഘടനയുടേത് വേറെ. രണ്ടിനും ചിട്ടവട്ടങ്ങൾ വ്യത്യസ്തമാണ്. തുല്യവേതനം പറ്റുന്നവരുടെ സംഘടനയല്ല 'അമ്മ'. മറ്റേതു സംഘടനയെടുത്താലും വേതനത്തിൻറെ കാര്യത്തിൽ വേർതിരിവ് കാണില്ല. ഇവിടെ അങ്ങനെയല്ല. പലർക്കും കീഴ്‌പ്പെടണം. വിരുദ്ധ അഭിപ്രായങ്ങളും കുറവാണ്. "

ഷമ്മി തിലകൻ പ്രശ്നത്തിലും ജോയ് മാത്യു അഭിപ്രായം വ്യക്തമാക്കുന്നു

"നടൻ ഷമ്മി തിലകൻ പറയുന്നതിൽ കുറേ കാര്യമുണ്ട്. കുറേ അപാകതകളുമുണ്ട്. അച്ഛനെ വേട്ടയാടിയ സംഘത്തോട് സമരസപ്പെടാൻ നല്ല മകന് പറ്റില്ല. കിരീടം സിനിമയുടെ മോഡലാണ് അത്. പകയുണ്ടാകാം അദ്ദേഹത്തിന്. ഇവരുടെ ഓരോ വീഴ്ചകളിലും ഷമ്മി തിലകൻ ശ്രദ്ധാലുവാണ്. പറയുന്ന കാര്യങ്ങളിലും ഏറെ ശ്രദ്ധയുണ്ട്. അത്തരം ശബ്ദങ്ങൾ വേണം. അങ്ങനെയൊന്നും ഷമ്മിയെ പുറത്താക്കാൻ പറ്റില്ല . വിജയ് ബാബുവിന്റെ കേസ് കോടതിയുടെ പരിഗണനയിൽ ഇരിക്കുന്ന വിഷയമല്ലേ ? അതുകൊണ്ടു അതേക്കുറിച്ച് ഞാൻ അഭിപ്രായം പറയുന്നില്ല ." ജോയ്‌ മാത്യു വ്യക്തമാക്കി.


![ഒരു 'ക്ലബ് ' ആയ അമ്മയിൽ അംഗത്വം വേണ്ട, അംഗത്വഫീസ് തിരിച്ചുതരണം](https://cdn.boolokam.com/articles/2022/06/fw22222.jpg)താരസംഘടനയായ അമ്മയിൽ അംഗത്വം വേണ്ടാന്നും തന്റെ അംഗത്വഫീസ് തിരികെ നൽകാനും സംവിധായകനും നടനുമായ ജോയ് മാത്യു. 'അമ്മ ഒരു ക്ലബ് ആണെന്ന ഇടവേള ബാബുവിന്റെ പരാമർശം ആണ് വിവാദം ആയിരിക്കുന്നത്. ഒരു ക്ലബ് ആയ അമ്മയിൽ തനിക്കു അംഗത്വം വേണ്ട എന്നും സന്നദ്ധ സംഘടനാ എന്ന് കരുതിയാണ് ഒരുലക്ഷം രൂപ അംഗത്വഫീസ് ആയി നൽകി അംഗത്വം എടുത്തതെന്നും ഇപ്പോൾ അതൊരു ക്ലബ് എന്ന് വ്യക്തമാക്കിയ സ്ഥിതിക്ക് അംഗത്വഫീസ് തിരിച്ചുതരണമെന്നും ജോയ് മാത്യു പറയുന്നു. ജോയ് മാത്യുവിന്റെ വാക്കുകൾ "ക്ലബ് ആണെന്ന് പറയുമ്പോൾ കൂടെയുള്ളവർ മിണ്ടുന്നില്ല. മുകളിലുള്ളവരെ ഭയക്കുകയാണ്. വിവരമില്ലായ്മ അല്ലാതെ എന്താണിത്?. നിർവാഹക സമിതി അംഗങ്ങളും സെക്രട്ടറിയെ തിരുത്തുന്നില്ല. ജനാധിപത്യബോധമില്ലെന്നാണ് അർഥം. വിവരമില്ലാത്തവരാണ് തലപ്പത്തിരിക്കുന്നത്. നാളെ ഇത് രാഷ്ട്രീയ സംഘടനയാണെന്ന് പറഞ്ഞാൽ എന്തു ചെയ്യും ? ജനാധിപത്യത്തെ കളിയാക്കുകയാണ് ഇവർ. വെറുതെ വിടില്ല. ക്ലബ്ബിന്റെ നിയമാവലി വേറെ, സന്നദ്ധസംഘടനയുടേത് വേറെ. രണ്ടിനും ചിട്ടവട്ടങ്ങൾ വ്യത്യസ്തമാണ്. തുല്യവേതനം പറ്റുന്നവരുടെ സംഘടനയല്ല 'അമ്മ'. മറ്റേതു സംഘടനയെടുത്താലും വേതനത്തിൻറെ കാര്യത്തിൽ വേർതിരിവ് കാണില്ല. ഇവിടെ അങ്ങനെയല്ല. പലർക്കും കീഴ്‌പ്പെടണം. വിരുദ്ധ അഭിപ്രായങ്ങളും കുറവാണ്. " ഷമ്മി തിലകൻ പ്രശ്നത്തിലും ജോയ് മാത്യു അഭിപ്രായം വ്യക്തമാക്കുന്നു "നടൻ ഷമ്മി തിലകൻ പറയുന്നതിൽ കുറേ കാര്യമുണ്ട്. കുറേ അപാകതകളുമുണ്ട്. അച്ഛനെ വേട്ടയാടിയ സംഘത്തോട് സമരസപ്പെടാൻ നല്ല മകന് പറ്റില്ല. കിരീടം സിനിമയുടെ മോഡലാണ് അത്. പകയുണ്ടാകാം അദ്ദേഹത്തിന്. ഇവരുടെ ഓരോ വീഴ്ചകളിലും ഷമ്മി തിലകൻ ശ്രദ്ധാലുവാണ്. പറയുന്ന കാര്യങ്ങളിലും ഏറെ ശ്രദ്ധയുണ്ട്. അത്തരം ശബ്ദങ്ങൾ വേണം. അങ്ങനെയൊന്നും ഷമ്മിയെ പുറത്താക്കാൻ പറ്റില്ല . വിജയ് ബാബുവിന്റെ കേസ് കോടതിയുടെ പരിഗണനയിൽ ഇരിക്കുന്ന വിഷയമല്ലേ ? അതുകൊണ്ടു അതേക്കുറിച്ച് ഞാൻ അഭിപ്രായം പറയുന്നില്ല ." ജോയ്‌ മാത്യു വ്യക്തമാക്കി.
