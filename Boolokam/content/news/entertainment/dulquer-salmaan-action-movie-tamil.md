---
author: Beaumaris
categories:
- Entertainment
comment_count: 0
date: 2022-10-16 12:37:39
draft: false
image: ''
like_count: 14489
share_count: 8649
tags:
- action movie
- dulquer salmaan
- TAMIL MOVIE
title: തമിഴിൽ ദുൽഖറിന്റെ ബിഗ് ബജറ്റ് ആക്ഷൻ ചിത്രം വരുന്നു .
view_count: 456676
---

**തമിഴിൽ ദുൽഖറിന്റെ ബിഗ് ബജറ്റ് ആക്ഷൻ ചിത്രം വരുന്നു .** മലയാളത്തിന്റെ സൂപ്പർതാരം ദുൽഖർ സൽമാനെ നായകനാക്കി തമിഴ് പുതിയ ആക്ഷൻ ചിത്രം ഒരുങ്ങുന്നു. തെരി ബിഗില്‍ മെർസൽ എന്നീ സൂപ്പർ ഹിറ്റ് ദളപതി ചിത്രങ്ങൾ ഒരുക്കിയ ഹിറ്റ് മേക്കർ അറ്റ്ലിയുടെ സഹസംവിധായകൻ കാർത്തികേയൻ വേലപ്പനാണ് ചിത്രം ഒരുക്കുന്നത്. ഇതുവരെ പേരിടാത്ത ചിത്രത്തിൽ ദുൽഖറിന്റെ നായികയായി എത്തുന്നത് കല്യാണി പ്രിയദർശൻ ആണ്. ചിത്രത്തിൽ കല്യാണിയെ കൂടാതെ മറ്റൊരു നായിക കൂടി ഉണ്ടാകും എന്നാണ് റിപ്പോർട്ടുകൾ. നിരവധി ഹിറ്റ് ചിത്രങ്ങൾക്ക് സംഗീതം പകർന്ന ജീ.വി പ്രകാശ് കുമാറാണ് ചിത്രത്തിനുവേണ്ടി സംഗീതം ഒരുക്കുന്നത്. ദുൽഖറും ജിവി പ്രകാശ് കുമാറും ആദ്യമായി ഒന്നിക്കുന്ന ചിത്രം എന്ന പ്രത്യേകത കൂടി ഈ സിനിമയ്ക്കുണ്ട്. തേനാൻഡൽ സ്റ്റുഡിയോസിൻ്റെ ബാനറിൽ എൻ രാമസാമി,ഹേമ രുക്മണി, എൻ.മുരളി എന്നിവർ ചേർന്നാണ് ചിത്രം നിർമ്മിക്കുന്നത്.