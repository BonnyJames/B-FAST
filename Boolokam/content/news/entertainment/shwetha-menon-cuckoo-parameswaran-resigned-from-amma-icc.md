---
author: Beaumaris
categories:
- Entertainment
comment_count: 0
date: 2022-05-03 07:28:10
draft: false
image: ''
like_count: 19609
share_count: 2732
tags:
- kukku parameshwar
- maala parvathi
- shwetha menon
title: മാലാ പാര്‍വതിക്കു പിന്നാലെ ശ്വേത മേനോനും കുക്കു പരമേശ്വരനും രാജിവച്ചു
view_count: 401694
---

വിജയ് ബാബു വിഷയത്തിൽ മാലാ പാര്‍വതിക്കു പിന്നാലെ ശ്വേത മേനോനും കുക്കു പരമേശ്വരനും 'അമ്മ'യുടെ ആഭ്യന്തര പരാതി പരിഹാര സമിതിയില്‍നിന്ന് (ഐസിസി) രാജിവച്ചു. നടന്‍ വിജയ് ബാബുവിനെതിരെ നടപടിയെടുക്കാത്തതില്‍ പ്രതിഷേധിച്ചാണ് രാജി. വിജയ് ബാബുവിനെതിരെ നടപടിയെടുക്കണമെന്ന് ആഭ്യന്തര പരാതി പരിഹാര സമിതി നേരത്തെ റിപ്പോര്‍ട്ട് നല്‍കിയിരുന്നു. മാല പാർവതി രാജിവച്ചപ്പോൾ തന്നെ ശ്വേതാ മേനോനും തന്റെ രാജി സന്നദ്ധത അറിയിച്ചിരുന്നു. ആരോപണവിധേയനായ നടൻ വിജയ് ബാബു അമ്മയിൽ നിന്നും മാറിനിൽക്കുമെന്നു പറയുന്നത് അച്ചടക്ക നടപടിയല്ലെന്നും അമ്മയുടെ എക്സിക്യൂട്ടീവിൽ നിന്നു വിജയ് ബാബുവിനെ മാറ്റിനിർത്തണമെന്നാണ് ഐസിസി ആവശ്യപ്പെട്ടതെന്നും അമ്മ’ എക്സിക്യൂട്ടീവിന്റേത് തെറ്റായ നടപടിയാണെന്നും അംഗീകരിക്കാനാകില്ലെന്നും മാല പാർവതി പറഞ്ഞിരുന്നു. ഇതേ കാരണത്തിലാണ് മാലാ ‍പാർവതിക്കു പിന്നാലെ ശ്വേത മേനോനും കുക്കു പരമേശ്വരനും ആഭ്യന്തര പരാതി പരിഹാര സമിതിയിൽ നിന്നും രാജിവച്ചത്. ഐസിസി അധ്യക്ഷ കൂടിയായിരുന്ന ശ്വേത മേനോന്‍ അമ്മയുടെ വൈസ് പ്രസിഡന്റ് ആണ്.