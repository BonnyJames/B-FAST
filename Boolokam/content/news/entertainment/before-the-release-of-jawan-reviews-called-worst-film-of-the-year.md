---
author: Beaumaris
categories:
- Entertainment
comment_count: 0
date: 2023-09-06 16:22:40
draft: false
image: ''
like_count: 81959
share_count: 25993
tags:
- Atlee
- jawan movie
- Nayanthara
- Shah Rukh Khan
title: സിനിമാലോകം ഞെട്ടി, ജവാന് റിലീസിന് മുൻപ് നെഗറ്റിവ് റിവ്യൂകൾ
view_count: 1566388
---

സംവിധായകൻ അറ്റ്ലീ സൂപ്പർ താരം ഷാരൂഖ് ഖാനെ നായകനാക്കി ഒരുക്കുന്ന ബോളിവുഡ് ചിത്രം ജവാൻ നാളെ റിലീസിന് ഒരുങ്ങുകയാണ്. എന്നാൽ റിലീസ് മുൻപ് തന്നെ ജാവന് നെ​ഗറ്റീവ് റിവ്യൂകളും ലഭിക്കുകയാണ്.പ്രി- റിലീസ് സെയിലിലൂടെ ഇതിനോടകം മികച്ച കളക്ഷൻ ചിത്രം നേടി കഴിഞ്ഞു. എന്നാൽ റിലീസ് മുൻപ് തന്നെ ജാവന് നെ​ഗറ്റീവ് റിവ്യൂകളും ലഭിക്കുകയാണ്. വിവിധ രാജ്യങ്ങളിലെ സെൻസർ ബോർഡ് പ്രദർശനത്തിന്റെ ഭാ​ഗമായി ജവാൻ കണ്ടെന്നും 2023ലെ ഏറ്റവും മോശം സിനിമയാണ് ഇതെന്നുമാണ് ട്വിറ്ററിലെ പോസ്റ്റുകൾ. എന്നാൽ ഈ റിവ്യൂകൾ വ്യാജമാണെന്ന് ചൂണ്ടിക്കാട്ടി ട്രേഡ് അനലിസ്റ്റുകൾ രം​ഗത്തെത്തുകയും ചെയ്തു. ”ജവാന്റേതായി വരുന്ന തെറ്റായ റിവ്യൂകള്‍ വിശ്വസിക്കരുത്. സെന്‍സര്‍ ബോര്‍ഡ് എന്താ പബ്ലിക് ഗാഡന്‍ ആണോ കാണുന്നവര്‍ക്ക് ഒക്കെ വന്ന് സിനിമ കാണാന്‍”, എന്നാണ് ട്രേഡ് അനലിസ്റ്റായ അതുല്‍ മോഹന്‍ ട്വീറ്റ് ചെയ്തിരിക്കുന്നത്. ഇത് സിനിമയെ തകർക്കാൻ കരുതിക്കൂട്ടിയുള്ള പ്രചാരണങ്ങൾ ആണെന്നാണ് ഷാരൂഖ് ഖാൻ ആരാധകർ പറയുന്നത്. ജവാന്റെ സ്പെഷ്യൽ സ്ക്രീനിം​ഗ് നടന്നിട്ടില്ല. സിനിമ കണ്ടെന്ന് പറയുന്നവരെ വിശ്വസിക്കരുത് എന്നും ഇവർ പറയുന്നു. 

> Ignore all the false reviews and overseas censor reports of [#Jawan](https://twitter.com/hashtag/Jawan?src=hash&ref_src=twsrc%5Etfw). Censor board office hai ya public garden jo koi bhi ghus jata hai?
> 
> — Atul Mohan (@atulmohanhere) [September 4, 2023](https://twitter.com/atulmohanhere/status/1698763844179636418?ref_src=twsrc%5Etfw)

ഗൗരി ഖാൻ ആണ് റെഡ് ചില്ലീസ് എന്റർടെയ്ൻമെന്റിന്റെ ബാനറിൽ ജവാൻ നിർമ്മിക്കുന്നത്. ഡബിൾ റോളിലാണ് ഷാരൂഖ് ചിത്രത്തിൽ എത്തുന്നത്.റോ’യിലെ ഒരു മുതിർന്ന ഉദ്യോഗസ്ഥനായ അച്ഛനും ഒരു ഗ്യാങ്സ്റ്ററായ മകനുമാണ് ഈ കഥാപാത്രങ്ങളെന്നാണ് സൂചന. നായിക നയൻതാരയാണ് .നയൻതാരയുടെ ബോളിവുഡ് അരങ്ങേറ്റ ചിത്രമാണ് ജവാൻ. അതുകൊണ്ട് തന്നെ തമിഴ് സിനിമാസ്വാദകരും ഏറെ പ്രതീക്ഷയിലാണ്. പത്താനും Dunki- യും കഴിഞ്ഞ് ഈ വർഷം പ്രഖ്യാപിക്കുന്ന മൂന്നാമത്തെ ഷാരൂഖ് ചിത്രമാണിത്. തമിഴ് താരം വിജയ് സേതുപതിയും ചിത്രത്തിൽ മുഖ്യ കഥാപാത്രമായി എത്തുന്നുണ്ട്. വില്ലൻ വേഷത്തിലാവും വിജയ് സേതുപതി അഭിനയിക്കുക എന്നാണ് ലഭ്യമായ വിവരം. മ്യൂസിക് റൈറ്റ്‌സിൻറെ വിൽപ്പന വഴി 36 കോടി രൂപയാണ് ജവാൻ സ്വന്തമാക്കിയിരിക്കുന്നതെന്നാണ് പുറത്ത് വരുന്ന റിപ്പോർട്ടുകൾ. ബോളിവുഡിൽ ഇതുവരെ ഒരു ചിത്രത്തിനും ലഭിക്കാത്ത തുകയാണ് ഷാരൂഖ് ഖാന്റെ ജവാൻ നേടിയിരിക്കുന്നത്. ടി സിരീസാണ് മ്യൂസിക് റൈറ്റ്‌സ് സ്വന്തമാക്കിയത് .