---
author: Beaumaris
categories:
- Entertainment
comment_count: 0
date: 2022-06-04 07:43:06
draft: false
image: ''
like_count: 55920
share_count: 22006
tags:
- deepa mehta
- water movie
title: ഭാര്യ മരിച്ചുപോയ ആണുങ്ങളുടെ ആശ്രമം എവിടെയാണ് ?
view_count: 768395
---

**Vino John** **സിനിമാ പരിചയം : Water** **2005/Hindi** **ദീപാ മേത്തയുടെ "Elements trilogy" ലെ മൂന്നാമത്തെ ചിത്രം.** "സതി" എന്ന ദുരാചാരം നിർത്തലാക്കിയ ശേഷം, 1938 ൽ ഇന്ത്യയിലെ വാരാണസിയിലെ ആശ്രമത്തിൽ കുരുങ്ങി ഹോമിക്കപെടുന്ന വിധവകളുടെ പക്കലേക്ക്, "ചുയാ" എന്ന പത്തു വയസ്സ് മാത്രമുള്ള വിധവയായ കൊച്ചു കുട്ടി എത്തുന്നു,തുടർന്ന് ആ ആശ്രമത്തിൽ നടക്കുന്ന സംഭവങ്ങളിലൂടെയാണ് ചിത്രം വികസിക്കുന്നത്. വിധവയായി പോയത് മൂലം വെള്ള സാരി മാത്രമേ ഉടുക്കാവു, തുടങ്ങി ഒരു നീണ്ട ടേമ്സ് ആൻഡ് കണ്ടിഷൻസ് ചിത്രത്തിൽ പറയുന്നുണ്ട്, ആ നിർദ്ദേശങ്ങളിൽ ജീവിക്കുന്നവരുടെ അവസ്ഥയൊക്കെ കാണുമ്പോൾ ഒരുപക്ഷെ സത്യത്തിൽ പ്രേക്ഷകന്റെ ഉള്ള് ഒന്ന് പിടഞ്ഞു പോകും. തലയിൽ കൈ വെച്ച് പോകും..... മനുഷ്യനെ ഇങ്ങനെ ചവിട്ടി അരക്കുന്നത് മനുഷർ തന്നെ അല്ലെ എന്നോർത്തു തലതാഴ്ത്തി പോകും. &nbsp; ഇടയിൽ ആ കുട്ടി ചോദിക്കുന്നുണ്ട്, " ഭാര്യ മരിച്ചുപോയ ആണുങ്ങളുടെ ആശ്രമം എവിടെയാണ് ? എന്ന്. ആ ചോദ്യം പ്രേക്ഷകന്റെ ഉള്ളിലേക്ക് തറഞ്ഞു കയറുകയാണ്..ഒന്നും പറയാനില്ലാത്ത അവസ്ഥ.എ.ആർ റഹ്മാന്റെ സോങ്‌സ് ആണ്, ടെക്‌നിക്കലി ചിത്രത്തിന്റെ മറ്റൊരു മികച്ച വശം.ആ കാലത്തെ ചില വിവാദങ്ങൾ മൂലം റഹ്മാൻ പടത്തിൽ നിന്ന് പാതിയിൽ പിന്മാറുകയും,അതിനാൽ ബാക്ക് ഗ്രൗണ്ട് സ്കോർ മൈക്കിൾ ഡാനയാണ് ഒരുക്കിയത്.പഴയ കാലത്തിലേക്ക് നമ്മളെ കൊണ്ട് എത്തിക്കുന്ന ആർട്ട്‌ ഡയറക്ഷനും ഒരുപിടി മികച്ച അഭിനേതാക്കളുടെ പ്രകടനം കൊണ്ടും ചിത്രം നല്ലൊരു അനുഭവം സമ്മാനിക്കുന്നുണ്ട്. അനുരാഗ് കശ്യപ് തിരക്കഥ രചിച്ചിരിക്കുന്ന ചിത്രത്തിനെ അടിസ്ഥാനമാക്കി ബാപ്സി സിദ്ധ്വാ 2006 ൽ ഒരു നോവൽ വരെ രചിച്ചിരുന്നു.ആ വർഷത്തെ ബെസ്റ്റ് ഫോറിൻ ചിത്രത്തിനുള്ള ഓസ്കാർ നോമിനേഷൻ കിട്ടിയ "വാട്ടർ", കണ്ടിരിക്കേണ്ട ഇന്ത്യൻ ചിത്രങ്ങളിലൊന്ന് എന്ന് പറയാവുന്ന,നീറുന്ന സത്യങ്ങളുടെ ഒരു ചലച്ചിത്ര അനുഭവമാണ്..കാണാത്തവർ കണ്ടു നോക്കു.