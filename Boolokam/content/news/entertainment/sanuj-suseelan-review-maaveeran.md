---
title: "ഈ കഥയ്ക്ക് തമിഴ്‌നാട്ടിൽ മാത്രമല്ല പ്രസക്തിയുള്ളത്, ഇന്ത്യയിലെ ഏതൊരു മഹാനഗരത്തിലും ഇത് തന്നെയാണ് സ്ഥിതി"
date: 2023-07-26T15:38:26
draft: false
categories: ["Entertainment"]
tags: ['maaveeran', 'maaveeran sivakarthikeyan', 'sivakarthikeyan']
author: "Beaumaris"
---

<strong> Sanuj Suseelan</strong>

<strong>CAUTION : Mild spoilers ahead</strong>

ചെന്നൈ നഗരത്തിലെ ഒരു ചേരിയിലെ ഒറ്റമുറി വീട്ടിലാണ് അമ്മയും സഹോദരിയുമൊത്ത് സത്യ താമസിക്കുന്നത്. അവൻ ഒരു ആർട്ടിസ്റ്റാണ്. അമാനുഷ ശക്തിയുള്ള മഹാവീരനായ ഒരു കഥാപാത്രത്തെ നായകനാക്കി സത്യ വരയ്ക്കുന്ന ഒരു സ്ട്രിപ്പ് കാർട്ടൂൺ സ്വന്തം പേരിലല്ലെങ്കിലും ഒരു പത്രത്തിൽ അച്ചടിച്ച് വരുന്നുണ്ട്. സമൂഹത്തിലെ തിന്മകൾക്കെതിരെ പട പൊരുതുന്ന ഒരു ഒറ്റയാൾപട്ടാളമാണ് സത്യയുടെ നായകൻ. താൻ സൃഷ്ടിച്ച കഥാപാത്രം ഉഗ്രനാണെങ്കിലും സത്യ ഒരു പാവത്താനാണ്. അമ്മയും സഹോദരിയുമൊത്ത് സമാധാനമായി ജീവിച്ചുപോകണമെന്നു മാത്രമേ അവനുള്ളൂ. അതുകൊണ്ടു തന്നെ ചുറ്റിനും നടക്കുന്ന അനീതികൾ കണ്ടാലും വഴിമാറി നടക്കുന്ന സ്വഭാവമാണ് സത്യയുടേത്. എന്നാൽ അത്തരമൊരു ചൂഷണത്തിന് താൻ ഇരയായപ്പോളാണ് അതിന്റെ ഗൗരവം അവൻ മനസ്സിലാക്കുന്നത്. ഒരു പാവമായതുകൊണ്ടുതന്നെ അതിനോടൊന്നും പ്രതികരിക്കാൻ അവനു കഴിയുന്നുമില്ല. പക്ഷെ അതിനിടെ അവന്റെ ജീവിതത്തിൽ നാടകീയമായ ചില സംഭവങ്ങളുണ്ടാവുന്നു. അന്ന് മുതൽ അവന്റെ ചെവിയിൽ ഒരു അജ്ഞാത ശബ്ദം മുഴങ്ങാനാരംഭിക്കുന്നു. നീ തന്നെയാണ് മാവീരനെന്ന് ആ ശബ്ദം അവനോടു പറയാൻ ശ്രമിച്ചുവെങ്കിലും നിഷ്കളങ്കനായ സത്യ അത് തള്ളിക്കളഞ്ഞു. എന്നാൽ അവനെ തന്നെ അതിശയിപ്പിച്ചുകൊണ്ട് ആ ശബ്ദം അവനെ മാറ്റിമറിക്കുന്നു. രാഷ്ട്രീയക്കാരും ഉദ്യോഗസ്ഥന്മാരും ഒക്കെ ചേർന്നുള്ള ഒരു മാഫിയ ആ ചേരിയിലെ പാവങ്ങൾക്ക് നേരെ നടത്തുന്ന ചൂഷണത്തിനെതിരെ അവൻ പ്രതികരിക്കുന്നു. സ്വന്തം ചെവിയിൽ മാത്രം മുഴങ്ങുന്ന ആ ശബ്ദം അവനെ വീരനും മഹാവീരനും ആക്കുന്നതും ആ ശബ്ദം ആ ജനക്കൂട്ടത്തിന്റെ തന്നെ ശബ്ദമായി മാറുന്നതും പിന്നീടുള്ള സംഭവ വികാസങ്ങളുമാണ് മാവീരൻ എന്ന ചിത്രത്തിന്റെ പ്രധാന പ്രമേയം.

<a href="https://cdn.boolokam.com/articles/2023/07/ww.webp"><img class="alignnone size-large wp-image-404705" src="https://cdn.boolokam.com/articles/2023/07/ww-1024x768.webp" alt="" width="1024" height="768" /></a>ഒട്ടും ബോറടിപ്പിക്കാത്ത, അനാവശ്യമായ കഥാപാത്രങ്ങളൊന്നുമില്ലാത്ത, എല്ലാ അഭിനേതാക്കളുടെയും മികച്ച പ്രകടനമുള്ള നല്ലൊരു എന്റർടൈനറാണ് ഈ സിനിമ. മണ്ടേല , കുരങ്ങു ബൊമ്മയ് എന്നീ ചിത്രങ്ങളുടെ രചയിതാവായ അശ്വിൻ ആണ് മാവീരന്റെ സംവിധായകൻ. ശിവകാർത്തികേയനെ കൂടാതെ മിഷ്കിൻ, സരിത, യോഗിബാബു, സുനിൽ, അദിതി ശങ്കർ ( ഇന്ത്യൻ, എന്തിരൻ പോലുള്ള വമ്പൻ സിനിമകൾ ഒരുക്കിയ പ്രശസ്ത തമിഴ് സംവിധായകൻ ശങ്കറിന്റെ മകളാണ് അദിതി ) എന്നിവരാണ് പ്രധാന വേഷങ്ങൾ ചെയ്‌തിരിക്കുന്നത്‌. ഒരു സീനിൽ പോലും മുഖം കാണിക്കുന്നില്ലെങ്കിലും ആദ്യന്തം ഈ സിനിമയെ മുന്നോട്ടു കൊണ്ടുപോകുന്ന അശരീരിക്ക് ശബ്ദം നൽകിയിരിക്കുന്നത് മറ്റാരുമല്ല സാക്ഷാൽ വിജയ് സേതുപതിയാണ്. അദ്ദേഹത്തിന്റെ മനോഹരമായ വോയ്‌സ് ഓവർ ഈ സിനിമയ്ക്ക് ഒരുപാടു ഗുണം ചെയ്തിട്ടുണ്ട്. VFX ഒക്കെ പാളിപ്പോയിട്ടുണ്ടെങ്കിലും ചെറിയ ബജറ്റിൽ ( 35 കോടി തമിഴിൽ വലിയ ഒരു ബജറ്റല്ല എന്നാണ് തോന്നുന്നത് ) ചെയ്ത ചിത്രമെന്ന മട്ടിൽ നോക്കിയാൽ അത്യാവശ്യം ടെക്നിക്കൽ ക്വാളിറ്റി ചിത്രത്തിനുണ്ട്. ഒരു വിനോദ ചിത്രമാണെങ്കിലും വളരെ ഗൗരവമുള്ള ഒരു വിഷയമാണ് ഈ സിനിമ അവതരിപ്പിക്കുന്നത്.

മുംബൈയിലെ ധാരാവി, ചെന്നൈയിലെ കൂവം പോലുള്ള സ്ഥലങ്ങൾ കേട്ടിട്ടുണ്ടാവുമല്ലോ. നഗരത്തിന്റെ ഉള്ളിലുള്ള ചേരികൾ പല കാരണങ്ങൾ കൊണ്ടും സർക്കാരുകൾക്ക് ഒരു വെല്ലുവിളിയാണ്. അവിടെ കൂടുകെട്ടിയിരിക്കുന്ന ക്രിമിനൽ സംഘങ്ങൾ, വേശ്യാവൃത്തിയും ചൂതാട്ടവും മറ്റും നടത്തുന്ന മാഫിയകൾ തുടങ്ങി പലതരം ഭീഷണികൾ കൈകാര്യം ചെയ്യേണ്ടി വരുന്നത് അവർക്ക് ഒരു സ്ഥിരം തലവേദനയാണ്. അങ്ങനെയാണ് ഭരണകൂടം ചേരി നിർമ്മാർജ്ജന പദ്ധതികൾ കൊണ്ടുവന്നത്. കേൾക്കുമ്പോൾ നല്ലൊരു കാര്യമാണെന്ന് തോന്നുമെങ്കിലും സത്യത്തിൽ ഇതൊരു വൻ തട്ടിപ്പാണ്. മുംബൈയിൽ ജോലി ചെയ്യുമ്പോൾ ഇങ്ങനത്തെ ചില പ്രോജക്ടുകൾ നേരിട്ട് കാണാൻ പറ്റിയിട്ടുണ്ട്. അധികാരത്തിലുള്ള പാർട്ടി പാവങ്ങളെ രക്ഷിക്കാനെന്ന മട്ടിൽ വലിയ ഒരു പ്രഖ്യാപനം നടത്തും. എന്നിട്ടു ടെൻഡറുകൾ ക്ഷണിക്കാൻ തുടങ്ങും. വരുന്ന ടെണ്ടറുകളിൽ പലതും അവർ തന്നെ മുക്കും. ഭരണ പാർട്ടിയിൽ സ്വാധീനമുള്ളതോ അധോലോകത്തിന്റെ ബിനാമിയായിട്ടുള്ളവരോ ആയ ഏതെങ്കിലും പേപ്പർ കമ്പനിക്ക് ഒടുവിൽ ഈ പ്രോജക്ട് കിട്ടും.

[embed]https://youtu.be/EcNACt-LOi0[/embed]


ഇതെങ്ങനെയാണ് വർക്ക് ചെയ്യുന്നതെന്ന് പറയാം. അന്ധേരിയുടെ ഹൃദയ ഭാഗത്തായി അഞ്ഞൂറോളം പേർ താമസിക്കുന്ന ഒരു ചേരി ഉണ്ടെന്നു വയ്ക്കുക. ഇത് രണ്ടോ മൂന്നോ ഏക്കർ സ്ഥലം ഉണ്ടെന്നും സങ്കൽപ്പിക്കുക. ടെൻഡർ കിട്ടുന്ന കമ്പനി ഈ അഞ്ഞൂറുപേർക്ക് താമസിക്കാൻ വലിയൊരു ബഹുനില കെട്ടിടം പണിഞ്ഞു ഫ്രീയായി കൊടുക്കണം എന്നതാണ് നിബന്ധന. കെട്ടിടം പണി തീരുന്നത് വരെ ഓരോ കുടുംബത്തിനും വാടകയ്ക്ക് താമസിക്കാൻ പതിനായിരമോ ഇരുപത്തിനായിരമോ അവർ കൊടുക്കുകയും വേണം. പകരമായി കമ്പനിക്ക് ഈ ഒരേക്കർ സ്ഥലത്തിന്റെ ഉടമസ്ഥാവകാശം കിട്ടും. ചിലപ്പോൾ സ്ഥിരമായും അല്ലെങ്കിൽ നൂറു വർഷത്തേക്കുള്ള കൈവശാവകാശമായും എന്നാണ് എന്റെ ഓർമ്മ. നിങ്ങൾക്ക് തോന്നും ഇതിൽ ഈ കമ്പനിക്ക് എന്താണ് നേട്ടമെന്ന്.

ലോകത്തിലെ തന്നെ ഏറ്റവും കൂടുതൽ റിയൽ എസ്റ്റേറ്റ് നിരക്കുകളുള്ള നഗരങ്ങളിലൊന്നാണ് മുംബൈ. ഒരേക്കർ സ്ഥലത്ത് ചേരി നിവാസികൾക്ക് കെട്ടിടം വച്ചതിനു ശേഷം ബാക്കി വരുന്ന സ്ഥലത്ത് അവർക്കൊരു കമേഴ്‌സ്യൽ ബിൽഡിങ്ങോ അല്ലെങ്കിൽ ഒരു ലക്ഷ്വറി അപ്പാർട്ട്മെന്റോ പണിഞ്ഞു വിറ്റാൽ അവരുടെ മുതൽമുടക്കിന്റെ എത്ര ഇരട്ടിയാകും ലാഭമായി കയ്യിൽ വരുന്നതെന്നറിയാമോ ? ചേരിക്കാർ താമസിക്കുന്ന കെട്ടിടത്തിന്റെ ഭാഗം മറച്ചായിരിക്കും മറ്റു കെട്ടിടങ്ങൾ പണിയുന്നത്. അക്ഷരാർത്ഥത്തിൽ അവരെ തിരശീലയ്ക്ക് പിന്നിൽ നിർത്തി ബാക്കിയുള്ള സ്ഥലം ഒരു ആഡംബര താമസ സ്ഥലമായോ അല്ലെങ്കിൽ ഒരു പോഷ് കൊമേർഷ്യൽ കോംപ്ലക്സോ ഒക്കെയാക്കി മാറ്റും. വലിയ വിലയ്ക്ക് അത് വിൽക്കും. ചില സ്ഥലങ്ങളിൽ ഇങ്ങനെ ഫ്ലാറ്റുകൾ കിട്ടുന്ന ചേരി നിവാസികൾ അത് വലിയ തുകയ്ക്ക് മറിച്ചു വിറ്റ ചരിത്രവുമുണ്ട്. വിൽക്കാൻ പാടില്ലെന്നാണ് നിയമമെങ്കിലും ഇന്ത്യയാണല്ലോ രാജ്യം. വ്യാജരേഖകൾ സൃഷ്ടിച്ച് ഉടമസ്ഥാവകാശം ഒന്നും രണ്ടും കോടികൾക്ക് മറിച്ചു വിറ്റ കേസുകൾ പിടിക്കപ്പെട്ടിട്ടുണ്ട്. അതിശയോക്തി ആണെന്ന് തോന്നുമെങ്കിലും ഒരു ചതുരശ്ര അടിക്ക് മുപ്പതിനായിരം മുതൽ ഒരു ലക്ഷം വരെ വിലയുള്ള അന്ധേരി പോലുള്ള സ്ഥലങ്ങളിൽ ഇതൊന്നും ഒരു സംഭവമേയല്ല. ഈ സിനിമയിൽ കാണിക്കുന്നത് പോലെ ഗുണനിലവാരമില്ലാത്ത കെട്ടിടങ്ങൾ പെയിന്റ് അടിച്ചു കുട്ടപ്പനാക്കി ആ പാവങ്ങളെ പറ്റിച്ചു അതിലേക്ക് അവരെ താമസം മാറ്റിക്കും. ചിലപ്പോൾ ഈ കെട്ടിടങ്ങൾ മഴയത്തും മറ്റും നിലംപൊത്തി അവർ അവിടെ തന്നെ അവസാനിക്കുകയും ചെയ്യും. കേസും അന്വേഷണവുമൊക്കെ ഉണ്ടാവുമെങ്കിലും ഇതൊരു കൂട്ടുകക്ഷി ബിസിനസ്സായതിനാൽ ആർക്കും ഒന്നും സംഭവിക്കില്ല. പേരിന് ഒരു നഷ്ടപരിഹാരം കിട്ടുന്നതോടെ പരാതിക്കാരും അടങ്ങും.

തമിഴ്‌നാട്ടിലെ രാഷ്ട്രീയക്കാരെയും ഭരണാധികാരികളെയും ശ്രദ്ധിച്ചിട്ടില്ലേ ? പണ്ടത്തെ നാട്ടു രാജാക്കന്മാർ കൊടിയും പറപ്പിച്ചു രഥങ്ങളിൽ പാഞ്ഞു പോകുന്നത് പോലെയാണ് അവിടത്തെ ഭരണാധികാരികളുടെയും പാർട്ടിക്കാരുടെയും യാത്രകൾ. സൗജന്യമായി ടിവിയും മിക്സിയും ഒക്കെ വാരിക്കോരി നൽകി വോട്ടുകൾ വിലയ്ക്ക് വാങ്ങുന്നു. ഇരട്ടി വിലയ്ക്ക് അത് വിൽക്കുന്നു. ഈ ബിസിനസ്സിൽ ഒരു ശബ്ദം പോലും പുറപ്പെടുവിക്കാൻ കഴിയാതെ എരിഞ്ഞൊടുങ്ങുന്ന പാവം മനുഷ്യരുടെ പ്രതിനിധിയാണ് ഈ ചിത്രത്തിലെ സത്യ. എന്നാൽ ഈ കഥയ്ക്ക് തമിഴ്‌നാട്ടിൽ മാത്രമല്ല പ്രസക്തിയുള്ളത്. ഇന്ത്യയിലെ ഏതൊരു മഹാനഗരത്തിലും ഇത് തന്നെയാണ് സ്ഥിതി. ഉള്ള ചേരികളൊക്കെ ഇങ്ങനെ പലർക്കായി മറിച്ചു കൊടുക്കുന്ന പരിപാടി നിർത്തിയിട്ട് വമ്പൻ കോർപറേറ്റുകൾക്ക് ഇത്തരം പ്രോജക്ടുകൾ കൊടുക്കാൻ മഹാരാഷ്ട്ര തീരുമാനിച്ചിട്ടുണ്ട്. ഏഷ്യയിലെ ഏറ്റവും വലിയ രണ്ടാമത്തെ ചേരിയായ ധാരാവിയുടെ പുനർനിർമാണം അങ്ങനെ അദാനി ഗ്രൂപ്പ് ആണ് ഏറ്റെടുത്തിരിക്കുന്നത്. അഞ്ഞൂറ് ഏക്കറിൽ കൂടുതൽ വരുന്ന ഈ ചേരിയുടെ പുനർനിർമാണത്തിനായി അദാനി മുടക്കുന്നത് അയ്യായിരം കോടിയിൽ പരം രൂപയാണ്. നേരത്തെ പറഞ്ഞ റേറ്റ് വച്ചിട്ട് ഇതിൽ നിന്ന് അവർ എത്ര ലാഭമാണ് ഉണ്ടാക്കാൻ പോകുന്നതെന്ന് ഊഹിക്കാവുന്നതേയുള്ളൂ. അതെന്തോ ആയിക്കോട്ടെ. അങ്ങനെയെങ്കിലും അവിടെയുള്ള പാവങ്ങൾക്ക് മനുഷ്യരെ പോലെ ജീവിക്കാൻ പറ്റിയാൽ മതിയായിരുന്നു


![ഈ കഥയ്ക്ക് തമിഴ്‌നാട്ടിൽ മാത്രമല്ല പ്രസക്തിയുള്ളത്, ഇന്ത്യയിലെ ഏതൊരു മഹാനഗരത്തിലും ഇത് തന്നെയാണ് സ്ഥിതി](https://cdn.boolokam.com/articles/2023/07/ww-1024x768.webp)**Sanuj Suseelan** **CAUTION : Mild spoilers ahead** ചെന്നൈ നഗരത്തിലെ ഒരു ചേരിയിലെ ഒറ്റമുറി വീട്ടിലാണ് അമ്മയും സഹോദരിയുമൊത്ത് സത്യ താമസിക്കുന്നത്. അവൻ ഒരു ആർട്ടിസ്റ്റാണ്. അമാനുഷ ശക്തിയുള്ള മഹാവീരനായ ഒരു കഥാപാത്രത്തെ നായകനാക്കി സത്യ വരയ്ക്കുന്ന ഒരു സ്ട്രിപ്പ് കാർട്ടൂൺ സ്വന്തം പേരിലല്ലെങ്കിലും ഒരു പത്രത്തിൽ അച്ചടിച്ച് വരുന്നുണ്ട്. സമൂഹത്തിലെ തിന്മകൾക്കെതിരെ പട പൊരുതുന്ന ഒരു ഒറ്റയാൾപട്ടാളമാണ് സത്യയുടെ നായകൻ. താൻ സൃഷ്ടിച്ച കഥാപാത്രം ഉഗ്രനാണെങ്കിലും സത്യ ഒരു പാവത്താനാണ്. അമ്മയും സഹോദരിയുമൊത്ത് സമാധാനമായി ജീവിച്ചുപോകണമെന്നു മാത്രമേ അവനുള്ളൂ. അതുകൊണ്ടു തന്നെ ചുറ്റിനും നടക്കുന്ന അനീതികൾ കണ്ടാലും വഴിമാറി നടക്കുന്ന സ്വഭാവമാണ് സത്യയുടേത്. എന്നാൽ അത്തരമൊരു ചൂഷണത്തിന് താൻ ഇരയായപ്പോളാണ് അതിന്റെ ഗൗരവം അവൻ മനസ്സിലാക്കുന്നത്. ഒരു പാവമായതുകൊണ്ടുതന്നെ അതിനോടൊന്നും പ്രതികരിക്കാൻ അവനു കഴിയുന്നുമില്ല. പക്ഷെ അതിനിടെ അവന്റെ ജീവിതത്തിൽ നാടകീയമായ ചില സംഭവങ്ങളുണ്ടാവുന്നു. അന്ന് മുതൽ അവന്റെ ചെവിയിൽ ഒരു അജ്ഞാത ശബ്ദം മുഴങ്ങാനാരംഭിക്കുന്നു. നീ തന്നെയാണ് മാവീരനെന്ന് ആ ശബ്ദം അവനോടു പറയാൻ ശ്രമിച്ചുവെങ്കിലും നിഷ്കളങ്കനായ സത്യ അത് തള്ളിക്കളഞ്ഞു. എന്നാൽ അവനെ തന്നെ അതിശയിപ്പിച്ചുകൊണ്ട് ആ ശബ്ദം അവനെ മാറ്റിമറിക്കുന്നു. രാഷ്ട്രീയക്കാരും ഉദ്യോഗസ്ഥന്മാരും ഒക്കെ ചേർന്നുള്ള ഒരു മാഫിയ ആ ചേരിയിലെ പാവങ്ങൾക്ക് നേരെ നടത്തുന്ന ചൂഷണത്തിനെതിരെ അവൻ പ്രതികരിക്കുന്നു. സ്വന്തം ചെവിയിൽ മാത്രം മുഴങ്ങുന്ന ആ ശബ്ദം അവനെ വീരനും മഹാവീരനും ആക്കുന്നതും ആ ശബ്ദം ആ ജനക്കൂട്ടത്തിന്റെ തന്നെ ശബ്ദമായി മാറുന്നതും പിന്നീടുള്ള സംഭവ വികാസങ്ങളുമാണ് മാവീരൻ എന്ന ചിത്രത്തിന്റെ പ്രധാന പ്രമേയം. [](https://cdn.boolokam.com/articles/2023/07/ww.webp)ഒട്ടും ബോറടിപ്പിക്കാത്ത, അനാവശ്യമായ കഥാപാത്രങ്ങളൊന്നുമില്ലാത്ത, എല്ലാ അഭിനേതാക്കളുടെയും മികച്ച പ്രകടനമുള്ള നല്ലൊരു എന്റർടൈനറാണ് ഈ സിനിമ. മണ്ടേല , കുരങ്ങു ബൊമ്മയ് എന്നീ ചിത്രങ്ങളുടെ രചയിതാവായ അശ്വിൻ ആണ് മാവീരന്റെ സംവിധായകൻ. ശിവകാർത്തികേയനെ കൂടാതെ മിഷ്കിൻ, സരിത, യോഗിബാബു, സുനിൽ, അദിതി ശങ്കർ ( ഇന്ത്യൻ, എന്തിരൻ പോലുള്ള വമ്പൻ സിനിമകൾ ഒരുക്കിയ പ്രശസ്ത തമിഴ് സംവിധായകൻ ശങ്കറിന്റെ മകളാണ് അദിതി ) എന്നിവരാണ് പ്രധാന വേഷങ്ങൾ ചെയ്‌തിരിക്കുന്നത്‌. ഒരു സീനിൽ പോലും മുഖം കാണിക്കുന്നില്ലെങ്കിലും ആദ്യന്തം ഈ സിനിമയെ മുന്നോട്ടു കൊണ്ടുപോകുന്ന അശരീരിക്ക് ശബ്ദം നൽകിയിരിക്കുന്നത് മറ്റാരുമല്ല സാക്ഷാൽ വിജയ് സേതുപതിയാണ്. അദ്ദേഹത്തിന്റെ മനോഹരമായ വോയ്‌സ് ഓവർ ഈ സിനിമയ്ക്ക് ഒരുപാടു ഗുണം ചെയ്തിട്ടുണ്ട്. VFX ഒക്കെ പാളിപ്പോയിട്ടുണ്ടെങ്കിലും ചെറിയ ബജറ്റിൽ ( 35 കോടി തമിഴിൽ വലിയ ഒരു ബജറ്റല്ല എന്നാണ് തോന്നുന്നത് ) ചെയ്ത ചിത്രമെന്ന മട്ടിൽ നോക്കിയാൽ അത്യാവശ്യം ടെക്നിക്കൽ ക്വാളിറ്റി ചിത്രത്തിനുണ്ട്. ഒരു വിനോദ ചിത്രമാണെങ്കിലും വളരെ ഗൗരവമുള്ള ഒരു വിഷയമാണ് ഈ സിനിമ അവതരിപ്പിക്കുന്നത്. മുംബൈയിലെ ധാരാവി, ചെന്നൈയിലെ കൂവം പോലുള്ള സ്ഥലങ്ങൾ കേട്ടിട്ടുണ്ടാവുമല്ലോ. നഗരത്തിന്റെ ഉള്ളിലുള്ള ചേരികൾ പല കാരണങ്ങൾ കൊണ്ടും സർക്കാരുകൾക്ക് ഒരു വെല്ലുവിളിയാണ്. അവിടെ കൂടുകെട്ടിയിരിക്കുന്ന ക്രിമിനൽ സംഘങ്ങൾ, വേശ്യാവൃത്തിയും ചൂതാട്ടവും മറ്റും നടത്തുന്ന മാഫിയകൾ തുടങ്ങി പലതരം ഭീഷണികൾ കൈകാര്യം ചെയ്യേണ്ടി വരുന്നത് അവർക്ക് ഒരു സ്ഥിരം തലവേദനയാണ്. അങ്ങനെയാണ് ഭരണകൂടം ചേരി നിർമ്മാർജ്ജന പദ്ധതികൾ കൊണ്ടുവന്നത്. കേൾക്കുമ്പോൾ നല്ലൊരു കാര്യമാണെന്ന് തോന്നുമെങ്കിലും സത്യത്തിൽ ഇതൊരു വൻ തട്ടിപ്പാണ്. മുംബൈയിൽ ജോലി ചെയ്യുമ്പോൾ ഇങ്ങനത്തെ ചില പ്രോജക്ടുകൾ നേരിട്ട് കാണാൻ പറ്റിയിട്ടുണ്ട്. അധികാരത്തിലുള്ള പാർട്ടി പാവങ്ങളെ രക്ഷിക്കാനെന്ന മട്ടിൽ വലിയ ഒരു പ്രഖ്യാപനം നടത്തും. എന്നിട്ടു ടെൻഡറുകൾ ക്ഷണിക്കാൻ തുടങ്ങും. വരുന്ന ടെണ്ടറുകളിൽ പലതും അവർ തന്നെ മുക്കും. ഭരണ പാർട്ടിയിൽ സ്വാധീനമുള്ളതോ അധോലോകത്തിന്റെ ബിനാമിയായിട്ടുള്ളവരോ ആയ ഏതെങ്കിലും പേപ്പർ കമ്പനിക്ക് ഒടുവിൽ ഈ പ്രോജക്ട് കിട്ടും. [embed]https://youtu.be/EcNACt-LOi0[/embed] ഇതെങ്ങനെയാണ് വർക്ക് ചെയ്യുന്നതെന്ന് പറയാം. അന്ധേരിയുടെ ഹൃദയ ഭാഗത്തായി അഞ്ഞൂറോളം പേർ താമസിക്കുന്ന ഒരു ചേരി ഉണ്ടെന്നു വയ്ക്കുക. ഇത് രണ്ടോ മൂന്നോ ഏക്കർ സ്ഥലം ഉണ്ടെന്നും സങ്കൽപ്പിക്കുക. ടെൻഡർ കിട്ടുന്ന കമ്പനി ഈ അഞ്ഞൂറുപേർക്ക് താമസിക്കാൻ വലിയൊരു ബഹുനില കെട്ടിടം പണിഞ്ഞു ഫ്രീയായി കൊടുക്കണം എന്നതാണ് നിബന്ധന. കെട്ടിടം പണി തീരുന്നത് വരെ ഓരോ കുടുംബത്തിനും വാടകയ്ക്ക് താമസിക്കാൻ പതിനായിരമോ ഇരുപത്തിനായിരമോ അവർ കൊടുക്കുകയും വേണം. പകരമായി കമ്പനിക്ക് ഈ ഒരേക്കർ സ്ഥലത്തിന്റെ ഉടമസ്ഥാവകാശം കിട്ടും. ചിലപ്പോൾ സ്ഥിരമായും അല്ലെങ്കിൽ നൂറു വർഷത്തേക്കുള്ള കൈവശാവകാശമായും എന്നാണ് എന്റെ ഓർമ്മ. നിങ്ങൾക്ക് തോന്നും ഇതിൽ ഈ കമ്പനിക്ക് എന്താണ് നേട്ടമെന്ന്. ലോകത്തിലെ തന്നെ ഏറ്റവും കൂടുതൽ റിയൽ എസ്റ്റേറ്റ് നിരക്കുകളുള്ള നഗരങ്ങളിലൊന്നാണ് മുംബൈ. ഒരേക്കർ സ്ഥലത്ത് ചേരി നിവാസികൾക്ക് കെട്ടിടം വച്ചതിനു ശേഷം ബാക്കി വരുന്ന സ്ഥലത്ത് അവർക്കൊരു കമേഴ്‌സ്യൽ ബിൽഡിങ്ങോ അല്ലെങ്കിൽ ഒരു ലക്ഷ്വറി അപ്പാർട്ട്മെന്റോ പണിഞ്ഞു വിറ്റാൽ അവരുടെ മുതൽമുടക്കിന്റെ എത്ര ഇരട്ടിയാകും ലാഭമായി കയ്യിൽ വരുന്നതെന്നറിയാമോ ? ചേരിക്കാർ താമസിക്കുന്ന കെട്ടിടത്തിന്റെ ഭാഗം മറച്ചായിരിക്കും മറ്റു കെട്ടിടങ്ങൾ പണിയുന്നത്. അക്ഷരാർത്ഥത്തിൽ അവരെ തിരശീലയ്ക്ക് പിന്നിൽ നിർത്തി ബാക്കിയുള്ള സ്ഥലം ഒരു ആഡംബര താമസ സ്ഥലമായോ അല്ലെങ്കിൽ ഒരു പോഷ് കൊമേർഷ്യൽ കോംപ്ലക്സോ ഒക്കെയാക്കി മാറ്റും. വലിയ വിലയ്ക്ക് അത് വിൽക്കും. ചില സ്ഥലങ്ങളിൽ ഇങ്ങനെ ഫ്ലാറ്റുകൾ കിട്ടുന്ന ചേരി നിവാസികൾ അത് വലിയ തുകയ്ക്ക് മറിച്ചു വിറ്റ ചരിത്രവുമുണ്ട്. വിൽക്കാൻ പാടില്ലെന്നാണ് നിയമമെങ്കിലും ഇന്ത്യയാണല്ലോ രാജ്യം. വ്യാജരേഖകൾ സൃഷ്ടിച്ച് ഉടമസ്ഥാവകാശം ഒന്നും രണ്ടും കോടികൾക്ക് മറിച്ചു വിറ്റ കേസുകൾ പിടിക്കപ്പെട്ടിട്ടുണ്ട്. അതിശയോക്തി ആണെന്ന് തോന്നുമെങ്കിലും ഒരു ചതുരശ്ര അടിക്ക് മുപ്പതിനായിരം മുതൽ ഒരു ലക്ഷം വരെ വിലയുള്ള അന്ധേരി പോലുള്ള സ്ഥലങ്ങളിൽ ഇതൊന്നും ഒരു സംഭവമേയല്ല. ഈ സിനിമയിൽ കാണിക്കുന്നത് പോലെ ഗുണനിലവാരമില്ലാത്ത കെട്ടിടങ്ങൾ പെയിന്റ് അടിച്ചു കുട്ടപ്പനാക്കി ആ പാവങ്ങളെ പറ്റിച്ചു അതിലേക്ക് അവരെ താമസം മാറ്റിക്കും. ചിലപ്പോൾ ഈ കെട്ടിടങ്ങൾ മഴയത്തും മറ്റും നിലംപൊത്തി അവർ അവിടെ തന്നെ അവസാനിക്കുകയും ചെയ്യും. കേസും അന്വേഷണവുമൊക്കെ ഉണ്ടാവുമെങ്കിലും ഇതൊരു കൂട്ടുകക്ഷി ബിസിനസ്സായതിനാൽ ആർക്കും ഒന്നും സംഭവിക്കില്ല. പേരിന് ഒരു നഷ്ടപരിഹാരം കിട്ടുന്നതോടെ പരാതിക്കാരും അടങ്ങും. തമിഴ്‌നാട്ടിലെ രാഷ്ട്രീയക്കാരെയും ഭരണാധികാരികളെയും ശ്രദ്ധിച്ചിട്ടില്ലേ ? പണ്ടത്തെ നാട്ടു രാജാക്കന്മാർ കൊടിയും പറപ്പിച്ചു രഥങ്ങളിൽ പാഞ്ഞു പോകുന്നത് പോലെയാണ് അവിടത്തെ ഭരണാധികാരികളുടെയും പാർട്ടിക്കാരുടെയും യാത്രകൾ. സൗജന്യമായി ടിവിയും മിക്സിയും ഒക്കെ വാരിക്കോരി നൽകി വോട്ടുകൾ വിലയ്ക്ക് വാങ്ങുന്നു. ഇരട്ടി വിലയ്ക്ക് അത് വിൽക്കുന്നു. ഈ ബിസിനസ്സിൽ ഒരു ശബ്ദം പോലും പുറപ്പെടുവിക്കാൻ കഴിയാതെ എരിഞ്ഞൊടുങ്ങുന്ന പാവം മനുഷ്യരുടെ പ്രതിനിധിയാണ് ഈ ചിത്രത്തിലെ സത്യ. എന്നാൽ ഈ കഥയ്ക്ക് തമിഴ്‌നാട്ടിൽ മാത്രമല്ല പ്രസക്തിയുള്ളത്. ഇന്ത്യയിലെ ഏതൊരു മഹാനഗരത്തിലും ഇത് തന്നെയാണ് സ്ഥിതി. ഉള്ള ചേരികളൊക്കെ ഇങ്ങനെ പലർക്കായി മറിച്ചു കൊടുക്കുന്ന പരിപാടി നിർത്തിയിട്ട് വമ്പൻ കോർപറേറ്റുകൾക്ക് ഇത്തരം പ്രോജക്ടുകൾ കൊടുക്കാൻ മഹാരാഷ്ട്ര തീരുമാനിച്ചിട്ടുണ്ട്. ഏഷ്യയിലെ ഏറ്റവും വലിയ രണ്ടാമത്തെ ചേരിയായ ധാരാവിയുടെ പുനർനിർമാണം അങ്ങനെ അദാനി ഗ്രൂപ്പ് ആണ് ഏറ്റെടുത്തിരിക്കുന്നത്. അഞ്ഞൂറ് ഏക്കറിൽ കൂടുതൽ വരുന്ന ഈ ചേരിയുടെ പുനർനിർമാണത്തിനായി അദാനി മുടക്കുന്നത് അയ്യായിരം കോടിയിൽ പരം രൂപയാണ്. നേരത്തെ പറഞ്ഞ റേറ്റ് വച്ചിട്ട് ഇതിൽ നിന്ന് അവർ എത്ര ലാഭമാണ് ഉണ്ടാക്കാൻ പോകുന്നതെന്ന് ഊഹിക്കാവുന്നതേയുള്ളൂ. അതെന്തോ ആയിക്കോട്ടെ. അങ്ങനെയെങ്കിലും അവിടെയുള്ള പാവങ്ങൾക്ക് മനുഷ്യരെ പോലെ ജീവിക്കാൻ പറ്റിയാൽ മതിയായിരുന്നു
