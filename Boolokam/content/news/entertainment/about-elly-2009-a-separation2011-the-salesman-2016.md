---
author: Beaumaris
categories:
- Entertainment
comment_count: 0
date: 2023-10-11 10:10:57
draft: false
image: ''
like_count: 118745
share_count: 17512
tags:
- A Separation(2011)
- About Elly (2009)
- Asghar Farhadi
- The Salesman (2016)
title: ലോകസിനിമാ ചരിത്രത്തിലെ എക്കാലത്തെയും മികച്ച മനോഹരമായ മൂന്ന് രത്നങ്ങൾ
view_count: 2083535
---

**Ashik Prakash** മനുഷ്യ മനസ്സിൻ്റെ വ്യഥകളിലേക്ക്, ഉള്ളറകളിലേക്ക് ക്യാമറ ചലിപ്പിച്ചു കൊണ്ടുള്ള സൂക്ഷ്മമായ അന്വേഷണമാണ് Asghar Farhadi യുടെ സിനിമകൾ, പച്ചയായ ജീവിതങ്ങളുടെ ചലച്ചിത്ര ആവിഷ്ക്കാരം. ലോകസിനിമാ ചരിത്രത്തിലെ എക്കാലത്തെയും മികച്ച മനോഹരമായ മൂന്ന് രത്നങ്ങൾ ആണ് Farhadi യുടെ **About Elly (2009), A Separation(2011), The Salesman (2016)**. ശരി, തെറ്റുകൾക്ക് അപ്പുറത്ത് മാനസിക സംഘർഷങ്ങളുടെ പിരിമുറുക്കത്തിൽ നിന്ന് കൊണ്ട് കഥാപാത്രങ്ങളെ മനോഹരമായി അവതരിപ്പിക്കുന്ന ആഖ്യാനരീതി. സിനിമപ്രേമികൾ എന്ന് മാത്രമല്ല സിനിമ കാണുന്ന ഓരോ വ്യക്തിയും ഒരിക്കലെങ്കിലും ഇദ്ദേഹത്തിൻ്റെ ഈ മൂന്ന് സിനിമകളും കാണണം, അത്രയ്ക്ക് മനോഹരമാണ് ഈ മൂന്ന് കലാസൃഷ്ടികളും. കഥാപാത്രങ്ങളുടെ കൂടെ കാണുന്ന കാഴ്ചക്കാരെ കൂടി സഞ്ചരിക്കാൻ പ്രേരിപ്പിക്കുന്ന ചലച്ചിത്രങ്ങൾ, അവരുടെ മാനസിക സംഘർഷങ്ങൾ കാഴ്ചക്കാരുടെ കൂടെ സംഘർഷങ്ങളായി മാറുന്ന ചലച്ചിത്രങ്ങൾ. ***About Elly (2009)** ഒരു കടൽ തീരത്തിനടുത്തു അവധി ദിവസം ആഘോഷിക്കാൻ എത്തിയതാണ് കുറച്ചു കുടുംബങ്ങൾ, ഇവരുടെ കൂടെ ഒരു Teacher കൂടി ഉണ്ട്, അവളാണ് Elly. Elly എന്തിന് അവിടെ ചെന്നെന്നും , ഈ കുടുംബത്തിലെ Sepidah എന്ന സ്ത്രീ എന്തിന് എല്ലിയെ അങ്ങോട്ടേക്ക് കൊണ്ട് പോയെന്നും ഒരു Mystery Thriller പോലെ സിനിമയിൽ പറയുന്നു. പതിയെ പതിയെ സിനിമയിലെ പല പാളികളുള്ള കഥാപാത്രങ്ങളുടെ രഹസ്യങ്ങൾ അഴിഞ്ഞു അഴിഞ്ഞു വീഴുകയാണ്. https://youtu.be/MdqMICWhxuA ***A Separation (2011)** നിസ്സാര കാരണങ്ങൾക്ക് Divorce ചെയ്യുന്ന ദമ്പതികൾ അതിൽ ഭർത്താവിൻ്റെ Alzheimer's ബാധിച്ച അച്ഛനെ നോക്കാൻ അയാൾ ഒരു വീട്ടുവേലക്കാരിയെ നിർത്തുന്നു, ഗർഭിണിയായ വീട്ടുവേലക്കാരി അവളുടെ മോളുടെ കൈ പിടിച്ചു അയാളുടെ വീട്ടിലേക്ക് കോണിപ്പടികൾ കയറി എന്നും വരുന്നു, തെറ്റിദ്ധാരണയുടെ പുറത്ത് വീട്ടുവേലക്കാരിയുടെ ഗർഭം അലസുന്നതിന് അയാൾ ഉത്തരവാദി ആകുന്നു, ശേഷം നടക്കുന്ന നിയമ പോരാട്ടങ്ങളും, കഥാപാത്രങ്ങളുടെ സംഘർഷങ്ങളും ആണ് സിനിമയിൽ. https://youtu.be/58Onuy5USTc ***The Salesman (2016)** പുതിയ വീട്ടിലേക്കു താമസം മാറിയ ദമ്പതികളാണ് എമാദും രണയും, ഒരിക്കൽ എമാദ് വീട്ടിൽ ഇല്ലാത്ത നേരത്ത് രണയെ ആരോ ആക്രമിക്കുന്നു, ഇയാളെ തേടിയുള്ള അന്വേഷണം ആണ് പിന്നീട് സിനിമയിൽ, സിനിമ കണ്ട് തീർക്കുമ്പോൾ ആക്രമാകാരിയോട് പോലും സഹതാപം തോന്നിക്കുന്നു എന്നതാണ് സിനിമയുടെ മാജിക്. https://youtu.be/r-61yYjKHHc