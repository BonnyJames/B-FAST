---
author: Beaumaris
categories:
- Entertainment
comment_count: 0
date: 2022-05-27 05:21:04
draft: false
image: https://cdn.boolokam.com/articles/2022/05/rrrhrhrh.jpg
like_count: 7260
share_count: 4520
tags:
- court
- malayalam movies
- Rohith Kp
title: സിനിമ മാറിയെങ്കിലും കോടതി രംഗങ്ങളുടെ കാര്യത്തിൽ വലിയ വ്യത്യാസം ഒന്നും വന്നിട്ടില്ല
view_count: 235840
---

**മലയാള സിനിമയിലെ ക്രിമിനൽ വിചാരണ** **Rohith Kp** കറങ്ങുന്ന ഗ്ലോബും ഒരു മേശയും ഒരു സെല്ലും ഉണ്ടേൽ അത് പോലീസ് സ്റ്റേഷനായി എന്ന് വിശ്വസിച്ചിരുന്ന ഒരു കാലഘട്ടത്തിൽ നിന്നും എത്രയോ മെച്ചപ്പെട്ട പോലീസ് സ്റ്റേഷനുകൾ മലയാള സിനിമയിൽ കാണാൻ തുടങ്ങിയെങ്കിലും കോടതി രംഗങ്ങളുടെ കാര്യത്തിൽ വലിയ വ്യത്യാസം ഒന്നും വന്നിട്ടില്ല . റിയലിസ്റ്റിക്കായി കഥ പറയാൻ ശ്രമിക്കുന്ന സിനിമകളിൽ പോലും വലിയ മാറ്റങ്ങൾ ഞാൻ കണ്ടിട്ടില്ല . ഈ അടുത്ത കാലത്ത് ഹിറ്റായ ഒരു സിനിമയിലെ പ്രധാന നെഗറ്റിവ് പോലും യാഥാർഥ്യവുമായി യാതൊരു ബന്ധവും ഇല്ലാത്ത കോടതി രംഗങ്ങൾ ആയിരുന്നു . സിനിമക്കാരൊക്കെ ക്രിമിനൽ പ്രൊസീജ്യർ കോഡ് പഠിക്കണമെന്നോ കോടതി രംഗം റിയാലിസ്റ്റിക്ക് ആക്കാൻ വേണ്ടി സിനിമയുടെ നീളം മണിക്കൂറുകൾ നീട്ടണമെന്നോ ഒന്നും ഞാൻ പറയുന്നില്ല . എന്നാൽ എങ്ങനെയെങ്കിലും കുറോച്ചൊക്കെ യാഥാർത്യവുമായി ബന്ധമുള്ള രീതിയിൽ കോടതി വിചാരണ രംഗങ്ങൾ എടുക്കാവുന്നതാണ് . &nbsp; ഇതുവരെ കോടതി കാണാത്തവർ പ്രത്യേകിച്ചും വിചാരയാനൊന്നും കാണാത്തവർക്ക് വേണ്ടിയാണ് ഞാൻ ചില കാര്യങ്ങൾ പോയന്റുകളായി എഴുതാൻ പോകുന്നത് . താല്പര്യമുള്ളവർ മാത്രം വായിക്കുക .: # പോലീസ് കേസ് fir ഇട്ട ശേഷം അന്വേഷണം ,അറസ്റ്റ് ,ജാമ്യം,കുറ്റപത്രം സമർപ്പിക്കൽ,ചാർജ്ജ് ഫ്രെയിം ചെയ്യൽ ,ഷെഡ്യൂൾ ചെയ്യൽ എന്നിങ്ങനെയുള്ള കാര്യങ്ങളൊക്കെ കഴിഞ്ഞാണ് കേസ് വിചാരണയ്ക്ക് വേണ്ടി പോസ്റ്റ് ചെയ്യുന്നത് .(മേൽപ്പറഞ്ഞ കാര്യങ്ങളെക്കുറിച്ച് വിശദമായി വേണേൽ വേറെ പോസ്റ്റിൽ പറയാം ) # പ്രോസിക്യൂഷൻ (പരാതിക്കാരൻ / സ്റ്റേറ്റ് ഭാഗം ) നൽകിയ പട്ടികയിലെ ക്രമപ്രകാരമാണ് കേസിലെ സാക്ഷികളെ വിസ്തരിക്കുക . ഇരയാക്കപ്പെട്ടയാൾ കേസിലെ ഒന്നാം സാക്ഷി ആയിരിക്കും .ഇരയാക്കപ്പെട്ടയാൾ മരണപ്പെട്ടാൽ സംഭവം കണ്ട വേറെ ആരെങ്കിലും ആയിരിക്കും ഒന്നാം സാക്ഷി. # പ്രോസിക്യൂഷൻ സാക്ഷിയെ ആദ്യ വിസ്താരം (ചീഫ് ) നടത്തേണ്ടത് പ്രോസിക്യൂട്ടറാണ് .പോലീസിൽ കൊടുത്ത മൊഴി കോടതി തെളിവിലേക്കെടുക്കുന്നത് വിസ്താരം നടത്തി മാർക്ക് ചെയ്ത ശേഷമായിരിക്കും.അല്ലാതെ ആദ്യം തന്നെ പ്രതിഭാഗം വക്കീൽ പോയി സാക്ഷിയോട് ചോദ്യം ചോദിക്കില്ല . # ചീഫിന് ശേഷം പ്രതിഭാഗം / ഡിഫൻസ് വക്കീൽ ക്രോസ് (എതിർ വിസ്താരം ) നടത്തും .സാക്ഷി പറഞ്ഞ സ്റ്റേറ്റ്മെന്റിലുള്ള വൈരുദ്ധ്യങ്ങളും മറ്റും ചൂണ്ടിക്കാട്ടിയും കേസുമായി നേരിട്ട് ബന്ധമുള്ള ചോദ്യങ്ങൾ ചോദിച്ചുമാണ് ക്രോസ് നടക്കുക . അല്ലാതെ കടംകഥയോ കുസൃതി ചോദ്യമോ അല്ലെങ്കിൽ വ്യക്തിപരമായ കാര്യങ്ങൾ ചോദിച്ചോ അല്ല . ക്രോസ് നടക്കുമ്പോൾ ആവശ്യമുള്ളത് ചോദിക്കാം എന്നല്ലതെ വക്കീലിനോട് സാക്ഷിയോട് സാഹിത്യം പറഞ്ഞ് ഡയലോഗ് അടിക്കാനൊന്നും സാധിക്കില്ല . # സാക്ഷി എന്തെങ്കിലും കള്ളം പറഞ്ഞു എന്ന് ബോധ്യപ്പെട്ടാൽ അവിടെ വെച്ച് സാക്ഷിയെ തെറി വിളിക്കുകയോ അല്ലെങ്കിൽ ''നോക്കണം യുവർ ഓണർ ...അയാൾ പറഞ്ഞത് കേട്ടില്ലേ '' എന്നൊക്കെ പറഞ്ഞ് വാദപ്രതിവാദം നടത്താനോ സാധിക്കില്ല . വാദം ഒരു കേസിന്റെ അവസാന ഘട്ടത്തിലാണ് നടക്കുന്നത് . പല സിനിമകളിലും വിചാരണയോടൊപ്പം വാദവും നടക്കുന്നത് കാണാറുണ്ട് . അവസാനം കണ്ട ഒരു സിനിമയിൽ ആദ്യ പോസിറ്റിംഗിൽ തന്നെ വിധി വരെ വന്നത് കാണാൻ സാധിച്ചു . &nbsp; ![](https://cdn.boolokam.com/articles/2022/05/rrrhrhrh.jpg) # പ്രതിഭാഗത്തിനോ പ്രോസിക്യൂഷനോ അധികമായി സാക്ഷികളെ വിസ്തരിക്കണം എന്നുണ്ടെങ്കിൽ കോടതിയിൽ സാക്ഷികളുടെ ലിസ്റ്റും ഒരു പെറ്റിഷനും കൊടുക്കണം . എന്നിട്ട് കോടതി അത് അംഗീകരിക്കണം . അല്ലതെ ബാക്ക് ബെഞ്ചിൽ ചുമ്മാ ഇരിക്കുന്ന ഒരാളെ ചൂണ്ടിക്കാട്ടി ''ഇയാളെ വിസ്തരിക്കാൻ അനുവദിക്കണം'' എന്ന് പറഞ്ഞാൽ ജഡ്ജ് അടക്കം എല്ലാവരും അത് പറഞ്ഞ വകീലിനോട് കോട്ട് ഊരി വെച്ചിട്ട് വേറെ വല്ല പണിക്കും പോകാൻ പറയാൻ സാധ്യതയുണ്ട് . # പ്രോസിക്യൂഷൻ സാക്ഷികളെ മുഴുവൻ വിസ്തരിച്ച ശേഷം മാത്രമേ പ്രതിയുടെ സാക്ഷികളെ വിസ്തരിക്കാൻ പറ്റുകയുള്ളു . അല്ലാതെ ഓരോ പക്ഷം പറയുന്ന സാക്ഷികളെ മാറി മാറി വിസ്തരിക്കാൻ പറ്റില്ല . # പ്രോസിക്യൂഷൻ തെളിവെടുപ്പ് കഴിഞ്ഞ ശേഷം crpc .313 വിസ്താരത്തിന്റെ സമയത്ത് മാത്രമേ പ്രതികൾക്ക് കോടതിയിൽ മിണ്ടാൻ അവകാശമുള്ളൂ . (പിന്നെ ഉള്ളത് ശിക്ഷ വിധിച്ച ശേഷം മാത്രമാണ് ). അതും കവല പ്രസംഗം ഒന്നും നടക്കില്ല. കുറ്റം ചെയ്തിട്ടില്ലെന്നും പിന്നെ പ്രതിയുടെ ഡിഫൻസുമാണ് ആ ഘട്ടത്തിൽ പറയുക . ഇതിനെല്ലാം ശേഷമാണ് വാദവും വിധിയുമൊക്കെ . രണ്ടര മണിക്കൂർ സിനിമയിൽ ഇതെല്ലാം കാണിക്കണം എന്ന് പറയാൻ പറ്റില്ല . എന്നാലും ഒറ്റ ദിവസംകൊണ്ട് വിധി വരുന്നതും ക്രോസ് വിസ്താരത്തിൽ കുസൃതി ചോദ്യം ചോദിക്കുന്നതുമൊക്കെ ഒഴിവാക്കാവുന്നതാണ് ... :