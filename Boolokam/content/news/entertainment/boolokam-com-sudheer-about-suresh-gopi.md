---
author: safwan
categories:
- Entertainment
comment_count: 0
date: 2022-05-30 10:26:04
draft: false
image: https://cdn.boolokam.com/articles/2022/05/images-10-6.jpeg
like_count: 118638
share_count: 32273
tags:
- Sudheer sukumaran
- suresh gopi
title: അദ്ദേഹം എന്തൊരു മനുഷ്യനാണ്, നന്ദി പറയാൻ ചെന്നപ്പോൾ മൈൻഡ് ചെയ്യാതെ പോയി. സുരേഷ്
  ഗോപിയിൽ നിന്നും ഉണ്ടായ ഞെട്ടിക്കുന്ന അനുഭവം പങ്കുവെച്ച് നടൻ സുധീർ
view_count: 2201493
---

മലയാളികളുടെ ഇഷ്ടപ്പെട്ട സുപരിചിതമായ നടന്മാരിൽ ഒരാളാണ് സുധീർ. കഴിഞ്ഞ കുറച്ചു കാലമായി അർബുദ രോഗബാധിതനായി ചികിത്സയിലായിരുന്നു അദ്ദേഹം ഇപ്പോൾ പങ്കു വച്ചിരിക്കുന്ന ഒരു അനുഭവമാണ് സോഷ്യൽ മീഡിയയിൽ വൈറലാകുന്നത്. തൻറെ ജീവിതത്തിലെ പ്രതിസന്ധിഘട്ടത്തിൽ തന്നെ സഹായിച്ച സുരേഷ്ഗോപിയെ കുറിച്ചാണ് താരം പറഞ്ഞത്.

  
"താരസംഘടന അമ്മയില്‍ നിന്ന് ഇന്‍ഷുറന്‍സ് അടക്കമുള്ള ഹെല്‍പ് ലഭിച്ചിട്ടുണ്ട്. പക്ഷേ എനിക്ക് എടുത്തു പറയേണ്ട കാര്യം മറ്റൊന്നാണ്. ആശുപത്രിയില്‍ കിടക്കുമ്പോള്‍ ഒരുപാട് പേര്‍ വന്ന് കാണുന്നുണ്ട്. എനിക്ക് എന്തു സഹായവും ചെയ്തു കൊടുക്കണം, എന്തു കാര്യത്തിനും കൂടെയുണ്ടാകണം, സാമ്പത്തികമൊന്നും അവനോട് ചോദിക്കരുത്, എന്തു ആവശ്യമുണ്ടെങ്കിലും എന്നോട് ചോദിക്കണം എന്നു ആശുപത്രി അധികൃതരോട് പറഞ്ഞ ഒരു നടനുണ്ട്; പേര് സുരേഷ് ഗോപി.

  
  
സുരേഷേട്ടന്റെ നമ്പര്‍ പോലും ആ സമയത്ത് എന്റെ കൈയിലില്ല. ആകെ മൂന്ന് സിനിമയെ അദ്ദേഹത്തിനൊപ്പം ചെയ്തിട്ടുള്ളൂ. ഫോണില്‍ക്കൂടി പോലും സംസാരിച്ചിട്ടില്ല. അങ്ങനെയുള്ള അദ്ദേഹം വിളിച്ച് എനിക്ക് എന്തുസഹായം വേണമെങ്കിലും ചെയ്തുകൊടുക്കണമെന്ന് പറയുകയാണ്.

![](https://cdn.boolokam.com/articles/2022/05/images-10-6.jpeg)

  
  
  
  
എന്റെ രോഗം അദ്ദേഹം എങ്ങിനെ അറിഞ്ഞു എന്നുപോലും എനിക്കറിയില്ല.ഇക്കഴിഞ്ഞ അമ്മയുടെ മീറ്റിംഗിന് അദ്ദേഹം എത്തിയപ്പോള്‍ നന്ദി പറയാന്‍ അടുത്തേക്ക് ചെന്നപ്പോഴേക്കും എന്നെ മൈന്‍ഡ് ചെയ്യാതെ അദ്ദേഹം പോയി. ഒന്നു നോക്കിയതു പോലുമില്ല. ഒരു താങ്ക്‌സ് പോലും കേള്‍ക്കാന്‍ അദ്ദേഹം ആഗ്രഹിച്ചില്ല. എന്തു മനുഷ്യനാണ് ഇതെന്ന് എനിക്ക് പിടികിട്ടുന്നില്ല. അദ്ദേഹം നമുക്ക് അഭിമാനമാണ്."-സുധീര്‍ പറഞ്ഞു.