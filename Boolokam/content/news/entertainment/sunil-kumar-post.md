---
author: Beaumaris
categories:
- Entertainment
comment_count: 0
date: 2023-01-05 15:16:16
draft: false
image: https://cdn.boolokam.com/articles/2023/01/b2-1024x475.jpg
like_count: 94387
share_count: 29118
tags:
- cinema
- Sunil Kumar
- ചിരിപ്പിച്ച മൂന്ന് ബോർഡുകൾ
title: ചിരിപ്പിച്ച മൂന്ന് ബോർഡുകൾ
view_count: 1313358
---

**ചിരിപ്പിച്ച മൂന്ന് ബോർഡുകൾ...** **Sunil Kumar** ചിരിപ്പിക്കാൻ എന്തിന് നടന്മാരും സംഭാഷണവും.ആദ്യത്തെത് നരേന്ദ്രൻമകൻ ജയകാന്തൻവക എന്ന ചിത്രത്തിലെതാണ്. പരുത്തിപ്പാറ എന്ന കുഗ്രാമത്തിൽ ഭാർഗവ ഫിനാൻസ് എന്നപേരിൽ ബ്ലേഡ്ബിസിനസ് നടത്തിക്കൊണ്ടിരിക്കുന്ന ഭാർഗവൻ (ശ്രീനിവാസൻ) എന്ന തട്ടിപ്പുകാരനായ കഥാപാത്രത്തിന്റെ സ്ഥാപനത്തിന്റെ ബോർഡ് ആണ്.. ആ ഇട്ടാവട്ടത്ത് ചില്ലറ നമ്പറുകളുമായി കഴിയുന്ന അയാളുടെ സ്ഥാപനത്തിന്റെ ഹെഡ് ഓഫീസ് എവിടെയാണ് എന്നെഴുതിയിരിക്കുന്നതിലാണ് ഇതിലെ തമാശ- ഫരീദാബാദ്!! ശ്രീനിവാസൻ തിരക്കഥ എഴുതിയ ചിത്രത്തിലെ ഈ തമാശയും അദേഹത്തിന്റെ വകയായിരിക്കാനാണ് സാധ്യത. ![](https://cdn.boolokam.com/articles/2023/01/b2-1024x475.jpg)രണ്ടാമത്തെ ബോർഡ് എഴുതിയിരിക്കുന്നത് ശ്രീധരന്റെ ഒന്നാം തിരുമുറിവിലെ 'അസ്വസ്ഥനായ'ആ സ്കൂൾ വിദ്യാർഥിയാണ്.. യദുകൃഷ്ണൻ അനശ്വരമാക്കിയ കഥാപാത്രം.. ഹെഡ്മാസ്റ്റർ ഒരു കാണ്ടാമൃഗമാണെന്ന് പ്രസ്താവിക്കുന്നത് കൂടാതെ സ്കൂൾമാനേജരുടെ കാൽതല്ലിയൊടിക്കാൻ ആഹ്വാനം ചെയ്യുന്നുമുണ്ട് ബോർഡുകളിലൂടെ..ഇതിന്റെയും തിരക്കഥ ശ്രീനിവാസനാണ്. ![](https://cdn.boolokam.com/articles/2023/01/b3-1024x707.jpg)മൂന്നാമത്തെ ബോർഡ് തിരുത്തൽവാദി എന്ന സിനിമയിലേതാണ്. സെപ്റ്റംബർ ഇരുപത്തിയഞ്ചാം തീയതി ട്രാൻസ്പോർട്ട് ജീവനക്കാർ പണിമുടക്കുന്നതല്ല എന്നാണ് ആ ബോർഡ് പ്രസ്താവിക്കുന്നത്.ട്രാൻസ്പോർട്ട് ജീവനക്കാർ മിന്നൽപണിമുടക്ക് നടത്തുന്നത് സർവ്വസാധാരണമായിരുന്ന അക്കാലത്ത് അവരെ ഒന്ന് 'താങ്ങാൻ'വേണ്ടി വെച്ചതാണോ ഈ ബോർഡ് എന്ന് സംശയമില്ലാതില്ല.