---
author: Beaumaris
categories:
- Entertainment
comment_count: 0
date: 2023-06-25 12:21:44
draft: false
image: https://cdn.boolokam.com/articles/2023/06/fwfggggggg.jpg
like_count: 48510
share_count: 11191
tags:
- b grade movies
- bollywood
- Featured
- sapna sappu
title: സപ്ന സപ്പു - ബോളിവുഡിൻ്റെ ബിഗ്രേഡ് രതിറാണി ..!
view_count: 1283511
---

**സപ്ന സപ്പു - ബോളിവുഡിൻ്റെ ബിഗ്രേഡ് ക്വീൻ..!** **Moidu Pilakkandy** 1980 മെയ് 1 ന് മഹാരാഷ്ട്രയിലെ നാസിക്കിൽ ഒരു മുസ്ലിം കുടുംബത്തിലാണ് സപ്ന ജനിച്ചത്. സറീന ഷെയ്ഖ് എന്നാണ് ശരിക്കുള്ള പേര്. സ്കൂൾ പഠനകാലത്ത് തന്നെ ഡാൻസിൽ തൽപരയായിരുന്നു. ഡാൻസിന് പുറമേ സ്കൂളിലെ കലോൽസവങ്ങളിലെ നാടകങ്ങളിൽ അഭിനയിച്ചും സറീന തിളങ്ങി. സ്കൂൾ പുരസ്കാര ചടങ്ങിലോ മറ്റോ അതിഥികളായി എത്തിയ സിനിമാപ്രവർത്തകരായ ചിലർ സറീനയെ അനുമോദിക്കുകയും മുംബൈയിൽ വന്നാൽ സിനിമയിൽ അവസരം കിട്ടാൻ സഹായിക്കാം എന്നു പറയുകയും ചെയ്തു. അവരുടെ വാക്ക് വിശ്വസിച്ച സറീന മുംബൈയിലേക്ക് വണ്ടികയറി അവർ പറഞ്ഞതുപോലെ അവരെ സമീപിച്ചു. എന്നാൽ അവരാരും തന്നെ സഹായിക്കാൻ കാര്യമായി സന്നദ്ധത പ്രകടിപ്പിച്ചില്ല. അവർ മുൻപ് പറഞ്ഞതൊക്കെ വെറും ഭംഗിവാക്കുകളായിരുന്നു എന്ന് സറീന തിരിച്ചറിഞ്ഞു. [](https://cdn.boolokam.com/articles/2023/06/ffwffgg.jpg)എങ്കിലും തോറ്റ് പിൻമാറാൻ സറീന തയ്യാറായില്ല. മുന്നോട്ട് വച്ച കാൽ പിറകോട്ടില്ല , അഭിനേത്രി ആവുമെന്ന തൻ്റെ സ്വപ്നം ഒരിക്കൽ സാക്ഷാത്കരിക്കും എന്ന മനോഭാവത്തിൽ മുംബൈയിൽ തന്നെ താമസിച്ച് നിരവധി ഓഡീഷനുകളിൽ പങ്കെടുത്തു. പലതിലും ഫലമുണ്ടാകാതെ സറീന പിടിച്ചു നിൽക്കാൻ ബുദ്ധിമുട്ടി. ആയിടെ ഒരു ടെലിവിഷൻ ആങ്കർ ജോലിക്കായുള്ള ഒരു ഇൻ്റർവ്യൂവിനായി സപ്ന മുബൈയിലെ ഒരു ടി.വി. സ്റ്റുഡിയോയിൽ എത്തി. എന്നാൽ ഇൻ്റർവ്യൂവിൽ സറീന തിരസ്കരിക്കപ്പെട്ടു. എങ്കിലും അവിടെവച്ച് സപ്നയുടെ ജീവിതത്തിലെ വഴിത്തിരിവുണ്ടായി. അവിടെ വിഷമിച്ച് നിൽക്കുന്ന അന്ന് 18 വയസ് മാത്രം പ്രായമുണ്ടായിരുന്ന സറീനയെ ആ ടെലിവിഷൻ സ്റ്റുഡിയോയിനടുത്ത് ഓഫീസ് ഉണ്ടായിരുന്ന ഒരു വ്യക്തി ശ്രദ്ധിച്ചു. മറ്റാരുമല്ല സംവിധായകനും പിന്നീട് ബോളിവുഡിൻ്റെ ബിഗ്രേഡ് സിനിമകളുടെ ബാദ്ഷായും ആയി മാറിയ സാക്ഷാൽ കാന്തി ഷാ. സപ്നയെ കാന്തി ഷാ തൻ്റെ ഓഫീസിലേക്ക് വിളിപ്പിക്കുകയും എന്താണ് വിഷമം എന്ന് തിരക്കുകയും ചെയ്തു. അവിടെവച്ച് സറീന കാന്തി ഷായോട് തൻ്റെ ആക്ട്രസ് ആവണമെന്നുള്ള സ്വപ്നവും ലക്ഷ്യവും തുറന്നുപറഞ്ഞു. സറീനയുടെ സൗന്ദര്യത്തിൽ ആകൃഷ്ടനായ കാന്തി ഷാ സറീനയെ തൻ്റെ സിനിമയിൽ അഭിനയിക്കാൻ താൽപര്യമുണ്ടോ എന്നും ചോദിച്ചു. ഒട്ടും മടിക്കാതെ സറീന ആ ഓഫർ സ്വീകരിച്ചു. അങ്ങനെ ടെലിവിഷൻ ആങ്കർ റോളിനായി വന്ന് തിരസ്കരിക്കപ്പെട്ട അതേ ഇടത്ത് വച്ച് അതിനേക്കാൾ വലിയ ഓപ്പർച്യൂണിറ്റി സറീനയ്ക്ക് കൈവന്നു. [![](https://cdn.boolokam.com/articles/2023/06/fwfggggggg.jpg)](https://cdn.boolokam.com/articles/2023/06/fwfggggggg.jpg)ദശലക്ഷക്കണക്കിന് ആളുകളുടെ സ്വപ്നമായ ബോളിവുഡിലേക്കുള്ള എൻട്രി. തൻ്റെ പുതിയ സിനിമയ്ക്കായി സറീനയ്ക്ക് കാന്തിഷാ സപ്ന എന്ന സ്ക്രീൻ നെയിം നൽകി. അങ്ങനെ സറീന ഷെയ്ഖ് സിനിമയിൽ സപ്നയായി. ആ പേര് അന്വർത്ഥമാക്കുന്ന രീതിയിൽ സപ്ന പിൽക്കാലത്ത് ബിഗ്രേഡ് ആരാധകരായ പ്രേക്ഷകരുടെ സ്വപ്നറാണിയായി മാറി. സിനിമയിലെ ഒരു വലിയ കൂട്ടുകെട്ട് അവിടെ ആരംഭിച്ചു. പിന്നീട് നിരവധി ആരാധകരെ നേടിയ കാന്തി ഷാ - സപ്ന കൂട്ടുകെട്ട്. പ്രിയദർശൻ - ലാലേട്ടൻ, ഐ.വി.ശശി - മമ്മുക്ക,ഐ.വി.ശശി - സീമ, ഷാജികൈലാസ് - സുരേഷ് ഗോപി, പി.ചന്ദ്രകുമാർ - അഭിലാഷ എന്നിവരെ പോലെ വൻ തരംഗം ഉണ്ടാക്കിയ ഒരു ഡയറക്ടർ - ആക്ടർ/ആക്ട്രസ് കോംബോ ആയിരുന്നു അത്. കാന്തി ഷാ സംവിധാനം ചെയ്ത് മിഥുൻ ചക്രവർത്തി നായകനായി 1998 ൽ പുറത്തിറങ്ങിയ "ഗുണ്ട" ആണ് സപ്നയുടെ ആദ്യ പടം. ഇതിൽ മിഥുൻ ചക്രവർത്തിയുടെ അനിയത്തിറോളിൽ ശ്രദ്ധിക്കപ്പെട്ടു. റിലീസ് ഡേ വൻ ഗ്രോസ് നേടിയ ഈ സിനിമ പക്ഷെ എക്സ്ട്രീം വയലൻസ് രംഗങ്ങളും സ്ത്രീകൾക്കെതിരായുള്ള അതിക്രമ രംഗങ്ങളും ഒബ്സീൻ ഡയലോഗുകളും ഉള്ളതിനാൽ സിനിമകണ്ട മുംബൈയിലെ ചില കോളേജ് വിദ്യാർത്ഥിനികൾ അടക്കം നിരവധി ആളുകളുടെ പരാതി ലഭിച്ചതിനാൽ സെൻസർ ബോർഡ് ഇടപെട്ട് തീയേറ്ററിൽ നിന്നും പിൻവലിക്കേണ്ടിവന്നു. എന്നാൽ അതിനകം തന്നെ ബോക്സോഫീസ് കളക്ഷൻവൈസ് ഇതൊരു ആവറേജ് ഹിറ്റ് സ്റ്റാറ്റസ് നേടിക്കഴിഞ്ഞിരുന്നു. പിന്നെ വിസിഡികൾ ഇറക്കി വൻതോതിൽ വിറ്റഴിഞ്ഞ് നല്ല ലാഭം നേടുകയും ഒരു കൾട്ട് സ്റ്റാറ്റസ് ഈ സിനിമ നേടുകയും ചെയ്തു. ഗുണ്ട മെയ്ൻസ്ട്രീം പടമായിരുന്നെങ്കിലും പിന്നീട് കാന്തി ഷായും സപ്നയും ബിഗ്രേഡ് പടങ്ങളിലേക്ക് ചുവടുമാറ്റി. അങ്ങനെ നിരവധി ബാക്ക് ടു ബാക്ക് ബിഗ്രേഡ് പടങ്ങൾ കാന്തി ഷാ സംവിധാനം ചെയ്ത് പുറത്തിറങ്ങി. എല്ലാത്തിലും സപ്നയായിരുന്നു നായിക. ആലങ്കാരികമായി പറഞ്ഞാൽ എണ്ണിയാലൊടുങ്ങാത്ത ബിഗ്രേഡ് പടങ്ങൾ ഈ ടീം പുറത്തിറക്കിയിട്ടുണ്ട്. അതും ഹൊറർ, റോമാൻസ്, ആക്ഷൻ , ഫോറസ്റ്റ് ബെയ്സ്ഡ് തുടങ്ങി എല്ലാ ജോണറിലും ഉൾപ്പെട്ട ബിഗ്രേഡ് സിനിമകൾ. 1999 ൽ 10 പടങ്ങൾ ഇവരുടേതായി പുറത്തിറങ്ങിയപ്പോൾ 2000 ൽ അത് 15 പടങ്ങളായി വർദ്ധിച്ചു. 2001 ൽ 14 ഉം 2002 ൽ 11 ഉം 2003 ൽ 13 ഉം 2004 ൽ 11 ഉം പടങ്ങൾ ഇറക്കി സപ്ന - കാന്തി ഷാ ടീം ജൈത്രയാത്ര തുടർന്നു. മലയാളത്തിൽ അടക്കം മറ്റുഭാഷകളിൽ ഏതാണ്ട് 2003-2004 കാലത്തോടെ ബിഗ്രേഡ് തരംഗം അവസാനിച്ചിട്ടും കാന്തി ഷായും സപ്നയും 2006 വരെ പിന്നെയും മുന്നോട്ടുപോയി. 2005 ൽ അത് 6 പടങ്ങളായി ചുരുങ്ങിയപ്പോൾ 2006 ൽ 3 പടങ്ങളായി ചുരുങ്ങി. ഈ തരംഗം പൂർണമായും കെട്ടടങ്ങിയതിനാലും വ്യാജ സിഡികൾ അനധികൃതമായി പുറത്തിറങ്ങുന്നതിനാലും സർക്കാർ/സെൻസർ ബോർഡ് പഴയപോലെ സപ്പോർട്ടീവ് അല്ലാത്തതിനാലും ഇനി മുന്നോട്ടു പോവുന്നത് ലാഭകരമല്ലെന്നും മാർക്കറ്റ് വാല്ല്യു കുറഞ്ഞെന്നും മനസിലായതിനാൽ കാന്തിഷാ ഇത്തരം പടങ്ങൾ എടുക്കുന്നത് താൽകാലികമായി നിർത്തിവച്ചു. [![](https://cdn.boolokam.com/articles/2023/06/dqdffffff-768x1024.jpeg)](https://cdn.boolokam.com/articles/2023/06/dqdffffff.jpeg)1999 ൽ പുറത്തിറങ്ങിയി Maut ആണ് സപ്നയുടെ ആദ്യ ബിഗ്രേഡ് ചിത്രം. 2006 ൽ പുറത്തിറങ്ങിയ Free Entry ആണ് ഈ തരംഗകാലത്ത് സപ്ന അഭിനയിച്ച അവസാന സിനിമ. ഈ കാലയളവിനുള്ളിൽ പുറത്തിറങ്ങിയ ശെയ്ത്താൻ താന്ത്രിക്, കവിത മൈ ലൗ , ഭൂത് കാ ഡർ, ഡ്രാക്കുള, മുന്നീഭായ്, ഘോപ്ടി - ദി സ്കൾ , ഖൂനി ഇലാക്ക, ഡാക്കു സുൽത്താന, ഭയാനക് മൗത്, ഡാക്കു രാംകാലി, ഭായ് താക്കൂർ, ജംഗ്ലീ ടാർസൻ, ഹീറോയിൻ നമ്പർ വൺ, ബദ്ലാ ഷേർനീ കാ, സെൻസർ , ജംഗിൾ ഹീറോ, രേഷ്മ ഔർ സുൽത്താൻ, ഡ്യൂപ്ലിക്കേറ്റ് ഷോലെ, ദർവാസ, പ്യാസി ഭൂത്നി പ്യാസി ഹൈവാൻ, പ്രേം സൂത്ര, മൗത് കെ പീച്ചേ മൗത്, ജംഗിൾ കെ ഷോലെ, ഡെയ്ഞ്ചറസ് നൈറ്റ്, രാത്തോം കി റാണി, ഖൂനി, കാം ജ്വാല , ജംഗ്ലീ ഷേർനി, ഗരം , അങ്കൂർ , വീരാന എന്നിവ അതിൽ ചിലതാണ്. കാന്തി ഷായുടെ പടങ്ങളിലൂടെ ബോളിവുഡിൻ്റെ ഒരു കാലത്തെ ടോപ്പ് നായകരായ ധർമ്മേന്ദ്ര , മിഥുൻ ചക്രവർത്തി എന്നിവരുമായും ശക്തി കപൂർ, റാസാ മുറാദ് എന്നീ പ്രമുഖരുമൊത്തും അഭിനയിക്കാൻ സപ്നയ്ക്ക് സാധിച്ചു. അതിനിടെ സ്പനയും കാന്തിഷായും ലിവിങ് റിലേഷനിലാണെന്നും കാന്തി ഷാ സപ്നയെ വിവാഹം കഴിച്ചു എന്നൊക്കെ ഗോസിപ്പുകൾ പരന്നു. എന്നാൽ സ്പന അതൊക്കെ നിഷേധിക്കുകയാണുണ്ടായത്. 2013 ജൂലൈ 20 ന് സപ്ന ഗുജറാത്തിൽ നിന്നുള്ള വ്യവസായിയായ രാജേഷ് ഗോയലിനെ വിവാഹം കഴിച്ചു . അവർക്ക് ഒരു മകനുണ്ട്, ശൗര്യ. വിവാഹശേഷം, സപ്ന ഭർത്താവിനൊത്ത് ഗുജറാത്തിലേക്ക് താമസം മാറ്റി. എന്നാൽ ദാമ്പത്യജീവിതം പുഷ്പശയ്യയായിരുന്നില്ല സപ്നയ്ക്ക്. ഭർത്താവുമായുള്ള അഭിപ്രായവ്യത്യാസങ്ങളും തർക്കങ്ങളേയും തുടർന്ന് വീണ്ടും സിനിമയിൽ സജീവമാകാൻ മകനൊപ്പം മുംബൈയിലേക്ക് മടങ്ങി. അവർ ഒന്നിലധികം ഭാഷകളിലെ വിവിധ സിനിമകളിൽ അഭിനയിച്ചു പിന്നീട് വീണ്ടും കാന്തി ഷായുമായി ചേർന്ന് 2014 ൽ MMS Kaand എന്ന പടത്തിലൂടെ സപ്ന സിനിമയിൽ തിരിച്ചുവരവിന് ശ്രമിച്ചു. 2015 ൽ സപ്നാ കീ ജവാനി എന്ന പടത്തിൽ സപ്ന എന്ന പേരിൽ തന്നെ അഭിനയിച്ചു. 2018 ൽ മാഡം എന്ന പടത്തിലും അഭിനയിക്കുകയുണ്ടായി. എന്നാൽ സിനിമയിൽ ഇനി വലിയ പ്രതീക്ഷ വേണ്ടെന്ന് തിരച്ചറിഞ്ഞ സപ്ന 2019 ൽ വെബ് സീരീസ് രംഗത്തേക്ക് ചുവടുമാറ്റി. Fliz/Nueflix പോലുള്ള OTT പ്ലാറ്റ്ഫോമുകളിലേക്കും സ്വന്തമായി സൈറ്റ് നിർമ്മിച്ചും ആക്ടീവ് ആവാൻ തുടങ്ങി. 2020 ൽ കൊറോണ സമയത്ത് Fliz/ ന്യൂഫ്ലിക്‌സ് എന്ന OTT പ്ലാറ്റ്‌ഫോമിൽ പുറത്തിറങ്ങിയ 4-എപ്പിസോഡുകളുടെ "ആപ് കീ സ്വപ്ന ഭാഭി" എന്ന വെബ് സീരീസിലെ ചൂടൻ അവതാരത്തിലൂടെ സപ്‌ന വീണ്ടും തരംഗം സൃഷ്ടിച്ച് നിരവധി കണ്ണുകളെ കീഴടക്കി. ഈ സീരീസ് തൽക്ഷണം ഹിറ്റായി, ദശലക്ഷക്കണക്കിന് ട്രാഫിക് നേടി, പ്ലാറ്റ്‌ഫോമിന്റെ സെർവറുകൾ തകരാറിലായതിനാൽ അധികമായി ഒന്ന് ഇൻസ്റ്റാൾ ചെയ്യേണ്ടിവന്നു. അങ്ങനെ അവൾക്ക് 'സെർവർ ക്രാഷർ' എന്നും 'ഇന്റർനെറ്റ് ട്രാഫിക് ജനറേറ്റർ' എന്നും വിളിപ്പേര് ലഭിച്ചു. [![](https://cdn.boolokam.com/articles/2023/06/dqdfffg.jpg)](https://cdn.boolokam.com/articles/2023/06/dqdfffg.jpg)സപ്ന സ്വന്തമായി വെബ് സീരീസുകൾ പ്രൊഡ്യൂസ് ചെയ്യാനും സംവിധാനം ചെയ്യാനും ആരംഭിച്ചു. അങ്ങനെ Fliz Movies ന് വേണ്ടി താൻ മുൻപ് കൂടെ അഭിനയിച്ച സഹപ്രവർത്തകയായ ഒരു പഴയകാല നടിയായ കഞ്ചനെ അഭിനയരംഗത്ത് തിരിച്ചുകൊണ്ടുവരാനും സപ്നയ്ക്കായി. കഞ്ചനെ തിരിച്ചു കൊണ്ടുവന്നത് Fliz Movies ന് ഗുണകരമായി. കഞ്ചൻ അഭിനയിച്ച ആ സീരീസ് വൻ ഹിറ്റായി ലാഭം ഉണ്ടാക്കി. Fliz/Nueflix ൽ സപ്നയ്ക്ക് ഷെയർ ഉണ്ടെന്നും അവരുടെ Stakeholder ആണെന്നും അഭ്യൂഹങ്ങളുണ്ട്. നിലവിൽ വെബ്സീരീസ് രംഗത്ത് തന്നെ ഫോക്കസ് ചെയ്യാൻ ശ്രമിക്കുകയാണ് സപ്ന. 1998 മുതൽ 2020 വരെ നീണ്ട തൻ്റെ സിനിമാ ജീവിതത്തിൽ 250 ൽ അധികം പടങ്ങളിൽ സപ്ന അഭിനയിച്ചിട്ടുണ്ട്. ഹിന്ദിക്ക് പുറമേ ഗുജറാത്തി, ഭോജ്പുരി ഭാഷകളിലും സപ്ന അഭിനയിച്ചിട്ടുണ്ട്. അഭിനേത്രി എന്നതിന് പുറമേ സംവിധായകയായും നിർമ്മാതാവായും സിനിമയുടെ മറ്റു മേഖലകളിലും സപ്ന പ്രവർത്തിച്ചു. ചന്ദ്രേട്ടൻ കണ്ടെത്തിയ മാണിക്യമായ അഭിലാഷയെ പോലെ കാന്തി ഷാ കണ്ടെത്തിയ മരതകമാണ് സപ്ന. ബിഗ്രേഡ് സിനിമയ്ക്ക് ഇത്രയധികം സംഭാവന ചെയ്ത മറ്റൊരു സംവിധായകനും അഭിനേത്രിയും ഇന്ത്യൻ സിനിമയിൽ ഉണ്ടാവില്ല. അഭിനയപാടവം കൊണ്ടും ഡയലോഗ് ഡെലിവറികൊണ്ടും സൗന്ദര്യാത്മക രംഗങ്ങൾകൊണ്ടും ജനലക്ഷങ്ങളെ ത്രസിപ്പിച്ച ബിഗ്രേഡ് ബോളിവുഡിൻ്റെ ഒരുകാലത്തെ സെൻസേഷനായ ഈ മികച്ച കലാകാരിക്ക് ആശംസകൾ അർപ്പിച്ചുകൊണ്ട് നിർത്തുന്നു. ❤️