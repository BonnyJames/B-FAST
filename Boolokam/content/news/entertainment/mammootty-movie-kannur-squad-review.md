---
author: Beaumaris
categories:
- Entertainment
comment_count: 0
date: 2023-09-28 15:32:30
draft: false
image: https://cdn.boolokam.com/articles/2023/09/vcv.jpg
like_count: 9547
share_count: 2935
tags:
- kannur squad
- mammootty
- review
title: ത്രില്ലടിപ്പിക്കുന്ന കണ്ണൂർ സ്‌ക്വാഡ് ..!
view_count: 191649
---

**ത്രില്ലടിപ്പിക്കുന്ന കണ്ണൂർ സ്‌ക്വാഡ്..!!** **തീയറ്റർ : വിസ്മയ സിനിമാസ്, പെരിന്തൽമണ്ണ** **Genre : ത്രില്ലെർ** **നാരായണൻ** അധികം ഹൈപ്പ് ഒന്നുമില്ലാതെ ആണ് സുഹൃത്ത് കൂടിയായ അഖിൽ വി ജെ അസിസ്റ്റന്റ് ഡയറക്ടർ ആയി പ്രവർത്തിച്ച മമ്മൂട്ടി ചിത്രം കണ്ണൂർ സ്‌ക്വാഡ് തീയറ്ററിൽ എത്തിയത്. ഹൈപ്പ് ഒന്നുമില്ലെങ്കിലും നല്ല സിനിമയാണെങ്കിൽ മലയാളത്തിൽ സൂപ്പർ ഹിറ്റ് ആകും എന്നതിന് തെളിവാണ് സിനിമ കഴിഞ്ഞ് തീയറ്ററിന് മുന്നിൽ കണ്ട ജനത്തിരക്ക്. വളരെ മികച്ച മേക്കിങ് അവകാശപ്പെടാനുള്ള നല്ല ഉഷാർ റോഡ് മൂവി ത്രില്ലെർ ആണ് കണ്ണൂർ സ്‌ക്വാഡ്. ഇത്തരം ചിത്രങ്ങൾക്ക് 'തീരൻ അധികാരം ഒണ്ട്ര്' എന്ന തമിഴ് സിനിമ ഉണ്ടാക്കിയ ഒരു ബെഞ്ച്മാർക് ഉണ്ട്. ആ ബെഞ്ച്മാർക്കിന് ഒപ്പം എത്താൻ അതിന് പിൻപറ്റി എത്തിയ ഇത്തരം ചിത്രങ്ങൾക്കൊന്നും തന്നെ നിർഭാഗ്യവശാൽ സാധിച്ചിരുന്നില്ല. എന്നാൽ കണ്ണൂർ സ്‌ക്വാഡ് അവിടെ വിജയിച്ചിരിക്കുന്നു എന്ന് നിസംശയം പറയാം. ആദ്യം മുതൽ അവസാനം വരെ പ്രേക്ഷകരെ സിനിമയിലേക്ക് ഇമോഷണലി കണക്ട് ആക്കി നിർത്താൻ സംവിധായകനും തിരക്കഥാകൃത്തിനും സാധിച്ചിട്ടുണ്ട്. സിനിമയുടെ മൂഡ് നിലനിർത്താൻ സുഷിൻ ശ്യാം കൈകാര്യം ചെയ്ത പശ്ചാത്തല സംഗീതത്തിന് സാധിച്ചിട്ടുണ്ട്. ![](https://cdn.boolokam.com/articles/2023/09/vcv.jpg)മമ്മൂട്ടിയുടെ വളരെ മികച്ച പ്രകടനമാണ് കണ്ണൂർ സ്‌ക്വാഡിൽ ഉള്ളത്. മിതമായ അഭിനയം ഒരു സിനിമക്ക് എങ്ങനെ മുതൽക്കൂട്ടാകുന്നു എന്നത് മമ്മൂട്ടിയുടെ ഈ ചിത്രത്തിലെ അഭിനയം നോക്കിയാൽ മനസിലാകും. ഏറെ നാളുകൾക്കു ശേഷമാകും മമ്മൂക്ക മികച്ച രീതിയിൽ ആക്ഷൻ കൈകാര്യം ചെയ്യുന്നതും. മമ്മൂട്ടിയുടെ ഉജ്വല പ്രകടനം സിനിമയുടെ ഏറ്റവും പ്ലസ് പോയിന്റ് ആണ്. റോണി ഡേവിഡ്, അസീസ്, ശബരീഷ് എന്നിവരും മിന്നുന്ന പ്രകടനമായിരുന്നു. കിഷോറിന്റെ അഭിനയം കൂടുതൽ ഇഷ്ടമായി. ![](https://cdn.boolokam.com/articles/2023/09/184-784x441-1.jpg)കുറച്ചൊക്കെ റിയാലിറ്റിയുമായി ചേർന്ന് നിൽക്കുന്ന ഒരു പോലീസ് ഇൻവെസ്റ്റിഗേഷൻ ത്രില്ലെർ എന്ന നിലയിൽ കണ്ണൂർ സ്‌ക്വാഡ് വൻ വിജയമാണ്. ആ genre നോടും പ്രേക്ഷകരോടും പൂർണ നീതി പുലർത്തുക എന്നത് ചില്ലറ കാര്യമല്ല. കണ്ണൂർ സ്‌ക്വാഡിന്റെ അണിയറ പ്രവർത്തകർക്ക് അഭിനന്ദനങ്ങൾ.. https://youtu.be/j7uWUMd_ItE വാൽകഷ്ണം : പ്രേക്ഷകനോട് പ്രതിബദ്ധത ഇല്ലാതെ ഇതുപോലെയുള്ള വിഷയങ്ങൾ സിനിമയിൽ കൈകാര്യം ചെയ്യുമ്പോൾ ആണ് കുറ്റവും ശിക്ഷയും പോലെയുള്ള ഉറക്ക ഗുളികകൾ ഉണ്ടാകുന്നത്. രാജീവ്‌ രവി ഇഷ്ടമുള്ള സംവിധായകൻ ആണ്. കമ്മട്ടിപാടം മലയാളത്തിലെ ഏറ്റവും നല്ല സിനിമകളിൽ ഒന്നാണ്.. പക്ഷേ സിനിമയെടുക്കുക എന്ന സ്വന്തം സംതൃപ്തി മാത്രം ആലോചിക്കുകയും പ്രേക്ഷ്‌കർ എന്ന സമൂഹത്തെ മറക്കുകയും ചെയ്യുമ്പോൾ പലപ്പോഴും ഒട്ടും എൻഗേജിങ് അല്ലാത്ത കുറ്റവും ശിക്ഷയും പോലെയുള്ള ചിത്രങ്ങൾ ഉണ്ടാകും. കണ്ണൂർ സ്‌ക്വാഡ് ഈ ഒരു ജേർണരിൽ മലയാളത്തിലെ ഒരു ബെഞ്ച്മാർക്ക് തന്നെയാകുന്നതും വ്യത്യസ്തമാകുന്നതും പ്രേക്ഷകരോടുള്ള ഈ കമ്മിറ്റ്മെന്റ് ഡയറക്ടറും ടീമും പുലർത്തിയതുകൊണ്ടാണ്.