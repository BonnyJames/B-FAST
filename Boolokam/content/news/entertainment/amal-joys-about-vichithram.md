---
author: Beaumaris
categories:
- Entertainment
comment_count: 0
date: 2022-10-17 05:23:32
draft: false
image: ''
like_count: 4597
share_count: 2806
tags:
- ACHU VIJAYAN
- shine tom chacko
- vichithram movie
title: പുത്തൻ രീതിയിലുള്ള ഹൊറർ ട്രീറ്റ്മെന്റ് ആണ് പടം
view_count: 216724
---

**Amal Joys** ഹൊറർ എലെമെന്റ്സ് ഈ ഇടയായി പല സിനിമകളിൽ കണ്ടു വരുന്നുണ്ടെങ്കിലും വളരെ കോൺവിൻസിങ് ആയും ആപ്റ്റ് ആയും തോന്നിയത് വിചിത്രം കണ്ടപ്പോളാണ്. പോരാത്തതിന് തമിഴിൽ ഒക്കെ ചവറു പോലെ ഇറങ്ങുന്ന ഹൊറർ കോമഡി മലയാളത്തിൽ ഒത്തിരി കണ്ടിട്ടില്ല. വന്നതിൽ പകുതിയും വിജയിച്ചതുമില്ല. അവിടെയാണ് വിചിത്രം വ്യത്യസ്തമാവുന്നത്. സ്ഥിര ക്‌ളീഷേ പലതും ഈ സിനിമയിൽ കണ്ടെന്നു വരില്ല. എന്നിരുന്നാലും ഒരു ഹോണ്ടഡ് വീട് ഇതിലും ഉണ്ട് പക്ഷെ ഈ വീട് നിഗൂഢതകളുടെയും രഹസ്യങ്ങളുടെയും വീടാണ്. ഇരുട്ട് മുറിയും നിർത്താതെ അലമുറ കേൾക്കുന്ന രാത്രിയൊന്നും അല്ല വളരെ എസ്തെറ്റിക് ആയുള്ള വീടും പരിസരവും മനോഹരമായ തടാക തീരവും ഒക്കെ ആയി പുത്തൻ രീതിയിലുള്ള ഹൊറർ ട്രീറ്റ്മെന്റ് ആണ് പടം. രണ്ടു സ്ത്രീകളുടെ കൂടിക്കാഴ്ചയിൽ തുടങ്ങുന്ന സിനിമ പിന്നീട് ഒരു അമ്മയുടെയും അഞ്ചു ആണ്മക്കളുടെയും ജീവിതത്തിലൂടെ ആണ് പുരോഗമിക്കുന്നത്. അവരുടെ പ്രതിസന്ധികൾ അവരെ എത്തിക്കുന്നത് പണ്ട് വേണ്ടെന്നു വെച്ച കുടുംബവീട് പരിപാലിക്കാൻ ആണ്.പിന്നീട് പുത്തന്കൂര് എന്ന ആ വീട് അവർക്കു വേണ്ടി കരുതി വെച്ചിരിക്കുന്നത് എന്താണ് സിനിമയുടെ കഥാഗതി. എഡിറ്റർ ആയിരുന്ന അച്ചു വിജയൻ ആദ്യമായി സംവിധാനം ചെയുന്ന സിനിമയാണ് വിചിത്രം. ഇതിന്റെ എഡിറ്ററും അച്ചു വിജയൻ തന്നെ ആണ്. സിനിമാട്ടോഗ്രഫിയും ബാക്ക്ഗ്രൗണ്ട് സ്കോറും എടുത്ത് പറയേണ്ട ഘടകങ്ങൾ ആണ്. തീയറ്റർ സ്‌പീരിയൻസ് മസ്റ്റ് ആണ് വിചിത്രത്തിന്.