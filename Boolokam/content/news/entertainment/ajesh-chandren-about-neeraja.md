---
author: Beaumaris
categories:
- Entertainment
comment_count: 0
date: 2023-06-02 10:58:38
draft: false
image: ''
like_count: 27333
share_count: 6259
tags:
- neeraja malayalam movie
- neeraja movie
- Rajesh k Raman
- Sruthi ramachandran
title: '"എൻറെ ശാരീരിക ആവശ്യങ്ങൾ നിറവേറ്റി തരുമോ" എന്ന് ഒരു പെണ്ണ് പച്ചയ്ക്ക് ചോദിക്കുന്നിടത്ത്
  നിങ്ങളുടെ നെറ്റി ചുളിയുന്നുവോ ?'
view_count: 613883
---

**Ajesh Chandren** "എൻറെ ശാരീരിക ആവശ്യങ്ങൾ നിറവേറ്റി തരുമോ" എന്ന് ഒരു പെണ്ണ് പച്ചയ്ക്ക് ചോദിക്കുന്നിടത്ത് നിങ്ങളുടെ നെറ്റി ചുളിയുന്നുവെങ്കിൽ നിങ്ങൾ ഉറപ്പായും നീരജ എന്ന സിനിമ കാണണം... അസഭ്യമില്ലാതെ അശ്ലീലമില്ലാതെ ലൈംഗികത ഏറ്റവും വൃത്തിയായി പറഞ്ഞിരിക്കുന്ന ഒരു സിനിമയാണ് രാജേഷ് കെ രാമൻ രചനയും സംവിധാനവും നിർവഹിച്ച നീരജ [](https://cdn.boolokam.com/articles/2023/06/iiiiiio.jpg)നീരജ കണ്ടു, കവിത പോലെ വളരെ മനോഹരമായ ഒരു സിനിമ. ഇതുവരെ ആരും പറയാത്ത ഒരു സബ്ജറ്റ് എത്ര ഭംഗിയായിട്ടാണ് രാജേഷ് കെ രാമൻ പറഞ്ഞത്. പങ്കാളി നഷ്ടപ്പെട്ട ഒരു സ്ത്രീയുടെ ലൈംഗികാവശ്യം തുറന്നു പറയാൻ പോലും പറ്റാത്ത ഒരു സാമൂഹ്യ വ്യവസ്ഥിതി നിലനിൽക്കുന്ന ഒരു നാട്ടിൽ ഈ വിഷയം അവതരിപ്പിക്കാൻ സംവിധായകൻ കാണിച്ച ധൈര്യത്തിനാണ് ആദ്യത്തെ സല്യൂട്ട്. https://youtu.be/F8RezGsOVho തൊട്ടാൽ പൊള്ളുന്ന വിഷയം ലൈംഗികതയുടെ അതിപ്രസരമില്ലാതെ ആർക്കും കുടുംബസമേതം തിയേറ്ററിൽ വന്നിരുന്നു കാണാവുന്ന രീതിയിലാണ് ചിത്രീകരിച്ചിരിക്കുന്നത്.. പത്മരാജൻ, ഭരതൻ സിനിമകൾ പോലെ കൊതിയൂറുന്ന പ്രണയവും രതിയും ബന്ധങ്ങളുടെ തീവ്രതയും കൊണ്ട് ഉള്ളുനിറയ്ക്കുന്ന സിനിമയാണ് നീരജ. ക്യാമറ കൊണ്ട് തിരശീലയിൽ ചിത്രപ്രദർശനം ഒരുക്കിയിരിക്കുകയാണ് രാകേഷ് കെ നാരായണൻ.മെയിൻ ക്യാരക്ടർ ചെയ്ത ശ്രുതി രാമചന്ദ്രൻ, ജിനു, ഗുരുസോമസുന്ദരം തുടങ്ങി എല്ലാവരും മികച്ച പ്രകടനം കാഴ്ച വച്ചിരിക്കുന്നു. സച്ചിൻ്റെ സംഗീതവും പശ്ചാത്തല സംഗീതവും അതിഗംഭീരം. നീരജയ്ക്ക് നിറംചാർത്തിയ എല്ലാ പ്രിയപ്പെട്ടവർക്കും അഭിനന്ദനങ്ങൾ.