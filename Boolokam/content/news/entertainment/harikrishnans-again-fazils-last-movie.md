---
author: Beaumaris
categories:
- Entertainment
comment_count: 0
date: 2022-08-12 15:37:17
draft: false
image: ''
like_count: 64660
share_count: 25272
tags:
- Aimanom Sajan
- Fazil (director)
- harikrishnans
- mammootty
- mohanlal
title: ഹരികൃഷ്ണൻസ് വീണ്ടും ! തന്റെ സംവിധാനത്തിൽ ഒരുങ്ങുന്ന അവസാന ചിത്രമെന്ന് ഫാസിൽ
view_count: 1547368
---

**25 വർഷങ്ങൾക്ക് ശേഷം ഹരികൃഷ്ണൻസ് വീണ്ടും ! തന്റെ സംവിധാനത്തിൽ ഒരുങ്ങുന്ന അവസാന ചിത്രമെന്ന് ഫാസിൽ** **അയ്മനം സാജൻ** മലയാള സിനിമയിലെ സൂപ്പർതാരങ്ങളായ മമ്മൂട്ടിയും മോഹൻലാലും അവസാനമായി പ്രധാന വേഷങ്ങളിൽ ഒന്നിച്ചെത്തിയ ചിത്രമായിരുന്നു ഹരികൃഷ്ണൻസ്. ഇപ്പോൾ പുറത്തുവരുന്ന ഏറ്റവും പുതിയ വാർത്തകൾ പ്രകാരം 1998ൽ പുറത്തിറങ്ങിയ ചിത്രത്തിന്റെ രണ്ടാം ഭാഗത്തിന് തയ്യാറെടുക്കുകയാണ് സംവിധായകനായ ഫാസിൽ. മലയാളത്തിലെ നിരവധി ഹിറ്റ് ചിത്രങ്ങൾ ഒരുക്കിയ ഫാസിൽ തൻറെ അവസാന ചിത്രമായിട്ടായിരിക്കും ഹരികൃഷ്ണൻസ് 2 ഒരുക്കുന്നത്. 2011 പുറത്തിറങ്ങിയ ലിവിങ് ടുഗതർ ആയിരുന്നു ഫാസിൽ അവസാനമായി സംവിധാനം ചെയ്ത ചിത്രം. അടുത്തിടെ മോഹൻലാൽ ചിത്രങ്ങളായ ലൂസിഫറിലും മരയ്ക്കാർ അറബിക്കടലിന്റെ സിംഹത്തിലും ഫാസിൽ അഭിനയിക്കുകയും ചെയ്തിരുന്നു. ആരോഗ്യപ്രശ്നങ്ങൾ മൂലം സിനിമയിൽ നിന്നും വലിയൊരു ഇടവേളയെ എടുത്ത ഫാസിൽ സംവിധാന മേഖലയിൽ നിന്ന് വിരമിക്കൽ ചിത്രം എന്ന നിലയിലാണ് ഹരികൃഷ്ണൻസ് 2 ഒരുക്കുന്നത്. ഫഹദ് ഫാസിൽ നായകനായ പോയ മാസം പുറത്തിറങ്ങിയ മലയൻകുഞ്ഞ് എന്ന ചിത്രം നിർമ്മിച്ചതും ഫാസിലായിരുന്നു. 2023 ജനുവരിയിലാണ് ചിത്രത്തിൻറെ ഒഫീഷ്യൽ ലോഞ്ചിംഗ് അണിയറ പ്രവർത്തകർ പദ്ധതി ചെയ്യുന്നത്. പുതിയ കഥാപരിസരത്തിലും ചുറ്റുപാടിലും ആയിരിക്കും മലയാളത്തിന്റെ സൂപ്പർതാരങ്ങൾ ഹരികൃഷ്ണൻസുമായി വീണ്ടും എത്തുന്നത് എന്നാണ് റിപ്പോർട്ടുകൾ. മലയൻ കുഞ്ഞിൻ്റെ പ്രമോഷൻ പരിപാടികൾക്കിടയിലാണ് ഫാസിൽ ഹരികൃഷ്ണൻസിൻ്റെ രണ്ടാം വരവിനെക്കുറിച്ച് സൂചന നൽകിയത്. &nbsp;