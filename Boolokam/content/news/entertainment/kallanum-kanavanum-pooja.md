---
author: Beaumaris
categories:
- Entertainment
comment_count: 0
date: 2023-05-29 14:22:52
draft: false
image: ''
like_count: 63251
share_count: 24062
tags:
- kallanum kanavanum
- malayalam movie
title: '''പാപ്പന്റേയും, സൈമൺന്റേയും പിള്ളേർ'' എന്ന ചിത്രത്തിനു ശേഷം ഷിജോ വർഗീസ് സംവിധാനം
  ചെയ്യുന്ന ''കള്ളനും കണവനും'''
view_count: 1511294
---

**'കള്ളനും കണവനും' സിനിമയുടെ പൂജ നടത്തി** 'പാപ്പന്റേയും, സൈമൺന്റേയും പിള്ളേർ' എന്ന ചിത്രത്തിനു ശേഷം ഷിജോ വർഗീസ് സ്വിസ് ടെലി മീഡിയായുടെ ബാനറിൽ സംവിധാനം ചെയ്യുന്ന "കള്ളനും കണവനും " എന്ന ചിത്രത്തിന്റെ പൂജ അങ്കമാലി കെ.എസ്.ആർ.ടി.സി. കോംപ്ലെക്സിലെ സെവൻ ആർട്ട്സ് മീഡിയാ ഹാളിൽ വച്ച് സംഘടിപ്പിച്ചു. ബഹു. കേരളാ ഡപ്യൂട്ടി സ്പീക്കർ ചിറ്റയം ഗോപകുമാർ MLA ഓൺലൈനിലൂടെ ചടങ്ങുകളുടെ ഉദ്ഘാടനം നിർവ്വഹിച്ചു പ്രശസ്ത സിനിമാ താരം ജെയിംസ് പാറയ്ക്കൽ ഭദ്രദീപം കൊളുത്തി. സിനിമാ താരങ്ങളായ ശാന്തകുമാരി, ഹരിശ്രീ രാധാകൃഷ്ണൻ, കവിയും ഗാനരചി യാതാവുമായ കുന്നത്തൂർ ജെ.പ്രകാശ്, വിജി കൃഷ്ണൻ, സലാം കൽപ്പറ്റ , പോൾ പെട്ട തുടങ്ങിയവർ ആശംസകൾ അർപ്പിച്ചു..പ്രമുഖ താരങ്ങൾക്കോപ്പം പുതുമുഖങ്ങൾക്ക് പ്രാമുഖ്യം നൽകി ചിത്രീകരിക്കുന്ന "കള്ളനും, കണവനും " എന്ന ഈ ചിത്രത്തിന്റെ കഥ, തിരക്കഥ സംഭാഷണം തയ്യാറാക്കുന്നത് ഷിജോ വർഗീസാണ്. 2023 അവസാനത്തിൽ ചിത്രം തീയേറ്ററുകളിലെത്തിക്കുന്നതിനാണ് ശ്രമിക്കുന്നതെന്ന് ഷിജോ വർഗീസ് മീഡിയായോട് പറഞ്ഞു.