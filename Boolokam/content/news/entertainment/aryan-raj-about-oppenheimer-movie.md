---
author: Beaumaris
categories:
- Entertainment
comment_count: 0
date: 2023-07-22 08:42:46
draft: false
image: https://cdn.boolokam.com/articles/2023/07/rrrtttttt-2-1024x576.jpg
like_count: 6081
share_count: 4131
tags:
- Aryan Raj
- Oppenheimer movie
- Rishi Sivadas
title: ബങ്കറുകളിലിരുന്നു സ്ഫോടനം വീക്ഷിച്ച ഒപ്പെൻഹെയ്‌മേറും മറ്റു ഉന്നതരും സ്തബ്ധരായി,
  ഓപ്പൺ ഹെയ്‌മെർക്ക് ഓർമ്മവന്ന ഭഗവത് ഗീതയിയിലെ ആ ശ്ലോകം ...
view_count: 206645
---

**എഴുതിയത് : Aryan Raj** **ഓപ്പണ്ഹേമർ, സിനിമയിൽ സംസ്‌കൃതപുസ്തകം വായിക്കുന്ന സീൻ കണ്ടപ്പോൾ ഓർത്തത് Rishi Sivadas ന്റെ പോസ്റ്റാണ്.** **ഇന്ത്യൻ തത്വ ചിന്തയും ആധുനിക ഭൗതിക ശാസ്ത്രവും ഒപ്പെൻഹീമീർ ഉച്ചരിച്ച ഗീതാ മന്ത്രവും** \------- _"ശാസ്ത്രങ്ങളുടെ അടിത്തറ ഗണിതത്തിലാണ് നിലനിൽക്കുന്നത് . ഗണിതത്തിൽ യുക്തിയും തത്വചിന്തയും പരീക്ഷണ നിരീക്ഷണങ്ങളും കൂടിച്ചേരുമ്പോഴാണ് ഭൗതിക ശാസ്ത്രം പിറവിയെടുക്കുന്നത് . ശരിക്ക് പറഞ്ഞാൽ ഗണിതവും തത്വചിന്തയും സംയോജിക്കാതെ ഭൗതിക ശാസ്ത്രത്തിനു യുക്തിഭദ്രമായ നിലനിൽപ്പ് ഇല്ല എന്നുതന്നെ പറയാം .ഗണിതം എന്നാൽ സംഖ്യാ ശാസ്ത്രത്തിൽ ഊന്നിയ ഗണിതമാണ് അല്ലാതെ ഊഹങ്ങളിൽ നിലനിൽക്കുന്ന ജ്യോതിഷ ഗണിതമല്ല . അതുപോലെ ത്വത്വ ചിന്തയെന്നത് പ്രപഞ്ചത്തിന്റെ കാര്യകാരണങ്ങളെപ്പറ്റിയുളള അവലോകനമാണ് , അല്ലാതെ വർണ ജാതിവ്യവസ്ഥകളെപ്പറ്റിയും വിവേചനങ്ങളെപ്പറ്റിയും ഉള്ള തരികിട 'ചിന്തനമല്ല '' ഒറിജിനൽ ആയ ഇന്ത്യൻ തത്വ ചിന്ത ._ [](https://cdn.boolokam.com/articles/2023/07/ffffggg-1.png) _ദൗർഭാഗ്യവശാൽ ഇന്ത്യൻ ഗ്രന്ഥ സമുച്ചയങ്ങളിൽ അത്യുന്നതമായ ഗണിതവും ഒരു വിലയുമില്ലാത്ത ജ്യോതിഷ ഗണിതവും ,ഉദാത്തമായ പ്രപഞ്ച വീക്ഷണങ്ങളും വർണ ജാതി തിരുപ്പുകളും ഒരുപോലെ കലർന്നിട്ടുണ്ട്. ഇതിൽ നെല്ലും പതിരും തിച്ചറിയുക തന്നെ ഒരു വലിയ പ്രയത്നമാണ് . ഇതിൽ ഗണിത , തത്വചിന്താ ഭാഗങ്ങളെ കൃത്യമായി തിരിച്ചറിഞ്ഞിട്ടുള്ളത് പാശ്ചാത്യരായ മഹാമനീഷികൾ തന്നെയാണ് എന്ന് ദുഃഖപൂർവം പറയേണ്ടി വരും ._ _ആധുനിക ഭൗതിക ഗണിത ശാസ്ത്രങ്ങളുടെ പിതാവ് എന്ന് തന്നെ വിശേഷിപ്പിക്കാവുന്ന മഹാപ്രതിഭയായിരുന്ന ഫ്രഞ്ച് മഹാപ്രതിഭയായ പിയറി സൈമൺ ലാപ്ലേസ് ഇക്കാര്യം വെട്ടിത്തുറന്നു തന്നെ പറഞ്ഞിട്ടുണ്ട് . ആധുനിക ഭൗതികത്തിനു വളരാനും വികസിക്കാനും ആവശ്യമായ എല്ലാ അടിത്തറകളും പ്രദാനം ചെയ്തത് ഇന്ത്യൻ ഗണിതവും തത്വ ചിന്തയുമാണ് എന്ന കാര്യത്തിൽ ലാപ്ലാസിനു ഒരു സംശയവും ഉണ്ടായിരുന്നില്ല ._ _“It is India that gave us the ingenious method of expressing all numbers by means of ten symbols, each symbol receiving a value of position as well as an absolute value; a profound and important idea which appears so simple to us now that we ignore its true merit. But its very simplicity and the great ease which it has lent to computations put our arithmetic in the first rank of useful inventions; and we shall appreciate the grandeur of the achievement the more when we remember that it escaped the genius of Archimedes and Apollonius, two of the greatest men produced by antiquity.”_ _-പിയറി സൈമൺ ലാപ്ലേസ്_ _ലാപ്ലേസ് തുടങ്ങി വച്ച ഭൗതിക ഗണിത മേഖലകളിലെ വളർച്ചക്ക് കനത്ത സംഭാവനകൾ നൽകിയ മഹാ ഭൗതിക ശാസ്ത്രജ്ഞരും ഇക്കാര്യങ്ങൾ കൃത്യമായി മനസിലാക്കിയിരുന്നു . ഈശാവാസ്യ ഉപനിഷത്തിന്റെ സാരം ഗ്രഹിച്ചവരായിരുന്നു ഏതാണ്ട് എല്ലാ ആധുനിക ഭൗതിക ശാസ്ത്രഞരും . ഈശാവാസ്യ ഉപനിഷത് ഈശ്വരനെയും ,സമയത്തെയും , ജ്ഞാനത്തെയും , ദൂരത്തേയും ,വേഗതയേയും അതിന്റെ പരിധികളെയും നിർവചിച്ച രീതിയിൽ അത്ഭുതപ്പെടാത്ത ആരും ഉണ്ടായിരുന്നില്ല .ക്വാന്റം ഭൗതികത്തിന്റെ പിതാവായ ഇർവിൻ ഷ്രോഡിങ്ങർ ഇക്കാര്യങ്ങൾ വിശദമായി എഴുതിയിട്ടുണ്ട് ._ _ഈ തത്വ ചിന്തയെ ആറ്റം ബോംബിന്റെ പിതാവ് എന്നറിയപ്പെടുന്ന റോബർട്ട് ഓപ്പൺ ഹീമറും മനസിലാക്കുകയും പഠിക്കുകയും ചെയ്തിരുന്നു .അതിനാലാണ് അണുബോംബിന്റെ ശക്തി നേരിട്ട് കണ്ടപ്പോൾ അദ്ദേഹത്തിന് ഗീതയിലെ വിശ്വ രൂപദർശനം ഓർമ വന്നത് .**"**_ **\----** മൻഹാട്ടൺപ്രൊജക്റ്റ് എന്ന് വിളിക്കപ്പെടുന്ന യൂ എസ് ഉദ്യമമാണ് ആണവ ആയുധങ്ങളുടെ നിർമാണത്തിന് വഴിതെളിച്ചത് .മൻഹാട്ടൻ പ്രോജെക്ടിനെപ്പറ്റി ആയിരക്കണക്കിന് പുസ്തകങ്ങൾ എഴുതപ്പെട്ടിട്ടുണ്ട് .മലയാളത്തിൽ വിവർത്തനങ്ങളായും സ്വതന്ത്രഗ്രന്ഥങ്ങളായും ധാരാളം പുസ്തകങ്ങൾ ഉണ്ട് .സംഭവങ്ങളുടെയും അവയിൽ ഉൾപ്പെട്ടിട്ടുള്ള വ്യക്തികളുടെയും വലിപ്പം നിമിത്തം പലവുരു പറഞ്ഞാലും കേട്ടിരിക്കാവുന്ന ഒരു സംഭവകഥയാണ് മൻഹാട്ടൻ പ്രോജെക്ടിന്റേത് . മുപ്പതുകളിൽ ഹിറ്റ്ലറുടെ ജർമനിയിൽ നടന്ന ചില സംഭവങ്ങളാണ് മൻഹാട്ടൻ പ്രോജക്ടിന് തുടക്കം കുറിച്ചതെന്ന് വേണ മെങ്കിൽ പറയാം .ന്യൂട്രോണുകൾ ഉപയോഗിച്ച യുറാനിയത്തെ വികിരണവിധേയമാക്കിയപ്പോൾ ആ പരീക്ഷണത്തിലൂടെ ഇറാനിയത്തെക്കാൾ; വളരെ അറ്റോമിക് ഭാരവും സംഖ്യയും കുറഞ്ഞ ബേരിയം നിർമ്മിക്കപ്പെട്ടു എന്ന വാർത്ത അക്കാലത്തു ഭൗതിക ശാസ്ത്രജ്ഞന്മാർക്കിടയിൽ പരന്നിരുന്നു .അതിനുശേഷം പല ഭൗതിക ശാസ്ത്രജന്മാരും സ്വാസതന്ത്രമായ കണക്കുകൂട്ടലുകൾ നടത്തി ജർമനിയിൽ നടന്നത് ന്യൂക്ലിയർ ഫിഷൻ ആണെന്ന് സ്ഥിരീകരിച്ചു .മുൻപ് പ്രവചിക്കപ്പെട്ടിരുന്നെങ്കിലും ന്യൂക്ലിയർ ഫിഷൻ പ്രാവർത്തികമാക്കാനാവുമെന്നത് തികച്ചും അതിശയിപ്പിക്കുന്ന ഒരു വസ്തുതയായിരുന്നു അക്കാലത് . പെട്ടന്ന് തന്നെ ന്യൂക്ലിയർ ഫിഷൻ ഉപയോഗിച് അത്യധികം വിനാശകരമായ ഒരു ബോംബ് തന്നെ നിര്മിക്കാനാവും എന്ന വസ്തുതയും ഈ മേഖലയിൽ പ്രവർത്തിക്കുന്ന ഭൗതിക ശാസ്ത്രജ്ഞമാർക്ക് ബോധ്യപ്പെട്ടു . നാസി ജർമ്മനി ഒരു ന്യൂക്ലിയർ ഫിഷൻ ബോംബ് ഉണ്ടാക്കിയാൽ സംഭവിക്കാവുമെന്ന കെടുതികളെക്കുറിച്ചു വളരെ ആശങ്കാകുലരായിരുന്നു ചില ഭൗതിക ശാസ്ത്രജ്ഞർ .അവരിൽ ഒരാളായിരുന്നു ഹങ്കേറിയൻ ശാസ്ത്രജ്ഞനായ ലിയോ സിലാദ് ( Leo Szilard ) .അമേരിക്കൻ സർക്കാരിനെ ഇക്കാര്യങ്ങൾ ബോധിപ്പിക്കാനുള്ള സിലാദിന്റെ ശ്രമങ്ങൾ തുടരെ തുടരെ പാഴായി .സിലാഡിന് അമേരിക്കൻ ഭരണത്തിന്റെ ശ്രദ്ധ നേടാൻ കഴിഞ്ഞില്ലെന്നതായിരുന്നു യാഥാർഥ്യം .അതിനായി കൂടുതൽ പ്രശസ്തനായ ഒരു ഭൗതിക ശാസ്ത്രജ്ഞന്റെ സഹായം തേടാൻ സിലാഡ് തീരുമാനിച്ചു .സിലാടും ,സുഹൃത്തായ ഭൗതിക ശാസ്ത്രജ്നൻ യുജീൻ വെങ്കറും( Eugene Wigner ) ചേർന്ന് അമേരിക്കൻ പ്രെസിഡന്റായ ഫ്രാൻക്ലിൻ റൂസ്വെൽറ്റിന് ഒരു കത്തെഴുതി .ആ കത്തിൽ സാക്ഷാൽ ആല്ബെര്ട് ഐൻസ്റ്റീൻ നിനെകൊണ്ട് ഒപ്പുവയ്പ്പിക്കാനും അവർക്കായി .സീലാഡ് -ഐൻസ്റ്റീൻ എഴുത്ത് ( Einstein–Szilárd letter )എന്നാണ് ഈ കത്ത് അറിയപ്പെടുന്നത് .ആല്ബെര്ട് ഐൻസ്റ്റീൻ ഒപ്പുവച്ചതായതിനാൽ ഈ കത്ത് അമേരിക്കൻ ഭരണകൂടത്തിന്റെ ശ്രദ്ധ പിടിച്ചുപറ്റി .മൻഹാട്ടൻ പ്രോജക്ടിന്റെ തുടക്കവും ഈ കത്തിൽ നിന്നായിരുന്നു മൻഹാട്ടൻ പ്രൊജക്റ്റ് എന്നത് യൂ എസ് ആണവ പദ്ധതിയുടെ അപര നാമമായിരുന്നു ..കടുത്ത രഹസ്യ സ്വഭാവമാണ് പ്രോജെക്ടിനുണ്ടായിരുന്നത് . ശാസ്ത്ര -സൈനിക വിഭജനം ആദ്യമേ പ്രോജെക്ടിനുണ്ടായിരുന്നു .റോബർട്ട് ഓപ്പെൺഹെയ്‌മെർ ആയിരുന്നു പദ്ധതിയുടെ ശാസ്ത്ര വിഭാഗത്തിന്റെ തലവൻ .പദ്ധതിയുടെ സൈനിക തലവൻ യൂ എസ് സൈന്യത്തിലെ ബ്രിഗേഡിയർ ജനറലായിരുന്ന ലെസ്ലി ഗ്രോവ്സ് ( Leslie Groves ) ആയിരുന്നു സൈനിക മേൽനോട്ടം വഹിച്ചത് . ന്യൂ മെക്സിക്കോയിലെ ആളൊഴിഞ്ഞ മരു ഭൂമിയിലായിരുന്നു പ്രോജക്ടിന്റെ ഏറ്റവും പ്രധാനപ്പെട്ട സ്ഥാപനങ്ങൾ .പക്ഷെ യൂ എസ് ഭൂപ്രദേശത്തിന്റെ പല ഭാഗങ്ങളും പ്രൊജക്ടുമായി ബന്ധപ്പെട്ട സ്ഥാപനങ്ങൾ നില നിന്നിരുന്നു .യൂ എസ് സൈനിക രാഷ്ട്രീയ നേതിര്ത്വത്തിനു മാത്രമാണ് സ്ഥാപനങ്ങളുടെ പൂർണ്ണ ചുമതലകൾ അറിയാമായിരുന്നത് .ജപ്പാന്റെ പേൾ ഹാർബർ ആക്രമണത്തൂടെ വിഭവങ്ങൾ പ്രോജെക്ടിലേക്ക് ഒഴുകാൻ തുടങ്ങി . ആണവ ആയുധം ജപ്പാനുമേൽ തന്നെ പ്രയോഗിക്കണം എന്ന യൂ എസ് രാഷ്ട്രീയ നേത്യത്വം അന്നേ തീരുമാനീ ച്ചതുപോലെയായിരുന്നു പ്രവർത്തനങ്ങൾ . ഒരു യുറേനിയം ബോംബും ഒരു പ്ലൂട്ടോണിയം ബോംബും നിർമിക്കാനുള്ള പദ്ധതികൾ ആദ്യമേ തുടങ്ങിയിരുന്നു .പ്രാകൃതിക യുറേനിയത്തിൽ നിന്നും യുറേനിയം -235 വേര്തിരിച്ചെടുക്കുക്ക അന്നത്തെ സാങ്കേതിക വിദ്യയുടെ പരമോന്നത കഴിവുകളെപ്പോലും പരീക്ഷിച്ചു. ഈ പ്രോജക്ടിന് വേണ്ടി പ്ലൂട്ടോണിയം നിര്മിക്കാനായാണ് ആദ്യ ആണവ റിയാക്ടറുകൾ നിർമ്മിക്കപ്പെട്ടത് .പല ബോംബ് ഡിസൈനുകളും അവലോകനം ചെയ്യപ്പെട്ടു .മിക്ക ഡിസൈനുകളും പ്രായോഗികമായി അപ്രാപ്യമായിരുന്നു .അവസാനം ഇമ്പ്ലോഷൻ(ഞെരിഞ് അമരൽ ) തത്വത്തെ അവലംബിച്ചുള്ള പ്ലൂട്ടോണിയം ഡിസൈനും ,ഗൺ ടൈപ്പ് യുറാനിയും ബോംബ് ഡിസൈനും തെരഞ്ഞെടുക്കപ്പെട്ടു .ഗൺ ടൈപ്പ് ഡിസൈനിന്റെ ലിറ്റൽ ബോയ് എന്ന് ഇമ്പ്ലോഷൻ ബോംബിനെ ഫാറ്റ് മാൻ എന്നും വിളിച്ചു . 1945 മാർച്ചോടുകൂടി രണ്ടുതരം ബോംബുകളും ഏറെക്കുറെ തയ്യാറായിരുന്നു .പല ശാസ്ത്രജ്ഞന്മാരും ബോംബുകളുടെ പ്രഹരശേഷി കണക്കുകൂട്ടി കണക്കു കൂട്ടലുകളെല്ലാം ശരിയായ സ്ഫോടനത്തെക്കാൾ വളരെ കുറവായിരുന്നു .ഒരു പൂർണ പരീക്ഷണ മാണോ അതോ ഒരു ചെറുപരീക്ഷണ സ്ഫോടനമാണോ നടത്തേണ്ടത് എന്നതിനെ കുറിച് അഭിപ്രായ ഭിന്നതകൾ ഉണ്ടായിരുന്നു .പ്രോജക്ടിന്റെ തലവനായ ഒപ്പെൻഹെയ്‌മെൻ പൂർണതോതിലുള്ള പരീക്ഷണത്തെ അനുകൂലിച്ചു .അതിനാൽ തന്നെ പൂർണ്ണ പരീക്ഷണം നടത്താൻ തീരുമാനിച്ചു .1945 ജൂലൈ 16 നു പുലർച്ചെ ന്യൂ മെക്സിക്കോയിലെ മരുഭൂമിയിൽ പ്ലൂട്ടോണിയം ഇമ്പ്ലോഷൻ ഡിസൈൻ അവലംബിച്ച ആണവ ബോംബ് പരീക്ഷിക്കപ്പെട്ടു .ട്രിനിറ്റി എന്ന പേരാണ് പരീക്ഷണത്തിന് നൽകപ്പെട്ടത് . [![](https://cdn.boolokam.com/articles/2023/07/rrrtttttt-2-1024x576.jpg)](https://cdn.boolokam.com/articles/2023/07/rrrtttttt-2.jpg)ദൂരെ ബങ്കറുകളിലിരുന്നു സ്ഫോടനം വീക്ഷിച്ച ഒപ്പെൻഹെയ്‌മേറും മറ്റു പ്രൊജക്റ്റ് ഉന്നതരും സ്തബ്ധരായി. അവരുടെയൊക്കെ എല്ലാ കണക്കുകൂട്ടലുകൾക്കും അപ്പുറമായിരുന്നു ആ സ്ഫോടനം .ഓപ്പൺ ഹെയ്‌മെർക്ക് ഭഗവത് ഗീത യിൽ നിന്നുള്ള ഒരു ശ്ലോകം ഓർമ്മ വന്നു . ''ദിവി സൂര്യ സഹസ്രസ്യ ഭവേദ്യുഗപദ് ഉത്ഥിതാ യദി ഭാഃ സദൃശീ സാസ്യാദ് ഭാസസ്തസ്യ മഹാത്മനഃ '' . ആ ശോഭ അനേകായിരം സൂര്യന്‍മാര്‍ ആകാശത്തില്‍ ഒരുമിച്ചുദിച്ചാലുണ്ടാകുന്ന പ്രഭക്ക് തുല്യമായിരുന്നു. ഒപ്പെൻഹെയ്‌മേരുടെ നാവിൽനിന്നും ആ വരികൾ അടർന്നു വീണു .ആയിരം സൂര്യന്മാർ ഉദിച്ചുയർന്നപോലെയായിരുന്നു ആ സ്ഫോടനം .ഒപ്പെൻഹെയ്‌മേറെ സംബന്ധിച്ച അതായിരുന്നു മൻഹാട്ടൻ പ്രജക്റ്റിന്റെ ഉപസംഹാരം .പിന്നീട് നടന്നതെല്ലാം ആ സംരംഭത്തിന്റെ ഫലങ്ങളെ മുൻനിർത്തിയുള്ള രാഷ്ട്രീയ തീരുമാനങ്ങളായിരുന്നു