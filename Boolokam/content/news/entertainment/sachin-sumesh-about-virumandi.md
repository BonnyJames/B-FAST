---
author: Beaumaris
categories:
- Entertainment
comment_count: 0
date: 2022-06-20 05:27:58
draft: false
image: https://cdn.boolokam.com/articles/2022/06/ggeg.jpg
like_count: 57907
share_count: 49542
tags:
- abhirami
- abhirami actress
- Kamal Haasan
- virumandi
title: നിങ്ങളുടെ ഭാര്യയെ കൊന്നത് എന്തിനാണെന്ന് ചോദിച്ച വനിത ജേര്‍ണലിസ്റ്റിനോട് ബ്രായുടെ
  സൈസ് ചോദിച്ച വീരുമാണ്ടി
view_count: 1913487
---

**Sachin Sumesh** നിങ്ങളെന്തിനാണ് നിങ്ങളുടെ ഭാര്യയെ കൊന്നത് '' എന്ന വനിത ജേര്‍ണലിസ്റ്റിന്‍റെ ചോദ്യത്തിന് നിങ്ങളുടെ ''ബ്രായുടെ സൈസ് എത്ര എന്ന മറു ചോദ്യത്തിലൂടെ ആ സ്ത്രീയെ ദേഷ്യപ്പെടുത്തുന്നു.. എന്നിട്ട് നിങ്ങള്‍ ടെക്സ്റ്റൈല്‍ ഷോപ്പില്‍ ചെന്ന് അളവ് പറഞ്ഞല്ലേ അത് വാങ്ങുന്നത്. ഞാനും നിങ്ങളുടെ ചോദ്യത്തിന് ഉത്തരം പറയേണ്ടിടത്ത് പറഞ്ഞോളാം...(വിരുമാണ്ടി ) ക്ലാസ്സ് കട്ട് ചെയ്ത് കണ്ട സിനിമകളിലൊന്ന്, എനിക്ക് ഏറ്റവും പ്രിയപ്പെട്ടതും. 2004 ജനുവരിയിലാണ് റിലീസ് . സൂപ്പര്‍ ഹിറ്റ് ചിത്രം ആയിരുന്നു .ബോക്സോഫിസിലും നിരൂപക പ്രശംസയിലും .ലോകത്ത് ആകമാനം 425 തീയേറ്ററിലായിരുന്നു വിരുമാണ്ടി റിലീസ് ചെയ്തത്. 400 തീയേറ്ററല്‍ കൂടുതല്‍ ഒരു തമിഴ് സിനിമ റിലീസ് ആകുന്ന ആദ്യ ചിത്രം കൂടിയാണ് വിരുമാണ്ടി .സെന്‍സര്‍ ബോര്‍ഡ് 'A ' സര്‍ട്ടിഫിക്കറ്റ് ചെയ്ത ചിത്രം ആണിത്. 2004ലെ സൗത്ത് കൊറിയയിൽ നടന്ന Pochon International Fantastic film festival ലെ ഏറ്റവും മികച്ച ഏഷ്യന്‍ ചിത്രം ആയി തെരഞ്ഞെടുത്തത് വിരുമാണ്ടി ആയിരുന്നു .ജാതി രാഷ്ട്രീയം സജീവമായ തമിഴ് നാട്ടിലെ ഒരു സംഘടന - (പുതിയ തമിഴകം )- നേതാവ് കെ. കൃഷ്ണസ്വാമി തമിഴ് നാടിന്‍റെ തെക്കന്‍ ജില്ലകളില്‍ ചിത്രം ഷൂട്ട് ചെയ്യാന്‍ അനുവദിക്കില്ല എന്ന് പ്രസ്ഥാവിക്കുകയുണ്ടായി..അതിന് പറഞ്ഞ കാരണം ചിത്രത്തിന്‍റെ ആദ്യ ടൈറ്റില്‍ ആയ സണ്ടിയര്‍ ആയിരുന്നു .'സണ്ടിയറേ...' എന്ന് തുടങ്ങുന്ന ഒരു ഗാനം വിരുമാണ്ടിയിലുണ്ട്. &nbsp; ![](https://cdn.boolokam.com/articles/2022/06/ggeg.jpg) കമല്‍ഹാസന്‍ സാര്‍ തേനി SPയെ പോയി കണ്ടുവെങ്കിലും പോലീസ് സംരക്ഷണം ലഭിച്ചില്ല. മുഖ്യമന്ത്രി ജയലളിതയെ പോയി കാണാനും മടിച്ചില്ല. കലാസംവിധായകന്‍ പ്രഭാകരന്‍ ഒരു ഗ്രാമം തന്നെ പുനഃസൃഷ്ടിച്ചു. വിരുമാണ്ടി റിലീസിനു ശേഷം പ്രഭാകരന്‍ മുന്‍നിര കലാസംവിധായക നിരയിലേക്കുയര്‍ന്നത് ചരിത്രം . കേശവ് പ്രകാശ് ആയിരുന്നു സിനിമാറ്റോഗ്രാഫര്‍.ഇന്ത്യയിലും USAയിലും ജോലി ചെയ്തിട്ടുള്ള ആളാണ് കേശവ് പ്രകാശ്. High definition modeല്‍ ചെയ്യാനായിരുന്നു പദ്ധതിയെങ്കിലും ചില സാങ്കേതിക കാരണത്താല്‍ അത് ഉപേക്ഷിച്ചു. Live sound record ഉപയോഗിച്ചും..ഫൈറ്റ് സീനിനു വേണ്ടി special camera ഉപയോഗിച്ചും സാങ്കേതിക പുതുമ എല്ലാ കമല്‍ ചിത്രങ്ങള്‍ പോലെയും വിരുമാണ്ടിയും ആവര്‍ത്തിച്ചു.ഇസൈന്‍ രാജാവ് ഇളയരാജ സാര്‍ ആണ് സംഗീതം നിര്‍വഹിച്ചത്.വധശിക്ഷ കാത്ത് കഴിയുന്ന വിരുമാണ്ടി യിലൂടെയാണ് കഥ വികസിക്കുന്നത്. സമൂഹത്തിന് ഒരു നല്ല സന്ദേശവും വിരുമാണ്ടി മുന്നോട്ട് വെയ്ക്കുന്നു.