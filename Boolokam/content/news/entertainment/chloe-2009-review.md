---
author: Beaumaris
categories:
- Entertainment
comment_count: 0
date: 2023-09-29 05:39:39
draft: false
image: https://cdn.boolokam.com/articles/2023/09/ddd-2-4.jpg
like_count: 109031
share_count: 57416
tags:
- CHLOE 2009
- thriller movie
title: ഭർത്താവിന്റെ 'അവിഹിത' സത്യമറിയാൻ ആരും സഞ്ചരിക്കാത്ത വഴികളിലൂടെ പോകേണ്ടി വരുന്ന
  ഒരു ഭാര്യയുടെ കഥ
view_count: 2175843
---

**CHLOE 2009** **Genre: thriller** **Lang: english** **Praveen Kurupp** ഡേവിഡിന്റേയും കാതറീന്റെയും ഫാമിലി ലൈഫ് ഭംഗിയുള്ള പുറംചട്ടയുള്ള പുസ്തകം പോലെയാണ്. പുറമെ നിന്നു നോക്കുമ്പോൾ ഭംഗി തോന്നുമെങ്കിലും ഉള്ളിൽ മുഴുവൻ വ്യാകരണ പിശകും അക്ഷരത്തെറ്റും. കാതറിന് സംശയമാണ്. ഡേവിഡിന് പഴയത് പോലെ തന്നോട് സ്നേഹമില്ല, അല്ലെങ്കിൽ കഴിയുമായിരുന്നിട്ടും ആ പിറന്നാൾ പാർട്ടിക്ക് അയാൾ വരാൻ ശ്രമിക്കാഞ്ഞത് എന്തെ ? അന്ന് ഡേവിഡിന്റെ ഫോണിൽ കണ്ട ഒരു പെൺകുട്ടിയോടൊപ്പം ഉള്ള ചിത്രം അതിൽ എഴുതിയിരുന്ന വാക്കുകൾ " thanks for the last night "... അതിനെ കുറിച്ച് ചോദിച്ചപ്പോഴും എന്തൊക്കെയോ പറഞ്ഞു അയാൾ ഒഴിഞ്ഞു മാറുകയാണ് ചെയ്തത്. ![](https://cdn.boolokam.com/articles/2023/09/ddd-2-4.jpg)ഉറപ്പാണ് അയാൾ തന്നെ ചതിക്കുകയാണ്, പക്ഷെ ഈ തെളിവുകൾ പോരാ. സത്യങ്ങൾ കണ്ടുപിടിക്കണം അതിനു വേണ്ടി ഞാൻ എറിയുന്ന ചൂണ്ടയിൽ അയാൾ കൊത്തണം.ചൂണ്ടയിൽ കോർക്കാൻ എനിക്കൊരു ഇരയെ വേണം... ആര്... ആര്.. അതേ അവൾ മതി, അന്ന് ഹോട്ടലിന്റെ മുന്നിൽ വെച്ച് കണ്ട ആ സുന്ദരി CHLOE !!! പക്ഷെ അവളൊരു വേശ്യയാണ്. why not ..പൈസക്ക് വേണ്ടി ശരീരം വിൽക്കുന്നവൾ പൈസ കിട്ടുമെന്നറിഞ്ഞാൽ ഈ ജോലിയും ചെയ്യും. ജോലി??? student ആണെന്ന് പറഞ്ഞു ഡേവിഡിനോട് പരിചയപ്പെടുക, അയാളുമായി സൗഹൃദം സ്ഥാപിക്കുക പിന്നെ... പിന്നെ.. അയാളെ വശീകരിക്കുക. ഡേവിഡിനെ കാണുന്ന ഓരോ ദിവസത്തെ കാര്യങ്ങളും തന്നെ അറിയിക്കുക.. ഭർത്താവിന്റെ സത്യമറിയാൻ ആരും സഞ്ചരിക്കാത്ത വഴികളിലൂടെ പോകേണ്ടി വരുന്ന ഒരു ഭാര്യയുടെ കഥയാണിത്. ആ വഴികൾ എത്ര ദുർഘടം പിടിച്ചതാണെന്ന് അവൾക്കറിയില്ലായിരുന്നു. ആ വഴിയിൽ ഒരു ദിവസം അവളും കാലിടറി വീഴുന്നു. ആര് ആരെ വഞ്ചിച്ചു ? ... https://youtu.be/QZ8x8mORPmg liam neeson, juliane moore, amanda seyfried എന്നിവർ അഭിനയിച്ചിരിക്കുന്ന ഈ ചിത്രം 2003 ൽ ഇറങ്ങിയ nathalie എന്ന ഫ്രഞ്ച് ചിത്രത്തിന്റ റീമേക് ആണ്. Neeson ണ് കാര്യമായൊന്നും ചെയ്യാനില്ലാത്ത ഈ ചിത്രത്തിൽ moore ഉം amanda യും ആണ് show stealers. നിരൂപകർക്കിടയിൽ മിക്സഡ് റിവ്യൂ വന്ന ചിത്രം ബോക്സ്ഓഫീസിൽ ഹിറ്റ്‌ ആയിരുന്നു. സിനിമയിൽ നിരവധി ചൂടൻ രംഗങ്ങളുണ്ട് .സ്വന്തം റിസ്കിൽ കാണുക .