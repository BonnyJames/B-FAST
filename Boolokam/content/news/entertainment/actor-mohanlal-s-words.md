---
author: Beaumaris
categories:
- Entertainment
comment_count: 0
date: 2022-10-27 16:15:15
draft: false
image: ''
like_count: 91650
share_count: 33638
tags:
- Lucifer
- mohanlal
- monster
title: '"നമ്മുടെ സിനിമകൾ ഇടയ്ക്കു മോശമാകണം, ആളുകൾ കൂവണം, കുറ്റംപറയണം" - മോഹൻലാലിൻറെ
  വാക്കുകൾ വൈറൽ'
view_count: 1270053
---

മോഹൻലാൽ നായകനായി എത്തിയ മോൺസ്റ്റർ തിയേറ്ററുകളിൽ പ്രദർശനം തുടരുകയാണ്. ലക്കി സിം​ഗ് എന്ന കഥാപാത്രമായാണ് മോഹൻലാൽ മോൺസ്റ്ററിൽ എത്തിയത്. പുലിമുരുഗൻ ടീം അതിനുശേഷം ഒന്നിച്ച ചിത്രമെന്ന നിലക്ക് റിലീസിന് മുൻപ് തന്നെ മോൺസ്റ്റർ ചർച്ചാവിഷയമായിരുന്നു. എന്നാൽ സമ്മിശ്ര പ്രതികരണങ്ങളാണ് തിയേറ്ററിൽ നിന്നും ലഭിക്കുന്നത്. ഈ അവസരത്തിൽ മോഹൻലാൽ പറഞ്ഞ ഒരു കാര്യം സോഷ്യൽ മീഡിയയിൽ വൈറലാകുകയാണ്. അതിന്റെ പത്ര കട്ടിംഗ് പലരും ഇപ്പോൾ ഷെയർ ചെയ്യുകയാണ്. "ഒരേകാര്യം ചെയ്തു കൊണ്ടിരിക്കുന്നതിനിടയ്ക്ക് ചില അപ്സ് ആന്റ് ഡൗൺസൊക്കെ ഉണ്ടാവണ്ടേ ? അപ്പോഴല്ലേ ലൈഫിന് ഒരു രസം. അല്ലാതെ എല്ലാം നല്ലതായി വന്നാൽ എന്താണൊരു രസം. മടുത്ത് പോവില്ലേ ? ഇടയ്‌ക്കൊക്കെ നമ്മുടെ സിനിമകൾ മോശമാവണം, ആൾക്കാർ കൂവണം, കുറ്റം പറയണം ഒക്കെ വേണം. അപ്പോഴല്ലേ ഒരു ആക്ടർക്ക്, ഒരു പെർഫോർമർ എന്ന നിലയ്ക്ക് സ്വയം പരിശോധിക്കാനാവുകയുള്ളൂ"- ഇതാണ് മോഹൻലാലിൻറെ വാക്കുകൾ.