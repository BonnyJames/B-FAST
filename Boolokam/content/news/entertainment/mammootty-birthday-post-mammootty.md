---
author: Beaumaris
categories:
- Entertainment
comment_count: 0
date: 2022-09-07 15:00:38
draft: false
image: ''
like_count: 53653
share_count: 7919
tags:
- birthday
- mammootty
title: മലയാളി മമ്മൂട്ടിയെ കൂവാൻ തുടങ്ങിയിടത്ത് അതിനെ ആകെ ഡിസ്‌പ്ലെസ് ചെയ്തു കൊണ്ടാണ്
  ന്യൂ ഡൽഹിയിലെ കൃഷ്ണ മൂർത്തി അവതരിച്ചത്
view_count: 763610
---

**Rupesh Kumar** കേരളത്തിലെ കീഴാള സമൂഹങ്ങൾ കൂടുതലായി സർക്കാർ ഉദ്യോഗങ്ങളിലൂടെ മുന്നോട്ട് വന്നത് ആയിരത്തി തൊള്ളായിരത്തി എഴുപത്തുകളുടെ അവസാനങ്ങളിലും എൺപതുകളിലും ആണെന്ന് തോന്നുന്നു. കീഴാള പുരുഷന്മാരും അത്യാവശ്യം സ്ത്രീകളും സർക്കാർ ഉദ്യോഗങ്ങളിൽ പ്രത്യേകിച്ച് റെയിൽവേ പോസ്റ്റൽ ഡിപ്പാർട്മെന്റുകളിൽ ഇരച്ചു കയറി. അവർ നല്ല പാന്റും ഷർട്ടും ഇട്ടു പൊളിസ്റ്റർ ഷർട്ടും ഇട്ടു ഇൻസൈഡ് ഒക്കെ ചെയ്ത് കാലത്തിനു അനുസരിച്ചു അപ്ഗ്രെഡഡ് ആയി. ഇപ്പോഴത്തെ പല ദളിത്‌ നേതാക്കൾ അടക്കം ഉള്ളവർ വസ്ത്രത്തിൽ അടക്കം ആ കാലത്ത് നിന്നു അപ്ഗ്രെഡഡ് ആകാതെ അതേ പോളീസ്റ്ററിൽ ആണ് നിക്കുന്നത് എന്നത് വേറൊരു കോമഡി. ഇപ്പഴും പൊക്കിളിനു മുകളിൽ ഇൻസൈഡ് ചെയ്യുന്നവർ. എൺപതുകളിലെ ട്രിമ്മു ചെയ്ത കീശയിൽ നിന്നു പുറത്ത് കടക്കാത്തവർ. പക്ഷെ വിനായകന് ശേഷം വന്ന പുതിയ പിള്ളേർ ഐക്കണിക് ആയി കീഴാളമായ പുതിയ സ്റ്റൈലുകൾ കൊണ്ടു വന്നിട്ടുണ്ട്. ഈ സർക്കാർ ഉദ്യോഗസ്ഥരായ കീഴാളർ ന്യൂക്ലിയർ ഫാമിലിയുടെ പുതിയ തലമുറ ആയി വികസിച്ചു. എനിക്കൊക്കെ ഓർമ്മയുണ്ട്, ഒരു കൊല്ലം വെക്കേഷൻ വരുന്നത് വരെ കസിൻസിനെ കാണാതെ കൂട്ടുകാരില്ലാതെ ബാലരമയും പൂമ്പാറ്റയും അമ്മ കാണാതെ ഒളിച്ചിരുന്ന് മനോരമയിലെ ഹവ്വ ബീച്ചും വായിച്ചു ടി വി യും കണ്ടു ഒറ്റക്ക് ജീവിതം തള്ളി നീക്കേണ്ടി വന്നിട്ടുണ്ട്. അച്ഛൻ എന്ന ഓഫീസ് കഴിഞ്ഞു പെട്ടിയും തൂക്കി വരുന്ന മമ്മൂട്ടിയെ പോലുള്ള ബിംബത്തെ പേടിച്ച് ഞാനൊക്കെ നേരത്തെ കിടന്നുറങ്ങാറുണ്ട്. അന്ന് ഞങ്ങളുടെ വാടക വീടിന്റെ അയൽവാസി ആയ ഒരു പെൺ കുട്ടിയുടെ പേര് ശാലിനി എന്നായിരുന്നു. അന്ന് ബേബി ശാലിനിയുടെ ഇൻഫ്ലുവൻസിൽ ആണ് ആ പേര് അവർ സെലക്ഷൻ ചെയ്യുന്നത്. ക്ലെർക്കന്മാരും ഓഫീസർമാർ ആയും കീഴാള പുരുഷന്മാർ മമ്മൂട്ടി ആയി വിലസി. ഒരു പക്ഷെ അന്ന് ഉണ്ടായ മോഹൻലാൽ സിനിമകളിലെ നായർ തൊഴിലില്ലായ്മ പ്രതിസന്ധികൾ സത്യൻ അന്തിക്കാട് സിനിമകളിൽ പ്രതിഷ്ടിക്കപ്പെട്ടത് എഴുപത്തുകളുടെ അവസാനം ഉണ്ടായ സ്പെഷ്യൽ റിക്രൂട്മെന്റിലും അതിനു ശേഷവും ഉണ്ടായ കീഴാള പുരുഷന്മാരോടുള്ള വംശീയമായ കൊതി ക്കെറുവ് കൊണ്ടായിരുന്നു. അത് കൊണ്ടാണ് ടി പി ബാലഗോപാലൻ എം എ എന്ന മോഹൻലാൽ സത്യൻ അന്തിക്കാട് സിനിമകളിൽ പച്ചക്കു സംവരണ വിരുദ്ധത പറയുന്നത്. നാടോടിക്കാറ്റിലും വിയറ്റ്നാം കോളനിയുമെല്ലാം മറ്റുള്ളവരുടെ വീട്ടിൽ പോയി പാത്രം കഴുകുന്ന നായർ/ബ്രാഹ്മിൻ അമ്മമാരെ കാണിച്ചാണ് മൂഞ്ചിയ സെന്റിമെന്റ്സ് കാണിക്കുന്നത്. ഇതിൽ നിന്നു വ്യത്യസ്തമായി വളർന്നു വരുന്ന കീഴാള മിഡിൽ ക്ലാസിനു വളരെയധികം മാച്ച് ചെയ്യപ്പെട്ട സിനിമകൾ ആയിരുന്നു മമ്മൂട്ടിയുടെ 'മമ്മൂട്ടി കുട്ടി പെട്ടി' എന്ന പാറ്റേണുകളിൽ വന്ന സിനിമകൾ. സാജൻ, പി ജി വിശ്വംഭരൻ, കൊച്ചിൻ ഹനീഫ, അങ്ങനെയുള്ള കുറെ സംവിധായക്കരുടെ മിഡിൽ ക്ലാസ് സിനിമകൾ കീഴാളമായ മിഡിൽ ക്ലാസ് ജീവിതങ്ങളുമായി റിലേറ്റ് ചെയ്തു. അവരുടെ പ്രതിനിധാനങ്ങൾ നായർ സമൂഹങ്ങൾ ആയിരുന്നെങ്കിലും അവ കീഴാള മിഡിൽ ക്ലാസ് സമൂഹങ്ങൾ സ്വീകരിച്ചു. മൂന്നു മാസങ്ങൾക്കു മുമ്പ്, ഇതിലെ ഇനിയും വരൂ, ഈ തണലിൽ ഇത്തിരി നേരം എന്നീ സിനിമകളിലെ കുടുംബസ്ഥനായ മമ്മൂട്ടിയെ കണ്ടു ഞാനൊക്കെ അത് എന്റെ അച്ഛൻ ആണ് എന്നൊക്കെ കരുതിയിട്ടുണ്ട്. പക്ഷെ ഈ സിനിമകൾ കുറച്ചു കഴിഞ്ഞു പൊളിഞ്ഞു പാളീസ് ആയി തുടങ്ങി. ഇത്തരം സിനിമകളിൽ മമ്മൂട്ടിയെ കണ്ടു തുടങ്ങിയാൽ മലയാളി കൂവാൻ തുടങ്ങി. ഈ കൂവലിന്റെ പല കാരണങ്ങളിൽ ഒന്ന് കേരളത്തിന് സഹിക്കാൻ പറ്റാത്ത നഗരങ്ങളിൽ ജീവിക്കുന്ന മിഡിൽ ക്ലാസ് എമെർജെൻസ് ആയിരിക്കാം. അതിൽ ഒരു വിഭാഗം കീഴാളരും ആയതു കൊണ്ടായിരിക്കാം. അതിനെ ആകെ ഡിസ്‌പ്ലെസ് ചെയ്തു കൊണ്ടാണ് ന്യൂ ഡൽഹിയിലെ കൃഷ്ണ മൂർത്തി എന്ന കഥാപാത്രത്തെ മമ്മൂട്ടിയെ രക്ഷിച്ചേടുക്കാൻ പ്ലെസ് ചെയ്യുന്നത്. പിന്നെ മൂർത്തിമാരുടെയും ക്ഷത്രിയരുടെയും ബ്രഹ്മനരുടെയും ഗ്രാമങ്ങളുടെയും പ്രത്യക്ഷത്തിൽ ഉള്ള അയ്യരു കളി ആയിരുന്നു മലയാളത്തിൽ. രാജ്യത്തിനു ദേശീയതക്കു വേണ്ടി പോരാടുന്ന നായർ സാബിലേക്ക് മമ്മൂട്ടി നീങ്ങി എൺപതുകളിലെ മിഡിൽ ക്ലാസ് സിനിമകളിലൂടെ മലയാള സിനിമയെ മൂഞ്ചിയ ഗ്രാമീണ നന്മകളിൽ നിന്നും ചില സമൂഹങ്ങളുടെ റെപ്രസെന്റഷനുകളായി ജ്യോഗ്രാഫിക്കൽ ആയും സാമൂഹികമായി പറിച്ചു നട്ട മലയാളിത്തം ഇല്ലാത്ത മലയാളി തകർത്ത സിനിമകളുടെ വക്താവ് കൂടെ ആയിരുന്നു മമ്മൂട്ടി. വൈവിധ്യങ്ങളായ ജ്യോഗ്രാഫികളിൽ ഉള്ള സാമൂഹിക ജീവിതങ്ങളെ അഡ്ഡ്രസ് ചെയ്തത് കൂടി ആയിരുന്നു മമ്മൂട്ടിയുടെ പരാജയപ്പെട്ട 'പൈങ്കിളി' എന്ന് വിളിക്കപ്പെട്ട സിനിമകൾ പോലും. മമ്മൂട്ടി എന്ന വേർസറ്റയിൽ ആക്ടർക്കു ഹാപ്പി ബെർത്ത്‌ ഡേ.