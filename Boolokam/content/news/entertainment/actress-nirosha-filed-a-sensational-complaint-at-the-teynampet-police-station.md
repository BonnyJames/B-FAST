---
author: Beaumaris
categories:
- Entertainment
comment_count: 0
date: 2023-09-06 16:40:36
draft: false
image: https://cdn.boolokam.com/articles/2023/09/ddqqwwe.jpg
like_count: 19728
share_count: 6212
tags:
- actress
- NIROSHA
title: മോഹൻലാലിൻറെ നായികയുടെ വീട്ടിൽ മോഷണം , ആധാരം അടക്കം പോയി
view_count: 673727
---

ഒരുകാലത്തു തെന്നിന്ത്യൻ ചലച്ചിത്ര രംഗത്ത് നിറഞ്ഞ് നിന്ന നടിയായിരുന്നു നിരോഷ. തമിഴിലും മലയാളത്തിലും തെലുങ്കിലുമായി നിരവധി ചിത്രങ്ങളിൽ നിരോഷ അഭിനയിച്ചിട്ടുണ്ട്. പ്രശസ്ത തെന്നിന്ത്യന്‍ ചലച്ചിത്ര നടി രാധികയുടെ സഹോദരിയുമാണ് നിരോഷ. ഇന്ദ്രപ്രസ്ഥം,തേന്മാവിന്‍ കൊമ്പത്ത്,ശിപായി ലഹള,ഞാന്‍ സല്‍പ്പേര് രാമന്‍കുട്ടി,തച്ചോളി വര്‍ഗീസ് ചേകവര്‍ തുടങ്ങി നിരവധി മലയാള ചിത്രങ്ങളിലും അഭിനയിച്ചിട്ടുണ്ട്. നടന്‍ റാംകിയെ 1995 ല്‍ വിവാഹം കഴിച്ചതിന് പിന്നാലെ സിനിമ രംഗത്ത് നിന്നും താരം വിട്ടു നില്‍ക്കുകയായിരുന്നു. എന്നാലിപ്പോൾ കുറേക്കാലത്തിന് ശേഷം നിരോഷ തിരിച്ചുവരുകയാണ്. രജനികാന്തിന്‍റെ മകള്‍ ഐശ്വര്യ രജനികാന്ത് സംവിധാനം ചെയ്യുന്ന ലാല്‍ സലാം എന്ന ചിത്രത്തിലൂടെയാണ് നിരോധ തിരിച്ചുവരുന്നത്. അതിനിടെയാണ് നിരോഷയുമായി ബന്ധപ്പെട്ട മറ്റൊരു വാര്‍ത്ത പുറത്തുവരുന്നത്. ചെന്നൈയിലെ തേനംപേട്ട് പൊലീസ് സ്റ്റേഷനില്‍ ഒരു പരാതി നല്‍കിയിരിക്കുകയാണ് നിരോഷ. തന്‍റെ വീട്ടില്‍ മോഷണം നടന്നു എന്നതാണ് പരാതി.വീട്ടിന്‍റെ ആധാരം അടക്കം രേഖകള്‍ മോഷണം പോയെന്നാണ് ഇവരുടെ പരാതിയില്‍ പറയുന്നത്. പൊലീസ് അന്വേഷണം ആരംഭിച്ചിട്ടുണ്ട്. ![](https://cdn.boolokam.com/articles/2023/09/ddqqwwe.jpg)നിരോഷയും ഭര്‍ത്താവ് റാംകിയും താമസിക്കുന്ന തേനംപേട്ടിലെ ജെമിനി ഹൌസിംഗ് കോംപ്ലക്സിലെ ഇവരുടെ അപ്പാര്‍ട്ട്മെന്‍റിലാണ് മോഷണം നടന്നിരിക്കുന്നത് എന്നാണ് പരാതിയില്‍ പറയുന്നത്. നിരോഷയുടെയും ഭര്‍ത്താവിന്‍റെയും മൊഴി പൊലീസ് രേഖപ്പെടുത്തിയിട്ടുണ്ട്. സംഭവത്തില്‍ വീട്ടുകാര്‍ സംശയിക്കുന്നവരെ ചോദ്യം ചെയ്തുവരുകയാണെന്നാണ് പൊലീസ് പറയുന്നത്.