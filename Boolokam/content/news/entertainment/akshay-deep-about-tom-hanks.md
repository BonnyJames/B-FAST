---
author: Beaumaris
categories:
- Entertainment
comment_count: 0
date: 2023-05-04 07:04:17
draft: false
image: https://cdn.boolokam.com/articles/2023/05/hhthj-1024x537.webp
like_count: 92904
share_count: 55258
tags:
- ACTOR
- hollywood
- tom hanks
title: മോഹൻലാൽ ഫാൻസ്‌ ക്ഷമിക്കണം, ലോകത്തു ഒരേയൊരു കംപ്ലീറ്റ് ആക്ടറെ നിലവിലുള്ളൂ
view_count: 2260510
---

**Akshay Deep** **"ടോം ഹാങ്ക്സ്"** ലോക സിനിമ കണ്ട ഏറ്റവും മികച്ച നടനായി എനിക്ക് വ്യക്തിപരമായി തോന്നിയിട്ടുള്ളത് ദേ ഈ മനുഷ്യനെയാണ്. The complete actor എന്നൊക്ക അക്ഷരം തെറ്റാതെ വിളിക്കാൻ പറ്റുന്ന ലോക സിനിമയിലെ ഏകനടൻ (മോഹൻലാൽ ഫാൻസ്‌ ക്ഷമിക്കണം). ടോം ഹാങ്ക്സ് സിനിമകൾ മിനിമം ഒരു 5 എണ്ണമെങ്കിലും കണ്ടാൽ മതി, ഞാൻ ഈ പറയുന്നതിന്റെ ഔചിത്യം നിങ്ങൾക്കും നേരിട്ട് ബോധ്യപ്പെടാൻ സാധിക്കും!! മികച്ച നടനുള്ള 2 ഓസ്കാർ അതും അടുപ്പിച്ചു 2 വർഷം (record), മികച്ച നടനുള്ള 5 ഗോൾഡൻ ഗ്ലോബ്, കൂടാതെ 2020-ലെ ഗോൾഡൻ ഗ്ലോബിൽ Cecil B. DeMille ലൈഫ് ടൈം അചീവ്മെന്റ് അവാർഡുമുൾപ്പെടെ എണ്ണമറ്റ പുരസ്‌കാരങ്ങൾ അദ്ദേഹത്തിന്റെ അഭിനയമികവിനുള്ള അംഗീകാരമായി ഇതുവരെ ലഭിച്ചുകഴിഞ്ഞു. അമേരിക്കയുടെ ഏറ്റവും പ്രിയപുത്രൻ, കൾച്ചറൽ ഐക്കൺ എന്നീ നിലകളിലും ടോം ഹാങ്ക്സ് അറിയപ്പെടുന്നു. 2019ലെ റാങ്കർ വോട്ടിങ്ങിൽ ലോകസിനിമാ ചരിത്രത്തിലെ ഒന്നാം നമ്പർ നടനായി ലോക സിനിമാപ്രേക്ഷകർ റാങ്ക് ചെയ്തതും സാക്ഷാൽ ടോം ഹാങ്ക്സിനെയാണ് ! ഇതുവരെ ടോം ഹാങ്ക്സിന്റെ 25 സിനിമകളോളം ഞാൻ കണ്ടിട്ടുണ്ട് (ആരാധന മൂത്ത് ഭ്രാന്തായി തിരഞ്ഞുപിടിച്ചു കണ്ടതാ) കോമഡി കഥാപാത്രം അയാലും ഇമോഷണൽ കഥാപാത്രം ആയാലും ഇനി ബയോപിക് അയാലും എന്തിന് Road to perdition പോലുള്ള ഗ്യാങ്സ്റ്റർ മൂവീസ് ആയാലും ഇനിയിപ്പോ എന്തായാലും ടോം ഹാങ്ക്സ് എന്ന നടൻ മറ്റാർക്കും ടച്ച്‌ ചെയ്യാൻ പറ്റാത്ത റേഞ്ചിലാണ് ആ കഥാപാത്രങ്ങൾ എല്ലാം തന്നെ ചെയ്തുവച്ചിരിക്കുന്നത്.. അമ്മാതിരി പെർഫോമൻസ്, സ്ക്രീൻ പ്രസന്റേഷൻ, കഥാപാത്രങ്ങളിലെ വൈവിദ്ധ്യം.. ഒക്കെ ഞാൻ ഇതുവരെ മറ്റൊരു നടനിലും ഇത്രത്തോളം കണ്ടിട്ടില്ല (ഇത് വായിക്കുന്ന നിങ്ങൾ കണ്ടിട്ടുണ്ടെങ്കിൽ ഇതുപോലെ നിങ്ങൾക്കും പരാമർശിക്കാവുന്നതാണ്).. ടോം ഹാങ്ക്സിന്റെ ഞാൻ കണ്ട ചില അതുല്യമായ പെർഫോമൻസുകൾ പറയുകയാണെങ്കിൽ.. Big (1988) എന്ന ചിത്രത്തിൽ ഒരു സോൾട്ടർ മെഷീൻ കാരണം ഒറ്റ രാത്രി കൊണ്ട് കൊച്ചു കുട്ടിയിൽ നിന്ന് 30 വയസുകാരനായി പരിണാമം സംഭവിക്കുന്ന ജോഷ് ബാസ്കിൻ എന്ന കഥാപാത്രം (ആദ്യ ഓസ്കാർ നോമിനേഷൻ ലഭിച്ച പ്രകടനം), League of their own (1992) എന്ന ചിത്രത്തിൽ സ്ത്രീകളുടെ ബാസ്കറ്റ്ബാൾ ടീമിനെ പരിശീലിപ്പിക്കാൻ എത്തുന്ന മദ്യപാനിയും ശാഠ്യകാരനുമായ കോച്ച് ജിമ്മി, Philadelphia (1993) എന്ന ചിത്രത്തിലെ എയ്ഡ്‌സ് ബാധിച്ച സ്വവർഗ്ഗാനുരാഗിയായ അഭിഭാഷകൻ ആൻഡ്രൂ ബെക്കറ്റ്, Forrest gump-ലെ (1994) ശരാശരിയിൽ താഴെ IQ ഉള്ള ഫോറസ്റ്റ് ഗമ്പ്‌, (philadelphia & forrest gump എന്നീ ചിത്രങ്ങളിലെ പ്രകടനങ്ങൾക്കാണ് തുടർച്ചയായി രണ്ട് വട്ടം മികച്ച നടനുള്ള അക്കാദമി അവാർഡുകൾ അദ്ദേഹം നേടി റെക്കോർഡിട്ടത്), ![](https://cdn.boolokam.com/articles/2023/05/hhthj-1024x537.webp)സ്പിൽബർഗ് ചിത്രം Saving private ryan-ൽ(1998) റയാനെ (മാറ്റ് ഡാമൺ) രക്ഷപ്പെടുത്താനുള്ള ദൗത്യം ഏറ്റെടുത്തു വരുന്ന ക്യാപ്റ്റൻ മില്ലർ, The Green Mile-ൽ (1999) മൂത്രകല്ലുകൊണ്ട് ബുദ്ധിമുട്ട് അനുഭവിക്കുന്ന പോലീസ് (ജയിൽ ഹെഡ് ഗാർഡ്) പോൾ എഡ്കോംബ്, Cast Away-ൽ (2000) തെക്കൻ പസഫിക്കിൽ വിമാനം തകർന്നതിനെത്തുടർന്ന് ജനവാസമില്ലാത്ത ഒരു ദ്വീപിൽ ഒറ്റപ്പെട്ട് പോകുന്ന fedEx ജീവനക്കാരൻ ചക്ക് നോളൻഡ്, Terminal (2004) എന്ന ചിത്രത്തിൽ ന്യൂയോർക്ക് airport-ൽ പെട്ടുപോകുന്ന ഇംഗ്ലീഷ് അറിയാത്ത ഫോറിനർ വിക്ടർ നവോർസ്‌കി, Davincy code (2006) Angles & demons (2009) Inferno (2016) സിനിമാ സീരിസിലെ നായകൻ പ്രൊ.ലാങ്ടൺ, Captain Phillips-ൽ (2013) സൊമാലിയൻ കടൽക്കൊള്ളക്കാരുടെ ആക്രമണം ചെറുക്കുന്ന ക്യാപ്റ്റൻ റിച്ചാർഡ്ഫിലിപ്പ്സ്, Sully (2016) എന്ന ചിത്രത്തിൽ പ്ലെയിൻ ക്രാഷിൽ നിന്ന് 155 യാത്രക്കാരെ കരകയറ്റുന്ന U.S airways ക്യാപ്റ്റൻ ചെസ്ലി സല്ലെൻബെർഗ്, എന്നിങ്ങനെ എത്രയോ ഒന്നിനൊന്ന് വ്യത്യസ്ത കഥാപാത്രങ്ങളാൽ ലോക സിനിമയെ വിസ്മയിപ്പിച്ച ടോം ഹാങ്ക്സ് 2019ൽ പോലും Beautiful day in the neighborhood എന്ന ചിത്രത്തിൽ ഫ്രെഡ് റോജർ എന്ന കഥാപാത്രത്തെ അനശ്വരമാക്കിയതിനു ഓസ്കാർ നോമിനേഷൻ ലഭിച്ച ഒരു ഇതിഹാസമാണ്.. വിസ്മയമാണ്. “Toy Story” സീരീസിലെ കൗബോയ് Woody ആയി വന്ന് ടോം ഹാങ്ക്സ് തീർത്ത ശബ്ദവിസ്മയം ലോകത്തിലെ എക്കാലത്തെയും മികച്ച ശബ്ദ പ്രകടനങ്ങളുടെ പട്ടികയിൽ മുന്നിൽ നിൽക്കുന്നതാണ്.. മുതിർന്ന ടോം ഹാങ്ക്സ് ഒരു കുട്ടിയുടെ ഉത്സാഹത്തോടെ ആ കഥാപാത്രത്തിന് ശബ്ദം കൊടുത്തപ്പോൾ ലോകത്ത് അങ്ങോളം ഇങ്ങോളം ആ കഥാപാത്രത്തിന് കൊച്ചുകുട്ടികളടക്കം ലക്ഷകണക്കിന് ആരാധകരുണ്ടായതും ചരിത്രമാണ്.. ![](https://cdn.boolokam.com/articles/2023/05/rrrttt-1024x682.webp)ഒരു നടൻ എന്ന നിലയിൽ മാത്രമല്ല, നിർമ്മാതാവും, ഗാനരചയിതാവും, That thing you do (1998), Larry Crowne പോലുള്ള സൂപ്പർഹിറ്റ് ചിത്രങ്ങൾ തിരക്കഥ എഴുതി സംവിധാനം ചെയ്ത ഫിലിംമേക്കർ കൂടിയാണ് ടോം ഹാങ്ക്സ്. അദ്ദേഹം തന്നെ തിരക്കഥ എഴുതി നായക വേഷത്തിൽ അഭിനയിക്കുന്ന Greyhound എന്ന ബിഗ്ബഡ്ജറ്റ് War മൂവിയാണ് റിലീസിന് തയ്യാറെടുക്കുന്ന ടോം ഹാങ്ക്സ് ചിത്രം!! Updates : പുതിയൊരു ചിത്രത്തിന്റെ ഷൂട്ടിംഗുമായി ബന്ധപ്പെട്ട് ഓസ്ട്രേലിയയിൽ ആയിരുന്ന 63 year old ടോം ഹാങ്ക്സിനും ഭാര്യ റീറ്റ വിൽ‌സണും കൊറോണ വൈറസ് ബാധ ഈയടുത്ത് സ്ഥിരീകരിച്ചിരുന്നു.. ഇപ്പോൾ ഐസോലേഷനിൽ കഴിയുന്ന അവർ ഇരുവരുടെയും ആരോഗ്യനില തൃപ്തികരമാണെന്നാണ് റിപ്പോർട്ടുകളിലൂടെ അറിയാൻ കഴിയുന്നത്.. Get well soon. Tom Hanks Top 11 (My suggestions) 1\. Forrest Gump 2\. The Green Mile 3\. Philadelphia 4\. Cast Away 5\. Saving Private Ryan 6\. Captain Phillips 7\. The Terminal 8\. Catch Me If You Can 9\. Davincy Code + Angles & Demons 10\. Road To Perdition 11\. Sully ഇനിയുമുണ്ട് ലിസ്റ്റ്, തത്കാലം ഇത്രയും കാണൂ.