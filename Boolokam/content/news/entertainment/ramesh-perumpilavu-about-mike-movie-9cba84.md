---
title: "പെൺജീവിതങ്ങളുടെ സ്വാതന്ത്ര്യമില്ലായ്മയെ ആണായി രൂപാന്തരപ്പെട്ടല്ല മറികടക്കേണ്ടത്"
date: 2022-09-06T06:56:51
draft: false
categories: ["Entertainment"]
tags: ['Anaswara Rajan', 'mike movie']
author: "Beaumaris"
---

<strong>രമേഷ് പെരുമ്പിലാവ്</strong>

<strong>മൈക്ക്</strong>
.....................................................
ഒരു ഉച്ചഭാഷിണി കൂടിയാണ്
ചിലതെല്ലാം ഉറക്കെ
വിളിച്ചു പറയാനുള്ളത്
.....................................................
പെൺകുട്ടികളെ അടക്കിയൊതുക്കി വളർത്തണം.
നീയൊരു പെണ്ണാണെന്ന വിചാരം വേണം.
മറ്റൊരു വീട്ടിൽ ചെന്നു കയറേണ്ടവളാണ്.
ഒരു ആണായി ജനിച്ചാൽ മതിയായിരുന്നു.
ഇങ്ങനെ എത്രയെത്ര ചോദ്യങ്ങളും ആശങ്കകളുമാണ് ഒരു പെൺകുട്ടി അവളുടെ വളർച്ചയുടെ നാൾവഴികളിൽ നേരിടുന്നത്.

ചരിത്രപരമായ കാരണങ്ങളാൽ ലോകത്തിൽ എല്ലായിടത്തും ആണധികാരം ഒരു യാഥാർഥ്യമാണ്. അതിനെ മറികടക്കാനുള്ള ശ്രമങ്ങൾക്ക് ഒരു സമരചരിത്രമുണ്ട്. സ്ത്രീ വിമോചന പ്രസ്ഥാനങ്ങൾ നടത്തിയ സമരങ്ങൾ, ഇടതുപക്ഷ‑പുരോഗമന-ഉല്പതിഷ്ണു പ്രസ്ഥാനങ്ങളുടെ മുന്നേറ്റങ്ങൾ, വ്യക്തിഗത പോരാട്ടങ്ങൾ എന്നിവ പൊതുയിടങ്ങളിലുള്ള ആൺ‑പെൺ വിവേചനങ്ങളെ കുറച്ചു കൊണ്ടുവരുന്നതിന് സഹായിച്ചിട്ടുണ്ട്. പൊതുജനങ്ങൾക്ക് അപ്രാപ്യമായ കുടുംബത്തിനുള്ളിലെ സ്ത്രീവിരുദ്ധ ചിന്തകൾ, നിലപാടുകൾ, അവസ്ഥകൾ പലപ്പോഴും ഭീകരമാകുന്നതിന്റെ ഉദാഹരണങ്ങൾ നിരവധിയുണ്ട്. പഴയ കൂട്ടുകുടുംബവ്യവസ്ഥിതിയെ മഹത്വവത്ക്കരിക്കുന്നവർ ഇപ്പോഴും സമൂഹത്തിലുണ്ട്. സ്ത്രീയെ മെരുക്കി വിധേയപ്പെടുത്തുന്ന ഇടങ്ങളാണ് കൂട്ടുകുടുംബങ്ങൾ. അതിൽ മെരുങ്ങിയ സ്ത്രീകൾ പിന്നീട് മെരുക്കലിന്റെ ഭാഗമായി തീരുന്നത് അതിശയകരമായ യാഥാർത്ഥ്യമാണ്. ഇത്തരം ചിന്തങ്ങളിൽ വട്ടം തിരിയുകയും അതിനെ ചോദ്യം ചെയ്യുകയും ചെയ്യുന്ന പെൺകുട്ടിയുടെ കഥയാണ് മൈക്ക്.

<img class="size-full wp-image-349826 aligncenter" src="https://cdn.boolokam.com/articles/2022/09/fwfw.webp" alt="" width="800" height="500" />ഒരു പ്രത്യേക സാഹചര്യത്തിൽ കണ്ടുമുട്ടുന്ന സാറയുടെയും ആന്റണിയുടെയും ജീവിതയാത്ര. മനസ്സിൽ ഒട്ടേറെ സംഘർഷങ്ങളുമായി നടക്കുന്നവരാണ് ഇരുവരും. ഒരു യാത്രയിൽ അവർക്ക് ഒന്നിച്ച് സഞ്ചരിക്കേണ്ടി വരുന്നു. അവരുടെ മുന്നോട്ടുള്ള ജീവിതമാണ് സിനിമ പറയുന്നത്.
തണ്ണീര്‍മത്തന്‍ ദിനങ്ങള്‍, ഉദാഹരണം സുജാത, സൂപ്പർ ശരണ്യ തുടങ്ങിയ ചിത്രങ്ങളിലൂടെ ശ്രദ്ധേയയായ അനശ്വര രാജനാണ് നായിക. തൻ്റെ ഇതുവരെയുള്ള ഇമേജിനെ പൊളിച്ചുമാറ്റുന്നുണ്ട് അനശ്വരയുടെ സാറ എന്ന കഥാപാത്രം. താനൊരു മികച്ച നടിയാണെന്ന് സാറയുടെ ഓരോ ചലനത്തിലും അനശ്വര തെളിയിക്കുന്നു. ഒരുപാട് അടരുകളുള്ള ക്യാരക്ടറാണ് ആന്റണിയുടെത്. ഭൂതകാലം വേട്ടയാടുന്ന യുവാവായി രഞ്ജിത്ത് സജീവെന്ന പുതുമുഖത്തെ മലയാള സിനിമയ്ക്ക് പരിചയപ്പെടുത്തുന്ന സിനിമ കൂടിയാണ് മൈക്ക്. ഒരു പുതുമുഖ നടൻ്റെ പകപ്പുകളൊന്നുമില്ലാതെ രഞ്ജിത്ത് ഏറെ അഭിനയ സാദ്ധ്യതകളുള്ള തൻ്റെ വേഷം ഗംഭീരമാക്കി.

പെൺജീവിതങ്ങളുടെ സ്വാതന്ത്ര്യമില്ലായ്മയെ ആണായി രൂപാന്തരപ്പെട്ടല്ല മറികടക്കേണ്ടത്, പെണ്ണായി തന്നെ നിന്ന് പൊരുതി നില നിൽക്കേണ്ടതുണ്ട് എന്ന മികച്ച സന്ദേശം മൈക്ക് മുന്നോട്ട് വെയ്ക്കുന്നു. സമൂഹത്തിൽ തുല്യനീതി ഇരുകൂട്ടർക്കും ഉണ്ടാവേണ്ടതുണ്ടെന്ന് സിനിമ പറയുന്നു. പരമ്പരാഗത സങ്കല്പങ്ങളെ തുടച്ചു നീക്കേണ്ടതുണ്ട്. ലിംഗമാറ്റത്തിലൂടെയല്ല തുല്യതയിലൂടെയാണ് അത് സംഭവിക്കേണ്ടത്. ജീവിതത്തിൽ ദുരന്തങ്ങളുണ്ടാകുമ്പോൾ ഒളിച്ചോടുന്നതല്ല, അതിനെ ധീരതയോടെ നേരിടുന്നതുകൂടിയാണ് ജീവിതമെന്ന് ആൻ്റണിയും സാറയും സാക്ഷ്യപ്പെടുത്തുന്നു. ഈ ഓണത്തിന് കിട്ടിയ ഏറ്റവും നല്ല ചലച്ചിത്രക്കാഴ്ചയായിരിക്കും മൈക്ക്. ചിരിയും, ചിന്തയും, പാട്ടും നൃത്തവും ആക്ഷൻ രംഗങ്ങളും ഉൾപ്പെടുത്തി, എല്ലാവർക്കും ഒരേ പോലെ ഇഷ്ടപ്പെടുന്ന, രസിപ്പിക്കുന്ന ഒരു വിനോദ സിനിമയാണ് മൈക്കെന്ന് ഒട്ടും ശങ്കയില്ലാതെ പറയാം.

<img class="wp-image-349827 aligncenter" src="https://cdn.boolokam.com/articles/2022/09/fwf.webp" alt="" width="849" height="509" />ബോളിവുഡ് ഹീറോ ജോണ്‍ അബ്രഹാം എന്റര്‍ടൈന്‍മെന്റിന്റെ ആദ്യ മലയാള സിനിമ സംരഭമെന്ന പ്രത്യേകതയും മൈക്കിനുണ്ട്. വിഷ്ണു ശിവപ്രസാദാണ് സംവിധായകൻ. രണ്ട് വ്യക്തികളുടെ ജീവിതത്തിലെ വിവിധ ഘട്ടങ്ങളിലൂടെ സഞ്ചരിക്കുന്ന ചിത്രത്തിന്റെ കഥ ആഷിഖ് അക്ബര്‍ അലിയുടേതാണ്. രണദീവെ ഛായാഗ്രാഹകന്‍. ചിത്ര സംയോജനം വിവേക് ഹര്‍ഷന്‍. രഥന്‍ ആണ് ചിത്രത്തിന്റെ സംഗീത സംവിധായകന്‍. കലാസംവിധാനം - രഞ്ജിത് കൊതേരി, ജിനു ജോസഫ്, അക്ഷയ് രാധാകൃഷ്ണന്‍, അഭിരാം, സിനി എബ്രഹാം എന്നിവരും ചിത്രത്തില്‍ കഥാപാത്രങ്ങളായി എത്തുന്നു. മൈസൂര്‍, കട്ടപ്പന, വൈക്കം, ധരംശാല തുടങ്ങിയ മനോഹരമായ ദൃശ്യങ്ങളിലൂടെ ക്യാമറ സഞ്ചരിക്കുന്നു.


![പെൺജീവിതങ്ങളുടെ സ്വാതന്ത്ര്യമില്ലായ്മയെ ആണായി രൂപാന്തരപ്പെട്ടല്ല മറികടക്കേണ്ടത്](https://cdn.boolokam.com/articles/2022/09/fwfw.webp)**രമേഷ് പെരുമ്പിലാവ്** **മൈക്ക്** ..................................................... ഒരു ഉച്ചഭാഷിണി കൂടിയാണ് ചിലതെല്ലാം ഉറക്കെ വിളിച്ചു പറയാനുള്ളത് ..................................................... പെൺകുട്ടികളെ അടക്കിയൊതുക്കി വളർത്തണം. നീയൊരു പെണ്ണാണെന്ന വിചാരം വേണം. മറ്റൊരു വീട്ടിൽ ചെന്നു കയറേണ്ടവളാണ്. ഒരു ആണായി ജനിച്ചാൽ മതിയായിരുന്നു. ഇങ്ങനെ എത്രയെത്ര ചോദ്യങ്ങളും ആശങ്കകളുമാണ് ഒരു പെൺകുട്ടി അവളുടെ വളർച്ചയുടെ നാൾവഴികളിൽ നേരിടുന്നത്. ചരിത്രപരമായ കാരണങ്ങളാൽ ലോകത്തിൽ എല്ലായിടത്തും ആണധികാരം ഒരു യാഥാർഥ്യമാണ്. അതിനെ മറികടക്കാനുള്ള ശ്രമങ്ങൾക്ക് ഒരു സമരചരിത്രമുണ്ട്. സ്ത്രീ വിമോചന പ്രസ്ഥാനങ്ങൾ നടത്തിയ സമരങ്ങൾ, ഇടതുപക്ഷ‑പുരോഗമന-ഉല്പതിഷ്ണു പ്രസ്ഥാനങ്ങളുടെ മുന്നേറ്റങ്ങൾ, വ്യക്തിഗത പോരാട്ടങ്ങൾ എന്നിവ പൊതുയിടങ്ങളിലുള്ള ആൺ‑പെൺ വിവേചനങ്ങളെ കുറച്ചു കൊണ്ടുവരുന്നതിന് സഹായിച്ചിട്ടുണ്ട്. പൊതുജനങ്ങൾക്ക് അപ്രാപ്യമായ കുടുംബത്തിനുള്ളിലെ സ്ത്രീവിരുദ്ധ ചിന്തകൾ, നിലപാടുകൾ, അവസ്ഥകൾ പലപ്പോഴും ഭീകരമാകുന്നതിന്റെ ഉദാഹരണങ്ങൾ നിരവധിയുണ്ട്. പഴയ കൂട്ടുകുടുംബവ്യവസ്ഥിതിയെ മഹത്വവത്ക്കരിക്കുന്നവർ ഇപ്പോഴും സമൂഹത്തിലുണ്ട്. സ്ത്രീയെ മെരുക്കി വിധേയപ്പെടുത്തുന്ന ഇടങ്ങളാണ് കൂട്ടുകുടുംബങ്ങൾ. അതിൽ മെരുങ്ങിയ സ്ത്രീകൾ പിന്നീട് മെരുക്കലിന്റെ ഭാഗമായി തീരുന്നത് അതിശയകരമായ യാഥാർത്ഥ്യമാണ്. ഇത്തരം ചിന്തങ്ങളിൽ വട്ടം തിരിയുകയും അതിനെ ചോദ്യം ചെയ്യുകയും ചെയ്യുന്ന പെൺകുട്ടിയുടെ കഥയാണ് മൈക്ക്. ഒരു പ്രത്യേക സാഹചര്യത്തിൽ കണ്ടുമുട്ടുന്ന സാറയുടെയും ആന്റണിയുടെയും ജീവിതയാത്ര. മനസ്സിൽ ഒട്ടേറെ സംഘർഷങ്ങളുമായി നടക്കുന്നവരാണ് ഇരുവരും. ഒരു യാത്രയിൽ അവർക്ക് ഒന്നിച്ച് സഞ്ചരിക്കേണ്ടി വരുന്നു. അവരുടെ മുന്നോട്ടുള്ള ജീവിതമാണ് സിനിമ പറയുന്നത്. തണ്ണീര്‍മത്തന്‍ ദിനങ്ങള്‍, ഉദാഹരണം സുജാത, സൂപ്പർ ശരണ്യ തുടങ്ങിയ ചിത്രങ്ങളിലൂടെ ശ്രദ്ധേയയായ അനശ്വര രാജനാണ് നായിക. തൻ്റെ ഇതുവരെയുള്ള ഇമേജിനെ പൊളിച്ചുമാറ്റുന്നുണ്ട് അനശ്വരയുടെ സാറ എന്ന കഥാപാത്രം. താനൊരു മികച്ച നടിയാണെന്ന് സാറയുടെ ഓരോ ചലനത്തിലും അനശ്വര തെളിയിക്കുന്നു. ഒരുപാട് അടരുകളുള്ള ക്യാരക്ടറാണ് ആന്റണിയുടെത്. ഭൂതകാലം വേട്ടയാടുന്ന യുവാവായി രഞ്ജിത്ത് സജീവെന്ന പുതുമുഖത്തെ മലയാള സിനിമയ്ക്ക് പരിചയപ്പെടുത്തുന്ന സിനിമ കൂടിയാണ് മൈക്ക്. ഒരു പുതുമുഖ നടൻ്റെ പകപ്പുകളൊന്നുമില്ലാതെ രഞ്ജിത്ത് ഏറെ അഭിനയ സാദ്ധ്യതകളുള്ള തൻ്റെ വേഷം ഗംഭീരമാക്കി. പെൺജീവിതങ്ങളുടെ സ്വാതന്ത്ര്യമില്ലായ്മയെ ആണായി രൂപാന്തരപ്പെട്ടല്ല മറികടക്കേണ്ടത്, പെണ്ണായി തന്നെ നിന്ന് പൊരുതി നില നിൽക്കേണ്ടതുണ്ട് എന്ന മികച്ച സന്ദേശം മൈക്ക് മുന്നോട്ട് വെയ്ക്കുന്നു. സമൂഹത്തിൽ തുല്യനീതി ഇരുകൂട്ടർക്കും ഉണ്ടാവേണ്ടതുണ്ടെന്ന് സിനിമ പറയുന്നു. പരമ്പരാഗത സങ്കല്പങ്ങളെ തുടച്ചു നീക്കേണ്ടതുണ്ട്. ലിംഗമാറ്റത്തിലൂടെയല്ല തുല്യതയിലൂടെയാണ് അത് സംഭവിക്കേണ്ടത്. ജീവിതത്തിൽ ദുരന്തങ്ങളുണ്ടാകുമ്പോൾ ഒളിച്ചോടുന്നതല്ല, അതിനെ ധീരതയോടെ നേരിടുന്നതുകൂടിയാണ് ജീവിതമെന്ന് ആൻ്റണിയും സാറയും സാക്ഷ്യപ്പെടുത്തുന്നു. ഈ ഓണത്തിന് കിട്ടിയ ഏറ്റവും നല്ല ചലച്ചിത്രക്കാഴ്ചയായിരിക്കും മൈക്ക്. ചിരിയും, ചിന്തയും, പാട്ടും നൃത്തവും ആക്ഷൻ രംഗങ്ങളും ഉൾപ്പെടുത്തി, എല്ലാവർക്കും ഒരേ പോലെ ഇഷ്ടപ്പെടുന്ന, രസിപ്പിക്കുന്ന ഒരു വിനോദ സിനിമയാണ് മൈക്കെന്ന് ഒട്ടും ശങ്കയില്ലാതെ പറയാം. ![](https://cdn.boolokam.com/articles/2022/09/fwf.webp)ബോളിവുഡ് ഹീറോ ജോണ്‍ അബ്രഹാം എന്റര്‍ടൈന്‍മെന്റിന്റെ ആദ്യ മലയാള സിനിമ സംരഭമെന്ന പ്രത്യേകതയും മൈക്കിനുണ്ട്. വിഷ്ണു ശിവപ്രസാദാണ് സംവിധായകൻ. രണ്ട് വ്യക്തികളുടെ ജീവിതത്തിലെ വിവിധ ഘട്ടങ്ങളിലൂടെ സഞ്ചരിക്കുന്ന ചിത്രത്തിന്റെ കഥ ആഷിഖ് അക്ബര്‍ അലിയുടേതാണ്. രണദീവെ ഛായാഗ്രാഹകന്‍. ചിത്ര സംയോജനം വിവേക് ഹര്‍ഷന്‍. രഥന്‍ ആണ് ചിത്രത്തിന്റെ സംഗീത സംവിധായകന്‍. കലാസംവിധാനം - രഞ്ജിത് കൊതേരി, ജിനു ജോസഫ്, അക്ഷയ് രാധാകൃഷ്ണന്‍, അഭിരാം, സിനി എബ്രഹാം എന്നിവരും ചിത്രത്തില്‍ കഥാപാത്രങ്ങളായി എത്തുന്നു. മൈസൂര്‍, കട്ടപ്പന, വൈക്കം, ധരംശാല തുടങ്ങിയ മനോഹരമായ ദൃശ്യങ്ങളിലൂടെ ക്യാമറ സഞ്ചരിക്കുന്നു.
