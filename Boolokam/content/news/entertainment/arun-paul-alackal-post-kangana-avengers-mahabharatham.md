---
author: Beaumaris
categories:
- Entertainment
comment_count: 0
date: 2022-05-15 06:12:59
draft: false
image: https://cdn.boolokam.com/articles/2022/05/effee2222.jpg
like_count: 110007
share_count: 39315
tags:
- Arun Paul Alackal
- avengers
- bollywood
- Featured
- hollywood
- Kangana Ranaut
- mahabharatham
title: അവഞ്ചേഴ്‌സ് - മഹാഭാരതം , കങ്കണ പറഞ്ഞതിൽ കാര്യമില്ലാതില്ല, മഹാഭാരതത്തിലെ കഥാപാത്രങ്ങൾ
  അവഞ്ചേഴ്‌സിലും ഉണ്ട്
view_count: 2105064
---

**Arun Paul Alackal** മാർവൽ സിനിമാറ്റിക്ക് യൂണിവേഴ്സിലെ പ്രസിദ്ധരായ അവഞ്ചേഴ്സ് കഥാപാത്രങ്ങളെ മഹാഭാരതത്തിലെയും മറ്റ് ഹൈന്ദവപുരാണ-വേദങ്ങളിലെയും ചില കഥാപാത്രങ്ങളുമായി താരതമ്യപ്പെടുത്തിക്കൊണ്ട് പ്രസിദ്ധ ബോളിവുഡ് നടി കങ്കണ റണൗത്ത് ഈയിടെ ഒരു പ്രസ്താവന നടത്തിയിരുന്നു. കങ്കണ ഉയർത്തിപ്പിടിക്കുന്ന രാഷ്ട്രീയത്തെയും അത് കയ്യാളുന്ന ഹൈന്ദവ അജണ്ടയെയും ഇഷ്ടമാകാത്ത, എതിർക്കുന്ന നല്ലൊരു വിഭാഗം മലയാളികളും ഫേസ്‌ബുക്കിൽ പ്രസ്തുത പരാമർശത്തെ എന്നത്തേയും പോലെ ഒരു തമാശയായിട്ടാണ് സ്വീകരിച്ചത്. എന്നാൽ ആ പറഞ്ഞതിനെ ഒരു നേരമ്പോക്ക് മാത്രമായി നിർത്തിക്കൊണ്ടു തന്നെ ഒരല്പം കടന്നു ചിന്തിച്ചു നോക്കിയാലോ...മഹാഭാരതകഥയിലെ വീരപരിവേഷമുള്ള കഥാപാത്രങ്ങളിലൊന്നാണ് സൂര്യപുത്രനായ കർണൻ. അഭേദ്യമായ കവചം ശരീരത്തിലണിഞ്ഞിരുന്ന കർണ്ണനെ ആക്രമിച്ചു കീഴ്പെടുത്തുകയോ മുറിവേല്പിക്കുകയോ അസാധ്യമായിരുന്നു. &nbsp; MCU ലേക്ക് വന്നാൽ തന്റെ ഇരുമ്പു കവചത്തിന്റെ (Iron suit) സുരക്ഷയിലും അതീതമായ അറിവിലും കഴിഞ്ഞു പോയ infinity saga യിൽ വീരപരിവേഷമുണ്ടായിരുന്ന നായകനായിരുന്നു ടോണി സ്റ്റാർക്ക് എന്ന അയൺമാൻ. സിനിമകളുടെ ഓർഡറിൽ അവഞ്ചർ ഇനീഷിയേറ്റിവിൽ പ്രഥമനായി നിക്ക് ഫ്യൂരിയിലൂടെ introduce ചെയ്യപ്പെടുന്ന അയൺമാനും ഭാരതകഥയിൽ കുന്തിയുടെ ആദ്യപുത്രനായ കർണനും തമ്മിൽ Iron suit ന്റെയും കവചകുണ്ഡലങ്ങളുടെയും സാമ്യം വേണമെങ്കിൽ കങ്കണ പറഞ്ഞത് പോലെ വരുത്തി തീർക്കാം. മഹാഭാരതത്തിലെ ശക്തനും ദേഷ്യക്കാരനുമായ ഒരു കഥാപാത്രമാണ് പാണ്ഡവരിൽ രണ്ടാമനായ ഭീമൻ. ദേഷ്യം വന്നാൽ അതിശക്തനാകുന്ന, Strongest Avenger എന്ന വിശേഷണത്തിനർഹനായ ബ്രൂസ് ബാനർ അഥവാ ഹൾക്കിനെ ഭീമസേനന്റെ സിനിമാറ്റിക്ക് രൂപമാക്കി വേണമെങ്കിൽ വിഭാവന ചെയ്യാം. &nbsp; ![](https://cdn.boolokam.com/articles/2022/05/effee2222.jpg) ധനുർവിദ്യയിൽ അഗ്രഗണ്യനായ, കുരുക്ഷേത്രയുദ്ധത്തിൽ പാണ്ഡവസൈന്യത്തിന്റെ തുറുപ്പുചീട്ടായിരുന്ന അർജ്ജുനനെ കേവലം അമ്പും വില്ലും മാർഷ്യൽ ആർട്ട്സ് സ്‌കില്ലും കൊണ്ട് മാത്രം അവഞ്ചേഴ്സിലെ പ്രധാനിയായി മാറിയ ക്ലിന്റ് ബാർട്ടൻ അഥവാ 'ഹോക്ക്ഐ'യുമായി താരതമ്യപ്പെടുത്താം. മഹാഭാരതകഥയിലെ കുരുക്ഷേത്ര യുദ്ധത്തിന്റെ തുടക്കം പാണ്ഡവരുടെ സർവസ്വത്തിനുമൊപ്പം അർജ്ജുനൻ സ്വന്തമാക്കി കൊണ്ടുവന്ന പാഞ്ചാലിയെ ചൂതുകളി സഭയിൽ നഷ്ടപ്പെടുന്നതിലൂടെയാണ് എന്നതിന് സമാനമായി MCU കഥകളുടെ കുരുക്ഷേത്രയുദ്ധമായിരുന്ന Endgame ആരംഭിക്കുന്നത് ഹോക്ക്ഐ യ്ക്ക് തന്റെ കുടുംബത്തെ നഷ്ടപ്പെടുന്ന രംഗം വച്ചായിരുന്നു എന്നൊരു അതിവായന വേണമെങ്കിൽ നടത്താം. &nbsp; ![](https://cdn.boolokam.com/articles/2022/05/fwfwwf123.jpg) പാണ്ഡവ പക്ഷത്തിന് യുദ്ധസന്നാഹത്തിനിടയിലുള്ള ബുദ്ധിയുടെ സിരാകേന്ദ്രമായി വർത്തിച്ചത് ശ്രീക്ഷ്ണനായിരുന്നു എങ്കിൽ MCU ൽ തോറ്റെന്നുറപ്പിച്ച അവഞ്ചേഴ്സിനെ Endgame ൽ എത്തിച്ചു വിജയിപ്പിച്ചത് ബുദ്ധിമാനായ ഡോക്ടർ സ്ട്രേഞ്ചിന്റെ കഴിവാണ്. 'അന്തരീക്ഷത്തിൽ ജിലേബിയുണ്ടാക്കുന്ന'തെന്ന് ട്രോളന്മാർ തമാശരൂപേണ പറയുന്ന സ്ട്രേഞ്ചിന്റെ ആയുധം മിസ്റ്റിക്ക് ആർട്ടുകളുടെ ശക്തിയിൽ രൂപപ്പെടുത്തി എടുക്കുന്ന ചക്രങ്ങളായിരുന്നു. രണ്ടിലധികം കൈകളുള്ള, ചക്രം ആയുധമാക്കിയ, മഹാവിഷ്ണുവിന്റെ അവതാരമായിരുന്ന ശ്രീക്ഷ്ണന്റെ ഒരു ശേഷിപ്പ് പല കൈകളുമായി നിൽക്കും വിധമുള്ള ഒരു ഷോട്ടിൽ സ്ട്രേഞ്ച് ഇനിഫിനിറ്റി വാറിൽ ബാക്കിയാക്കുന്നുമുണ്ട്. ഇടിമിന്നൽ ആയുധമാക്കിയ, ദേവലോകത്ത് നിന്നും ഭൂമിയിലേക്ക് പലപ്പോഴും വന്നെത്തുന്ന ദേവന്മാരുടെ ദേവനായ ഇന്ദ്രൻ ഹൈന്ദവപുരാണങ്ങളിലുണ്ട്. മ്യോനിറിൽ ഒളിപ്പിച്ച മിന്നൽപ്പിണറുകളുമായി അസ്ഗാർഡിൽ നിന്നും ഭൂമിയിലേക്ക് പറന്നെത്തുന്ന തോർ MCU വിലുമുണ്ട്. കർണൻ കുരുക്ഷേത്ര ഭൂമിയിൽ തനിക്ക് വരമായി കിട്ടിയ 'ശക്തി' എന്ന അമൂല്യമായ വേൽ ആയുധമാക്കി പാണ്ഡവസേനയെ ആക്രമിക്കാൻ അടുക്കുമ്പോൾ ആ വേലിന്റെ പ്രഹരം ഒറ്റയ്ക്ക് തടുത്തു നിർത്തി, ഭീമകാരരൂപം പൂണ്ട് കൗരവപ്പടയിലെ ഒരു അക്ഷൗഹിണിയ്ക്ക് മൊത്തം മുകളിലേക്ക് മരിച്ചു വീണ ഒരു വീരൻ മഹാഭാരത കഥയിലുണ്ട്, ഭീമന്റെ പുത്രനായ ഘടോൽഖചൻ. &nbsp; ![](https://cdn.boolokam.com/articles/2022/05/H12.jpg) MCU ലുമുണ്ട് അത്തരത്തിൽ ഇടയ്ക്കിടെ വലുതാക്കുന്ന ശരീരവുമായി ഒരാൾ. ഉറുമ്പിന്റെ വലുപ്പത്തിൽ നിന്നും ക്ഷണനേരം കൊണ്ട് ജയന്റ് ആയി മാറുന്ന സ്‌കോട്ട് ലാങ്ങ് അഥവാ ആന്റ്മാൻ. താനോസിന്റെ ചിറ്റൗരി സേനയിലെ ഭീമാകാരരൂപങ്ങളെ ഒറ്റയ്ക്ക് അടിച്ചിടുന്ന കഥാപാത്രം.മഹാഭാരത കഥയിലെ നായകപക്ഷമായിരുന്ന പാണ്ഡവരുടെ മൂത്ത സഹോദരനും അവരുടെ നായകനുമായിരുന്നു യുധിഷ്ഠിരൻ. തികഞ്ഞ ധർമിഷ്ടനും ന്യായവാദിയും ആയിരുന്ന യുധിഷ്ഠിരന് MCU വിലൊരു ധർമിഷ്ടനായ അപരവ്യക്തിത്വത്തെ സ്റ്റീവ് റോജേഴ്സിലൂടെ കണ്ടെത്താം. ഭീമ-അർജുന-നകുല-സഹദേവാദികളങ്ങുന്ന പാണ്ഡവരെ അനുസരിക്കുകയും ആജ്ഞയിൽ നിർത്തുകയും ചെയ്ത യുധിഷ്ഠിരനെ പോലെയാണ് MCU വിൽ ഹൾക്കും തോറും അയൺമാനും അടങ്ങുന്ന സൂപ്പർഹീറോ ടീമിന്റെ ആജ്ഞകൾ നൽകുന്ന നായകനാക്കി Joss Weddon സംവിധാനം ചെയ്ത ആദ്യ അവഞ്ചേഴ്‌സ് സിനിമയിൽ ക്യാപ്റ്റൻ അമേരിക്കയായി സ്റ്റീവ് റോജേഴ്സിനെ അവതരിപ്പിക്കുന്നത്. &nbsp; ![](https://cdn.boolokam.com/articles/2022/05/ULULUL.jpg) ഇതെല്ലാം തേന്മാവിൻ കൊമ്പത്തിലെ അപ്പക്കാള പറയുന്ന പോലെ 'അടിയന്റെ ചെറിയ ബുദ്ധിയിൽ തോന്നിയതാ മ്പ്രാ' എന്ന് കൂടി പറയാൻ ലേഖകൻ ആഗ്രഹിക്കുന്നു. മഹാഭാരതത്തിലെയും അല്ലാതെയും ഉള്ള പുരാണകഥകളെ ഒരു മുത്തശിക്കഥയുടെ നിഷ്കളങ്കഭംഗിയിൽ അസ്വദിക്കുന്ന ഒരാളായത് കൊണ്ടും MCU വിലെ സിനിമകളുടെ ഒരു സ്ഥിരം പ്രേക്ഷകനായത് കൊണ്ടും തോന്നിയ ചില ചിന്തകളെ എഴുത്തിലേക്ക് എത്തിച്ചു എന്നു മാത്രം. കങ്കണ റണൗത്തിന്റെ പ്രസ്താവന അതിനൊരു തുടക്കമിട്ടു തന്നു എന്നേയുള്ളൂ. പക്ഷെ ഇങ്ങനെയൊരു പോസ്റ്റെഴുതിയെന്നു കരുതി എന്നെയൊരു 'സംഘമിത്ര'മാക്കരുത്. ഹൈന്ദവതയെ പറ്റി പറഞ്ഞു എന്നു വച്ചു പാക്കിസ്ഥാനിലേക്ക് ടിക്കറ്റും എടുത്തു തരരുത് ???? &nbsp; [caption id="attachment_334429" align="aligncenter" width="424"]![steve rogers](https://cdn.boolokam.com/articles/2022/05/EER.jpg) steve rogers[/caption] &nbsp; *** [embed]https://youtu.be/aWzlQ2N6qqg[/embed]