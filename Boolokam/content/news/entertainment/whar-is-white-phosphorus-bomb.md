---
author: Beaumaris
categories:
- Entertainment
comment_count: 0
date: 2023-10-13 05:10:46
draft: false
image: https://cdn.boolokam.com/articles/2023/10/fwfwfggg.jpg
like_count: 63271
share_count: 27046
tags:
- hamas
- israel palastine conflict
- war
- white phosphorus bomb
title: എന്താണ് യുഎന്‍ നിരോധിച്ചിട്ടുള്ള വൈറ്റ് ഫോസ്ഫറസ് ബോംബ്  ?
view_count: 1175362
---

**എന്താണ് വൈറ്റ് ഫോസ്ഫറസ് ബോംബ് ?** **അറിവ് തേടുന്ന പാവം പ്രവാസി** യുഎന്‍ നിരോധിച്ചിട്ടുള്ള ഒന്നാണ് വൈറ്റ് ഫോസ്ഫറസ് ബോംബ് (White Phosphorous Bombs ).അന്തരീക്ഷ വായുവുമായി സമ്പര്‍ക്കമുണ്ടായാലുടന്‍ വൈറ്റ് ഫോസ്ഫറസ് വളരെയധികം പ്രകാശത്തോടെ പെട്ടെന്ന് കത്തും. വെളുത്ത പുകയും ഉണ്ടാകും. രാത്രിയില്‍ ആക്രമിക്കാനുള്ള ലക്ഷ്യങ്ങള്‍ക്ക് സമീപം പ്രകാശം പരത്താനും , ശത്രുക്കള്‍ക്ക് നാശനഷ്ടമുണ്ടാക്കാനുമടക്കം ഇത് ഉപയോഗിക്കുന്നുണ്ട്. പതിക്കുന്ന പ്രദേശങ്ങളില്‍ ശക്തമായ തീപിടിത്തം ഉണ്ടാകുന്നതിനാൽ പ്രത്യേക സാഹചര്യങ്ങളില്‍ പുക പരത്തി പ്രതിരോധ കവചം തീര്‍ക്കാനും വൈറ്റ് ഫോസ്ഫറസ് ഉപയോഗിക്കാറുണ്ട്. എന്നാല്‍ തീ കെടുത്താന്‍ ബുദ്ധിമുട്ടാണ്. അതിനാൽ ജനവാസ മേഖലയിൽ ഇത്തരം ബോംബുകൾ വീണാൽ കൊല്ലപ്പെടുന്നവരുടെയും , പരുക്കേൽക്കുന്നവരുടെയും എണ്ണം വളരെ കൂടുതലായിരിക്കും. അമേരിക്കയടക്കം വിവിധ രാജ്യങ്ങളുടെ സൈന്യങ്ങള്‍ വിവിധ ആവശ്യങ്ങള്‍ക്കായി ഇത് ഉപയോഗിച്ചിരുന്നു. മെഴുക് പോലെയുള്ള ഒരു തരം രാസ വസ്തുവാണ് വൈറ്റ് ഫോസ്ഫറസ്. ഇത് വളരെ വേഗത്തില്‍ തീ പിടിക്കുന്ന പദാർത്ഥം കൂടിയാണ് . ഇത് വായുവിൽ സമ്പർക്കം പുലർത്തുമ്പോൾ വേഗത്തില്‍ കത്തുന്നു. രാത്രിയിൽ ലക്ഷ്യങ്ങൾ കണ്ടെത്തുക അല്ലെങ്കിൽ ശത്രുക്കൾക്ക് നാശം വരുത്തുക എന്നിങ്ങനെയുള്ള വിവിധ ആവശ്യങ്ങൾക്കായാണ് ഇത് ഉപയോഗിക്കുന്നത്.വൈറ്റ് ഫോസ്ഫറസ് ബോംബ് അതിതീവ്രമായ ചൂട് (ഏകദേശം 815 ഡിഗ്രി സെൽഷ്യസ്), പ്രകാശം, കട്ടിയുള്ള വെളുത്ത പുക എന്നിവ ഉണ്ടാക്കുന്നു. സെൻസിറ്റീവ് സോണുകളിൽ പുകമറകൾ സൃഷ്ടിക്കാൻ സൈന്യത്തെ സഹായിക്കുന്നു. വെളുത്ത ഫോസ്ഫറസ് ഭൂമിയിൽ വ്യാപകമായ തീപിടുത്തത്തിന് ഇടയാക്കും. ഈ തീ അത്ര പെട്ടെന്ന് കെടുത്താനും സാധ്യമല്ല. ശരീരത്തിലും , ദേഹത്തിലും പതിച്ചാല്‍ അവിടെ പറ്റിപ്പിടിച്ച് തീ ആളിക്കത്തിക്കുന്നു. ഈ തീ എല്ലുകളിലേക്ക് വരെ ആഴത്തില്‍ തുളച്ച് കയറുന്നു. വൈറ്റ് ഫോസ്ഫറസ് ബോംബ് ആക്രമണത്തില്‍ പരിക്കേറ്റവർ രക്ഷപ്പെടാനുള്ള സാധ്യതയും വളരെ കുറവാണ്. ![](https://cdn.boolokam.com/articles/2023/10/fwfwfggg.jpg)വൈറ്റ് ഫോസ്ഫറസ് ബോംബുകൾ പ്രയോഗിച്ചാൽ സ്ഫോടനത്തിന്‍റെ തീവ്രത കാരണം ആംബുലൻസുകൾക്കോ , സിവിൽ ഡിഫൻസ് വാഹനങ്ങൾക്കോ മേഖലയിലേക്ക് പ്രവേശിക്കാനാകാത്ത സാഹചര്യമാകും.സ്ഫോടനപരിധിയിലുള്ളവർക്ക് ശ്വാസതടസം, അണുബാധ തുടങ്ങിയ പ്രശ്നങ്ങൾ സൃഷ്ടിക്കാനും മരണത്തിലേക്ക് നയിക്കാനും ഇടയാകും. വൈറ്റ് ഫോസ്ഫറസ് ആയുധങ്ങൾ ഉപയോഗിച്ച് സ്മോക്ക് സ്‌ക്രീൻ സൃഷ്ടിക്കുന്നതിനും , സൈനിക നീക്കങ്ങൾ മറയ്ക്കുന്നതിനും നിയമപരമായി അംഗീകാരമുണ്ടെങ്കിലും 1980 ലെ ജനീവ കൺവെൻഷൻ ജനസാന്ദ്രതയുള്ള പ്രദേശങ്ങളിൽ ഇത് ഉപയോഗിക്കുന്നത് നിരോധിച്ചിട്ടുണ്ട്.സിവിലിയൻമാർക്കെതിരെ വൈറ്റ് ഫോസ്ഫറസ് ബോംബുകൾ ഉപയോഗിക്കുന്നത് യുദ്ധക്കുറ്റമായി കണക്കാക്കപ്പെടുകയും ചെയ്യുന്നു. [caption id="attachment_424847" align="alignnone" width="2560"]![](https://cdn.boolokam.com/articles/2023/10/fwwwfggg-scaled.jpg) ** EDS NOTE GRAPHIC CONTENT ** Palestinian Akram Abu Roka is treated for burns at Nasser Hospital in Khan Younis in the southern Gaza Strip, Sunday, Jan. 11, 2009. The hospital's chief doctor said the injuries might have been caused by munitions containing white phosphorus. Human Rights Watch said Sunday that Israel's military has fired artillery shells packed with the incendiary agent over populated areas of Gaza, putting civilians at risk. (AP Photo/Eyad Baba)[/caption] ഉക്രെയ്നിലെ ബഖ്മുട്ടില്‍ റഷ്യയാണ് വൈറ്റ് ഫോസ്ഫറസ് ബോംബുകൾ അവസാനമായി ഉപയോഗിച്ചതെന്ന് അന്താരാഷ്ട്ര മാധ്യമങ്ങള്‍ റിപ്പോർട്ട് ചെയ്യുന്നു.1972-ൽ, ഐക്യരാഷ്ട്രസഭയുടെ ജനറൽ അസംബ്ലി ഇത്തരം ആയുധങ്ങളെ "ഭീകരതയോടെ വീക്ഷിക്കുന്ന ആയുധങ്ങൾ" എന്ന് തരംതിരിക്കുന്ന ഒരു പ്രമേയം പാസാക്കി. 1980-ൽ, സാധാരണക്കാർക്ക് അമിതമായ വേദനയോ , ഉപദ്രവമോ ഉണ്ടാക്കുന്ന ചില ആയുധങ്ങളുടെ ഉപയോഗം നിരോധിക്കാനോ നിയന്ത്രിക്കാനോ അന്താരാഷ്ട്ര സമൂഹം തയ്യാറായി. ഈ കരാറിന്റെ പ്രോട്ടോക്കോൾ III പ്രകാരം വസ്തുക്കൾക്ക് തീയിടുന്ന ആയുധങ്ങളുടെ ഉപയോഗം നിയന്ത്രിക്കുന്നു.