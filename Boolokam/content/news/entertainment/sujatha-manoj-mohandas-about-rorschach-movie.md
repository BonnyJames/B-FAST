---
author: Beaumaris
categories:
- Entertainment
comment_count: 0
date: 2022-10-16 16:40:08
draft: false
image: ''
like_count: 1004
share_count: 800
tags:
- mammootty
- nisam basheer
- rorschach movie
title: സത്യത്തിൽ റോഷാക്ക് ഒരു മൾട്ടി ലാങ്ഗ്വേജ്‌ റിലീസ് അർഹിച്ചിരുന്നു
view_count: 35545
---

**Sujatha Manoj Mohandas** റോഷാക്ക് ഒരു പരീക്ഷണമാണ്, അത് കഥയിൽ അല്ല. കഥ ഒരു സാധാരണ പ്രതികരകഥയാണ് പക്ഷേ അതിനെ മറ്റൊരു തലത്തിലേക്ക് എത്തിക്കുന്ന അസാധാരണമായ തിരക്കഥയും അതിനെ ഉതകുന്ന രീതിയിൽ ഒരുക്കിയെടുത്ത സംവിധാനവും സംഗീതവും ശബ്ദങ്ങളും ഒക്കെയാണ്. തന്റെ കുടുംബം തകർത്തവനെയോ അവന്റെ കുടുംബത്തെയോ തകർക്കുന്ന നായകനെ ഇന്ത്യയിലോ കേരളത്തിലോ അല്ല ലോക സിനിമയിൽ തന്നെ ഒരുപാടൊരുപാട് തവണ തേഞ്ഞു പഴകിയതാണ്. പക്ഷേ എത്ര പഴകിയ അല്ലെങ്കിൽ single dimensional കഥ ആയാലും നല്ലൊരു തിരക്കഥയ്ക്കും സംവിധാനത്തിനും അതിനെ കാണുന്ന പ്രേക്ഷരിലേക്ക് എത്തിക്കാൻ സാധിക്കും, അതിനെ ഒരു ലെവൽ കൂട്ടുന്നവിധത്തിൽ അഭിനേതാക്കളുടെ പ്രകടനം കൂടിയായാൽ പറയുകയും വേണ്ട. അങ്ങനെ ഒരു ഡയലോഗ് പോലുമില്ലാതെ ചുമ്മാ തുറിച്ചു നോക്കുക എന്ന ജോലി കണ്ണുകൾ മാത്രം വെളിപ്പെടുത്തി നന്നായി ചെയ്ത ആസിഫ് അലി മുതൽ ഇനിയും വെല്ലുവിളികൾ തന്നാൽ ഇനിയും അത്ഭുതപ്പെടുത്താം എന്ന് പറയാതെ ചെയ്ത് കാണിക്കുന്ന മമ്മൂട്ടി വരെയുണ്ട് ആ പ്രകടന മികവിൽ ഉൾപ്പെടുത്താൻ. Surprise bonus ആയിട്ട് ഗംഭീ'ക'ര പ്രകടനങ്ങളുമായി ബിന്ദു പണിക്കരും, കോട്ടയം നസീറും. 'ഈച്ചപ്പൻ മൊതലാളി' എന്ന് വിളിച്ചു ഗോഷ്ടി കാണിക്കുന്ന കോട്ടയം നസീർ അല്ല ശരിക്കുമുള്ള നാടനായ കോട്ടയം നസീർ എന്ന് കാണിക്കുന്ന, തനിക്ക് ഇനിയെങ്കിലും നല്ല വേഷങ്ങൾ നൽകണം എന്ന് പ്രകടനം കൊണ്ട് ചോദിക്കുന്നുണ്ട് അദ്ദേഹം. അതേപോലെ ഒരുപക്ഷെ സൂത്രധാരന് ശേഷമുള്ള മികച്ച ഒരു അഭിനയമാണ് ബിന്ദു പണിക്കരും കാഴ്ചവെയ്ക്കുന്നത്. മുൻപ് ഒരു ഹലാൽ ലവ് സ്റ്റോറി കണ്ടപ്പോൾ, ഗ്രേസ് ആണ് അതിന്റെ ഒരേയൊരു പോസിറ്റീവ് എന്ന് പറഞ്ഞപോലെ ഇനിയും തന്നെകൊണ്ട് ഒരുപാട് നല്ല വേഷങ്ങൾ ചെയ്യാൻ സാധിക്കും എന്ന് ഇതിൽ സുജാതയായി തെളിയിക്കുന്നുണ്ട്.വ്യക്തിപരമായി ജീവിതത്തിലെ ഏറ്റവും വലിയ നഷ്ടം നേരിട്ടശേഷം ആദ്യമായി തീയേറ്ററിൽ പോയി കണ്ട ചിത്രമാണ് റോഷാക്ക്. അതുകൊണ്ട് തന്നെ ഗ്രേസിന്റെ പേരും പിന്നെ ക്ലൈമാക്സിൽ മമ്മൂട്ടിയുടെ ലൂക്ക് പറയുന്ന ആ വാക്കുകൾ, "ജീവിതം അങ്ങനെ പെർഫെക്ട് ആയി പോയിക്കൊണ്ടിരുന്നാൽ എനിക്ക് പിന്നെ പേടിയാണ്. കാരണം അപ്പോഴേക്കും എന്തെങ്കിലും ഒരു ദുഃഖം സംഭവിക്കും."ആ ഒരു നഷ്ടപ്പെട്ട ഏകാന്ത അവസ്ഥയിലാണ് കടന്നു പോവുന്നത് ലൂക്ക്, അവിടെ ഗർഭിണിയായ ഭാര്യ ആണെങ്കിൽ എനിക്ക് നഷ്ടമായത് 'സുജാത' എന്ന എന്റയമ്മയാണ്. ഞാൻ എഴുതി ഇവിടെ ഇടാറുള്ള ഓരോ പോസ്റ്റും വായിച്ചു എന്നേ പ്രോത്സാഹിപ്പിക്കാറുള്ള എന്റെ first reader and best fan.റോഷാക്ക് എന്നാൽ ഒരു സൈക്കോളജിക്കൽ ടെസ്റ്റ്‌ ആണ് എന്നും അത് ഏത് തരത്തിൽ ഉള്ളതാണ് എന്നും സിനിമ ഇറങ്ങിയ ശേഷം കൂടുതൽ പേർക്കും അറിയാം എന്ന് കരുതുന്നു. Actually, കാണുന്ന നമ്മളിലേക്ക് ആണ് സംവിധായകനും എഴുത്തുകാരനും കൂടി ആ ടെസ്റ്റ്‌ നടത്തുന്നത്. ലൂക്കിന്റെ പ്രവർത്തികൾ ചിന്തകൾ നാട്ടുകാരുടെ പ്രവർത്തികൾ ഒക്കെ ഓരോരുത്തർക്കും അവരുടേതായ രീതിയിൽ ആവും വായിച്ചെടുക്കാൻ സാധിക്കുന്നത്. ദിലീപ്‌ എന്ന കഥാപാത്രത്തെ ലൂക്ക് കാണുന്ന രംഗങ്ങളിലെല്ലാം തന്നെ vfx വളരെ നന്നായി തന്നെ തോന്നി. അതേപോലെ mustang കാർ അതും ചുറ്റുപാടും തമ്മിലുള്ള ആ കെമിസ്ട്രിയിലെ കോൺട്രാസ്റ്റ് ഒക്കെ നൽകുന്ന ഒരു visual impact, definitely needs a theatre watch.സോങ്‌സ് എല്ലാം ഇഷ്ടമായി, ഇംഗ്ലീഷ് പടത്തിൽ ഒക്കെ കാണാറുള്ളപോലെ ഓരോ സാഹചര്യത്തിനും പശ്ചാത്തലസംഗീതം പോലെയാണ് അത് ഉപയോഗിക്കപ്പെട്ടതും. സത്യത്തിൽ റോഷാക്ക് ഒരു multi language release അർഹിച്ചിരുന്നു, പുതുമയുള്ള പ്രമേയങ്ങൾ തേടുന്ന സിനിമ ആരാധകർക്ക് ഭാഷാ ഒരു പ്രശ്നമല്ല. സിനിമ എടുത്തു വെച്ച രീതി തന്നെ സ്ഥലത്തിന്റെ വേഷവിധാനങ്ങളിൽ ഉള്ള വ്യത്യാസം ഒഴിച്ചാൽ റോഷാക്ക് പറയുന്നത് വായിച്ചെടുക്കാൻ ഭാഷഭേദമന്യേ ഒരുപാട് പേർക്ക് സാധിക്കും. പലരും പറയുന്നത് പോലെ വീണ്ടും വീണ്ടും വീണ്ടും ഞാൻ പറയുന്നു മുന്നറിയിപ്പിലെ സി കേ രാഘവനെ കണ്ടപ്പോഴും ഇന്ന് ലൂക്ക് ആന്റണിയെ കണ്ടപ്പോഴും അതെ, നല്ലൊരു ത്രില്ലർ ചിത്രത്തിൽ ഒരു eccentric ആയ കഥാപാത്രമോ സൈക്കോപാത്തോ ആയി ഒരു വേഷം, ഈ ആന്റണി ഹോപ്കിൻസ് പണ്ട് ഹാനിബാൽ ലക്ടർ ആയും, ഷൈനിങ്ങിൽ ജാക്ക് നികോള്സൻ ജോണി ആയും ഞെട്ടിച്ച പോലെ ഒരു total changeover നൽകി ഇനിയും ഞെട്ടിക്കാൻ ഈ എഴുപതുകാരൻ പുതുമുഖത്തിന് സാധിക്കും. ഈ ചിത്രത്തിന് ഇത്രയെങ്കിലും സ്വീകാര്യത കിട്ടിയത് തന്നെ നമ്മുടെ പ്രേക്ഷകരിൽ ചിലരുടെയെങ്കിലും സിനിമ സങ്കൽപ്പങ്ങൾ മാറുന്നു എന്ന തെളിവാണ് കാരണം ഒരിക്കലും ഇതൊരു സമ്പൂർണ പ്രേക്ഷലച്ചിത്രമല്ല. എന്റയിഷ്ടമല്ല നിങ്ങളുടെ, അതാവില്ല മറ്റൊരാളുടെ എന്ന് പറയും പോലെ എല്ലാവർക്കും ഇത്‌ ദഹിക്കണം ഈ കഥാരീതി എന്നില്ല. പക്ഷേ റോഷാക്ക് ഒരു പ്രതീക്ഷയാണ് വിട്ടുവീഴ്ച ഇല്ലാതെ പുതുമയുള്ള മേക്കിങ്ങോ കഥയോ വന്നാൽ ഇവിടെ കാണാൻ ഒരു particular set of crowd ഉണ്ട് എന്നതിന്റെ തെളിവ്. കൂടുതൽ ആളുകൾ വരട്ടെ നോളനും, സ്‌നേയ്ഡറും, സ്പിൽബർഗും, കാമറൂണും ഒക്കെ ഈ ലോകത്ത് പിറന്ന മനുഷ്യർ തന്നെയല്ലേ നമുക്കും ഉണ്ട് അതേപോലെ പകരം വെയ്ക്കാൻ ഇല്ലാത്തവർ ആ കൂട്ടത്തിലേക്ക് ഇനിയും വിചിത്രമായാ രീതിയിൽ ചിത്രങ്ങൾ ചെയ്യാൻ വരട്ടെ.പൃഥ്വിരാജ് പറഞ്ഞപോലെ"നമ്മുടെ ഒരു സിനിമ ഇറങ്ങുമ്പോൾ, മറുഭാഷയിലും അത് ചർച്ചയാവട്ടെ." അതു വിജയത്തിൽ ആയാലും പരീക്ഷണത്തിൽ ആയാലും. Rorschach is my kind of experiment..