---
title: "രണ്ടു ധ്രുവങ്ങളിലുള്ള അഭിപ്രായ രൂപീകരണങ്ങൾ സൃഷ്ടിക്കാൻ കഴിയുന്ന ഒരു സിനിമയാണ് \"ഐ കിൽഡ് ബാപ്പു\""
date: 2023-10-02T04:55:49
draft: false
categories: ["Entertainment"]
tags: ['I Killed Bapu', 'movie']
author: "Beaumaris"
---

<strong>Vani Jayate </strong>

ഇന്ന് ഒക്ടോബർ 2. ലോകം മുഴുവൻ മഹാത്മാഗാന്ധിയെ ഓർമ്മിക്കുന്ന ദിനം. ഇന്നേ ദിവസം തന്നെ അദ്ദേഹത്തിന്റെ ഘാതകനെക്കുറിച്ചുള്ള കാണാൻ ഒരു സിനിമ നിർദ്ദേശിക്കുക എന്നതിൽ ഒരു വിരോധാഭാസം ഉണ്ടായിരിക്കാം.. ഓരോ വസ്തുതകളും വിലയിരുത്തേണ്ടത് അതിൽ ഉൾപ്പെടുന്ന ഘടകങ്ങളെക്കുറിച്ചെല്ലാം കൃത്യമായ ധാരണകൾ രൂപപ്പെടുത്തി എടുത്തതിന് ശേഷമായിരിക്കണം എന്നതാണ് ശരിയായ രീതി. വൃദ്ധനും, നിരായുധനും, ദുർബലനും, തന്റെ ആയുഷ്കാലം മുഴുവൻ ഹിംസയെ പ്രതിരോധിക്കാൻ വേണ്ടി ചിലവിട്ട വ്യക്തിയുമായി ഒരാളെ ദയാരഹിതമായി വധിച്ചു എന്ന അതി നിഷ്ടൂരമായ ഒരു കൃത്യം നിർവഹിച്ച ഒരു വ്യക്തിയെ ആ ഒരു കൃത്യത്തിനുമപ്പുറമുള്ള ആ കൃത്യത്തിലേക്ക് നയിച്ച സാഹചര്യങ്ങളും പ്രേരണകളും ഉൾപ്പെടുത്തി വിലയിരുത്താൻ നടത്തുന്ന സത്യസന്ധമായ ഒരു ശ്രമമാണ് സീ 5 ൽ സ്ട്രീം ചെയ്തു തുടങ്ങിയ "ഐ കിൽഡ് ബാപ്പു" എന്ന ചിത്രം.

<img class="alignnone size-full wp-image-423131" src="https://cdn.boolokam.com/articles/2023/10/rr22.webp" alt="" width="1024" height="576" /> സ്വാതന്ത്ര്യാനന്തര ഇന്ത്യയിലെ ഏറ്റവും വിവാദപരമായ വിഷയങ്ങളിലൊന്നാണ് മഹാത്മാഗാന്ധിയുടെ കൊലപാതകം. ആ പാതകത്തിൽ നിന്നും വഴി മാറിക്കൊണ്ട് നാഥുറാം ഗോഡ്‌സെയുടെ ചിന്തകളിലും പ്രേരണകളിലും മാത്രം ശ്രദ്ധ കേന്ദ്രീകരിക്കുന്ന ഒരു ആഖ്യാനമാണ് "ഐ കിൽഡ് ബാപ്പു" സ്വീകരിച്ചിരിക്കുന്നത്. കൊലയ്ക്ക് ശേഷം നടന്ന അറസ്റ്റിനും കോടതിയിൽ ഹാജരാക്കിയതിനും ശേഷമുള്ള ഒരു നീണ്ട മോണോലോഗ് ആയിട്ടാണ് ചുരുളുകൾ അഴിക്കാൻ ശ്രമിക്കുന്നത്.

https://youtu.be/4f0iMdewFgQ

ഒരു ആസ്വാദകന്റെ വീക്ഷണകോണിൽ നോക്കുകയാണെങ്കിൽ, തരം താണ പ്രൊഡക്ഷൻ വാല്യൂ കൊണ്ടും മടുപ്പിക്കുന്ന ഒരു ആഖ്യാന രീതി കൊണ്ടും ഒരു നഷ്ടാവസരമായി തീരുകയാണ്.. സത്യം പറഞ്ഞാൽ, ഈ സിനിമ ഒരു ഡോക്യുമെന്ററിയായി രൂപപ്പെടുത്തിയിരുന്നെങ്കിൽ, കൂടുതൽ ഫലപ്രദമായി മാറുമായിരുന്നു ഒരു കണ്ടന്റ് സിനിമയ്ക്കുണ്ടായിരുന്നു. നാഥുറാം ഗോഡ്‌സെ എന്ന വ്യക്തിയെ നിർവചിച്ചിട്ടുള്ളത് "ഗാന്ധിയുടെ കൊലപാതകി" എന്ന ഒരൊറ്റ കളത്തിനുള്ളിലാണ്. ആ കളത്തിന്റെ അതിരുകൾ നേർപ്പിച്ചെടുത്തുകൊണ്ട് അയാളുടെ വ്യക്തിത്വത്തിന്റെ സങ്കീർണ്ണമായ പാളികൾ അനാവ്രതമാക്കി തങ്ങളുടെ ധാരണകളെ ഒരു പുനർമൂല്യനിർണയം നടത്താൻ പ്രേക്ഷകരെ ക്ഷണിക്കുകയാണ് ഹൈദർ കാസ്മി.

<img class="size-full wp-image-423132 aligncenter" src="https://cdn.boolokam.com/articles/2023/10/rrrrrrr.webp" alt="" width="2052" height="1155" />നാഥുറാം ഗോഡ്‌സെയുടെ ജീവിതത്തെയും പ്രേരണകളെയും കുറിച്ചുള്ള ചിന്തോദ്ദീപകമായ പര്യവേക്ഷണത്തിനപ്പുറം, സിനിമാറ്റിക്ക് മൂല്യങ്ങൾ അവകാശപ്പെടാൻ കഴിയാത്ത ഒരു സിനിമയാണിത്. അമേച്വറിഷ് എന്ന് വരെ വിശേഷിപ്പിക്കാവുന്ന തികച്ചും നാടകീയമായ പല രംഗങ്ങളേയും വിഷയത്തിന്റെ കരുത്തിൽ മറികടക്കാൻ കഴിയുമെന്ന് കരുതിയതായിട്ടാണ് തോന്നിയത്. കോടതിയിൽ തന്നെ ന്യായീകരിക്കാൻ ഗോഡ്‌സെ നടത്തുന്ന വാദപ്രതിവാദങ്ങളിലൂടെയാണ് മുന്നോട്ട് നീങ്ങുന്നത് എന്നത് കൊണ്ട് തന്നെ സുദീർഘമായ സംഭാഷണങ്ങളാണ് ഉടനീളം. നാഥുറാം ഗോഡ്‌സെയെ അവതരിപ്പിച്ച സന്ദീപ് ദേശ്പാണ്ഡെ തരക്കേടില്ലാത്ത പ്രകടനമാണ് കാഴ്ചവെച്ചത്. അദ്ദേഹത്തിന്റെ മറാഠി ഉച്ചാരണവും, ശുദ്ധ ഹിന്ദി പദങ്ങളുടെ ഉപയോഗവും ഒക്കെ കഥാപാത്രത്തിന്റെ വ്യക്തിത്വവുമായി നന്നായി സംയോജിപ്പിക്കാൻ കഴിഞ്ഞിട്ടുണ്ട്.

<img class="size-full wp-image-423133 aligncenter" src="https://cdn.boolokam.com/articles/2023/10/ffwwww.webp" alt="" width="696" height="392" />സ്വാതന്ത്ര്യ സമരത്തിന്റെ അന്ത്യഘട്ടങ്ങളിൽ മഹാത്മാഗാന്ധി തന്റെ പൊളിറ്റിക്കൽ ഒപ്റ്റിക്സിന് വേണ്ടി സ്വീകരിച്ച പല കാര്യങ്ങളും, അക്കാലത്തെ ഹിന്ദു സമൂഹത്തോട് ചെയ്യുന്ന അനീതിയാണ് മാറുന്നത് എങ്ങിനെയെന്ന് വ്യക്തമായി തന്നെ പുറത്തുകൊണ്ടുവരുന്നുണ്ട്. വിഭജനകാലത്തും സ്വാതന്ത്ര്യ സമരകാലത്തും ഹിന്ദു സമൂഹം നേരിട്ട അടിച്ചമർത്തലുകൾ ഊന്നിപ്പറയുന്നതാണ് ഗോഡ്‌സെയെ ഈ സിനിമയിൽ കാണിക്കുന്നത്. അങ്ങിനെ പറയുമ്പോഴും ന്യായീകരണങ്ങൾ ഇല്ലാത്ത ഒരു തെറ്റാണ് ഗോഡ്‌സെ ചെയ്തതെന്ന സത്യം അലിയാതെ ബാക്കി കിടക്കുകയാണ്. രണ്ടു ധ്രുവങ്ങളിലുള്ള അഭിപ്രായ രൂപീകരണങ്ങൾ സൃഷ്ടിക്കാൻ കഴിയുന്ന ഒരു സിനിമയാണ് "ഐ കിൽഡ് ബാപ്പു".. അതുപോലെ തന്നെ ഒട്ടേറെ ചർച്ചകൾക്ക് വഴിമരുന്നിടുന്നതും.


![രണ്ടു ധ്രുവങ്ങളിലുള്ള അഭിപ്രായ രൂപീകരണങ്ങൾ സൃഷ്ടിക്കാൻ കഴിയുന്ന ഒരു സിനിമയാണ് "ഐ കിൽഡ് ബാപ്പു"](https://cdn.boolokam.com/articles/2023/10/rr22.webp)**Vani Jayate** ഇന്ന് ഒക്ടോബർ 2. ലോകം മുഴുവൻ മഹാത്മാഗാന്ധിയെ ഓർമ്മിക്കുന്ന ദിനം. ഇന്നേ ദിവസം തന്നെ അദ്ദേഹത്തിന്റെ ഘാതകനെക്കുറിച്ചുള്ള കാണാൻ ഒരു സിനിമ നിർദ്ദേശിക്കുക എന്നതിൽ ഒരു വിരോധാഭാസം ഉണ്ടായിരിക്കാം.. ഓരോ വസ്തുതകളും വിലയിരുത്തേണ്ടത് അതിൽ ഉൾപ്പെടുന്ന ഘടകങ്ങളെക്കുറിച്ചെല്ലാം കൃത്യമായ ധാരണകൾ രൂപപ്പെടുത്തി എടുത്തതിന് ശേഷമായിരിക്കണം എന്നതാണ് ശരിയായ രീതി. വൃദ്ധനും, നിരായുധനും, ദുർബലനും, തന്റെ ആയുഷ്കാലം മുഴുവൻ ഹിംസയെ പ്രതിരോധിക്കാൻ വേണ്ടി ചിലവിട്ട വ്യക്തിയുമായി ഒരാളെ ദയാരഹിതമായി വധിച്ചു എന്ന അതി നിഷ്ടൂരമായ ഒരു കൃത്യം നിർവഹിച്ച ഒരു വ്യക്തിയെ ആ ഒരു കൃത്യത്തിനുമപ്പുറമുള്ള ആ കൃത്യത്തിലേക്ക് നയിച്ച സാഹചര്യങ്ങളും പ്രേരണകളും ഉൾപ്പെടുത്തി വിലയിരുത്താൻ നടത്തുന്ന സത്യസന്ധമായ ഒരു ശ്രമമാണ് സീ 5 ൽ സ്ട്രീം ചെയ്തു തുടങ്ങിയ "ഐ കിൽഡ് ബാപ്പു" എന്ന ചിത്രം. സ്വാതന്ത്ര്യാനന്തര ഇന്ത്യയിലെ ഏറ്റവും വിവാദപരമായ വിഷയങ്ങളിലൊന്നാണ് മഹാത്മാഗാന്ധിയുടെ കൊലപാതകം. ആ പാതകത്തിൽ നിന്നും വഴി മാറിക്കൊണ്ട് നാഥുറാം ഗോഡ്‌സെയുടെ ചിന്തകളിലും പ്രേരണകളിലും മാത്രം ശ്രദ്ധ കേന്ദ്രീകരിക്കുന്ന ഒരു ആഖ്യാനമാണ് "ഐ കിൽഡ് ബാപ്പു" സ്വീകരിച്ചിരിക്കുന്നത്. കൊലയ്ക്ക് ശേഷം നടന്ന അറസ്റ്റിനും കോടതിയിൽ ഹാജരാക്കിയതിനും ശേഷമുള്ള ഒരു നീണ്ട മോണോലോഗ് ആയിട്ടാണ് ചുരുളുകൾ അഴിക്കാൻ ശ്രമിക്കുന്നത്. https://youtu.be/4f0iMdewFgQ ഒരു ആസ്വാദകന്റെ വീക്ഷണകോണിൽ നോക്കുകയാണെങ്കിൽ, തരം താണ പ്രൊഡക്ഷൻ വാല്യൂ കൊണ്ടും മടുപ്പിക്കുന്ന ഒരു ആഖ്യാന രീതി കൊണ്ടും ഒരു നഷ്ടാവസരമായി തീരുകയാണ്.. സത്യം പറഞ്ഞാൽ, ഈ സിനിമ ഒരു ഡോക്യുമെന്ററിയായി രൂപപ്പെടുത്തിയിരുന്നെങ്കിൽ, കൂടുതൽ ഫലപ്രദമായി മാറുമായിരുന്നു ഒരു കണ്ടന്റ് സിനിമയ്ക്കുണ്ടായിരുന്നു. നാഥുറാം ഗോഡ്‌സെ എന്ന വ്യക്തിയെ നിർവചിച്ചിട്ടുള്ളത് "ഗാന്ധിയുടെ കൊലപാതകി" എന്ന ഒരൊറ്റ കളത്തിനുള്ളിലാണ്. ആ കളത്തിന്റെ അതിരുകൾ നേർപ്പിച്ചെടുത്തുകൊണ്ട് അയാളുടെ വ്യക്തിത്വത്തിന്റെ സങ്കീർണ്ണമായ പാളികൾ അനാവ്രതമാക്കി തങ്ങളുടെ ധാരണകളെ ഒരു പുനർമൂല്യനിർണയം നടത്താൻ പ്രേക്ഷകരെ ക്ഷണിക്കുകയാണ് ഹൈദർ കാസ്മി. ![](https://cdn.boolokam.com/articles/2023/10/rrrrrrr.webp)നാഥുറാം ഗോഡ്‌സെയുടെ ജീവിതത്തെയും പ്രേരണകളെയും കുറിച്ചുള്ള ചിന്തോദ്ദീപകമായ പര്യവേക്ഷണത്തിനപ്പുറം, സിനിമാറ്റിക്ക് മൂല്യങ്ങൾ അവകാശപ്പെടാൻ കഴിയാത്ത ഒരു സിനിമയാണിത്. അമേച്വറിഷ് എന്ന് വരെ വിശേഷിപ്പിക്കാവുന്ന തികച്ചും നാടകീയമായ പല രംഗങ്ങളേയും വിഷയത്തിന്റെ കരുത്തിൽ മറികടക്കാൻ കഴിയുമെന്ന് കരുതിയതായിട്ടാണ് തോന്നിയത്. കോടതിയിൽ തന്നെ ന്യായീകരിക്കാൻ ഗോഡ്‌സെ നടത്തുന്ന വാദപ്രതിവാദങ്ങളിലൂടെയാണ് മുന്നോട്ട് നീങ്ങുന്നത് എന്നത് കൊണ്ട് തന്നെ സുദീർഘമായ സംഭാഷണങ്ങളാണ് ഉടനീളം. നാഥുറാം ഗോഡ്‌സെയെ അവതരിപ്പിച്ച സന്ദീപ് ദേശ്പാണ്ഡെ തരക്കേടില്ലാത്ത പ്രകടനമാണ് കാഴ്ചവെച്ചത്. അദ്ദേഹത്തിന്റെ മറാഠി ഉച്ചാരണവും, ശുദ്ധ ഹിന്ദി പദങ്ങളുടെ ഉപയോഗവും ഒക്കെ കഥാപാത്രത്തിന്റെ വ്യക്തിത്വവുമായി നന്നായി സംയോജിപ്പിക്കാൻ കഴിഞ്ഞിട്ടുണ്ട്. ![](https://cdn.boolokam.com/articles/2023/10/ffwwww.webp)സ്വാതന്ത്ര്യ സമരത്തിന്റെ അന്ത്യഘട്ടങ്ങളിൽ മഹാത്മാഗാന്ധി തന്റെ പൊളിറ്റിക്കൽ ഒപ്റ്റിക്സിന് വേണ്ടി സ്വീകരിച്ച പല കാര്യങ്ങളും, അക്കാലത്തെ ഹിന്ദു സമൂഹത്തോട് ചെയ്യുന്ന അനീതിയാണ് മാറുന്നത് എങ്ങിനെയെന്ന് വ്യക്തമായി തന്നെ പുറത്തുകൊണ്ടുവരുന്നുണ്ട്. വിഭജനകാലത്തും സ്വാതന്ത്ര്യ സമരകാലത്തും ഹിന്ദു സമൂഹം നേരിട്ട അടിച്ചമർത്തലുകൾ ഊന്നിപ്പറയുന്നതാണ് ഗോഡ്‌സെയെ ഈ സിനിമയിൽ കാണിക്കുന്നത്. അങ്ങിനെ പറയുമ്പോഴും ന്യായീകരണങ്ങൾ ഇല്ലാത്ത ഒരു തെറ്റാണ് ഗോഡ്‌സെ ചെയ്തതെന്ന സത്യം അലിയാതെ ബാക്കി കിടക്കുകയാണ്. രണ്ടു ധ്രുവങ്ങളിലുള്ള അഭിപ്രായ രൂപീകരണങ്ങൾ സൃഷ്ടിക്കാൻ കഴിയുന്ന ഒരു സിനിമയാണ് "ഐ കിൽഡ് ബാപ്പു".. അതുപോലെ തന്നെ ഒട്ടേറെ ചർച്ചകൾക്ക് വഴിമരുന്നിടുന്നതും.
