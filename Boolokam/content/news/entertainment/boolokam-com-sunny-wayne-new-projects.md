---
author: safwan
categories:
- Entertainment
comment_count: 0
date: 2022-05-24 05:03:19
draft: false
image: https://cdn.boolokam.com/articles/2022/05/images-12-5.jpeg
like_count: 18313
share_count: 15462
tags:
- Featured
- Sunny Wayne
title: മലയാളത്തിലേക്ക് വമ്പൻ തിരിച്ചുവരവിന് ഒരുങ്ങി സണ്ണി വെയ്ൻ. അണിയറയിൽ ഒരുങ്ങുന്നത്
  നിരവധി ചിത്രങ്ങൾ.
view_count: 792479
---

മലയാളത്തിലെ പ്രിയപ്പെട്ട യുവ താരങ്ങളിൽ ഒരാളാണ് സണ്ണി വെയ്ൻ. ഒട്ടനവധി നിരവധി മികച്ച കഥാപാത്രങ്ങളിലൂടെ യുവാക്കളുടെയും യുവതികളുടെയും മനസ്സ് കീഴടക്കുവാൻ താരത്തിന് സാധിച്ചിട്ടുണ്ട്. ദുൽഖർ സൽമാനൊപ്പം സെക്കൻഡ് ഷോ എന്ന സിനിമയിലൂടെയാണ് താരം മലയാള സിനിമയിലേക്ക് അരങ്ങേറ്റം കുറിക്കുന്നത്.

ഇപ്പോഴിതാ സിനിമയിൽ നിന്നും ചെറിയ ഇടവേള എടുത്തിരിക്കുന്ന താരം വമ്പൻ തിരിച്ചുവരവിന് ഒരുങ്ങുകയാണ്. നിരവധി ചിത്രങ്ങളാണ് അണിയറയിൽ റിലീസിന് തയ്യാറെടുക്കുന്നത്. ആദ്യം റിലീസിനെത്തുന്നത് രാജീവ് രവി സംവിധാനം ചെയ്ത കുറ്റവും ശിക്ഷയും എന്ന സിനിമയാണ്. ആസിഫ് അലിയും കേന്ദ്ര കഥാപാത്രമായി എത്തുന്ന സിനിമ അടുത്ത വെള്ളിയാഴ്ച റിലീസ് ചെയ്യും.

അടുത്തതായി അണിയറയിൽ റിലീസിനൊരുങ്ങുന്നത് താരം സഹ നിർമാതാവായ അപ്പൻ എന്ന സിനിമയാണ്. അനന്യ, ഗ്രേസ് ആൻറണി, അലൻസിയർ തുടങ്ങിയ വലിയ താരനിര തന്നെ ചിത്രത്തിലുണ്ട്. താരത്തിൻറെ ആരാധകർ ഏറെ പ്രതീക്ഷയോടെ കാത്തിരിക്കുന്ന മറ്റൊരു സിനിമയാണ് ഷൈൻ ടോം ചാക്കോയും പ്രധാനവേഷത്തിലെത്തുന്ന അടിത്തട്ട്. ചിത്രം സംവിധാനം ചെയ്യുന്നത് ജിജോ ആൻറണി ആണ്.

![](https://cdn.boolokam.com/articles/2022/05/images-12-5.jpeg)

പോക്കിരി സൈമൺ എന്ന ചിത്രത്തിനുശേഷം ജിജോ ആൻറണി സണ്ണിവെയയ്ൻ ടീം ഒന്നിച്ച ചിത്രമാണ് അടിത്തട്ട്. അടുത്തതായി റിലീസ് ചെയ്യുന്നത് ധ്യാൻ ശ്രീനിവാസൻ അനു മോഹൻ എന്നിവർക്കൊപ്പം താരം നായകവേഷം കൈകാര്യം ചെയ്യുന്ന ത്രയം എന്ന സിനിമയാണ്. സഞ്ചിത ചന്ദ്രസേനൻ ആണ് ചിത്രം സംവിധാനം ചെയ്യുന്നത്. നടനും സംവിധായകനുമായ അനൂപ് മേനോൻ തിരക്കഥ രചിച്ച കണ്ണൻ താമരക്കുളം സംവിധാനംചെയ്യുന്ന ഇന്ന് അടുത്ത ചിത്രം ആണ് വരാൽ. പ്രകാശ് രാജ് അനൂപ് മേനോൻ എന്നിവരും സണ്ണിവെയ്ൻ്റെ കൂടെ സിനിമയിൽ അഭിനയിക്കുന്നുണ്ട്.