---
title: "'80കളുടെ അവസാനവും '90കളിലും തമിഴകത്ത് തരുണീമണികളുടെ സ്വപ്നകാമുകനായി നിറഞ്ഞാടിയ പ്രണയനായകൻ രാംകി"
date: 2023-03-30T07:14:12
draft: false
categories: ["Entertainment"]
tags: ['RAMKI', 'ramki actor', 'tamil movies']
author: "Beaumaris"
---

<strong>Roy VT</strong>

'80കളുടെ അവസാനവും '90കളിലും തമിഴകത്ത് തരുണീമണികളുടെ സ്വപ്നകാമുകനായി നിറഞ്ഞാടിയ പ്രണയനായകൻ. 1987ൽ പ്രഭുവിനെ നായകനാക്കി റോബർട്ട് - രാജശേഖർ സംവിധാനം ചെയ്ത ചിന്നപ്പൂവേ മെല്ലെപ്പേശ് എന്ന ചിത്രത്തിലെ ഉപനായകവേഷം അവതരിപ്പിച്ചു കൊണ്ടാണ് അഭിനയ രംഗത്തേക്കുള്ള രാംകിയുടെ അരങ്ങേറ്റം(രാമകൃഷ്ണൻ എന്ന പേര് സിനിമയ്ക്കുവേണ്ടി രാംകി എന്നു പരിഷ്കരിക്കുക ആയിരുന്നു).പ്രശസ്ത സംഗീതസംവിധായകൻ S.A.രാജ്കുമാർ അരങ്ങേറ്റം കുറിച്ചതും ഈ ചിത്രത്തിലൂടെ ആയിരുന്നു. ചിന്നപ്പൂവേ മെല്ലെപ്പേശ് മികച്ച ഗാനങ്ങളുടെ പിൻബലത്തിൽ ഹിറ്റായതോടെ രാംകി എന്ന നടനും ശ്രദ്ധിക്കപ്പെട്ടു. തുടർന്ന് തങ്കച്ചി, ഇരണ്ടിൽ ഒൻട്ര്, ശികപ്പുത്താലി, ഇത് എങ്കൾ നീതി തുടങ്ങി ഏതാനും ചിത്രങ്ങളിൽ അഭിനയിച്ചെങ്കിലും അവയെല്ലാം പരാജയപ്പെട്ടതോടെ കളമൊഴിയുന്നതിന്റെ വക്കിൽനിന്ന രാംകിയുടെ കരിയറിലെ നിർണായക വഴിത്തിരിവായിരുന്നു 1988ൽ ചരിത്രവിജയം നേടിയ സിന്ദൂരപ്പൂവേ എന്ന ചിത്രത്തിലെ ഉപനായകവേഷം.

https://youtu.be/U9qv5a9kUso

ഫിലിം ഇൻസ്റ്റിറ്റ്യൂട്ടിൽ നിന്നും പഠിച്ചിറങ്ങുന്ന യുവപ്രതിഭകൾക്ക് തുടർച്ചയായി അവസരങ്ങൾ നല്കി പ്രോത്സാഹിപ്പിച്ചിരുന്ന ആബാബാണൻ നിർമ്മിച്ച ചിത്രമാണ് സിന്ദൂരപ്പൂവേ. പുതിയ സംവിധായകർക്കും സാങ്കേതിക വിദഗ്ദർക്കും അവസരം നല്കി കലാമേന്മയും സാങ്കേതികത്തികവും ഒത്തിണങ്ങിയ ബ്രഹ്മാണ്ഡ ചിത്രങ്ങളായിരുന്നു ആബാബാണന്റേതായി പുറത്തുവന്നിരുന്നത്. അവയെല്ലാംതന്നെ തമിഴ് ചലച്ചിത്രചരിത്രത്തിലെ മഹാസംഭവങ്ങൾ ആയിരുന്നു. അക്കൂട്ടത്തിൽ ഏറ്റവുംവലിയ വിജയം നേടിയ ചിത്രമാണ് സിന്ദൂരപ്പൂവേ. P.R.ദേവരാജ് എന്ന പ്രതിഭാശാലിയായ സംവിധായകൻ അണിയിച്ചൊരുക്കിയ സിന്ദൂരപ്പൂവേയിൽ വിജയകാന്ത് ആയിരുന്നു നായകൻ. നായകനോളം പ്രാധാന്യമുള്ള ഉപനായകനായി രാംകിയും വേഷമിട്ടു. തമിഴിനു പുറമേ തെലുങ്കിലും ഡബ്ബ് ചെയ്ത് ആന്ധ്രയിലും കർണാടകയിലും ഉൾപ്പെടെ തെന്നിന്ത്യയാകമാനം വൻ പ്രദർശനവിജയം നേടിയ സിന്ദൂരപ്പൂവേ രാംകിയുടെ താരമൂല്യം ഉയർത്തുന്നതിൽ നിർണ്ണായക പങ്കുവഹിച്ചു. ആ ചിത്രത്തിൽ രാംകിയുടെ ജോഡിയായി അഭിനയിച്ചത് തമിഴിലെ മഹാനടനായിരുന്ന M.R.രാധയുടെ ഇളയമകളായ നിരോഷയാണ് (രാധാരവി, രാധിക എന്നിവരുടെ അനിയത്തി).

<img class="wp-image-389630 aligncenter" src="https://cdn.boolokam.com/articles/2023/03/fwfwww.jpg" alt="" width="726" height="526" />സിന്ദൂരപ്പൂവേയെത്തുടർന്ന് ഒട്ടനവധി ചിത്രങ്ങളിൽ രാംകി, നിരോഷ ജോഡിയായി അഭിനയിച്ചു.സിനിമയ്ക്ക് അകത്തും പുറത്തും ഒരുപോലെ പ്രണയിച്ച അവർ പില്ക്കാലത്ത് ജീവിതത്തിലും ജോഡിചേർന്നു. ഗാനരംഗങ്ങളിൽ ഏറെ മികവ് പുലർത്തുന്ന, ചടുലമായി സ്റ്റണ്ട് ചെയ്യുന്ന,സാമാന്യം ഭേദപ്പെട്ട ഭാവാഭിനയം കാഴ്ചവയ്ക്കുന്ന, അത്യാകർഷണീയമായ ഹെയർസ്റ്റൈലിലും കോസ്റ്റ്യൂംസിലും പ്രത്യക്ഷപ്പെടുന്ന രാംകിയെ സ്ത്രീ പ്രേക്ഷകർ കൂടുതലായി ഇഷ്ടപ്പെട്ടു.
പറവൈകൾ പലവിധം, ഒരു തൊട്ടിൽശപഥം, പെൺബുദ്ധി മുൻബുദ്ധി, യോഗം രാജയോഗം, മരുതുപാണ്ടി, ഇണൈന്ത കൈകൾ, പുതിയചരിത്രം, വാഴ്ന്തുകാട്ടുവോം, വെറ്റിപ്പടികൾ, പിള്ളൈപ്പാശം, മനിതജാതി, വെള്ളൈയത്തേവൻ, എൻ പൊട്ടുക്കു സൊന്തക്കാരൻ, ഉയർന്തവൻ, പാസ്മാർക്ക്, ആത്മ, മായാബസാർ, ഇരട്ടൈറോജാ, രാജാളി, താലിപുതുസ്, ദിനമും എന്നൈ ഗവനി, കല്യാണവൈഭോഗം, ആഹാ എന്ന പൊരുത്തം, പാളൈയത്ത് അമ്മൻ, ശ്രീരാജരാജേശ്വരി, കുറ്റപത്രികൈ തുടങ്ങി ഒട്ടനവധി ചിത്രങ്ങളിലൂടെ ഒരു കാലഘട്ടത്തിൽ മിനിമം ഗ്യാരണ്ടിയുള്ള നായകനായി തിളങ്ങിയ രാംകി കുറെയേറെ തെലുങ്കു ചിത്രങ്ങളിലും അഭിനയിച്ചിട്ടുണ്ട്.


!['80കളുടെ അവസാനവും '90കളിലും തമിഴകത്ത് തരുണീമണികളുടെ സ്വപ്നകാമുകനായി നിറഞ്ഞാടിയ പ്രണയനായകൻ രാംകി](https://cdn.boolokam.com/articles/2023/03/fwfwww.jpg)**Roy VT** '80കളുടെ അവസാനവും '90കളിലും തമിഴകത്ത് തരുണീമണികളുടെ സ്വപ്നകാമുകനായി നിറഞ്ഞാടിയ പ്രണയനായകൻ. 1987ൽ പ്രഭുവിനെ നായകനാക്കി റോബർട്ട് - രാജശേഖർ സംവിധാനം ചെയ്ത ചിന്നപ്പൂവേ മെല്ലെപ്പേശ് എന്ന ചിത്രത്തിലെ ഉപനായകവേഷം അവതരിപ്പിച്ചു കൊണ്ടാണ് അഭിനയ രംഗത്തേക്കുള്ള രാംകിയുടെ അരങ്ങേറ്റം(രാമകൃഷ്ണൻ എന്ന പേര് സിനിമയ്ക്കുവേണ്ടി രാംകി എന്നു പരിഷ്കരിക്കുക ആയിരുന്നു).പ്രശസ്ത സംഗീതസംവിധായകൻ S.A.രാജ്കുമാർ അരങ്ങേറ്റം കുറിച്ചതും ഈ ചിത്രത്തിലൂടെ ആയിരുന്നു. ചിന്നപ്പൂവേ മെല്ലെപ്പേശ് മികച്ച ഗാനങ്ങളുടെ പിൻബലത്തിൽ ഹിറ്റായതോടെ രാംകി എന്ന നടനും ശ്രദ്ധിക്കപ്പെട്ടു. തുടർന്ന് തങ്കച്ചി, ഇരണ്ടിൽ ഒൻട്ര്, ശികപ്പുത്താലി, ഇത് എങ്കൾ നീതി തുടങ്ങി ഏതാനും ചിത്രങ്ങളിൽ അഭിനയിച്ചെങ്കിലും അവയെല്ലാം പരാജയപ്പെട്ടതോടെ കളമൊഴിയുന്നതിന്റെ വക്കിൽനിന്ന രാംകിയുടെ കരിയറിലെ നിർണായക വഴിത്തിരിവായിരുന്നു 1988ൽ ചരിത്രവിജയം നേടിയ സിന്ദൂരപ്പൂവേ എന്ന ചിത്രത്തിലെ ഉപനായകവേഷം. https://youtu.be/U9qv5a9kUso ഫിലിം ഇൻസ്റ്റിറ്റ്യൂട്ടിൽ നിന്നും പഠിച്ചിറങ്ങുന്ന യുവപ്രതിഭകൾക്ക് തുടർച്ചയായി അവസരങ്ങൾ നല്കി പ്രോത്സാഹിപ്പിച്ചിരുന്ന ആബാബാണൻ നിർമ്മിച്ച ചിത്രമാണ് സിന്ദൂരപ്പൂവേ. പുതിയ സംവിധായകർക്കും സാങ്കേതിക വിദഗ്ദർക്കും അവസരം നല്കി കലാമേന്മയും സാങ്കേതികത്തികവും ഒത്തിണങ്ങിയ ബ്രഹ്മാണ്ഡ ചിത്രങ്ങളായിരുന്നു ആബാബാണന്റേതായി പുറത്തുവന്നിരുന്നത്. അവയെല്ലാംതന്നെ തമിഴ് ചലച്ചിത്രചരിത്രത്തിലെ മഹാസംഭവങ്ങൾ ആയിരുന്നു. അക്കൂട്ടത്തിൽ ഏറ്റവുംവലിയ വിജയം നേടിയ ചിത്രമാണ് സിന്ദൂരപ്പൂവേ. P.R.ദേവരാജ് എന്ന പ്രതിഭാശാലിയായ സംവിധായകൻ അണിയിച്ചൊരുക്കിയ സിന്ദൂരപ്പൂവേയിൽ വിജയകാന്ത് ആയിരുന്നു നായകൻ. നായകനോളം പ്രാധാന്യമുള്ള ഉപനായകനായി രാംകിയും വേഷമിട്ടു. തമിഴിനു പുറമേ തെലുങ്കിലും ഡബ്ബ് ചെയ്ത് ആന്ധ്രയിലും കർണാടകയിലും ഉൾപ്പെടെ തെന്നിന്ത്യയാകമാനം വൻ പ്രദർശനവിജയം നേടിയ സിന്ദൂരപ്പൂവേ രാംകിയുടെ താരമൂല്യം ഉയർത്തുന്നതിൽ നിർണ്ണായക പങ്കുവഹിച്ചു. ആ ചിത്രത്തിൽ രാംകിയുടെ ജോഡിയായി അഭിനയിച്ചത് തമിഴിലെ മഹാനടനായിരുന്ന M.R.രാധയുടെ ഇളയമകളായ നിരോഷയാണ് (രാധാരവി, രാധിക എന്നിവരുടെ അനിയത്തി). സിന്ദൂരപ്പൂവേയെത്തുടർന്ന് ഒട്ടനവധി ചിത്രങ്ങളിൽ രാംകി, നിരോഷ ജോഡിയായി അഭിനയിച്ചു.സിനിമയ്ക്ക് അകത്തും പുറത്തും ഒരുപോലെ പ്രണയിച്ച അവർ പില്ക്കാലത്ത് ജീവിതത്തിലും ജോഡിചേർന്നു. ഗാനരംഗങ്ങളിൽ ഏറെ മികവ് പുലർത്തുന്ന, ചടുലമായി സ്റ്റണ്ട് ചെയ്യുന്ന,സാമാന്യം ഭേദപ്പെട്ട ഭാവാഭിനയം കാഴ്ചവയ്ക്കുന്ന, അത്യാകർഷണീയമായ ഹെയർസ്റ്റൈലിലും കോസ്റ്റ്യൂംസിലും പ്രത്യക്ഷപ്പെടുന്ന രാംകിയെ സ്ത്രീ പ്രേക്ഷകർ കൂടുതലായി ഇഷ്ടപ്പെട്ടു. പറവൈകൾ പലവിധം, ഒരു തൊട്ടിൽശപഥം, പെൺബുദ്ധി മുൻബുദ്ധി, യോഗം രാജയോഗം, മരുതുപാണ്ടി, ഇണൈന്ത കൈകൾ, പുതിയചരിത്രം, വാഴ്ന്തുകാട്ടുവോം, വെറ്റിപ്പടികൾ, പിള്ളൈപ്പാശം, മനിതജാതി, വെള്ളൈയത്തേവൻ, എൻ പൊട്ടുക്കു സൊന്തക്കാരൻ, ഉയർന്തവൻ, പാസ്മാർക്ക്, ആത്മ, മായാബസാർ, ഇരട്ടൈറോജാ, രാജാളി, താലിപുതുസ്, ദിനമും എന്നൈ ഗവനി, കല്യാണവൈഭോഗം, ആഹാ എന്ന പൊരുത്തം, പാളൈയത്ത് അമ്മൻ, ശ്രീരാജരാജേശ്വരി, കുറ്റപത്രികൈ തുടങ്ങി ഒട്ടനവധി ചിത്രങ്ങളിലൂടെ ഒരു കാലഘട്ടത്തിൽ മിനിമം ഗ്യാരണ്ടിയുള്ള നായകനായി തിളങ്ങിയ രാംകി കുറെയേറെ തെലുങ്കു ചിത്രങ്ങളിലും അഭിനയിച്ചിട്ടുണ്ട്.
