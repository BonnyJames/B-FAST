---
author: Beaumaris
categories:
- Entertainment
comment_count: 0
date: 2023-12-21 13:09:38
draft: false
image: https://cdn.boolokam.com/articles/2023/12/111EE.jpg
like_count: 19852
share_count: 10403
tags:
- director
- Director Jeethu Joseph
- Jeethu Joseph
- mohanlal
- neru
title: നേരിനെ ഏറ്റെടുത്തതിൽ പ്രേക്ഷകർക്ക് നന്ദി പറഞ്ഞ് സംവിധായകൻ ജിത്തു ജോസഫ്
view_count: 758162
---

നേരിനെ ഏറ്റെടുത്തതിൽ പ്രേക്ഷകർക്ക് നന്ദി പറഞ്ഞ് സംവിധായകൻ ജിത്തു ജോസഫ്. തന്റെ ഫേസ്ബുക്ക് പേജിലൂടെയായിരുന്നു ആദ്യ പ്രതികരണം. കോർട്ട് റൂം ഡ്രാമ വിഭാഗത്തിൽ പെടുന്ന ചിത്രത്തിന് മികച്ച സ്വീകാര്യതയാണ് ലഭിക്കുന്നത്. എല്ലാ നല്ല പ്രതികരണങ്ങൾക്കും സ്നേഹത്തിനും നന്ദി,” അദ്ദേഹം ഫേസ്ബുക്കിൽ കുറിച്ചു. കഴിഞ്ഞ ദിവസം നേരിനെ കുറിച്ച് ജിത്തു ജോസഫ് പങ്കുവെച്ച ഫേസ്ബുക്ക് പോസ്റ്റ് സോഷ്യൽ മീഡിയയിൽ ശ്രദ്ധേയമായിരുന്നു. താൻ വർക്ക് ചെയ്ത മറ്റേതൊരു സിനിമയെയും സമീപിക്കുമ്പോൾ എന്നപോലെ തികഞ്ഞ സത്യസന്ധതയോടും ആവേശത്തോടും കൂടിയാണ് താൻ ‘നേർ’ എന്ന ചിത്രം ഒരുക്കിയതെന്ന് ജിത്തു ജോസഫ് കുറിപ്പിൽ പറഞ്ഞിരുന്നു. നേര് എന്ന ചിത്രത്തിനെതിരെ ഉയർന്ന വിവാദങ്ങളിൽ വിധി എഴുതേണ്ടത് പ്രേക്ഷകരാണെന്നും സംവിധായകന് പറഞ്ഞു. ![](https://cdn.boolokam.com/articles/2023/12/111EE.jpg)കഴിഞ്ഞ കുറച്ചു നാളുകളായി അതും എന്റെ സിനിമയുടെ റിലീസ് അടുത്തിരിക്കെ വിവാദം സൃഷ്ടിച്ചിരുന്നു. ‘നേര്‌ ’ എന്ന സിനിമയുടെ കഥ അവകാശപ്പെട്ട് മറ്റൊരാൾ രംഗത്തെത്തിയതും അതിനായി കോടതിയെ സമീപിച്ചതും നിങ്ങൾക്കറിയാമല്ലോ. പ്രസ്തുത കക്ഷി എഴുതിയ കഥയുടെ സംഗ്രഹം കേസ് രേഖകൾ സഹിതം സോഷ്യൽ മീഡിയയിൽ പ്രചരിക്കുന്നുണ്ട്. 'നേര് ' തിയേറ്ററുകളിൽ കണ്ടതിന് ശേഷം പ്രേക്ഷകർ വിധി പറയണമെന്നും അദ്ദേഹം ഫേസ്ബുക്കിൽ പങ്കുവെച്ചിരുന്നു.