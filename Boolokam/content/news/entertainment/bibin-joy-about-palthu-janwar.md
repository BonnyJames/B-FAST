---
author: Beaumaris
categories:
- Entertainment
comment_count: 0
date: 2022-09-08 05:24:18
draft: false
image: ''
like_count: 90640
share_count: 17981
tags:
- basil joseph
- basil joseph director
- Palthu Janwar
title: തല്ലുമാല, കടുവ, എന്നിവ പോലുള്ളവ മാത്രം ഇഷ്ടമുള്ളവർ തിയറ്ററിൽ കയറി മറ്റുള്ളവർക്ക്
  ശല്യമാകരുത്
view_count: 1406583
---

**Bibin Joy** ഒട്ടും താൽപര്യമില്ലാത്ത Livestock inspector ജോലിക്ക് കുടിയാന്മല എന്ന ഗ്രാമത്തിൽ എത്തുന്ന യുവാവിന് അഭിമുഖീകരിക്കേണ്ടി വന്ന പ്രശ്നങ്ങളും അവിടുത്തെ കുറച്ച് ആളുകളുടെ ജീവിതവും പറയുന്ന സിനിമയാണ് പാൽ തൂ ജാൻവർ .കഥാ പരിസരം വളരെ ലളിതമാണ് നാട്ടിൽ പശുവിനെയും ആടിനെയുംമൊക്കെ വളർത്തുന്ന ധാരാളം പേർ നമ്മുടെ ചുറ്റുപാടുംകാണാൻ സാധിക്കും. അവർ ആ മൃഗങ്ങളെ സ്വന്തം മക്കളെ പോലെ സ്നേഹിക്കുന്നതൊക്കെ കണ്ടാൽ അത്ഭുതം തോന്നാറുണ്ട് .അങ്ങാടിയിൽ പോയി തിരിച്ച് വരുമ്പോൾ വീട്ടിലെ വളർത്തുമൃഗങ്ങൾക്ക് മിഠായി വാങ്ങി കൊണ്ടുവരുന്ന പല ചേട്ടന്മാരെയും കണ്ടിട്ടുണ്ട്. അങ്ങാടിയിൽ പോയി തിരിച്ച് നടന്ന് വരുന്നആ ചേട്ടൻ്റെ കാൽപെരുമാറ്റത്തിൻ്റെ ശബ്ദം പോലും തിരിച്ചറിഞ്ഞ് ആ മൃഗങ്ങൾ ശബ്ദമുണ്ടാക്കുന്നത് കാണുമ്പോൾ അവർ തമ്മിലുള്ള ആത്മബന്ധത്തിൻ്റെ ആഴം നമ്മുക്ക് തിരിച്ചറിയാൻ സാധിക്കും. ഇതു കേൾക്കുമ്പോൾ ഇതിനെയൊക്കെ വളർത്തി കൊല്ലാൻ കൊടുക്കാറില്ലേ എന്ന മറുചോദ്യം ഉറപ്പായും കേൾക്കാൻ സാദ്ധ്യത കൂടുതലാണ്. അതിന്റെ മറുപടി എന്തായാലും കർഷകർ തന്നെ പറഞ്ഞോട്ടെ. Livestock inspector റായി ബേസിൽ ജോസഫ് നല്ല പ്രകടനം കാഴ്ച്ച വയ്ക്കുന്നു. ഒരു നായകനു വേണ്ടതെന്ന് മലയാളി പറയുന്ന മാനദണ്ഡങ്ങളിൽ പലതും ഇലെങ്കിലും താൻ അഭിനയിച്ച കൊച്ചു സിനിമളെ ഓണം പോലുള്ള ഫെസ്റ്റിവൽ സീസണിൽ വലിയ സിനിമകളുടെ ഒപ്പം ഇറക്കാൻ നിർമ്മാതാവിന് ധൈര്യം നല്ക്കുന്ന നടനായി ബേസിൽ മാറികഴിഞ്ഞു.രാഷ്ട്രിയക്കാരൻ്റെ എല്ലാ കൗശലവും ഉള്ള വാർഡ് മെംബറായി ഇന്ദ്രൻസ് ഗംഭീര പ്രകടനം നടത്തി.ഇന്ദ്രൻസ് ഉള്ള രംഗങ്ങളൊക്കെ എന്തെങ്കിലും സ്വാഭാവിക നർമ്മരംഗങ്ങളാൽ സമ്പന്നമായിരുന്നു. ഗ്രാമസഭയിലൊക്കെ പങ്കെടുത്തേർക്ക് സിനിമയിലെ രംഗങ്ങളൊക്കെ ചിരി പടർത്തുന്നുണ്ട്. കുടിയേറ്റ ഗ്രാമങ്ങളിലെ പല പ്രശ്നങ്ങൾക്കും പ്രാർത്ഥന കൊണ്ട് പരിഹരിക്കാമെന്ന് തെറ്റിദ്ധരിപ്പിച്ച് വിശ്വാസിക്കളെ പറ്റിച്ച് ജീവിക്കുന്ന പുരോഹിതനായി ദിലീഷ് പോത്തനും കൈയ്യടി വാങ്ങുന്നുണ്ട്. വെഞ്ചരിച്ച ഉപ്പ് ഇട്ടാൽ പറമ്പിൽ കയറാത്ത മൃഗങ്ങളുടെ പേരുകളൊക്കെ കേട്ടാൽ ഏത് വിശ്വസികളും ചിരിച്ച് പോകും . കോമഡി റോളുകളിൽ മാത്രം കണ്ടു വന്നിരുന്ന ജോണി ആൻ്റണിക്ക് വ്യതിസ്ഥമായ നല്ലൊരു പ്രകടനത്തിന് കുടിയേറ്റ ക്ഷീര കർഷകൻ്റെ വേഷം അദ്ദേഹത്തെ സഹായിച്ചിട്ടുണ്ട്. പറയാതെ പോകാൻ പറ്റാത്ത മറ്റൊരു താരം ഷമി തിലകനാണ് കിട്ടുന്ന കഥാപാത്രം എത്ര ചെറുതാണെങ്കിലും ആ സമയങ്ങളിൽ അദ്ദേഹത്തിൻ്റെ ഒപ്പം നില്ക്കുന്നവരെ പോലും നിഷ്പ്രഭമാക്കുന്ന പ്രകടനം. സിനിമയിലും അതിനൊരു മാറ്റം ഇല്ലെന്ന് ഉറപ്പിച്ച് പറയാം. സിനിമ എന്നിലെ പ്രേക്ഷകനെ പൂർണമായി തൃപ്തിപ്പെടുത്തിയിട്ടുണ്ട്. എന്നാലും സിനിമ ആർക്കൊക്കെ ഇഷ്ടമാക്കും എന്നതിന് ഞാൻ ഉത്തരം തരാം.വീട്ടിൽ ആട്, പശു എന്നിവയെല്ലാം വളർത്തുന്നവർക്ക് സിനിമ അവരുടെ മനസ്സിൽ തൊടും.പിന്നെ രണ്ട് മണിക്കൂർ കുടുംബവും പോയി ദ്വയാർത്ഥ സംഭാഷണങ്ങളോ രംഗങ്ങളെ ഇല്ലാത്ത സിനിമ കാണാൻ ആഗ്രഹിക്കുന്നവർക്ക്, നാട്ടിൻ പുറത്തുക്കാർക്ക് ഒപ്പം അവരുടെ ജീവിതത്തെ ഇഷ്ടപ്പെടുന്നവർക്ക്.,തല്ലുമാല, കടുവ, എന്നിവ പോലുള്ളവ മാത്രം ഇഷ്ടമുള്ളവരും തിയറ്ററിൽ കയറി കാണുന്നവർക്ക് ശല്യമാകരുത്.