---
author: Beaumaris
categories:
- Entertainment
comment_count: 0
date: 2023-10-09 13:51:08
draft: false
image: ''
like_count: 37116
share_count: 16240
tags:
- raththam movie
- VIJAY ANTONY
title: '"കണ്ടിരുന്ന പ്രേക്ഷകൻ്റെ രക്തം ആവിയായത് മിച്ചം"'
view_count: 1055035
---

പിച്ചൈക്കാരൻ 2 , കൊലൈ എന്നിങ്ങനെ രണ്ട് റിലീസുകൾ വിജയ് ആന്റണിക്ക് ഈ വർഷം ഉണ്ടായിരുന്നു – പിച്ചൈക്കാരൻ 2 ഒരു വലിയ ബ്ലോക്ക്ബസ്റ്ററായി മാറി, തുടർന്ന് ഇൻവെസ്റ്റിഗേറ്റീവ് ത്രില്ലറായ കൊലൈയിലൂടെ പ്രേക്ഷകരിൽ നിന്ന് മിതമായ പ്രതികരണം ലഭിച്ചു.നടന്റെ ഈ വർഷത്തെ മൂന്നാമത്തെ റിലീസായി രത്തം റിലീസ് ചെയ്തു . തമിഴ് ചിത്രങ്ങൾക്ക് പേരുകേട്ട സംവിധായകൻ സി എസ് അമുദന്റെ ത്രില്ലറാണ് ഈ ചിത്രം. അപ്രതീക്ഷിത ട്വിസ്റ്റുകളും തിരിവുകളും സർപ്രൈസ് ഘടകങ്ങളും ഉള്ള ഒരു മാസ്സ് എന്റർടെയ്‌നർ എന്നാണ് സിഎസ് അമുദൻ ചിത്രത്തെ വിശേഷിപ്പിക്കുന്നത്, അതിൽ രമ്യ നമ്പീശൻ, നന്ദിത ശ്വേത, മഹിമ നമ്പ്യാർ എന്നിവർ അഭിനയിക്കുന്നു. സ്റ്റാൻഡ് അപ്പ് കൊമേഡിയൻ ജഗൻ കൃഷ്ണയും ഒരു പ്രധാന കഥാപാത്രത്തെ അവതരിപ്പിക്കുന്നു . നിഴൽഗൽ രവി, ജോൺ മഹേന്ദ്രൻ, കലൈ റാണി, മഹേഷ്, ഒഎകെ സുന്ദർ, മീശ ഗോഷാൽ, അമേയ തുടങ്ങിയ അഭിനേതാക്കളാണ് ഈ അഭിനേതാക്കളിൽ. ഗോപി അമർനാഥ് ചിത്രത്തിന് ഛായാഗ്രഹണം നിർവഹിക്കുന്നു. കണ്ണൻ സംഗീതം പകരുന്നു. ചിത്രത്തിന്റെ ഒരു ആസ്വാദനകുറിപ്പ് വായിക്കാം **രത്തം (തമിഴ്-2023)** **Sajeesh T Alathur** C.S അമുദൻ സംവിധാനം ചെയ്ത ക്രൈം ത്രില്ലർ! വിജയ് ആൻറണി, മഹിമ നമ്പ്യാർ, നന്ദിത ശ്വേത, രമ്യ നമ്പീശൻ, നിഴൽകൾ രവി, അമേയ മാത്യു തുടങ്ങിയവർ പ്രധാന വേഷങ്ങൾ കൈകാര്യം ചെയ്യുന്നു. വാനം എന്ന പത്രമോഫീസിൽ ഒരു യുവാവ് അതിക്രമിച്ച് കയറി എഡിറ്ററെ കുത്തിക്കൊലപ്പെടുത്തുന്നു. തൻ്റെ നേതാവിനെക്കുറിച്ച് മോശമായി എഴുതി എന്നതായിരുന്നു കാരണം. അയാളെ പോലീസെത്തി അറസ്റ്റ് ചെയ്യുകയും ചെയ്യുന്നു. സമാനമായ രണ്ട് കൊലപാതകങ്ങൾ കൂടി നടക്കുന്നു. അതിലും സംഭവസ്ഥലത്ത് തന്നെ പ്രതികളെ പിടികൂടുന്നു. ഈ പത്രമോഫീസിൻ്റെ മുതലാളി തൻ്റെ പഴയ സഹപ്രവർത്തകനും, ഇൻവെസ്റ്റിഗേറ്റീവ് ജേർണലിസ്റ്റുമായ രഞ്ജിത് കുമാറിനെ തൻ്റെ ഓഫീസിൽ തിരികെ കൊണ്ടുവരുന്നു.അയാൾ തൻ്റെ അന്വേഷണം ആരംഭിക്കുന്നു. Hate Crime എന്ന ഒരു പുതിയ മെത്തേഡ് അയാൾ കണ്ടു പിടിക്കുന്നു. എന്താണത്? ആരാണിതിന് പിന്നിൽ? എന്താണവരുടെ ഉദ്ദേശം? മേൽപ്പറഞ്ഞ ത്രെഡ് വെച്ച് നോക്കുമ്പോൾ പുതുമയുള്ള ഒരു സബ്ജക്ടാണ് അല്ലേ? ആദ്യ ഒന്നര മണിക്കൂർ നല്ല രസമായിരുന്നു. പക്ഷെ അവിടന്നങ്ങോട്ട് പണി പാളി.. https://youtu.be/_zARWeIBSRY വ്യത്യസ്തമായ കൊലപാതക രീതി പ്ലാൻ ചെയ്യുന്ന വില്ലൻ തന്നെ ശോകം.. പിന്നെ മതിയായ കാരണവും പറയുന്നില്ല. വമ്പൻ നെറ്റ് വർക്ക് ആണ് എന്നൊക്കെ പറയുന്നു.പക്ഷെ ഒരു കുഞ്ഞ് ഓഫീസും 3 കമ്പ്യൂട്ടറും 3 പെണ്ണുങ്ങളും.. DlG തുടങ്ങിയ പോലീസുകാർ, മന്ത്രിമാർ വരെ നെറ്റ് വർക്കിൽ ഉണ്ട്. എന്തിന്? എന്ത് കോപ്പിന്? കുറച്ച് ഹാർഡ് ഡിസ്ക് എടുക്കുന്നതിന് പകരം മൊത്തം സിസ്റ്റം തന്നെ കടത്താൻ നോക്കുന്ന ഊള നെറ്റ് വർക്ക്. പിന്നെ വില്ലനെ കുടുക്കാൻ ഒരു ഏരിയ മുഴുവൻ ചത്ത എലികളെ കൊണ്ടിട്ട് ആരോഗ്യ വകുപ്പിനെ കൊണ്ട് ഏരിയ ലോക്കാക്കാൻ ശ്രമിക്കുന്ന നായകൻ! അതിന് മാത്രം എലികളെ ഏത് എലിപ്പെട്ടികൾ വെച്ച്, എവിടുന്ന് പിടിച്ചോ ആവോ? നായകൻ്റെ അനാവശ്യ ഫ്ലാഷ്ബാക്ക്, വെപ്പ് താടി, ഒട്ടു മീശ .. പ്രോസ്തെറ്റിക്ക് മേക്കപ്പിൻ്റെ ഈ കാലത്തും ഒരു നല്ല മീശ വെക്കാൻ പറ്റിയില്ലേ? രമ്യ നമ്പീശൻ്റെ അനാവശ്യ കഥാപാത്രവും, അവരുടെ പ്രശ്നവും. എന്ത് കണ്ടിട്ടാണാവോ മഹിമാ നമ്പ്യാർക്കൊക്കെ എടുത്താ പൊങ്ങാത്ത റോൾ തലയിൽ വെച്ച് കൊടുത്തത്? കഷ്ടം! കൂറ ക്ലൈമാക്സും! കണ്ടിരുന്ന പ്രേക്ഷകൻ്റെ രക്തം ആവിയായത് മിച്ചം! Below Average