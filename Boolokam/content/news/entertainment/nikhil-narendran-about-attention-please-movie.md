---
author: Beaumaris
categories:
- Entertainment
comment_count: 0
date: 2022-09-20 09:25:37
draft: false
image: ''
like_count: 30574
share_count: 45052
tags:
- attention please movie
title: ഹരിയെ പരിപൂർണമായി സഹതാപം അർഹിക്കുന്ന കഥാപാത്രമായും പോസറ്റീവ് കഥാപാത്രമായും
  ചിത്രീകരിക്കാരിക്കാതിരിന്നു എന്നതാണ് ചിത്രത്തിന്റെ പ്രത്യേകത
view_count: 1521894
---

**Spoilers Ahead** **Nikhil Narendran** വംശത്തിന്റെ പേരിലും നിറത്തിന്റെ പേരിലും ഒരുപാട് പരിഹാസങ്ങളും അവഗണനയും ഏറ്റുവാങ്ങിയ ഒരാളാണ് ഹരി. ഈ സിനിമയുടെ ഏറ്റവും വലിയ പ്രത്യേകതയായി തോന്നിയത് ഇതിൽ ഹരിയെ പരിപൂർണമായി സഹതാപം അർഹിക്കുന്ന കഥാപാത്രമായും പോസറ്റീവ് കഥാപാത്രമായും ചിത്രീകരിക്കാരിക്കാതിരിന്നു എന്നുള്ളതാണ്. 1\. സ്കൂളിലും മറ്റും ഒരു പാട് വംശീയ അധിക്ഷേപങ്ങൾ നേരിട്ട ഹരിയുടെ കട്ടക്ക് കൂടെ നിന്ന തന്റെ ഐഡിയകളെ പ്രോൽസാഹിപ്പിച്ചിരുന്ന സുഹൃത്തായാണ് ജിതിനെ കുറിച്ച് ഹരി പറയുന്നത്. ജിതിനായിട്ടാണ് ഹരിയെ ഈ സുഹൃത്ത് വലയത്തിലേക്ക് കൊണ്ടു വരുന്നത്. ഈ സുഹൃത്തുക്കളിൽ എല്ലാവരും സാമ്പത്തീകമായി സ്ട്രഗിൾ ചെയ്യുന്നവരാണ്. ഈ സുഹൃത്തുക്കളിൽ എല്ലാവരും സിനിമയെ സ്വപ്നം കണ്ട് വന്നവരാണ്, എന്നാൽ മറ്റുള്ളവരെല്ലാം ജീവിക്കാൻ വേറെ തൊഴിലുകൾ കണ്ടെത്തി അതോടൊപ്പം പാഷനെ പിന്തുടരാൻ ശ്രമിക്കുമ്പോൾ ഒരാൾ മാത്രം മറ്റ് വരുമാനമൊന്നുമില്ലാതെ 2 വർഷത്തോളം കൂടെയുള്ളവരെ ആശ്രയിച്ചു ജീവിക്കുമ്പോൾ അവരുടെ പ്രതികരണങ്ങൾ പലപ്പോഴും രൂക്ഷമാകും. ഈ കൂട്ടത്തിൽ ഏറ്റവും ഹരിയെ കളിയാക്കുന്നതും ജിതിനാണ് , കാരണം ആ കൂട്ടത്തിലേക്ക് ഹരിയെ കൊണ്ട് വന്നത് ജിതിനാണ്. 2\. ഒരു മണിക്ക് ഓൺലൈനിൽ കണ്ട കാമുകിയെ ചോദ്യം ചെയ്യുന്ന, അക്കൗണ്ട് ഹാക്ക് ചെയ്ത് വേറെ ബന്ധം ഉണ്ടെന്ന് സ്ഥാപിക്കുന്ന ഓപ്പോസിറ്റ് നിൽക്കുന്ന വ്യക്തിയുടെ പ്രൈവസിക്കും വ്യക്തിത്വത്തിനും യാതൊരു പ്രാധാന്യവും കൊടുക്കാത്ത ഗോവിന്ദിന്റെ വേറൊരു വെർഷൻ. 3\. വംശീയ അധിക്ഷേപങ്ങളും നിറത്തിന്റെ പേരിലുള്ള അധിക്ഷേപങ്ങളും സിനിമകളിൽ തമാശയായി ആഘോഷിച്ചിരുന്നത് വളരേ കുറയാൻ കാരണം, കൃത്യമായ ഓഡിറ്റിഗും വിശകലനവും സോ കോൾഡ് കീറി മുറിക്കലുകളും കാരണമാണ്. ഹരി പറഞ്ഞ ലൂയിസിന്റെ കഥ, സ്ക്രീനിൽ അവതരിപ്പിക്കാം , നെഗറ്റീവ് കഥാപാത്രത്തെ ഗ്ലോറിഫൈ ചെയ്യാതെ. നെഗറ്റിവിറ്റിയും അതിനെ ഗ്ലോറിഫൈ ചെയ്യുന്നതിലേയും വ്യത്യാസം അറിയാത്ത തിരക്കഥാകൃത്താണ് ഹരി. &nbsp;