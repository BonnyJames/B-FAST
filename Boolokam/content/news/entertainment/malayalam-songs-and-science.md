---
title: "മലയാള ഗാനങ്ങളിലെ ശാസ്ത്രകൗതുകം"
date: 2022-06-07T12:47:49
draft: false
categories: ["Entertainment"]
tags: ['Featured', 'malayalam movies', 'Science']
author: "Beaumaris"
---

<strong>Ragesh Babu</strong>

<strong>മലയാള ഗാനങ്ങളിലെ ശാസ്ത്രകൗതുകം*</strong>

ഇന്ത്യൻ ചലച്ചിത്രങ്ങളിൽ പൊതുവെ കഥയുടെ സുഗമമായ ഒഴുക്കിനും, കഥാസന്ദർഭങ്ങളെ നല്ല രീതിയിൽ ഇണക്കിച്ചേർക്കുവാനുമാണല്ലോ ഗാനങ്ങളെ ഉപയോഗിക്കുന്നത്.നല്ല ഗാനങ്ങളാകട്ടെ , പ്രേക്ഷകരുടെ വിവിധങ്ങളായ മാനസഭാവങ്ങളെ ക്ഷണത്തിൽ മാറ്റി മറിച്ച് കഥയിലേയ്ക്ക് കൂടുതൽ അടുപ്പിക്കുകയും ചെയ്യുന്നു. കഥാഗതിയിൽ അലിഞ്ഞ പ്രേക്ഷകന്റെ മനവും മിഴിയും നിറഞ്ഞു തുളുമ്പിയ്ക്കുവാൻ കൃത്യസമയത്തുള്ള ഒരീണം തന്നെ മതിയാകും.

സ്വപ്നവും പ്രണയവും പ്രതീക്ഷയും വിരഹവും പകയും തത്വചിന്തയും നിറഞ്ഞ ഗാനങ്ങൾ കൊണ്ടു ആസ്വാദകരെ വശീകരിക്കുന്നതിൽ വയലാറും പി.ഭാസ്കരനും ശ്രീകുമാരൻ തമ്പിയും കണ്ണദാസനും വാലിയും വൈരമുത്തുവും ജാവേദ് അക്തറും മജ് രൂഹ് സുൽത്താൻപുരിയുമെല്ലാം ഭാഷാഭേദമില്ലാതെ ഒന്നിനൊന്നു മികച്ചു നിന്നു. അതിനു വേണ്ടി അവർ ജീവിതത്തിൽ നിന്നു മാത്രമല്ലാതെ കാലദേശഭേദമെന്യേ ഇതിഹാസങ്ങളിൽ നിന്നും പുരാണങ്ങളിൽ നിന്നും കഥകൾ കടം കൊണ്ടു. അങ്ങനെ മഹാഭാരതവും രാമായണവും പോലെ ഗ്രീക്ക് ഇതിഹാസ കഥകളും നമുക്ക് പരിചിതമായിത്തീർന്നു.

മിഥ്യകളും മായകളുമല്ലാതെ ശാസ്ത്രം കണ്ടെത്തിയ സത്യങ്ങളെയും ഗാനങ്ങളിൽ ഉൾപ്പെടുത്താൻ മലയാളത്തിലെ ചില കവികളെങ്കിലും ശ്രമിച്ചിട്ടുണ്ട്.( ഭാഷാ പരിമിതികൾ മൂലം മറ്റു ഭാഷകളിലേയ്ക്കു കടക്കുന്നില്ല).സുഖശീതള നിലാവു പെയ്യിക്കുന്ന ചന്ദ്രനെന്ന ഉപഗ്രഹത്തിന്റെ യഥാർത്ഥ മുഖമാണ് *പേൾവ്യൂ* എന്ന ചിത്രത്തിലെ ഗാനത്തിലൂടെ വയലാർ അനാവരണം ചെയ്തത്.

&amp;nbsp;

[embed]https://youtu.be/y7_NjVeFxLc[/embed]

&amp;nbsp;

കല്ലോലിനിയും കദളീവനവും കാറ്റിന്റെ ചിറകടിയൊച്ചയുമില്ലാത്ത ഏകാന്ത ശൂന്യമായ ചന്ദ്രൻ അന്നുവരെയുണ്ടായിരുന്ന സുന്ദര സങ്കല്പങ്ങളുടെ പൊളിച്ചെഴുത്തായിരുന്നു.
(ഗാനം: തങ്കത്താഴികക്കുടമല്ല).
സൂര്യനെ ദൈവിക പരിവേഷങ്ങളിൽ നിന്നടർത്തിമാറ്റി ഒരു നക്ഷത്രമായിത്തന്നെ ശ്രീകുമാരൻ തമ്പി അവതരിപ്പിക്കുകയാണ് , *ലങ്കാദഹനത്തിലെ* ഈ ഗാനത്തിലൂടെ ...

*പകലും രാവും മാറി വരാനായ് പതിവായ് കറങ്ങുന്നു ഭൂമി. പല കാലങ്ങൾ മാറി വരാനായ് പകലോനെ ചുറ്റുന്നു ഭൂമി*
എന്നീ വരികളിലൂടെ ഭ്രമണമെന്ന ശാസ്ത്ര സത്യത്തിനും അദ്ദേഹം കവിത കൊണ്ട് അടിവരയിടുന്നു.
*ഭ്രമണപഥം വഴി ദ്രുത ചലനങ്ങളാൽ സൂര്യനെ ചുറ്റുമ്പോൾ* ഭൂഹൃദയത്തിന്റെ സ്പന്ദന താളം കേൾക്കാൻ ബിച്ചു തിരുമലയോടൊപ്പം നമ്മളുമെത്ര കാതോർത്തിരുന്നു....!
(ചിത്രം : ഉത്രാടരാത്രി)

&amp;nbsp;

[embed]https://youtu.be/wKNw7pEPjCs[/embed]

&amp;nbsp;

രാഹുവും കേതുവും ഉടലില്ലാത്ത തല കൊണ്ട് സൂര്യനെയും ചന്ദ്രനെയും വിഴുങ്ങുമ്പോഴാണ് ഗ്രഹണം ഉണ്ടാകുന്നതെന്ന് പുരാണ കഥകൾ നമുക്കു പറഞ്ഞു തന്നു.എന്നാൽ ഭൂമിയുടെ നിഴൽ മാത്രമാണിതിനു പിന്നിലെന്ന് ശാസ്ത്രം നമ്മെ തിരുത്തി.ഗ്രഹണമെന്ന വിഷയം വയലാറിന്റെ കൈകളിലെത്തിയപ്പോൾ , അതൊരു പെണ്ണിന്റെ പ്രേമ പരാജയത്തിന്റെ കഥയായി അദ്ദേഹം ഇങ്ങനെ മാറ്റിയെഴുതി.
*നിത്യപ്രകാശത്തെ കീഴടക്കുന്നു നിഴലിൻ പ്രതികാരം ..അപമാനിതയായ് പിറകെ നടന്നൊരു നിഴലിൽ പ്രതികാരം*...
(ഗാനം : സൂര്യഗ്രഹണം
ചിത്രം: ഒരു പെണ്ണിന്റെ കഥ )

&amp;nbsp;

[embed]https://youtu.be/m0ovm5pjSOo[/embed]

&amp;nbsp;

സമയം അളക്കാൻ ശാസ്ത്രം ഘടികാരം കണ്ടെത്തി.ആ ഘടികാരത്തിനുള്ളിലെ, സെക്കൻറിൽ നിന്നും സെക്കന്റിലേയ്ക്കോ ടുന്ന പെൻഡുലത്തിന്റെ ചലനങ്ങൾക്കിടയിൽ സുഖദു:ഖ സമ്മിശ്രമായ ഒരു ജീവിതം തന്നെ ഒതുക്കി വെച്ചു , എഞ്ചിനീയർ കൂടിയായ കവി ശ്രീകുമാരൻ തമ്പി.
*ബിന്ദുവിൽ നിന്നും ബിന്ദുവിലേയ്ക്കൊരു പെൻഡുലമാടുന്നു.. ജീവിതം ഇതു ജീവിതം.....*
(ഗാനം: സുഖമൊരു ബിന്ദു
ചിത്രം: ഇത് മനുഷ്യനോ? )

കടൽവെള്ളം ബാഷ്പീകരിച്ച് മേഘങ്ങളും , മേഘങ്ങളിൽ നിന്നു മഴയും ഉണ്ടാകുന്ന പ്രകൃതിയിലെ മഹാപ്രതിഭാസത്തെ , നിസ്സാരനായ മനുഷ്യന്റെ നിസ്സഹായാവസ്ഥയുമായി കൂട്ടിയിണക്കി എത്ര ലളിതവും മനോഹരവുമായാണ് ശ്രീകുമാരൻ തമ്പി വരച്ചിടുന്നതെന്നു നോക്കൂ.....
*കറുത്ത നിറമുള്ള വാർമുകിലേ ,കടലിന്റെ മകനായ് ജനിക്കുന്നു നീ . പിറക്കുമ്പോഴച്ഛനെ വേർപിരിയും, ഒരിക്കലും കാണാതെ നീ കരയും....*
(ചിത്രം : പുഷ്പാഞ്ജലി)

രാവേറെയായി... നക്ഷത്രങ്ങൾ നിറഞ്ഞ ഏകാന്തതയിലൂടെ അതാ പാഞ്ഞു വരുന്നു, പേരറിയാത്തൊരു വാൽനക്ഷത്രം..!
കത്തുന്ന കണ്ണുമായെത്തിയ ക്ഷീരപഥത്തിലെ രാത്രിഞ്ചരനെക്കണ്ട് നമുക്കു മാത്രമല്ല, ഭൂമിയ്ക്കു പോലും പേടിയായെന്ന് വയലാറെഴുതുമ്പോൾ നമ്മോടൊപ്പം പ്രപഞ്ചവും ആ പ്രതിഭയെ നമിച്ചു പോകും...!!
(ഗാനം: ഗഗനമേ ഗഗനമേ
ചിത്രം: ചക്രവാകം)
**Ragesh Babu** **മലയാള ഗാനങ്ങളിലെ ശാസ്ത്രകൗതുകം*** ഇന്ത്യൻ ചലച്ചിത്രങ്ങളിൽ പൊതുവെ കഥയുടെ സുഗമമായ ഒഴുക്കിനും, കഥാസന്ദർഭങ്ങളെ നല്ല രീതിയിൽ ഇണക്കിച്ചേർക്കുവാനുമാണല്ലോ ഗാനങ്ങളെ ഉപയോഗിക്കുന്നത്.നല്ല ഗാനങ്ങളാകട്ടെ , പ്രേക്ഷകരുടെ വിവിധങ്ങളായ മാനസഭാവങ്ങളെ ക്ഷണത്തിൽ മാറ്റി മറിച്ച് കഥയിലേയ്ക്ക് കൂടുതൽ അടുപ്പിക്കുകയും ചെയ്യുന്നു. കഥാഗതിയിൽ അലിഞ്ഞ പ്രേക്ഷകന്റെ മനവും മിഴിയും നിറഞ്ഞു തുളുമ്പിയ്ക്കുവാൻ കൃത്യസമയത്തുള്ള ഒരീണം തന്നെ മതിയാകും. സ്വപ്നവും പ്രണയവും പ്രതീക്ഷയും വിരഹവും പകയും തത്വചിന്തയും നിറഞ്ഞ ഗാനങ്ങൾ കൊണ്ടു ആസ്വാദകരെ വശീകരിക്കുന്നതിൽ വയലാറും പി.ഭാസ്കരനും ശ്രീകുമാരൻ തമ്പിയും കണ്ണദാസനും വാലിയും വൈരമുത്തുവും ജാവേദ് അക്തറും മജ് രൂഹ് സുൽത്താൻപുരിയുമെല്ലാം ഭാഷാഭേദമില്ലാതെ ഒന്നിനൊന്നു മികച്ചു നിന്നു. അതിനു വേണ്ടി അവർ ജീവിതത്തിൽ നിന്നു മാത്രമല്ലാതെ കാലദേശഭേദമെന്യേ ഇതിഹാസങ്ങളിൽ നിന്നും പുരാണങ്ങളിൽ നിന്നും കഥകൾ കടം കൊണ്ടു. അങ്ങനെ മഹാഭാരതവും രാമായണവും പോലെ ഗ്രീക്ക് ഇതിഹാസ കഥകളും നമുക്ക് പരിചിതമായിത്തീർന്നു. മിഥ്യകളും മായകളുമല്ലാതെ ശാസ്ത്രം കണ്ടെത്തിയ സത്യങ്ങളെയും ഗാനങ്ങളിൽ ഉൾപ്പെടുത്താൻ മലയാളത്തിലെ ചില കവികളെങ്കിലും ശ്രമിച്ചിട്ടുണ്ട്.( ഭാഷാ പരിമിതികൾ മൂലം മറ്റു ഭാഷകളിലേയ്ക്കു കടക്കുന്നില്ല).സുഖശീതള നിലാവു പെയ്യിക്കുന്ന ചന്ദ്രനെന്ന ഉപഗ്രഹത്തിന്റെ യഥാർത്ഥ മുഖമാണ് *പേൾവ്യൂ* എന്ന ചിത്രത്തിലെ ഗാനത്തിലൂടെ വയലാർ അനാവരണം ചെയ്തത്. &nbsp; [embed]https://youtu.be/y7_NjVeFxLc[/embed] &nbsp; കല്ലോലിനിയും കദളീവനവും കാറ്റിന്റെ ചിറകടിയൊച്ചയുമില്ലാത്ത ഏകാന്ത ശൂന്യമായ ചന്ദ്രൻ അന്നുവരെയുണ്ടായിരുന്ന സുന്ദര സങ്കല്പങ്ങളുടെ പൊളിച്ചെഴുത്തായിരുന്നു. (ഗാനം: തങ്കത്താഴികക്കുടമല്ല). സൂര്യനെ ദൈവിക പരിവേഷങ്ങളിൽ നിന്നടർത്തിമാറ്റി ഒരു നക്ഷത്രമായിത്തന്നെ ശ്രീകുമാരൻ തമ്പി അവതരിപ്പിക്കുകയാണ് , *ലങ്കാദഹനത്തിലെ* ഈ ഗാനത്തിലൂടെ ... *പകലും രാവും മാറി വരാനായ് പതിവായ് കറങ്ങുന്നു ഭൂമി. പല കാലങ്ങൾ മാറി വരാനായ് പകലോനെ ചുറ്റുന്നു ഭൂമി* എന്നീ വരികളിലൂടെ ഭ്രമണമെന്ന ശാസ്ത്ര സത്യത്തിനും അദ്ദേഹം കവിത കൊണ്ട് അടിവരയിടുന്നു. *ഭ്രമണപഥം വഴി ദ്രുത ചലനങ്ങളാൽ സൂര്യനെ ചുറ്റുമ്പോൾ* ഭൂഹൃദയത്തിന്റെ സ്പന്ദന താളം കേൾക്കാൻ ബിച്ചു തിരുമലയോടൊപ്പം നമ്മളുമെത്ര കാതോർത്തിരുന്നു....! (ചിത്രം : ഉത്രാടരാത്രി) &nbsp; [embed]https://youtu.be/wKNw7pEPjCs[/embed] &nbsp; രാഹുവും കേതുവും ഉടലില്ലാത്ത തല കൊണ്ട് സൂര്യനെയും ചന്ദ്രനെയും വിഴുങ്ങുമ്പോഴാണ് ഗ്രഹണം ഉണ്ടാകുന്നതെന്ന് പുരാണ കഥകൾ നമുക്കു പറഞ്ഞു തന്നു.എന്നാൽ ഭൂമിയുടെ നിഴൽ മാത്രമാണിതിനു പിന്നിലെന്ന് ശാസ്ത്രം നമ്മെ തിരുത്തി.ഗ്രഹണമെന്ന വിഷയം വയലാറിന്റെ കൈകളിലെത്തിയപ്പോൾ , അതൊരു പെണ്ണിന്റെ പ്രേമ പരാജയത്തിന്റെ കഥയായി അദ്ദേഹം ഇങ്ങനെ മാറ്റിയെഴുതി. *നിത്യപ്രകാശത്തെ കീഴടക്കുന്നു നിഴലിൻ പ്രതികാരം ..അപമാനിതയായ് പിറകെ നടന്നൊരു നിഴലിൽ പ്രതികാരം*... (ഗാനം : സൂര്യഗ്രഹണം ചിത്രം: ഒരു പെണ്ണിന്റെ കഥ ) &nbsp; [embed]https://youtu.be/m0ovm5pjSOo[/embed] &nbsp; സമയം അളക്കാൻ ശാസ്ത്രം ഘടികാരം കണ്ടെത്തി.ആ ഘടികാരത്തിനുള്ളിലെ, സെക്കൻറിൽ നിന്നും സെക്കന്റിലേയ്ക്കോ ടുന്ന പെൻഡുലത്തിന്റെ ചലനങ്ങൾക്കിടയിൽ സുഖദു:ഖ സമ്മിശ്രമായ ഒരു ജീവിതം തന്നെ ഒതുക്കി വെച്ചു , എഞ്ചിനീയർ കൂടിയായ കവി ശ്രീകുമാരൻ തമ്പി. *ബിന്ദുവിൽ നിന്നും ബിന്ദുവിലേയ്ക്കൊരു പെൻഡുലമാടുന്നു.. ജീവിതം ഇതു ജീവിതം.....* (ഗാനം: സുഖമൊരു ബിന്ദു ചിത്രം: ഇത് മനുഷ്യനോ? ) കടൽവെള്ളം ബാഷ്പീകരിച്ച് മേഘങ്ങളും , മേഘങ്ങളിൽ നിന്നു മഴയും ഉണ്ടാകുന്ന പ്രകൃതിയിലെ മഹാപ്രതിഭാസത്തെ , നിസ്സാരനായ മനുഷ്യന്റെ നിസ്സഹായാവസ്ഥയുമായി കൂട്ടിയിണക്കി എത്ര ലളിതവും മനോഹരവുമായാണ് ശ്രീകുമാരൻ തമ്പി വരച്ചിടുന്നതെന്നു നോക്കൂ..... *കറുത്ത നിറമുള്ള വാർമുകിലേ ,കടലിന്റെ മകനായ് ജനിക്കുന്നു നീ . പിറക്കുമ്പോഴച്ഛനെ വേർപിരിയും, ഒരിക്കലും കാണാതെ നീ കരയും....* (ചിത്രം : പുഷ്പാഞ്ജലി) രാവേറെയായി... നക്ഷത്രങ്ങൾ നിറഞ്ഞ ഏകാന്തതയിലൂടെ അതാ പാഞ്ഞു വരുന്നു, പേരറിയാത്തൊരു വാൽനക്ഷത്രം..! കത്തുന്ന കണ്ണുമായെത്തിയ ക്ഷീരപഥത്തിലെ രാത്രിഞ്ചരനെക്കണ്ട് നമുക്കു മാത്രമല്ല, ഭൂമിയ്ക്കു പോലും പേടിയായെന്ന് വയലാറെഴുതുമ്പോൾ നമ്മോടൊപ്പം പ്രപഞ്ചവും ആ പ്രതിഭയെ നമിച്ചു പോകും...!! (ഗാനം: ഗഗനമേ ഗഗനമേ ചിത്രം: ചക്രവാകം)
