---
author: Beaumaris
categories:
- Entertainment
comment_count: 0
date: 2023-06-11 15:08:01
draft: false
image: ''
like_count: 113573
share_count: 32463
tags:
- dileesh pothan
- Haniya Nafisa
- O Baby
- Ranjan Pramod
title: ഇങ്ങനെയൊരു ചിത്രം നമുക്ക് സമ്മാനിച്ചതിൽ സംവിധായകൻ രഞ്ജൻ പ്രമോദ് തീർച്ചയായും
  കയ്യടിയർഹിക്കുന്നു
view_count: 1851253
---

**Kavya Bhuvanendran** ട്രൈലെർ കണ്ട് അല്പം എക്സൈറ്റഡ് ആയി തന്നെയാണ് ഇന്ന് 'ഓ ബേബി' കാണാൻ കയറിയത്. സത്യം പറഞ്ഞാൽ പടം ഞെട്ടിച്ചു കളഞ്ഞു.ഈ ചിത്രം OTT യിൽ കാണാൻ കാത്തിരിക്കുന്നവരോട് ഒന്നേ പറയാനുള്ളൂ.ഇത് തീയേറ്ററിൽ തന്നെ കാണേണ്ട സിനിമയാണ്.. കണ്ടില്ലെങ്കിൽ നഷ്ടം നിങ്ങൾക്ക് മാത്രം... സിനിമയിലേക്ക് വന്നാൽ ... ബേബി കാട് കയ്യേറി അവിടെ കുടുംബമായി വസിക്കുന്ന ഒരാളാണ്. അയാൾക്ക് അവിടെയൊരു മുതലാളിയുണ്ട്.. മുതലാളിയുടെ ചൊല്പടിക്ക് നിന്ന് കൊണ്ട് അയാൾക്കു വേണ്ടി പണിയെടുക്കുന്ന ബേബി സ്വയം വിശ്വസിക്കുന്നത് പോലും തങ്ങൾ മുതലാളിമാരുടെ കാരുണ്യം കൊണ്ട് കഴിയേണ്ടവരാണ് എന്നാണ്.ന്യൂ ജനറേഷനായ തന്റെ മകൻ ബേസിലിനെയും ബേബി പറഞ്ഞു പഠിപ്പിക്കുന്നത് തങ്ങൾ മുതലാളിമാരുടെ ഔദാര്യത്തിൽ ജീവിക്കേണ്ടവരാണ് എന്നാണ്.. [](https://cdn.boolokam.com/articles/2023/06/df.jpg)മുതലാളിയുടെ മകൾക്ക് താല്പര്യമില്ലാത്ത വിവാഹം നടത്താൻ അവർ ശ്രമിക്കുമ്പോൾ ചോദ്യം ചെയ്യുന്ന ബേസിലിന്റെ തലക്ക് കൊട്ടുന്ന ബേബിയെ സിനിമയുടെ തുടക്കത്തിൽ തന്നെ നമുക്ക് കാണാം..നല്ല മനസും വേട്ടയാടാൻ കരുത്തുമൊക്കെയുണ്ടങ്കിലും ബേബി ഒരു അടിമ മാത്രമായിരുന്നു. തുടർന്ന് ബേബിക്കും മുതലാളിയുടെ കുടുംബത്തിനും ഇടയിൽ അരങ്ങേറുന്ന സംഭവബഹുലമായ കഥയുടെ ദൃശ്യാവിഷ്കാരമാണ് ഈ ചിത്രം. https://youtu.be/tWMwPO8OnVY ഒരു കാടിന്റെയും ചെകുത്താൻ മലയുടെയും അവിടെയുള്ള രണ്ട് കുടുംബങ്ങളുടെയും പശ്ചാത്തലത്തിൽ ഈ സിനിമ ചർച്ചചെയ്യുന്നത് വളരെ ഗൗരവമേറിയ വിഷയങ്ങളാണ്.ഗംഭീര കഥയും മേക്കിങും കൊണ്ട് ആദ്യാവസാനം സിനിമ പ്രേക്ഷകരെ പിടിച്ചിരുത്തുന്നുണ്ട്.അതിവിശാലമായ കാടും മലയുമൊക്കെ എത്ര ഭംഹിയായിട്ടാണ് ചിത്രീകരിച്ചിരിക്കുന്നത് .ബേബി എന്ന കഥാപാത്രമായി ദിലീഷ് പോത്തന്റെ പെർഫോമൻസ് എടുത്തു പറയാതിരിക്കാൻ സാധിക്കില്ല. അത്രക്ക് റിയലസ്റ്റിക് പെർഫോമൻസാണ് പുള്ളി സിനിമയിൽ കാഴ്ച വച്ചിരിക്കുന്നത്.തീർച്ചയായും മലയാളികൾ ഒന്നടങ്കം കണ്ടിരിക്കേണ്ട ഒരു സിനിമ തന്നെയാണ്. ഇങ്ങനെയൊരു ചിത്രം നമുക്ക് സമ്മാനിച്ചതിൽ സംവിധായകൻ രഞ്ജൻ പ്രമോദ് തീർച്ചയായും കയ്യടിയർഹിക്കുന്നു.