---
author: Beaumaris
categories:
- Entertainment
comment_count: 0
date: 2023-02-18 17:12:33
draft: false
image: ''
like_count: 15813
share_count: 5151
tags:
- maha shivarathri
- music
- shivarathri
- sivarathri
title: മലയാള സിനിമയിലെ ശിവഭക്തി ഗാനങ്ങൾ 
view_count: 241507
---

**മലയാള സിനിമയിലെ ശിവ ഭക്തി ഗാനങ്ങൾ** ****Rajaneesh R Chandran** ** അക്കരപ്പച്ചയിൽ വയലാർ രാമവർമ്മ രചിച്ച് ദേവരാജൻ മാസ്റ്റർ ഈണമിട്ട " ഏഴരപ്പൊന്നാനപ്പുറത്തെഴുന്നള്ളും ഏറ്റുമാനൂരപ്പാ തൊഴുന്നേൻ തൊഴുന്നേൻ തൊഴുന്നേൻ ഞാൻ തിരുനാഗത്തളയിട്ട തൃപ്പാദം " https://youtu.be/1140gK2kxiA ദേവരാജൻ മാസ്റ്റർക്ക് സംസ്ഥാന അവാർഡ് നേടിക്കൊടുത്ത കുമാര സംഭവത്തിലെ ഒ.എൻ.വി രചിച്ച "സത്യശിവസൌന്ദര്യങ്ങള്‍ തന്‍ ഭദ്രപീഠമീ ശൈലം ശിവശൈലം " https://youtu.be/WZnwV52Eows ശ്രീകുമാരൻ തമ്പിസാറും ദക്ഷിണാമൂർത്തി സ്വാമിയും ചേർന്നൊരുക്കിയ പ്രിയംവദയിലെ "തിരുവാതിര മനസിൽ നവമാലിക തിരുവൈയ്ക്കത്തപ്പതിന്ന് നിറമാലിക" https://youtu.be/BcCOH_qR_xU തുടങ്ങി വടക്കുംനാഥനിലെ ഗിരീഷ് പുത്തഞ്ചേരി - രവീന്ദ്രൻ ടീമിന്റെ " പാഹി പരം പൊരുളേ ശിവ ശിവ നാമ ജപ പൊരുളേ .." പോലെ ഒട്ടേറെ ശിവഭക്തി ഗാനങ്ങൾ മലയാള ചലച്ചിത്രങ്ങളിലൂടെ നാം കേട്ടിട്ടുണ്ട്. മനോഹരങ്ങളായ വരികളും ഭക്തിരസം നിറഞ്ഞ സംഗീതവും ആലാപനവും ഒക്കെയായി ആസ്വാദക ഹൃദയം കീഴടക്കിയ നിരവധി ഗാനങ്ങൾ . കൂട്ടത്തിൽ എനിക്കേറെ ഇഷ്ടം " തട്ടകത്തിലെ " കൈതപ്രം രചിച്ച് ഈണമിട്ട ശിലയായ് പിറവിയുണ്ടെങ്കിൽ ആണ്. ശിവഭഗവാനോട് ചേർന്നു നിൽക്കുന്ന വാക്കുകളെ കൃത്യമായി വികസിപ്പിച്ച് പ്രാസഭംഗിയോടെ അദ്ദേഹം എത്ര ലളിത മനോഹരമായാണ് ആ പാട്ടൊരുക്കിയത്. " ശിലയായ് പിറവിയുണ്ടെങ്കില്‍ ഞാന്‍ ശിവരൂപമായേനെ ഇലയായ് പിറവിയുണ്ടെങ്കില്‍ കൂവളത്തിലയായ് തളിര്‍ക്കും ഞാന്‍ " പല്ലവി യിലെ ശിലയിൽ നിന്നും കൂവളത്തിലയിൽ നിന്നും കലയിലേക്ക് മാറുന്ന അനുപല്ലവിയും ഗംഭീരമായിരുന്നു. " കലയായ് പിറന്നുവെങ്കില്‍ ശിവമൌലി ചന്ദ്രബിംബമായേനെ ചിലമ്പായ് ചിലമ്പുമെങ്കില്‍ തിരുനാഗ കാല്‍ത്തളയാകും ഞാന്‍ പനിനീര്‍ത്തുള്ളിയായെങ്കില്‍ തൃപ്പാദ പുണ്യാഹമായേനെ " തൃപ്പാദത്തിലെ പനിനീർത്തുള്ളിയിൽ നിന്നും അക്ഷരവും അഗ്നി നാളവുമായ ചരണത്തിലെത്തുമ്പോൾ " അക്ഷരപ്പിറവിയുണ്ടെങ്കിലോ ശ്രീരുദ്ര മന്ത്രാക്ഷരമാകും ഞാന്‍ ഗോജന്മാമെങ്കിലോ നന്ദികേശ്വരനായ് താണ്ഡവതാളം മുഴക്കും പുണ്യാഗ്നിനാളമാണെങ്കില്‍ അവിടുത്തെ ആരതിയായ് മാറും " https://youtu.be/6Y11A142pcs ഒറ്റക്കേൾവിയിൽ മനസിൽ പതിഞ്ഞ ഗാനമാണിത്. ചരിത്രം എന്നിലൂടെയിൽ തട്ടകത്തിന്റെ വിശേഷം പറയുന്ന ഭാഗത്തിനായി കാത്തിരുന്നെങ്കിലും അദ്ദേഹം ഈ ഗാനങ്ങളെ . പരാമർശിച്ചേ യില്ല. (ഇങ്ങനെയുള്ള ലളിതപദങ്ങളെ പരസ്പരം കൊരുത്ത് പാട്ടുണ്ടാക്കാൻ അദ്ദേഹം വിദഗദ്ധനാണ് ,തിളക്കത്തിലെ നീയൊരു പുഴയായ് പോലെ ) മോഹൻ സിതാരയുടെ ഈണത്തിൽ മഴവില്ലിലെ "ശിവദം .. ശിവനാമം " എക്കാലത്തെയും ഹിറ്റായ മറ്റൊരു ഗാനമാണ്. https://youtu.be/IbZMafqeGqw യൂസഫലി കേച്ചേരി വർണക്കാഴ്ചകൾ എന്ന സിനിമയ്ക്കായ് രചിച്ച " മൂന്നാം തൃക്കണ്ണിൽ മാരൻ മുടിയും തീയില്ലേ നീട്ടിയ കൈയ്യുകളില്‍ കാലന്‍ പിടയും വേലില്ലേ " https://youtu.be/Ivc1YM-im3Y താണ്ഡവത്തിലെ കൈതപ്രം - പെരുമ്പാവൂർ രവീന്ദ്രനാഥ് ടീം ഒരുക്കിയ " ഹിമഗിരി നിരകൾ പൊൻ തുടികളിലിളകി ശിവകര സന്ധ്യാ രംഗമൊരുങ്ങി " ശിവതാണ്ഡവത്തിന്റെ എല്ലാ സത്തയും ചേർന്നൊരു ഗാനമാണ്. https://youtu.be/zsxHU0emmZ0 വ്യക്തി പരമായി ശിലയായ് പിറവിയുണ്ടെങ്കിൽ കൂടുതൽ ഇഷ്ടം.പിന്നെ തെലുങ്കാണെങ്കിലും ക്ലാസിക് ശങ്കരാ.. നാദശരീരാ.. പരാ.. യും ???? ഇനിയും ഒരു പാടുണ്ട്. [embed]https://youtu.be/4xrJTAKJotg[/embed] രസികനിലെ "ഹര ഹര ഹര ശങ്കരാ ശിവ ശിവ ശിവ ശങ്കരാ" ശിവശൈലശൃംഗമാം തിരുവരങ്ങിൽ - കിലുകിലുക്കം ശിവഗര ഡമരുക ലയമായ് നാദം (കൊച്ചു കൊച്ചു സന്തോഷങ്ങൾ) അമ്പലമില്ലാതെ ആൽത്തറയിൽ വാഴും... (പാദമുദ്ര ) കൈലാസശൈലാദി നാഥാ (സ്വാമി അയ്യപ്പൻ ) അറിവിൻ നിലാവേ മറയുന്നുവോ ....(രാജശില്പി) അമ്പിളികല ചൂടും നിൻ തിരു... (രാജശില്പി) മഹാശിവരാത്രി ആശംസകൾ !!