---
author: Beaumaris
categories:
- Entertainment
comment_count: 0
date: 2022-10-31 08:53:37
draft: false
image: ''
like_count: 2819
share_count: 596
tags:
- champion movie
- Featured
- sachin dhanapal
- Sunny Leone
title: സച്ചിന്‍ ധന്‍പാലും സണ്ണി ലിയോണും, ചാമ്പ്യൻ മലയാളത്തിലേക്ക്
view_count: 48501
---

കന്നട ചിത്രമായ ചാമ്പ്യൻ മലയാളത്തിലേക്ക്. അന്തരിച്ച പ്രശസ്ത സംവിധായകൻ ഷാഹുരാജ് ഷിൻഡെയുടെ അവസാന ചിത്രമാണ് ചാമ്പ്യൻ. സച്ചിന്‍ ധന്‍പാലും അദിതി പ്രഭുദേവയും കേന്ദ്ര കഥാപാത്രങ്ങളെ അവതരിപ്പിച്ചിരിക്കുന്ന ചിത്രത്തില്‍ ഒരു ഗാനരംഗത്തിൽ അതിഥി വേഷത്തില്‍ സണ്ണി ലിയോണും എത്തുന്നുണ്ട്. ചിത്രത്തിൽ സച്ചിനും അദിതിയും അവതരിപ്പിക്കുന്നത് എന്‍ജിനീയറിംഗ് വിദ്യാര്‍ഥികളുടെ കഥാപാത്രത്തെയാണ്. ദേവരാജ്, അവിനാഷ്, രംഗയാന രഘു, ചിക്കണ്ണ, സുമൻ, പ്രദീപ് റാവുത്ത്, ആദി ലോകേഷ്, അശോക് ശർമ്മ, മണ്ടായ രമേഷ്, ശോഭരാജ്, ജിജി, പ്രശാന്ത് സിദ്ദി, ഗിരി, കോക്രോച്ച് സുധി എന്നിവരും ചിത്രത്തിൽ മറ്റു കഥാപാത്രങ്ങളെ അവതരിപ്പിക്കുന്നു. ശിവം പ്രൊഡക്ഷൻസിൻ്റെ ബാനറിൽ ശിവാനന്ദ് എസ് നീലണ്ണവരാണ് ചിത്രം നിർമ്മിച്ചിരിക്കുന്നത്. ചിത്രത്തിന്റെ തിരക്കഥ, സംഭാഷണം ഒരുക്കിയിരിക്കുന്നത് സംവിധായകനോടൊപ്പം രഘു നിടുവള്ളിയും ചേർന്നാണ് .കാന്താരയ്ക്ക് സംഗീതം പകര്‍ന്ന ബി അജനീഷ് ലോക്നാഥ് ആണ് ചിത്രത്തിലെ ഗാനങ്ങളും പശ്ചാത്തല സംഗീതവും ഒരുക്കിയിരിക്കുന്നത്. ക്യാമറ -ശരവണൻ നടരാജൻ, എഡിറ്റർ - വെങ്കടേഷ് യു ഡി വി, ചിത്രത്തിന്‍റെ മലയാളം ഡബ്ബിംഗ് ജോലികള്‍ ആരംഭിച്ചതായി അണിയറ പ്രവര്‍ത്തകര്‍ അറിയിച്ചു. https://youtu.be/1biaoIq59E4