---
author: Beaumaris
categories:
- Entertainment
comment_count: 0
date: 2022-10-10 06:27:23
draft: false
image: https://cdn.boolokam.com/articles/2022/10/75692819.webp
like_count: 134170
share_count: 43154
tags:
- Featured
- kunchakko boban
- mohanlal
- ramante edan thottam
- thoovanathumpikal
title: തൂവാനത്തുമ്പികളും രാമന്റെ ഏദൻതോട്ടവും
view_count: 1723990
---

**കടപ്പാട് :Manu Udaya** ജയകൃഷ്ണൻ രണ്ടു വേറിട്ട ജീവിതങ്ങൾ നയിക്കുന്ന അവിവാഹിതനാണ്. ഗ്രാമത്തിൽ അമ്മയുടെയും സഹോദരിയുടെയും കൂടെ ജീവിക്കുന്ന തനി നാട്ടിൻപുറത്തുകാരനായും പട്ടണത്തിൽ സുഹൃത്തുക്കളുമായി ജീവിതം ആഘോഷിക്കുന്ന യുവാവായും ജയകൃഷ്ണൻ ജീവിക്കുന്നു. തങ്ങൾ എന്ന ദല്ലാളിലൂടെ ജയകൃഷ്ണൻ ക്ലാരയെ പരിചയപ്പെടുന്നു. ക്ലാര വേശ്യാവൃത്തി സ്വീകരിക്കുവാൻ നിർബന്ധിക്കപ്പെട്ടവളാണ്. നാട്ടിൻപുറത്തുകാരിയായ രാധയെ ജയകൃഷ്ണൻ സ്നേഹിക്കുകയും വിവാഹം ഉറപ്പിക്കുകയും ചെയ്യുന്നു. എന്നാൽ ക്ലാരയുമായുള്ള ബന്ധം ജയകൃഷ്ണന് ഉപേക്ഷിക്കാൻ സാധിക്കുന്നില്ല. ചില പ്രത്യേക സാഹചര്യങ്ങളിൽ മനുഷ്യമനസ്സിന് ഒന്നിൽ കൂടുതൽ വ്യക്തികളോട് പ്രണയം സംഭവിക്കാം എന്ന സത്യത്തെ ഈ ദ്വന്ദ്വവ്യക്തിത്വങ്ങളിലൂടെ പത്മരാജൻ ചിത്രീകരിച്ചിരിക്കുന്നു. മഴയെക്കുറിച്ചുള്ള ഏറ്റവും മനോഹരമായ ചലച്ചിത്രസങ്കല്പം ഈ ചിത്രത്തിൽ ശ്രദ്ധ പിടിച്ച് പറ്റിയതാണ്. ക്ലാര എന്ന നായികയുടെ സാന്നിദ്ധ്യത്തെ മഴയുമായി മനോഹരമായി സന്നിവേശിപ്പിച്ചിരിക്കുന്നു. ചിലപ്പോഴൊക്കെ തോന്നാറുണ്ട് ക്ലാരക്ക് ജയകൃഷ്ണനെ പോലെ സ്പെഷ്യലായ അല്ലെങ്കിൽ അതിനപ്പുറമുള്ള വേറെയും ആൾക്കാരുണ്ടായിരിക്കും. ഒറ്റ ദിവസത്തെ ഇടപഴകലിൽ നിഷ്കുവായ ജയകൃഷ്ണ ഇഷ്ടപ്പെട്ടെങ്കിൽ, പൂച്ച കണ്ണുള്ളവനെ, സ്വർണ മുടിയുള്ളവനെ, കറുത്തു ഇരുണ്ട് ഉരുക്കു പോലെ ഇരിക്കുന്നവനെ അങ്ങനെ... അങ്ങനെ.വിവാഹത്തിന് മുമ്പ് അവസാനമായി കാണാൻ റെയിൽവേ സ്റ്റേഷനിൽ കാത്തു നിൽക്കുന്ന ജയകൃഷ്ണനെ പോലെ പലയിടത്തും അവസാനിപ്പിക്കാനല്ലാതെ തന്നെ കാണുന്നവരും ഉണ്ടായിരിക്കും. രാധയുമായി ജീവിച്ചു പോകുന്നതിനിടയിൽ ജയകൃഷ്ണൻ എപ്പോഴെങ്കിലും മണ്ണാറ തൊടിയുടെ പുറത്ത് - പട്ടണത്തിൽ നാരങ്ങ വെള്ളം കാച്ചിയതിൻ്റെ ലഹരിയിൽ അവസാനിപ്പിച്ചതെല്ലാം അവിടുന്ന് തന്നെ വീണ്ടും തുടങ്ങാനും സാധ്യതയുണ്ട്.തങ്ങൾ മരിച്ചിട്ടില്ലെങ്കിൽ വേറെയും സാധ്യതകൾ. രാമൻ്റെ ഏദൻ തോട്ടം ഏതൻ തോട്ടത്തിൽ എത്തുന്ന ടൂറിസ്റ്റ് കളിൽ മാലിനിക്ക് മുൻപും ശേഷവും ഒരു പാട് സ്ത്രീകൾ രാമൻ്റെ പ്രണയാഭ്യർത്ഥന പല തരത്തിൽ അനുഭവിച്ചവരുമാകാം. മാലിനിയോടെന്നപ്പോലെ പറയാതെ പറഞ്ഞവരുമുണ്ടാകും.അവരൊക്കെ ഓരോരോ കള്ള കാരണങ്ങൾ ഉണ്ടാക്കി ഇപ്പോഴും രാമൻ്റെഏദൻ തോട്ടത്തിൽ എത്തുന്നുമുണ്ടായിരിക്കും. ധൈര്യമില്ലാത്തവരെ കാണാൻ ഫ്രഷ് വെജിറ്റബിൾസുമായി രാമാനും പോകുമായിരിക്കും.ചില എൽവിസുമാർ അത് ഭർത്താവാകാം, സഹോദരനാവാം, അച്ഛനാകാം കൈക്കരുത്ത് കാട്ടിയിട്ടുമുണ്ടാകാം. കേസായിരിക്കാം കോടതി കേറിയിട്ടുമുണ്ടാകാം.പരസ്പരപ്രണയം ശിക്ഷിക്കപ്പെടെണ്ട കുറ്റമല്ലാത്തതു കൊണ്ട് രാമൻ്റെ ഏദൻ തോട്ടം തഴച്ച് വള്ളർന്നിട്ടുമുണ്ടാകും. ![](https://cdn.boolokam.com/articles/2022/10/75692819.webp)ഏദന്‍തോട്ടം രാമന്റേതാണെങ്കിലും അനു സിത്താരയുടെ മാലിനി എന്ന കഥാപാത്രത്തിലൂടെയാണ് ചിത്രം ആരംഭിക്കുന്നതും വികസിക്കുന്നതും. 'രാമന്റെ ഏദന്‍തോട്ടം' മാലിനിയുടെ യാത്രകളാണ്. സിനിമ ആരംഭിക്കുന്നതും അവസാനിക്കുന്നതും മാലിനിയുടെ യാത്രകളിലൂടെയാണ്. യാത്രക്കള്‍ക്കിടയില്‍ സ്വയം കണ്ടെത്തുന്ന, മാലിനി പ്രേക്ഷകരുടെ മുന്നിലേക്ക് പറഞ്ഞുവെക്കുന്നതും 'സ്വയം കണ്ടെത്തലിന്റെ' രാഷ്ട്രീയമാണ്. സ്വപ്‌നങ്ങളുടെ ചിറകു താഴ്ത്തി വീട്ടില്‍ അടയിരിക്കേണ്ടവള്‍ അല്ല സ്ത്രീ എന്ന ഓര്‍മ്മപ്പെടുത്തുന്ന ഒട്ടെറെ സിനിമകള്‍ സമീപകാലത്ത് മലയാളത്തില്‍ വന്നിട്ടുണ്ട്. അതേ ട്രാക്കില്‍ പറഞ്ഞു പഴകിയ സ്ത്രീശാക്തീകരണ മുദ്രവാക്യങ്ങള്‍ ഏറ്റുവിളിക്കാനുള്ള ശ്രമം രഞ്ചിത്ത് ശങ്കര്‍ നടത്തുന്നില്ല. മറിച്ച് സ്ത്രീയെ പ്രകൃതിയുമായി കൂട്ടി ഇണക്കി അവളുടെ സ്വത്വത്തെ ഹൃദ്യമായി അവതരിപ്പിച്ച് സംവിധായകന്‍ പ്രേക്ഷകര്‍ക്കു മികച്ചൊരു ചലച്ചിത്ര അനുഭവം പകര്‍ന്നു നല്‍കുന്നു. ബന്ധങ്ങളെയും (relationship) പെണ്‍മനസ്സിനെയുമാണ് ചിത്രം പ്രശ്‌നവത്ക്കരിക്കുന്നത്.പ്രായപൂര്‍ത്തിയായ ഒരു ആണിനും പെണ്ണിനും തമ്മില്‍ ശാരീരികബന്ധത്തിന് അപ്പുറം ഒരു സാധ്യതയുമില്ലെന്നു നെറ്റി ചുളിക്കുന്നവരുടെ വാദത്തെ തിരസ്‌കരിക്കുന്നു ചിത്രം. ഒരു നല്ല സാരിയേക്കാളും സ്വര്‍ണ്ണ മോതിരത്തേക്കാളും ഒരു സ്ത്രീയെ സംതൃപ്തിപ്പെടുത്തുക ഒറ്റവാക്കിലുള്ള അംഗീകാരമാകും