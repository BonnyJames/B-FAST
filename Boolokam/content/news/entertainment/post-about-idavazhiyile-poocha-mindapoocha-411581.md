---
title: "'ഇടവഴിയിലെ പൂച്ച മിണ്ടാപ്പൂച്ച' - അതികാമാര്‍ത്തയായ സ്‌ത്രീയാണ് വിഷയം"
date: 2023-04-07T15:44:13
draft: false
categories: ["Entertainment"]
tags: ['idavazhiyile poocha mindapoocha', 'sreevidya', 'srividya']
author: "Beaumaris"
---

<strong>ഇടവഴിയിലെ പൂച്ച മിണ്ടാപ്പൂച്ച - എംടി , ഹരിഹരൻ, ശ്രീവിദ്യ</strong>

<strong>റോമു (രമണൻ കെ.ടി.)</strong>

പാട്ടുകളുടെ ലേഖനങ്ങൾ കുറെ എഴുതിയിട്ടുണ്ടെങ്കിലും ഇതുവരെ സിനിമകളെക്കുറിച്ചുള്ള ആസ്വാദന ലേഖനങ്ങളോ, നിരീക്ഷണ ലേഖനങ്ങളോ എഴുതിയിട്ടില്ല. കാരണമെന്തെന്ന് ചോദിച്ചാൽ വ്യക്തമായൊരു ഉത്തരം എനിക്ക് തരാൻ കഴിയില്ല. എന്തുകൊണ്ടോ അതിലേക്ക് ശ്രദ്ധ തിരിഞ്ഞില്ല എന്നുവേണം പറയാൻ. അതൊരുപക്ഷേ സിനിമകളെക്കുറിച്ചുള്ള ലേഖനങ്ങൾ പലരുടേതുമായി ഒരുപാട് വരുന്നത് കൊണ്ടുമാവാം. അവയിൽ നിന്നും വ്യത്യസ്തമായി എനിക്കെന്ത് പറയാൻ കഴിഞ്ഞേക്കും എന്ന തോന്നലും. അങ്ങനെയിരിക്കെയാണ്, ഈയടുത്തു കണ്ട "ഇടവഴിയിലെ പൂച്ച മിണ്ടാപ്പൂച്ച" എന്ന ചിത്രത്തെക്കുറിച്ച് ഒരു ലേഖനം എഴുതണം എന്ന് തോന്നിയത്. ചിത്രം ഞാൻ പ്രീഡിഗ്രിക്ക് പഠിക്കുന്ന കാലത്ത് ഇറങ്ങിയതാണെങ്കിലും, കുറച്ചു ദിവസങ്ങൾക്ക് മുൻപാണ് കണ്ടത്. ആ ചിത്രത്തിന്റെ കഥ, മേക്കിങ്, അഭിനയം, പശ്ചാത്തല സംഗീതം എന്നിങ്ങനെ ഒട്ടേറെ ഘടകങ്ങൾ എന്നെ ഒരുപാട് സ്വാധീനിച്ചതിനാലാവണം അങ്ങനൊരു തോന്നൽ വന്നതിന് കാരണം. കൂടാതെ, ആ ചിത്രത്തെക്കുറിച്ച് കാര്യമായി ആരും എവിടെയും എഴുതിയതായും കണ്ടില്ല.

<img class="wp-image-390639 aligncenter" src="https://cdn.boolokam.com/articles/2023/04/ddfffff.webp" alt="" width="709" height="532" />തൊട്ടാൽ പൊള്ളുന്ന ഒരു വിഷയമാണ് കൈകാര്യം ചെയ്തിരിക്കുന്നത് - അതികാമാര്‍ത്തയായ സ്‌ത്രീയാണ് വിഷയം - ഇതിലെന്താ ഇത്ര പുതുമ, ഇതിന് മുൻപും, ഇതിന് ശേഷവും ഈ വിഷയത്തെ ആധാരമാക്കി സിനിമകൾ വന്നിട്ടുണ്ടല്ലോ എന്ന് പറഞ്ഞ് "തമ്പുരാട്ടി", "ശരപഞ്ജരം", "കരിമ്പന", "അശ്വരഥം" പോലുള്ള ചിത്രങ്ങളെ ഉദാഹരണമായി കാണിക്കുകയും ചെയ്യും. ഉപരിപ്ലവമായി (superficially) നോക്കുമ്പോൾ ശരിയാണല്ലോ എന്ന് തോന്നിയേക്കും. എന്നാൽ, ആ ചിത്രങ്ങളിലെ സ്ത്രീ കഥാപാത്രങ്ങൾക്കും, "ഇടവഴിയിലെ പൂച്ച മിണ്ടാപ്പൂച്ച"-യിലെ നായികാ കഥാപാത്രത്തിനും ഒരുപാട് വ്യത്യാസങ്ങൾ ഉണ്ട്. മുകളിൽ സൂചിപ്പിച്ച ചിത്രങ്ങളിലെ സ്ത്രീ കഥാപാത്രങ്ങൾ ഒന്നുകിൽ ഒരാളെ പ്രേമിച്ച് സാഹചര്യം കൊണ്ട് തന്നെക്കാൾ പ്രായമായ, ലൈംഗിക ശേഷിയില്ലാത്ത ഒരാളുടെ ഭാര്യയാകേണ്ടി വന്നവളോ, തന്നെക്കാൾ പ്രായമായ / രോഗിയായ പുരുഷന്റെ ഭാര്യയായവളോ, സ്നേഹിച്ച പുരുഷനാൽ വഞ്ചിക്കപ്പെട്ട് മറ്റൊരാൾക്ക് വില്ക്കപ്പെട്ട ശേഷം പ്രതികാരദാഹിയായി മാറിയവളോ ആയവരുടെ കഥയാണ്. എന്നാൽ, "ഇടവഴിയിലെ പൂച്ച മിണ്ടാപ്പൂച്ച"-യിലെ നായിക ഈ ഗണത്തിൽ പെടുന്നവളല്ല. അവൾക്ക് മുൻ പ്രണയമില്ല, വയസ്സനായ ഭർത്താവല്ല, ഭർത്താവ് ശാരീരിക ബന്ധത്തിൽ ഏർപ്പെടാൻ ഇഷ്ടമില്ലാത്തവനുമല്ല. മറിച്ച്, അവൾ അതികാമാര്‍ത്തയായ സ്‌ത്രീയാണ്, അവളുടെ ഭ്രാന്തമായ ലൈംഗിക വികാരങ്ങളെ തൃപ്തിപ്പെടുത്താൻ ഭർത്താവിന് കഴിയുന്നില്ല. പോരാത്തതിന്, ഭർത്താവ് എപ്പോഴും ജോലി നിമിത്തം ടൂറിലാണ്. അതിശക്തമായ കാമം അവളുടെ മനസ്സിന്റെ കോണിൽ എവിടെയോ അവൾ പോലുമറിയാതെ ഒളിച്ചിരിക്കുകയാണ്. അതൊരുനാൾ ഉണരുമ്പോൾ, അവളുടെ ആ പൈശാശികമായ വികാരങ്ങളെ തൃപ്തിപ്പെടുത്തുവാനെന്നപോലെ ഭർത്താവിന്റെ പ്രിയ സുഹൃത്ത് എത്തിച്ചേരുന്നു. അവനാണ് രഹസ്യ ബന്ധത്തിലേർപ്പെടാൻ അവളെ ക്ഷണിക്കുന്നത്. ആ ബന്ധം വരുത്തിവെക്കുന്ന വിനയാണ് കഥാതന്തു. വിഷയം പൈശാശികമായ കാമമാണെങ്കിലും, ഭൂരിഭാഗം രംഗങ്ങളും അതിനെ കേന്ദ്രീകരിച്ചല്ല നീങ്ങുന്നത്, അതൊരു "അച്ചാർ" പോലെ മാത്രമേ കൈകാര്യം ചെയ്യപ്പെട്ടിട്ടുള്ളു. മറിച്ച്, ആ കാമം മൂലം പ്രധാന കഥാപാത്രങ്ങൾ കടന്നു പോകുന്ന വൈകാരിക മുഹൂർത്തങ്ങളെയാണ് സംവിധായകൻ പടം പിടിച്ചു കാണിക്കുന്നത്. മുകളിൽ സൂചിപ്പിച്ച ചിത്രങ്ങളിൽ നിന്നും "ഇടവഴിയിലെ പൂച്ച മിണ്ടാപ്പൂച്ച" വേറിട്ടു നിൽക്കുന്നതും അവിടെയാണ്.

എന്റെ അഭിപ്രായത്തിൽ തിരക്കഥ കൊണ്ടും, സംവിധാനം കൊണ്ടും, അഭിനയം കൊണ്ടും, പശ്ചാത്തല സംഗീതം കൊണ്ടും, ക്യാമറ / കലാ വിഭാഗം കൊണ്ടും മികച്ച ഒരു കലാസൃഷ്ടിയാണ് ഈ ചിത്രം (ചിത്രം പരാജയപ്പെട്ടത് കണക്കിലെടുക്കേണ്ട). ആര്ട്ട് സിനിമകളെപ്പോലെ ഇഴഞ്ഞു നീങ്ങുന്നില്ല, സംഭാഷണങ്ങളും ആര്ട്ട് സിനിമകളിലേത് പോലെയല്ല. കൊമേർഷ്യൽ സിനിമകളിലേത് പോലെ വേഗത്തിൽ നീങ്ങുന്ന ശൈലിയുമല്ല. ഒരു യഥാർത്ഥ ജീവിതത്തിൽ എങ്ങിനെയാവുമോ, ആ രീതിയിലാണ് സിനിമ നീങ്ങുന്നത്. എത്ര മനോഹരമായാണ് പ്രധാന കഥാപാത്രങ്ങളെ സംവിധായകൻ കൊത്തി മിനുക്കിയെടുത്തിരിക്കുന്നത്. ആദ്യമേ തന്നെ നായകന്റെയും, നായികയുടെയും സ്വഭാവ സവിശേഷതകൾ കൊച്ചു കൊച്ചു സംഭവങ്ങളിലൂടെ, സംഭാഷണങ്ങളിലൂടെ സംവിധായകൻ നമുക്ക് വരച്ചു കാണിക്കുന്നു. നായിക പുറമെ കാണുന്നത് പോലെയല്ല, അവളുടെ ഉള്ളിന്റെ ഉള്ളിൽ എവിടെയോ വേറൊരു മുഖം ഒളിഞ്ഞിരിപ്പുണ്ടെന്ന് അവളുടെ കോളേജ് ഹോസ്റ്റൽ രംഗത്തിലൂടെയും, അത് കഴിഞ്ഞു വരുന്ന ഗാനത്തിലൂടെയും പ്രേക്ഷകരെ അതിവിദഗ്‌ദമായി കാണിച്ചു തരുന്നു. പക്ഷേ, ആ മുഖം എന്താണെന്ന് അവൾക്കോ, പ്രേക്ഷകനോ അപ്പോൾ അറിയുന്നില്ല.

<img class=" wp-image-390640 aligncenter" src="https://cdn.boolokam.com/articles/2023/04/rrrrr-1024x1020.jpg" alt="" width="645" height="643" />സിനിമ ഫ്ലാഷ്ബാക്കിലൂടെയാണ് ആഖ്യാനിക്കപ്പെട്ടിട്ടുള്ളത്. മദ്ധ്യവയസ്കനായ നായകൻറെ മകളുടെ വിവാഹ ഒരുക്കങ്ങൾ നടക്കുന്നു. ആ സമയത്ത് അദ്ദേഹം ഫോണിലൂടെ രോഹിണി എന്ന സ്ത്രീയോട് അവിടേക്ക് വന്ന് അപമാനിക്കരുത് എന്ന് കെഞ്ചുന്നു. അപ്പുറത്തുള്ള ആ രോഹിണി എന്ന സ്ത്രീ ആരാണെന്ന് പ്രേക്ഷകൻ അറിയുന്നില്ല. അതുകഴിഞ്ഞുള്ള ഷോട്ടിൽ മദ്ധ്യവയസ്കയായ ഒരു സ്ത്രീ വീടു പൂട്ടി എങ്ങോട്ടേക്കോയുള്ള യാത്രയ്ക്ക് ഇറങ്ങുകയാണ്. അവർ ട്രെയിനിൽ കയറി യാത്ര ചെയ്യുന്നതിനിടയിൽ അവരുടെ ചിന്തകൾ പോയ കാലത്തേക്ക് യാത്ര ചെയ്യുമ്പോഴാണ് പ്രേക്ഷകൻ അറിയുന്നത് മദ്ധ്യവയസ്കൻ വരരുത് എന്ന് കെഞ്ചിയ രോഹിണി എന്ന സ്ത്രീ ഈ മദ്ധ്യവയസ്കയാണെന്നുള്ളത്.

രോഹിണിയുടെ യൗവ്വനകാലത്തിലൂടെയാണ് ഫ്ളാഷ്ബാക്കിന്റെ ചുരുളഴിയുന്നത് - കോളേജ് ഹോസ്റ്റലിലെ രംഗത്തിലൂടെ. ക്യാമറ രോഹിണിയിലേക്ക് ഫോക്കസ് ചെയ്തു വരുമ്പോൾ പശ്ചാത്തലത്തിൽ കേൾക്കുന്നത് ഒരു പഴയ ഹിന്ദി ഗാനമാണ് "ഘടി ഘടി മേരാ ദിൽ ധട്കെ, ഹായ് ധട്കെ, ക്യും ധട്കെ, ആജ് മിലൻ കി ബെലാ ഹെ". ഈയൊരു ഗാനത്തിലൂടെ തന്നെ രോഹിണിയിൽ ഒളിഞ്ഞിരിക്കുന്ന മറ്റൊരു മുഖം (അതോ യഥാർത്ഥ മുഖം എന്ന് പറയണോ?) സംവിധായകൻ നമുക്ക് കാണിച്ചു തരുന്നുണ്ട്. പിന്നീട് വരുന്ന സഹപാഠികളുടെ കളിയാക്കിക്കൊണ്ടുള്ള സംഭാഷണങ്ങളിൽ ഒക്കെ രോഹിണിയുടെ വിവിധ മുഖ ഭാവങ്ങളിലൂടെയും, സംഭാഷണങ്ങളിലൂടെയുള്ള പ്രതികരണങ്ങളിലൂടെയും അവൾ കാണുന്ന പോലെയല്ല, യഥാർത്ഥ രോഹിണി മറ്റൊന്നാണ് എന്നതിന് അടിവരയിടുന്നു സംവിധായകൻ. ഒന്നിലും പങ്കെടുക്കാതെ, ഒന്നിലും താല്പര്യം കാണിക്കാതെ, ഒഴിഞ്ഞുമാറിയുള്ള അവളുടെ പ്രകൃതത്തിനെ കൂട്ടുകാരികൾ കളിയാക്കുന്നത് "മിണ്ടാപ്പൂച്ച കലമുടയ്ക്കും" എന്നും, “colourless, odourless, tasteless” എന്നും, "ഫ്രിജിഡ്" എന്ന് വിശേഷിപ്പിച്ചുമാണ്. രോഹിണി അപ്പോൾ പ്രതികരിക്കുന്നത് രണ്ടു പ്രസിദ്ധ ഇംഗ്ലീഷ് കവിതകൾ പറഞ്ഞു കൊണ്ടാണ് - "ചാൾസ് കിൻസ്ലി"-യുടെ " When all the world is young, lad, And all the trees are green; And every goose a swan, lad, And every lass a queen;” എന്ന കവിതയും “Robert Frost”- ന്റെ "We dance round in a ring and suppose, but the secret sits in the middle and knows." എന്ന കവിതയും. ഇവയുടെ അർഥങ്ങൾ "പ്രായം കൂടുംതോറും നമ്മുടെ കാഴ്ചപ്പാടുകൾ മാറിക്കൊണ്ടിരിക്കും, നമ്മുടെ ഇഷ്ടാനിഷ്ടങ്ങൾ മാറിക്കൊണ്ടിരിക്കും.

പക്ഷേ, യുവത്വത്തിന്റെ കൊമ്പിലിരിക്കുമ്പോൾ നമുക്ക് എല്ലാം പെർഫെക്റ്റ് ആയും, അഴകേറിയതായുമാണ് തോന്നാറ്. പ്രായമാവുമ്പോൾ നമ്മൾ യാഥാർഥ്യം തിരിച്ചറിയുമെങ്കിലും, നമ്മൾ ലോകത്തെ ഇഷ്ടപ്പെടുന്നതെന്തോ യുവത്വമായിരിക്കുമ്പോഴാണ്" / ഒരാൾ / ഏതെങ്കിലും ഒരു വസ്തു ആരാണ് / എന്താണ് എന്നറിയാതെ നമ്മൾ വട്ടം കറങ്ങിക്കൊണ്ടിരിക്കും - അതവിടെത്തന്നെ ഉണ്ടെന്നറിഞ്ഞിട്ടും - അത് കണ്ടെത്താൻ കഴിയാതെ - നമ്മുടെ വ്യക്തിത്വം എന്തെന്ന് നാം തന്നെ തിരഞ്ഞുകൊണ്ടിരിക്കും.”
ഈ രണ്ടു കവിതകളുടെയും സാരാംശമായി വരുന്നതാണ് അതിനു ശേഷം വരുന്ന "വിശ്വമഹാ ക്ഷേത്ര സന്നിധിയിൽ" എന്ന ഗാനം. ആ ഗാനം അവളിൽ ഒളിഞ്ഞിരിക്കുന്ന "റൊമാന്റിക്" വ്യക്തിത്വത്തിലേക്ക് ചെറുതായൊന്ന് വെളിച്ചം വീശുന്നു - അപ്പോഴും, അവൾക്ക് പോലും അറിയില്ല അത് "റൊമാന്റിക്" ആണോ, അതോ അതിനുമപ്പുറത്തുള്ള വികാരമാണോ എന്നത്. അതിന് ശേഷം വരുന്ന അവളുടെ വീട്ടിലെ പണിക്കാരി അമ്മൂട്ടിയുമായുള്ള സംഭാഷണത്തിലൂടെയും, അവളെഴുതിയ കവിതയുടെ ശീർഷകത്തിലൂടെയും അവളിലെ ആ മറ്റൊരു വ്യക്തിത്വത്തിന് കുറച്ചു കൂടി തെളിച്ചം നൽകുന്നു - പ്രായപൂർത്തിയായതിനു ശേഷം സ്ത്രീകൾക്ക് നഷ്ടപ്പെടുന്ന പല സ്വാതന്ത്ര്യങ്ങളെക്കുറിച്ചുള്ള അവളുടെ വ്യാകുലത. കവിതയുടെ വരികൾ അവതരിപ്പിക്കപ്പെടുന്നില്ലെങ്കിലും, ശീർഷകമായ "കറുത്ത നക്ഷത്രം" എന്നതിലൂടെ സ്ത്രീകൾക്ക് അങ്ങിനെ നഷ്ടപ്പെടുന്ന സ്വാതന്ത്രത്തിനെക്കുറിച്ചുള്ള വ്യഥ ആയിരിക്കണം വിഷയം. അമ്പലച്ചിറയിൽ ഉയരത്തിൽ നിന്ന് ചാടി മലർന്ന് നീന്തിക്കുളിക്കണം, മലർന്ന് നീന്തുമ്പോൾ തന്നെ പല്ല് തേക്കണം എന്നൊക്കെ ആഗ്രഹമുണ്ടെങ്കിലും, വലുതാവുമ്പോ ഇങ്ങിനത്തെ പലതും നഷ്ടപ്പെടുമല്ലേ എന്നവൾ ആ പണിക്കാരിയോട് പരിഭവിക്കുന്നുണ്ട്.

അടുത്ത ഷോട്ടിൽ നായകനെ എസ്റ്റാബ്ലിഷ്‌ ചെയ്യുന്നു - ഉന്നത വിദ്യാഭ്യാസമുള്ളവൻ, കേന്ദ്ര സർക്കാരിന്റെ കീഴിൽ ഉയർന്ന പദവി - സ്ത്രീകളെ വെറും അടുക്കളക്കാരാക്കുന്നതിനോട് താല്പര്യമില്ലാത്തവൻ, പ്രത്യേകിച്ച്, ഉന്നത വിദ്യാഭ്യാസം നേടിയ സ്ത്രീകളെ. ഓപ്പണിങ് സീനിൽ നായകന്റെ വേറൊരു ഗുണം കൂടി പറയുന്നുണ്ട് - നായകൻ എപ്പോഴും ടെൻഷൻ പാർട്ടിക്കാരനാണ്, പക്ഷേ അത് പുറമെ പ്രകടിപ്പിക്കാറില്ല - പല കാര്യങ്ങളിലും പഴയ സമ്പ്രദായം പിന്തുടരുന്ന വ്യക്തിയും. അടുത്ത് വരുന്ന ആദ്യരാത്രി സീൻ - ഇവിടെ, നായകന്റെ സ്വഭാവ വിശേഷങ്ങൾ കൂടുതൽ എസ്റ്റാബ്ലിഷ്‌ ചെയ്യുന്നു - ഭാര്യയെ അടിമയെപ്പോലെ നടത്താൻ ആഗ്രഹിക്കുന്നവല്ല, അവൾക്ക് അവളുടേതായ സ്‌പേസും, സ്വാതന്ത്ര്യവും നൽകാൻ താല്പര്യമുള്ളവൻ, ദാമ്പത്യത്തിൽ പരസ്പരം അങ്ങോട്ടും ഇങ്ങോട്ടും അഡ്ജസ്റ്മെന്റ് ഉണ്ടാവണം എന്നാഗ്രഹിക്കുന്നവൻ. സുഹൃത്തുക്കൾ അദ്ദേഹത്തെ വിശേഷിപ്പിക്കുന്നത് "simpleton" എന്നാണെന്ന് പറയുന്നു. റൊമാന്റിക് അല്ലെങ്കിലും, സന്യാസി അല്ലെന്നും പറയുന്നു. ഭാര്യയുടെ ഇഷ്ടാനിഷ്ടങ്ങളിൽ തലയിടില്ലെന്നും - അതായത് അവളുടെ literature നോടുള്ള താല്പര്യത്തിലും, കവിത എഴുത്തിലും - തന്റെ മേധാവിത്വം അവളുടെ മേൽ അടിച്ചേൽപ്പിക്കില്ലെന്നും വ്യക്തമാക്കുന്നു. ജോലിക്കാര്യത്തിനായി എപ്പോഴും കറങ്ങിക്കൊണ്ടിരിക്കുന്ന അവന് വേണ്ടത് സമാധാനമായ ഒരു കുടുംബമാണ് / വീടാണ് - തിരക്കിനിടയിൽ വല്ലപ്പോഴും കൂടണയാൻ.
ചെറിയ റോളാണെങ്കിലും, പ്രാധാന്യതയുള്ള റോളാണ് നായകൻറെ വീട്ടിലെ പണിക്കാരന്റേത് - നായകൻ തന്നെ അദ്ദേഹത്തെ പരിചയപ്പെടുത്തുന്നത് ഇങ്ങിനെയാണ് "കുട്ടിക്കാലം മുതലേ കൂടെയുള്ളവർ, ചിലപ്പോൾ അരിവെപ്പുകാരൻ, ചിലപ്പോൾ കാര്യസ്ഥൻ, മറ്റു ചിലപ്പോൾ രക്ഷിതാവ്". ഇത് ആ കഥാപാത്രത്തെക്കുറിച്ച് ഒരുപാട് പറയുന്നുണ്ട്.

പിന്നെയുള്ളത് പ്രതിനായകൻ - അവിവാഹിതൻ, സരസൻ, സുമുഖൻ, ഉന്നത വിദ്യാഭ്യാസം നേടിയവൻ, ഉന്നത സർക്കാരുദ്യോഗസ്ഥൻ. നായകൻറെ വീട്ടിലെ വാല്യക്കാരിയുടെ മകൻ, നായകന്റെ ഔദാര്യത്തിൽ വളർന്നവൻ, നായകൻറെ ബാല്യകാലസുഹൃത്ത്, ഒന്നിച്ച് കുറേക്കാലം ജോലി ചെയ്തവർ. കവിതയിലും, സാഹിത്യത്തിലും അഭിരുചിയുള്ളവൻ. നല്ലപോലെ പാടാനും കഴിവുള്ളവൻ. നായകന്റെ കാര്യസ്ഥൻ ഇന്നാരുടെ മകനല്ലേയെന്ന് ചോദിക്കുമ്പോൾ, അതിനുത്തരം പറയുമ്പോൾ അവനുണ്ടാവുന്ന ഭാവമാറ്റങ്ങൾ, അവനിൽ മറ്റൊരു വ്യക്തിത്വം ഒളിഞ്ഞിരിപ്പുണ്ടെന്നുള്ള സൂചന നൽകുന്നു. നായിക കവയിത്രികൂടിയാണെന്നറിഞ്ഞ് അവളുടെ കവിതകളെ പുകഴ്ത്തുന്നത് വഴിയും, പുതിയ കവിതകൾ എഴുതാൻ പ്രേരിപ്പിക്കുന്നത് വഴിയും അവൻ സ്ത്രീകളെ വളച്ചൊടിക്കാൻ വിരുതനാണെന്ന സൂചനയും നൽകുന്നു.

ചിത്രത്തിൽ എടുത്തു പറയാൻ ഒരുപാട് വിഷയങ്ങളുണ്ട്. സംഭാഷണങ്ങളാകട്ടെ, അഭിനയമാവട്ടെ, അന്നേവരെ മലയാള സിനിമകളിൽ കണ്ടിരുന്ന ക്‌ളീഷേ / നാടകീയത അപ്പാടെ മാറ്റി നിർത്തി തികച്ചും യഥാർത്ഥമായ രീതിയിലുള്ള ആഖ്യാന രീതിയാണ് സ്വീകരിക്കപ്പെട്ടിരുന്നത്. യഥാർത്ഥ ജീവിതത്തിലുള്ള വസ്ത്രധാരണ, സംഭാഷണങ്ങൾ അതേപടി പ്രതിഫലിച്ചിരുന്നു.തൊട്ടാൽ പൊള്ളുന്ന വിഷയം കൈയ്യിലെടുത്ത് അത് തെല്ലും അശ്ലീലച്ചുവയില്ലാതെ കൈകാര്യം ചെയ്തതിന് സംവിധായകൻ ഹരിഹരൻ എത്ര അഭിനന്ദിച്ചാലും പോരാ. ഇത്തരം വിഷയം കൈയ്യിലെടുക്കുമ്പോൾ, മിക്കവരും അത് കച്ചവടമാവാൻ വേണ്ടി ആവോളം ശരീര പ്രദർശനം നടത്തിയായിരിക്കും ചിത്രീകരിക്കുക. എന്നാൽ, അതിലേക്ക് തെല്ലും എത്തിനോക്കാതെ വളരെ സഭ്യമായ രീതിയിൽ തന്നെ അവതരിപ്പിച്ച അദ്ദേഹത്തിൻറെ ധൈര്യം ശ്ലാഘനീയം തന്നെ. തികച്ചും കച്ചവട സിനിമകൾ സംവിധാനം ചെയ്തിരുന്ന ഹരിഹരൻ സീരിയസ് സിനിമകളിലേക്ക് ചുവടുവെച്ച രണ്ടാമത്തെ സിനിമയാണിത് (ആദ്യത്തേത് "സംഗമം"). ഹരിഹരന്റെ മികച്ച കലാസൃഷ്ടികളിൽ ഒന്നാണിത്. ആദ്യരാത്രി സീനുകൾ ഭൂരിഭാഗം സിനിമകളിലും ഒന്നുകിൽ ഹാസ്യം കലർന്നതോ, നാടകീയത കലർന്നതോ ആയിട്ടാണ് ചിത്രീകരിക്കാറ്. പക്ഷേ, ഈ ചിത്രത്തിൽ എത്ര സ്വാഭാവികമായിട്ടാണ് ചിത്രീകരിച്ചിരിക്കുന്നത്.

M.T.വാസുദേവൻ നായരുടെ ശക്തമായ കഥ / തിരക്കഥ. എണ്ണിപ്പെറുക്കിയത് പോലുള്ള സംഭാഷണങ്ങൾ. പ്രശസ്തമായ ചില ഇംഗ്ലീഷ് കവിതകൾ അനുയോജ്യമായ സ്ഥലത്തുള്ള പ്ലേസിങ് - കഥാപാത്രങ്ങളെ, കഥാപാത്രങ്ങളുടെ മനോവികാരങ്ങളെ അതിമനോഹരമായി കണക്ട് ചെയ്യാൻ അവ ഉപകരിച്ചിരിക്കുന്നു (ഒരേയൊരു പോരായ്മയേയുള്ളു - സാധാരണ പ്രേക്ഷകന് ആ കവിത, അതിന്റെ പൊരുൾ എന്താണെന്ന് മനസ്സിലായിക്കാണില്ല എന്നതാണ്).ഛായാഗ്രഹണം - കണ്ണിനെ ഒട്ടും വേദനിപ്പിക്കാത്ത ഹൃദ്യമായ ലൈറ്റിംഗ്. അഭിനയിച്ച മിക്കവരുടെയും അതിമനോഹരമായ ക്ലോസപ്പ് ഷോട്ടുകൾ കൊണ്ട് സമ്പന്നം.
തറവാടിയും, വിദ്യാസമ്പന്നനും, ഉയർന്ന സർക്കാർ പദവിയും വഹിക്കുന്ന നായകനെ മധു അതിഗംഭീരമാക്കി. ഭാര്യയുടെ അവിഹിതം കണ്ടെത്തുമ്പോൾ വികാരഭരിതനായി പൊട്ടിത്തെറിച്ച് ഉച്ചസ്ഥായിയിൽ പ്രതികരിക്കുന്ന ഭർത്താക്കന്മാരെയാണ് നാം സാധാരണഗതിയിൽ ചിത്രങ്ങളിൽ കണ്ടിട്ടുള്ളത്. എന്നാൽ, അതിൽ നിന്നെല്ലാം എത്ര വ്യത്യസ്തയോടെയാണ് ഈ ചിത്രത്തിൽ അത്തരം രംഗങ്ങൾ കൈകാര്യം ചെയ്തിട്ടുള്ളത്. ഭാര്യയുടെ അവിഹിതം പത്രത്തിലൂടെ അറിയുമ്പോൾ, ആ പത്രം ഭാര്യയുടെ നേർക്ക് നീട്ടി വളരെ സൗമ്യനായി പ്രതികരിക്കുന്ന രംഗം, പിന്നീട് ജാരന്റെ (അയാളുടെ ഉറ്റ സുഹൃത്ത്) കൂടെ ഭാര്യയെ കാണുമ്പോൾ ഭാര്യയോടും, ജാരനോടും വീണ്ടും സൗമ്യത വിടാതെയുള്ള പ്രതികരണം - സാധാരണയായിട്ട് അത്തരം സന്ദർഭങ്ങളിൽ അവർ തമ്മിലുള്ള മല്പിടിത്തമായിരിക്കും നടക്കുന്നത്, കുറഞ്ഞ പക്ഷം അവന്റെ ചെകിടത്തൊരടി, അതിനെത്തുടർന്ന് ഭാര്യയോടുള്ള മാന്യത വിടാതെയുള്ള പ്രതികരണം. എല്ലാം കഴിഞ്ഞ് അവൾ കരഞ്ഞ് കാലുപിടിക്കുമ്പോഴാണ് ആ കഥാപാത്രം അല്പം ശബ്ദമുയർത്തുന്നത്. ഇത് അന്നത്തെക്കാലത്ത് ആലോചിച്ചുകൂടി നോക്കാൻ കഴിയാത്ത ഒന്നാണ്.

സുഹൃത്തും, ജാരനുമായി വരുന്ന സോമന്റെ പ്രകടനം. ഉന്നതകുലക്കാരാൽ അടിച്ചമർത്തപ്പെട്ട താഴ്ത്തപ്പെട്ട സമുദായത്തിന്റെ പ്രതീകമാണ് ആ കഥാപാത്രം. ആ അമർഷം ആദ്യം ചെറുതായി ഒന്ന് തല പോകുന്നത് വാല്യക്കാരൻ നീ ഇന്നാരുടെ മകനല്ലേയെന്ന് ചോദിക്കുമ്പോൾ ദേഷ്യവും, നീരസവും കലർന്നുള്ള പ്രതികരണത്തിലൂടെ. ആ വെറുപ്പും, അമർഷവും വിശ്വരൂപമെടുത്ത് അയാളുടെ യഥാർത്ഥ രൂപം പുറത്ത് വരുന്നത് നായികയുമായുള്ള രഹസ്യ ബന്ധം പിടിക്കപ്പെട്ട്, നായകൻ അവളെ ഉപേക്ഷിച്ച ശേഷം അവൾ അവനെ തേടിയെത്തി തന്നെ സ്വീകരിക്കണം എന്ന് പറയുമ്പോഴാണ്. ആ വെറുപ്പും,വിദ്വേഷവും ഗംഭീരമായിട്ട് തന്നെ അഭിനയിച്ച് ഫലിപ്പിച്ചിട്ടുണ്ട് സോമൻ.

കല്യാണക്കാര്യത്തിന്റെ മേൽനോട്ടം വഹിക്കുമ്പോൾ കർക്കശക്കാരനായും, വീട്ടുജോലികൾ നിർവ്വഹിക്കുമ്പോൾ കാര്യസ്ഥനായും / രക്ഷിതാവായും, ക്‌ളൈമാക്സിൽ നായികയോട് നായകന്റെ ദൂതനായി വന്നു കോപിഷ്ഠനായി സംസാരിക്കുമ്പോൾ യജമാന സ്നേഹമുള്ളവനായും / രക്ഷിതാവായും ശങ്കരാടി തന്റെ കഥാപാത്രം അല്പം പോലും പിശകാതെ കൃത്യമായി നിർവ്വഹിച്ചിരിക്കുന്നു. അന്തസ്സുള്ള അച്ഛന്റെ കഥാപാത്രം ചെയ്ത നടനും ഭംഗിയായി തന്നെ ആ റോൾ ചെയ്തിരിക്കുന്നു. നായികയുടെ മുത്തശ്ശിയായി അഭിനയിച്ച സ്ത്രീ, വീട്ടുപണിക്കാരിയായി വന്ന അടൂർ ഭവാനി, അമ്മൂട്ടിയായി അഭിനയിച്ച അഭിനേത്രി, സോമന്റെ വീട്ടിൽ പണിക്കാരനായി വന്ന നിസാർ എന്നിങ്ങനെ കൊച്ചു കൊച്ചു വേഷങ്ങൾ ചെയ്തവർ പോലും നാടകീയത കലർത്താതെയാണ് അഭിനയിച്ചിട്ടുള്ളത്.

പശ്ചാത്തല സംഗീതം : എടുത്തു പറയേണ്ട മറ്റൊരു ഘടകം. പ്രേക്ഷകരെ കഥയിൽ നടക്കാൻ പോകുന്ന കാര്യങ്ങൾ മുൻകൂട്ടി താന്നെ അറിയിക്കേണ്ട ചുമതല സംഗീത സംവിധായകന്റേതാണ്, ആ കർത്തവ്യം നന്നേ മനസ്സിലാക്കി കൃത്യം നിർവ്വഹിക്കുന്ന സംഗീത സംവിധായകരിൽ ഒരാളാണ് എം.ബി.ശ്രീനിവാസൻ. ഈ ചിത്രത്തിലും അത് പ്രകടമാവുന്നുണ്ട്. നായികയുടെ അമ്മൂമ്മ അവൾക്ക് വന്നിരിക്കുന്ന വല്യ താറാവാട്ടിലെ വിവാഹാലോചനയെക്കുറിച്ച് സംസാരിക്കുമ്പോൾ പശ്ചാത്തലത്തിൽ കേൾക്കുന്നത് പാരമ്പര്യമായ ആ തറവാടിന് യോജിച്ച ട്രഡിഷണൽ BGM ആണ് - വീണയുടെ - എന്നാൽ, അയാളുമായുള്ള വിവാഹ ജീവിതം അത്ര സുഖകരമായിരിക്കില്ല എന്ന സൂചന ഇവിടെ നിന്ന് തന്നെ സംഗീത സംവിധായകൻ നൽകി തുടങ്ങുന്നു – ആ BGM മ്മിൽ ശോകഛായ ചേർത്തുകൊണ്ട്. അടുത്ത ഷോട്ടിൽ അച്ഛൻ നായികയോട് വരനെക്കുറിച്ച് പറയുമ്പോൾ പശ്ചാത്തലത്തിൽ വീണയെ മറികടന്ന് ഹാർപ്പിന്റെ റോളും, അതേത്തുടർന്ന് സ്ട്രിംഗ് സെഷൻ ഗൗരവത്തോടെ / ശോക നിർഭരമായും ഒഴുകുന്നു. തന്നോട് ആലോചിക്കാതെ അച്ഛൻ ഏറെക്കുറെ ഈ ആലോചന നിശ്ചയിച്ചു കഴിഞ്ഞു എന്ന നായികയുടെ വിഷമത്തോടൊപ്പം, ആള് പ്രഗത്ഭനാണെങ്കിലും അയാളുമൊത്തുള്ള നായികയുടെ ജീവിതം പൂർണ്ണ പരാജയമായിരിക്കും എന്ന് വീണ്ടും അടിവരയിടുന്നു സംഗീത സംവിധായകൻ. അടുത്ത ഷോട്ടിൽ നായകൻറെ ചെറിയമ്മ നായികയെക്കണ്ട് കാര്യങ്ങൾ പറയുമ്പോൾ വീണ്ടും പശ്ചാത്തലത്തിൽ വീണയിൽ BGM - ഇപ്പോൾ അതിൽ മാതൃത്വത്തിന്റെ സ്നേഹമാണ് പ്രകടമാവുന്നത്, കാരണം, നായകനെ വളർത്തിയത് അവരാണ് എന്നത്കൊണ്ട്.
അതുകഴിഞ്ഞുള്ള ഷോട്ടിൽ നായകൻ അച്ഛനോട് രസകരമായി സംസാരിക്കുന്നത് നായിക കേൾക്കുമ്പോൾ വീണ മറഞ്ഞ് വീണ്ടും സ്ട്രിംഗ് സെഷൻ കയറി വരുന്നു, കൂടെ ജലതരംഗവും - നായികയ്ക്ക് നായകൻ ഏതു സ്വഭാവക്കാരനായിരിക്കുമോ എന്ന പേടി മാറിയതിന്റെ സൂചന. അവൻ റൊമാന്റിക് ആയിരിക്കും എന്നവൾ തെറ്റിദ്ധരിക്കുന്നു എന്നതിന്റെ സൂചനയും - തെറ്റിദ്ധരിക്കുന്നു എന്ന് പറഞ്ഞതിന് കാരണം, വിവാഹ ശേഷം അവൾ ഭർത്താവിനുവേണ്ടി കാത്തിരിക്കുമ്പോൾ, അവനുമായി രമിക്കുന്നത് പോലെ കണ്ണുതുറന്നുകൊണ്ട് തന്നെ സ്വപ്നം കാണുന്നു, അപ്പോൾ പശ്ചാത്തലത്തിൽ BGM ആയി വരുന്നത് ഇതേ BGM മ്മിന്റെ extension ആണ്.

MBS നമ്മെ ഞെട്ടിക്കുന്നത് ആദ്യരാത്രി രംഗത്തിലെ പശ്ചാത്തല സംഗീതത്തിലൂടെയാണ് - ഔട്ട് ഓഫ് ബോക്സ് തിങ്കിങ് എന്നെ ഞാൻ പറയുള്ളു. സാധാരണ ഗതിയിൽ ഇത്തരം രംഗങ്ങളിൽ പശ്ചാത്തല സംഗീതമായി കേൾക്കുന്നത് നാദസ്വരം / ഷെഹ്‌നായ് / വീണ / സിത്താർ പോലുള്ള വാദ്യോപരകരണങ്ങളിലൂടെയുള്ള മംഗളകരമായ BGM ആയിരിക്കും. എന്നാൽ ഇവിടെ, അതിൽ നിന്ന് തികച്ചും വ്യത്യസ്തമായ ഒരു BGM ആണ് ചേർക്കപ്പെട്ടിട്ടുള്ളത് - മൂന്ന് വിധത്തിൽ - കുറച്ച് ഭാഗം പുല്ലാങ്കുഴൽ + ബ്രോക്കൺ കോഡ് ഗിറ്റാർ, ചെറിയ ഒരു നിശബ്ദതയ്ക്കു ശേഷം സ്ട്രിംഗ് സെഷൻ, അവസാനമായി വീണ്ടും പുല്ലാങ്കുഴൽ. ആദ്യത്തെ പുല്ലാങ്കുഴൽ BGM അപസ്വരം പോലെ ഈ മംഗളകരമായ മുഹൂർത്തത്തിന് വിപരീതമായാണ് മുഴങ്ങുന്നത്! തുടർന്ന് വരുന്ന സ്ട്രിംഗ് സെഷൻ ആവട്ടെ ശോക വികാരത്തിന്റെ വേലിയേറ്റം പോലെയും - കാരണം, അവളുടെ ഉള്ളിന്റെ കോണിൽ എവിടെയോ ഒളിഞ്ഞു കിടക്കുന്ന കാമ വികാര സങ്കൽപ്പങ്ങൾക്ക് എതിരായ ജീവിത പങ്കാളിയാണ് അവളെത്തേടിയെത്തിയിരിക്കുന്നത് എന്നതിന്റെ സൂചന ഈ പ്രയോഗങ്ങളിലൂടെ സംഗീത സംവിധായകൻ പ്രേക്ഷകരെ അറിയിക്കുന്നു. അവസാനമായി വരുന്ന ചെറിയ പുല്ലാങ്കുഴൽ BGM റൊമാൻസും, ശോകവും ഇഴചേർന്നാണ് മുഴങ്ങുന്നത് - വീണ്ടും അവൾ മോഹിച്ചിരിക്കുന്നത് നടക്കാൻ പോകുന്നത് അല്പ നേരത്തേക്ക് / അല്പ ദിവസങ്ങളിലേക്ക് മാത്രമാണ് എന്നതിന്റെ സൂചന നൽകുന്നു.

വിവാഹ ശേഷം ഭർത്താവിന്റെ വരവും കാത്തിരുന്നു മുഷിഞ്ഞ്, ഒടുവിൽ പാതിരാത്രിക്ക് ഭർത്താവ് മടങ്ങിയ ശേഷം സംഭവിക്കുന്നതിനെത്തുടർന്ന് അവൾക്കുണ്ടാവുന്ന നിരാശ, തന്റെ സങ്കല്പങ്ങൾ ഉടഞ്ഞു വീഴുന്നതിലുള്ള ദുഃഖം, ആദ്യം പ്രകടമാവുന്നത് സാരംഗിയിലെ ചെറിയ BGM-മ്മിലൂടെയാണ്. തുടർന്നവൾ ഭർത്താവുമായി ശ്രമിക്കുന്നത് പോലെ സ്വപ്നം കാണുമ്പോൾ നമ്മൾ കേൾക്കുന്നത് പെണ്ണുകാണൽ ചടങ്ങിനെ അവസാനം നായകന്റെ സംസാരം കേട്ട് അവൻ രസികനും, റൊമാന്റിക്കുമാണെന്നുള്ള സൂചന നൽകുന്ന BGM-മ്മിന്റെ എക്സ്റ്റൻഷൻ ആണ് - പുല്ലാങ്കുഴലിനെത്തുടർന്ന് ജലതരംഗം + മാൻഡലിൻ, അതിനെത്തുടർന്ന് സ്ട്രിംഗ് സെഷൻ - പുല്ലാങ്കുഴൽ റൊമാന്സും, ശോകവും ഇഴചേർന്ന് മുഴങ്ങുമ്പോൾ, ജലതരംഗം + മാൻഡലിൻ BGM അവളുടെ സന്തോഷത്തിനെ പ്രതിഫലിക്കുന്നു. തുടർന്നുള്ള സ്ട്രിംഗ് സെഷൻ പ്രെഡിക്ട് ചെയ്യാൻ കഴിയാത്ത തലങ്ങളിലൂടെ സഞ്ചരിക്കുന്നു - വികാരത്തിന്റെ വേലിയേറ്റവും പേറി.

എടുത്തു പറയേണ്ട അടുത്ത രംഗം, വിരുന്നു സൽക്കാരം കഴിഞ്ഞ് സുഹൃത്തിനെ അവന്റെ താമസസ്ഥലത്ത് കൊണ്ടാക്കാൻ വേണ്ടി കാറിൽ പോകുമ്പോൾ വരുന്ന BGM ആണ്. പുല്ലാങ്കുഴലിൽ തുടങ്ങി, പിയാനോവിലേക്ക് ചാടി, തുടർന്ന് സ്ട്രിംഗ് സെഷനും പിയാനോവും ഇടകലർന്ന പ്രകടനത്തിൽ അവസാനിക്കുന്നു. രാത്രിയിലെ യാത്രയുടെ രസകരത്തിൽ തുടങ്ങി, സുഹൃത്ത് അവളുടെ ദേഹത്ത് കൈവിരലുകൾ ചലിപ്പിച്ച് കൊണ്ട് അവളെ ത്രസിപ്പിക്കാൻ തുടങ്ങുമ്പോൾ അവൾക്കുണ്ടാവുന്ന ഞെട്ടലും, തുടർന്നവളിൽ ഉണ്ടാവുന്ന വികാരങ്ങളുടെ വേലിയേറ്റവും ഈ BGM- മ്മിൽ പ്രകടമാവുന്നു. തുടർന്നുള്ള രംഗങ്ങളിലും വ്യത്യസ്തമായ BGM നമുക്ക് കാണാൻ (കേൾക്കാൻ) കഴിയും.

ഇനി ഈ ചിത്രത്തിലെ ജീവനാഡിയായ ശ്രീവിദ്യയെക്കുറിച്ച് - ഈ ചിത്രത്തിൽ ശ്രീവിദ്യ വിശ്വരൂപമെടുത്ത് നിൽക്കുന്നു എന്ന് പറഞ്ഞാൽ അതിൽ അതിശയോക്തിയൊന്നുമില്ല. അവരെയല്ലാതെ മറ്റാരെയും ഈ ചിത്രത്തിൽ സങ്കൽപ്പിച്ചു പോലും നോക്കാൻ കഴിയില്ല, അത്രയ്ക്ക് ഗംഭീര പ്രകടനമാണ് അവർ ഈ ചിത്രത്തിൽ കാഴ്ചവെച്ചിരിക്കുന്നത്. നേരത്തെ സൂചിപ്പിച്ച പോലെ അഭിനയമാണെന്ന് ഒരൊറ്റ ഫ്രേമിൽ പോലും തോന്നില്ല - ആ കഥാപാത്രമായി അവർ ജീവിച്ചിരിക്കുകയാണ്. അവരെക്കുറിച്ച് പറയുമ്പോൾ കണ്ണുകളെക്കുറിച്ചാണ് എല്ലാവരും പറയാറ് - സംഭാഷണങ്ങളിലൂടെ പറയാത്ത പലതും അവർ കണ്ണുകളിലൂടെ പ്രേക്ഷകരിലേക്ക് പകർന്ന് നൽകും എന്ന്. കണ്ണുകൾ മാത്രമല്ല, ചുണ്ടുകൾ, ഞരമ്പുകൾ, കൈകൾ എന്നിങ്ങനെ ശരീരത്തിലെ ഓരോ അവയവവും അഭിനയിക്കുന്നത് നമുക്ക് ഈ ചിത്രത്തിലൂടെ കാണാൻ കഴിയും.

ഭാവങ്ങളെക്കുറിച്ച് പറയുമ്പോൾ നവരസം എന്നാണല്ലോ പറയാറ്. എന്നാൽ അതിലെപ്പെടാത്ത എത്രയെത്ര കൊച്ചു കൊച്ചു ഭാവങ്ങളാണ് ശ്രീവിദ്യയുടെ മുഖത്തിൽ ക്ഷിപ്ര നേരം കൊണ്ട് മിന്നിമായുന്നത് - കള്ള നാണം, കള്ള പരിഭവം, കള്ളച്ചിരി, ദേഷ്യം, വെറുപ്പ്, പ്രസരിപ്പ്, പുഞ്ചിരി, നിരാശ, നിസ്സംഗത, പശ്ചാത്താപം, ദുഃഖം, കൊച്ചു കുട്ടികളുടെ നിഷ്കളങ്കത, ആശ്ചര്യം, കാമം, പുച്ഛം എന്നിങ്ങനെ വിശേഷിപ്പിക്കാൻ കഴിയുന്നതും, വാക്കുകളാൽ വിശേഷിപ്പിക്കാൻ കഴിയാത്തതുമായ കൊച്ചു കൊച്ചു ഭാവങ്ങൾ.
കോളേജ് ജീവിത കാലത്തെ കൂട്ടുകാരികൾ അവരെ "ഫ്രിജിഡ്" എന്ന് വിശേഷിപ്പിച്ച് അതിന്റെ അർഥം ചോദിക്കുമ്പോൾ, അവരോട് "ഡിക്ഷണറി നോക്കു" എന്ന് പറയുമ്പോഴും, പിന്നീട് അവർ പഠിപ്പിക്കുന്ന കോളേജിലെ കുട്ടികൾ അവരോട് അർത്ഥഗർഭമായി ചിരിച്ചുകൊണ്ട് "നിംഫോമേനിയാക്" എന്നതിന്റെ അർത്ഥം ചോദിക്കുമ്പോൾ അവരോട് വീണ്ടും "ഡിക്ഷണറി നോക്കു" എന്ന് പറയുമ്പോഴുള്ള ഭാവവ്യതിയാനങ്ങൾ ശ്രദ്ധിക്കു. അതുപോലെ, ഭർത്താവിന്റെ സുഹൃത്ത് അവർ എഴുതിയ കവിതയെ പ്രശംസിച്ച് പറയുമ്പോൾ അവരുടെ മുഖത്ത് പ്രകടമാവുന്ന ഭാവം - ആയിരം വാട്ട് ബൾബ് കത്തുമ്പോഴുള്ള ആ പ്രകാശം ആ മുഖത്ത് പ്രകടമാവുന്ന നിമിഷം. മറ്റൊരു സന്ദർഭം - രതിസുഖത്തിനുവേണ്ടി മുൻകൈയെടുത്ത് ഭർത്താവ് തനിക്കിപ്പോൾ താല്പര്യമില്ല, നാളെ നേരത്തെ എണീൽക്കേണ്ടാതാണ് എന്നുപറഞ്ഞ് വിസമ്മതിക്കുമ്പോൾ ആ മുഖത്ത് പ്രകടമാവുന്ന ഭാവ മാറ്റം - വെറുപ്പും, നിരാശയും, നീരസവും, ദേഷ്യവും കലർന്ന് ഒളികണ്ണിട്ടുള്ള നോട്ടവും, ചുണ്ടുകളിലെ ആ ചലനവും - തുടർന്ന് വരുന്ന അടുത്ത ദിവസത്തിലെ ഷോട്ട് - അതിൽ കണ്ണാടി നോക്കി തന്റെയുള്ളിൽ ഇത്രയും കാലം ഒളിഞ്ഞു കിടന്നിരുന്ന ഈ മറ്റൊരു വ്യക്തിത്വത്തോട് സംസാരിക്കുന്നത് പോലുള്ളത് - ക്ഷണ നേരം കൊണ്ട് ആ മുഖത്ത് എത്രയെത്ര ഭാവങ്ങളാണ് മിന്നിമറയുന്നത്!

ശ്രീവിദ്യയുടെ ഒട്ടേറെ ക്ലോസപ്പ് ഷോട്ടുകൾ കൊണ്ട് സമ്പന്നമാണ് ഈ ചിത്രം. ഇത്രയും ക്ലോസപ്പുള്ള അവരുടെ മറ്റൊരു ചിത്രം ഉണ്ടോ എന്നത് സംശയമാണ്. നേരത്തെ സൂചിപ്പിച്ചത് പോലെ മിക്ക ക്ലോസപ്പ് ഷോട്ടുകളും ദീർഘനേരം നീണ്ടുനിൽക്കുന്നവയല്ല, മറിച്ച് ക്ഷിപ്ര നേരത്തിൽ വന്നു പോവുന്നവയാണ്. ഈ ഭാവങ്ങളൊക്കെയും സ്ക്രീൻഷോട്ട് എടുത്ത് compile ചെയ്തത് പോസ്റ്റിനോടൊപ്പം ചേർക്കണം എന്ന് തോന്നി - കാരണം, അത്രത്തോളം മനോഹരങ്ങളാണ് എന്നതുകൊണ്ട് തന്നെ. അതുകൊണ്ട് 83 -നോളം ക്ലോസപ്പ്സ് എടുത്ത് ഇതിനോടൊപ്പം ചേർത്തിട്ടുണ്ട്. സ്ക്രീൻഷോട്ട് എടുക്കാൻ കഴിയാതെ പോയ ഭാവങ്ങൾ ഇനിയുമുണ്ട്, അവയൊക്കെ കണക്കുകൂട്ടിയാൽ 120-130 -തോളം വന്നേക്കും. ചിത്രം ഇതുവരെ കാണാത്തവർ കണ്ടു നോക്കു, ഇഷ്ടപ്പെടാതിരിക്കില്ല.

&amp;nbsp;


!['ഇടവഴിയിലെ പൂച്ച മിണ്ടാപ്പൂച്ച' - അതികാമാര്‍ത്തയായ സ്‌ത്രീയാണ് വിഷയം](https://cdn.boolokam.com/articles/2023/04/ddfffff.webp)**ഇടവഴിയിലെ പൂച്ച മിണ്ടാപ്പൂച്ച - എംടി , ഹരിഹരൻ, ശ്രീവിദ്യ** **റോമു (രമണൻ കെ.ടി.)** പാട്ടുകളുടെ ലേഖനങ്ങൾ കുറെ എഴുതിയിട്ടുണ്ടെങ്കിലും ഇതുവരെ സിനിമകളെക്കുറിച്ചുള്ള ആസ്വാദന ലേഖനങ്ങളോ, നിരീക്ഷണ ലേഖനങ്ങളോ എഴുതിയിട്ടില്ല. കാരണമെന്തെന്ന് ചോദിച്ചാൽ വ്യക്തമായൊരു ഉത്തരം എനിക്ക് തരാൻ കഴിയില്ല. എന്തുകൊണ്ടോ അതിലേക്ക് ശ്രദ്ധ തിരിഞ്ഞില്ല എന്നുവേണം പറയാൻ. അതൊരുപക്ഷേ സിനിമകളെക്കുറിച്ചുള്ള ലേഖനങ്ങൾ പലരുടേതുമായി ഒരുപാട് വരുന്നത് കൊണ്ടുമാവാം. അവയിൽ നിന്നും വ്യത്യസ്തമായി എനിക്കെന്ത് പറയാൻ കഴിഞ്ഞേക്കും എന്ന തോന്നലും. അങ്ങനെയിരിക്കെയാണ്, ഈയടുത്തു കണ്ട "ഇടവഴിയിലെ പൂച്ച മിണ്ടാപ്പൂച്ച" എന്ന ചിത്രത്തെക്കുറിച്ച് ഒരു ലേഖനം എഴുതണം എന്ന് തോന്നിയത്. ചിത്രം ഞാൻ പ്രീഡിഗ്രിക്ക് പഠിക്കുന്ന കാലത്ത് ഇറങ്ങിയതാണെങ്കിലും, കുറച്ചു ദിവസങ്ങൾക്ക് മുൻപാണ് കണ്ടത്. ആ ചിത്രത്തിന്റെ കഥ, മേക്കിങ്, അഭിനയം, പശ്ചാത്തല സംഗീതം എന്നിങ്ങനെ ഒട്ടേറെ ഘടകങ്ങൾ എന്നെ ഒരുപാട് സ്വാധീനിച്ചതിനാലാവണം അങ്ങനൊരു തോന്നൽ വന്നതിന് കാരണം. കൂടാതെ, ആ ചിത്രത്തെക്കുറിച്ച് കാര്യമായി ആരും എവിടെയും എഴുതിയതായും കണ്ടില്ല. തൊട്ടാൽ പൊള്ളുന്ന ഒരു വിഷയമാണ് കൈകാര്യം ചെയ്തിരിക്കുന്നത് - അതികാമാര്‍ത്തയായ സ്‌ത്രീയാണ് വിഷയം - ഇതിലെന്താ ഇത്ര പുതുമ, ഇതിന് മുൻപും, ഇതിന് ശേഷവും ഈ വിഷയത്തെ ആധാരമാക്കി സിനിമകൾ വന്നിട്ടുണ്ടല്ലോ എന്ന് പറഞ്ഞ് "തമ്പുരാട്ടി", "ശരപഞ്ജരം", "കരിമ്പന", "അശ്വരഥം" പോലുള്ള ചിത്രങ്ങളെ ഉദാഹരണമായി കാണിക്കുകയും ചെയ്യും. ഉപരിപ്ലവമായി (superficially) നോക്കുമ്പോൾ ശരിയാണല്ലോ എന്ന് തോന്നിയേക്കും. എന്നാൽ, ആ ചിത്രങ്ങളിലെ സ്ത്രീ കഥാപാത്രങ്ങൾക്കും, "ഇടവഴിയിലെ പൂച്ച മിണ്ടാപ്പൂച്ച"-യിലെ നായികാ കഥാപാത്രത്തിനും ഒരുപാട് വ്യത്യാസങ്ങൾ ഉണ്ട്. മുകളിൽ സൂചിപ്പിച്ച ചിത്രങ്ങളിലെ സ്ത്രീ കഥാപാത്രങ്ങൾ ഒന്നുകിൽ ഒരാളെ പ്രേമിച്ച് സാഹചര്യം കൊണ്ട് തന്നെക്കാൾ പ്രായമായ, ലൈംഗിക ശേഷിയില്ലാത്ത ഒരാളുടെ ഭാര്യയാകേണ്ടി വന്നവളോ, തന്നെക്കാൾ പ്രായമായ / രോഗിയായ പുരുഷന്റെ ഭാര്യയായവളോ, സ്നേഹിച്ച പുരുഷനാൽ വഞ്ചിക്കപ്പെട്ട് മറ്റൊരാൾക്ക് വില്ക്കപ്പെട്ട ശേഷം പ്രതികാരദാഹിയായി മാറിയവളോ ആയവരുടെ കഥയാണ്. എന്നാൽ, "ഇടവഴിയിലെ പൂച്ച മിണ്ടാപ്പൂച്ച"-യിലെ നായിക ഈ ഗണത്തിൽ പെടുന്നവളല്ല. അവൾക്ക് മുൻ പ്രണയമില്ല, വയസ്സനായ ഭർത്താവല്ല, ഭർത്താവ് ശാരീരിക ബന്ധത്തിൽ ഏർപ്പെടാൻ ഇഷ്ടമില്ലാത്തവനുമല്ല. മറിച്ച്, അവൾ അതികാമാര്‍ത്തയായ സ്‌ത്രീയാണ്, അവളുടെ ഭ്രാന്തമായ ലൈംഗിക വികാരങ്ങളെ തൃപ്തിപ്പെടുത്താൻ ഭർത്താവിന് കഴിയുന്നില്ല. പോരാത്തതിന്, ഭർത്താവ് എപ്പോഴും ജോലി നിമിത്തം ടൂറിലാണ്. അതിശക്തമായ കാമം അവളുടെ മനസ്സിന്റെ കോണിൽ എവിടെയോ അവൾ പോലുമറിയാതെ ഒളിച്ചിരിക്കുകയാണ്. അതൊരുനാൾ ഉണരുമ്പോൾ, അവളുടെ ആ പൈശാശികമായ വികാരങ്ങളെ തൃപ്തിപ്പെടുത്തുവാനെന്നപോലെ ഭർത്താവിന്റെ പ്രിയ സുഹൃത്ത് എത്തിച്ചേരുന്നു. അവനാണ് രഹസ്യ ബന്ധത്തിലേർപ്പെടാൻ അവളെ ക്ഷണിക്കുന്നത്. ആ ബന്ധം വരുത്തിവെക്കുന്ന വിനയാണ് കഥാതന്തു. വിഷയം പൈശാശികമായ കാമമാണെങ്കിലും, ഭൂരിഭാഗം രംഗങ്ങളും അതിനെ കേന്ദ്രീകരിച്ചല്ല നീങ്ങുന്നത്, അതൊരു "അച്ചാർ" പോലെ മാത്രമേ കൈകാര്യം ചെയ്യപ്പെട്ടിട്ടുള്ളു. മറിച്ച്, ആ കാമം മൂലം പ്രധാന കഥാപാത്രങ്ങൾ കടന്നു പോകുന്ന വൈകാരിക മുഹൂർത്തങ്ങളെയാണ് സംവിധായകൻ പടം പിടിച്ചു കാണിക്കുന്നത്. മുകളിൽ സൂചിപ്പിച്ച ചിത്രങ്ങളിൽ നിന്നും "ഇടവഴിയിലെ പൂച്ച മിണ്ടാപ്പൂച്ച" വേറിട്ടു നിൽക്കുന്നതും അവിടെയാണ്. എന്റെ അഭിപ്രായത്തിൽ തിരക്കഥ കൊണ്ടും, സംവിധാനം കൊണ്ടും, അഭിനയം കൊണ്ടും, പശ്ചാത്തല സംഗീതം കൊണ്ടും, ക്യാമറ / കലാ വിഭാഗം കൊണ്ടും മികച്ച ഒരു കലാസൃഷ്ടിയാണ് ഈ ചിത്രം (ചിത്രം പരാജയപ്പെട്ടത് കണക്കിലെടുക്കേണ്ട). ആര്ട്ട് സിനിമകളെപ്പോലെ ഇഴഞ്ഞു നീങ്ങുന്നില്ല, സംഭാഷണങ്ങളും ആര്ട്ട് സിനിമകളിലേത് പോലെയല്ല. കൊമേർഷ്യൽ സിനിമകളിലേത് പോലെ വേഗത്തിൽ നീങ്ങുന്ന ശൈലിയുമല്ല. ഒരു യഥാർത്ഥ ജീവിതത്തിൽ എങ്ങിനെയാവുമോ, ആ രീതിയിലാണ് സിനിമ നീങ്ങുന്നത്. എത്ര മനോഹരമായാണ് പ്രധാന കഥാപാത്രങ്ങളെ സംവിധായകൻ കൊത്തി മിനുക്കിയെടുത്തിരിക്കുന്നത്. ആദ്യമേ തന്നെ നായകന്റെയും, നായികയുടെയും സ്വഭാവ സവിശേഷതകൾ കൊച്ചു കൊച്ചു സംഭവങ്ങളിലൂടെ, സംഭാഷണങ്ങളിലൂടെ സംവിധായകൻ നമുക്ക് വരച്ചു കാണിക്കുന്നു. നായിക പുറമെ കാണുന്നത് പോലെയല്ല, അവളുടെ ഉള്ളിന്റെ ഉള്ളിൽ എവിടെയോ വേറൊരു മുഖം ഒളിഞ്ഞിരിപ്പുണ്ടെന്ന് അവളുടെ കോളേജ് ഹോസ്റ്റൽ രംഗത്തിലൂടെയും, അത് കഴിഞ്ഞു വരുന്ന ഗാനത്തിലൂടെയും പ്രേക്ഷകരെ അതിവിദഗ്‌ദമായി കാണിച്ചു തരുന്നു. പക്ഷേ, ആ മുഖം എന്താണെന്ന് അവൾക്കോ, പ്രേക്ഷകനോ അപ്പോൾ അറിയുന്നില്ല. ![](https://cdn.boolokam.com/articles/2023/04/rrrrr-1024x1020.jpg)സിനിമ ഫ്ലാഷ്ബാക്കിലൂടെയാണ് ആഖ്യാനിക്കപ്പെട്ടിട്ടുള്ളത്. മദ്ധ്യവയസ്കനായ നായകൻറെ മകളുടെ വിവാഹ ഒരുക്കങ്ങൾ നടക്കുന്നു. ആ സമയത്ത് അദ്ദേഹം ഫോണിലൂടെ രോഹിണി എന്ന സ്ത്രീയോട് അവിടേക്ക് വന്ന് അപമാനിക്കരുത് എന്ന് കെഞ്ചുന്നു. അപ്പുറത്തുള്ള ആ രോഹിണി എന്ന സ്ത്രീ ആരാണെന്ന് പ്രേക്ഷകൻ അറിയുന്നില്ല. അതുകഴിഞ്ഞുള്ള ഷോട്ടിൽ മദ്ധ്യവയസ്കയായ ഒരു സ്ത്രീ വീടു പൂട്ടി എങ്ങോട്ടേക്കോയുള്ള യാത്രയ്ക്ക് ഇറങ്ങുകയാണ്. അവർ ട്രെയിനിൽ കയറി യാത്ര ചെയ്യുന്നതിനിടയിൽ അവരുടെ ചിന്തകൾ പോയ കാലത്തേക്ക് യാത്ര ചെയ്യുമ്പോഴാണ് പ്രേക്ഷകൻ അറിയുന്നത് മദ്ധ്യവയസ്കൻ വരരുത് എന്ന് കെഞ്ചിയ രോഹിണി എന്ന സ്ത്രീ ഈ മദ്ധ്യവയസ്കയാണെന്നുള്ളത്. രോഹിണിയുടെ യൗവ്വനകാലത്തിലൂടെയാണ് ഫ്ളാഷ്ബാക്കിന്റെ ചുരുളഴിയുന്നത് - കോളേജ് ഹോസ്റ്റലിലെ രംഗത്തിലൂടെ. ക്യാമറ രോഹിണിയിലേക്ക് ഫോക്കസ് ചെയ്തു വരുമ്പോൾ പശ്ചാത്തലത്തിൽ കേൾക്കുന്നത് ഒരു പഴയ ഹിന്ദി ഗാനമാണ് "ഘടി ഘടി മേരാ ദിൽ ധട്കെ, ഹായ് ധട്കെ, ക്യും ധട്കെ, ആജ് മിലൻ കി ബെലാ ഹെ". ഈയൊരു ഗാനത്തിലൂടെ തന്നെ രോഹിണിയിൽ ഒളിഞ്ഞിരിക്കുന്ന മറ്റൊരു മുഖം (അതോ യഥാർത്ഥ മുഖം എന്ന് പറയണോ?) സംവിധായകൻ നമുക്ക് കാണിച്ചു തരുന്നുണ്ട്. പിന്നീട് വരുന്ന സഹപാഠികളുടെ കളിയാക്കിക്കൊണ്ടുള്ള സംഭാഷണങ്ങളിൽ ഒക്കെ രോഹിണിയുടെ വിവിധ മുഖ ഭാവങ്ങളിലൂടെയും, സംഭാഷണങ്ങളിലൂടെയുള്ള പ്രതികരണങ്ങളിലൂടെയും അവൾ കാണുന്ന പോലെയല്ല, യഥാർത്ഥ രോഹിണി മറ്റൊന്നാണ് എന്നതിന് അടിവരയിടുന്നു സംവിധായകൻ. ഒന്നിലും പങ്കെടുക്കാതെ, ഒന്നിലും താല്പര്യം കാണിക്കാതെ, ഒഴിഞ്ഞുമാറിയുള്ള അവളുടെ പ്രകൃതത്തിനെ കൂട്ടുകാരികൾ കളിയാക്കുന്നത് "മിണ്ടാപ്പൂച്ച കലമുടയ്ക്കും" എന്നും, “colourless, odourless, tasteless” എന്നും, "ഫ്രിജിഡ്" എന്ന് വിശേഷിപ്പിച്ചുമാണ്. രോഹിണി അപ്പോൾ പ്രതികരിക്കുന്നത് രണ്ടു പ്രസിദ്ധ ഇംഗ്ലീഷ് കവിതകൾ പറഞ്ഞു കൊണ്ടാണ് - "ചാൾസ് കിൻസ്ലി"-യുടെ " When all the world is young, lad, And all the trees are green; And every goose a swan, lad, And every lass a queen;” എന്ന കവിതയും “Robert Frost”- ന്റെ "We dance round in a ring and suppose, but the secret sits in the middle and knows." എന്ന കവിതയും. ഇവയുടെ അർഥങ്ങൾ "പ്രായം കൂടുംതോറും നമ്മുടെ കാഴ്ചപ്പാടുകൾ മാറിക്കൊണ്ടിരിക്കും, നമ്മുടെ ഇഷ്ടാനിഷ്ടങ്ങൾ മാറിക്കൊണ്ടിരിക്കും. പക്ഷേ, യുവത്വത്തിന്റെ കൊമ്പിലിരിക്കുമ്പോൾ നമുക്ക് എല്ലാം പെർഫെക്റ്റ് ആയും, അഴകേറിയതായുമാണ് തോന്നാറ്. പ്രായമാവുമ്പോൾ നമ്മൾ യാഥാർഥ്യം തിരിച്ചറിയുമെങ്കിലും, നമ്മൾ ലോകത്തെ ഇഷ്ടപ്പെടുന്നതെന്തോ യുവത്വമായിരിക്കുമ്പോഴാണ്" / ഒരാൾ / ഏതെങ്കിലും ഒരു വസ്തു ആരാണ് / എന്താണ് എന്നറിയാതെ നമ്മൾ വട്ടം കറങ്ങിക്കൊണ്ടിരിക്കും - അതവിടെത്തന്നെ ഉണ്ടെന്നറിഞ്ഞിട്ടും - അത് കണ്ടെത്താൻ കഴിയാതെ - നമ്മുടെ വ്യക്തിത്വം എന്തെന്ന് നാം തന്നെ തിരഞ്ഞുകൊണ്ടിരിക്കും.” ഈ രണ്ടു കവിതകളുടെയും സാരാംശമായി വരുന്നതാണ് അതിനു ശേഷം വരുന്ന "വിശ്വമഹാ ക്ഷേത്ര സന്നിധിയിൽ" എന്ന ഗാനം. ആ ഗാനം അവളിൽ ഒളിഞ്ഞിരിക്കുന്ന "റൊമാന്റിക്" വ്യക്തിത്വത്തിലേക്ക് ചെറുതായൊന്ന് വെളിച്ചം വീശുന്നു - അപ്പോഴും, അവൾക്ക് പോലും അറിയില്ല അത് "റൊമാന്റിക്" ആണോ, അതോ അതിനുമപ്പുറത്തുള്ള വികാരമാണോ എന്നത്. അതിന് ശേഷം വരുന്ന അവളുടെ വീട്ടിലെ പണിക്കാരി അമ്മൂട്ടിയുമായുള്ള സംഭാഷണത്തിലൂടെയും, അവളെഴുതിയ കവിതയുടെ ശീർഷകത്തിലൂടെയും അവളിലെ ആ മറ്റൊരു വ്യക്തിത്വത്തിന് കുറച്ചു കൂടി തെളിച്ചം നൽകുന്നു - പ്രായപൂർത്തിയായതിനു ശേഷം സ്ത്രീകൾക്ക് നഷ്ടപ്പെടുന്ന പല സ്വാതന്ത്ര്യങ്ങളെക്കുറിച്ചുള്ള അവളുടെ വ്യാകുലത. കവിതയുടെ വരികൾ അവതരിപ്പിക്കപ്പെടുന്നില്ലെങ്കിലും, ശീർഷകമായ "കറുത്ത നക്ഷത്രം" എന്നതിലൂടെ സ്ത്രീകൾക്ക് അങ്ങിനെ നഷ്ടപ്പെടുന്ന സ്വാതന്ത്രത്തിനെക്കുറിച്ചുള്ള വ്യഥ ആയിരിക്കണം വിഷയം. അമ്പലച്ചിറയിൽ ഉയരത്തിൽ നിന്ന് ചാടി മലർന്ന് നീന്തിക്കുളിക്കണം, മലർന്ന് നീന്തുമ്പോൾ തന്നെ പല്ല് തേക്കണം എന്നൊക്കെ ആഗ്രഹമുണ്ടെങ്കിലും, വലുതാവുമ്പോ ഇങ്ങിനത്തെ പലതും നഷ്ടപ്പെടുമല്ലേ എന്നവൾ ആ പണിക്കാരിയോട് പരിഭവിക്കുന്നുണ്ട്. അടുത്ത ഷോട്ടിൽ നായകനെ എസ്റ്റാബ്ലിഷ്‌ ചെയ്യുന്നു - ഉന്നത വിദ്യാഭ്യാസമുള്ളവൻ, കേന്ദ്ര സർക്കാരിന്റെ കീഴിൽ ഉയർന്ന പദവി - സ്ത്രീകളെ വെറും അടുക്കളക്കാരാക്കുന്നതിനോട് താല്പര്യമില്ലാത്തവൻ, പ്രത്യേകിച്ച്, ഉന്നത വിദ്യാഭ്യാസം നേടിയ സ്ത്രീകളെ. ഓപ്പണിങ് സീനിൽ നായകന്റെ വേറൊരു ഗുണം കൂടി പറയുന്നുണ്ട് - നായകൻ എപ്പോഴും ടെൻഷൻ പാർട്ടിക്കാരനാണ്, പക്ഷേ അത് പുറമെ പ്രകടിപ്പിക്കാറില്ല - പല കാര്യങ്ങളിലും പഴയ സമ്പ്രദായം പിന്തുടരുന്ന വ്യക്തിയും. അടുത്ത് വരുന്ന ആദ്യരാത്രി സീൻ - ഇവിടെ, നായകന്റെ സ്വഭാവ വിശേഷങ്ങൾ കൂടുതൽ എസ്റ്റാബ്ലിഷ്‌ ചെയ്യുന്നു - ഭാര്യയെ അടിമയെപ്പോലെ നടത്താൻ ആഗ്രഹിക്കുന്നവല്ല, അവൾക്ക് അവളുടേതായ സ്‌പേസും, സ്വാതന്ത്ര്യവും നൽകാൻ താല്പര്യമുള്ളവൻ, ദാമ്പത്യത്തിൽ പരസ്പരം അങ്ങോട്ടും ഇങ്ങോട്ടും അഡ്ജസ്റ്മെന്റ് ഉണ്ടാവണം എന്നാഗ്രഹിക്കുന്നവൻ. സുഹൃത്തുക്കൾ അദ്ദേഹത്തെ വിശേഷിപ്പിക്കുന്നത് "simpleton" എന്നാണെന്ന് പറയുന്നു. റൊമാന്റിക് അല്ലെങ്കിലും, സന്യാസി അല്ലെന്നും പറയുന്നു. ഭാര്യയുടെ ഇഷ്ടാനിഷ്ടങ്ങളിൽ തലയിടില്ലെന്നും - അതായത് അവളുടെ literature നോടുള്ള താല്പര്യത്തിലും, കവിത എഴുത്തിലും - തന്റെ മേധാവിത്വം അവളുടെ മേൽ അടിച്ചേൽപ്പിക്കില്ലെന്നും വ്യക്തമാക്കുന്നു. ജോലിക്കാര്യത്തിനായി എപ്പോഴും കറങ്ങിക്കൊണ്ടിരിക്കുന്ന അവന് വേണ്ടത് സമാധാനമായ ഒരു കുടുംബമാണ് / വീടാണ് - തിരക്കിനിടയിൽ വല്ലപ്പോഴും കൂടണയാൻ. ചെറിയ റോളാണെങ്കിലും, പ്രാധാന്യതയുള്ള റോളാണ് നായകൻറെ വീട്ടിലെ പണിക്കാരന്റേത് - നായകൻ തന്നെ അദ്ദേഹത്തെ പരിചയപ്പെടുത്തുന്നത് ഇങ്ങിനെയാണ് "കുട്ടിക്കാലം മുതലേ കൂടെയുള്ളവർ, ചിലപ്പോൾ അരിവെപ്പുകാരൻ, ചിലപ്പോൾ കാര്യസ്ഥൻ, മറ്റു ചിലപ്പോൾ രക്ഷിതാവ്". ഇത് ആ കഥാപാത്രത്തെക്കുറിച്ച് ഒരുപാട് പറയുന്നുണ്ട്. പിന്നെയുള്ളത് പ്രതിനായകൻ - അവിവാഹിതൻ, സരസൻ, സുമുഖൻ, ഉന്നത വിദ്യാഭ്യാസം നേടിയവൻ, ഉന്നത സർക്കാരുദ്യോഗസ്ഥൻ. നായകൻറെ വീട്ടിലെ വാല്യക്കാരിയുടെ മകൻ, നായകന്റെ ഔദാര്യത്തിൽ വളർന്നവൻ, നായകൻറെ ബാല്യകാലസുഹൃത്ത്, ഒന്നിച്ച് കുറേക്കാലം ജോലി ചെയ്തവർ. കവിതയിലും, സാഹിത്യത്തിലും അഭിരുചിയുള്ളവൻ. നല്ലപോലെ പാടാനും കഴിവുള്ളവൻ. നായകന്റെ കാര്യസ്ഥൻ ഇന്നാരുടെ മകനല്ലേയെന്ന് ചോദിക്കുമ്പോൾ, അതിനുത്തരം പറയുമ്പോൾ അവനുണ്ടാവുന്ന ഭാവമാറ്റങ്ങൾ, അവനിൽ മറ്റൊരു വ്യക്തിത്വം ഒളിഞ്ഞിരിപ്പുണ്ടെന്നുള്ള സൂചന നൽകുന്നു. നായിക കവയിത്രികൂടിയാണെന്നറിഞ്ഞ് അവളുടെ കവിതകളെ പുകഴ്ത്തുന്നത് വഴിയും, പുതിയ കവിതകൾ എഴുതാൻ പ്രേരിപ്പിക്കുന്നത് വഴിയും അവൻ സ്ത്രീകളെ വളച്ചൊടിക്കാൻ വിരുതനാണെന്ന സൂചനയും നൽകുന്നു. ചിത്രത്തിൽ എടുത്തു പറയാൻ ഒരുപാട് വിഷയങ്ങളുണ്ട്. സംഭാഷണങ്ങളാകട്ടെ, അഭിനയമാവട്ടെ, അന്നേവരെ മലയാള സിനിമകളിൽ കണ്ടിരുന്ന ക്‌ളീഷേ / നാടകീയത അപ്പാടെ മാറ്റി നിർത്തി തികച്ചും യഥാർത്ഥമായ രീതിയിലുള്ള ആഖ്യാന രീതിയാണ് സ്വീകരിക്കപ്പെട്ടിരുന്നത്. യഥാർത്ഥ ജീവിതത്തിലുള്ള വസ്ത്രധാരണ, സംഭാഷണങ്ങൾ അതേപടി പ്രതിഫലിച്ചിരുന്നു.തൊട്ടാൽ പൊള്ളുന്ന വിഷയം കൈയ്യിലെടുത്ത് അത് തെല്ലും അശ്ലീലച്ചുവയില്ലാതെ കൈകാര്യം ചെയ്തതിന് സംവിധായകൻ ഹരിഹരൻ എത്ര അഭിനന്ദിച്ചാലും പോരാ. ഇത്തരം വിഷയം കൈയ്യിലെടുക്കുമ്പോൾ, മിക്കവരും അത് കച്ചവടമാവാൻ വേണ്ടി ആവോളം ശരീര പ്രദർശനം നടത്തിയായിരിക്കും ചിത്രീകരിക്കുക. എന്നാൽ, അതിലേക്ക് തെല്ലും എത്തിനോക്കാതെ വളരെ സഭ്യമായ രീതിയിൽ തന്നെ അവതരിപ്പിച്ച അദ്ദേഹത്തിൻറെ ധൈര്യം ശ്ലാഘനീയം തന്നെ. തികച്ചും കച്ചവട സിനിമകൾ സംവിധാനം ചെയ്തിരുന്ന ഹരിഹരൻ സീരിയസ് സിനിമകളിലേക്ക് ചുവടുവെച്ച രണ്ടാമത്തെ സിനിമയാണിത് (ആദ്യത്തേത് "സംഗമം"). ഹരിഹരന്റെ മികച്ച കലാസൃഷ്ടികളിൽ ഒന്നാണിത്. ആദ്യരാത്രി സീനുകൾ ഭൂരിഭാഗം സിനിമകളിലും ഒന്നുകിൽ ഹാസ്യം കലർന്നതോ, നാടകീയത കലർന്നതോ ആയിട്ടാണ് ചിത്രീകരിക്കാറ്. പക്ഷേ, ഈ ചിത്രത്തിൽ എത്ര സ്വാഭാവികമായിട്ടാണ് ചിത്രീകരിച്ചിരിക്കുന്നത്. M.T.വാസുദേവൻ നായരുടെ ശക്തമായ കഥ / തിരക്കഥ. എണ്ണിപ്പെറുക്കിയത് പോലുള്ള സംഭാഷണങ്ങൾ. പ്രശസ്തമായ ചില ഇംഗ്ലീഷ് കവിതകൾ അനുയോജ്യമായ സ്ഥലത്തുള്ള പ്ലേസിങ് - കഥാപാത്രങ്ങളെ, കഥാപാത്രങ്ങളുടെ മനോവികാരങ്ങളെ അതിമനോഹരമായി കണക്ട് ചെയ്യാൻ അവ ഉപകരിച്ചിരിക്കുന്നു (ഒരേയൊരു പോരായ്മയേയുള്ളു - സാധാരണ പ്രേക്ഷകന് ആ കവിത, അതിന്റെ പൊരുൾ എന്താണെന്ന് മനസ്സിലായിക്കാണില്ല എന്നതാണ്).ഛായാഗ്രഹണം - കണ്ണിനെ ഒട്ടും വേദനിപ്പിക്കാത്ത ഹൃദ്യമായ ലൈറ്റിംഗ്. അഭിനയിച്ച മിക്കവരുടെയും അതിമനോഹരമായ ക്ലോസപ്പ് ഷോട്ടുകൾ കൊണ്ട് സമ്പന്നം. തറവാടിയും, വിദ്യാസമ്പന്നനും, ഉയർന്ന സർക്കാർ പദവിയും വഹിക്കുന്ന നായകനെ മധു അതിഗംഭീരമാക്കി. ഭാര്യയുടെ അവിഹിതം കണ്ടെത്തുമ്പോൾ വികാരഭരിതനായി പൊട്ടിത്തെറിച്ച് ഉച്ചസ്ഥായിയിൽ പ്രതികരിക്കുന്ന ഭർത്താക്കന്മാരെയാണ് നാം സാധാരണഗതിയിൽ ചിത്രങ്ങളിൽ കണ്ടിട്ടുള്ളത്. എന്നാൽ, അതിൽ നിന്നെല്ലാം എത്ര വ്യത്യസ്തയോടെയാണ് ഈ ചിത്രത്തിൽ അത്തരം രംഗങ്ങൾ കൈകാര്യം ചെയ്തിട്ടുള്ളത്. ഭാര്യയുടെ അവിഹിതം പത്രത്തിലൂടെ അറിയുമ്പോൾ, ആ പത്രം ഭാര്യയുടെ നേർക്ക് നീട്ടി വളരെ സൗമ്യനായി പ്രതികരിക്കുന്ന രംഗം, പിന്നീട് ജാരന്റെ (അയാളുടെ ഉറ്റ സുഹൃത്ത്) കൂടെ ഭാര്യയെ കാണുമ്പോൾ ഭാര്യയോടും, ജാരനോടും വീണ്ടും സൗമ്യത വിടാതെയുള്ള പ്രതികരണം - സാധാരണയായിട്ട് അത്തരം സന്ദർഭങ്ങളിൽ അവർ തമ്മിലുള്ള മല്പിടിത്തമായിരിക്കും നടക്കുന്നത്, കുറഞ്ഞ പക്ഷം അവന്റെ ചെകിടത്തൊരടി, അതിനെത്തുടർന്ന് ഭാര്യയോടുള്ള മാന്യത വിടാതെയുള്ള പ്രതികരണം. എല്ലാം കഴിഞ്ഞ് അവൾ കരഞ്ഞ് കാലുപിടിക്കുമ്പോഴാണ് ആ കഥാപാത്രം അല്പം ശബ്ദമുയർത്തുന്നത്. ഇത് അന്നത്തെക്കാലത്ത് ആലോചിച്ചുകൂടി നോക്കാൻ കഴിയാത്ത ഒന്നാണ്. സുഹൃത്തും, ജാരനുമായി വരുന്ന സോമന്റെ പ്രകടനം. ഉന്നതകുലക്കാരാൽ അടിച്ചമർത്തപ്പെട്ട താഴ്ത്തപ്പെട്ട സമുദായത്തിന്റെ പ്രതീകമാണ് ആ കഥാപാത്രം. ആ അമർഷം ആദ്യം ചെറുതായി ഒന്ന് തല പോകുന്നത് വാല്യക്കാരൻ നീ ഇന്നാരുടെ മകനല്ലേയെന്ന് ചോദിക്കുമ്പോൾ ദേഷ്യവും, നീരസവും കലർന്നുള്ള പ്രതികരണത്തിലൂടെ. ആ വെറുപ്പും, അമർഷവും വിശ്വരൂപമെടുത്ത് അയാളുടെ യഥാർത്ഥ രൂപം പുറത്ത് വരുന്നത് നായികയുമായുള്ള രഹസ്യ ബന്ധം പിടിക്കപ്പെട്ട്, നായകൻ അവളെ ഉപേക്ഷിച്ച ശേഷം അവൾ അവനെ തേടിയെത്തി തന്നെ സ്വീകരിക്കണം എന്ന് പറയുമ്പോഴാണ്. ആ വെറുപ്പും,വിദ്വേഷവും ഗംഭീരമായിട്ട് തന്നെ അഭിനയിച്ച് ഫലിപ്പിച്ചിട്ടുണ്ട് സോമൻ. കല്യാണക്കാര്യത്തിന്റെ മേൽനോട്ടം വഹിക്കുമ്പോൾ കർക്കശക്കാരനായും, വീട്ടുജോലികൾ നിർവ്വഹിക്കുമ്പോൾ കാര്യസ്ഥനായും / രക്ഷിതാവായും, ക്‌ളൈമാക്സിൽ നായികയോട് നായകന്റെ ദൂതനായി വന്നു കോപിഷ്ഠനായി സംസാരിക്കുമ്പോൾ യജമാന സ്നേഹമുള്ളവനായും / രക്ഷിതാവായും ശങ്കരാടി തന്റെ കഥാപാത്രം അല്പം പോലും പിശകാതെ കൃത്യമായി നിർവ്വഹിച്ചിരിക്കുന്നു. അന്തസ്സുള്ള അച്ഛന്റെ കഥാപാത്രം ചെയ്ത നടനും ഭംഗിയായി തന്നെ ആ റോൾ ചെയ്തിരിക്കുന്നു. നായികയുടെ മുത്തശ്ശിയായി അഭിനയിച്ച സ്ത്രീ, വീട്ടുപണിക്കാരിയായി വന്ന അടൂർ ഭവാനി, അമ്മൂട്ടിയായി അഭിനയിച്ച അഭിനേത്രി, സോമന്റെ വീട്ടിൽ പണിക്കാരനായി വന്ന നിസാർ എന്നിങ്ങനെ കൊച്ചു കൊച്ചു വേഷങ്ങൾ ചെയ്തവർ പോലും നാടകീയത കലർത്താതെയാണ് അഭിനയിച്ചിട്ടുള്ളത്. പശ്ചാത്തല സംഗീതം : എടുത്തു പറയേണ്ട മറ്റൊരു ഘടകം. പ്രേക്ഷകരെ കഥയിൽ നടക്കാൻ പോകുന്ന കാര്യങ്ങൾ മുൻകൂട്ടി താന്നെ അറിയിക്കേണ്ട ചുമതല സംഗീത സംവിധായകന്റേതാണ്, ആ കർത്തവ്യം നന്നേ മനസ്സിലാക്കി കൃത്യം നിർവ്വഹിക്കുന്ന സംഗീത സംവിധായകരിൽ ഒരാളാണ് എം.ബി.ശ്രീനിവാസൻ. ഈ ചിത്രത്തിലും അത് പ്രകടമാവുന്നുണ്ട്. നായികയുടെ അമ്മൂമ്മ അവൾക്ക് വന്നിരിക്കുന്ന വല്യ താറാവാട്ടിലെ വിവാഹാലോചനയെക്കുറിച്ച് സംസാരിക്കുമ്പോൾ പശ്ചാത്തലത്തിൽ കേൾക്കുന്നത് പാരമ്പര്യമായ ആ തറവാടിന് യോജിച്ച ട്രഡിഷണൽ BGM ആണ് - വീണയുടെ - എന്നാൽ, അയാളുമായുള്ള വിവാഹ ജീവിതം അത്ര സുഖകരമായിരിക്കില്ല എന്ന സൂചന ഇവിടെ നിന്ന് തന്നെ സംഗീത സംവിധായകൻ നൽകി തുടങ്ങുന്നു – ആ BGM മ്മിൽ ശോകഛായ ചേർത്തുകൊണ്ട്. അടുത്ത ഷോട്ടിൽ അച്ഛൻ നായികയോട് വരനെക്കുറിച്ച് പറയുമ്പോൾ പശ്ചാത്തലത്തിൽ വീണയെ മറികടന്ന് ഹാർപ്പിന്റെ റോളും, അതേത്തുടർന്ന് സ്ട്രിംഗ് സെഷൻ ഗൗരവത്തോടെ / ശോക നിർഭരമായും ഒഴുകുന്നു. തന്നോട് ആലോചിക്കാതെ അച്ഛൻ ഏറെക്കുറെ ഈ ആലോചന നിശ്ചയിച്ചു കഴിഞ്ഞു എന്ന നായികയുടെ വിഷമത്തോടൊപ്പം, ആള് പ്രഗത്ഭനാണെങ്കിലും അയാളുമൊത്തുള്ള നായികയുടെ ജീവിതം പൂർണ്ണ പരാജയമായിരിക്കും എന്ന് വീണ്ടും അടിവരയിടുന്നു സംഗീത സംവിധായകൻ. അടുത്ത ഷോട്ടിൽ നായകൻറെ ചെറിയമ്മ നായികയെക്കണ്ട് കാര്യങ്ങൾ പറയുമ്പോൾ വീണ്ടും പശ്ചാത്തലത്തിൽ വീണയിൽ BGM - ഇപ്പോൾ അതിൽ മാതൃത്വത്തിന്റെ സ്നേഹമാണ് പ്രകടമാവുന്നത്, കാരണം, നായകനെ വളർത്തിയത് അവരാണ് എന്നത്കൊണ്ട്. അതുകഴിഞ്ഞുള്ള ഷോട്ടിൽ നായകൻ അച്ഛനോട് രസകരമായി സംസാരിക്കുന്നത് നായിക കേൾക്കുമ്പോൾ വീണ മറഞ്ഞ് വീണ്ടും സ്ട്രിംഗ് സെഷൻ കയറി വരുന്നു, കൂടെ ജലതരംഗവും - നായികയ്ക്ക് നായകൻ ഏതു സ്വഭാവക്കാരനായിരിക്കുമോ എന്ന പേടി മാറിയതിന്റെ സൂചന. അവൻ റൊമാന്റിക് ആയിരിക്കും എന്നവൾ തെറ്റിദ്ധരിക്കുന്നു എന്നതിന്റെ സൂചനയും - തെറ്റിദ്ധരിക്കുന്നു എന്ന് പറഞ്ഞതിന് കാരണം, വിവാഹ ശേഷം അവൾ ഭർത്താവിനുവേണ്ടി കാത്തിരിക്കുമ്പോൾ, അവനുമായി രമിക്കുന്നത് പോലെ കണ്ണുതുറന്നുകൊണ്ട് തന്നെ സ്വപ്നം കാണുന്നു, അപ്പോൾ പശ്ചാത്തലത്തിൽ BGM ആയി വരുന്നത് ഇതേ BGM മ്മിന്റെ extension ആണ്. MBS നമ്മെ ഞെട്ടിക്കുന്നത് ആദ്യരാത്രി രംഗത്തിലെ പശ്ചാത്തല സംഗീതത്തിലൂടെയാണ് - ഔട്ട് ഓഫ് ബോക്സ് തിങ്കിങ് എന്നെ ഞാൻ പറയുള്ളു. സാധാരണ ഗതിയിൽ ഇത്തരം രംഗങ്ങളിൽ പശ്ചാത്തല സംഗീതമായി കേൾക്കുന്നത് നാദസ്വരം / ഷെഹ്‌നായ് / വീണ / സിത്താർ പോലുള്ള വാദ്യോപരകരണങ്ങളിലൂടെയുള്ള മംഗളകരമായ BGM ആയിരിക്കും. എന്നാൽ ഇവിടെ, അതിൽ നിന്ന് തികച്ചും വ്യത്യസ്തമായ ഒരു BGM ആണ് ചേർക്കപ്പെട്ടിട്ടുള്ളത് - മൂന്ന് വിധത്തിൽ - കുറച്ച് ഭാഗം പുല്ലാങ്കുഴൽ + ബ്രോക്കൺ കോഡ് ഗിറ്റാർ, ചെറിയ ഒരു നിശബ്ദതയ്ക്കു ശേഷം സ്ട്രിംഗ് സെഷൻ, അവസാനമായി വീണ്ടും പുല്ലാങ്കുഴൽ. ആദ്യത്തെ പുല്ലാങ്കുഴൽ BGM അപസ്വരം പോലെ ഈ മംഗളകരമായ മുഹൂർത്തത്തിന് വിപരീതമായാണ് മുഴങ്ങുന്നത്! തുടർന്ന് വരുന്ന സ്ട്രിംഗ് സെഷൻ ആവട്ടെ ശോക വികാരത്തിന്റെ വേലിയേറ്റം പോലെയും - കാരണം, അവളുടെ ഉള്ളിന്റെ കോണിൽ എവിടെയോ ഒളിഞ്ഞു കിടക്കുന്ന കാമ വികാര സങ്കൽപ്പങ്ങൾക്ക് എതിരായ ജീവിത പങ്കാളിയാണ് അവളെത്തേടിയെത്തിയിരിക്കുന്നത് എന്നതിന്റെ സൂചന ഈ പ്രയോഗങ്ങളിലൂടെ സംഗീത സംവിധായകൻ പ്രേക്ഷകരെ അറിയിക്കുന്നു. അവസാനമായി വരുന്ന ചെറിയ പുല്ലാങ്കുഴൽ BGM റൊമാൻസും, ശോകവും ഇഴചേർന്നാണ് മുഴങ്ങുന്നത് - വീണ്ടും അവൾ മോഹിച്ചിരിക്കുന്നത് നടക്കാൻ പോകുന്നത് അല്പ നേരത്തേക്ക് / അല്പ ദിവസങ്ങളിലേക്ക് മാത്രമാണ് എന്നതിന്റെ സൂചന നൽകുന്നു. വിവാഹ ശേഷം ഭർത്താവിന്റെ വരവും കാത്തിരുന്നു മുഷിഞ്ഞ്, ഒടുവിൽ പാതിരാത്രിക്ക് ഭർത്താവ് മടങ്ങിയ ശേഷം സംഭവിക്കുന്നതിനെത്തുടർന്ന് അവൾക്കുണ്ടാവുന്ന നിരാശ, തന്റെ സങ്കല്പങ്ങൾ ഉടഞ്ഞു വീഴുന്നതിലുള്ള ദുഃഖം, ആദ്യം പ്രകടമാവുന്നത് സാരംഗിയിലെ ചെറിയ BGM-മ്മിലൂടെയാണ്. തുടർന്നവൾ ഭർത്താവുമായി ശ്രമിക്കുന്നത് പോലെ സ്വപ്നം കാണുമ്പോൾ നമ്മൾ കേൾക്കുന്നത് പെണ്ണുകാണൽ ചടങ്ങിനെ അവസാനം നായകന്റെ സംസാരം കേട്ട് അവൻ രസികനും, റൊമാന്റിക്കുമാണെന്നുള്ള സൂചന നൽകുന്ന BGM-മ്മിന്റെ എക്സ്റ്റൻഷൻ ആണ് - പുല്ലാങ്കുഴലിനെത്തുടർന്ന് ജലതരംഗം + മാൻഡലിൻ, അതിനെത്തുടർന്ന് സ്ട്രിംഗ് സെഷൻ - പുല്ലാങ്കുഴൽ റൊമാന്സും, ശോകവും ഇഴചേർന്ന് മുഴങ്ങുമ്പോൾ, ജലതരംഗം + മാൻഡലിൻ BGM അവളുടെ സന്തോഷത്തിനെ പ്രതിഫലിക്കുന്നു. തുടർന്നുള്ള സ്ട്രിംഗ് സെഷൻ പ്രെഡിക്ട് ചെയ്യാൻ കഴിയാത്ത തലങ്ങളിലൂടെ സഞ്ചരിക്കുന്നു - വികാരത്തിന്റെ വേലിയേറ്റവും പേറി. എടുത്തു പറയേണ്ട അടുത്ത രംഗം, വിരുന്നു സൽക്കാരം കഴിഞ്ഞ് സുഹൃത്തിനെ അവന്റെ താമസസ്ഥലത്ത് കൊണ്ടാക്കാൻ വേണ്ടി കാറിൽ പോകുമ്പോൾ വരുന്ന BGM ആണ്. പുല്ലാങ്കുഴലിൽ തുടങ്ങി, പിയാനോവിലേക്ക് ചാടി, തുടർന്ന് സ്ട്രിംഗ് സെഷനും പിയാനോവും ഇടകലർന്ന പ്രകടനത്തിൽ അവസാനിക്കുന്നു. രാത്രിയിലെ യാത്രയുടെ രസകരത്തിൽ തുടങ്ങി, സുഹൃത്ത് അവളുടെ ദേഹത്ത് കൈവിരലുകൾ ചലിപ്പിച്ച് കൊണ്ട് അവളെ ത്രസിപ്പിക്കാൻ തുടങ്ങുമ്പോൾ അവൾക്കുണ്ടാവുന്ന ഞെട്ടലും, തുടർന്നവളിൽ ഉണ്ടാവുന്ന വികാരങ്ങളുടെ വേലിയേറ്റവും ഈ BGM- മ്മിൽ പ്രകടമാവുന്നു. തുടർന്നുള്ള രംഗങ്ങളിലും വ്യത്യസ്തമായ BGM നമുക്ക് കാണാൻ (കേൾക്കാൻ) കഴിയും. ഇനി ഈ ചിത്രത്തിലെ ജീവനാഡിയായ ശ്രീവിദ്യയെക്കുറിച്ച് - ഈ ചിത്രത്തിൽ ശ്രീവിദ്യ വിശ്വരൂപമെടുത്ത് നിൽക്കുന്നു എന്ന് പറഞ്ഞാൽ അതിൽ അതിശയോക്തിയൊന്നുമില്ല. അവരെയല്ലാതെ മറ്റാരെയും ഈ ചിത്രത്തിൽ സങ്കൽപ്പിച്ചു പോലും നോക്കാൻ കഴിയില്ല, അത്രയ്ക്ക് ഗംഭീര പ്രകടനമാണ് അവർ ഈ ചിത്രത്തിൽ കാഴ്ചവെച്ചിരിക്കുന്നത്. നേരത്തെ സൂചിപ്പിച്ച പോലെ അഭിനയമാണെന്ന് ഒരൊറ്റ ഫ്രേമിൽ പോലും തോന്നില്ല - ആ കഥാപാത്രമായി അവർ ജീവിച്ചിരിക്കുകയാണ്. അവരെക്കുറിച്ച് പറയുമ്പോൾ കണ്ണുകളെക്കുറിച്ചാണ് എല്ലാവരും പറയാറ് - സംഭാഷണങ്ങളിലൂടെ പറയാത്ത പലതും അവർ കണ്ണുകളിലൂടെ പ്രേക്ഷകരിലേക്ക് പകർന്ന് നൽകും എന്ന്. കണ്ണുകൾ മാത്രമല്ല, ചുണ്ടുകൾ, ഞരമ്പുകൾ, കൈകൾ എന്നിങ്ങനെ ശരീരത്തിലെ ഓരോ അവയവവും അഭിനയിക്കുന്നത് നമുക്ക് ഈ ചിത്രത്തിലൂടെ കാണാൻ കഴിയും. ഭാവങ്ങളെക്കുറിച്ച് പറയുമ്പോൾ നവരസം എന്നാണല്ലോ പറയാറ്. എന്നാൽ അതിലെപ്പെടാത്ത എത്രയെത്ര കൊച്ചു കൊച്ചു ഭാവങ്ങളാണ് ശ്രീവിദ്യയുടെ മുഖത്തിൽ ക്ഷിപ്ര നേരം കൊണ്ട് മിന്നിമായുന്നത് - കള്ള നാണം, കള്ള പരിഭവം, കള്ളച്ചിരി, ദേഷ്യം, വെറുപ്പ്, പ്രസരിപ്പ്, പുഞ്ചിരി, നിരാശ, നിസ്സംഗത, പശ്ചാത്താപം, ദുഃഖം, കൊച്ചു കുട്ടികളുടെ നിഷ്കളങ്കത, ആശ്ചര്യം, കാമം, പുച്ഛം എന്നിങ്ങനെ വിശേഷിപ്പിക്കാൻ കഴിയുന്നതും, വാക്കുകളാൽ വിശേഷിപ്പിക്കാൻ കഴിയാത്തതുമായ കൊച്ചു കൊച്ചു ഭാവങ്ങൾ. കോളേജ് ജീവിത കാലത്തെ കൂട്ടുകാരികൾ അവരെ "ഫ്രിജിഡ്" എന്ന് വിശേഷിപ്പിച്ച് അതിന്റെ അർഥം ചോദിക്കുമ്പോൾ, അവരോട് "ഡിക്ഷണറി നോക്കു" എന്ന് പറയുമ്പോഴും, പിന്നീട് അവർ പഠിപ്പിക്കുന്ന കോളേജിലെ കുട്ടികൾ അവരോട് അർത്ഥഗർഭമായി ചിരിച്ചുകൊണ്ട് "നിംഫോമേനിയാക്" എന്നതിന്റെ അർത്ഥം ചോദിക്കുമ്പോൾ അവരോട് വീണ്ടും "ഡിക്ഷണറി നോക്കു" എന്ന് പറയുമ്പോഴുള്ള ഭാവവ്യതിയാനങ്ങൾ ശ്രദ്ധിക്കു. അതുപോലെ, ഭർത്താവിന്റെ സുഹൃത്ത് അവർ എഴുതിയ കവിതയെ പ്രശംസിച്ച് പറയുമ്പോൾ അവരുടെ മുഖത്ത് പ്രകടമാവുന്ന ഭാവം - ആയിരം വാട്ട് ബൾബ് കത്തുമ്പോഴുള്ള ആ പ്രകാശം ആ മുഖത്ത് പ്രകടമാവുന്ന നിമിഷം. മറ്റൊരു സന്ദർഭം - രതിസുഖത്തിനുവേണ്ടി മുൻകൈയെടുത്ത് ഭർത്താവ് തനിക്കിപ്പോൾ താല്പര്യമില്ല, നാളെ നേരത്തെ എണീൽക്കേണ്ടാതാണ് എന്നുപറഞ്ഞ് വിസമ്മതിക്കുമ്പോൾ ആ മുഖത്ത് പ്രകടമാവുന്ന ഭാവ മാറ്റം - വെറുപ്പും, നിരാശയും, നീരസവും, ദേഷ്യവും കലർന്ന് ഒളികണ്ണിട്ടുള്ള നോട്ടവും, ചുണ്ടുകളിലെ ആ ചലനവും - തുടർന്ന് വരുന്ന അടുത്ത ദിവസത്തിലെ ഷോട്ട് - അതിൽ കണ്ണാടി നോക്കി തന്റെയുള്ളിൽ ഇത്രയും കാലം ഒളിഞ്ഞു കിടന്നിരുന്ന ഈ മറ്റൊരു വ്യക്തിത്വത്തോട് സംസാരിക്കുന്നത് പോലുള്ളത് - ക്ഷണ നേരം കൊണ്ട് ആ മുഖത്ത് എത്രയെത്ര ഭാവങ്ങളാണ് മിന്നിമറയുന്നത്! ശ്രീവിദ്യയുടെ ഒട്ടേറെ ക്ലോസപ്പ് ഷോട്ടുകൾ കൊണ്ട് സമ്പന്നമാണ് ഈ ചിത്രം. ഇത്രയും ക്ലോസപ്പുള്ള അവരുടെ മറ്റൊരു ചിത്രം ഉണ്ടോ എന്നത് സംശയമാണ്. നേരത്തെ സൂചിപ്പിച്ചത് പോലെ മിക്ക ക്ലോസപ്പ് ഷോട്ടുകളും ദീർഘനേരം നീണ്ടുനിൽക്കുന്നവയല്ല, മറിച്ച് ക്ഷിപ്ര നേരത്തിൽ വന്നു പോവുന്നവയാണ്. ഈ ഭാവങ്ങളൊക്കെയും സ്ക്രീൻഷോട്ട് എടുത്ത് compile ചെയ്തത് പോസ്റ്റിനോടൊപ്പം ചേർക്കണം എന്ന് തോന്നി - കാരണം, അത്രത്തോളം മനോഹരങ്ങളാണ് എന്നതുകൊണ്ട് തന്നെ. അതുകൊണ്ട് 83 -നോളം ക്ലോസപ്പ്സ് എടുത്ത് ഇതിനോടൊപ്പം ചേർത്തിട്ടുണ്ട്. സ്ക്രീൻഷോട്ട് എടുക്കാൻ കഴിയാതെ പോയ ഭാവങ്ങൾ ഇനിയുമുണ്ട്, അവയൊക്കെ കണക്കുകൂട്ടിയാൽ 120-130 -തോളം വന്നേക്കും. ചിത്രം ഇതുവരെ കാണാത്തവർ കണ്ടു നോക്കു, ഇഷ്ടപ്പെടാതിരിക്കില്ല. &nbsp;
