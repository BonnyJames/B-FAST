---
author: Beaumaris
categories:
- Entertainment
comment_count: 0
date: 2023-05-23 16:04:10
draft: false
image: ''
like_count: 95485
share_count: 34801
tags:
- p chandrakumar
title: പഴയകാല സംവിധായകൻ പി. ചന്ദ്രകുമാർ തിരിച്ചു വരുന്നു
view_count: 2131254
---

**പഴയകാല സംവിധായകൻ P. ചന്ദ്രകുമാർ തിരിച്ചു വരുന്നു** **Faizal Jithuu Jithuu** നീണ്ട മൂന്ന് പതിറ്റാണ്ടുകൾക്ക് ശേഷം മലയാളത്തിലെ പഴയകാല സംവിധായകൻ മലയാള സിനിമയിലേക്ക് തിരിച്ചു വരുന്നു. പുതിയ ജനറേഷൻ താരങ്ങളെ വെച്ച് ഒരുക്കുന്ന ചിത്രത്തിന്റെ പേര് ' ചെമ്മരത്തി പൂക്കും കാലം' എന്നാണ്. മിനീസ്ക്രീൻതാരങ്ങളും , പുതുമുഖങ്ങളുമാണ് ചിത്രത്തിൽ വേഷമിടുന്നത്. തെയ്യത്തിന്റെ പശ്ചാത്തലത്തിൽ ഒരുങ്ങുന്ന ചിത്രമാണ്' ചെമ്മരത്തി പൂക്കും കാലം' . ചിത്രം ഉടൻ തീയറ്ററിലേക്ക് എത്തിക്കാനാണ് അണിയറ പ്രവർത്തകരുടെ ശ്രമം. 1993 ൽ അഗ്നി ശലഭങ്ങൾ എന്ന ചിത്രമാണ് ഏറ്റവും ഒടുവിലായി ചന്ദ്രകുമാർ സംവിധാനം ചെയ്ത ചിത്രം . മലയാളം, തമിഴ്, ഹിന്ദി, എന്നീ ഭാഷകളിലായി അമ്പതിലധികം ചലച്ചിത്രങ്ങൾ അദ്ദേഹം സംവിധാനം ചെയ്തിട്ടുണ്ട്. ആദ്യ കാല സംവിധായകനായ ജേസി , ഹരിഹരൻ , എന്നിവരുടെ ചീഫ് അസ്സോസിയേറ്റായിരിന്നു ചന്ദ്രകുമാർ. ജനപ്രിയ സംവിധായകനായ സത്യൻ അന്തിക്കാട് ഇദ്ദേഹത്തിന്റെ പല ചിത്രങ്ങളിലും അസ്സിസ്റ്റന്റായി പ്രവർത്തിച്ചിട്ടുണ്ട്. ചന്ദ്രകുമാറിന്റെ പല ചിത്രങ്ങളിലും മധു അഭിനയിക്കുകയും, നിർമ്മാണം നിർവഹിക്കുകയും ചെയ്തിട്ടുണ്ട്. ഞാൻ ഏകനാണ് എന്ന ചിത്രത്തിന്റെ ഗാന രചനയിൽ സത്യൻ അന്തിക്കാട് പ്രവർത്തിച്ചിട്ടുണ്ട്. പ്രശസ്ത ഗായിക ചിത്രയുടെ ആദ്യ ഗാനമായ ' രജനി നീ പറയു' എന്ന ഗാനം ഈ ചിത്രത്തിലേതാണ്. ആദ്യ കാല സംവിധായകരിൽ മികച്ച കഴിവാർന്ന പ്രകടനം കാഴ്ചവെച്ച ചന്ദ്രകുമാർ സാറിന് തന്റെ രണ്ടാം വരവിലും വിജയം ആവർത്തിക്കാൻ കഴിയട്ടെ എന്ന് ആശംസിക്കുന്നു.