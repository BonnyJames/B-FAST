---
author: Bonny
categories:
- Entertainment
comment_count: 0
date: 2023-08-03 07:49:31
draft: false
image: https://cdn.boolokam.com/articles/2023/08/wwfgg.jpg
like_count: 45773
share_count: 29147
tags:
- abhirami suresh
- singer
title: '''ചുണ്ടിൽ ഹാൻസ് ഉണ്ടോ'' എന്ന് ചോദിച്ചവന് ചുട്ടമറുപടി കൊടുത്തു അഭിരാമി സുരേഷ്'
view_count: 1822094
---

നടിയും ഗായികയും സംഗീതജ്ഞയും സംഗീതസംവിധായകയും വീഡിയോ ജോക്കിയുമാണ് അഭിരാമി സുരേഷ് . അഭിരാമിയും സഹോദരി അമൃത സുരേഷും അവരുടെ സംഗീത ബാൻഡായ അമൃതം ഗമയയുടെ പ്രധാന ഗായകരാണ്. ഇപ്പോൾ ചേച്ചി അമൃത സുരേഷിന് പിറന്നാൾ ആശംസകൾ അറിയിച്ച് കൊണ്ടുള്ള പോസ്റ്റിന് താഴെ വന്ന മോശം കമന്റിന് ആണ് അഭിരാമി മറുപടി കൊടുത്തിരിക്കുന്നത്. 'ചുണ്ടിൽ ഹാൻസ് ഉണ്ടോ', എന്നായിരുന്നു ഒരാളുടെ കമന്റ്. ഇത് ശ്രദ്ധയിൽപ്പെട്ട അഭിരാമി ഉടൻ തന്നെ മറുപടിയുമായി രം​ഗത്തെത്തി. 'നാണമില്ലേ ? വല്ലവരുടേം കുറവുകളെ കണ്ടു പുച്ഛിക്കാൻ. സഹതാപം മാത്രം', എന്നാണ് അഭിരാമി കുറിച്ചത്. പിന്നാലെ അഭിരാമിയെ സപ്പോർട്ട് ചെയ്ത് മറ്റുള്ളവരും രം​ഗത്തെത്തി. [](https://cdn.boolokam.com/articles/2023/08/e32r.jpg)ചുണ്ടിന്റെ വലിപ്പവും താടിയുടെ ഭാഗത്തെ പ്രശ്‌നങ്ങളുമൊക്കെ അഭിരാമി നേരിടുന്നത് പ്രോഗ്നാത്തിസം എന്നൊരു ആരോഗ്യ പ്രശ്നത്തിന്റെ ഫലമായാണ്. അത് താരം പണ്ടും തുറന്നുപറഞ്ഞിരുന്നു. ഇതിന്റെ പേരിൽ പലപ്പോഴും ട്രോളുകളും അഭിരാമിക്ക് നേരിടേണ്ടി വന്നിട്ടുണ്ട്. താടിയെല്ല് അല്‍പം മുന്നോട്ട് ഇരിക്കുന്നതിന്റെ പേരിലാണ് തനിക്ക് പരിഹാസം കേള്‍ക്കേണ്ടി വന്നിട്ടുള്ളതെന്നും അഭിരാമി പറഞ്ഞിരുന്നു. മുൻപും ഇതേ കാര്യം അഭിരാമി സുരേഷ് തുറന്നു പറഞ്ഞിരുന്നു. അന്നത്തെ പോസ്റ്റ് ഇങ്ങനെ [![](https://cdn.boolokam.com/articles/2023/08/wwfgg.jpg)](https://cdn.boolokam.com/articles/2023/08/wwfgg.jpg)“ഹേറ്റേഴ്സിന്റെ കാര്യത്തിൽ യാതൊരു കുറവുമില്ല എന്ന കാര്യത്തിൽ ഞാനും ചേച്ചിയും ഭയങ്കര ലക്കിയാണ്. പച്ചത്തെറി വിളിച്ചിട്ടാണ് ഇവർ നമ്മളെ സംസ്കാരം പഠിപ്പിക്കുന്നത്. ഇവർക്കെതിരെ നിയമപരമായി തന്നെ മുന്നോട്ടുപോകും. എന്റെ മുഖം കുരങ്ങനെ പോലെയുണ്ടെന്നും മറ്റും പറയുന്നവരുണ്ട്. എന്റെ മുഖത്തിന്റെ കുറവുകളെപ്പറ്റി എനിക്കറിയാം. വൈകല്യങ്ങളെ നോക്കി ക്രൂരമായി കളിയാക്കുന്നവരുണ്ട്. മിണ്ടാതിരിക്കുന്നവരെ കേറി കല്ലെറിയുന്നതിന് ഒരു പരിധിയുണ്ട്. എന്തിനാണ് ഇതിനൊക്കെ പ്രതികരിക്കുന്നത് എന്ന് ചോദിച്ചാൽ ജീവിക്കാൻ പറ്റാഞ്ഞിട്ടാണ്. ഞങ്ങൾക്കും മനസ്സുണ്ട്. ഞങ്ങളും സ്ട്രഗിൾ ചെയ്താണ് ജീവിക്കുന്നത്. ഞങ്ങളെ പറയാൻ എന്ത് യോ​ഗ്യതയാണ് ഇവർക്കുള്ളത്. ആരും പെർഫക്ടും അല്ല” – അഭിരാമി സുരേഷ് കുറിച്ചു.