---
author: Beaumaris
categories:
- Entertainment
comment_count: 0
date: 2022-05-15 05:24:33
draft: false
image: https://cdn.boolokam.com/articles/2022/05/y5y55.jpg
like_count: 25283
share_count: 6678
tags:
- Featured
- Kamal Haasan
- lokesh kanagaraj
- master movie
- Theju P Thankachan
- vijay
- vikram movie
title: വിക്രമിന് 'അ'ക്ഷമയോടെ കാത്തിരിക്കാൻ കാരണം ലോകേഷിന്റെ ആ കഴിവാണ്, ഇനി 22 ദിവസം
  കൂടി
view_count: 428373
---

**Theju P Thankachan** ഒരേസമയം സിനിമയുടെയും താരത്തിന്റെയും ആരാധകരാവുന്ന മനുഷ്യരുണ്ട്. സിനിമയെന്ന മാധ്യമത്തെ എത്ര ആദരിക്കുന്നുവോ അത്രയും തന്നെ ആദരം ഇക്കൂട്ടർക്ക് ഒന്നോ ഒന്നിൽക്കൂടുതലോ അഭിനേതാക്കളോടുണ്ടാവാം. ഇവർ വളരുന്നതിനോടൊപ്പം ഇവരുടെ ഇഷ്ടത്തിന്റെ അളവും വളരുന്നു. പലപ്പോഴും ഇത്തരക്കാരുടെ ശാരീരിക വളർച്ചയുടെ നിരക്കിനേക്കാൾ വേഗത്തിലായിരിക്കും ഇവരുടെയുള്ളിലെ സിനിമാസ്വാദികയുടെയും താരാരാധികയുടെയും വളർച്ച. സിനിമയോടുള്ള ഈ അഭിനിവേശം ഒരിക്കലും അവസാനിക്കാത്തതാണെന്ന് ജീവിതത്തിന്റെ ഏതോ ഘട്ടത്തിൽ തിരിച്ചറിയുന്ന ഇക്കൂട്ടർ, സംവിധായികയോ തിരക്കഥാകൃത്തോ ഒക്കെ ആയിത്തീരാൻ തീരുമാനമെടുക്കുന്നു. അങ്ങനെ ആ തീരുമാനത്തിന് പിറകെ അവർ ഇറങ്ങിത്തിരിക്കുകയും ഒടുവിൽ ലക്ഷ്യത്തിലെത്തിച്ചേരുകയും ചെയ്യുന്നു. എങ്കിലും ഇവരുടെ സ്വപ്നം അല്ലെങ്കിൽ ആഗ്രഹം പൂർത്തിയാവുന്നത് തങ്ങളുടെ ആരാധനാമൂർത്തിയെ കേന്ദ്രകഥാപാത്രം ആക്കിക്കൊണ്ട് ഒരു സിനിമ എഴുതിയോ സംവിധാനം ചെയ്തോ കഴിയുമ്പോഴാണ്. ഇത്തരം പടങ്ങളെ നമ്മൾ "ഫാൻഗേൾ സിനിമകളെ"ന്ന് വിളിക്കുന്നു(നിർഭാഗ്യവശാൽ ഫാൻബോയ്‌ സിനിമകൾ ആണ് ഇന്ത്യയിൽ കൂടുതലായി സംഭവിക്കുന്നത്). &nbsp; &nbsp; സാക്ഷാത്കരിക്കപ്പെട്ട ഒരുപാട് ഫാൻബോയ്‌ പടങ്ങളിലൊന്നിൽ നായകനാവാൻ ഭാഗ്യം സിദ്ധിച്ച ഒരു സൂപ്പർസ്റ്റാറുണ്ട്. മറ്റൊരു സംവിധായകനും അതുവരെ പിടികൊടുക്കാതിരുന്ന ആ നടന്റെ ബാഹ്യസൗന്ദര്യത്തിന്റെ കാണാ-തലം പക്ഷേ ഒരു സംവിധായകന് വെളിപ്പെട്ടു കിട്ടി. അങ്ങനെയാ രഹസ്യനിധി നാട്കാണിക്കപ്പെട്ടു. പരസ്യപ്രദക്ഷിണം നടന്നു. അതിന് ആസ്വാദകലോകം മത്സരിച്ച് ദക്ഷിണയിട്ടു. ആ ഉത്സവത്തിന്റെ പേരായിരുന്നു "മാസ്റ്റർ". താളത്തുടിപ്പുകൾ നിയന്ത്രിച്ചവന്റെ പേര് ലോകേഷ് കനകരാജ് എന്നും. അവനിൽ സ്വയമർപ്പിച്ച് താരപ്പൊലിമ ചൊരിഞ്ഞ് മേളം തന്നെയായി മാറിയത് ദളപതി വിജയ്. മാസ്റ്ററിന്റെ ക്ലൈമാക്സിൽ നിന്ന് പറഞ്ഞു തുടങ്ങാം. അതുവരെയുള്ള സിനിമകളിൽ അണിഞ്ഞുപോന്നിരുന്ന, എന്നോ വിരസമായിത്തീർന്നിരുന്ന കോസ്റ്യൂമുകളെല്ലാം അഴിച്ച് വച്ചു അത്തവണ ദളപതി എത്തിയത് എഴുന്നു നിൽക്കുന്ന, ചീകാത്ത, നീളൻ തലമുടിയും സിനിമയുടെ കളർ ടോണിന് ചേരുന്ന വിധം കോണ്ട്രാസ്റ്റിങ്ങായ മഞ്ഞ ഷർട്ടും ഡെനിം ജീൻസും ഒരുകൈയ്യിൽ ലോകേഷിന്റേത് പോലത്തെ ഇടിവളയും മറുകൈയ്യിൽ കറുത്ത വാച്ചും കാലിൽ കറുത്ത ബൂട്ടും ധരിച്ച്..അങ്ങേയറ്റം സ്റ്റൈലിഷായി. അതിന് ശേഷം വരുന്ന ഫൈറ്റ് സീനിന്റെ മധ്യഭാഗത്ത് ലോകേഷ് കൈക്കൊള്ളുന്ന ഒരു തീരുമാനം..അത് അയാളാ സിനിമയിൽ കൈക്കൊണ്ട അനേകം തീരുമാനങ്ങളിൽ ഏറ്റവും വിപ്ലവകരമായ രണ്ടെണ്ണത്തിൽ പ്രധാനപ്പെട്ടതായിരുന്നു..അതായിരുന്നു വിജയ് യെ ഷർട്ട്ലെസ്സ് ആയി ദീർഘനേരത്തേക്ക് അവതരിപ്പിക്കാം എന്നത്..!! &nbsp; ![](https://cdn.boolokam.com/articles/2022/05/y5y55.jpg) പോസ്റ്റിന്റെ തുടക്കത്തിൽ പറഞ്ഞ സംവിധായകനിലെ ഫാൻബോയ്‌ മെന്റാലിറ്റി ഇവിടെയാണ് വർക് ചെയ്യുന്നത്. ലോകേഷ് തന്റെ നായകനെ വെറുതെ ഷർട്ടൂരി ഇടിക്കൂട്ടിലേക്ക് വിടുകയല്ല.. വിജയ്യുടെ ആകാരസൗഷ്ഠവം ഏറ്റവും ഭംഗിയായി പകർത്തുക കൂടിയാണ് അയാൾ ചെയ്തത്. മാറത്തെ രോമങ്ങൾ ചെത്തിയൊതുക്കി അല്പം ഓയിൽ ചെയ്ത ലോവർ ബാക്കുമായി ജെ. ഡി. എന്ന ദീർഘകായൻ വില്ലൻ ഭവാനിയെ വെല്ലുവിളിക്കുന്ന സീക്വൻസിനെ "സെക്സി" എന്ന് തന്നെ വിശേഷിപ്പിക്കാം. നാല്പത്തിയാറാം വയസ്സിലും ഇത്ര "ഹോട്ടാ"യി തന്റെ സൂപ്പർസ്റ്റാർ നിലകൊള്ളുമ്പോൾ ആ ഭംഗിയെ എന്തിന് ലോകത്തിന് മുൻപിൽ അവതരിപ്പിക്കാതെ ഇരിക്കണം എന്നാവും ലോകേഷ് ചിന്തിച്ചിട്ടുണ്ടാവുക. ലോകേഷ് എടുത്ത ഡയറക്ടേഴ്സ് കോളിൽ റിസ്കിയും റെവള്യൂഷണറിയും ആയ തീരുമാനം എന്ന് പറയാവുന്ന ഒരെണ്ണം സംഭവിക്കുന്നത് പക്ഷേ മാസ്റ്ററിന്റെ രണ്ടാം പകുതിയുടെ ആരംഭത്തിലാണ്.ആത്മപരിശോധനയ്ക്ക് ശേഷം ജെ ഡി തന്നെത്തന്നെ പുനർനിർമ്മിക്കുന്ന സമയം. അവിടെ ജെ.ഡി നവീകരിക്കുന്നത് തന്റെ അകം മാത്രമല്ല പുറവും കൂടിയാണ്. തന്നിലെ അലസതയെ വസ്ത്രധാരണത്തിലൂടെയും കൂടിയാണ് അയാൾ മാറ്റുന്നത്. വിജയ് യുടെ കഥാപാത്രം "നന്നാവുന്ന" സിനിമകൾ മുൻപും വന്നിട്ടുണ്ട്. പക്ഷേ മാസ്റ്ററിലേത് അടിമുടിയുള്ള നന്നാകലാണ്. &nbsp; ![](https://cdn.boolokam.com/articles/2022/05/y5y55y5uu.jpg) പോളിഷ് ചെയ്ത ഷൂവും ഇൻസേർട്ട് ചെയ്ത് മടക്കിവെച്ച ചുളിവുകൾ ഇല്ലാത്ത ഷർട്ടും ഷെയ്ഡ്സും ധരിച്ച് ഇറങ്ങിവരുന്ന സെൻഷ്വൽ ആയ നായകനെ വിജയ്യോളം മികവിൽ ആരും അവതരിപ്പിച്ചിട്ടില്ല എന്ന് തോന്നിപ്പോകും. ഹീ ഈസ് ഊസിങ് കരിസ്മ. പണ്ട് ഗില്ലി കണ്ട് ലോകേഷ് എണീറ്റ് നിന്ന് നൃത്തം ചവിട്ടുക മാത്രമല്ല കരയുക പോലും ചെയ്തിട്ടുണ്ടാകാം..അത്രയും അഗാധമായി തന്റെ പ്രിയതാരത്തെ സ്നേഹിച്ചത് കൊണ്ടാണ് അയാൾക്ക് "മാസ്റ്റർ" എഴുതാൻ കഴിയുന്നത്. അഭ്രത്തിൽ വിജയ് തെളിയുമ്പോഴൊക്കെയും നിങ്ങൾക്ക് "മാസ്റ്റർ" പോസ് ചെയ്യാം. സ്ക്രീൻഷോട്ട് എടുക്കാം. ആ ഫ്രെയിം വോൾപ്പേപ്പറും കവർ പിക്കും ആക്കാം. കാരണം അത്രയും സ്വാഗാണ്, ചൈതന്യമാണ് ഈ സിനിമയിൽ വിജയ്ക്കുള്ളത്. ഇനി "വാത്തി കമിങ്" എന്ന അഡ്രിനാലിൻ റഷിനെ പറ്റി പറയാൻ ആണെങ്കിൽ സ്ഥലം പോരാതെ വരും. പദ്മ തീയേറ്ററിലെ നീണ്ട് നിവർന്ന് കിടക്കുന്ന സ്ക്രീനിൽ വിജയ് വിടരുന്നത് കാണുന്നത് തന്നെ സ്വർഗ്ഗതുല്യമായ ഒരനുഭൂതിയായിരുന്നു. &nbsp; ![](https://cdn.boolokam.com/articles/2022/05/ryy54.jpg) അതിത്രയും വലിയ ഒരു ടെസ്റ്റോസ്റ്റിറോൺ സർജ് ആക്കിമാറ്റിയത് ലോകേഷിന്റെ വിരുത് തന്നെയാണ്. അതാണ്..അത് മാത്രമാണ് "വിക്രമി"ന് അക്ഷമയോടെ കാത്തിരിക്കാനുള്ള കാരണമായി മാറുന്നത്. കൂടാതെ ലോകേഷ് വിജയ് യേക്കാൾ കൂടുതലായി ഒരു കമൽ ആരാധകൻ ആണ് എന്ന അറിവും. അദ്ദേഹമാണ് ലോകേഷിനെ സിനിമയെടുക്കാൻ പ്രേരിപ്പിച്ചത്. അപ്പോൾ സ്വാഭാവികമായും കമലിനെ ഒരുക്കാനും അവതരിപ്പിക്കാനുമാവുമല്ലോ ലോകേഷിന് താല്പര്യം കൂടുതൽ. അതെത്രത്തോളം ഉണ്ടെന്ന് അറിയാൻ കാത്തിരിക്കാം. വിക്രമിനിനി 22 ദിവസം കൂടെ.!! [embed]https://youtu.be/Z4Vzjh6NHxY[/embed]