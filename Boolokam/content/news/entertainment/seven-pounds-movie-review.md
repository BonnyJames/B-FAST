---
author: Beaumaris
categories:
- Entertainment
comment_count: 0
date: 2023-10-14 05:47:18
draft: false
image: https://cdn.boolokam.com/articles/2023/10/wffffw.jpg
like_count: 57202
share_count: 10858
tags:
- Gabriele Muccino
- Rosario Dawson
- seven pounds movie
- will smith
- Woody Harrelson
title: ആക്ഷന് / കോമഡി റോളുകളില് നിന്നും തികച്ചും വ്യത്യസ്തനായ ഒരു വിൽ സ്മിത്തിനെയാണ്
  പ്രേക്ഷകർക്ക് ഈ ചിത്രത്തില് കാണാനാവുക
view_count: 1141485
---

**സെവന് പൗണ്ട്‌സ്** **Bimal Antony** കടലിന്റെ നിറമെന്താണ്?! വളരെ നിസ്സാരമായ ചോദ്യം അല്ലെ? പക്ഷെ ഈ ചോദ്യം ഒരു അന്ധനോടാണ് ചോദിക്കുന്നതെങ്കില് അയാള് എന്ത് ഉത്തരമായിരിക്കും നൽകുക? വിൽ സ്മിത്തിന്റെ സെവന് പൗണ്ടസ് എന്ന ആംഗലേയ ചലച്ചിത്രത്തിന്റെ ആരംഭ ഭാഗത്തുള്ള ഒരു രംഗമാണ് മുകളില് പരാമർശിച്ചത്. അന്ധനായ എസ്രാ എന്ന കോൾ സെന്റർ ജീവനക്കാരനെ ബെൻ തോമസ് എന്ന കേന്ദ്ര കഥാപാത്രം വിളിച്ചു ഹരാസ്സ് ചെയ്യുന്ന ഈ രംഗം ചിത്രം വൈകാരിക പ്രാധാന്യമായ വിഷയം ആണ് കൈകാര്യം ചെയ്യാന് പോകുന്നതെന്ന് പ്രേക്ഷകനോട് പറയാതെ പറയുന്നു. [caption id="attachment_425008" align="aligncenter" width="725"] Will Smith and Rosario Dawson star in Columbia Pictures' drama SEVEN POUNDS.[/caption] ആക്ഷന് / കോമഡി റോളുകളില് നിന്നും തികച്ചും വ്യത്യസ്തനായ ഒരു വിൽ സ്മിത്തിനെയാണ് പ്രേക്ഷകർക്ക് ഈ ചിത്രത്തില് കാണാനാവുക. പെർസ്യൂട്ട് ഓഫ് ഹാപ്പിനെസ്സ് എന്ന ചിത്രത്തില് നാം കണ്ടപോലെ വൈകാരിക രംഗങ്ങള് കൂടുതല് കൈകാര്യം ചെയ്യുന്ന മനോഹരമായ ഒരു ചലച്ചിത്രം. ആത്‌മ സങ്കര്ഷങ്ങളുടേതായ രംഗങ്ങള് വളരെ തന്മയത്ത്വത്തോടെ തന്നെ അവതരിപ്പിച്ചിരിക്കുന്നു. [caption id="attachment_425009" align="aligncenter" width="725"]![](https://cdn.boolokam.com/articles/2023/10/wffffw.jpg) Rosario Dawson and Will Smith star in Columbia Pictures' drama SEVEN POUNDS.[/caption] ഒരു ചലച്ചിത്രത്തിന്റെ ഏറ്റവും പ്രധാനപ്പെട്ടത് അതിന്റെ കഥ അഥവാ ആ കഥയിലൂടെ അവതരിപ്പിക്കുന്ന പ്രമേയം ആണെന്നത് തന്നെയാണ് എന്റെയും അഭിപ്രായം, പക്ഷേ അത് മാത്രം അടിസ്ഥാനമാക്കി ഒരു ചലച്ചിത്രത്തിനെ വിലയിരുത്തുവാന് പാടില്ല. കഥ എങ്ങനെ പറയുന്നു എന്നും, ഓരോ അഭിനേതാവും കഥയിലെ തന്റെ കഥാപാത്രവുമായി എത്ര മാത്രം താതാത്മ്യം പ്രാപിക്കുന്നു എന്നും, ഓരോ സീനുകളുമായി കഥാപാത്രങ്ങളും, വസ്തുക്കളും, പശ്ചാത്തലവും എത്രമാത്രം ചേർന്ന് പോവുന്നു എന്നും, ക്യാമറായുടെ ആംഗിളുകള്, പശ്ചാത്തല സംഗീതം, എഡിറ്റിങ് തുടങ്ങിയ കാര്യങ്ങളും കൂടി ഉൾപ്പെടുത്തി വേണം ഒരു സിനിമയെ വിലയിരുത്തേണ്ടത് എന്നാണു എന്റെ ഒരു കാഴ്ചപ്പാട്. മൊബൈല് ഫോണില് സംസാരിച്ചുകൊണ്ടുള്ള ഡ്രൈവിങ്ങിനിടെ ഉണ്ടായ അപകടത്തില് തന്റെ ഭാര്യ ഉൾപ്പെടെ ഏഴു പേര് മരിക്കാന് കാരണക്കാരനായി എന്നതിനെത്തുടർന്നു തന്റെ സ്വത്തും, അവയവങ്ങളും, അവസാനം തന്റെ ജീവന് തന്നെയും നൽകി ഏഴു പേർക്ക് പുതുജീവന് നൽകുന്നു എന്നതാണ് കഥാ തന്തു. വളരെ മനോഹരമായി തന്നെ ഇത് അവതരിപ്പിച്ചിരിക്കുന്നു.വെറുതെ ഏഴു പേർക്ക് തന്റെ അവയവങ്ങള് ദാനം ചെയ്യുകയായിരുന്നില്ല ചെയ്തത് മറിച്ചു, അതിനു അർഹരായവരെ കണ്ട് പിടിച്ചു അത്തരത്തിലുള്ള ഒരു ദാനം അർഹിക്കുന്നവരാണോ അവര് എന്ന് അവരെ നിരീക്ഷിച്ചു പഠിച്ചാണ് ആളുകളെ കണ്ടെത്തിയത്. അത്തരത്തില് തിരഞ്ഞെടുത്ത ഒരാളെ പരീക്ഷിക്കുന്ന രംഗമായിരുന്നു ആരംഭത്തില് സൂചിപ്പിച്ചതു. ![](https://cdn.boolokam.com/articles/2023/10/wffwwww.jpg)തന്റെ സഹോദരന്റെ ഔദ്യോഗിക പദവി അനധികൃതമായി ഉപയോഗിച്ചാണ് ഇത്തരത്തിൽ യോഗ്യരായ ആളുകളെ കണ്ടെത്താൻ വേണ്ടി നായകൻ ശ്രമിക്കുന്നത്. പ്രസ്തുത സഹോദരനും നായകൻ അവയവദാനം ചെയ്തിട്ടുണ്ട് എന്നുള്ളത് അവർ തമ്മിലുള്ള വൈകാരികത കൂടുതൽ ആഴമേറിയതാക്കുന്നു. അർഹരായ വ്യക്തികളെ കണ്ടുപിടിക്കുന്നതിന് താൻ അവയവം ദാനം ഒരു വ്യക്തിയുടെ സഹായവും തേടുന്നുണ്ട്. ![](https://cdn.boolokam.com/articles/2023/10/wffwfwwfwfwf.webp)തന്റെ ഹൃദയം ദാനം ചെയ്യുവാൻ വേണ്ടി നായകൻ കണ്ടെത്തുന്നത് ഒരു സ്ത്രീയേയാണ്. അവരുമായി പരിചയപ്പെടുന്നതും അവരെക്കുറിച്ച് പഠിക്കുവാൻ വേണ്ടി നടത്തുന്ന ശ്രമങ്ങളും, പിന്നീട് അവർ തമ്മിൽ ഉണ്ടാകുന്ന പ്രണയവും സിനിമയെ കൂടുതൽ വൈകാരിക തലങ്ങളിലേക്ക് എത്തിക്കുന്നു. നിങ്ങൾ ഒരാളെ സ്നേഹിക്കുകയും, എന്നാൽ ആ സ്നേഹിക്കുന്ന വ്യക്തിയുടെ ജീവൻ നിലനിർത്താൻ വേണ്ടി സ്വന്തം ജീവൻ ബലി കഴിക്കേണ്ടി വരുന്ന ഒരു അവസ്ഥ നിങ്ങൾ ഒന്ന് ചിന്തിച്ചു നോക്കൂ... ഇത്തരം മാനസിക സംഘർഷങ്ങൾ വളരെ മനോഹരമായി തന്നെ വിൽ സ്മിത്ത് അവതരിപ്പിച്ചിരിക്കുന്നു. തന്റെ വീടും വാഹനവും ഗാർഹിക പീഡനത്തിന് ഇരയായ ഒരു അമ്മയ്ക്കും മക്കൾക്കും നൽകുന്നു. ഇവരും, ആദ്യത്തെ അന്ധനായ വ്യക്തിയും, ഹൃദയത്തിന് തകരാറുള്ള നായികയും, ആണ് കൂടുതലും സ്ക്രീൻ ടൈം എടുക്കുന്നത്. https://youtu.be/zdMpeO5G4OQ അവസാന നാളുകൾ താമസിക്കുവാൻ വേണ്ടി ഒരു ലോഡ്ജിൽ മുറി എടുക്കുന്നു. തന്റെ മരണശേഷമുള്ള കാര്യങ്ങൾ ചെയ്യുവാനുള്ള ദൗത്യം ആത്മമിത്രത്തിനെ ആണ് നായകൻ ഏൽപ്പിക്കുന്നത്. വളരെ കുറച്ചു സമയം മാത്രമേ ഉള്ളൂ എങ്കിൽ കൂടി അവരുടെ സൗഹൃദത്തിന്റെ ആഴവും നന്നായി പ്രതിഫലിച്ചിരുന്നു. എല്ലാ കാര്യങ്ങളും സുഹൃത്തിനെ ഏൽപ്പിച്ച ശേഷം താൻ അവയവദാനം ചെയ്ത എല്ലാവർക്കും എഴുത്തുകൾ എഴുതി വച്ചതിനു ശേഷം താൻ വളർത്തിക്കൊണ്ടിരുന്ന ജെല്ലിഫിഷിനെക്കൊണ്ട് വിഷം കുത്തിവെച്ച് നായകൻ ആത്മഹത്യ ചെയ്യുന്നു.നായകന്റെ കണ്ണുകൾ സ്വീകരിച്ച വ്യക്തിയും ഹൃദയം സ്വീകരിച്ച നായികയും തമ്മിൽ ഒരു പരിപാടിക്കിടയിൽ കണ്ടുമുട്ടുന്നതോടുകൂടി സിനിമ അവസാനിക്കുന്നു.