---
author: Beaumaris
categories:
- Entertainment
comment_count: 0
date: 2024-01-30 05:31:44
draft: false
image: https://cdn.boolokam.com/articles/2024/01/wwffffff-1.jpg
like_count: 59005
share_count: 13665
tags:
- malaikottai vaaliban
- mohanlal
title: '"സ്ത്രീവിരുദ്ധമായ ഭാഷയിൽ പറഞ്ഞാൽ "അനിയത്തിയെ കാണിച്ചു ചേട്ടത്തിയെ കെട്ടിക്കുന്ന
  പരിപാടി"യായിരുന്നു വാലിബന്റെ അണിയറക്കാർ നടത്തിയത്" - ഫേസ്ബുക്ക്  പോസ്റ്റ്'
view_count: 1123646
---

**Riyas Pulikkal** ഒരുപാട് ഔട്ട് ഓഫ് ദി വേൾഡ് ലൈക്ക് റിവ്യൂസ് വരുന്നതുകൊണ്ടാണ് ലിജോ & മലൈക്കോട്ടൈ വാലിബൻ ഫാൻസ്‌ ഇത്രയധികം വിമർശിക്കപ്പെടുന്നത് എന്നെനിക്ക് തോന്നുന്നില്ല. ഒരു സിനിമ ഇഷ്ടപ്പെടുന്നതും ഇഷ്ടപ്പെടാത്തതും വ്യക്തിപരമായ ചോയ്സ് തന്നെയാണ്. എല്ലാവരുടെയും ആസ്വാദനതലം ഒന്നായിക്കോളണം എന്നുമില്ല. എന്നാൽ ചിലരുടേത് ഒക്കെ വളരെയധികം സാമ്യം കാണും. അതുകൊണ്ടാണ് ചിലർ ചില റിവ്യൂവേഴ്‌സ് പറയുന്നത് കണക്കിലെടുക്കുന്നതും അവരെ അന്ധമായി ഫോളോ ചെയ്യുന്നതും. എന്നെങ്കിലും ഒരിക്കൽ അവർ ഒരു സിനിമയെക്കുറിച്ച് മനസ്സിൽ വിചാരിച്ച ഒരു റിവ്യൂ അതേപോലെ ഈ റിവ്യൂവർ പറഞ്ഞുകാണും. ഇനി ഞാൻ മനസ്സിലാക്കിയത് പറയാം. പലരെയും പോലെ തന്നെ എനിക്കും വാലിബൻ എന്ന സിനിമ ഇഷ്ടപ്പെട്ടില്ല. ഒരു ഇഷ്ടപ്പെടുന്നതും ഇഷ്ടപ്പെടാത്തതും വ്യക്തിപരമായ സ്വാതന്ത്ര്യമാണ്. അതിന് എനിക്ക് എന്റേതായ കാരണങ്ങൾ ഉണ്ടാകും. എന്റെ കാരണങ്ങൾ ഞാൻ വള്ളിപുള്ളി തെറ്റാതെ പറഞ്ഞിരുന്നു എന്നാണ് എന്റെ ഓർമ്മ. എന്നാൽ, വാലിബൻ ഇഷ്ടപ്പെട്ട ചിലർ സിനിമ ഇഷ്ടപ്പെടാത്തവർ മുഴുവൻ സിനിമയെക്കുറിച്ച് അറിയാത്തവരാണ്, സ്ലോ പേസ്ഡ് ആയത് സഹിക്കാൻ കഴിയാത്തവരാണ്, മഹത്തായ സൃഷ്ടിയെ മനസ്സിലാക്കാൻ കഴിയാത്തവരാണ്, മണ്ടന്മാരാണ്, ആനയാണ് ചേനയാണ് പ്രേക്ഷകർക്കാണ് പ്രശ്നം, സിനിമയ്ക്കല്ല എന്ന തരത്തിലുള്ള ആക്ഷേപങ്ങൾ ചൊരിയാൻ തുടങ്ങി. സിനിമയുടെ പ്രൊഡ്യൂസർ ഷിബു ബേബി ജോൺ തന്നെ പറഞ്ഞത് മമ്മൂട്ടിയുടെ എക്സ്പെരിമെന്റൽ സിനിമയ്ക്ക് കിട്ടുന്ന സ്വീകാര്യത മോഹൻലാലിന്റെ എക്സ്പെരിമെന്റൽ സിനിമയ്ക്ക് കിട്ടുന്നില്ല എന്നാണ്. അവിടെ തന്നെയാണ് പ്രശ്നം. ![](https://cdn.boolokam.com/articles/2024/01/wwffffff-1.jpg)വാലിബൻ അല്ലാതെ മോഹൻലാലിന്റെ എത്ര എക്സ്പെരിമെന്റൽ സിനിമയാണ് സ്വീകരിക്കാതെ പോയിട്ടുള്ളത്? അങ്ങനെയെങ്കിൽ 2005ലെ സൂപ്പർഹിറ്റ് ചിത്രവും മോഹൻലാലിന്റെ കരിയറിലെ മികച്ച വേഷങ്ങളിൽ ഒന്നുമായി എണ്ണപ്പെടുന്ന ബ്ലെസ്സിയുടെ തന്മാത്ര ബോക്സ്ഓഫീസിൽ മൂക്കുംകുത്തി വീഴേണ്ടത് ആയിരുന്നില്ലേ? വാലിബന് കൃത്യമായും സംഭവിച്ചത് അതിന്റെ പ്രൊമോഷനിലെ വീഴ്ച്ചയാണ്. വാലിബൻ എന്ന സിനിമ എന്താണ്, എങ്ങനെയുള്ള ജോണറാണ് എന്ന് പ്രേക്ഷകർക്ക് മനസ്സിലാക്കിക്കൊടുക്കാൻ ശ്രമിക്കാതെ ഒരു പക്കാ കമെഴ്ഷ്യൽ സിനിമയായിരിക്കും എന്ന തരത്തിലുള്ളതായിരുന്നു വാലിബന്റെ പ്രൊമോഷൻ. സിനിമയുടെ അസിസ്റ്റന്റ് ഡയരക്ടറായ ടിനു പാപ്പച്ചൻ തന്നെ ഇന്റർവ്യൂകളിൽ വന്ന് പറഞ്ഞത് എന്തൊക്കെയായിരുന്നു എന്നതൊക്കെ നമ്മൾ കേട്ടതാണ്. ![](https://cdn.boolokam.com/articles/2024/01/2rr2r2-1.webp)മമ്മൂട്ടിയുടെ സ്ലോ പേസ്ഡ് ചിത്രങ്ങളായ പുഴു, റോഷാക്ക്, നൻപകൽ നേരത്ത് മയക്കം, കാതൽ തുടങ്ങിയവയ്ക്ക് ലഭിച്ച സ്വീകാര്യത കൂടി ചിലരെ അലോസരപ്പെടുത്തുന്നുണ്ട്. പക്ഷേ, എന്തുകൊണ്ടാണ് അവയ്ക്ക് സ്വീകാര്യത ലഭിച്ചത് എന്നകാര്യം മാത്രം അവർ അന്വേഷിക്കുന്നില്ല. അവയുടെ പ്രൊമോഷനിൽ കൃത്യമായും ഏത് തരത്തിലുള്ള സിനിമയാണ് പ്രേക്ഷകരിലേക്ക് എത്തിക്കാൻ പോകുന്നത് എന്ന് അറിയിക്കാൻ അതിന്റെ അണിയറ പ്രവർത്തകർ ശ്രമിച്ചിരുന്നു എന്ന കാര്യം. അടുത്ത് വരാനിരിക്കുന്ന ഭ്രമയുഗം എന്ന രാഹുൽ സദാശിവൻ സിനിമയുടെയും റിസൾട്ട്‌ മറ്റൊന്നായിരിക്കില്ല. പക്ഷേ, വാലിബന്റെ കാര്യത്തിലേക്ക് വരുമ്പോൾ അതില്ലാം കീഴ്മേൽ മറിഞ്ഞിട്ടുണ്ട്. നൂറ് കണക്കിന് ഫാൻസ്‌ ഷോകളാണ് ഒരു എക്സ്പെരിമെന്റൽ സിനിമയായ വാലിബന് സംഭവിച്ചത്. തികച്ചും സ്ത്രീവിരുദ്ധമായ ഭാഷയിൽ പറഞ്ഞാൽ "അനിയത്തിയെ കാണിച്ചു ചേട്ടത്തിയെ കെട്ടിക്കുന്ന പരിപാടി"യായിരുന്നു വാലിബന്റെ അണിയറക്കാർ നടത്തിയത്. പ്രേക്ഷകർക്ക് നിലവാരമില്ലാതെ പോയതാണ് സിനിമ പരാജയപ്പെടാൻ കാരണമെന്ന് ഒറ്റവാക്കിലങ്ങു പറഞ്ഞു സിനിമയുടെ പരാജയ ചുമതല മുഴുവൻ പ്രേക്ഷകരിൽ ചുമത്തി സിനിമയിലെ പാളിച്ചകൾ മുഴുവൻ മറയ്ക്കാനായിരുന്നു പിന്നീടുള്ള ശ്രമം. ![](https://cdn.boolokam.com/articles/2024/01/qddqdqdqqddq.webp)മലൈക്കോട്ടൈ വാലിബൻ എന്ന സിനിമ ഇഷ്ടപ്പെട്ടു എന്ന് പറഞ്ഞവർ തന്നെ എന്നോട് അതുപറയുമ്പോൾ അതിലൊരു "പക്ഷേ" ഉണ്ടായിരുന്നു. തിരക്കഥയിലെ കെട്ടുറപ്പില്ലായ്മ, ചിലയിടങ്ങളിലെ ഓവർ ഡ്രമാറ്റിക്ക് ആയിട്ടുള്ള അഭിനയം, കഥാപാത്രങ്ങൾക്ക് പ്രേക്ഷകരുമായി ഇമോഷണൽ കണക്ഷൻ ഉണ്ടാക്കാൻ കഴിയാതെ പോകുന്നു എന്നതൊക്കെ അവർ സമ്മതിച്ചുകൊണ്ട് തന്നെ അവർ പറയുന്നു; എങ്കിലും പക്ഷേ, സിനിമ മൊത്തത്തിൽ ഞങ്ങൾക്ക് ഇഷ്ടപ്പെട്ടു. അവരുടെ ഇഷ്ടപ്പെടാനുള്ള സ്വാതന്ത്ര്യത്തെ മാനിക്കുന്നു. പക്ഷേ, എന്തുകൊണ്ടാണ് സിനിമ ഇഷ്ടപ്പെടാത്തിരിക്കാനുള്ള പ്രേക്ഷകരുടെ സ്വാതന്ത്ര്യത്തെ മാനിക്കാൻ ചിലർക്ക് കഴിയാതെ പോകുന്നത്? ![](https://cdn.boolokam.com/articles/2024/01/wffffwww.jpg)എന്തിനാണ് അവരുടെ ആസ്വാദന നിലവാരം അളക്കാൻ നിങ്ങൾ ശ്രമിക്കുന്നത്? തർകോവ്സ്കിയുടെയും പിയറി പൗലോനിയുടെയും സ്റ്റാൻലി കുബ്രിക്കിന്റെയും മാർട്ടിൻ സ്കോഴ്സീസെയുടേയുമൊക്കെ വളരെ ഇഴഞ്ഞുനീങ്ങുന്ന പല ക്ലാസ്സിക് സൃഷ്ടികളും ക്വന്റിൻ ടാരന്റിനോയുടെയും ഡേവിഡ് ഫിഞ്ചറിന്റെയും ഡാമിയൻ ഷാസെല്ലേയുടെയും ടെറൻസ് മാലിക്കിന്റെയുമൊക്കെ അതിധ്രുത വേഗതയിൽ സഞ്ചരിക്കുന്ന സിനിമകളെപ്പോലെ തന്നെ ആസ്വദിക്കാൻ കഴിഞ്ഞിരുന്നവരെയാണ് സ്ലോ പേസ്ഡ് ആസ്വദിക്കാനുള്ള നിലവാരമില്ലാത്തവർ എന്ന് നിങ്ങൾ ഇഷ്ടപ്പെട്ട ഒരു സിനിമ ഇഷ്ടപ്പെടാത്തതിന്റെ പേരിൽ അപമാനിക്കാൻ ശ്രമിച്ചുകൊണ്ടിരിക്കുന്നത്. Give Respect & Take Respect എന്നാണല്ലോ. So, Grow Up & Move On..!! ![](https://cdn.boolokam.com/articles/2024/01/svvvvv.jpg) **