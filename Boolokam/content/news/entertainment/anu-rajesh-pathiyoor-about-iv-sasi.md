---
author: Beaumaris
categories:
- Entertainment
comment_count: 0
date: 2022-10-24 15:26:46
draft: false
image: ''
like_count: 106697
share_count: 49336
tags:
- Anu Rajesh Pathiyoor
- IV SASI
title: നിങ്ങൾ ശ്രദ്ധിച്ചിട്ടുണ്ടോ, മറ്റാർക്കും സാധിക്കാത്ത, ഐ.വി ശശിയുടെ നേട്ടങ്ങൾ
  ?
view_count: 1867649
---

#### **Anu Rajesh Pathiyoor**

നിങ്ങൾ ശ്രദ്ധിച്ചിട്ടുണ്ടോ ? തിരക്കഥകളുടെ തമ്പുരാക്കന്മാരായ പത്മരാജൻ സാറിൻ്റെയും , എം ടി സാറിൻ്റെയും തിരക്കഥകൾ സംവിധാനം ചെയ്ത ഒരേയൊരു സംവിധായകനേ മലയാളത്തിലുള്ളു . നിങ്ങൾ ശ്രദ്ധിച്ചിട്ടുണ്ടോ ? അടൂർ ഗോപാലകൃഷ്ണൻ മുതൽ K S ഗോപാലകൃഷ്ണൻ വരെയുള്ളവർക്ക് ക്യത്യമായ ഒരു ' ജോണർ ' ഉണ്ടായിരുന്നു .പക്ഷേ പല ജോണറുകളിലും ഉള്ള സിനിമകൾ സംവിധാനം ചെയ്ത ഒരേ ഒരാളേ ഉള്ളു മലയാളത്തിൽ . ആൾക്കൂട്ടത്തിൽ തനിയെ , ആരൂഢം , അക്ഷരങ്ങൾ , അനുബന്ധം , ത്യഷ്ണ , ഉയരങ്ങളിൽ , കരിമ്പിൻ പൂവിന്നക്കരെ , കാണാമറയത്ത്, രംഗം ..... തുടങ്ങിയ സിനിമകൾ സംവിധാനം ചെയ്ത ആളാണ് അങ്ങാടി , വാർത്ത , ആവനാഴി , ഇതാ ഇവിടെ വരെ , ഈറ്റ , അതിരാത്രം , ഇൻസ്പെക്ടർ ബൽറാം , 1921 , മൃഗയ , ദേവാസുരം .... തുടങ്ങിയ ചിത്രങ്ങൾ സംവിധാനം ചെയ്തത് . നിങ്ങൾ ശ്രദ്ധിച്ചിട്ടുണ്ടോ ? പത്മരാജൻ സാറിനേയും , എം ടി സാറിനേയും മാറ്റി നിർത്തിയാലും ബാക്കിയുള്ള പ്രധാനപ്പെട്ട തിരക്കഥാകൃത്തുക്കളായ ലോഹിതദാസ് , ജോൺപോൾ , രഞ്ജിത് , കലൂർ ഡെന്നിസ് ..... എന്നിങ്ങനെ എല്ലാവരുടേയും തിരക്കഥകളിൽ ഹിറ്റ് സിനിമകൾ ചെയ്ത ഒരേയൊരു സംവിധായനേ മലയാളത്തിലുള്ളു . നിങ്ങൾ ശ്രദ്ധിച്ചിട്ടുണ്ടോ ? എണ്ണത്തിൽ ഏറ്റവും കൂടുതൽ സിനിമ ചെയ്തവരിൽ രണ്ടാം സ്ഥാനം ( ഒന്നാം സ്ഥാനം ശശികുമാർ സാറിന് ) ആണേലും എണ്ണത്തിൽ ഏറ്റവും കൂടുതൽ ഹിറ്റ് സിനിമകൾ മലയാളത്തിൽ ചെയ്തത് ഈ സംവിധായകനാണ് . നിങ്ങൾ ശ്രദ്ധിച്ചിട്ടുണ്ടോ ? ഹിന്ദിയിൽ ആദ്യമായി ഹിറ്റ് സിനിമ ചെയ്ത തെക്കേ ഇന്ത്യൻ സംവിധായകനും ഇദ്ദേഹമാണ് ( Patita - 1980 ) രണ്ട് പേരേയും , രണ്ടായിരം പേരേയും ഒരേ കയ്യൊതുക്കത്തോടെ ഫ്രെയിമിൽ ഒതുക്കി നിർത്തിയിരുന്ന പ്രതിഭാധനനായിരുന്ന ആ സംവിധായകന് വിശേഷണങ്ങൾ ഇനിയുമേറെയുണ്ട് , ആ സംവിധായകനാണ് ഇരുപ്പം വീട്ടിൽ ശശി എന്ന I V ശശി .വേർപാടിൻ്റെ അഞ്ചാം വർഷം ..പ്രണാമം. **