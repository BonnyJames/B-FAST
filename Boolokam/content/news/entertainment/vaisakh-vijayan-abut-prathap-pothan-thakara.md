---
author: Beaumaris
categories:
- Entertainment
comment_count: 0
date: 2022-07-15 10:59:37
draft: false
image: https://cdn.boolokam.com/articles/2022/07/QDQDQ1E.png
like_count: 94585
share_count: 45971
tags:
- prathap pothan
- thakara movie
title: ഒരിക്കലും മലയാളിക്ക് മറക്കാനാവാത്ത വിധം തകരയെ പരിചയപ്പെടുത്തിയ ആ അതുല്യ പ്രതിഭ
view_count: 1548707
---

**Vaisakh Vijayan** പത്മരാജനിലൂടെ മലയാള സിനിമയിലേക്ക് പിറന്നുവീണ 'തകര 'എന്ന കഥാപാത്രത്തെ ജീവനോടെ കാണുന്നത് മുതുകുളത്ത് പപ്പേട്ടന്റെ തറവാട് വീട്ടിൽ അദ്ദേഹത്തിൻറെ എല്ലാവർഷവും പതിവായി നടത്തിവരുന്ന അനുസ്മരണ യോഗത്തിലാണ്. അദ്ദേഹം വളർത്തി വലുതാക്കി സിനിമ ലോകത്തിന് കരുത്തേകിയ ഒട്ടുമിക്ക കലാകാരന്മാരും അന്നേദിവസം അവിടെ എത്താറുണ്ട്. അവരിൽ ഒരാളായി മരിക്കുന്നവരെ തകര എന്ന വിളിപ്പേരുള്ള പപ്പേട്ടന്റെ നാട്ടിലെ ജീവിച്ചിരിക്കുന്ന ആ മനുഷ്യനും. ആരും പറഞ്ഞു തരാതെ തന്നെ എനിക്ക് തകരേ മനസ്സിലായി.. തകരയുടെ നടപ്പ്, നോട്ടം അത് എന്താണോ അതുതന്നെയാണ് പപ്പേട്ടൻ പ്രതാപ് പോത്തനിലൂടെ ഉണർത്തിയത്.. സംവിധായകൻറെ കലാവിരുന്ന് എന്ന് വിശേഷിപ്പിക്കുമ്പോഴും , ഒരു മനുഷ്യനെ അവന്റെ തനി ചാരുതയോടെ പ്രതാപ് പോത്തൻ എങ്ങനെ വിടർത്തിയെടുത്തു എന്ന് ഞാൻ അത്ഭുതപ്പെട്ടു.. മലയാള സിനിമ എത്രത്തോളം ഈ നടനെ ശിരസ്സിൽ ഉയർത്തി എന്നെനിക്കറിയില്ല..! മുതുകുളത്ത് ഇന്ന് ആ തകരയില്ല.. ഒരിക്കലും മലയാളിക്ക് മറക്കാനാവാത്ത വിധം തകരയെ പരിചയപ്പെടുത്തിയ ആ അതുല്യ പ്രതിഭയും. പ്രണാമം പ്രതാപ് പോത്തൻ . ![](https://cdn.boolokam.com/articles/2022/07/QDQDQ1E.png) **