---
author: Beaumaris
categories:
- Entertainment
comment_count: 0
date: 2023-07-18 06:55:09
draft: false
image: https://cdn.boolokam.com/articles/2023/07/wwe-1.jpg
like_count: 57322
share_count: 17643
tags:
- dhyan sreenivasan
- jailer movie
- rajanikanth
title: ജയിലറിന്‍റെ കേരള റിലീസില്‍ പ്രതിസന്ധി
view_count: 758068
---

**ജയിലറിന്‍റെ കേരള റിലീസില്‍ പ്രതിസന്ധി** ഇതേ ദിവസം തന്നെ ജയിലര്‍ എന്ന പേരില്‍ ഒരു മലയാളം സിനിമയും റിലീസ് ചെയ്യുന്നത് ഏറെ പ്രതിസന്ധി സൃഷ്ട്ടിച്ചിരിക്കുകയാണ്. ധ്യാന്‍ ശ്രീനിവാസന്‍ നായകനാകുന്ന ജയിലര്‍ സംവിധാനം ചെയ്യുന്നത് സക്കീര്‍ മഠത്തില്‍ ആണ്.ജയിലർ എന്ന പേര്‌ താനാണ്‌ ആദ്യം രജിസ്‌റ്റർ ചെയ്‌തതെന്ന്‌ തമിഴ്‌ സിനിമാപ്രവർത്തകരെ വക്കീൽനോട്ടീസ്‌ മുഖാന്തിരം സക്കീര്‍ അറിയിച്ചിരുന്നു. എന്നിട്ടും തമിഴ് സിനിമയുടെ സംവിധായകനും നിര്‍മ്മാതാക്കളും പേര് മാറ്റാന്‍ തയ്യാര്‍ അല്ലെന്നാണ് അറിയാന്‍ കഴിയുന്നത്.കേരള ഫിലിം ചേംബർ ഓഫ് കൊമേഴ്സിൽ 2021 ആഗസ്‌ത്‌ 13ന്‌ രജിസ്റ്റർ ചെയ്‌ത്‌ നടപടിക്രമങ്ങളെല്ലാം പൂർത്തിയാക്കുകയും ചെയ്‌തിരുന്നു. അതിന് ശേഷം ഒരു വര്‍ഷം കഴിഞ്ഞാണ് രജനി ചിത്രത്തിന്‍റെ പേര് രജിസ്റ്റര്‍ ചെയ്തിരിക്കുന്നത്. മനോജ്‌ കെ ജയൻ, ഉണ്ണിരാജ, ബിനു അടിമാലി തുടങ്ങിയവര്‍ പ്രധാന കഥാപാത്രങ്ങളാകുന്ന ചിത്രത്തിന്‍റെ നിര്‍മ്മാണ ചിലവ് 5 കോടി രൂപയാണ്. [](https://cdn.boolokam.com/articles/2023/07/fff.jpg)രജനീകാന്തിന്‍റെ ആരാധകര്‍ ഏറെ പ്രതീക്ഷയോടെ കാത്തിരിക്കുന്ന ചിത്രമാണ് ജയിലര്‍. ചിത്രം ആഗസ്റ്റ് 10 നാണ് തീയേറ്ററുകളില്‍ എത്തുന്നത്. ഇതിനോടകം പുറത്തിറങ്ങിയ ചിത്രത്തിലെ ‘വാ നു കാവാലയ്യ’ എന്ന ഗാനം സോഷ്യല്‍ മീഡിയയില്‍ തരംഗമായിക്കഴിഞ്ഞു. ദേശീയ തലത്തില്‍ തന്നെ ഇന്‍സ്റ്റാ റീല്‍സിലൂടെ പാട്ടിന്റെ ചുവടുകള്‍ വയറലാണ്. രജനിയുടെ 169ആം ചിത്രം കൂടിയാണ് ജയിലർ. മുത്തുവേല്‍ പാണ്ഡ്യന്‍ എന്ന ജയിലറുടെ വേഷത്തിലാണ് രജനി എത്തുന്നത്. [![](https://cdn.boolokam.com/articles/2023/07/wwe-1.jpg)](https://cdn.boolokam.com/articles/2023/07/wwe-1.jpg)തമന്നയാണ് ചിത്രത്തിൽ നായികയായി എത്തുന്നത്. നെൽസൻ ദിലീപ്‌കുമാർ സംവിധാനം ചെയ്യുന്ന ജയിലർ സൗത്ത് ഇന്ത്യയിലെ പ്രധാന നായകന്മാരും താരങ്ങളും ചിത്രത്തിൽ പ്രധാന കഥാപാത്രങ്ങളായി എത്തുന്നുണ്ട്. ദളപതി വിജയ് നായകനായെത്തിയ ബീസ്റ്റ് എന്ന ചിത്രത്തിന് ശേഷം നെൽസൻ സംവിധാനം ചെയ്യുന്ന ചിത്രം കൂടിയാണ് ജയിലർ. അനിരുദ്ധ് ചിത്രത്തിന്റെ സംഗീത സംവിധാനം നിർവഹിക്കുന്നു.