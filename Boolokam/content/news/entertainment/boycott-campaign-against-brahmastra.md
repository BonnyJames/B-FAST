---
author: Beaumaris
categories:
- Entertainment
comment_count: 0
date: 2022-08-28 13:42:26
draft: false
image: ''
like_count: 71753
share_count: 41071
tags:
- bollywood
- boycott campaign
- BRAHMĀSTRA
- ranbir kapoor
title: ബീഫ് ഇഷ്ടമെന്ന് പറഞ്ഞു, രൺബീർ കപൂറിന്റെ ബ്രഹ്മാസ്ത്രയ്‌ക്കെതിരെ ബഹിഷ്കരണാഹ്വാനം
view_count: 1400284
---

ബോയ്‌കോട്ട് കാമ്പയിനുകൾ കാരണം ഇൻഡസ്ട്രി അടച്ചുപൂട്ടേണ്ടിവരുമോ എന്ന ഗതികേടിലാണ് ബോളിവുഡ്. ഒടുവിലിറങ്ങിയ ആമിർ ഖാൻ ചിത്രവും അക്ഷയ് കുമാർ ചിത്രവും ബഹിഷ്‌കരണ ഭീഷണി നേരിട്ടിരുന്നു. രണ്ടു സിനിമകളും ബോക്സ്ഓഫീസിൽ പരാജയവുമായി. ഇപ്പോൾ ബഹിഷ്കരണ പ്രശ്നം ബാധിക്കുന്നത് രൺബീർ കപൂർ നായകനായ 'ബ്രഹ്മാസ്‌ത്ര'യെയാണ്. ഇഷ്ടഭക്ഷണത്തെ കുറിച്ചുള്ള തുറന്നുപറച്ചിൽ ആണ് രൺബീറിനു പാരയായത് . അതും പതിനൊന്നു വര്ഷം പഴക്കമുള്ള വീഡിയോ കുത്തിപ്പൊക്കിക്കൊണ്ട് . 11 വർഷങ്ങൾക്ക് മുമ്പ് 'റോക്ക്സ്റ്റാർ' എന്ന ചിത്രത്തിന്റെ പ്രചാരണത്തിന്റെ ഭാ​ഗമായി നടത്തിയ ഇന്റർവ്യൂ ആണിത്.ഇഷ്ടഭക്ഷണങ്ങൾ എന്തെല്ലാമാണെന്ന അവതാരകന്റെ ചോദ്യത്തിന് റെഡ് മീറ്റ് വളരെ ഇഷ്ടമാണെന്നും ബീഫിന്റെ ആരാധകനാണ് താനെന്നും രൺബീർ പറയുന്നുണ്ട്. ബ്രഹ്മാസ്ത്രയിലെ ശിവ യഥാർത്ഥ ജീവിതത്തിൽ ഇങ്ങനെയാണെന്ന് ചിലർ പറയുന്നു. ബോയ്കോട്ട് ബ്രഹ്മാസ്ത്ര' എന്ന ഹാഷ് ടാഗോടെയാണ് കാമ്പയിൻ . 

> Shiva of [#Brahmastra](https://twitter.com/hashtag/Brahmastra?src=hash&ref_src=twsrc%5Etfw) in real life.[#BoycottBrahmastra](https://twitter.com/hashtag/BoycottBrahmastra?src=hash&ref_src=twsrc%5Etfw) [pic.twitter.com/JR1w6zzav7](https://t.co/JR1w6zzav7)
> 
> — Kreately.in (@KreatelyMedia) [August 28, 2022](https://twitter.com/KreatelyMedia/status/1563737274034290688?ref_src=twsrc%5Etfw)