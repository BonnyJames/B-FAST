---
title: "മാജിക്കൽ റിയലിസവും കീഴാള രാഷ്ട്രീയവും ചേരുന്ന തുളുനാടൻ കാഴ്ചകൾ"
date: 2022-10-24T06:45:33
draft: false
categories: ["Entertainment"]
tags: ['kannada movie', 'kanthara', 'rishab shetty']
author: "Beaumaris"
---

<strong>'കാന്താര'</strong>
<strong>- മാജിക്കൽ റിയലിസവും കീഴാള രാഷ്ട്രീയവും ചേരുന്ന തുളുനാടൻ കാഴ്ചകൾ...</strong>
<strong>Spoiler ahead!</strong>

<strong>Viswas Pollappoyil</strong>

കന്നട സിനിമയിൽ പുതു വഴി തെളിച്ചവരിൽ പ്രമുഖനാണ് റിഷഭ്ഷെട്ടി. ചന്ദ്രഗിരിപ്പുഴയ്ക്കപ്പുറം കാസർഗോഡിന്റെ വടക്കൻ ഭാഗങ്ങളും ദക്ഷിണ കന്നഡയും ഉഡുപ്പിയിലുമായി നീണ്ടു കിടക്കുന്ന തുളുനാടൻ ഭൂമികയാണ് അയാളുടെ പ്രമേയ പരിസരം. തുളുനാടിന്റെ സവിശേഷമായ നാട്ടു സംസ്കൃതിയും ഭാഷ വൈജാത്യങ്ങളും നാടൻ കലകളും സൂഷ്മമായും സ്ഥൂലമായും അയാളുടെ സിനിമ കാഴ്ചകളിൽ ഇടം പിടിക്കുന്നു. ‘കാന്താര’യിലേക്ക് വരുമ്പോഴും സവിശേഷമായ ഈ കഥപറച്ചിൽ രീതിയുടെ തുടർച്ച തന്നെയാണ് കാണാൻ സാധിക്കുന്നത്.

അധികാരം വാഴുന്നോരുടെ ഭ്രാന്തായി തീരുകയും അതിന് എതിർ നിൽക്കുന്ന ഏതൊരു ശരിയെയും അടിച്ചമർത്തി ഇല്ലാതാക്കുന്നത് മിത്തിലും ചരിത്രത്തിലും വർത്തമാന കാലത്തും പലകുറി ആവർത്തിക്കപ്പെട്ടതാണ്. എന്നാൽ നാട്ടുഭാവനയുടെ അതിജീവന മന്ത്രങ്ങളായും എതിരാഖ്യാനങ്ങളായും രൂപം കൊള്ളുന്ന തെയ്യം മിത്തുകൾ, അവയുടെ അനന്ത സാധ്യതകളെ അന്വേഷിക്കുകയും അവതരിപ്പിക്കുകയും ചെയ്യുന്നതിൽ പുലർത്തിയ മികവാണ് ‘കാന്താര’യെ വേറിട്ട്‌ നിർത്തുന്നതും പ്രേക്ഷക പ്രീതി നേടിക്കൊടുക്കുന്നതും.തുളുനാടിന്റെയും കോലത്തു നാടിന്റെയും പൊതുസംസ്കാരമായ തെയ്യം മിത്തുകളിൽ അധികാരത്തോടും അത് സൃഷ്ടിക്കുന്ന വരേണ്യതയോടുമുള്ള കലഹങ്ങൾ സമൃദ്ധമായി കാണാം

<img class=" wp-image-355996 aligncenter" src="https://cdn.boolokam.com/articles/2022/10/33tttt-1.jpg" alt="" width="1055" height="703" />വന്യവും സംഘർഷഭരിതവുമായ അവതരണ രീതികൊണ്ടും തുളു തെയ്യങ്ങളുടെ (ഭൂത കോല) സാന്നിധ്യം കൊണ്ടും പ്രേക്ഷകന് ഭ്രമാത്മകമായ ഒരു ആസ്വാദന തലം സമ്മാനിക്കുവാൻ സിനിമയ്ക്ക് സാധിക്കുന്നുണ്ട്. മിത്തും യാഥാർഥ്യവും വേർതിരിക്കാനാകാത്ത വണ്ണം കെട്ട് പിണഞ്ഞു കിടക്കുന്ന, മനുഷ്യരും തെയ്യങ്ങളും ഒരുമിച്ചു പാർക്കുന്ന, അത്ഭുത കഥകൾക്ക് പന്നമൊന്നുമില്ലാത്ത തുളുനാടൻ മണ്ണിലേക്ക് സംവിധായകൻ പ്രേഷകരെ കൈപിടിച്ച് കൊണ്ട് ചെല്ലുന്നു.
കൃഷിയും നായാട്ടുമായി കഴിയുന്ന അടിസ്ഥാന ജനവിഭാഗങ്ങളുടെ... അവരുടെ മണ്ണിന്റെ കാവലാളയും നായാട്ടിനു തുണയായും വൈതരണികളിൽ കണ്ണീരൊപ്പിയും കാത്തുകൊള്ളുന്ന പരദേവതകളുടെ കഥയാണ് ‘കാന്താര’

വരേണ്യത, ജാതിബോധം, കുടിയിറക്കപ്പെടുന്ന മനുഷ്യർ, ഭൂമിയുടെ /മണ്ണിന്റെ രാഷ്ട്രീയം എല്ലാം കൃത്യമായി സിനിമയിൽ അടയാളപ്പെടുത്തിയിരിക്കുന്നു. കഥാന്ത്യത്തോടടുക്കുമ്പോൾ നായകനായ ശിവ ജാതീയമായ വിലക്കുകളെ അവഗണിച്ചുകൊണ്ട് പ്രതിനായകനായ ജന്മിയുടെ തറവാട്ട് പടികടന്നു അകത്തുകയറുന്നതും അയാൾക്കൊപ്പം ഇരുന്ന് ഭക്ഷണം കഴിക്കുന്നതും പ്രതീകാത്മകമാണ്.

സിനിമയിൽ ഫ്യൂഡൽ വ്യവസ്ഥിതിയോടുള്ള കലഹത്തിൽ മനുഷ്യരോടൊപ്പം തെയ്യങ്ങളും ഭാഗവാക്കാവുന്നു. കീഴള ശരീരത്താൽ മാത്രം ആവിഷ്കരിക്കപ്പെടുന്ന തെയ്യം പ്രതിരോധത്തിന്റെ കലയാണ് എന്ന നിരീക്ഷണം ഇവിടെ സാധ്യമാണ്. അസുര നിഗ്രഹം കഴിഞ്ഞ് ഭൂമിയെ തേറ്റമേൽ ഉയർത്തി വീണ്ടെടുക്കുന്ന വരാഹി സങ്കല്പത്തിലുള്ള ദൈവമാണ് പഞ്ചുരുളി. ഭൂമിയുടെ രാഷ്ട്രീയം പറയുന്ന സിനിമയിൽ ഈ തുളുദൈവം പ്രധാന കഥാപാത്രമാകുന്നത് യാദൃശ്ചികമല്ല. സിനിമയിൽ കഥാന്ത്യത്തിൽ നായകൻ പ്രതിനായകനെ വധിച്ചു ഭൂമിയെ വീണ്ടെടുക്കുകയാണല്ലോ... മണ്ണിനേയും മനുഷ്യനെയും കാത്തു സംരക്ഷിക്കുന്ന കാവൽ ദൈവമാണ് ഗുളികൻ എന്നത് ഇതിനോട് ചേർത്ത് വായിക്കാ വുന്നതാണ്. ‘കാത്തുരക്ഷിക്കും ഗുളിക രാജൻ ‘ എന്ന തെയ്യം മൊഴി കഥാന്ത്യത്തിൽ അന്വർത്ഥം ആകുന്നു.

കീഴ്ജാതിയായി തരം താഴ്ത്തപ്പെട്ട മനുഷ്യരാണ് തെയ്യം കെട്ടുന്നത്. പടിക്കു പുറത്താക്കപ്പെട്ട മനുഷ്യരുടെ ആവിഷ്കാരമാണത്. കോലം കേട്ടുന്നതോടെ കീഴാള ശരീരം ദൈവമാകുന്നു സർവാരാധ്യനാകുന്നു തെയ്യം മൊഴി മേലാളർക്കും വേദവാക്യമാകുന്നു. കോലമഴിച്ച മനുഷ്യൻ വീണ്ടും കീഴാളനാകുന്നു. പടിക്ക് പുറത്തുനിൽക്കേണ്ടുന്നവനാകുന്നു, മർദ്ദിതനും ചൂഷിതനും പാർശ്വവൽകൃതനുമാകുന്നു. കാന്താര അടയാളപ്പെടുത്തുന്നതും കുടിയിറക്കപ്പെടുന്ന മനുഷ്യരുടെ ഈ രാഷ്ട്രീയമാണ്.


![മാജിക്കൽ റിയലിസവും കീഴാള രാഷ്ട്രീയവും ചേരുന്ന തുളുനാടൻ കാഴ്ചകൾ](https://cdn.boolokam.com/articles/2022/10/33tttt-1.jpg)**'കാന്താര'** **\- മാജിക്കൽ റിയലിസവും കീഴാള രാഷ്ട്രീയവും ചേരുന്ന തുളുനാടൻ കാഴ്ചകൾ...** **Spoiler ahead!** **Viswas Pollappoyil** കന്നട സിനിമയിൽ പുതു വഴി തെളിച്ചവരിൽ പ്രമുഖനാണ് റിഷഭ്ഷെട്ടി. ചന്ദ്രഗിരിപ്പുഴയ്ക്കപ്പുറം കാസർഗോഡിന്റെ വടക്കൻ ഭാഗങ്ങളും ദക്ഷിണ കന്നഡയും ഉഡുപ്പിയിലുമായി നീണ്ടു കിടക്കുന്ന തുളുനാടൻ ഭൂമികയാണ് അയാളുടെ പ്രമേയ പരിസരം. തുളുനാടിന്റെ സവിശേഷമായ നാട്ടു സംസ്കൃതിയും ഭാഷ വൈജാത്യങ്ങളും നാടൻ കലകളും സൂഷ്മമായും സ്ഥൂലമായും അയാളുടെ സിനിമ കാഴ്ചകളിൽ ഇടം പിടിക്കുന്നു. ‘കാന്താര’യിലേക്ക് വരുമ്പോഴും സവിശേഷമായ ഈ കഥപറച്ചിൽ രീതിയുടെ തുടർച്ച തന്നെയാണ് കാണാൻ സാധിക്കുന്നത്. അധികാരം വാഴുന്നോരുടെ ഭ്രാന്തായി തീരുകയും അതിന് എതിർ നിൽക്കുന്ന ഏതൊരു ശരിയെയും അടിച്ചമർത്തി ഇല്ലാതാക്കുന്നത് മിത്തിലും ചരിത്രത്തിലും വർത്തമാന കാലത്തും പലകുറി ആവർത്തിക്കപ്പെട്ടതാണ്. എന്നാൽ നാട്ടുഭാവനയുടെ അതിജീവന മന്ത്രങ്ങളായും എതിരാഖ്യാനങ്ങളായും രൂപം കൊള്ളുന്ന തെയ്യം മിത്തുകൾ, അവയുടെ അനന്ത സാധ്യതകളെ അന്വേഷിക്കുകയും അവതരിപ്പിക്കുകയും ചെയ്യുന്നതിൽ പുലർത്തിയ മികവാണ് ‘കാന്താര’യെ വേറിട്ട്‌ നിർത്തുന്നതും പ്രേക്ഷക പ്രീതി നേടിക്കൊടുക്കുന്നതും.തുളുനാടിന്റെയും കോലത്തു നാടിന്റെയും പൊതുസംസ്കാരമായ തെയ്യം മിത്തുകളിൽ അധികാരത്തോടും അത് സൃഷ്ടിക്കുന്ന വരേണ്യതയോടുമുള്ള കലഹങ്ങൾ സമൃദ്ധമായി കാണാം വന്യവും സംഘർഷഭരിതവുമായ അവതരണ രീതികൊണ്ടും തുളു തെയ്യങ്ങളുടെ (ഭൂത കോല) സാന്നിധ്യം കൊണ്ടും പ്രേക്ഷകന് ഭ്രമാത്മകമായ ഒരു ആസ്വാദന തലം സമ്മാനിക്കുവാൻ സിനിമയ്ക്ക് സാധിക്കുന്നുണ്ട്. മിത്തും യാഥാർഥ്യവും വേർതിരിക്കാനാകാത്ത വണ്ണം കെട്ട് പിണഞ്ഞു കിടക്കുന്ന, മനുഷ്യരും തെയ്യങ്ങളും ഒരുമിച്ചു പാർക്കുന്ന, അത്ഭുത കഥകൾക്ക് പന്നമൊന്നുമില്ലാത്ത തുളുനാടൻ മണ്ണിലേക്ക് സംവിധായകൻ പ്രേഷകരെ കൈപിടിച്ച് കൊണ്ട് ചെല്ലുന്നു. കൃഷിയും നായാട്ടുമായി കഴിയുന്ന അടിസ്ഥാന ജനവിഭാഗങ്ങളുടെ... അവരുടെ മണ്ണിന്റെ കാവലാളയും നായാട്ടിനു തുണയായും വൈതരണികളിൽ കണ്ണീരൊപ്പിയും കാത്തുകൊള്ളുന്ന പരദേവതകളുടെ കഥയാണ് ‘കാന്താര’ വരേണ്യത, ജാതിബോധം, കുടിയിറക്കപ്പെടുന്ന മനുഷ്യർ, ഭൂമിയുടെ /മണ്ണിന്റെ രാഷ്ട്രീയം എല്ലാം കൃത്യമായി സിനിമയിൽ അടയാളപ്പെടുത്തിയിരിക്കുന്നു. കഥാന്ത്യത്തോടടുക്കുമ്പോൾ നായകനായ ശിവ ജാതീയമായ വിലക്കുകളെ അവഗണിച്ചുകൊണ്ട് പ്രതിനായകനായ ജന്മിയുടെ തറവാട്ട് പടികടന്നു അകത്തുകയറുന്നതും അയാൾക്കൊപ്പം ഇരുന്ന് ഭക്ഷണം കഴിക്കുന്നതും പ്രതീകാത്മകമാണ്. സിനിമയിൽ ഫ്യൂഡൽ വ്യവസ്ഥിതിയോടുള്ള കലഹത്തിൽ മനുഷ്യരോടൊപ്പം തെയ്യങ്ങളും ഭാഗവാക്കാവുന്നു. കീഴള ശരീരത്താൽ മാത്രം ആവിഷ്കരിക്കപ്പെടുന്ന തെയ്യം പ്രതിരോധത്തിന്റെ കലയാണ് എന്ന നിരീക്ഷണം ഇവിടെ സാധ്യമാണ്. അസുര നിഗ്രഹം കഴിഞ്ഞ് ഭൂമിയെ തേറ്റമേൽ ഉയർത്തി വീണ്ടെടുക്കുന്ന വരാഹി സങ്കല്പത്തിലുള്ള ദൈവമാണ് പഞ്ചുരുളി. ഭൂമിയുടെ രാഷ്ട്രീയം പറയുന്ന സിനിമയിൽ ഈ തുളുദൈവം പ്രധാന കഥാപാത്രമാകുന്നത് യാദൃശ്ചികമല്ല. സിനിമയിൽ കഥാന്ത്യത്തിൽ നായകൻ പ്രതിനായകനെ വധിച്ചു ഭൂമിയെ വീണ്ടെടുക്കുകയാണല്ലോ... മണ്ണിനേയും മനുഷ്യനെയും കാത്തു സംരക്ഷിക്കുന്ന കാവൽ ദൈവമാണ് ഗുളികൻ എന്നത് ഇതിനോട് ചേർത്ത് വായിക്കാ വുന്നതാണ്. ‘കാത്തുരക്ഷിക്കും ഗുളിക രാജൻ ‘ എന്ന തെയ്യം മൊഴി കഥാന്ത്യത്തിൽ അന്വർത്ഥം ആകുന്നു. കീഴ്ജാതിയായി തരം താഴ്ത്തപ്പെട്ട മനുഷ്യരാണ് തെയ്യം കെട്ടുന്നത്. പടിക്കു പുറത്താക്കപ്പെട്ട മനുഷ്യരുടെ ആവിഷ്കാരമാണത്. കോലം കേട്ടുന്നതോടെ കീഴാള ശരീരം ദൈവമാകുന്നു സർവാരാധ്യനാകുന്നു തെയ്യം മൊഴി മേലാളർക്കും വേദവാക്യമാകുന്നു. കോലമഴിച്ച മനുഷ്യൻ വീണ്ടും കീഴാളനാകുന്നു. പടിക്ക് പുറത്തുനിൽക്കേണ്ടുന്നവനാകുന്നു, മർദ്ദിതനും ചൂഷിതനും പാർശ്വവൽകൃതനുമാകുന്നു. കാന്താര അടയാളപ്പെടുത്തുന്നതും കുടിയിറക്കപ്പെടുന്ന മനുഷ്യരുടെ ഈ രാഷ്ട്രീയമാണ്.
