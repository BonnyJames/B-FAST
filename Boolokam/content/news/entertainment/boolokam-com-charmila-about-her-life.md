---
author: safwan
categories:
- Entertainment
comment_count: 0
date: 2022-05-25 14:21:40
draft: false
image: https://cdn.boolokam.com/articles/2022/05/images-2022-05-25T195058.728.jpeg
like_count: 1585
share_count: 1564
tags:
- charmila
- Featured
title: 'അതിൻറെ പിന്നാലെ വീണ്ടും വീണ്ടും പോയത് എൻറെ തെറ്റ്; ദൈവം എനിക്കത് വിധിച്ചിട്ടുള്ളതല്ല:
  ചാർമിള'
view_count: 63778
---

ഒരു കാലത്ത് മലയാള സിനിമയിൽ നിറ സാന്നിധ്യമായിരുന്നു ചാർമിള. എന്നാൽ വിവാഹത്തിനുശേഷം താരം സിനിമയിൽ നിന്നും മാറി നിന്നു. ആദ്യവിവാഹം പരാജയപ്പെട്ടതോടെ താരം രണ്ടാമതും വിവാഹിതയായി. രണ്ടാമത്തെ വിവാഹവും പരാജയമായ നടി ഇപ്പോൾ മകനോടൊപ്പം കഴിയുകയാണ്.

ഇപ്പോഴിതാ തൻറെ വിവാഹജീവിതത്തെക്കുറിച്ച് തുറന്നു പറഞ്ഞിരിക്കുകയാണ് താരം. വിവാഹജീവിതം തനിക്ക് വിധിച്ചിട്ടുള്ളത് അല്ല എന്നാണ് താരം പറയുന്നത്. അഭിനയിക്കാനുള്ള കഴിവ് ദൈവം തന്നെങ്കിലും വിവാഹത്തിന് പിന്നാലെ പോയതോടെ ആ കഴിവ് തനിക്ക് നഷ്ടപ്പെട്ടു എന്നും താരം പറഞ്ഞു. തനിക്ക് പറ്റിയ ഏറ്റവും വലിയ തെറ്റ് അതാണ് എന്നും ചാർമിള പറയുന്നു.

  
  
"ദൈവം അറിയാതെ നമ്മുടെ ആരുടെയും ജീവിതത്തില്‍ ഒന്നും സംഭവിക്കില്ല. കുറേ പേര്‍ക്ക് നല്ല കാര്യങ്ങള്‍ സംഭവിക്കും. കുറേ പേര്‍ക്ക് മോശം കാര്യങ്ങളും. എനിക്ക് വിവാഹ ജീവിതത്തില്‍ രാശിയില്ല. അതാണ് സത്യം. ദൈവം എനിക്ക് അത് വിധിച്ചിട്ടുള്ളതല്ല. എന്നിട്ടും അതിന്റെ പിന്നാലെ വീണ്ടും വീണ്ടും പോയത് എന്റെ തെറ്റാണ്.

![](https://cdn.boolokam.com/articles/2022/05/images-2022-05-25T195058.728.jpeg)

  
  
ആദ്യത്തെ ദുരനുഭവത്തില്‍ നിന്ന് തന്നെ വിവാഹവും കുടുംബ ജീവിതവും വേണമെന്ന് ഞാന്‍ തീരുമാനിക്കേണ്ടത് ആയിരുന്നു. അഭിനയിക്കാന്‍ ദൈവം കഴിവ് തന്നു. അതില്‍ ശ്രദ്ധികാതെ ഇതിന് പുറകേ പോയതാണ് എന്റെ തെറ്റ്. ഇനി ഒരിക്കലും ആ തെറ്റ് ഞാന്‍ ആവര്‍ത്തിക്കില്ല. ചിലര്‍ക്ക് കുടുംബ ജീവിതം നന്നാകും. പക്ഷേ ആ പ്രൊഫഷനില്‍ ശോഭിക്കില്ല. ദൈവം എനിക്കൊരു നല്ല പ്രൊഫഷന്‍ തന്നു. നല്ല സിനിമകള്‍ തന്നു. ആ സമയത്ത് ഞാന്‍ കുടുംബ ജീവിതം തേടി പോയത് എന്റെ തെറ്റ് തന്നെയാണെന്ന്."- ചാര്‍മിള പറഞ്ഞു.