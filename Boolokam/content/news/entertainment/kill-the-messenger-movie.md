---
author: Beaumaris
categories:
- Entertainment
comment_count: 0
date: 2022-09-19 16:45:58
draft: false
image: ''
like_count: 16364
share_count: 3621
tags:
- Kill the messenger
- movie
- Vino John
title: അമേരിക്കയിലേക്കുള്ള കൊക്കൈയിൻ കള്ളക്കടത്തിന് ചുക്കാൻ പിടിക്കുന്നത് സിഐഎ, ആരെങ്കിലും
  വിശ്വസിക്കുമോ ?
view_count: 621742
---

**Kill the messenger** **2014/English** **Vino John** അമേരിക്കയെ പിടിച്ചു കുലുക്കിയ ഒരു യഥാർത്ഥ സംഭവത്തെ ആധാരമാക്കിയുള്ള ചിത്രം പരിചയപ്പെടാം. അമേരിക്കയുടെ ശാപമാണ് കൊക്കൈയിൻ, അതിർത്തി കടന്നു വരുന്ന അതിന്റെ കുത്തൊഴുക്കിന് ചുക്കാൻ പിടിക്കുന്നത് മറ്റാരുമല്ല രാജ്യത്തിൻറെ തന്നെ അഭിമാന ഏജൻസി സിഐഎ ആണെന്ന് പറഞ്ഞാൽ ആരേലും വിശ്വസിക്കുമോ. ഞെട്ടിക്കുന്ന ആ രഹസ്യവിവരം കെട്ട് ജേണലിസ്റ്റായ ഗാരി വെബ് ഒരു നിമിഷം സ്തംഭിച്ചു പോയി. ഈ ന്യൂസ്‌ പുറത്തു വിട്ടാൽ ഉണ്ടാകാൻ സാധ്യതയുള്ള കോളിളക്കങ്ങളെ കുറച്ചു അയാൾ ഒരു നിമിഷം ആലോചിച്ചു, രാജ്യത്തിനെ തന്നെ പ്രതിസന്ധിയിലാക്കുന്ന ആ വിവരം എത്രത്തോളം സത്യസന്ധ്യമാണ് ?അയാൾ അന്വേഷിക്കാൻ തീരുമാനിക്കുന്നു , തൊട്ടാൽ പൊള്ളുന്ന യഥാർഥ്യങ്ങളിലേക്ക് വിരൽ ചൂണ്ടുമ്പോൾ, ഇത് ജനങ്ങളിലേക്ക് എത്തിക്കാൻ നിയുക്തനായ ആ ജേർണയലിസ്റ്റ് നേരിടുന്ന വരും വരായ്കകളാണ് ചിത്രം മുന്നോട്ട് വെക്കുന്നത്. നീതി സംരക്ഷിക്കേണ്ടവർ തന്നെ വലിയ ഒരു അനീതിക്ക് കൂട്ട് നിൽക്കുമ്പോൾ അത്‌ ജനങ്ങൾക്ക് മുന്നിൽ തുറന്ന് കാട്ടാൻ ഒരുവൻ ശ്രമിച്ചാൽ അവൻ എന്തെല്ലാം അപകടങ്ങൾ നേരിടും, എത്ര വിരലുകൾ അവനു നേരെ ഉയരും എന്നൊക്കെ വളരെ ഭംഗിയായി പറയുന്ന ബയോഗ്രാഫിക്കൽ ക്രൈം ത്രില്ലെർ ചിത്രമാണിത്. യഥാർത്ഥ സംഭവം ആണെങ്കിലും അത്തരം സംഭവങ്ങളെ അടിസ്ഥാനമാക്കി പറയുന്ന ചിത്രങ്ങളെ പോലെ പതുക്കെയുള്ള കഥപറച്ചിൽ അല്ല ഇവിടെ സംവിധായകൻ കൊണ്ട് വന്നിരിക്കുന്നത്, ഒരിടത്തും ലാഗ് വരാതെ വളരെ എൻഗേജിങ് ആയി ഫാസ്റ്റ് ഫേസ് കഥാപറച്ചിലാണ് പടത്തിന്ന് ഉള്ളത്. അതുകൊണ്ട് 90 മിനിറ്റ് സമയം പോകുന്നതേ അറിയുകയില്ല. ഇതേ പേരിലുള്ള പുസ്തകത്തെ ആധാരമാക്കി എടുത്തിരിക്കുന്ന ചിത്രത്തിൽ പ്രധാന വേഷം ചെയ്തിരിക്കുന്നത് ജെറിമി റെന്നർ ആണ്, അദ്ദേഹം തന്നെ പ്രൊഡ്യൂസ് ചെയ്തിരിക്കുന്ന പടം ഒരു വട്ടം കാണാനുള്ള എല്ലാ വകുപ്പും സമ്മാനിക്കുന്നുണ്ട് .താല്പര്യം ഉള്ളവർക്ക് ഇരിക്കാം.