---
title: "എന്താണ് സിറ്റി ബസ്സുകൾ ? കേരളത്തിലെ സിറ്റി ബസുകളെ കുറിച്ച് കൗതുകകരമായ ചില അറിവുകൾ"
date: 2023-04-02T10:23:29
draft: false
categories: ["Entertainment"]
tags: ['city bus', 'kerala']
author: "Beaumaris"
---

????കടപ്പാട്: നിഖിൽ എബ്രഹാം
✨ചിട്ടപ്പെടുത്തിയത്: അറിവ് തേടുന്ന പാവം പ്രവാസി

എന്താണ് സിറ്റി ബസ്സുകൾ ? ആദ്യ കാലങ്ങളിൽ നീല നിറത്തിൽ സർവീസ് നടത്തിയിരുന്ന കൊല്ലം ജില്ലയിലെ സിറ്റി ബസ്സുകൾ ഇന്ന് ഇളം പച്ച നിറത്തിൽ സർവീസ് നടത്തുന്നത് എന്തുകൊണ്ട്?⭐

????വലിയ ആർഭാടം ഒന്നുമില്ലാത്ത നാടൻ വണ്ടികളാണ് സിറ്റി ബസുകൾ. കേരളത്തിൽ ഈ വിഭാഗത്തിൽ വരുന്ന ബസുകളിൽ സിംഹഭാഗവും സ്വകാര്യ ബസുകൾ ആണ്. തിരുവനന്തപുരം നഗരത്തിൽ കെ എസ് ആർ ടി സി ബസുകളും സിറ്റി സർവീസ് നടത്തുന്നുണ്ട്. തിരുവനന്തപുരം സിറ്റി ഡിപ്പോ ഓപ്പറേറ്റ് ചെയ്യുന്ന ബസുകൾ സിറ്റി സർവീസുകൾ ആണ്. ഓർഡിനറി ബസിന്റെ അത്ര തന്നെ ചാർജ് ഉളള എന്നാൽ കൂടുതൽ സ്റ്റോപ്പുകളിൽ നിർത്തുന്ന ഒരു ബസ് സർവീസാണ് സിറ്റി ബസുകൾ. പെർമിറ്റ്‌ ദൈർഘ്യം പരമാവധി ഒരു 15 -20 കിലോമീറ്റർ വരെ ആകാം.

<img class=" wp-image-389944 aligncenter" src="https://cdn.boolokam.com/articles/2023/04/qdqd.jpg" alt="" width="655" height="756" />മിക്കവയും 5 മുതൽ 10 വരെ കിലോമീറ്റർ താണ്ടുന്ന ഹ്രസ്വദൂര ബസുകൾ. ഓർഡിനറി ബസ് ഒരു കിലോമീറ്റർ ദൂരത്തിൽ നാല് ഇടത്താണ് നിർത്തുന്നതെങ്കിൽ സിറ്റി ബസിന് എട്ട് സ്റ്റോപ്പ്‌ എങ്കിലും കാണും. അതിനാൽ റണ്ണിംഗ് ടൈം കൂടുതൽ എടുക്കും. ഒരു കിലോമീറ്റർ താണ്ടാൻ അനുവദിച്ചിരിക്കുന്ന സമയം ഓർഡിനറിയെക്കാൾ കൂടുതൽ ആകും. ചെറിയ ദൂരത്തേക്ക് പോകേണ്ടവരെ ആണ് പൊതുവെ സിറ്റി പെർമിറ്റുകൾ ഉദ്ദേശിക്കുന്നത് .ധാരാളം സ്റ്റോപ്പ്‌ ഉള്ള, ആളുകൾ കയറിയിറങ്ങി പോകേണ്ട നഗരബസുകൾ ആണ് സിറ്റി ബസുകൾ എന്നതിനാൽ സീറ്റുകൾ നന്നേ കുറവ് ആയിരിക്കും. ഇവയിൽ ആളുകൾക്ക് നിൽക്കുവാൻ ഇഷ്ടംപോലെ സ്ഥലമാണ് ആവശ്യം.അതിനാൽ ബസ് രേഖാപരമായി 48 സീറ്റ്‌ ആണെങ്കിൽ കൂടി CF എടുക്കാൻ ചെല്ലുമ്പോൾ, സിറ്റി ബസ് ആണെങ്കിൽ അത്രയും സീറ്റ്‌ അതിൽ കാണണം എന്നില്ല. അതായത് റൂട്ടിലെ സാഹചര്യം അനുസരിച്ചു സീറ്റ്‌ എണ്ണം പരിമിതപ്പെടുത്താൻ ഉടമക്ക് അവകാശം ഉണ്ട്. എന്നാൽ Tax അടക്കേണ്ടത് RC ബുക്കിൽ രേഖപെടുത്തിയിട്ടുള്ള സീറ്റ്‌ എണ്ണത്തിന് അനുസരിച്ചു ആണ്.

ഒരുപക്ഷെ പണ്ട് കാലം മുതൽ സെക്കന്റ്‌ ഹാൻഡ് ബസുകൾ കൂടുതൽ ആയി എത്തുന്ന ബസ് പെർമിറ്റുകൾ എന്നതിനാൽ ഇതാണ് പ്രായോഗികവും.പണ്ട് കേരളത്തിലെ സിറ്റി ബസുകൾക്ക് ടിക്കറ്റ് റേറ്റിൽ ചെറിയ കുറവ് ഉണ്ടായിരുന്നു. എന്നാൽ ഇന്നത് ഒഴിവാക്കി. അതുപോലെ തിരുവനന്തപുരം നഗരത്തിൽ പണ്ട് KSRTC സിറ്റി ഫാസ്റ്റ് എന്ന പേരിൽ പച്ച ബസുകൾ ഓടിച്ചിരുന്നു. അല്പം കൂടി വേഗത്തിൽ പോകുന്ന സിറ്റി ബസുകൾ എന്ന് വേണം ഇവയെ പറയാൻ. ഇങ്ങനെ ഒരു വകഭേദം സ്വകാര്യ സിറ്റി ബസ് പെർമിറ്റുകളിൽ ഇല്ല. KSRTC യുടെ സിറ്റി ബസുകളുടെ നിറക്കൂട്ടിൽ ചുവപ്പ് നിറം വരുന്ന ഭാഗത്ത് ഒരുതരം ഇരുണ്ട പച്ച ആയിട്ടായിരുന്നു സിറ്റി ഫാസ്റ്റ് ബസുകൾ കാഴ്ചയിൽ. 2010 വരെ ഒക്കെ അവ വ്യാപകമായി ഉണ്ടായിരുന്നു. സിറ്റി – ഓർഡിനറി ബസുകളെക്കാൾ 50 പൈസ കൂടുതൽ എന്നായിരുന്നു 2008 ൽ ഒക്കെ അവയുടെ നിരക്ക്. പിന്നെ അതു ഒരു രൂപ ആയി . ഇന്നത്തെ അനന്തപുരി ഫാസ്റ്റ് ബസുകൾ അവയുടെ മറ്റൊരു രൂപമാണ് എന്നു വേണം കരുതാൻ.

സിറ്റി ബസുകൾ സർവീസ് നടത്തുന്നത് എല്ലാം ജനസംഖ്യ കൂടിയ സ്ഥലങ്ങളിലാണ് .അതിനാൽ ഒരു നാട്ടിൽ സിറ്റി ബസുകൾ അനുവദിക്കുന്നതിനുള്ള മാനദണ്ഡമായി പരിഗണിക്കുന്നത് ജനസംഖ്യ തന്നെ ആകാം. കേരളത്തിലെ എല്ലാ കോർപറേഷനുകളിലും, കോർപറേഷൻ അതിർത്തിയിലുള്ള പഞ്ചായത്തുകളിലും സിറ്റി ബസ് സർവീസുകൾ ഉണ്ട്. 1990 കളിൽ കണ്ണൂർ സിറ്റി പെർമിറ്റുകൾക്ക് ഇളം നീല കളർകോഡ് ഉണ്ടായിരുന്നത് പിന്നീട് ഒഴിവാക്കി. 2018 വരെ കണ്ണൂരിലെ സിറ്റി ബസുകൾ കളർഫുൾ ആയിരുന്നു.

എറണാകുളം നഗരത്തിൽ ഓടുന്ന സിറ്റി ബസുകൾക്ക് പണ്ട് കാലം മുതൽ 2016 -17 വരെ ചുമപ്പും പിന്നെ നീലയും ( മെട്രോ വന്നതോടെ കുറച്ചു കാലത്തേക്ക്) ആയിരുന്നു നിറം. അതുപോലെ തിരുവനന്തപുരം സിറ്റി ബസുകൾ നീല ആയിരുന്നു. കോഴിക്കോട് ആകട്ടെ കടും പച്ച നിറം ആയിരുന്നു. കോട്ടയത്ത്‌ ഉളള സിറ്റി ബസുകൾ കടും ഓറഞ്ച് നിറത്തിലും, ആലപ്പുഴയിലെ സിറ്റി ബസുകൾ ചന്ദനനിറവും കുങ്കുമവും ചേർന്ന നിറക്കൂട്ടും, കൊല്ലത്തെ സിറ്റി ബസുകൾ ഒരു പ്രത്യേകതരം നീലയിൽ കറുപ്പ് ചേർന്ന ലിവെറിയും ഉപയോഗിച്ച് വന്നിരുന്നു. ഇവ പലതും തദ്ദേശ സ്വയം ഭരണസ്ഥാപനങ്ങളും ബസ് ഉടമകളും ചേർന്നു തീരുമാനിച്ചു പോന്നിരുന്ന കളർ കോഡ് ആയിരുന്നു.

എന്നാൽ 2018 മാർച്ച്‌ മാസം മുതൽ കേരളമാകെ സ്വകാര്യ ബസുകൾക്ക് ഏകീകൃത കളർ കോഡ് വന്നതോടെ പതിയെ പതിയെ സിറ്റി ബസുകൾ ഇളം പച്ച നിറത്തിലേക്ക് മാറി. ഓർഡിനറിയോ ,LS ഓടിയ ഒരു സെക്കന്റ്‌ ഹാൻഡ് ബസ് സിറ്റി പെർമിറ്റിലേക്ക് മാറി എന്ന് വക്കുക. പിന്നെ വരുന്ന ആദ്യത്തെ CF വരെ ആ ബസിനു പഴയ കളറിൽ തന്നെ സർവീസ് നടത്താം. ഫിറ്റ്നസ് പുതുക്കുമ്പോൾ നിറം മാറ്റിയാൽ മതി എന്നാണ് നിയമം. മറ്റു പെർമിറ്റ്‌കളുടെ കാര്യത്തിലും അതു ഇങ്ങനെ തന്നെ ആണ്. ഇതാണ് പെർമിറ്റിന് വിപരീതമായി ചില വണ്ടികൾക്ക് വേറെ നിറങ്ങൾ കാണാൻ കാരണം.കേരളത്തിൽ സിറ്റി ബസുകൾ ഓടുന്ന ജില്ലകൾ തിരുവനന്തപുരം, കൊല്ലം, ആലപ്പുഴ, കോട്ടയം, എറണാകുളം, തൃശ്ശൂർ, പാലക്കാട്, കോഴിക്കോട്, കണ്ണൂർ എന്നിവയാണ്. പത്തനംതിട്ട, ഇടുക്കി, മലപ്പുറം, വയനാട്, കാസർഗോഡ് എന്നി ജില്ലകളിൽ സിറ്റി ബസ് സർവീസ് ഇല്ല . പിന്നെ ആലുവ പോലുള്ള നഗരങ്ങളിൽ സർക്കുലർ പെർമിറ്റുകൾ ചിലതുണ്ട്. പക്ഷെ ആലുവയിലെ സർക്കുലർ പെർമിറ്റുകൾ എല്ലാം നീലയാണ് അടിച്ചിരിക്കുന്നത്. അതിനാൽ ഇവ സിറ്റി പെർമിറ്റ്‌ ആണോ അതോ സിറ്റി പോലെ സർവീസ് നടത്തുന്ന ഓർഡിനറി പെർമിറ്റ്‌ ആണോ എന്ന് സംശയം ഉണ്ട്.

അതുപോലെ കണ്ണൂരിൽ സിറ്റി ബസുകൾ ഓപ്പറേറ്റ് ചെയ്യുന്ന ആശുപത്രി സ്റ്റാൻഡിൽ നിന്ന് ആരംഭിച്ചു സിറ്റി ബസ് പോലെ തന്നെ സർവീസ് നടത്തുന്ന നീല ഓർഡിനറി ബസുകൾ ധാരാളം ഉണ്ട്. അവയിൽ പലതും ഒറ്റ ട്രിപ്പ്‌ തന്നെ ഒരു മണിക്കൂർ വരെ ഒക്കെ സഞ്ചരിക്കുന്ന ബസുകൾ ആണ്. ശ്രീകണ്ടാപുരം, ചാലോട് വരെ ഒക്കെ വരുന്ന ബസുകൾ ഉണ്ട്.ഇതൊക്കെ ഓരോ നാടിനും അനുസരിച്ചു വ്യത്യസ്തമാണ്. കാര്യങ്ങൾ ഇങ്ങനെയൊക്കെയാണെങ്കിലും എറണാകുളം സിറ്റി ബസുകളിൽ ഒരു സൈഡിൽ ഏകദേശം 50 കിലോമീറ്റർ ദൂരം ഓടുന്ന ബസുകൾ ഉണ്ട്. ആലുവ – ചെല്ലാനം, ആലുവ – മേനക – പൂത്തോട്ട റൂട്ടിലെ ബസ്സുകളൊക്കെ ഉദാഹരണം. ഏറ്റവും കൂടുതൽ സിറ്റി ബസ് സ്റ്റാൻഡുകൾ ഉള്ളതും എറണാകുളം തന്നെയാകും. കാക്കനാട്, ഫോർട്ട്‌ കൊച്ചി, ഇടക്കൊച്ചി, ഏലൂർ ഫെറി, ചിറ്റൂർ, മട്ടാഞ്ചേരി, പെരുമ്പടപ്പ് തുടങ്ങിയവ ഉദാഹരണം.

ഏറ്റവും കൂടുതൽ സിറ്റി ബസുകൾ ഉള്ളത് എറണാകുളത്തും, കുറവ് ഉള്ളത് തൃശൂരും ആണ്. ആലപ്പുഴ, തിരുവനന്തപുരം, കൊല്ലം ടൗണുകളിൽ സർവീസ് നടത്തുന്ന പ്രൈവറ്റ് ബസുകളിൽ ഭൂരിഭാഗവും സിറ്റി പെർമിറ്റ്‌ ആണ്. ലുക്കിലല്ല വർക്കിൽ ആണ് കാര്യം എന്നത് സിറ്റി പെർമിറ്റുകളിൽ 100% സത്യമാണ്.
KSRTC യ്ക്ക് സിറ്റി പെർമിറ്റ്‌ ഉള്ളത് തിരുവനന്തപുരം (അനന്തപുരി, സിറ്റി ഫാസ്റ്റ് etc ), എറണാകുളം (തിരുകൊച്ചി,ഗോശ്രീ ചെയിൻ) എന്നിവിടങ്ങളിലാണ്. എറണാകുളം സിറ്റി പെർമിറ്റ്‌ ബസുകൾ ആലപ്പുഴ – എറണാകുളം ജില്ലാ അതിർത്തിയായ കുമ്പളം വരെയും, കോട്ടയം – എറണാകുളം അതിർത്തിയായ പൂത്തോട്ട വരെയും ഓടുന്നുണ്ട്. അതുപോലെ തന്നെ സംസ്ഥാനത്തെ ആദ്യ CNG സിറ്റി പെർമിറ്റ്‌ ബസ് (KSRTC) ഓടിയത് എറണാകുളതാണ്. സിറ്റി പെർമിറ്റിന് സ്പെഷ്യൽ ഫെയർ ഉള്ളത് തിരുവന്തപുരത്താണ് (KSRRC CITY FAST).


![എന്താണ് സിറ്റി ബസ്സുകൾ ? കേരളത്തിലെ സിറ്റി ബസുകളെ കുറിച്ച് കൗതുകകരമായ ചില അറിവുകൾ](https://cdn.boolokam.com/articles/2023/04/qdqd.jpg)????കടപ്പാട്: നിഖിൽ എബ്രഹാം ✨ചിട്ടപ്പെടുത്തിയത്: അറിവ് തേടുന്ന പാവം പ്രവാസി എന്താണ് സിറ്റി ബസ്സുകൾ ? ആദ്യ കാലങ്ങളിൽ നീല നിറത്തിൽ സർവീസ് നടത്തിയിരുന്ന കൊല്ലം ജില്ലയിലെ സിറ്റി ബസ്സുകൾ ഇന്ന് ഇളം പച്ച നിറത്തിൽ സർവീസ് നടത്തുന്നത് എന്തുകൊണ്ട്?⭐ ????വലിയ ആർഭാടം ഒന്നുമില്ലാത്ത നാടൻ വണ്ടികളാണ് സിറ്റി ബസുകൾ. കേരളത്തിൽ ഈ വിഭാഗത്തിൽ വരുന്ന ബസുകളിൽ സിംഹഭാഗവും സ്വകാര്യ ബസുകൾ ആണ്. തിരുവനന്തപുരം നഗരത്തിൽ കെ എസ് ആർ ടി സി ബസുകളും സിറ്റി സർവീസ് നടത്തുന്നുണ്ട്. തിരുവനന്തപുരം സിറ്റി ഡിപ്പോ ഓപ്പറേറ്റ് ചെയ്യുന്ന ബസുകൾ സിറ്റി സർവീസുകൾ ആണ്. ഓർഡിനറി ബസിന്റെ അത്ര തന്നെ ചാർജ് ഉളള എന്നാൽ കൂടുതൽ സ്റ്റോപ്പുകളിൽ നിർത്തുന്ന ഒരു ബസ് സർവീസാണ് സിറ്റി ബസുകൾ. പെർമിറ്റ്‌ ദൈർഘ്യം പരമാവധി ഒരു 15 -20 കിലോമീറ്റർ വരെ ആകാം. മിക്കവയും 5 മുതൽ 10 വരെ കിലോമീറ്റർ താണ്ടുന്ന ഹ്രസ്വദൂര ബസുകൾ. ഓർഡിനറി ബസ് ഒരു കിലോമീറ്റർ ദൂരത്തിൽ നാല് ഇടത്താണ് നിർത്തുന്നതെങ്കിൽ സിറ്റി ബസിന് എട്ട് സ്റ്റോപ്പ്‌ എങ്കിലും കാണും. അതിനാൽ റണ്ണിംഗ് ടൈം കൂടുതൽ എടുക്കും. ഒരു കിലോമീറ്റർ താണ്ടാൻ അനുവദിച്ചിരിക്കുന്ന സമയം ഓർഡിനറിയെക്കാൾ കൂടുതൽ ആകും. ചെറിയ ദൂരത്തേക്ക് പോകേണ്ടവരെ ആണ് പൊതുവെ സിറ്റി പെർമിറ്റുകൾ ഉദ്ദേശിക്കുന്നത് .ധാരാളം സ്റ്റോപ്പ്‌ ഉള്ള, ആളുകൾ കയറിയിറങ്ങി പോകേണ്ട നഗരബസുകൾ ആണ് സിറ്റി ബസുകൾ എന്നതിനാൽ സീറ്റുകൾ നന്നേ കുറവ് ആയിരിക്കും. ഇവയിൽ ആളുകൾക്ക് നിൽക്കുവാൻ ഇഷ്ടംപോലെ സ്ഥലമാണ് ആവശ്യം.അതിനാൽ ബസ് രേഖാപരമായി 48 സീറ്റ്‌ ആണെങ്കിൽ കൂടി CF എടുക്കാൻ ചെല്ലുമ്പോൾ, സിറ്റി ബസ് ആണെങ്കിൽ അത്രയും സീറ്റ്‌ അതിൽ കാണണം എന്നില്ല. അതായത് റൂട്ടിലെ സാഹചര്യം അനുസരിച്ചു സീറ്റ്‌ എണ്ണം പരിമിതപ്പെടുത്താൻ ഉടമക്ക് അവകാശം ഉണ്ട്. എന്നാൽ Tax അടക്കേണ്ടത് RC ബുക്കിൽ രേഖപെടുത്തിയിട്ടുള്ള സീറ്റ്‌ എണ്ണത്തിന് അനുസരിച്ചു ആണ്. ഒരുപക്ഷെ പണ്ട് കാലം മുതൽ സെക്കന്റ്‌ ഹാൻഡ് ബസുകൾ കൂടുതൽ ആയി എത്തുന്ന ബസ് പെർമിറ്റുകൾ എന്നതിനാൽ ഇതാണ് പ്രായോഗികവും.പണ്ട് കേരളത്തിലെ സിറ്റി ബസുകൾക്ക് ടിക്കറ്റ് റേറ്റിൽ ചെറിയ കുറവ് ഉണ്ടായിരുന്നു. എന്നാൽ ഇന്നത് ഒഴിവാക്കി. അതുപോലെ തിരുവനന്തപുരം നഗരത്തിൽ പണ്ട് KSRTC സിറ്റി ഫാസ്റ്റ് എന്ന പേരിൽ പച്ച ബസുകൾ ഓടിച്ചിരുന്നു. അല്പം കൂടി വേഗത്തിൽ പോകുന്ന സിറ്റി ബസുകൾ എന്ന് വേണം ഇവയെ പറയാൻ. ഇങ്ങനെ ഒരു വകഭേദം സ്വകാര്യ സിറ്റി ബസ് പെർമിറ്റുകളിൽ ഇല്ല. KSRTC യുടെ സിറ്റി ബസുകളുടെ നിറക്കൂട്ടിൽ ചുവപ്പ് നിറം വരുന്ന ഭാഗത്ത് ഒരുതരം ഇരുണ്ട പച്ച ആയിട്ടായിരുന്നു സിറ്റി ഫാസ്റ്റ് ബസുകൾ കാഴ്ചയിൽ. 2010 വരെ ഒക്കെ അവ വ്യാപകമായി ഉണ്ടായിരുന്നു. സിറ്റി – ഓർഡിനറി ബസുകളെക്കാൾ 50 പൈസ കൂടുതൽ എന്നായിരുന്നു 2008 ൽ ഒക്കെ അവയുടെ നിരക്ക്. പിന്നെ അതു ഒരു രൂപ ആയി . ഇന്നത്തെ അനന്തപുരി ഫാസ്റ്റ് ബസുകൾ അവയുടെ മറ്റൊരു രൂപമാണ് എന്നു വേണം കരുതാൻ. സിറ്റി ബസുകൾ സർവീസ് നടത്തുന്നത് എല്ലാം ജനസംഖ്യ കൂടിയ സ്ഥലങ്ങളിലാണ് .അതിനാൽ ഒരു നാട്ടിൽ സിറ്റി ബസുകൾ അനുവദിക്കുന്നതിനുള്ള മാനദണ്ഡമായി പരിഗണിക്കുന്നത് ജനസംഖ്യ തന്നെ ആകാം. കേരളത്തിലെ എല്ലാ കോർപറേഷനുകളിലും, കോർപറേഷൻ അതിർത്തിയിലുള്ള പഞ്ചായത്തുകളിലും സിറ്റി ബസ് സർവീസുകൾ ഉണ്ട്. 1990 കളിൽ കണ്ണൂർ സിറ്റി പെർമിറ്റുകൾക്ക് ഇളം നീല കളർകോഡ് ഉണ്ടായിരുന്നത് പിന്നീട് ഒഴിവാക്കി. 2018 വരെ കണ്ണൂരിലെ സിറ്റി ബസുകൾ കളർഫുൾ ആയിരുന്നു. എറണാകുളം നഗരത്തിൽ ഓടുന്ന സിറ്റി ബസുകൾക്ക് പണ്ട് കാലം മുതൽ 2016 -17 വരെ ചുമപ്പും പിന്നെ നീലയും ( മെട്രോ വന്നതോടെ കുറച്ചു കാലത്തേക്ക്) ആയിരുന്നു നിറം. അതുപോലെ തിരുവനന്തപുരം സിറ്റി ബസുകൾ നീല ആയിരുന്നു. കോഴിക്കോട് ആകട്ടെ കടും പച്ച നിറം ആയിരുന്നു. കോട്ടയത്ത്‌ ഉളള സിറ്റി ബസുകൾ കടും ഓറഞ്ച് നിറത്തിലും, ആലപ്പുഴയിലെ സിറ്റി ബസുകൾ ചന്ദനനിറവും കുങ്കുമവും ചേർന്ന നിറക്കൂട്ടും, കൊല്ലത്തെ സിറ്റി ബസുകൾ ഒരു പ്രത്യേകതരം നീലയിൽ കറുപ്പ് ചേർന്ന ലിവെറിയും ഉപയോഗിച്ച് വന്നിരുന്നു. ഇവ പലതും തദ്ദേശ സ്വയം ഭരണസ്ഥാപനങ്ങളും ബസ് ഉടമകളും ചേർന്നു തീരുമാനിച്ചു പോന്നിരുന്ന കളർ കോഡ് ആയിരുന്നു. എന്നാൽ 2018 മാർച്ച്‌ മാസം മുതൽ കേരളമാകെ സ്വകാര്യ ബസുകൾക്ക് ഏകീകൃത കളർ കോഡ് വന്നതോടെ പതിയെ പതിയെ സിറ്റി ബസുകൾ ഇളം പച്ച നിറത്തിലേക്ക് മാറി. ഓർഡിനറിയോ ,LS ഓടിയ ഒരു സെക്കന്റ്‌ ഹാൻഡ് ബസ് സിറ്റി പെർമിറ്റിലേക്ക് മാറി എന്ന് വക്കുക. പിന്നെ വരുന്ന ആദ്യത്തെ CF വരെ ആ ബസിനു പഴയ കളറിൽ തന്നെ സർവീസ് നടത്താം. ഫിറ്റ്നസ് പുതുക്കുമ്പോൾ നിറം മാറ്റിയാൽ മതി എന്നാണ് നിയമം. മറ്റു പെർമിറ്റ്‌കളുടെ കാര്യത്തിലും അതു ഇങ്ങനെ തന്നെ ആണ്. ഇതാണ് പെർമിറ്റിന് വിപരീതമായി ചില വണ്ടികൾക്ക് വേറെ നിറങ്ങൾ കാണാൻ കാരണം.കേരളത്തിൽ സിറ്റി ബസുകൾ ഓടുന്ന ജില്ലകൾ തിരുവനന്തപുരം, കൊല്ലം, ആലപ്പുഴ, കോട്ടയം, എറണാകുളം, തൃശ്ശൂർ, പാലക്കാട്, കോഴിക്കോട്, കണ്ണൂർ എന്നിവയാണ്. പത്തനംതിട്ട, ഇടുക്കി, മലപ്പുറം, വയനാട്, കാസർഗോഡ് എന്നി ജില്ലകളിൽ സിറ്റി ബസ് സർവീസ് ഇല്ല . പിന്നെ ആലുവ പോലുള്ള നഗരങ്ങളിൽ സർക്കുലർ പെർമിറ്റുകൾ ചിലതുണ്ട്. പക്ഷെ ആലുവയിലെ സർക്കുലർ പെർമിറ്റുകൾ എല്ലാം നീലയാണ് അടിച്ചിരിക്കുന്നത്. അതിനാൽ ഇവ സിറ്റി പെർമിറ്റ്‌ ആണോ അതോ സിറ്റി പോലെ സർവീസ് നടത്തുന്ന ഓർഡിനറി പെർമിറ്റ്‌ ആണോ എന്ന് സംശയം ഉണ്ട്. അതുപോലെ കണ്ണൂരിൽ സിറ്റി ബസുകൾ ഓപ്പറേറ്റ് ചെയ്യുന്ന ആശുപത്രി സ്റ്റാൻഡിൽ നിന്ന് ആരംഭിച്ചു സിറ്റി ബസ് പോലെ തന്നെ സർവീസ് നടത്തുന്ന നീല ഓർഡിനറി ബസുകൾ ധാരാളം ഉണ്ട്. അവയിൽ പലതും ഒറ്റ ട്രിപ്പ്‌ തന്നെ ഒരു മണിക്കൂർ വരെ ഒക്കെ സഞ്ചരിക്കുന്ന ബസുകൾ ആണ്. ശ്രീകണ്ടാപുരം, ചാലോട് വരെ ഒക്കെ വരുന്ന ബസുകൾ ഉണ്ട്.ഇതൊക്കെ ഓരോ നാടിനും അനുസരിച്ചു വ്യത്യസ്തമാണ്. കാര്യങ്ങൾ ഇങ്ങനെയൊക്കെയാണെങ്കിലും എറണാകുളം സിറ്റി ബസുകളിൽ ഒരു സൈഡിൽ ഏകദേശം 50 കിലോമീറ്റർ ദൂരം ഓടുന്ന ബസുകൾ ഉണ്ട്. ആലുവ – ചെല്ലാനം, ആലുവ – മേനക – പൂത്തോട്ട റൂട്ടിലെ ബസ്സുകളൊക്കെ ഉദാഹരണം. ഏറ്റവും കൂടുതൽ സിറ്റി ബസ് സ്റ്റാൻഡുകൾ ഉള്ളതും എറണാകുളം തന്നെയാകും. കാക്കനാട്, ഫോർട്ട്‌ കൊച്ചി, ഇടക്കൊച്ചി, ഏലൂർ ഫെറി, ചിറ്റൂർ, മട്ടാഞ്ചേരി, പെരുമ്പടപ്പ് തുടങ്ങിയവ ഉദാഹരണം. ഏറ്റവും കൂടുതൽ സിറ്റി ബസുകൾ ഉള്ളത് എറണാകുളത്തും, കുറവ് ഉള്ളത് തൃശൂരും ആണ്. ആലപ്പുഴ, തിരുവനന്തപുരം, കൊല്ലം ടൗണുകളിൽ സർവീസ് നടത്തുന്ന പ്രൈവറ്റ് ബസുകളിൽ ഭൂരിഭാഗവും സിറ്റി പെർമിറ്റ്‌ ആണ്. ലുക്കിലല്ല വർക്കിൽ ആണ് കാര്യം എന്നത് സിറ്റി പെർമിറ്റുകളിൽ 100% സത്യമാണ്. KSRTC യ്ക്ക് സിറ്റി പെർമിറ്റ്‌ ഉള്ളത് തിരുവനന്തപുരം (അനന്തപുരി, സിറ്റി ഫാസ്റ്റ് etc ), എറണാകുളം (തിരുകൊച്ചി,ഗോശ്രീ ചെയിൻ) എന്നിവിടങ്ങളിലാണ്. എറണാകുളം സിറ്റി പെർമിറ്റ്‌ ബസുകൾ ആലപ്പുഴ – എറണാകുളം ജില്ലാ അതിർത്തിയായ കുമ്പളം വരെയും, കോട്ടയം – എറണാകുളം അതിർത്തിയായ പൂത്തോട്ട വരെയും ഓടുന്നുണ്ട്. അതുപോലെ തന്നെ സംസ്ഥാനത്തെ ആദ്യ CNG സിറ്റി പെർമിറ്റ്‌ ബസ് (KSRTC) ഓടിയത് എറണാകുളതാണ്. സിറ്റി പെർമിറ്റിന് സ്പെഷ്യൽ ഫെയർ ഉള്ളത് തിരുവന്തപുരത്താണ് (KSRRC CITY FAST).
