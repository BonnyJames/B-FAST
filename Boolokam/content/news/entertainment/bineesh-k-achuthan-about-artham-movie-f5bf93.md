---
title: "എന്നെ നായകനാക്കി ഒരു ചിത്രം വിജയിപ്പിക്കാൻ സത്യന് കഴിയില്ലേ ? \" എന്ന മമ്മൂട്ടിയുടെ ചോദ്യത്തെ ഒരു വെല്ലുവിളിയായിട്ടാണ് സത്യൻ അന്തിക്കാട് സ്വീകരിച്ചത്"
date: 2022-07-28T15:03:49
draft: false
categories: ["Entertainment"]
tags: ['ARTHAM MOVIE', 'Bineesh K Achuthan', 'mammootty', 'sathyan anthikad']
author: "Beaumaris"
---

<strong>Bineesh K Achuthan </strong>

ബെൻ .... ബെൻ നരേന്ദ്രൻ ....
എന്റെ കോടതി ......എന്റെ നിയമം .... വക്കിലൻമാരും വാദങ്ങളും അപ്പിലും ഈ കോടതിയിൽ ഇല്ല. ശിക്ഷ നടപ്പാക്കുന്ന ആരാച്ചാരും ഞാൻ തന്നെ !പ്രദർശനശാലകളെ പ്രകമ്പനം കൊള്ളിച്ച ഈ ഡയലോഗുകൾ മലയാള പ്രേക്ഷകർ കണ്ട് തുടങ്ങിയിട്ട് ഇന്ന് 33 വർഷം തികയുന്നു. മെഗാ സ്റ്റാർ മമ്മൂട്ടി, ബെൻ നരേന്ദ്രൻ എന്ന സ്റ്റൈലിഷ് കഥാപാത്രത്തെ അവതരിപ്പിച്ച അർത്ഥം എന്ന ചിത്രത്തിലെയാണ് മേൽ പറഞ്ഞ ഡയലോഗുകൾ. തമിഴ് എഴുത്തുകാരായ ശുഭയുടെ എതിർ കാറ്റ് എന്ന മൂലകൃതിയിൽ നിന്നും പ്രചോദനം ഉൾക്കൊണ്ട് വേണു നാഗവള്ളി രചിച്ച ഈ ചിത്രത്തിന്റെ സംവിധാനം നിർവഹിച്ചിരിക്കുന്നത് സത്യൻ അന്തിക്കാട് ആണ്. ആക്ഷൻ മൂഡിലുള്ള സത്യന്റെ ആദ്യത്തെ ചിത്രമാണിത്. സാധാരണക്കാരന്റെ പ്രശ്നങ്ങളെ തമാശയിൽ പൊതിഞ്ഞു പറഞ്ഞു പോകുന്ന പതിവ് ശൈലിയിൽ നിന്നും മാറി അനീതിക്കും അക്രമത്തിനുമെതിരെ പോരാടുന്ന വീര നായകന്റെ പോരാട്ടത്തിന്റെ കഥയായിരുന്നു അർത്ഥത്തിലൂടെ സത്യൻ അന്തിക്കാട് അനാവരണം ചെയ്തത്. പ്രണയത്തിനും ഹാസ്യത്തിനും മുൻതൂക്കം നൽകിയുള്ള ചിത്രങ്ങൾ രചിക്കാറുള്ള വേണു നാഗവള്ളിയുടെ തികച്ചും വ്യത്യസ്ത രചനയാണിത്. തങ്ങളുടെ സ്ഥിരം കുടുംബ പ്രേക്ഷകരെ പരിഗണിക്കാതെ യുവാക്കളെ മുന്നിൽ കണ്ട് കൊണ്ട് ഇരുവരും ചെയ്ത ആദ്യ ചിത്രം ഒരു പക്ഷേ ഇതായിരിക്കാം ...

<img class="size-full wp-image-344510 aligncenter" src="https://cdn.boolokam.com/articles/2022/07/hrhrhr-3.jpg" alt="" width="960" height="540" />മലയാള സിനിമയിലെ ഒരു കാലത്തെ ഹിറ്റ് മേക്കറായിരുന്ന പി.ചന്ദ്രകുമാറിന്റെ അസോസിയേറ്റ് ഡയറക്ടറായിരുന്ന സത്യൻ അന്തിക്കാട് 1982 - ൽ റിലീസായ കുറുക്കന്റെ കല്യാണം എന്ന ചിത്രത്തിലൂടെയാണ് സ്വതന്ത്ര സംവിധായകനാകുന്നത്. തുടക്ക കാലത്ത് തന്റെ ഗുരുനാഥൻ കൂടിയായ ഡോ. ബാലകൃഷ്ണന്റെ രചനകളെ അടിസ്ഥാനമാക്കിയാണ് സത്യൻ ചിത്രങ്ങൾ എടുത്തിരുന്നത്. എന്നാൽ 1986 - ൽ റിലീസായ ടി.പി.ബാലഗോപാലൻ M A മുതൽ ശ്രീനിവാസന്റെ രചനകളെ അധികരിച്ച്, മോഹൻലാൽ നായകനായി ഒട്ടേറെ ചിത്രങ്ങൾ ആ കൂട്ടുകെട്ടിൽ നിന്നും പുറത്ത് വന്നു. കേരളത്തിലെ മധ്യവർഗ്ഗ കുടുംബ പശ്ചാത്തലത്തലമായിരുന്നു ഇത്തരം ചിത്രങ്ങളിൽ ഏറിയ പങ്കും.

സത്യൻ അന്തിക്കാട് - ശ്രീനിവാസൻ - മോഹൻലാൻ ത്രയങ്ങൾ മലയാള സിനിമയെ പുതുക്കി പണിതു. ഇതേ ടീമിന്റെ ഗാന്ധി നഗർ സെക്കൻഡ് സ്ട്രീറ്റ് എന്ന ചിത്രത്തിന്റെ നിർമ്മാണ പങ്കാളി കൂടിയായ മമ്മൂട്ടി, ആ ചിത്രത്തിൽ ഒരു അതിഥി വേഷം ചെയ്യവേ തന്നെ നായകനാക്കി ഒരു ചിത്രം എടുത്തു കൂടെ എന്ന് സത്യനോട് ചോദിച്ചു. അതിന്റെ ഫലമായി ഉണ്ടായ ചിത്രമാണ് ശ്രീധരന്റെ ഒന്നാം തിരു മുറിവ്. ആ ചിത്രം ഒരു പരാജയമായിരുന്നു. " തന്നെ നായകനാക്കി ഒരു ചിത്രം വിജയിപ്പിക്കാൻ സത്യന് കഴിയില്ലേ ??" എന്ന മമ്മൂട്ടിയുടെ ചോദ്യത്തെ ഒരു വെല്ലുവിളിയായിട്ടാണ് സത്യൻ അന്തിക്കാട് സ്വീകരിച്ചത്. 86/87 കാലത്തെ പരാജയപർവ്വം അതിജീവിച്ച് അതി ശക്തനായി തിരികെയെത്തിയ മമ്മൂട്ടിയാകട്ടെ കുടുംബനാഥന്റെ വേഷങ്ങൾ കയ്യൊഴിഞ്ഞ് ആക്ഷൻ വേഷങ്ങളിലേക്ക് ചുവട് മാറുന്ന സമയവും. സ്വാഭാവികമായും കുടുംബ പശ്ചാത്തലത്തിൽ ചിത്രങ്ങളെടുക്കുന്ന സത്യൻ അന്തിക്കാടിന് മമ്മൂട്ടിയെ നായകനാക്കണമെങ്കിൽ തന്റെ സ്ഥിരം ട്രാക്ക് മാറ്റിയേ മതിയാകൂ എന്ന് ബോധ്യപ്പെട്ടു. ആക്ഷൻ മൂഡിലുള്ള ഒരു തിരക്കഥക്കായുള്ള സത്യന്റെ അന്വേഷണം ഒടുവിൽ അദ്ദേഹത്തെ വേണു നാഗവള്ളിയിൽ എത്തിച്ചു.

<img class="wp-image-344511 aligncenter" src="https://cdn.boolokam.com/articles/2022/07/htt-1.jpg" alt="" width="741" height="556" />നടനും സംവിധായകനും തിരക്കഥാകൃത്തുമായ വേണു നാഗവള്ളി പ്രണയ - ഹാസ്യ ചിത്രങ്ങളാണ് കൂടുതലായും രചിച്ചിട്ടുള്ളത്. എന്നാൽ മമ്മൂട്ടിക്ക് വേണ്ടിയുള്ള ചിത്രങ്ങളിൽ അദ്ദേഹം വ്യത്യസ്തനായിരുന്നു. അതിന്റെ തുടക്കമാകട്ടെ അർത്ഥവും .. കേരളത്തിൽ 80 - കളുടെ മധ്യത്തോടെ ജനങ്ങളെ ഊറ്റി പിഴിഞ്ഞ് വളർന്നു വന്ന ഒട്ടേറെ ബ്ലേഡ് കമ്പനികൾ തകർന്നടിയുകയുണ്ടായി. ഒട്ടേറെ കുടുംബങ്ങളെ വഴിയാധാരമാക്കിയ ഒരു സാമൂഹിക വിപത്തായിരുന്നു അത്. ഈ സാമൂഹിക തിൻമക്കെതിരായ പോരാട്ടമായിരുന്നു അർത്ഥം എന്ന ചിത്രത്തിന്റെ കഥാ പശ്ചാത്തലം. ആക്ഷൻ മൂഡിന് യോജിക്കുന്ന മൂർച്ചയേറിയ സംഭാഷണങ്ങൾ, മമ്മൂട്ടിയുടെ ഘന ഗാംഭീര്യമാർന്ന ശബ്ദത്തിലൂടെ പുറത്ത് വന്നപ്പോൾ തീയേറ്ററുകളിൽ കരഘോഷമുയർന്നു.

80 - കളിൽ മമ്മൂട്ടിയെ ഏറ്റവും സ്റ്റൈലിഷായി കാണിച്ച ചിത്രം കൂടിയായിരുന്നു അർത്ഥം. മമ്മൂട്ടിയുടെ ബെൻ നരേന്ദ്രന്റെ ഹെയർ സ്റ്റൈലും കോസ്റ്റ്യൂംസുമെല്ലാം അക്കാലത്തെ യുവാക്കൾക്കിടയിൽ തരംഗമായിരുന്നു. അക്കാലത്തെ ഹിറ്റ് ജോടികളായ ജയറാം - പാർവ്വതി എന്നിവർ സഹോദരങ്ങളായാണ് അർത്ഥത്തിൽ വേഷമിട്ടിരിക്കുന്നത്. അഡ്വക്കേറ്റ് പി.എസ്.നെൻമാറ എന്ന രസകരമായ റോളിൽ ശ്രീനിവാസനും നായികാ വേഷത്തിൽ ശരണ്യയും എത്തുമ്പോൾ പ്രധാന വില്ലൻ കഥാപാത്രമായ ആർ.കെ. നമ്പ്യാരായി മുരളിയും വേഷമിട്ടു. നായിക വേഷം ചെയ്യാൻ കരാർ ചെയ്യപ്പെട്ട രഞ്ജിനി, അവസാന നിമിഷം വാക്ക് മാറിയത് മൂലമാണ് ആ വേഷം ശരണ്യയിലേക്കെത്തുന്നത്. എന്റെ ബാല്യത്തിൽ, ഞാൻ കണ്ട് കയ്യടിച്ച അർത്ഥം ഇന്നും ബോറടിക്കാതെ കാണാൻ കഴിയുന്ന ഒരു ചിത്രമാണ്


![എന്നെ നായകനാക്കി ഒരു ചിത്രം വിജയിപ്പിക്കാൻ സത്യന് കഴിയില്ലേ ? " എന്ന മമ്മൂട്ടിയുടെ ചോദ്യത്തെ ഒരു വെല്ലുവിളിയായിട്ടാണ് സത്യൻ അന്തിക്കാട് സ്വീകരിച്ചത്](https://cdn.boolokam.com/articles/2022/07/hrhrhr-3.jpg)**Bineesh K Achuthan** ബെൻ .... ബെൻ നരേന്ദ്രൻ .... എന്റെ കോടതി ......എന്റെ നിയമം .... വക്കിലൻമാരും വാദങ്ങളും അപ്പിലും ഈ കോടതിയിൽ ഇല്ല. ശിക്ഷ നടപ്പാക്കുന്ന ആരാച്ചാരും ഞാൻ തന്നെ !പ്രദർശനശാലകളെ പ്രകമ്പനം കൊള്ളിച്ച ഈ ഡയലോഗുകൾ മലയാള പ്രേക്ഷകർ കണ്ട് തുടങ്ങിയിട്ട് ഇന്ന് 33 വർഷം തികയുന്നു. മെഗാ സ്റ്റാർ മമ്മൂട്ടി, ബെൻ നരേന്ദ്രൻ എന്ന സ്റ്റൈലിഷ് കഥാപാത്രത്തെ അവതരിപ്പിച്ച അർത്ഥം എന്ന ചിത്രത്തിലെയാണ് മേൽ പറഞ്ഞ ഡയലോഗുകൾ. തമിഴ് എഴുത്തുകാരായ ശുഭയുടെ എതിർ കാറ്റ് എന്ന മൂലകൃതിയിൽ നിന്നും പ്രചോദനം ഉൾക്കൊണ്ട് വേണു നാഗവള്ളി രചിച്ച ഈ ചിത്രത്തിന്റെ സംവിധാനം നിർവഹിച്ചിരിക്കുന്നത് സത്യൻ അന്തിക്കാട് ആണ്. ആക്ഷൻ മൂഡിലുള്ള സത്യന്റെ ആദ്യത്തെ ചിത്രമാണിത്. സാധാരണക്കാരന്റെ പ്രശ്നങ്ങളെ തമാശയിൽ പൊതിഞ്ഞു പറഞ്ഞു പോകുന്ന പതിവ് ശൈലിയിൽ നിന്നും മാറി അനീതിക്കും അക്രമത്തിനുമെതിരെ പോരാടുന്ന വീര നായകന്റെ പോരാട്ടത്തിന്റെ കഥയായിരുന്നു അർത്ഥത്തിലൂടെ സത്യൻ അന്തിക്കാട് അനാവരണം ചെയ്തത്. പ്രണയത്തിനും ഹാസ്യത്തിനും മുൻതൂക്കം നൽകിയുള്ള ചിത്രങ്ങൾ രചിക്കാറുള്ള വേണു നാഗവള്ളിയുടെ തികച്ചും വ്യത്യസ്ത രചനയാണിത്. തങ്ങളുടെ സ്ഥിരം കുടുംബ പ്രേക്ഷകരെ പരിഗണിക്കാതെ യുവാക്കളെ മുന്നിൽ കണ്ട് കൊണ്ട് ഇരുവരും ചെയ്ത ആദ്യ ചിത്രം ഒരു പക്ഷേ ഇതായിരിക്കാം ... മലയാള സിനിമയിലെ ഒരു കാലത്തെ ഹിറ്റ് മേക്കറായിരുന്ന പി.ചന്ദ്രകുമാറിന്റെ അസോസിയേറ്റ് ഡയറക്ടറായിരുന്ന സത്യൻ അന്തിക്കാട് 1982 - ൽ റിലീസായ കുറുക്കന്റെ കല്യാണം എന്ന ചിത്രത്തിലൂടെയാണ് സ്വതന്ത്ര സംവിധായകനാകുന്നത്. തുടക്ക കാലത്ത് തന്റെ ഗുരുനാഥൻ കൂടിയായ ഡോ. ബാലകൃഷ്ണന്റെ രചനകളെ അടിസ്ഥാനമാക്കിയാണ് സത്യൻ ചിത്രങ്ങൾ എടുത്തിരുന്നത്. എന്നാൽ 1986 - ൽ റിലീസായ ടി.പി.ബാലഗോപാലൻ M A മുതൽ ശ്രീനിവാസന്റെ രചനകളെ അധികരിച്ച്, മോഹൻലാൽ നായകനായി ഒട്ടേറെ ചിത്രങ്ങൾ ആ കൂട്ടുകെട്ടിൽ നിന്നും പുറത്ത് വന്നു. കേരളത്തിലെ മധ്യവർഗ്ഗ കുടുംബ പശ്ചാത്തലത്തലമായിരുന്നു ഇത്തരം ചിത്രങ്ങളിൽ ഏറിയ പങ്കും. സത്യൻ അന്തിക്കാട് - ശ്രീനിവാസൻ - മോഹൻലാൻ ത്രയങ്ങൾ മലയാള സിനിമയെ പുതുക്കി പണിതു. ഇതേ ടീമിന്റെ ഗാന്ധി നഗർ സെക്കൻഡ് സ്ട്രീറ്റ് എന്ന ചിത്രത്തിന്റെ നിർമ്മാണ പങ്കാളി കൂടിയായ മമ്മൂട്ടി, ആ ചിത്രത്തിൽ ഒരു അതിഥി വേഷം ചെയ്യവേ തന്നെ നായകനാക്കി ഒരു ചിത്രം എടുത്തു കൂടെ എന്ന് സത്യനോട് ചോദിച്ചു. അതിന്റെ ഫലമായി ഉണ്ടായ ചിത്രമാണ് ശ്രീധരന്റെ ഒന്നാം തിരു മുറിവ്. ആ ചിത്രം ഒരു പരാജയമായിരുന്നു. " തന്നെ നായകനാക്കി ഒരു ചിത്രം വിജയിപ്പിക്കാൻ സത്യന് കഴിയില്ലേ ??" എന്ന മമ്മൂട്ടിയുടെ ചോദ്യത്തെ ഒരു വെല്ലുവിളിയായിട്ടാണ് സത്യൻ അന്തിക്കാട് സ്വീകരിച്ചത്. 86/87 കാലത്തെ പരാജയപർവ്വം അതിജീവിച്ച് അതി ശക്തനായി തിരികെയെത്തിയ മമ്മൂട്ടിയാകട്ടെ കുടുംബനാഥന്റെ വേഷങ്ങൾ കയ്യൊഴിഞ്ഞ് ആക്ഷൻ വേഷങ്ങളിലേക്ക് ചുവട് മാറുന്ന സമയവും. സ്വാഭാവികമായും കുടുംബ പശ്ചാത്തലത്തിൽ ചിത്രങ്ങളെടുക്കുന്ന സത്യൻ അന്തിക്കാടിന് മമ്മൂട്ടിയെ നായകനാക്കണമെങ്കിൽ തന്റെ സ്ഥിരം ട്രാക്ക് മാറ്റിയേ മതിയാകൂ എന്ന് ബോധ്യപ്പെട്ടു. ആക്ഷൻ മൂഡിലുള്ള ഒരു തിരക്കഥക്കായുള്ള സത്യന്റെ അന്വേഷണം ഒടുവിൽ അദ്ദേഹത്തെ വേണു നാഗവള്ളിയിൽ എത്തിച്ചു. ![](https://cdn.boolokam.com/articles/2022/07/htt-1.jpg)നടനും സംവിധായകനും തിരക്കഥാകൃത്തുമായ വേണു നാഗവള്ളി പ്രണയ - ഹാസ്യ ചിത്രങ്ങളാണ് കൂടുതലായും രചിച്ചിട്ടുള്ളത്. എന്നാൽ മമ്മൂട്ടിക്ക് വേണ്ടിയുള്ള ചിത്രങ്ങളിൽ അദ്ദേഹം വ്യത്യസ്തനായിരുന്നു. അതിന്റെ തുടക്കമാകട്ടെ അർത്ഥവും .. കേരളത്തിൽ 80 - കളുടെ മധ്യത്തോടെ ജനങ്ങളെ ഊറ്റി പിഴിഞ്ഞ് വളർന്നു വന്ന ഒട്ടേറെ ബ്ലേഡ് കമ്പനികൾ തകർന്നടിയുകയുണ്ടായി. ഒട്ടേറെ കുടുംബങ്ങളെ വഴിയാധാരമാക്കിയ ഒരു സാമൂഹിക വിപത്തായിരുന്നു അത്. ഈ സാമൂഹിക തിൻമക്കെതിരായ പോരാട്ടമായിരുന്നു അർത്ഥം എന്ന ചിത്രത്തിന്റെ കഥാ പശ്ചാത്തലം. ആക്ഷൻ മൂഡിന് യോജിക്കുന്ന മൂർച്ചയേറിയ സംഭാഷണങ്ങൾ, മമ്മൂട്ടിയുടെ ഘന ഗാംഭീര്യമാർന്ന ശബ്ദത്തിലൂടെ പുറത്ത് വന്നപ്പോൾ തീയേറ്ററുകളിൽ കരഘോഷമുയർന്നു. 80 - കളിൽ മമ്മൂട്ടിയെ ഏറ്റവും സ്റ്റൈലിഷായി കാണിച്ച ചിത്രം കൂടിയായിരുന്നു അർത്ഥം. മമ്മൂട്ടിയുടെ ബെൻ നരേന്ദ്രന്റെ ഹെയർ സ്റ്റൈലും കോസ്റ്റ്യൂംസുമെല്ലാം അക്കാലത്തെ യുവാക്കൾക്കിടയിൽ തരംഗമായിരുന്നു. അക്കാലത്തെ ഹിറ്റ് ജോടികളായ ജയറാം - പാർവ്വതി എന്നിവർ സഹോദരങ്ങളായാണ് അർത്ഥത്തിൽ വേഷമിട്ടിരിക്കുന്നത്. അഡ്വക്കേറ്റ് പി.എസ്.നെൻമാറ എന്ന രസകരമായ റോളിൽ ശ്രീനിവാസനും നായികാ വേഷത്തിൽ ശരണ്യയും എത്തുമ്പോൾ പ്രധാന വില്ലൻ കഥാപാത്രമായ ആർ.കെ. നമ്പ്യാരായി മുരളിയും വേഷമിട്ടു. നായിക വേഷം ചെയ്യാൻ കരാർ ചെയ്യപ്പെട്ട രഞ്ജിനി, അവസാന നിമിഷം വാക്ക് മാറിയത് മൂലമാണ് ആ വേഷം ശരണ്യയിലേക്കെത്തുന്നത്. എന്റെ ബാല്യത്തിൽ, ഞാൻ കണ്ട് കയ്യടിച്ച അർത്ഥം ഇന്നും ബോറടിക്കാതെ കാണാൻ കഴിയുന്ന ഒരു ചിത്രമാണ്
