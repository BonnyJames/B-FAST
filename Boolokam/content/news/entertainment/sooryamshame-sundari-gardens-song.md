---
author: Beaumaris
categories:
- Entertainment
comment_count: 0
date: 2022-09-04 08:22:47
draft: false
image: ''
like_count: 4604
share_count: 843
tags:
- sooryamshame
- sundari gardens song
title: '''സൂര്യാംശമേ...'' സുന്ദരി ​ഗാര്‍ഡന്‍സിലെ പുതിയ ഗാനം പുറത്തുവിട്ടു'
view_count: 120770
---

നീരജ് മാധവും അപര്‍ണ ബാലമുരളിയും കേന്ദ്ര കഥാപാത്രങ്ങളാകുന്ന സുന്ദരി ​ഗാര്‍ഡന്‍സിലെ പുതിയ ഗാനം പുറത്തുവിട്ടു. ജോ പോള്‍ ആണ് സൂര്യാംശമേ എന്നാരംഭിക്കുന്ന ഗാനത്തിന് വരികള്‍ എഴുതിയിരിക്കുന്നത് . സംഗീതം പകര്‍ന്നിരിക്കുന്നത് അല്‍ഫോന്‍സ് ജോസഫ് . ഗാനം ആലപിച്ചിരിക്കുന്നത് മൃദുല വാര്യര്‍ ആണ്. ഡയറക്ട് ഒടിടി റിലീസ് ആയാണ് സെപ്റ്റംബര്‍ 2 ന് സോണി ലിവിലൂടെ ചിത്രം റിലീസ് ചെയ്തത്. നവാഗതനായ ചാര്‍ലി ഡേവിസ് രചനയും സംവിധാനവും നിര്‍വ്വഹിച്ചിരിക്കുന്ന ചിത്രമാണിത്. അലന്‍സ് മീഡിയയുടെ ബാനറില്‍ സംവിധായകന്‍ സലിം അഹമ്മദ് ആണ് ചിത്രത്തിന്‍റെ നിര്‍മ്മാണം. സ്വരൂപ് ഫിലിപ്പ് ആണ് ഛായാഗ്രഹണം. സംഗീതം അല്‍ഫോന്‍സ് ജോസഫ്, എഡിറ്റിംഗ് സജിത്ത് ഉണ്ണികൃഷ്‍ണന്‍, ചീഫ് അസോസിയേറ്റ് ഡയറക്ടര്‍ രാജേഷ് അടൂര്‍, സൗണ്ട് ഡിസൈന്‍ പ്രശാന്ത് പി മേനോന്‍, സോണി തോമസ് എന്നിവര്‍, വസ്ത്രാലങ്കാരം ദിവ്യ ജോര്‍ജ്. https://youtu.be/EZDg2VmjMlY