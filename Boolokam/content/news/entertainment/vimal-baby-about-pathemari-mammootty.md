---
author: Beaumaris
categories:
- Entertainment
comment_count: 0
date: 2022-09-12 16:15:19
draft: false
image: ''
like_count: 17747
share_count: 7921
tags:
- mammootty
- pathemari malayalam movie
- Vimal Baby
title: ഈ സിനിമ കാണുമ്പോഴെല്ലാം മമ്മൂട്ടി എന്ന നടനെ കണ്ടിട്ടില്ല, നാരായണനെ മാത്രമാണ്
  കണ്ടത്
view_count: 466834
---

**Vimal Baby** പ്രവാസവും, പ്രവാസികളുടെ ജീവിതവും ആസ്പദമാക്കി ഒട്ടേറെ സിനിമകൾ നമ്മൾ പ്രേക്ഷകർ കണ്ടിട്ടുണ്ട്. അതിൽ എനിക്ക് ഏറ്റവും ഇഷ്ടപ്പെട്ട ഒരു സിനിമയെ കുറിച്ചാണ് ഇവിടെ പ്രതിപാദിക്കുന്നത്.സലിം അഹമ്മദ് നിർമ്മിച്ച് സലീം അഹമ്മദ് രചന നിർവഹിച്ച് സലീം അഹമ്മദ് സംവിധാനം ചെയ്ത ചിത്രമാണ് 2015 ൽ പുറത്തിറങ്ങിയ പത്തേമാരി.പ്രവാസ ജീവിതം നയിക്കുന്ന പ്രവാസിയായ പള്ളിക്കൽ നാരായണനും നാരായണനെ ചുറ്റിപ്പറ്റി അദ്ദേഹത്തെ പിഴിഞ്ഞ് ജീവിക്കുന്ന സഹോദരിമാരും സഹോദരന്മാരും അടങ്ങുന്നതാണ് കഥയുടെ ഇതിവൃത്തം.രണ്ടു വർഷം കൂടുമ്പോൾ ആണ് നാരായണൻ പിറന്ന നാടും പിറന്ന മണ്ണും കാണുന്നത് ലീവിന് വന്ന ശേഷം നാരായണൻ കൊണ്ടു വരുന്ന പെട്ടിയെല്ലാം കാലിയായി കഴിയുമ്പോൾ , ഇനി പോവുന്നില്ല എന്ന് പറയുമ്പോൾ ഇനി ഗൾഫുകാരന്റെ ഭാര്യ എന്നറിയപ്പെടാൻ ആവില്ല എന്നറിയപ്പെടുമ്പോൾ, ആ ഭാര്യയുടെ നിർബന്ധത്തിന് വഴങ്ങി വീണ്ടും പ്രവാസ ജീവിതത്തിലേക്ക് യാത്രയാകുന്നുണ്ട് നാരായണൻ. പ്രവാസ ജീവിതം മതിയാക്കി താൻ അധ്വാനിച്ചുണ്ടാക്കിയ വീട്ടിൽ ഇനി വീട്ടിൽ വിശ്രമജീവിതം നയിക്കാൻ നാരായണൻ തീരുമാനിക്കുമ്പോൾ വിധി നാരായണനെ മരണമെന്ന തിരിച്ചു വരാത്ത പ്രവാസത്തിലേക്ക് പറിച്ചെടുക്കുന്നുണ്ട്.ക്ലൈമാക്സിൽ നാരായണൻ്റെ ശവശരീരം പുതിയ വീടിന്റെ മുറ്റത്ത് കിടത്തുമ്പോൾ മകൻ അത് ലക്ഷണക്കേടാണെന്ന് കരുതി ആ മൃതദേഹത്തോട് അനാദരവ് കാണിക്കുന്ന സമയം ഏതൊരു പ്രേക്ഷകൻ്റേയും പോലെ എൻ്റെ ഹൃദയവും മനസ്സും നൊമ്പരപ്പെട്ടിട്ടുണ്ട്..ഈ സിനിമ കാണുമ്പോഴെല്ലാം മമ്മൂട്ടി എന്ന നടനെ കണ്ടിട്ടില്ല മറിച്ച് നാരായണനെയാണ് കണ്ടത്.