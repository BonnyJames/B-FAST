---
author: Beaumaris
categories:
- Entertainment
comment_count: 0
date: 2023-04-08 05:08:41
draft: false
image: ''
like_count: 16403
share_count: 9858
tags:
- aadujeevitham
- aadujeevitham benyamin
- blassy
- Featured
- prithviraj
title: ആടു ജീവിതം ട്രെയ്‌ലർ ചോർന്നു ! ബ്ലെസിക്ക് വേണ്ടി ബെന്യാമീന്റെ വിശദീകരണം
view_count: 653352
---

മലയാളികൾ ഏറെ കാത്തിരിക്കുന്ന ചിത്രമാണ് ബ്ലെസിയുടെ 'ആടുജീവിതം'. ബെന്യാമിന്‍റെ പ്രശസ്ത നോവലിനെ അടിസ്ഥാനമാക്കി വര്‍ഷങ്ങളുടെ പരിശ്രമങ്ങള്‍ക്കും പ്രതിസന്ധികള്‍ക്കും ഒടുവില്‍ ചിത്രം അതിന്‍റെ അവസാന പണിപ്പുരയിലാണ്. ഒരുപക്ഷെ മലയാളസിനിമയുടെ ചരിത്രത്തില്‍ ഇത്രയും നീണ്ട ഷെഡ്യൂളുകൾ ഉണ്ടായ ചിത്രം വേറെ ഉണ്ടാകില്ല എന്നുതന്നെ പറയാം. 160 ലേറെ ദിവസങ്ങളാണ് ചിത്രീകരണത്തിനായി വേണ്ടിവന്നതെങ്കിലും നാലര വര്‍ഷത്തോളം കാത്തിരിക്കേണ്ടിവന്നു. ജോർദാനിലും സഹാറയിലും അൾജീരിയയിലും എല്ലാമായി ചിത്രീകരിച്ച ചിത്രത്തിന്റെ ഫൈനല്‍ ഷെഡ്യൂള്‍ റാന്നിയില്‍ ആയിരുന്നു. സൗദി അറേബ്യയിലെ ഇന്ത്യന്‍ കുടിയേറ്റ തൊഴിലാളിയായ നജീബ് എന്ന കഥാപാത്രത്തെയാണ് ചിത്രത്തില്‍ പൃഥ്വി അവതരിപ്പിക്കുന്നത്. എ.ആര്‍. റഹ്‌മാനാണ് ചിത്രത്തിന് സംഗീതം നിര്‍വഹിക്കുന്നത്. ചിത്രം ഈ വര്‍ഷം തന്നെ റിലീസ് ഉണ്ടാകുമെന്നാണ് വിവരം.എന്നാലിപ്പോൾ ചിത്രത്തിന്‍റെ ട്രെയിലര്‍ യൂട്യൂബില്‍ ചോര്‍ന്നത് ചർച്ചയാകുകയാണ്. ട്രെയ്‌ലർ വൻതോതിൽ സ്വീകരിക്കപ്പെടുകയുമാണ്. മണിക്കൂറുകള്‍ക്ക് മുന്‍പ് യൂട്യൂബില്‍ പ്രത്യക്ഷപ്പെട്ട ട്രെയിലറിന് ഇപ്പോള്‍ ആയിരങ്ങളാണ് കാഴ്ചക്കാര്‍. അതിനിടെ വിശദീകരണവുമായി അണിയറക്കാര്‍ രംഗത്ത് എത്തിയിട്ടുണ്ട്. നോവലിസ്റ്റ് ബെന്യാമിന്‍ തന്നെയാണ് സംവിധായകന്‍ ബ്ലെസിക്ക് വേണ്ടി ഫേസ്ബുക്കില്‍ വിശദീകരണം നല്‍കിയിരിക്കുന്നത്. അദ്ദേഹത്തിന്റെ വാക്കുകൾ ഇങ്ങനെ https://youtu.be/D8SNTquwScQ "യു ടൂബിൽ വന്നിട്ടുള്ള ആടുജീവിതം trailer ഒഫീഷ്യൽ അല്ല എന്ന് സംവിധായകൻ ബ്ലസിക്ക് വേണ്ടി ഇവിടെ അറിയിക്കട്ടെ. അത് വേൾഡ് മാർക്കറ്റിനു വേണ്ടി / ഫെസ്റ്റിവൽസിനു വേണ്ടി സമർപ്പിച്ച ഒരു പ്രിവ്യൂ അമേരിക്കയിലുള്ള deadline എന്ന ഓൺലൈൻ മാഗസിൽ വന്നതാണ്. പടത്തിന്റെ ധാരാളം വർക്ക് ഇനിയും പൂർത്തിയാവാനുണ്ട്. അത് തീരുന്ന സമയത്ത് official trailer വരുമെന്ന് അറിയിക്കുന്നു.. അതുവരെ ദയവായി കാത്തിരിക്കുക."