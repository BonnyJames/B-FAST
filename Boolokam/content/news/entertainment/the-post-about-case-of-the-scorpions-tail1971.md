---
author: Beaumaris
categories:
- Entertainment
comment_count: 0
date: 2023-07-18 07:28:25
draft: false
image: https://cdn.boolokam.com/articles/2023/07/weer-1024x431.jpg
like_count: 74012
share_count: 36086
tags:
- italy
- The Case of the Scorpion's Tail (1971)
title: ഇന്നത്തെ ക്രൈം മിസ്റ്ററി ചിത്രങ്ങളെ വെല്ലുന്ന  ചിത്രം
view_count: 1737893
---

**The Case of the Scorpion's Tail(1971)** **Country :Italy ????????** **Language :English** **Raghu Balan** കാമുകനുമൊത്ത് പ്രണയനിമിഷങ്ങൾ ആസ്വദിക്കുന്ന വേളയിലാണ് ഒരു ഞെട്ടിപ്പിക്കുന്ന വാർത്ത, ഫോൺ കോൾ ആയി Mrs.Lisa Baumer-നെ തേടി വരുന്നത്...ഒരു എയർ ക്രാഫ്റ്റ് ആക്സിഡന്റിൽ അവളുടെ ഭർത്താവ് മരണപ്പെട്ടിരിക്കുന്നു.ഭർത്താവുമായി അത്ര അടുപ്പത്തിൽ അല്ലായിരുന്നെങ്കിൽ പോലും ആ മരണത്തോടു കൂടി അവളുടെ ശുക്രൻ ഉദിക്കുകയാണ്.ഇൻഷുറൻസ് പോളിസിയായി അവൾക്ക് കിട്ടാൻ പോകുന്നത് ഒരു മില്ല്യൺ ഡോളർ ആണ്.ഈ തുക കിട്ടണമെങ്കിൽ അവൾക്ക് ഏഥൻസിൽ പോകേണ്ടതുണ്ട്. ഇതിനിടയിൽ, ലിസയിൽ സംശയം തോന്നിയ ഇൻഷുറൻസ് കമ്പനി അവളുടെ സാമ്പത്തിക ഇടപാടുകളുടെ വിശ്വസ്തത ഉറപ്പാക്കാൻ വേണ്ടി ഒരു ഇൻവെസ്റ്റിഗേറ്ററെ നിയോഗിക്കുന്നു. അയാളാണ് നമ്മുടെ ഈ ചിത്രത്തിലെ നായകൻ. പേര്, Peter Lynch. [](https://cdn.boolokam.com/articles/2023/07/fwfwffff.jpg)ഏഥൻസിൽ എത്തിയത് മുതൽ ലിസയുടെ ശനിദശ തുടങ്ങുകയാണ്. അവളുടെ രഹസ്യങ്ങൾ നന്നായി അറിയാവുന്ന മുൻകാമുകൻ അവിടെ വെച്ച് നിഗൂഢനായ ഒരു കൊലയാളിയാൽ കൊല്ലപ്പെടുന്നു. ഇതിനുപുറമേ, ഭർത്താവിന്റെ യജമാനത്തി ഇൻഷുറൻസ് തുകയുടെ പകുതിക്കായി അവളെ ഭീഷണിപ്പെടുത്തുന്നു. ഈ സംഭവങ്ങൾക്ക് ഇടയിലാണ് ലിസയുടെ അതിദാരുണമായ കൊലപാതകം അരങ്ങേറുന്നത്...ആ കൊലക്കുറ്റത്തിൽ നമ്മുടെ ഇനിവെസ്റ്റിഗേറ്റർ ആയ നായകൻ കുറ്റാരോപിതൻ ആവുകയാണ്...ബാക്കി സ്‌ക്രീനിൽ... [![](https://cdn.boolokam.com/articles/2023/07/weer-1024x431.jpg)](https://cdn.boolokam.com/articles/2023/07/weer.jpg)കഥയുടെ കുറച്ച് ഭാഗമേ ഞാൻ ഇവിടെ പറഞ്ഞിട്ടുള്ളു... കാരണം നിഗൂഢനായ കൊലയാളിയുടെ അക്രമണം ഇനിയും തുടരുകയാണ്... അവിടെ മുതൽ ചിത്രം കാത്തു സൂക്ഷിക്കുന്ന നിഗൂഢതയും അതുതേടിയുള്ള കഥാപാത്രങ്ങളുടെ അന്വേഷണവും ആരംഭിക്കുകയാണ്..നമുക്കറിയേണ്ട ഉത്തരങ്ങൾ ഈ ചോദ്യങ്ങളുടേതാണ്... ആരാണ് ലിസയെ കൊന്നത്? എന്തിനുവേണ്ടി?... ഇതുപോലെ മറ്റു പല ചോദ്യങ്ങളും അവശേഷിക്കുകയാണ്.. അത് കഥാപാത്രങ്ങളിലൂടെ നിങ്ങൾക്ക് മനസ്സിലാക്കാം. എന്നാലും ഒരു കാര്യത്തിൽ ആണയിട്ട് പറയുകയാണ്.. ആദ്യാവസാനം വരെ കൊലയാളി ആരാണെന്ന് കാര്യത്തിൽ ഒട്ടും പിടി നൽകാതെ സസ്പെൻസ് ഉടനീളം നിലനിർത്തി നിങ്ങളുടെ ഊഹത്തിനപ്പുറമാണ് ഈ ചിത്രത്തിന്റെ ഗംഭീരമായ ക്ലൈമാക്സ് ട്വിസ്റ്റ്‌ .Sergio Martino എന്ന സംവിധായകന്റെ ഡയറക്ഷൻ മികവ് സമ്മതിക്കണം.. https://youtu.be/HCzVcU_nSV8 അതും ഇന്നത്തെ ക്രൈം മിസ്റ്ററി ചിത്രങ്ങളെ വെല്ലുന്ന രീതിയിൽ... ഇതുപോലെ എന്നെ അമ്പരിപ്പിച്ച പുള്ളിയുടെ മറ്റൊരു വർക്കാണ് ആ വർഷം തന്നെ ഇറങ്ങിയ "The Strange Vice of Mrs. Wardh" . ഇറ്റാലിയൻ giallo ചിത്രങ്ങൾക്ക് വൻ സംഭാവന തന്നെയാണ് ഈ രണ്ടു ചിത്രങ്ങളും.ഈ ചിത്രത്തിന്റെ ക്യാമറ, എഡിറ്റിങ്, മ്യൂസിക് എല്ലാം ഗംഭീരം തന്നെയാണ് . ഇനിയും ഈ giallo ചിത്രം കാണാത്തവർ ഉണ്ടെങ്കിൽ കാണാൻ ശ്രമിക്കുക.. പഴയ ചിത്രമാണ് കരുതി തള്ളിക്കളയേണ്ട.