---
author: Beaumaris
categories:
- Entertainment
comment_count: 0
date: 2022-12-02 11:06:22
draft: false
image: ''
like_count: 95723
share_count: 12769
tags:
- malayalam movies
- production
title: ഫ്ലോപ്പ് സിനിമകളുടെ നിർമ്മാണക്കമ്പനികൾ, കുറിപ്പ് വായിക്കാം
view_count: 1603441
---

**റെഡ് റോസ് ക്രിയേഷൻസ്, ബെൻസി പ്രൊഡക്ഷൻസ്, ഫ്ലോപ്പ് സിനിമകളുടെ നിർമ്മാണക്കമ്പനികൾ, കുറിപ്പ് വായിക്കാം** **Ashish J** ഒരുപാട് സിനിമകൾ നിർമ്മിക്കുകയും എല്ലാവരും അംഗീകരിക്കുന്ന ഒരു വിജയം പേരിനുപോലും കിട്ടുകയും ചെയ്യാത്ത മലയാളത്തിലെ രണ്ട് പ്രമുഖ നിർമ്മാണ കമ്പനികൾ. ബോംബെ മാർച്ച്‌ 12, കർമ്മയോദ്ധ, കാഞ്ചി, മംഗ്ലീഷ്, മൈലാഞ്ചി മൊഞ്ചുള്ള വീട്, ടിയാൻ, 1971 ബിയൊണ്ട് ബോർഡേഴ്‌സ് എന്നിവയാണ് റെഡ് റോസ് പ്രൊഡ്യൂസ് ചെയ്ത ചിത്രങ്ങൾ. പലതും വലിയ താരങ്ങളുടെ ചിത്രമാണെങ്കിൽ പോലും ഇതിൽ ആശ്വാസ വിജയമെങ്കിലും കിട്ടിയത് മംഗ്ലീഷിന് മാത്രമാണ്. ടിയാൻ, 1971 ബിയൊണ്ട് ബോർഡേഴ്‌സ് എന്നീ ബിഗ് ബജറ്റ് ചിത്രങ്ങളുടെ പരാജയം കൂടിയായപ്പോൾ ഇപ്പോൾ ഏറെക്കുറെ ഫീൽഡിൽ ഇല്ലാത്ത അവസ്ഥയിൽ തന്നെയാണ് റെഡ് റോസ് ക്രിയേഷൻസ്. എന്നാൽ ബെൻസി പ്രൊഡക്ഷൻസിലേക്ക് വരുമ്പോൾ ചെറിയ താരങ്ങളുടെ ലോ ബജറ്റ് സിനിമകളാണ് കൂടുതലും ചെയ്തിട്ടുള്ളത്. ഖലീഫ, മൈ ഡിയർ മച്ചാൻസ്, പെങ്ങളില, സൈലൻസർ, ലൗ fm, വർത്തമാനം, ഒരുത്തീ, ഓട്ടോറിക്ഷക്കാരന്റെ ഭാര്യ, ഖേദ്ദ തുടങ്ങി അധികം കെട്ടിട്ടില്ലാത്ത സിനിമകൾ ഇനിയും ബെൻസി പ്രൊഡക്ഷൻസിന്റെ ലിസ്റ്റിൽ കാണും. ഇവയിലൊന്നുപോലും വിജയിച്ചിട്ടില്ലെന്ന് മാത്രമല്ല OTT യൊക്കെ വന്നശേഷമെങ്കിലും നാലാള് അറിഞ്ഞ ഒരേയൊരു പടം മിക്കവാറും ഒരുത്തീ മാത്രമാവും. (ഖേദ്ദ ഇന്ന് റിലീസ് ആയതേയുള്ളു ) സത്യം പറഞ്ഞാൽ ഇത്രയും ചവറു സിനിമകൾ ചെയ്യുന്ന സമയത്ത് ഇവർക്ക് ഇപ്പോഴത്തെ ട്രെൻഡ് മനസിലാക്കി നല്ല ഒരു ടീമിനൊപ്പം ഒരു സിനിമയെങ്കിലും ചെയ്യാൻ ശ്രമിച്ചുകൂടെ എന്ന് പലപ്പോഴും തോന്നിയിട്ടുണ്ട്. റെഡ് റോസ് തീർച്ചയായും അതിനുള്ള ശ്രമം നടത്തിയിട്ടുണ്ടെങ്കിലും നന്നായി പാളിപ്പോയി. എന്നാൽ ബെൻസി പ്രൊഡക്ഷൻസ് ഒരു സാധ്യതയുമില്ലാത്ത പ്രൊജക്ടുകൾ തന്നെയാണ് കൂടുതലും ചെയ്തിട്ടുള്ളത്.