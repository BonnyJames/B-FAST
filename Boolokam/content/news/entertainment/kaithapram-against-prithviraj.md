---
author: Beaumaris
categories:
- Entertainment
comment_count: 0
date: 2022-09-16 08:46:28
draft: false
image: ''
like_count: 41826
share_count: 14706
tags:
- Kaithapram Damodaran Namboothiri
- Prithviraj Sukumaran
title: '"ഇയാൾ ഇത്രയും മണ്ടനാണല്ലോ എന്നാണ് ഞാൻ  ആലോചിക്കുന്നത്", പൃഥ്വിരാജിനെതിരെ കൈതപ്രം'
view_count: 1102709
---

ഗാനരചയിതാവും സംഗീത സംവിധായകനും നടനും ഒക്കെയാണ് കൈതപ്രം ദാമോദരൻ നമ്പൂതിരി. അക്ഷരാർത്ഥത്തിൽ ഒരു പ്രതിഭ. അദ്ദേഹം അടുതിരെ തന്നെ ദ്രോഹിച്ച ചിലക്കെതിരെ തുറന്നുപറച്ചിലുകൾ നടത്തിയിരുന്നു. ദിലീപിനെതിരെ ആയിരുന്നു ആദ്യം അദ്ദേഹം ചില കാര്യങ്ങൾ വെളിപ്പെടുത്തിയത്.താൻ എഴുതിയ പാട്ടുകളിൽ അഭിനയിച്ച പല സൂപ്പർ താരങ്ങളും തന്നോട് നന്ദി കാണിച്ചിട്ടില്ലെന്നാണ് അദ്ദേഹം പറയുന്നത് . ദിലീപ് ഇടപെട്ടു തന്നെ പാട്ടെഴുത്തിൽ നിന്നും മാറ്റിയെന്നും ഇനി മറ്റൊരു നമ്പൂതിരി എഴുതട്ടെയെന്നു പറഞ്ഞതായും അത് വലിയ ഗുരുത്വക്കേട് ആണെന്നും കൈതപ്രം പറഞ്ഞിരുന്നു. ഇപ്പോൾ അദ്ദേഹം രംഗത്ത് വന്നിരിക്കുന്നത് പൃഥ്വിരാജ് സുകുമാരനെതിരെ ആണ്. "ദീപക് ദേവ് ഈണം നൽകിയ ഒരു പൃഥ്വിരാജ് ചിത്രത്തിന്റെ പാട്ടെഴുതുന്നതിൽ നിന്നും പൃഥ്വിരാജ് ഇടപെട്ട് എന്നെ മാറ്റി. ഇങ്ങനെയാണ് ഇവർക്ക് ഗുരുത്വം ഇല്ലാതെ പോകുന്നത് . ഇടക്കാലത്ത് സുഖമില്ലാതായി ശരീരത്തിന്റെ ഒരു ഭാഗത്തിന് ബലക്ഷയം സംഭവിച്ചിരുന്നു. അങ്ങനെയുള്ള സമയത്ത് അവർ വിളിച്ചിട്ട്, എന്റെ വയ്യാത്ത കാലും വെച്ച്, ആ വേദന സഹിച്ചു കൊണ്ട് മുടന്തി മുടന്തി രണ്ടാമത്തെ നിലയിലുള്ള ഇവരുടെ സ്റ്റുഡിയോയിൽ വരെ കയറി ചെന്ന് എഴുതിയിട്ടും, പൃഥ്വിരാജ് ഇടപെട്ട് എന്നെയൊഴിവാക്കിയതിന്റെ വേദന വളരെ വലുതാണ് , ഇയാൾ ഇത്രയും മണ്ടനാണല്ലോ എന്നാണ് ഞാൻ ആലോചിക്കുന്നത് "- കൈതപ്രം പറയുന്നു.