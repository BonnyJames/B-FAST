---
author: Beaumaris
categories:
- Entertainment
comment_count: 0
date: 2022-10-08 06:08:55
draft: false
image: ''
like_count: 57690
share_count: 25582
tags:
- Hareesh Peradi
- sreenath bhasi
title: '"മലയാളത്തിലെ നിർമ്മാതക്കളുടെ ഈ ചെറിയ ചൂരൽ പ്രയോഗത്തോടൊപ്പം", ശ്രീനാഥ്‌ ഭാസിയെ
  കൊട്ടി ഹരീഷ് പേരടി'
view_count: 1331793
---

ശ്രീനാഥ്‌ ഭാസിയെ പ്രൊഡ്യൂസേഴ്‌സ് അസോസിയേഷൻ വിലക്കിയ സംഭവത്തിൽ പ്രതികരണവുമായി നടൻ ഹരീഷ് പേരടി. 'മലയാളത്തിലെ നിർമ്മാതക്കളുടെ ഈ ചെറിയ ചൂരൽ പ്രയോഗത്തോടൊപ്പം' നിൽക്കുന്നു എന്നാണു അദ്ദേഹം പറയുന്നത്. നേരത്തെ തന്നെ നടൻ ശ്രീനാഥ്‌ ഭാസിക്കെതിരെ പ്രൊഡ്യൂസര്മാരുടെ സംഘടന രംഗത്തുവന്നിരുന്നു. താരം സമയത്തൊന്നും ലൊക്കേഷനിൽ എത്തി ചേരുന്നില്ല എന്നൊക്കെയാണ് അവരുടെ പരാതി. അങ്ങനെയിരിക്കുമ്പോൾ ആണ് ശ്രീനാഥ്‌ ഭാസി ചാനൽ അവതാരകയോട് മോശമായി സംസാരിച്ചു പുലിവാല് പിടിച്ചതും. അതോടെ അതൊരുകാരണമായി കണ്ടു താരത്തിനെതിരെ നടപടി എടുക്കാൻ അവർ നിര്ബന്ധിതരായി. ഈ വിഷയത്തിൽ ആണ് ഹരീഷ് പേരടി തന്റെ അഭിപ്രായം അറിയിച്ചിരിക്കുന്നത്. അദ്ദേഹത്തിന്റെ കുറിപ്പ് ഇങ്ങനെ "സിനിമയുടെ ഷൂട്ടിങ്ങിന് വേണ്ടി അഡ്വാൻസ് വാങ്ങി കരാർ ഒപ്പിട്ട്ട് രാവിലെ എത്തേണ്ട നായക നടൻ ഉച്ചക്ക് ഒരു മണിക്ക് എത്തിയാൽ ഒരു ദിവസവും രണ്ട് ദിവസവും സഹിക്കും...നിരന്തരമായി ആവർത്തിച്ചാൽ ചെറിയ ബഡ്ജറ്റിൽ ലോകോത്തര സിനിമകളുണ്ടാക്കുന്ന ഈ കുഞ്ഞു മലയാളത്തിന് അത് സഹിക്കാവുന്നതിന്റെയും അപ്പുറമാണ്...അഹങ്കാരമാണ്..അത് നിർമ്മാതാവിന്റെയും സഹ നടി നടൻമാരുടെയും തൊഴിൽ നിഷേധിക്കലാണ്...അവരുടെ അന്നം മുട്ടിക്കലാണ് ....രജനികാന്തും,കമലഹാസനും,ചിരംജീവിയും,മമ്മുട്ടിയും,മോഹൻലാലും ഈ പ്രായത്തിലും സംവിധായകന്റെ സമയത്തിനെത്തുന്നവരാണ് ...യന്തിരന്റെ ഷൂട്ടിങ്ങ് സമയത്ത് ചെന്നൈയിലെ ട്രാഫിക്ക് ബ്ലോക്കിൽപ്പെട്ട രജനി സാർ ഒരു പോലിസുകാരന്റെ ബൈക്കിൽ കയറി സമയത്തിന് ലോക്ഷേനിൽ എത്തിയപ്പോൾ അന്ന് ചെന്നൈ നഗരം പുരികം മേലോട്ട് ഉയർത്തി അത്ഭുതം കൊണ്ടതാണ് ...തൊഴിൽ നിഷേധവും അന്നം മുട്ടിക്കലും ആര് ആരോട് നടത്തിയാലും തെറ്റാണ്.. അങ്ങോട്ടും.. ഇങ്ങോട്ടും... മലയാളത്തിലെ നിർമ്മാതക്കളുടെ ഈ ചെറിയ ചൂരൽ പ്രയോഗത്തോടൊപ്പം ."