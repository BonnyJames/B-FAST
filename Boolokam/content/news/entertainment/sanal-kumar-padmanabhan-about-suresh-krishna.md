---
title: "എന്തൊരു കിടിലൻ പെർഫോമർ ആണു സുരേഷേട്ടാ നിങ്ങൾ..."
date: 2022-08-31T05:46:49
draft: false
categories: ["Entertainment"]
tags: ['actor suresh krishna', 'Featured', 'suresh krishna']
author: "Beaumaris"
---

<strong>Sanal Kumar Padmanabhan</strong>

മലയാളി അധികം കേട്ടുകേൾവി ഇല്ലാത്ത " തുമ്പ ചൊന്നങ്കിതെ " എന്ന പ്രയോഗവും , കണ്ടു പരിചയം ഇല്ലാത്ത വില്ലനിസത്തിന്റെ ക്രൂര ഭാവങ്ങളും ആയി ശേഖരൻ എന്ന ഒറ്റയാൻ ആയി തിരശീലയിൽ അരങ്ങു തകർക്കുമ്പോൾ ആണ് അയാളെ ആദ്യമായി ശ്രദ്ധിക്കുന്നത്.മഞ്ഞു പോലൊരു പെൺകുട്ടിയിൽ മകളുടെ ശരീരം ലക്‌ഷ്യം വയ്ക്കുന്ന രണ്ടാനച്ഛൻ ആയും, ക്രിസ്ത്യൻ ബ്രതെർസിൽ ഭാര്യയെ കൂട്ടി കൊടുക്കുന്ന ഭർത്താവ് ആയും , കുബേരനിൽ ലഹരിമരുന്നിനു അടിമയായി ഭാര്യയെ പീഡിപ്പിക്കുന്നതിൽ ഹരം കാണുന്ന വ്യക്തി ആയും , സ്വത്തു ഭാഗം ചെയ്യാൻ ആയി കാത്തിരിക്കുന്ന ബന്ധുക്കാരന്റെ വേഷങ്ങളിൽ ഒക്കെ പ്രത്യക്ഷ്യപെട്ടു അയാൾ പതിയെ പ്രേക്ഷകന്റെ മനസിലേക്ക് വെറുപ്പ് കുത്തി വെച്ച് കൊണ്ട് പോയ്കൊണ്ടേ ഇരുന്നു.

<img class="wp-image-349134 aligncenter" src="https://cdn.boolokam.com/articles/2022/08/rrhhj.jpg" alt="" width="538" height="538" />വെറുപ്പ് അടിഞ്ഞു കൂടി രൂപപ്പെട്ട കാര്മേഘത്തിൽ നിന്നും എന്ന് മുതലാണ് ആരാധനയുടെയും ഇഷ്ടത്തിന്റെയും മഴത്തുള്ളികൾ വർഷിച്ചു തുടങ്ങിയത് ? അറിയില്ല... ഒരു പക്ഷെ പഴശ്ശിയിലും , ചേട്ടായിസിലും , ഹണീബിയിലും ഒക്കെ ഉള്ള റോളുകൾ അത്രമേൽ ഇഷ്ടമായതിനാലാവാം. പക്ഷെ ഒരു കാര്യം ഉറപ്പാണ് ആ മഴത്തുള്ളികൾ ഒരു പെരുമഴയായി രൂപപ്പെട്ടത് അനാർക്കലിയിലെ ആ ലക്ഷദ്വീപ് കാരനെ പരിചയപ്പെട്ട നാൾ മുതലാണ്. അസാധ്യമായ ഡയലോഗ് പ്രെസെന്റേഷൻ ! ഒരു രക്ഷയുമില്ലാത്ത പ്രകടനം.

കുട്ടി സ്രാങ്കിലേ ലോണിയാശാനും ഉമ്പായിയുടെ "ഞാനറിയാതെൻ കരൾ തടം മൂടിയ " എന്ന പാട്ടു പാടി അഭിനയിച്ച നായകനെയും , രഞ്ചിത്തിന്റെ ഞാനിലെയും റോളുകളും ഒക്കെ മറക്കാനാകുമോ ! ഗാനഗന്ധർവനിൽ ,കോമെടിയും ഡാൻസും ആക്ഷനും ഒക്കെ ആയി ഒരു പാക്കേജ് ഐറ്റം ആയി അണ്ണന്റെ ശ്യാമപ്രസാദ് തകർത്ത് വാരുന്നത് കാണുമ്പോൾ ആ മഴത്തുള്ളികൾ പതിയെ ആലിപ്പഴം ആയി രൂപപ്പെടുക ആയിരുന്നു.

ഷെർലക്ക് ടോംസിൽ അച്ഛന്റെ തക്കുടു വാവയെ അവസാനം നടുവുളുക്കിയപ്പൊൾ ചുരുട്ടിക്കൂട്ടി കിണറ്റിൽ എറിയാൻ പറയുന്ന സീനും , ഡ്രൈവിങ് ലൈസെൻസിലെ ആക്ടർ ഭദ്രനും ഒക്കെ അയാളിലെ നടനിലെ വൈവിധ്യങ്ങൾ എടുത്തു കാണിക്കുന്നുണ്ടായിരുന്നു .എന്തൊരു കിടിലൻ പെർഫോമർ ആണു സുരേഷേട്ടാ നിങ്ങൾ . പത്തൊമ്പതാം നൂറ്റാണ്ടിൽ മികച്ച കഥാപാത്രം ആണെന്ന് കേൾക്കുന്നു .അപ്പോൾ ഞെട്ടിക്കാൻ വീണ്ടും അണ്ണൻ റെഡി ആണ്.ഞെട്ടാൻ ഞങ്ങളും.ഓൾ ദി ബെസ്റ്റ് സുരേഷേട്ടാ.


![എന്തൊരു കിടിലൻ പെർഫോമർ ആണു സുരേഷേട്ടാ നിങ്ങൾ...](https://cdn.boolokam.com/articles/2022/08/rrhhj.jpg)**Sanal Kumar Padmanabhan** മലയാളി അധികം കേട്ടുകേൾവി ഇല്ലാത്ത " തുമ്പ ചൊന്നങ്കിതെ " എന്ന പ്രയോഗവും , കണ്ടു പരിചയം ഇല്ലാത്ത വില്ലനിസത്തിന്റെ ക്രൂര ഭാവങ്ങളും ആയി ശേഖരൻ എന്ന ഒറ്റയാൻ ആയി തിരശീലയിൽ അരങ്ങു തകർക്കുമ്പോൾ ആണ് അയാളെ ആദ്യമായി ശ്രദ്ധിക്കുന്നത്.മഞ്ഞു പോലൊരു പെൺകുട്ടിയിൽ മകളുടെ ശരീരം ലക്‌ഷ്യം വയ്ക്കുന്ന രണ്ടാനച്ഛൻ ആയും, ക്രിസ്ത്യൻ ബ്രതെർസിൽ ഭാര്യയെ കൂട്ടി കൊടുക്കുന്ന ഭർത്താവ് ആയും , കുബേരനിൽ ലഹരിമരുന്നിനു അടിമയായി ഭാര്യയെ പീഡിപ്പിക്കുന്നതിൽ ഹരം കാണുന്ന വ്യക്തി ആയും , സ്വത്തു ഭാഗം ചെയ്യാൻ ആയി കാത്തിരിക്കുന്ന ബന്ധുക്കാരന്റെ വേഷങ്ങളിൽ ഒക്കെ പ്രത്യക്ഷ്യപെട്ടു അയാൾ പതിയെ പ്രേക്ഷകന്റെ മനസിലേക്ക് വെറുപ്പ് കുത്തി വെച്ച് കൊണ്ട് പോയ്കൊണ്ടേ ഇരുന്നു. വെറുപ്പ് അടിഞ്ഞു കൂടി രൂപപ്പെട്ട കാര്മേഘത്തിൽ നിന്നും എന്ന് മുതലാണ് ആരാധനയുടെയും ഇഷ്ടത്തിന്റെയും മഴത്തുള്ളികൾ വർഷിച്ചു തുടങ്ങിയത് ? അറിയില്ല... ഒരു പക്ഷെ പഴശ്ശിയിലും , ചേട്ടായിസിലും , ഹണീബിയിലും ഒക്കെ ഉള്ള റോളുകൾ അത്രമേൽ ഇഷ്ടമായതിനാലാവാം. പക്ഷെ ഒരു കാര്യം ഉറപ്പാണ് ആ മഴത്തുള്ളികൾ ഒരു പെരുമഴയായി രൂപപ്പെട്ടത് അനാർക്കലിയിലെ ആ ലക്ഷദ്വീപ് കാരനെ പരിചയപ്പെട്ട നാൾ മുതലാണ്. അസാധ്യമായ ഡയലോഗ് പ്രെസെന്റേഷൻ ! ഒരു രക്ഷയുമില്ലാത്ത പ്രകടനം. കുട്ടി സ്രാങ്കിലേ ലോണിയാശാനും ഉമ്പായിയുടെ "ഞാനറിയാതെൻ കരൾ തടം മൂടിയ " എന്ന പാട്ടു പാടി അഭിനയിച്ച നായകനെയും , രഞ്ചിത്തിന്റെ ഞാനിലെയും റോളുകളും ഒക്കെ മറക്കാനാകുമോ ! ഗാനഗന്ധർവനിൽ ,കോമെടിയും ഡാൻസും ആക്ഷനും ഒക്കെ ആയി ഒരു പാക്കേജ് ഐറ്റം ആയി അണ്ണന്റെ ശ്യാമപ്രസാദ് തകർത്ത് വാരുന്നത് കാണുമ്പോൾ ആ മഴത്തുള്ളികൾ പതിയെ ആലിപ്പഴം ആയി രൂപപ്പെടുക ആയിരുന്നു. ഷെർലക്ക് ടോംസിൽ അച്ഛന്റെ തക്കുടു വാവയെ അവസാനം നടുവുളുക്കിയപ്പൊൾ ചുരുട്ടിക്കൂട്ടി കിണറ്റിൽ എറിയാൻ പറയുന്ന സീനും , ഡ്രൈവിങ് ലൈസെൻസിലെ ആക്ടർ ഭദ്രനും ഒക്കെ അയാളിലെ നടനിലെ വൈവിധ്യങ്ങൾ എടുത്തു കാണിക്കുന്നുണ്ടായിരുന്നു .എന്തൊരു കിടിലൻ പെർഫോമർ ആണു സുരേഷേട്ടാ നിങ്ങൾ . പത്തൊമ്പതാം നൂറ്റാണ്ടിൽ മികച്ച കഥാപാത്രം ആണെന്ന് കേൾക്കുന്നു .അപ്പോൾ ഞെട്ടിക്കാൻ വീണ്ടും അണ്ണൻ റെഡി ആണ്.ഞെട്ടാൻ ഞങ്ങളും.ഓൾ ദി ബെസ്റ്റ് സുരേഷേട്ടാ.
