---
author: Bonny
categories:
- Entertainment
comment_count: 0
date: 2023-08-10 17:52:42
draft: false
image: ''
like_count: 71375
share_count: 12812
tags:
- Come and See
- Klimov Elem
- WAR FILM
title: നിങ്ങളൊരു ലോകോത്തര വാർ സിനിമ തിരയുന്ന ഒരാളാണോ... ?
view_count: 1840528
---

**Jithin Vipanjikayil** നിങ്ങളൊരു ലോകോത്തര വാർ സിനിമ തിരയുന്ന ഒരാളാണോ... എങ്കിലിതാ നിങ്ങൾക്കായി ഒരു മികച്ച ചിത്രം ! **Come And See (1985)** **ഭാഷ:റഷ്യൻ** **ജോണർ:വാർ/ഡ്രാമ** **IMDb:8.4/10** സിനിമാപ്രേമികൾക്ക് ഒരിക്കലും വാർ സിനിമയോടുള്ള ഇഷ്ടം കണ്ടില്ലെന്ന് നടിക്കാനാവില്ല. യുദ്ധകാലത്തെ കൊടുംപീഡനങ്ങളും യാതനകളും അത്രയേറെ മികച്ച രീതിയിൽ പ്രേക്ഷകർക്ക് മുന്നിൽ അവതരിപ്പിക്കാൻ സിനിമയ്ക്കല്ലാതെ മറ്റെന്തിനാണ് കഴിയുക? ആ നിലയ്ക്ക് സേവിങ് പ്രൈവറ്റ് റയാനും, ദ പിയാനിസ്റ്റും, 1917ഉം, ഫുൾ മെറ്റൽ ജാക്കറ്റും, ഹക്സോ റിഡ്‌ജും, ഫ്യൂറിയും, ആൾ ക്വയറ്റ് ഓൺ ദി വെസ്റ്റേൺ ഫ്രണ്ടും എല്ലാം നേരത്തേതന്നെ കണ്ടുതീർത്തതുമാണ്. പക്ഷേ അതിൽനിന്നെല്ലാം വ്യത്യസ്തമായതും അവതരണ മികവുകൊണ്ട് ഏറ്റവും മികച്ചത് എന്ന് നിസ്സംശയം പറയാവുന്നതുമായ ഒരു ചിത്രമാണ് "കം ആൻഡ് സീ" എന്ന റഷ്യൻ വാർ സിനിമ. [](http://13.232.38.164/wp-content/uploads/2023/08/geeeerr.gif)രണ്ടാംലോക മഹായുദ്ധം കൊടുമ്പിരി കൊണ്ടിരിക്കുന്ന കാലഘട്ടത്തിൽ ബലാറഷ്യൻ ഗറില്ലാ ഫോഴ്സിൽ ചേർന്ന് നാസി പട്ടാളത്തിനെതിരെ യുദ്ധം ചെയ്യണം എന്നതാണ് ബാലനായ ഫ്ലോറയുടെ ആഗ്രഹം. അതിനായി ബൈലോറഷ്യൻ തീരങ്ങളിൽ ജർമ്മൻ പട്ടാളക്കാർ ഉപേക്ഷിച്ചുപോയ ട്രെഞ്ചിൽ തന്റെ സുഹൃത്തിനോടൊപ്പം ഒരു തോക്ക് തിരയുകയാണ് ഫ്ലോറ. തന്റെ ശ്രമം വിജയംകണ്ടു എങ്കിലും, അവന്റെ നീക്കം ഒരു ജർമ്മൻ എയർക്രാഫ്റ്റ് റോന്തു ചുറ്റുന്നതിനിടെ ശ്രദ്ധിക്കപ്പെടുന്നു. തുടർന്ന് ആ ഗ്രാമത്തിൽ നടക്കുന്ന സംഭവങ്ങൾ ഫ്ലോറയുടെ കണ്ണിലൂടെയാണ് സംവിധായകൻ എലീം ക്ലീമോവ് സിനിമയിൽ പറഞ്ഞുവയ്ക്കുന്നത്.യുദ്ധം അവശേഷിപ്പിക്കുന്ന വേദനകൾ എന്തെല്ലാമെന്ന് കൃത്യമായി സംവിധായകൻ സിനിമയിൽ അവതരിപ്പിച്ചിരിക്കുന്നു. **Come and See , WAR FILM , FULL MOVIE** https://youtu.be/zjIiApN6cfg ഫ്ലോറ എന്ന റഷ്യൻ ബാലനെ അവതരിപ്പിച്ച അലക്‌സി ക്രവ്ചെങ്കോയുടെ മിന്നുന്ന പ്രകടനം സിനിമയുടെ മാറ്റ് കൂട്ടുന്നുണ്ട് ! ഹൃദയഭേദകമായ രംഗങ്ങളാൽ സമ്പന്നമായ ചിത്രം, ഇന്റർനാഷണൽ ഫിലിം ക്രിട്ടിക്‌സ് ഫെഡറേഷന്റെ ഫിപ്രസി അവാർഡ് നേടിയെടുത്ത് ജനശ്രദ്ധ നേടി. ഒരുവട്ടം മാത്രമേ നിങ്ങൾക്ക്‌ ഈ സിനിമ കാണാനാകൂ എന്നെനിക്ക് നിസ്സംശയം ഉറപ്പ് പറയാൻ കഴിയും. അതുകൊണ്ടാണ് ചില ലോകോത്തര ചിത്രങ്ങളെ തുടക്കത്തിൽത്തന്നെ പരാമാർശിച്ചത്. അവയെല്ലാം നിങ്ങൾക്ക് ഒന്നിലധികംവട്ടം കാണാമെങ്കിലും കം ആൻഡ് സീ അക്കൂട്ടത്തിൽ നിന്നും വ്യത്യസ്തമായി നിൽക്കുന്ന ഒന്നാണ്. Director: Klimov Elem Writers: Alexander Adamovich, Elem Klimov Composer: Yanchenko Oleg Operator: Rodionov Alexey Production designer: Petrov Victor Cast: Laucevičius Lubomiras, Berda Alexander, Kravchenko Alexey, Mironova Olga, Bagdonas Vladas, Lumiste Juri, Lorenz Victor, Rabetsky Kazimir, Tilicheev Evgeny, Vasiliev Victor, Domrachev Vasily