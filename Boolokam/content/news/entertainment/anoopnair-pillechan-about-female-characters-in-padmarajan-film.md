---
author: Beaumaris
categories:
- Entertainment
comment_count: 0
date: 2022-08-11 10:13:36
draft: false
image: ''
like_count: 4252
share_count: 627
tags:
- female characters
- padmarajan movie
title: പത്മരാജൻ സിനിമകളിലെ സ്ത്രി കഥാപാത്രങ്ങളുടെ സൗന്ദര്യം പറഞ്ഞറിയിക്കാൻ ആവാത്താതാണ്
view_count: 79899
---

**AnoopNair Pillechan** പത്മരാജൻ സിനിമകളിലെ സ്ത്രി കഥാപാത്രങ്ങളുടെ സൗന്ദര്യം പറഞ്ഞറിയിക്കാൻ ആവാത്താതാണ്. ക്ലാരയെ പോലെ ഒരോ പെണ്ണും ഹൃദയത്തിൽ കൊത്തിവച്ച ശില്പം പോലെ നിറഞ്ഞു നില്ക്കുന്നു. സ്ത്രി കഥാപാത്രങ്ങൾക്ക് ഇത്രയേറെ പ്രധാന്യം കൊടുത്ത മറ്റൊരു സംവിധായകൻ പപ്പേട്ടനെ പോലെ വെറെ ഒരാളുണ്ടാവില്ല.ക്ലാരയും സോഫിയും ഒക്കെ കാലത്തെ അതിജീവിച്ചത് പപ്പേട്ടൻ എഴുതിയ തിരക്കഥയുടെ മികവുകൊണ്ടാണ് .'ഒരു മഴ പോലെ മനസ്സിലേക്ക് ഒഴുകിയെത്തുന്ന പ്രണയം. പപ്പേട്ടൻ ഹൃദയത്തിൽ കൊത്തിവച്ച കവിതയായിരുന്നു ക്ലാര. ഒരു സ്ത്രിക്ക് ഇത്രയും സൗന്ദര്യമുണ്ടോ ? ക്ലാര ഒരോ ആണിന്റെയും ഹൃദയത്തിലേക്ക് പ്രണയത്തിന്റെ പനിനീർ പൂക്കൾ വാരിയെറിയുമ്പോൾ കാലത്തിനപ്പുറവും ഒരു തലമുറ ക്ലാരയിൽ അകൃഷ്ടരായി ജീവിക്കുന്നുവെന്നത് ആ സൃഷ്ടിയുടെ മികവാണ് കാണിക്കുന്നത്. ക്ലാര ആരോരുമില്ലാത്ത ഒരു പെണ്ണാണെങ്കിൽ രാധ ബന്ധങ്ങളുടെ നടുവിൽ ജീവിക്കുന്ന പെണ്ണാണ് അവളുടെ ചിന്തകളും കാഴ്ച്ചകളും കുറച്ച് കുടി വലുതാണ്. നേരെ മറിച്ച് സോഫിയായിൽ എത്തുമ്പോൾ രണ്ടാനാച്ഛന്റെ ആസ്വാരസ്യങ്ങൾക്ക് നടുവിൽ മോഹങ്ങൾ ചവിട്ടി ഞെരിക്കപ്പെട്ട് നിസ്സാഹായവല്ക്കരിക്കപ്പെടുന്ന ഒരു പെണ്ണിന്റെ ആത്മനൊമ്പരങ്ങളാണ്. അവിടെ പ്രണയം പോലും ആ നിസ്സാഹയതയിൽ നിന്നുമുള്ള ഒരു മോചനമാകാം. ഭാമയിലേക്ക് വരുമ്പോൾ അവൾ കുറെ കൂടി സ്വതന്ത്രയാണ്. പറന്നു നടക്കുന്ന പെൺകുട്ടി അവളുടെ പ്രണയവും അവിശ്വാസനീയമായ ഒരു തലത്തിലാണ് ഉടലെടുക്കുന്നത്. പ്രയാണത്തിൽ പ്രായമായ നമ്പൂതിരിയുടെ വേളിയാകേണ്ടി വന്ന പെൺകുട്ടിയുടെ നിസ്സാഹയത ഭ്രാന്തമായ രതിവൈകൃതങ്ങളിൽ ഹോമിക്കപ്പെടുമ്പോൾ നിശ്ചലമാക്കപ്പെടുന്ന മനസ്സിന്റെ നൊമ്പരങ്ങൾ തീക്ഷണമായിട്ടാണ് അവതരിക്കപ്പെട്ടത്.രതിയുടെ ഭാഷ കൗമാരകാലഘട്ടത്തെ ഏങ്ങനെ സ്വാധീനിക്കുന്ന വെന്നതിന്റെ വിലയിരുത്തലാണ് പപ്പുവിന് രതി ചേച്ചിയോട് തോന്നുന്ന പ്രണയത്തിൽ നിറയുന്നത്. ആരും കൊതിക്കുന്ന പ്രണയം ആരാലും മോഹിക്കുന്ന പ്രായം. രതിനിർവ്വേദം രതിചേച്ചി നല്കുന്ന അനുഭൂതികളുടെ ഒഴുക്കാണ് 'അത് ഒളിഞ്ഞും മറഞ്ഞും പ്രേക്ഷകന്റെ ഹൃദയത്തിലേക്ക് എത്തുന്നു.കാണാമറയത്തെ നാൻസി അനാഥയാണ്. എങ്കിലും അവളും സന്തോഷവതിയാണ് .അവളും ചെയ്യുന്നത് തെറ്റാണെന്നറിയാതെ ഒരു പ്രണയത്തെ കൂടെ കൊണ്ടു നടക്കുന്നവളാണ്. പ്രായത്തിന്റെ തിളപ്പിൽ തെറ്റായ വഴികളിലൂടെ സഞ്ചരിച്ച് ലക്ഷ്യത്തിലെത്താതെ നിസ്സാഹയമാക്കപ്പെടുന്ന രണ്ട് പെൺകുട്ടികളുടെ നൊമ്പരങ്ങളാണ് ദേശാടന കിളി കരയാറില്ലായെന്നതിൽ കാണുന്നത്.തിങ്കളാഴ്ച്ച നല്ല ദിവസത്തിലെ അമ്മയിൽ എത്തുമ്പോൾ ഒരോ മരങ്ങൾക്കും മക്കളുടെ പേരിട്ടു വിളിക്കപ്പെടുന്ന അമ്മ. ആവസാനം മക്കളാൽ അനാഥമന്ദിരത്തിലേക്ക് വലിച്ചെറിയപ്പെടുന്ന അമ്മയുടെ നിസ്സാഹയതാണ്. ഇന്നലെയിലെ ഓർമ്മകൾ നഷ്ടപ്പെട്ട പെൺകുട്ടി കൂടെവിടെയിലെ ടീച്ചർ അരപ്പട്ട കെട്ടിയ ഗ്രാമത്തിൽ സുകുമാരി ചേച്ചി ചെയ്ത കഥാപാത്രം തകരയിലെ സുരേഖ ചെയ്ത കഥാപാത്രം കരിമ്പിൻ പൂവിനക്കരെയിലെ ഉർവ്വശി ചെയ്ത കഥാപാത്രം ശാലിനി എന്റെ കൂട്ടുകാരിയിലെ ശാലിനി നൊമ്പരത്തിപ്പൂവിലെ മാധവി ഇതാ ഇവിടെ വരെ പറന്ന് പറന്ന് പറന്നിലെ രോഹിണി കരുത്തുറ്റ എത്രയെത്ര സ്ത്രി കഥാപാത്രങ്ങളാണ് പത്മരാജൻ നമ്മുക്ക് സമ്മാനിച്ചത്.ഒരു പക്ഷെ പപ്പേട്ടൻ ബാക്കി വച്ചു പോയതും ഈ നല്ല കഥാപാത്രങ്ങളുടെ ഓർമ്മപ്പെടുത്തൽ കൂടിയാകാം.