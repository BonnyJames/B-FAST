---
author: Beaumaris
categories:
- Entertainment
comment_count: 0
date: 2023-02-01 17:30:14
draft: false
image: https://cdn.boolokam.com/articles/2023/02/EGH-1024x538.jpg
like_count: 84149
share_count: 13867
tags:
- hollywood
- Steven Spielberg
- The Fabelmans
title: സിനിമ സ്വപ്നം കണ്ടു നടക്കുന്ന ഒരുപാട് പേർ നമുക്ക് ചുറ്റുമുണ്ട്, അവർ കണ്ടിരിക്കേണ്ട
  സിനിമ
view_count: 1769439
---

The Fabelmans 2022/English സ്റ്റീവൻ സ്പീൽബർഗിന്റെ ഏറ്റവും പുതിയ ചിത്രം, ഇതിനോടകം ഗോൾഡൻ ഗ്ലോബിൽ മികച്ച സംവിധായകൻ, ഡ്രാമ വിഭാഗത്തിൽ മികച്ച മോഷൻ പിക്ചർ എന്നീ പുരസ്‌കാരം നേടി കഴിഞ്ഞു, ഓസ്കാർ സാധ്യത പട്ടികയിലെ മുൻപന്തിയിൽ നിൽക്കുന്ന ചിത്രം, ഇത്രേയും വിശേഷണം പോരേ ഈ സിനിമയിലേക്ക് അടുപ്പിക്കാൻ. മാതാപിതാക്കൾക്ക് ഒപ്പം the greatest show on earth എന്ന ചിത്രം കാണുന്നതോടെയാണ് പയ്യനായ സാമ്മി ഫാബെൽമാനിന്റെ ജീവിതം തന്നെ മാറി മറയുന്നത്. പടം കഴിഞ്ഞു കൊട്ടക വിട്ടപ്പോഴും സിനിമയിലെ പല രംഗങ്ങളും അവന്റെ തലയിൽ ഓടിക്കൊണ്ട് ഇരുന്നു.ആ ഹാങ്ങ്‌ഓവറിൽ തീയേറ്ററിൽ കണ്ട പടത്തിലെ ഒരു ട്രെയിൻ ക്രാഷ് രംഗം സാമ്മി പുനനിർമ്മിച്ചു ഷൂട്ട് ചെയ്തു അത് വീട്ടുകാരെ കാണിക്കുന്നു.എല്ലാവരെയും ഞെട്ടിച്ച ആ സംഭവത്തോടെ തങ്ങളുടെ മകനിൽ ഒരു സിനിമക്കാരൻ ഒളിഞ്ഞു കിടക്കുന്നു എന്ന് ആ മാതാപിതാക്കൾ മനസ്സിലാക്കുന്നു. എല്ലാത്തിനും കൂടുതൽ ഊർജ്ജം പകരാൻ അവന്റെ അമ്മ കൂടെ കട്ടക്ക് നിന്നു,തുടർന്ന് സാമ്മി എന്ന ടീനെജ് പയ്യനിൽ നിന്നും ഒരു സിനിമ സംവിധായകനിലേക്കുള്ള യാത്രയാണ് ഫാബെൽമാൻസ് സംസാരിക്കുന്നത്. ![](https://cdn.boolokam.com/articles/2023/02/EGH-1024x538.jpg)സംവിധായകൻ സ്പിൽബർഗ്ന്റെ തന്നെ ചെറുപ്പകാലവും സിനിമയിലേക്ക് ഉള്ള എൻ‌ട്രയുടെയും യഥാർത്ഥ കഥയും അദ്ദേഹം തന്നെ തന്റെ സ്വന്തം സിനിമയിലൂടെ ഇവിടെ പറയുകയാണ്. അക്കാദമി വിന്നർ ആയ "ആനി സ്പീൽബർഗ്" എന്ന അദ്ദേഹത്തിന്റെ സഹോദരിയാണ് ഏതാണ്ട് 24 കൊല്ലം മുന്നേ I'll Be Home എന്ന പേരിൽ ഈ തിരക്കഥ എഴുതി തയ്യാറാക്കിയത്. ![](https://cdn.boolokam.com/articles/2023/02/GEEE-1024x576.jpg)എന്നാൽ സിനിമ ഇറങ്ങിയാൽ കുടുംബത്തിൽ അസ്വസ്ഥത ഉണ്ടാകും എന്നത് മനസിലാക്കിയ സ്പീൽബർഗ് ആ കഥ അന്ന് ഉപേക്ഷിക്കുകയാണ് ഉണ്ടായത്,തുടർന്ന് ഏതാണ്ട് നാല് വർഷം മുന്നേ Anthony Kushner എന്ന തന്റെ സ്ക്രിപ്റ്റ് റൈറ്ററുമായി ഈ കഥ പുനരാലൊചിക്കുകയും തിരക്കഥ പൊളിച്ചു പുതിയത് ഒന്ന് സൃഷ്ടിച്ചതുമാണ് ഇന്ന് നാം കാണുന്ന ഈ സിനിമ. ![](https://cdn.boolokam.com/articles/2023/02/UUI-1024x576.jpg)പടത്തിലേക്ക് വന്നാൽ പൂർണ്ണമായും ഡ്രാമയിൽ ഊന്നി "സാമ്മി" എന്ന പയ്യന്റെ വ്യൂ പോയിന്റിലൂടെയാണ് കഥ പറയുന്നത്.വലിയ ത്രില്ലിംഗ് ആയി ഒന്നും തോന്നില്ലേലും ഒട്ടും ലാഗ് ഒന്നും അടിക്കാതെ നല്ല രസമായി ഒരേ ഫ്ലോയിൽ കുറെയേറെ നല്ല അഭിനയ മുഹൂർത്തങ്ങൾ ഒക്കെയായി അങ്ങനെ അങ്ങ് കൊണ്ട് പോകുന്നുണ്ട് പടം.സ്പീൽബർഗ്ന്റെ ഒരു ഗംഭീര പടം എന്ന രീതിയിൽ ഒന്നും പ്രതീക്ഷിച്ചു ഇരിക്കേണ്ട എന്നാണ് എന്റെ അഭിപ്രായം.,സിനിമ സ്വപ്നം കണ്ടു നടക്കുന്ന ഒരുപാട് പേര് നമ്മുക്ക് ചുറ്റുമുണ്ട്, അവർക്ക് ഒക്കെ പെട്ടന്ന് റിലേറ്റ് ചെയ്യാൻ പറ്റുന്ന ഒരു കഥയാണ്... കാണാത്തവർ കണ്ടു നോക്ക്. 

> 5 Golden Globe nominations including Best Picture and Best Director - Steven Spielberg.
> 
> Enjoy the magic of [#TheFabelmans](https://twitter.com/hashtag/TheFabelmans?src=hash&ref_src=twsrc%5Etfw) at home. In theaters and at home now. <https://t.co/j4trf35CeI> [pic.twitter.com/xd5KuiITv0](https://t.co/xd5KuiITv0) — The Fabelmans (@thefabelmans) [December 13, 2022](https://twitter.com/thefabelmans/status/1602732585972633601?ref_src=twsrc%5Etfw)