---
author: Beaumaris
categories:
- Entertainment
comment_count: 0
date: 2022-07-24 06:26:24
draft: false
image: ''
like_count: 108481
share_count: 52783
tags:
- lamb
- Lamb english movie
title: അവരുടെ ആട്ടിൻ തൊഴുത്തിൽ വിചിത്രവും പ്രകൃതിവിരുദ്ധവുമായ ഒരു നവജാതശിശു ജന്മമെടുക്കുന്നു
view_count: 1819186
---

**സിനിമാപരിചയം** **Lamb** **2021/English** **Vino** വളരെ മിസ്റ്റയിരിയസ് ആയ ഒരു ഹൊറർ ഫാന്റസി ചിത്രം പരിചയപ്പെടാം.ഐസ്‌ലൻഡിലെ ഒരു ഒറ്റപെട്ട താഴ്‌വരയിൽ കൃഷിയും മൃഗപരിപാലനവുമായി ജീവിക്കുന്ന ദമ്പതികളാണ് മരിയയും ഇന്ഗ്വറും. കുട്ടികൾ ഇല്ലാത്ത അവരുടെ ജീവിതം അസന്തുഷ്ടമായി മുന്നോട്ടു പോകുമ്പോഴാണ് ആട്ടിൻ തൊഴുത്തിൽ വിചിത്രവും പ്രകൃതിവിരുദ്ധവുമായ ഒരു നവജാതശിശു ജന്മമെടുക്കുന്നത്, ആടിന്റെ തലയും മനുഷ്യന്റെ ഉടലുമായി ഒരു കുഞ്ഞ്. ആ ദമ്പതികൾ അതിനെ സ്വന്തം കുട്ടിയായി വളർത്തുന്നു,തുടർന്ന് അവർക്കിടയിൽ പലതരം നിഗൂഢമായ കാര്യങ്ങൾ സംഭവിക്കുകയാണ്. മൂന്നേ മൂന്ന് കഥാപാത്രങ്ങൾ മാത്രമുള്ള ചിത്രത്തിൽ മഞ്ഞും മലനിരകളും നിറഞ്ഞ വടക്കേ ഐസ്‌ലൻഡിലെ മനോഹര ലൊക്കേഷനാണ് പ്രധാന പോസറ്റീവ്. പ്രകടനത്തിൽ മരിയ ആയി വന്ന നൂമി റാപേസ് ആണ് ഒരുപടി മുന്നിൽ നിൽക്കുന്നത്,അടുത്ത കാലത്ത് ഒറ്റയാൻ ആക്ഷൻ പടങ്ങളിൽ മാത്രം തിളങ്ങി നിന്ന നൂമിയുടെ ഒരു ചെറു ചുവടു മാറ്റം ഭംഗിയായി തന്നെ നിർവഹിച്ചു എന്ന് പറയാം. [embed]https://youtu.be/hnEwJKVWjFM[/embed] വീണ്ടും ചിത്രത്തിലെക്ക് വന്നാൽ തുടക്കം തൊട്ടേ ഒരു നിഗൂഢത ഒളിപ്പിച്ചു പോകുന്ന ചിത്രം ഒരു ഞെട്ടൽ സമ്മാനിച്ചു അവസാനിപ്പിക്കും വരെ ഒരു ഫ്ലോയിൽ ആകാംഷ നൽകി പതിയെ ആണ് സഞ്ചരിക്കുന്നത്.ആ മെല്ലേ പോക്ക് എല്ലാർക്കും പിടിക്കണം എന്നില്ല, ആ ലൊക്കേഷൻ,വല്ലാത്തൊരു ശംഖൊലി പോലൊരു ബിജിഎം, ആ അമ്പിയൻസിലേക്ക് നമ്മളെ സിനിമ വലിച്ചിടുന്നുണ്ട്, നിങ്ങൾ അതിൽ ലയിച്ചാൽ പിന്നെ മുഴുവനും കണ്ടിരുന്നു പോകും തീർച്ച.മൊത്തത്തിൽ ഒരു സൈലന്റ് സ്റ്റോറി ടെല്ലിങ് ആണ്, നമ്മുടെ ഹൊറർ പടമില്ലേ "The witch" അത്തരം ഒരു വൈബ് ആണ്, ആ ഒരു സ്റ്റൈൽ മേക്കിങ് പടം താല്പര്യം ഉള്ളവർ ഇരുന്നോളു.സെക്സ് കണ്ടന്റ് ഉണ്ട്. ???? മലയാളം സബ് ലഭ്യമാണ്. &nbsp;