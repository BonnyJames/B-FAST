---
title: "മണിച്ചിത്രത്താഴിന്റെ വിജയത്തിന് പിന്നിൽ സുരേഷ്ഗോപിയെന്ന് ഫാസിൽ"
date: 2022-10-06T09:41:42
draft: false
categories: ["Entertainment"]
tags: ['Featured', 'manchithrathazhu', 'mohanlal', 'sobhana', 'SURESHGOPI']
author: "Beaumaris"
---

1993-ൽ ഫാസിൽ സംവിധാനം ചെയ്ത പ്രശസ്തമായ ഒരു സൈക്കോ ത്രില്ലർ മലയാളചലചിത്രമാണ് മണിച്ചിത്രത്താഴ്. മധു മുട്ടം തിരക്കഥ രചിച്ച ഈ ചിത്രത്തിൽ മോഹൻലാൽ, ശോഭന, സുരേഷ്‌ ഗോപി എന്നിവരാണ് മുഖ്യകഥാപാത്രങ്ങളെ അവതരിപ്പിച്ചിരിക്കുന്നത്. പത്തൊൻപതാം നൂറ്റാണ്ടിൽ മധ്യതിരുവിതാംകൂറിലെ ആലപ്പുഴ ജില്ലയിലെ മുട്ടം എന്ന സ്ഥലത്തെ പ്രശസ്തമായ ആലുമൂട്ടിൽ കൊട്ടാരത്തിലെ ഒരു ഈഴവ കുടുംബത്തിൽ നടന്ന ദുരന്തസംഭവം ഈ കഥയെ സ്വാധീനിച്ചിട്ടുണ്ട്. സ്വർഗ്ഗചിത്രയുടെ ബാനറിൽ അപ്പച്ചൻ ആണ് ഈ ചിത്രം നിർമ്മിച്ചിരിക്കുന്നത്. മനുഷ്യ മനോനിലയുമായി ബന്ധപ്പെട്ട സ്തോഭജനകമായ എന്നാൽ മലയാളചലച്ചിത്രത്തിൽ മുൻപെങ്ങുമില്ലാത്ത ഇതിവൃത്തമാണ് ഈ ചിത്രത്തിന്റേത്. പ്രമുഖരായ സിദ്ദിഖ്-ലാൽ, പ്രിയദർശൻ, സിബിമലയിൽ എന്നിവർ ഈ ചിത്രത്തിന്റെ രണ്ടാം യൂണിറ്റ് സംവിധായകരായിരുന്നു. 1993-ലെ ഏറ്റവും നല്ല ജനപ്രിയചിത്രത്തിനുള്ള ദേശീയ-സംസ്ഥാന പുരസ്കാരങ്ങൾ ഈ ചിത്രം നേടി. ഗംഗ എന്ന കേന്ദ്രകഥാപാത്രത്തെ അനശ്വരമാക്കിയ ശോഭനയ്ക്ക് ഏറ്റവും നല്ല നടിക്കുള്ള ദേശീയപുരസ്കാരവും ലഭിക്കുകയുണ്ടായി.

ഈ ചിത്രത്തിന്റെ തകർപ്പൻ ജയം പത്തുവർഷങ്ങൾക്ക് ശേഷമാണെങ്കിലും ഇന്ത്യയിലെ വിവിധ ഭാഷകളിൽ പുനർനിർമ്മിക്കുവാൻ കാരണമായി. കന്നടയിൽ ആപ്തമിത്ര, തമിഴിലും തെലുങ്കിലും ചന്ദ്രമുഖി, ഹിന്ദിയിൽ ഭൂൽ ഭുലയ്യ എന്നീ പേരുകളിലാണിവ ഇറങ്ങിയത്. എല്ലാ ചിത്രങ്ങളും വൻ വിജയമാണ് നേടിയത്.

<strong><img class="size-full wp-image-353506 aligncenter" src="https://cdn.boolokam.com/articles/2022/10/r2r2ttt.jpg" alt="" width="1080" height="608" />ഇതിവൃത്തം</strong>

പാരമ്പര്യ ചിന്താഗതിയുള്ള അമ്മാവന്റെ (നെടുമുടി വേണു) വാക്കിനെ അവഗണിച്ച് യുവദമ്പതികളായ ഗംഗയും (ശോഭന) നകുലനും (സുരേഷ് ഗോപി) തങ്ങളുടെ പഴയ തറവാട്ടിലേക്ക് പ്രവേശിക്കുന്നതോട്കൂടി ചില അമാനുഷിക സംഭവങ്ങൾക്ക് സാക്ഷ്യം വഹിക്കുകയാണ്. തറവാട്ടിലെ അല്ലി എന്ന യുവതിക്കു നേരേയും നകുലനു നേരേയും അജ്ഞാതമായ വധശ്രമങ്ങൾ ഉണ്ടാകുന്നു. വിവാഹത്തിന് ശേഷം കടുത്ത നൈരാശ്യത്തിന്റെ പിടിയിലായ നകുലന്റെ മുറപ്പെണ്ണ് ശ്രീദേവിയിലേക്കാണ് (വിനയ പ്രസാദ്) സംശയത്തിന്റെ മുന നീളുന്നത്.

മനഃശാസ്ത്ര വിദഗ്ദ്ധനും നകുലന്റെ ഉറ്റ സുഹൃത്തുമായ ഡോ. സണ്ണി ജോസഫിനെ (മോഹൻ ലാൽ) ഇതിന്റെ വസ്തുത എന്താണെന്നറിയാൻ വിളിപ്പിക്കുന്നു. ദ്വന്ദവ്യക്തിത്വം അഥവാ അപരവ്യക്തിത്വം (മൾട്ടിപ്പിൾ പർസനാലിറ്റി ഡിസോഡർ) ബാധിച്ച ഗംഗ തന്നെയാണ് ഈ ദുരൂഹതക്ക് പിന്നിലെന്ന് വൈകാതെ തിരിച്ചറിയുകയാണിവിടെ. ഗംഗയെ വേട്ടയാടിയിരുന്ന ചില പഴയകാല പ്രശ്നങ്ങളാണിതിന് കാരണമായത്.

നകുലനും ഗംഗയും ഇപ്പോൾ താമസിക്കുന്ന തറവാട് ഒരുകാലത്ത് ശങ്കരൻ തമ്പി എന്ന ക്രൂരനായ ഒരു കാരണവരുടേതായിരുന്നു. തഞ്ചാവൂരിൽ നിന്നും വന്ന ഭരതനാട്യ നർത്തകി നാഗവല്ലിയെ ഇയാൾ ഇവിടെ പാർപ്പിച്ചു. എന്നാൽ നാഗവല്ലിക്ക് തൊട്ടടുത്തു താമസിക്കുന്ന രാമനാഥൻ എന്ന നർത്തകനുമായുള്ള ഇഷ്ടമറിയുന്ന കാരണവർ നാഗവല്ലിയെ വെട്ടിക്കൊല്ലുന്നു. പ്രതികാരദാഹിയായ ആത്മാവായി മാറുന്ന നാഗവല്ലിയെ ഒരു മന്ത്രവാദി തെക്കിനിയിൽ ബന്ധിച്ചു.

പഴംകഥകളും യക്ഷിക്കഥകളും തന്റെ മുത്തശ്ശിയിൽ നിന്ന് കേട്ടുവളർന്ന ഗംഗ, നാഗവല്ലിയുടെ ഈ കഥ മനസ്സിലാക്കുന്നു.തുടക്കത്തിൽ നാഗവല്ലിയോട് തോന്നുന്ന സഹതാപം (സിമ്പതി) പിന്നെ ഒരുതരം തന്മയീഭാവം (എമ്പതി) ആയി മാറുന്നു. ഗംഗ, നാഗവല്ലിയുടെ കഥാപാത്രത്തിലേക്ക് രൂപാന്തരം പ്രാപിക്കുമ്പോൾ തന്റെ ഭർത്താവ് നകുലൻ, പഴയ ക്രൂരനായ ആ കാരണവരാവുകയാണ് ഗംഗയുടെ മനസ്സിൽ. അയൽക്കാരനായ മഹാദേവൻ രാമനാഥനായും മാറുന്നു. ആക്രമ സംഭവങ്ങളുടെ ഉറവിടം കൃത്യമായി തിരിച്ചറിഞ്ഞ സണ്ണി, ക്രൂരനായ തമ്പിയെ കൊല്ലാനനുവദിച്ചാൽ ഗംഗയുടെ ശരീരത്തിൽ നിന്ന് ഒഴിഞ്ഞ് പോകണമെന്ന് നാഗവല്ലിയെ ബോധ്യപ്പെടുത്തുന്നു.

അദ്ദേഹം നകുലനെ ആ പഴയ കാരണവരായി വേഷമിടീക്കുന്നു. നിർണ്ണായകമായ ഒരു ഘട്ടത്തിൽ, തന്ത്രപൂർവം നകുലനു പകരം കാരണവരുടെ ഒരു ഡമ്മിയെ മാറ്റിവെച്ച് നാഗവല്ലിക്ക് അവളുടെ സങ്കൽപ്പത്തിലുള്ള ശത്രുവിനെ വധിക്കാനവസരം നൽകുന്നു. താൻ പ്രതികാരം ചെയ്തുവെന്ന് ഗംഗയിലുള്ള നാഗവല്ലിയെ തെറ്റിദ്ധരിപ്പിച്ചുകൊണ്ട് ഗംഗയെ തന്റെ ഈ മാനസിക നിലയിൽ നിന്ന് മോചിപ്പിക്കുന്നതാണ് കഥയുടെ അന്ത്യം.

<strong> <img class="wp-image-353507 aligncenter" src="https://cdn.boolokam.com/articles/2022/10/2tttyy.jpg" alt="" width="803" height="451" />മണിച്ചിത്രത്താഴിന്റെ വിജയത്തിന് പിന്നിലും സുരേഷ് ഗോപി</strong>

ഇപ്പോൾ, മണിച്ചിത്രത്താഴിന്റെ വിജയത്തിന് പിന്നിലും സുരേഷ് ഗോപിയുടെ പങ്കുണ്ടായിരുന്നു എന്ന് വെളിപ്പെടുത്തിയിരിക്കുകയാണ് ഫാസില്‍. ഈ ചിത്രത്തിന് വേണ്ടി എല്ലാ സീനുകളും എഴുതി പൂര്‍ത്തിയായപ്പോഴും ചിത്രത്തിന്റെ ക്ലൈമാക്‌സ് സീനിനെ ചൊല്ലി അണിയറ പ്രവര്‍ത്തകര്‍ക്കിടയില്‍ അഭിപ്രായവ്യത്യാസമുണ്ടായിരുന്നു. സംവിധായകനും തിരക്കഥാകൃത്തിനും ക്ലൈമാക്‌സില്‍ ആത്മവിശ്വാസം പോരായിരുന്നെന്നാണ് ഫാസില്‍ തന്നെ മുന്‍പ് ഒരു അഭിമുഖത്തില്‍ വെളിപ്പെടുത്തിയത്.

സിനിമ അന്ധവിശ്വാസം പ്രചരിപ്പിക്കുന്നു എന്ന ഒരു സംശയം നിലനില്‍ക്കുകയും നമ്മള്‍ ചിത്രത്തിലൂടെ ഒരിക്കലും ഇത്തരത്തിലൊരു അന്ധവിശ്വാസം പ്രചാരം നേടുകയും ചെയ്യരുതെന്ന് അണിയറ പ്രവര്‍ത്തകര്‍ ആഗ്രഹിച്ചിരുന്നു. ചിത്രം ശാസ്ത്രത്തിന്റെ അടിത്തറയിലൂടെ പോവുകയും പൂര്‍ണ്ണമായും ഒരു ഹൊറര്‍ ഫീല്‍ നിലനില്‍ക്കുകയും വേണമെന്നായിരുന്നു പൊതുവെ ഉയര്‍ന്ന അഭിപ്രായം.

കൂടാതെ അവസാനം ശുഭപര്യവസായി ആവുകയും വേണം ഒപ്പം നകുലന് തന്റെ ഗംഗയെ തിരിച്ചു കിട്ടുകയും വേണം. അങ്ങനെ എല്ലാവരും വലിയ ആലോചനയും അതിന്റെ ഒപ്പം ചര്‍ച്ചകളും കാര്യമായി നടന്നെങ്കിലും ആര്‍ക്കും കാര്യമായ ഐഡിയകള്‍ കിട്ടിയില്ല. ആ സമയത്താണ് സുരേഷ് ഗോപി ഒരു അഭിപ്രായം മുന്നോട്ട് വെക്കുന്നത്. ഇത് ആ ചിത്രത്തിന്റെ തന്നെ പ്ലസ് പോയിന്റ് ആയി മാറുകയായിരുന്നു. ചിത്രത്തില്‍ ഒരു ഡമ്മിയെ വച്ച് ആ സീന്‍ ഒരുക്കിക്കൂടെ എന്നായിരുന്നു സുരേഷ് ഗോപ ിചോദിച്ചത്.

ദേഷ്യത്തില്‍ നില്‍ക്കുന്ന ഗംഗ തന്റെ പ്രതികാരം തീര്‍ക്കാനായി നകുലന് പകരം ബൊമ്മയെ വെട്ടുകയും അങ്ങനെ ആ സീന്‍ പ്രേക്ഷകരുടെ മുന്നില്‍ സംവിധായകനും എഴുത്തുകാരനും ഉദ്ദേശിക്കുന്ന രീതിയില്‍ അവതരിപ്പിക്കാന്‍ കഴിയുമെന്നും അന്ന് സുരേഷ് ഗോപി അഭിപ്രായപ്പെടുകയായിരുന്നു.ഈ അഭിപ്രായം എല്ലാവര്‍ക്കും അത് ഇഷ്ടമാകുകയും അദ്ദേഹത്തോട് നന്ദി പറയുകയുമായിരുന്നു. സുരേഷ് ഗോപി പറഞ്ഞത് ശരിയാണ് എന്ന് മനസിലാക്കിയ ശേഷം അങ്ങനെ ഷൂട്ട് ചെയ്യാന്‍ എല്ലാവരും തയ്യാറാകുക ആയിരുന്നു എന്നും ഫാസില്‍ തുറന്നു പറയുകയാണ്.


![മണിച്ചിത്രത്താഴിന്റെ വിജയത്തിന് പിന്നിൽ സുരേഷ്ഗോപിയെന്ന് ഫാസിൽ](https://cdn.boolokam.com/articles/2022/10/r2r2ttt.jpg)1993-ൽ ഫാസിൽ സംവിധാനം ചെയ്ത പ്രശസ്തമായ ഒരു സൈക്കോ ത്രില്ലർ മലയാളചലചിത്രമാണ് മണിച്ചിത്രത്താഴ്. മധു മുട്ടം തിരക്കഥ രചിച്ച ഈ ചിത്രത്തിൽ മോഹൻലാൽ, ശോഭന, സുരേഷ്‌ ഗോപി എന്നിവരാണ് മുഖ്യകഥാപാത്രങ്ങളെ അവതരിപ്പിച്ചിരിക്കുന്നത്. പത്തൊൻപതാം നൂറ്റാണ്ടിൽ മധ്യതിരുവിതാംകൂറിലെ ആലപ്പുഴ ജില്ലയിലെ മുട്ടം എന്ന സ്ഥലത്തെ പ്രശസ്തമായ ആലുമൂട്ടിൽ കൊട്ടാരത്തിലെ ഒരു ഈഴവ കുടുംബത്തിൽ നടന്ന ദുരന്തസംഭവം ഈ കഥയെ സ്വാധീനിച്ചിട്ടുണ്ട്. സ്വർഗ്ഗചിത്രയുടെ ബാനറിൽ അപ്പച്ചൻ ആണ് ഈ ചിത്രം നിർമ്മിച്ചിരിക്കുന്നത്. മനുഷ്യ മനോനിലയുമായി ബന്ധപ്പെട്ട സ്തോഭജനകമായ എന്നാൽ മലയാളചലച്ചിത്രത്തിൽ മുൻപെങ്ങുമില്ലാത്ത ഇതിവൃത്തമാണ് ഈ ചിത്രത്തിന്റേത്. പ്രമുഖരായ സിദ്ദിഖ്-ലാൽ, പ്രിയദർശൻ, സിബിമലയിൽ എന്നിവർ ഈ ചിത്രത്തിന്റെ രണ്ടാം യൂണിറ്റ് സംവിധായകരായിരുന്നു. 1993-ലെ ഏറ്റവും നല്ല ജനപ്രിയചിത്രത്തിനുള്ള ദേശീയ-സംസ്ഥാന പുരസ്കാരങ്ങൾ ഈ ചിത്രം നേടി. ഗംഗ എന്ന കേന്ദ്രകഥാപാത്രത്തെ അനശ്വരമാക്കിയ ശോഭനയ്ക്ക് ഏറ്റവും നല്ല നടിക്കുള്ള ദേശീയപുരസ്കാരവും ലഭിക്കുകയുണ്ടായി. ഈ ചിത്രത്തിന്റെ തകർപ്പൻ ജയം പത്തുവർഷങ്ങൾക്ക് ശേഷമാണെങ്കിലും ഇന്ത്യയിലെ വിവിധ ഭാഷകളിൽ പുനർനിർമ്മിക്കുവാൻ കാരണമായി. കന്നടയിൽ ആപ്തമിത്ര, തമിഴിലും തെലുങ്കിലും ചന്ദ്രമുഖി, ഹിന്ദിയിൽ ഭൂൽ ഭുലയ്യ എന്നീ പേരുകളിലാണിവ ഇറങ്ങിയത്. എല്ലാ ചിത്രങ്ങളും വൻ വിജയമാണ് നേടിയത്. **ഇതിവൃത്തം** പാരമ്പര്യ ചിന്താഗതിയുള്ള അമ്മാവന്റെ (നെടുമുടി വേണു) വാക്കിനെ അവഗണിച്ച് യുവദമ്പതികളായ ഗംഗയും (ശോഭന) നകുലനും (സുരേഷ് ഗോപി) തങ്ങളുടെ പഴയ തറവാട്ടിലേക്ക് പ്രവേശിക്കുന്നതോട്കൂടി ചില അമാനുഷിക സംഭവങ്ങൾക്ക് സാക്ഷ്യം വഹിക്കുകയാണ്. തറവാട്ടിലെ അല്ലി എന്ന യുവതിക്കു നേരേയും നകുലനു നേരേയും അജ്ഞാതമായ വധശ്രമങ്ങൾ ഉണ്ടാകുന്നു. വിവാഹത്തിന് ശേഷം കടുത്ത നൈരാശ്യത്തിന്റെ പിടിയിലായ നകുലന്റെ മുറപ്പെണ്ണ് ശ്രീദേവിയിലേക്കാണ് (വിനയ പ്രസാദ്) സംശയത്തിന്റെ മുന നീളുന്നത്. മനഃശാസ്ത്ര വിദഗ്ദ്ധനും നകുലന്റെ ഉറ്റ സുഹൃത്തുമായ ഡോ. സണ്ണി ജോസഫിനെ (മോഹൻ ലാൽ) ഇതിന്റെ വസ്തുത എന്താണെന്നറിയാൻ വിളിപ്പിക്കുന്നു. ദ്വന്ദവ്യക്തിത്വം അഥവാ അപരവ്യക്തിത്വം (മൾട്ടിപ്പിൾ പർസനാലിറ്റി ഡിസോഡർ) ബാധിച്ച ഗംഗ തന്നെയാണ് ഈ ദുരൂഹതക്ക് പിന്നിലെന്ന് വൈകാതെ തിരിച്ചറിയുകയാണിവിടെ. ഗംഗയെ വേട്ടയാടിയിരുന്ന ചില പഴയകാല പ്രശ്നങ്ങളാണിതിന് കാരണമായത്. നകുലനും ഗംഗയും ഇപ്പോൾ താമസിക്കുന്ന തറവാട് ഒരുകാലത്ത് ശങ്കരൻ തമ്പി എന്ന ക്രൂരനായ ഒരു കാരണവരുടേതായിരുന്നു. തഞ്ചാവൂരിൽ നിന്നും വന്ന ഭരതനാട്യ നർത്തകി നാഗവല്ലിയെ ഇയാൾ ഇവിടെ പാർപ്പിച്ചു. എന്നാൽ നാഗവല്ലിക്ക് തൊട്ടടുത്തു താമസിക്കുന്ന രാമനാഥൻ എന്ന നർത്തകനുമായുള്ള ഇഷ്ടമറിയുന്ന കാരണവർ നാഗവല്ലിയെ വെട്ടിക്കൊല്ലുന്നു. പ്രതികാരദാഹിയായ ആത്മാവായി മാറുന്ന നാഗവല്ലിയെ ഒരു മന്ത്രവാദി തെക്കിനിയിൽ ബന്ധിച്ചു. പഴംകഥകളും യക്ഷിക്കഥകളും തന്റെ മുത്തശ്ശിയിൽ നിന്ന് കേട്ടുവളർന്ന ഗംഗ, നാഗവല്ലിയുടെ ഈ കഥ മനസ്സിലാക്കുന്നു.തുടക്കത്തിൽ നാഗവല്ലിയോട് തോന്നുന്ന സഹതാപം (സിമ്പതി) പിന്നെ ഒരുതരം തന്മയീഭാവം (എമ്പതി) ആയി മാറുന്നു. ഗംഗ, നാഗവല്ലിയുടെ കഥാപാത്രത്തിലേക്ക് രൂപാന്തരം പ്രാപിക്കുമ്പോൾ തന്റെ ഭർത്താവ് നകുലൻ, പഴയ ക്രൂരനായ ആ കാരണവരാവുകയാണ് ഗംഗയുടെ മനസ്സിൽ. അയൽക്കാരനായ മഹാദേവൻ രാമനാഥനായും മാറുന്നു. ആക്രമ സംഭവങ്ങളുടെ ഉറവിടം കൃത്യമായി തിരിച്ചറിഞ്ഞ സണ്ണി, ക്രൂരനായ തമ്പിയെ കൊല്ലാനനുവദിച്ചാൽ ഗംഗയുടെ ശരീരത്തിൽ നിന്ന് ഒഴിഞ്ഞ് പോകണമെന്ന് നാഗവല്ലിയെ ബോധ്യപ്പെടുത്തുന്നു. അദ്ദേഹം നകുലനെ ആ പഴയ കാരണവരായി വേഷമിടീക്കുന്നു. നിർണ്ണായകമായ ഒരു ഘട്ടത്തിൽ, തന്ത്രപൂർവം നകുലനു പകരം കാരണവരുടെ ഒരു ഡമ്മിയെ മാറ്റിവെച്ച് നാഗവല്ലിക്ക് അവളുടെ സങ്കൽപ്പത്തിലുള്ള ശത്രുവിനെ വധിക്കാനവസരം നൽകുന്നു. താൻ പ്രതികാരം ചെയ്തുവെന്ന് ഗംഗയിലുള്ള നാഗവല്ലിയെ തെറ്റിദ്ധരിപ്പിച്ചുകൊണ്ട് ഗംഗയെ തന്റെ ഈ മാനസിക നിലയിൽ നിന്ന് മോചിപ്പിക്കുന്നതാണ് കഥയുടെ അന്ത്യം. **![](https://cdn.boolokam.com/articles/2022/10/2tttyy.jpg) മണിച്ചിത്രത്താഴിന്റെ വിജയത്തിന് പിന്നിലും സുരേഷ് ഗോപി** ഇപ്പോൾ, മണിച്ചിത്രത്താഴിന്റെ വിജയത്തിന് പിന്നിലും സുരേഷ് ഗോപിയുടെ പങ്കുണ്ടായിരുന്നു എന്ന് വെളിപ്പെടുത്തിയിരിക്കുകയാണ് ഫാസില്‍. ഈ ചിത്രത്തിന് വേണ്ടി എല്ലാ സീനുകളും എഴുതി പൂര്‍ത്തിയായപ്പോഴും ചിത്രത്തിന്റെ ക്ലൈമാക്‌സ് സീനിനെ ചൊല്ലി അണിയറ പ്രവര്‍ത്തകര്‍ക്കിടയില്‍ അഭിപ്രായവ്യത്യാസമുണ്ടായിരുന്നു. സംവിധായകനും തിരക്കഥാകൃത്തിനും ക്ലൈമാക്‌സില്‍ ആത്മവിശ്വാസം പോരായിരുന്നെന്നാണ് ഫാസില്‍ തന്നെ മുന്‍പ് ഒരു അഭിമുഖത്തില്‍ വെളിപ്പെടുത്തിയത്. സിനിമ അന്ധവിശ്വാസം പ്രചരിപ്പിക്കുന്നു എന്ന ഒരു സംശയം നിലനില്‍ക്കുകയും നമ്മള്‍ ചിത്രത്തിലൂടെ ഒരിക്കലും ഇത്തരത്തിലൊരു അന്ധവിശ്വാസം പ്രചാരം നേടുകയും ചെയ്യരുതെന്ന് അണിയറ പ്രവര്‍ത്തകര്‍ ആഗ്രഹിച്ചിരുന്നു. ചിത്രം ശാസ്ത്രത്തിന്റെ അടിത്തറയിലൂടെ പോവുകയും പൂര്‍ണ്ണമായും ഒരു ഹൊറര്‍ ഫീല്‍ നിലനില്‍ക്കുകയും വേണമെന്നായിരുന്നു പൊതുവെ ഉയര്‍ന്ന അഭിപ്രായം. കൂടാതെ അവസാനം ശുഭപര്യവസായി ആവുകയും വേണം ഒപ്പം നകുലന് തന്റെ ഗംഗയെ തിരിച്ചു കിട്ടുകയും വേണം. അങ്ങനെ എല്ലാവരും വലിയ ആലോചനയും അതിന്റെ ഒപ്പം ചര്‍ച്ചകളും കാര്യമായി നടന്നെങ്കിലും ആര്‍ക്കും കാര്യമായ ഐഡിയകള്‍ കിട്ടിയില്ല. ആ സമയത്താണ് സുരേഷ് ഗോപി ഒരു അഭിപ്രായം മുന്നോട്ട് വെക്കുന്നത്. ഇത് ആ ചിത്രത്തിന്റെ തന്നെ പ്ലസ് പോയിന്റ് ആയി മാറുകയായിരുന്നു. ചിത്രത്തില്‍ ഒരു ഡമ്മിയെ വച്ച് ആ സീന്‍ ഒരുക്കിക്കൂടെ എന്നായിരുന്നു സുരേഷ് ഗോപ ിചോദിച്ചത്. ദേഷ്യത്തില്‍ നില്‍ക്കുന്ന ഗംഗ തന്റെ പ്രതികാരം തീര്‍ക്കാനായി നകുലന് പകരം ബൊമ്മയെ വെട്ടുകയും അങ്ങനെ ആ സീന്‍ പ്രേക്ഷകരുടെ മുന്നില്‍ സംവിധായകനും എഴുത്തുകാരനും ഉദ്ദേശിക്കുന്ന രീതിയില്‍ അവതരിപ്പിക്കാന്‍ കഴിയുമെന്നും അന്ന് സുരേഷ് ഗോപി അഭിപ്രായപ്പെടുകയായിരുന്നു.ഈ അഭിപ്രായം എല്ലാവര്‍ക്കും അത് ഇഷ്ടമാകുകയും അദ്ദേഹത്തോട് നന്ദി പറയുകയുമായിരുന്നു. സുരേഷ് ഗോപി പറഞ്ഞത് ശരിയാണ് എന്ന് മനസിലാക്കിയ ശേഷം അങ്ങനെ ഷൂട്ട് ചെയ്യാന്‍ എല്ലാവരും തയ്യാറാകുക ആയിരുന്നു എന്നും ഫാസില്‍ തുറന്നു പറയുകയാണ്.
