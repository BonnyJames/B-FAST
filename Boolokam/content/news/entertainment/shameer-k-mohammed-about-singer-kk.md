---
author: Bonny
categories:
- Entertainment
comment_count: 0
date: 2023-08-02 05:29:48
draft: false
image: http://13.232.38.164/wp-content/uploads/2023/08/dqdfff-1.jpg
like_count: 26272
share_count: 6290
tags:
- KK SINGER
- krishnakumar kunnath
- playback singer
title: ഏതെങ്കിലും പാട്ടുപാടി ഹിറ്റായ സിംഗർ ആയിരുന്നില്ല കെകെ, പാടിയ പാട്ടുകളൊക്കെ
  ഹിറ്റാക്കിയ സിംഗർ ആയിരുന്നു
view_count: 337673
---

**Shameer K Mohammed** കൃഷ്ണകുമാർ കുന്നത്ത് അഥവാ കെ കെ. പാടിയതെല്ലാം ഹിറ്റാക്കിയ അനശ്വര കലാകാരൻ.മലയാളിയായ സി എസ് മേനോന്റെയും കനക വല്ലിയുടെയും മകനായി ഡൽഹിയിൽ 1968 ആഗസ്റ്റ് 23ന് ജനിച്ചു. മലയാളിയാണെങ്കിലും മലയാളികൾ വേണ്ടത്ര അംഗീകാരം കൊടുക്കാത്ത ഒരു ഗായകനായിരുന്നു കെ കെ. ബോളിവുഡിലും തമിഴിലും കെ കെ.യിലെ ഗായകനെ നന്നായി ഉപയോഗിക്കാൻ അറിയാവുന്ന സംഗീതസംവിധായകർ ഉണ്ടായിരുന്നു3500 ഓളം ജിംഗിൾസ് പാടിയ ശേഷമാണ് കെ കെ. സിനിമ ഗാനരംഗത്തേക്ക് കടക്കുന്നത്.1996 ൽ എ ആർ റഹ്മാൻ സംഗീത സംവിധാനം ചെയ്തു കതിർ സംവിധാനം ചെയ്ത കാതൽ ദേശം എന്ന സിനിമയിലെ കല്ലൂരി ശാലൈ എന്ന ഗാനമാണ് ആദ്യമായി ആലപിച്ചത്. 1997ൽ മിൻസാര കനവ് എന്ന സിനിമയിലെ സ്ട്രോബെറി കണ്ണ് എന്ന ഗാനവും തുടർന്ന് എ ആർ റഹ്മാന്റെ തന്നെ മ്യൂസിക്കൽ കെ കെ പാടി.1999 ൽ ആണ് കെ കെ സ്വതന്ത്രമായി ഒരു ആൽബം പുറത്തിറക്കുന്നത്. പൽ എന്നായിരുന്നു ഹിന്ദി ആൽബത്തിന്റെ പേര്. അതിമനോഹരമായ ഗാനങ്ങളാണ് അതിൽ ഉള്ളത്.ഹം രഹേ യാ ന രഹേ എന്ന ഗാനം ഒരിക്കലും മറക്കാൻ കഴിയാത്ത നൊസ്റ്റാൾജിയ തരുന്ന ഗാനമാണ്. [](https://cdn.boolokam.com/articles/2023/08/22.webp)1999 ൽ തന്നെയാണ് കെ കെ. എന്ന കലാകാരന് ബോളിവുഡിൽ എൻട്രി നൽകിയ സഞ്ജയ് ലീലാ ബൻസാരി സംവിധാനം ചെയ്ത സൽമാൻ ഐശ്വര്യ അജയ് കൂട്ടുകെട്ടിലെ Hum dil de chuke sanam എന്ന എന്ന സിനിമയിൽ ഇസ്മായിൽ ദർബാർ സംഗീത സംവിധാനം നിർവഹിച്ച Tadap tadap kar എന്ന മെഗാ ഹിറ്റ് ഗാനം പുറത്തിറങ്ങിയത്.പിന്നീടങ്ങോട്ട് തിരിഞ്ഞു നോക്കേണ്ടി വന്നിട്ടില്ല കെ കെ. എന്ന അതുല്യ കലാകാരന്. 2000 ൽ റിലീസായ പ്രിയദർശന്റെ അക്ഷയ് കുമാർ സുനിൽ ഷെട്ടി ടീമിന്റെ ഹെരാഫേരിയിലെ അനു മാലിക് ഈണം നൽകിയ സൻ സനാനൻ എന്ന പാട്ട് ഹിറ്റായി.മിന്നലെ എന്ന തമിഴ് സിനിമയുടെ ഹിന്ദി പതിപ്പായ രഹന ഹേ തേരേ ദിൽമേ എന്ന സിനിമയിൽ സച്ച് കെഹ രഹാ ഹേ ദിവാന... എന്ന പാട്ടുപാടിയത് കെ കെ യാണ്.... (വെൺമതി വെൺമതി എന്ന തമിഴ് വേർഷനിൽ രൂപ് കുമാർ രാത്തോടും ടിപ്പുവും ആണ് ആ പാട്ടുപാടിയത് ) https://youtu.be/ckwD4L14bas 2002ൽ പുറത്തിറങ്ങിയ ജിസം എന്ന ജോൺ എബ്രഹാം നായകനായ സിനിമയിലെ ആവാരപൻ എന്ന ഗാനം വൻ ജനശ്രദ്ധ നേടി.തമിഴിലും ഒട്ടേറെ മികച്ച ഗാനങ്ങൾ കെ. കെ യെ തേടിയെത്തി.സൂര്യയ്ക്ക് സൂപ്പർതാര പദവി നൽകിയ ഗൗതം മേനോൻ സംവിധാനം ചെയ്ത് ഹാരിസ് ജയരാജ് സംഗീതസംവിധാനം നിർവഹിച്ച" കാക്ക കാക്ക "എന്ന സിനിമ റിലീസ് ആയിട്ട് 20 വർഷം പൂർത്തിയാകുന്നു.... ആ സിനിമയിലെ ഏറ്റവും ശ്രദ്ധേയമായ ഉയിരിൻ ഉയിരേ എന്ന ഗാനം പാടിയത് കെ കെ യാണ്.2003 ൽ തന്നെ പുറത്തിറങ്ങിയ സാമി എന്ന സിനിമയിലെ കല്യാണം താൻ കെട്ടിക്കിട്ട് എന്ന സൂപ്പർ ഗാനവും കെ കെ പാടി.... അതൊക്കെ ആ വർഷത്തെ വമ്പൻ ഹിറ്റുകളും ആയിരുന്നു.. https://youtu.be/wrjek1HrDto 2004 ൽ വിജയുടെ ഗില്ലി എന്ന സിനിമയിൽ വിദ്യാസാഗർ സംഗീതം നൽകിയ ബ്ലോക്ക് ബസ്റ്റർ ഗാനം അപ്പടി പോട് പോട് എന്ന ഗാനവും കെകെ ആലപിച്ചു.... അന്നും ഇന്നും ഗാനമേളയ്ക്ക് തുള്ളാൻ പറ്റിയ പാട്ടുകളിൽ മുൻപന്തിയിൽ നിൽക്കുന്നതാണ് അപ്പടിപോട് പോട് എന്ന ബ്ലോക്ക് ബസ്റ്റർ ഗാനം.അതേ വർഷം തന്നെ നയൻതാര ആദ്യമായി തമിഴിൽ അഭിനയിച്ച ശരത് കുമാർ ചിത്രം അയ്യയിൽ ഒരു വാർത്ത സൊല്ല ഒരു വർഷം എന്ന ഗാനവും കെ കെ ആലപിച്ചു ഹിറ്റാക്കി.2004 ലെ തമിഴിലെ മറ്റൊരു ഹിറ്റായ 7g റെയിൻബോ കോളനിയിലെ നിനൈത്ത നിനൈത്ത എന്ന ഗാനം,,,,,,, ചിമ്പുവിന്റെ മന്മഥൻ മൂവിയിലെ യേ പുള്ളേ എന്ന ഗാനം......(രണ്ടു പാട്ടും മ്യൂസിക് ഡയറക്ഷൻ യുവൻ ശങ്കർ രാജ)കെ കെയുടെ ശബ്ദത്തിലാണ് പിറന്നത് . 2004 ലെ M കുമരൻ സൺ ഓഫ് മഹാലക്ഷ്മിയിലെ k k പാടിയ നീയേ നീയേ.....എന്ന ഗാനം ആർക്കാണ് മറക്കാനാവുക.. [![](http://13.232.38.164/wp-content/uploads/2023/08/dqdfff-1.jpg)](http://13.232.38.164/wp-content/uploads/2023/08/dqdfff-1.jpg)2005 ലെ തമിഴിലെ മെഗാ ഹിറ്റ്....ശങ്കർ സംവിധാനം ചെയ്ത വിക്രം നായകനായ ഹാരിസ് ജയരാജ് സംഗീതസംവിധാനം നിർവഹിച്ച അന്യൻ എന്ന സിനിമയിലെ രണ്ടക്ക രണ്ടക്ക എന്ന ഗാനവും കെ കെയുടെ ശബ്ദത്തിലാണ് .വസൂൽ രാജ എംബിബിഎസ് എന്ന കമൽഹാസൻ ചിത്രത്തിൽ പത്തുക്കുള്ള എന്ന ഗാനവും kk പാടി.2006 ൽ ആണ് ബോളിവുഡിൽ ഇമ്രാൻ ഹാഷ്മി, കെ കെ. കൂട്ടുകെട്ടിലെ ഗാനങ്ങൾ വൻ ഹിറ്റായത്..... ഒട്ടേറെ സൂപ്പർ ഡ്യൂപ്പർ ഹിറ്റുകളാണ് ആ കോമ്പിനേഷനിൽ പിറന്നത്.ഗ്യാങ്സ്റ്റർ മൂവിയിലെ തൂഹി മേരി ശബ്ഹേ എന്ന ഗാനം സർവ്വകാല റെക്കോർഡ് സൃഷ്ടിച്ചു.. ഇമ്രാൻ ഹാഷ്മിക്ക് നന്നായി ചേരുന്ന ശബ്ദമായിരുന്നു കെ കെ യുടേത്.ഷാരൂഖിന് അഭിജിത്ത് എന്നപോലെ....ആമിറിന് ഉദിത് എന്നപോലെ.... മോഹൻലാലിന് എംജി ശ്രീകുമാർ എന്ന പോലെ ....വിജയിന് ഹരിഹരൻ എന്നപോലെ....ഇമ്രാൻ- കെ കെ,ജോഡി അക്കാലത്ത് വൻ ഹിറ്റായി. [![](http://13.232.38.164/wp-content/uploads/2023/08/ddqq.jpg)](http://13.232.38.164/wp-content/uploads/2023/08/ddqq.jpg)വശ്യമനോഹരമായ ഗാനങ്ങൾ ആയിരുന്നു ആ കൂട്ടുകെട്ടിൽ പിറന്നതൊക്കെ.... ഫ്രഞ്ച്/ ലിപ് ലോക്കും കൊണ്ട് സമ്പന്നമായിരുന്നു ആ ഗാനങ്ങളിൽ പലതും .ദി ട്രെയിൻ എന്ന മൂവിയിലെ ദർദ് മേ ഭി.,. എന്ന് തുടങ്ങുന്ന ഗാനം എത്ര മനോഹരമായിട്ടാണ് കെ കെ. പാടിയിരിക്കുന്നത്... സന്തോഷവും വിഷാദവും വിരഹവും എല്ലാം അതേ ഫീലിങ്ങിൽ തന്നെ പ്രേക്ഷകർക്ക് എത്തിക്കുന്നതിൽ K K വിജയിച്ചു എന്ന് തന്നെ പറയാം https://youtu.be/BAeGLiBZuiQ ദില്‍ ഇബാദത്ത്......., (tum mile ) ക്യൂ ആജ് കൽ നീന്ത് കം.....(woh lamhe) സരാ സ ദില്‍ മേ.... (Jannath ) ഹേ ജുനൂൻ ..... (New york) കോയി കഹേ.... അമീർ സൈഫ്,അക്ഷയ് ടീമിന് വേണ്ടി പാടി.. (Dil chahta hai ),, ഹൃതിക്ക് റോഷന് വേണ്ടിപാടിയ ദിൽ ക്യു യേ മേരാ, (kites) സൽമാൻ നു വേണ്ടി പാടിയ, ലാപത....( Ek tha tiger) തും ജോ മില....(bajrangi bhai jaan) ഷാരൂഖ് ചിത്രമായ ഓം ശാന്തി ഓം ൽ കെ കെ പാടിയ aankho mei teri എന്ന ഗാനം എന്നിവയൊക്കെ All time ബ്ലോക്ക് ബസ്റ്റേഴ്സ് ആണ്.. https://youtu.be/maKDIvUVkQo ഏതെങ്കിലും പാട്ടുപാടി ഹിറ്റായ സിംഗർ ആയിരുന്നില്ല കെ കെ. പാടിയ പാട്ടുകളൊക്കെ ഹിറ്റാക്കിയ സിംഗർ ആയിരുന്നു.അദ്ദേഹം പാടിയ മോശം ഗാനം സെലക്ട് ചെയ്യാൻ പറഞ്ഞാൽ നമ്മൾ വിഷമിച്ചു പോകും... അത്രയ്ക്ക് മനോഹരമായ ഗാനങ്ങളാണ് അദ്ദേഹം പല ഭാഷകളിലായി പാടിയിട്ടുള്ളത്.( ലിസ്റ്റ് പൂർണ്ണമല്ല ) മലയാളത്തിൽ ആകെ ഒരു പാട്ടുപാത്രമാണ് സിനിമയിൽ അദ്ദേഹം പാടിയത്... പൃഥ്വിരാജ് നായകനായ പുതിയ മുഖം എന്ന ചിത്രത്തിലെ രഹസ്യമായി എന്ന ഗാനം.., ശില്പ റാവുവും ഒത്താണ് ആ പാട്ടുപാടിയത്.... കെ കെ, ശില്പ റാവു സഖ്യം തന്നെയാണ് രൺബീർ ദീപിക ജോഡിയുടെ bachana ae haseeno എന്ന മൂവിയിലെ ഹുദാ ജാനേ എന്ന പാട്ടും പാടിയത്.... ഇത്രയേറെ കഴിവുള്ള ഗായകൻ ആയിട്ടും മലയാള സിനിമ അദ്ദേഹത്തെ വേണ്ട രീതിയിൽ പരിഗണിച്ചില്ല.. അങ്ങനെയെങ്കിൽ മറ്റു ഭാഷയിൽ പാടിയ പോലെ ഒട്ടേറെ സൂപ്പർഹിറ്റുകൾ അദ്ദേഹം മലയാളത്തിലും ആലപിച്ചേനെ.താര മിഴികളിൽ എന്നൊരു ഗാനവും അദ്ദേഹം മലയാളത്തിൽ പാടിയിട്ടുണ്ട്. https://youtu.be/7KKVb0_IdD4 ജീവിച്ചിരുന്നെങ്കിൽ കഴിഞ്ഞ ആഗസ്റ്റ് 23 അദ്ദേഹം 55 ആം പിറന്നാൾ ആഘോഷിച്ചേനെ... കൽക്കട്ടയിലെ ഒരു സംഗീത പരിപാടിയിൽ വച്ച് 2022 മെയ് 31ന് അദ്ദേഹം ഈ ലോകത്തോട് വിട പറഞ്ഞു.. മസ്തിഷ്കാഘാതം ആയിരുന്നു കാരണം..കെ കെ എന്ന കലാകാരൻ ഈ ലോകം വിട്ട് പോയെങ്കിലും അദ്ദേഹത്തിന്റെ ഗാനങ്ങളിലൂടെ അനശ്വരനായി എന്നും അദ്ദേഹം ഉണ്ടാകും. സംഗീത പ്രേമികളുടെ മനസ്സിൽ. വേദനകൾക്കിടയിലും ചുണ്ടുകൾ പുഞ്ചിരിക്കുന്നു... കഴിഞ്ഞകാല ഓർമ്മകൾ നമ്മളിലേക്ക് വരുമ്പോൾ....dard mei bhi yeh lab muskura jathe hai.... Bheethe lamhe humei jab bhi yaad aathe hai..... കെ കെ പാടിയ എന്റെ ഏറ്റവും പ്രിയപ്പെട്ട ഗാനം നമ്മൾ പഠിച്ച വിദ്യാലയത്തിന്റെ മുമ്പിൽ എത്തുമ്പോൾ ഈ പാട്ട് കേട്ട് നോക്കൂ പ്രത്യേക ഒരു ഫീലാണ് .