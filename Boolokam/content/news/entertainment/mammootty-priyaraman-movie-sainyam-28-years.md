---
author: Beaumaris
categories:
- Entertainment
comment_count: 0
date: 2022-09-17 12:26:22
draft: false
image: ''
like_count: 3220
share_count: 2288
tags:
- mammootty
- priya raman
- sainyam movie
title: സൈന്യത്തിൽ പ്രിയാരാമന്‌ മേക്കപ്പിട്ടത് മമ്മൂട്ടി, ആ കഥയിങ്ങനെ
view_count: 90196
---

1994ൽ എസ്.എൻ. സ്വാമി കഥയെഴുതി ജോഷി സംവിധാനംചെയ്ത മലയാള ചലച്ചിത്രമാണ്സൈന്യം. മമ്മുട്ടി, വിക്രം, ദിലീപ്, മുകേഷ്, മോഹിനി, പ്രിയാ രാമൻ എന്നിവർ പ്രധാന കഥാപാത്രങ്ങളായി അഭിനയിച്ച ഈ സിനിമയുടെ സംഗീതം കൈകാര്യം ചെയ്തത് എസ്.പി. വെങ്കിടേഷ് ആണ്. എയർഫോഴ്സ് പശ്ചാത്തലത്തിൽ പറഞ്ഞ കഥയാണ് സൈന്യം. ചിത്രത്തിലെ ഗാനങ്ങൾ അക്കാലത്തു വലിയ ഹിറ്റായിരുന്നു. ഈ ചിത്രത്തിൽ മമ്മൂട്ടി ഒരു മേക്ക്അപ് മാന്റെ ജോലികൂടി നിർവഹിച്ച കാര്യമാണ് ഇപ്പോൾ ചർച്ചയാകുന്നത്. സൈന്യത്തിൽ പ്രിയാരാമന് ആക്‌സിഡന്റ് പറ്റിയതിനു ശേഷമുള്ള മുഖത്തെ മേക്കപ്പ് പടത്തിന്റെ മേക്കപ്പ്മാൻ ആദ്യമിട്ടത് ജോഷിക്ക് തൃപ്തി നൽകിയില്ല, ശേഷം രണ്ടു മൂന്നു രീതിയിൽ നോക്കിയപ്പോഴും അദ്ദേഹത്തിനത് ഓക്കേ ആയി തോന്നിയില്ല. അവസാനം സ്പോട്ടിൽ ഉള്ള മമ്മൂട്ടി മേക്കപ്പ്മാന്റെ സമ്മതത്തോടെ തന്റെ ചില ഐഡിയയിൽ മേക്കപ്പ് ചെയ്തു. അത് ജോഷിക്ക് ഇഷ്ടമാവുകയും ആ മേക്കപ്പിൽ തന്നെ ഷൂട്ട്‌ ചെയ്യുകയും ചെയ്തു.ഇത് മുകേഷ് ഒരു അഭിമുഖത്തിൽ പറഞ്ഞതാണ്. ജോഷി - മമ്മൂട്ടി - സ്വാമി ടീം ഒരുക്കിയ സൈന്യം റിലീസ് ആയിട്ട് ഇന്നേക്ക് 28 വർഷം തികയുന്നു.