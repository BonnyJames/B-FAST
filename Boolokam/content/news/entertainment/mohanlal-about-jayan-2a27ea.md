---
title: "''പുതുമുഖമാണ്, മോഹന്‍ലാല്‍, ഈ സിനിമയിലെ വില്ലന്‍, നന്നായി അഭിനയിക്കുന്നുണ്ട്. വളര്‍ന്നുവരും.'', മോഹൻലാലിനെ ചൂണ്ടി ജയൻ സഹോദരനോട് പറഞ്ഞത്"
date: 2022-11-16T08:16:03
draft: false
categories: ["Entertainment"]
tags: ['Featured', 'jayan', 'mohanlal']
author: "Beaumaris"
---

മലയാളത്തിന്റെ ആക്ഷൻ ഹീറോ ..തലമുറകളുടെ രോമാഞ്ചം ജയൻ നമ്മെ വിട്ടു പിരിഞ്ഞിട്ടു 42 വര്ഷം പൂർത്തിയാകുന്നു. പ്രശസ്തിയുടെ ഉന്നതങ്ങളിൽ നിൽക്കുമ്പോൾ ആണ് ഒരു ഹെലികോപ്റ്റർ അപകടത്തിലൂടെ അദ്ദേഹത്തെ മരണം വന്നു വിളിച്ചത്. മലയാളത്തിന്റെ മഹാനടൻ മോഹൻലാൽ ഒറ്റ ചിത്രത്തിൽ ആണ് ജയനൊപ്പം അഭിനയിച്ചത്. ബോബൻ കുഞ്ചാക്കോ സംവിധാനം ചെയ്ത സഞ്ചാരി എന്ന സിനിമയിൽ. 1981ൽ പുറത്തിറങ്ങിയ മലയാളചലച്ചിത്രമാണ് സഞ്ചാരി. പ്രേംനസീർ (ഇരട്ട വേഷം), ജയൻ, മോഹൻലാൽ, ജി.കെ. പിള്ള, എൻ. ഗോവിന്ദൻകുട്ടി, തിക്കുറിശ്ശി സുകുമാരൻ നായർ, സുകുമാരി, റോജാരമണി (ചെമ്പരത്തി ശോഭന), ഉണ്ണിമേരി, എസ്.പി. പിള്ള തുടങ്ങിയവർ അഭിനയിച്ചിരിക്കുന്നു. ആ ചിത്രത്തിൽ ജയനുമൊത്തുള്ള സ്റ്റണ്ട് രംഗങ്ങളിൽ മോഹൻലാൽ അഭിനയിച്ചിരുന്നു. ചുരുങ്ങിയ ദിവസത്തെ ആ സൗഹൃദം മോഹൻലാൽ ഇന്നും ഓർത്തെടുക്കുന്നുണ്ട്. മോഹൽലാലിന്റെ വാക്കുകൾ

<img class="size-full wp-image-359241 aligncenter" src="https://cdn.boolokam.com/articles/2022/11/wfffff-2.jpg" alt="" width="604" height="453" />"പുതുമുഖമെന്ന നിലയില്‍ വലിയ ഭാഗ്യങ്ങള്‍ എനിക്കു നേടിത്തന്ന ചിത്രമായിരുന്നു 'മഞ്ഞില്‍വിരിഞ്ഞ പൂക്കളി'നുശേഷം ഞാനഭിനയിച്ച 'സഞ്ചാരി'. ജയനും പ്രേംനസീറുമായിരുന്നു നായകന്‍മാര്‍. ഒരു പുതുമുഖം എന്ന നിലയിലല്ല ജയന്‍ എന്നോട് ഇടപെട്ടിരുന്നത്. സൂപ്പര്‍ ഹീറോ ഭാവം അദ്ദേഹത്തില്‍ ഒട്ടും പ്രകടമായിരുന്നില്ല. നിര്‍മ്മാതാക്കളും സംവിധായകരും ആരാധകരുമുള്‍പ്പെട്ട വലിയൊരു വൃന്ദം ചുറ്റും എപ്പോഴുമുണ്ടായിരുന്നു. 'സഞ്ചാരി'യില്‍ ഞാനും ജയനും തമ്മില്‍ രണ്ട് ഫൈറ്റ് സീനുകള്‍ ചിത്രീകരിച്ചിരുന്നു. ത്യാഗരാജന്‍ മാസ്റ്ററായിരുന്നു സംഘട്ടന സംവിധാനം. ഡ്യൂപ്പില്ലാതെയുള്ള സംഘട്ടനത്തില്‍ പലപ്പോഴും ജയന്‍ ഉപദേശിച്ചു. 'സൂക്ഷിക്കണം. അപകടം പിടിച്ച രംഗങ്ങള്‍ ശ്രദ്ധയോടു കൂടി ചെയ്യണം.' ആ ഉപദേശം ഇന്നും ഞാന്‍ ഏറെ വിലമതിക്കുന്നു."

"സഞ്ചാരി'യുടെ ഷൂട്ടിംഗ് നടന്നു കൊണ്ടിരിക്കെ ഒരു സന്ധ്യയില്‍ ജയനെ കാണാന്‍ അദ്ദേഹത്തിന്റെ സഹോദരനും ഭാര്യയും വന്നത് ഞാന്‍ ഓര്‍ക്കുന്നു. നസീര്‍ സാറിനും തിക്കുറിശ്ശി ചേട്ടനുമൊക്കെ അവരെ പരിചയപ്പെടുത്തി. മാറി നില്ക്കുകയായിരുന്ന എന്നെ ചൂണ്ടി ജയന്‍ പറഞ്ഞു: ''പുതുമുഖമാണ്, മോഹന്‍ലാല്‍. ഈ സിനിമയിലെ വില്ലന്‍. നന്നായി അഭിനയിക്കുന്നുണ്ട്. വളര്‍ന്നുവരും.'' പുതുമുഖമായ എനിക്ക് ഏറെ ആത്മവിശ്വാസം പകര്‍ന്നു ആ വാക്കുകള്‍. ഷൂട്ടിംഗ് കഴിഞ്ഞ് പോകുമ്പോള്‍ ജയന്‍ പറഞ്ഞു: 'മോനേ... കാണാം.' അതായിരുന്നു മൂന്നോ നാലോ ദിവസം നീണ്ട സൗഹൃദത്തിന്റെ വിടപറയല്‍ വാക്യം" - മോഹൻലാൽ പറഞ്ഞു.


![''പുതുമുഖമാണ്, മോഹന്‍ലാല്‍, ഈ സിനിമയിലെ വില്ലന്‍, നന്നായി അഭിനയിക്കുന്നുണ്ട്. വളര്‍ന്നുവരും.'', മോഹൻലാലിനെ ചൂണ്ടി ജയൻ സഹോദരനോട് പറഞ്ഞത്](https://cdn.boolokam.com/articles/2022/11/wfffff-2.jpg)മലയാളത്തിന്റെ ആക്ഷൻ ഹീറോ ..തലമുറകളുടെ രോമാഞ്ചം ജയൻ നമ്മെ വിട്ടു പിരിഞ്ഞിട്ടു 42 വര്ഷം പൂർത്തിയാകുന്നു. പ്രശസ്തിയുടെ ഉന്നതങ്ങളിൽ നിൽക്കുമ്പോൾ ആണ് ഒരു ഹെലികോപ്റ്റർ അപകടത്തിലൂടെ അദ്ദേഹത്തെ മരണം വന്നു വിളിച്ചത്. മലയാളത്തിന്റെ മഹാനടൻ മോഹൻലാൽ ഒറ്റ ചിത്രത്തിൽ ആണ് ജയനൊപ്പം അഭിനയിച്ചത്. ബോബൻ കുഞ്ചാക്കോ സംവിധാനം ചെയ്ത സഞ്ചാരി എന്ന സിനിമയിൽ. 1981ൽ പുറത്തിറങ്ങിയ മലയാളചലച്ചിത്രമാണ് സഞ്ചാരി. പ്രേംനസീർ (ഇരട്ട വേഷം), ജയൻ, മോഹൻലാൽ, ജി.കെ. പിള്ള, എൻ. ഗോവിന്ദൻകുട്ടി, തിക്കുറിശ്ശി സുകുമാരൻ നായർ, സുകുമാരി, റോജാരമണി (ചെമ്പരത്തി ശോഭന), ഉണ്ണിമേരി, എസ്.പി. പിള്ള തുടങ്ങിയവർ അഭിനയിച്ചിരിക്കുന്നു. ആ ചിത്രത്തിൽ ജയനുമൊത്തുള്ള സ്റ്റണ്ട് രംഗങ്ങളിൽ മോഹൻലാൽ അഭിനയിച്ചിരുന്നു. ചുരുങ്ങിയ ദിവസത്തെ ആ സൗഹൃദം മോഹൻലാൽ ഇന്നും ഓർത്തെടുക്കുന്നുണ്ട്. മോഹൽലാലിന്റെ വാക്കുകൾ "പുതുമുഖമെന്ന നിലയില്‍ വലിയ ഭാഗ്യങ്ങള്‍ എനിക്കു നേടിത്തന്ന ചിത്രമായിരുന്നു 'മഞ്ഞില്‍വിരിഞ്ഞ പൂക്കളി'നുശേഷം ഞാനഭിനയിച്ച 'സഞ്ചാരി'. ജയനും പ്രേംനസീറുമായിരുന്നു നായകന്‍മാര്‍. ഒരു പുതുമുഖം എന്ന നിലയിലല്ല ജയന്‍ എന്നോട് ഇടപെട്ടിരുന്നത്. സൂപ്പര്‍ ഹീറോ ഭാവം അദ്ദേഹത്തില്‍ ഒട്ടും പ്രകടമായിരുന്നില്ല. നിര്‍മ്മാതാക്കളും സംവിധായകരും ആരാധകരുമുള്‍പ്പെട്ട വലിയൊരു വൃന്ദം ചുറ്റും എപ്പോഴുമുണ്ടായിരുന്നു. 'സഞ്ചാരി'യില്‍ ഞാനും ജയനും തമ്മില്‍ രണ്ട് ഫൈറ്റ് സീനുകള്‍ ചിത്രീകരിച്ചിരുന്നു. ത്യാഗരാജന്‍ മാസ്റ്ററായിരുന്നു സംഘട്ടന സംവിധാനം. ഡ്യൂപ്പില്ലാതെയുള്ള സംഘട്ടനത്തില്‍ പലപ്പോഴും ജയന്‍ ഉപദേശിച്ചു. 'സൂക്ഷിക്കണം. അപകടം പിടിച്ച രംഗങ്ങള്‍ ശ്രദ്ധയോടു കൂടി ചെയ്യണം.' ആ ഉപദേശം ഇന്നും ഞാന്‍ ഏറെ വിലമതിക്കുന്നു." "സഞ്ചാരി'യുടെ ഷൂട്ടിംഗ് നടന്നു കൊണ്ടിരിക്കെ ഒരു സന്ധ്യയില്‍ ജയനെ കാണാന്‍ അദ്ദേഹത്തിന്റെ സഹോദരനും ഭാര്യയും വന്നത് ഞാന്‍ ഓര്‍ക്കുന്നു. നസീര്‍ സാറിനും തിക്കുറിശ്ശി ചേട്ടനുമൊക്കെ അവരെ പരിചയപ്പെടുത്തി. മാറി നില്ക്കുകയായിരുന്ന എന്നെ ചൂണ്ടി ജയന്‍ പറഞ്ഞു: ''പുതുമുഖമാണ്, മോഹന്‍ലാല്‍. ഈ സിനിമയിലെ വില്ലന്‍. നന്നായി അഭിനയിക്കുന്നുണ്ട്. വളര്‍ന്നുവരും.'' പുതുമുഖമായ എനിക്ക് ഏറെ ആത്മവിശ്വാസം പകര്‍ന്നു ആ വാക്കുകള്‍. ഷൂട്ടിംഗ് കഴിഞ്ഞ് പോകുമ്പോള്‍ ജയന്‍ പറഞ്ഞു: 'മോനേ... കാണാം.' അതായിരുന്നു മൂന്നോ നാലോ ദിവസം നീണ്ട സൗഹൃദത്തിന്റെ വിടപറയല്‍ വാക്യം" - മോഹൻലാൽ പറഞ്ഞു.
