---
author: Beaumaris
categories:
- Entertainment
comment_count: 0
date: 2022-10-18 12:52:09
draft: false
image: ''
like_count: 32947
share_count: 14437
tags:
- bindu panicker
- jagadish
- kottayam nazeer
- mammootty
- Rorschach Malayalam Movie
title: ഇനിയും പ്രകടനം കൊണ്ട് ഞെട്ടിക്കാൻ കെൽപ്പുള്ള എത്രമാത്രം ആർട്ടിസ്റ്റുകളാകും
  മലയാളത്തിൽ ഉണ്ടായിരിക്കുക
view_count: 897988
---

**Ashiq Nisam** നന്മയുടെ വകഭേദങ്ങളായ നായക നടന്മാരിൽ നിന്നും ഇറങ്ങി സഞ്ചരിച്ച് കഥയിലെ മുഴുവൻ മനുഷ്യരും ഗ്രെ ഷെയിഡിൽ പ്രത്യക്ഷപ്പെട്ടാലും സ്വീകരിക്കപ്പെടുന്ന നിലയിലേക്ക് മലയാള സിനിമ എത്തപ്പെട്ടിരിക്കുന്നു എന്നതിന്റെ ഉത്തരമാണ് റോഷാക്ക്.ലൂക്ക് ആന്റണിയിലേക്ക് വന്നാൽ പുഴുവിലെ കുട്ടന് ശേഷം മമ്മൂട്ടിയുടേതായി തന്നെ ഈ വർഷം പുറത്തിറങ്ങിയ ഗ്രെ ഏരിയയിലുള്ള രണ്ടാമത്തെ കഥാപാത്രം. മമ്മൂട്ടിയെ പോലൊരു സീനിയർ നടൻ റോഷാക്ക് പോലൊരു തിരക്കഥയിലേക്ക് നിന്നുകൊടുക്കുന്നതും, പ്രൊഡ്യൂസർ ആയി സ്വയം പ്ലേസ് ചെയ്യുന്നതും മലയാള സിനിമയെ മുൻ നിർത്തി പറഞ്ഞാൽ അടിവരയിട്ട് വായിക്കേണ്ട സ്റ്റേറ്റ്മെന്റാണ്. പുതിയ രീതികളെയും പുത്തൻ ആശയങ്ങളെയും പുതിയ മനുഷ്യരെയും ചേർത്ത് നിർത്തി മുന്നോട്ട് പോകുക എന്നുള്ളത് അയാൾ എന്നോ തുടങ്ങിവെച്ച കാര്യമാണ്...! നിലവിൽ റോഷാക്കിലേക്ക് എത്തിനിൽക്കുമ്പോൾ പുതിയ മാനറിസങ്ങളും സൗണ്ട് വേരിയഷനും മൈന്യൂട്ട് ഡീറ്റൈലിങ്‌സും കൊണ്ടുവന്ന് അടിമുടി കഥാപാത്രമായി തന്നെ ഡോമിനന്റ് ആയി നിൽക്കുന്നുമുണ്ട്. കഥ പറച്ചിലിലാണ് സിനിമ വ്യത്യസ്തമാകുന്നത്, അവിടെ സെയിം വേവ് ലെങ്തിലുള്ള ഡയറക്ഷനും, ബാക്ഗ്രൗണ്ട് സ്കോറിങ്ങും, ഇംഗ്ലീഷ് സോങ്ങുകളും, കളർ ഗ്രേഡിങ്ങും, സിനിമാറ്റൊഗ്രാഫിയുമൊക്കെ സിനിമയെ സ്വാധീനിച്ചിരിക്കുന്നിടത്തു കൂടിയാണ് അതിന്റെ ടോട്ടാലിറ്റി എലവേറ്റ് ചെയ്തിരിക്കുന്നത്. ഒന്നിനു പുറകെ ഒന്നായി വരുന്ന ഞെട്ടിക്കുന്ന പ്രകടനങ്ങളിൽ ഗ്രേസിനും, ഷറഫിനുമൊപ്പം, ഇനിയും പ്രകടനം കൊണ്ട് ഞെട്ടിക്കാൻ കെൽപ്പുള്ള എത്രമാത്രം ആർട്ടിസ്റ്റുകളാകും മലയാളത്തിൽ ഉണ്ടായിരിക്കുക എന്ന ചിന്തയെ കൂടി തുറന്നിട്ടുകൊണ്ട് നസീറും, ബിന്ദു പണിക്കരും, ജഗദീഷും നിലകൊള്ളുന്ന കാഴ്ച അതി ഗംഭീരമാണ്. വളരെ മിനിമൽ ഡയലോഗുകളിലും, സട്ടിൽ പ്രകടനങ്ങളിലും ഒതുങ്ങി നിന്നുകൊണ്ട് കഥാപാത്രങ്ങളുടെ തോട്ട് പ്രോസസ്സിന്റെ റിസൾട്ടായി ഉണ്ടാകുന്ന ഇമോഷൻസിലൂടെ സീനുകളുടെ ഔട്ട്പുട്ട് കൺവെ ചെയ്യാൻ കൂടി സംവിധായകൻ സിനിമയിൽ ഉടനീളം ശ്രമിച്ചിട്ടുണ്ട്. അത്തരം ഒരു പോയിന്റിൽ മമ്മൂട്ടി തന്നെ അടുത്തഭിനയിച്ചതിൽ ഏറ്റവും കുറച്ചു സംസാരിക്കുന്ന സിനിമയാകുന്നുണ്ട് റോഷാക്ക്. മാറുന്ന പ്രേക്ഷക അഭിരുചിയുടെ അടയാളപ്പെടുത്തലോടൊപ്പം ഇതേ ഫോർമാറ്റിൽ ഇവിടെ സംഭവിക്കാനിരിക്കുന്ന ഒരുപിടി സിനിമകൾക്കുള്ള പ്രചോദനവും കൂടിയാണ് റോഷാക്കിന്റെ വിജയം