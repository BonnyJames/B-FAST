---
author: Beaumaris
categories:
- Entertainment
comment_count: 0
date: 2022-10-17 11:55:46
draft: false
image: ''
like_count: 56726
share_count: 11070
tags:
- fazil
- his hainas abdullah
- killer telugu movie
- mettukkudi
title: ഫാസിലിന്റെ ഒരേയൊരു ആക്ഷൻ ചിത്രവും സിബിമലയിലിന്റെ ഹിസ്‌ഹൈനസ് അബ്ദുള്ളയും തമ്മിലുള്ള
  ബന്ധം
view_count: 783639
---

തൊണ്ണൂറുകളുടെ തുടക്കത്തിൽ ഫാസിലും മോഹൻലാലും ചേർന്നൊരു ആക്ഷൻ മൂവി പ്ലാൻ ചെയ്തിരുന്നു, പക്ഷേ ആ പ്രൊജക്റ്റ്‌ നടന്നില്ല. എങ്കിലും ഫാസിൽ തന്റെ കരിയറിലെ ഏക ആക്ഷൻ ചിത്രം ചെയ്തു. അത് മലയാളം ആയിരുന്നില്ല തെലുങ്കാണെന്നുമാത്രം. ഫാസിൽ തന്നെ കഥ, തിരക്കഥ, സംവിധാനം എന്നിവ നിർവഹിച്ചുകൊണ്ട് നാഗാർജുനയെ നായകനാക്കി വന്ന ആ ചിത്രമാണ് കില്ലർ.നഗ്മയായിരുന്നു നായിക. സ്റ്റേറ്റ് ഗവർണറേയും പേരമകളെയും മർഡർ ചെയ്യാൻ ടാസ്ക് ഏറ്റെടുത്തു വരുന്ന ഒരു പ്രൊഫഷണൽ കില്ലർ അവസാനം അവരുടെ തന്നെ രക്ഷകനായി തീരുന്ന കഥയാണ് ഈ ചിത്രത്തിന്റെത്. ഏകദേശം നമ്മുടെ ഹിസ് ഹൈനസ് അബ്ദുള്ളയുമായി സാമ്യം തോന്നിയേക്കാം. എന്തായാലും അതിന്റെ റീമേക്ക് എന്നൊന്നും കില്ലർ അവകാശപെടുന്നില്ല. പടം സാമാന്യവിജയം നേടുകയും ചെയ്തു.ഈ ചിത്രം ഈശ്വർ എന്നപേരിൽ തമിഴിലേക്ക് ഡബ്ബ് ചെയ്യുകയും കേരളത്തിലത് റിലീസാവുകയും ചെയ്തിട്ടുണ്ട്. വർഷങ്ങൾ കഴിയേ അബ്ദുള്ളയുടെ റീമേക്ക് തമിഴിൽ വന്നു.ഉള്ളത്തെ അള്ളിത്തായുടെ വമ്പൻ വിജയത്തിന് ശേഷം സുന്ദർ സി - കാർത്തിക് - ഗൗണ്ടമണി ടീം അതേവർഷം തന്നെ ഒരുമിച്ച മേട്ടുകുടിയായിരുന്നു ആ ചിത്രം. ഇതിലും നഗ്മയാണ് നായികയായത്. ജമിനി ഗണേശനും തിലകനുമൊക്കെ ഈ ചിത്രത്തിൽ പ്രധാന വേഷങ്ങളിലുണ്ടായിരുന്നു. സിർപ്പി സംഗീതം നൽകിയ പാട്ടുകളെല്ലാം ബമ്പർ ഹിറ്റായി. പാട്ടിന്റെയും കോമഡിയുടെയും പിൻബലത്തിൽ ഈ ചിത്രവും ഹിറ്റായി.