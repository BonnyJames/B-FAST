---
author: Beaumaris
categories:
- Entertainment
comment_count: 0
date: 2023-10-24 07:00:29
draft: false
image: https://cdn.boolokam.com/articles/2023/10/sccssss-3.jpg
like_count: 102857
share_count: 24024
tags:
- COLLECTION
- leo
- vijay
title: ലിയോ അഞ്ചാംദിന കളക്ഷൻ ആരാധകരെ അവേശത്തിലാഴ്ത്തി, ഇന്ത്യയിൽ മാത്രം ഇത്ര കോടി
  കളക്ഷൻ ?
view_count: 2180621
---

ആയുധപൂജ അവധി ലക്ഷ്യമിട്ട് റിലീസ് ചെയ്ത അന്നുമുതൽ ബോക്‌സ് ഓഫീസിൽ തരംഗമാണ് ദളപതി വിജയുടെ 'ലിയോ'. കൂടാതെ, ചിത്രത്തിന്റെ ഇന്ത്യൻ കളക്ഷൻ നിലയെക്കുറിച്ചുള്ള പുതിയ വിവരങ്ങളും പുറത്തുവന്നു.ദളപതി വിജയ്‌യും ലോകേഷ് കനകരാജും ഒന്നിച്ച 'ലിയോ' ഇന്ത്യൻ, അന്തർദേശീയ ബോക്‌സോഫീസുകളിൽ മികച്ച പ്രകടനം കാഴ്ച്ചവെക്കുന്നു. ലോകമെമ്പാടുമായി ചിത്രം 400 കോടിയിലധികം കളക്ഷൻ നേടിയെന്ന വാർത്ത ആരാധകരെ ഒന്നടങ്കം ആവേശത്തിലാഴ്ത്തി ഇതിന് പിന്നാലെയാണ് ഇന്ത്യൻ ട്രേഡ് റിപ്പോർട്ടുകൾ പ്രകാരം അഞ്ച് ദിവസം കൊണ്ട് ഇന്ത്യയിൽ മാത്രം 'ലിയോ' 200 കോടി കടന്നത്. അതുപോലെ ലിയോ ആഗോളതലത്തിൽ 438 കോടി കടന്നതായി പറയപ്പെടുന്നു. ഈ വിവരം ആരാധകരെ മാത്രമല്ല അണിയറപ്രവർത്തകരെയും സന്തോഷിപ്പിച്ചിരിക്കുകയാണ്.ഒക്‌ടോബർ 23ന് തമിഴ്‌നാട്ടിൽ കളക്ഷൻ സ്റ്റാറ്റസ് പ്രകാരം 26 കോടി രൂപയാണ് 'ലിയോ' എന്ന ചിത്രം നേടിയത്. കേരളത്തിൽ 7 കോടിയും കർണാടകയിൽ 3 കോടിയും ആന്ധ്രാപ്രദേശിലും തെലങ്കാനയിലും 2.50 കോടിയും കളക്ഷൻ നേടിയെന്നാണ് റിപ്പോർട്ട്. ![](https://cdn.boolokam.com/articles/2023/10/sccssss-3.jpg)ലോകേഷ് കനകരാജിന്റെ 'എൽസിയു'വിൽ റിലീസായ ലിയോ ഒരു വശത്ത് സമ്മിശ്ര പ്രതികരണം നേടിയെങ്കിലും ആരാധകരുടെയും കുടുംബ പ്രേക്ഷകരുടെയും ഇടയിൽ ഹിറ്റാണ്. ചിത്രം നാളെ 500 കോടി കടക്കുമോ? എന്ന പ്രതീക്ഷയും ഉയർന്നിട്ടുണ്ട്. ലോകേഷ്, രത്‌ന കുമാർ, ധീരജ് വൈത്തി എന്നിവർ ചേർന്ന് തിരക്കഥയെഴുതിയ ലിയോ എന്ന ചിത്രത്തിൽ വിജയ്, തൃഷ, സഞ്ജയ് ദത്ത്, അർജുൻ, മിഷ്‌കിൻ, സാൻഡി ഗൗതം മേനോൻ തുടങ്ങിയവരും പ്രധാന കഥാപാത്രങ്ങളെ അവതരിപ്പിക്കുന്നു എന്നത് ശ്രദ്ധേയമാണ്. ![](https://cdn.boolokam.com/articles/2023/10/sww.jpg) **