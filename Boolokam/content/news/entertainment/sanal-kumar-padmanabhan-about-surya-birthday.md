---
author: Beaumaris
categories:
- Entertainment
comment_count: 0
date: 2022-07-23 08:11:42
draft: false
image: ''
like_count: 61978
share_count: 10300
tags:
- actor surya birthday
- Sanal Kumar Padmanabhan
title: ഇന്ത്യയിലെ ഏറ്റവും മികച്ച നടന്  ഇന്ന് പിറന്നാൾ
view_count: 1653464
---

**ഇന്ത്യയിലെ ഏറ്റവും മികച്ച നടനു ഇന്ന് പിറന്നാൾ ...** **ഹാപ്പി ബർത്ത് ഡേ സൂര്യ** **Sanal Kumar Padmanabhan** ടെലിവിഷൻ അവതാരകനായും , സെലിബ്രിറ്റി സ്റ്റാറ്റസ് വെളുപ്പെടുത്താനിഷ്ടപ്പെടാതെ അച്ഛന്റെ പേര് മറച്ചു പിടിച്ചു കൊണ്ട് ഒരു ഫാക്ടറിയിൽ അകൗണ്ട്സിൽ ജോലി ചെയ്തു നടന്നിരുന്ന ഒരു ചെക്കൻ 90 കളുടെ അവസാനത്തിൽ മണിരത്‌നം നിർമിച്ച 'നേർക്കുനേർ' എന്ന ചിത്രത്തിലൂടെ 97 -ൽ സിനിമലോകത്തേക്ക് കടന്നു വന്നെങ്കിലും അത്ര സുഖകരമല്ലാത്ത അരങ്ങേറ്റ കാലമായിരുന്നു. പിന്നീട് സഹനടൻ ആയും കൂട്ടത്തിലൊരാളായും പരാജയ സിനിമകളിലെ സാന്നിധ്യമായും അയാൾ വന്നുപോയ്ക്കൊണ്ടിരുന്നു. "ഡാൻസും ഫൈറ്റും ചെയ്യാൻ ബോഡി വഴങ്ങാത്ത , വലിയ ഡയലലോഗുകൾ ഓർത്തു വക്കാൻ ഓർമകുറവുള്ള നടൻ "എന്ന വിശേഷണൾ പേരിനോടൊപ്പം ചേർത്ത് ഇൻഡസ്ട്രീയിൽ തന്റെ പേര് പതിപ്പിക്കുവാനായി ഒരു സോളോ ഹിറ്റ് കിട്ടുന്ന 2003 വരെ ( കാക്ക കാക്ക ) അയാൾ ഓടികയറിയ ദൂരം വളരെ വലുതായിരുന്നു. ബെസ്റ്റ് ആക്ടർ സിനിമയിൽ അവസാനം മമ്മൂട്ടിയുടെ കഥാപാത്രത്തെ ചൂണ്ടി ശ്രീനിവാസൻ പറയുന്ന ഡയലോഗുണ്ട്, "കഴിവും പരിശ്രമങ്ങളുമാണ് ഒരാളെ എന്തെങ്കിലുമൊക്കെ ആക്കുന്നത്. അയാൾക്ക് നല്ല കഴിവുണ്ടായിരുന്നു, പിന്നെ അയാൾ നന്നായി പരിശ്രമിക്കുകയും ചെയ്തു, ഇന്ന് ലോകം അയാളെ നോക്കി നടൻ എന്ന് വിളിക്കുന്നു." (വെറും നടൻ എന്നല്ല ഇന്ത്യയിലെ ഏറ്റവും മികച്ച നടൻ എന്ന് ആ ഡയലോഗ് ഇപ്പോൾ ചെറുതായിട്ട് തിരുത്താം ശ്രീനിയേട്ടാ ) മേല്പറഞ്ഞ ശ്രീനിയേട്ടന്റെ ഡയലോഗ് കേൾക്കുമ്പോൾ ഇന്ന് മനസ്സിൽ നിറയുന്ന രൂപത്തിന് സൂര്യയുടെ മുഖമാണ് .ഇന്ന് റൊമാൻസും, അക്ഷനും, സെന്റിമെൻസും, കോമെഡിയും, ഡാൻസും തുടങ്ങി എന്തും ഏതും ചെയ്ത് ലോകസിനിമയിൽ ആരോടും എവിടെയും മുട്ടി നിൽക്കുന്ന മനുഷ്യന് ഒരിക്കൽകൂടി ആശംസകൾ . ബോക്സ് ഓഫിസ് ഹിറ്റുകളുടെ എണ്ണം കൊണ്ടോ കോടികളുടെ കിലുക്കം കൊണ്ടോ തൂക്കിനോക്കിയാൽ ഒരുപക്ഷെ അയാളുടെ തട്ട് ഉയർന്നു പോയേക്കാം എന്നാൽ പ്രതിഭയും പെർഫെക്ഷനും കൊണ്ട് അളക്കുവാൻ ശ്രമിച്ചാൽ അയാളുടെ തട്ട് താണ് തന്നെ ഇരിക്കും .