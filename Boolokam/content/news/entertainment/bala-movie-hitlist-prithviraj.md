---
author: Beaumaris
categories:
- Entertainment
comment_count: 0
date: 2022-09-27 08:59:18
draft: false
image: ''
like_count: 12134
share_count: 6786
tags:
- bala
- hitlist movie
- prithviraj
- prithviraj movie
- Prithviraj Sukumaran
title: ‘നാന്..പൃത്തിരാജ്…അണൂപ് മേനോന്‍’ ആ ട്രോൾ വീഡിയോയിൽ പറയുന്ന ബാലയുടെ സിനിമയിൽ
  അഭിനയിക്കാൻ കഴിയാത്തതിന്റെ കാരണം വെളിപെപ്ടുത്തി പൃഥ്വിരാജ്
view_count: 356760
---

വര്‍ഷങ്ങള്‍ക്ക് മുമ്പ് ബാല സംവിധാനം ചെയ്ത 'ഹിറ്റ്‌ലിസ്റ്റ് ' എന്ന ചിത്രത്തില്‍ അഭിനയിക്കാന്‍ പോയതിന്റെ അനുഭവം ഒരു ചാനല്‍ കോമഡി പരിപാടിയില്‍ വെച്ച് ടിനി പറഞ്ഞത് ബാലയെ ചൊടിപ്പിച്ചിരുന്നു. ‘നാന്..പൃത്തിരാജ്…അണൂപ് മേനോന്‍’ എന്ന് പറയുന്ന വീഡിയോയിൽ നടന്‍ ബാലയെ പരിഹസിച്ചു അനുകരിച്ചായിരുന്നു ടിനി ടോം ആ ഡയലോഗ് പറഞ്ഞത്. രമേഷ് പിഷാരടിയും ടിനിക്കൊപ്പമുണ്ടായിരുന്നു. ടിനി ടോമിന്റെ വീഡിയോ വൈറലായതിന് പിന്നാലെ ഇതിനോട് പ്രതികരിച്ചുകൊണ്ട് നടന്‍ ബാലയും രംഗത്തുവന്നിരുന്നു. തനിക്കിതൊന്നും വലിയ തമാശയായി തോന്നുന്നില്ലെന്നും ഒരു സന്തോഷവുമില്ലെന്നുമായിരുന്നു ബാലയുടെ പ്രതികരണം അതൊക്കെ പോട്ടെ... ഹിറ്റ്ലിസ്റ്റ് സിനിമയെ കുറിച്ചുള്ള മറ്റൊരു വാർത്തയാണ് പ്രേക്ഷക ശ്രദ്ധയാകർഷിക്കുന്നത്. ആ ചിത്രത്തിൽ യഥാർത്ഥത്തിൽ പൃഥ്വിരാജ് അഭിനയിച്ചില്ല . എന്തുകൊണ്ടാണ് ആ ചിത്രത്തിൽ അഭിനയിക്കാൻ സാധിക്കാത്തത് എന്ന് വെളിപ്പെടുത്തുകയാണ് പൃഥ്വിരാജ്. ‘നാന്, പൃത്തിരാജ്, അണൂപ് മേനോന്‍’ എന്ന വൈറല്‍ വീഡിയോയെ കുറിച്ചുള്ള ചോദ്യത്തിന് മറുപടി പറയുകയായിരുന്നു പൃഥ്വിരാജ്. ‘ഞാന്‍ ആ വീഡിയോ കണ്ടിരുന്നു. സത്യത്തില്‍ ബാലയുടെ ആ സിനിമയില്‍ ഞാന്‍ അഭിനയിക്കാന്‍ ഇരുന്നതായിരുന്നു. മൂന്നോ നാലോ ദിവസത്തെ ഷൂട്ടായിരുന്നു.നിര്‍ഭാഗ്യവശാല്‍ ആ സമയത്ത് എനിക്ക് ചിക്കന്‍ പോക്‌സ് വന്നു. അതുകൊണ്ട് പോകാന്‍ പറ്റിയില്ല. എന്ത് ക്യാരക്ടറാണെന്നോ എന്താണ് വേഷമെന്നോ എനിക്കറിയില്ലായിരുന്നു,’ - പൃഥ്വിരാജ് പറഞ്ഞു. . &nbsp;