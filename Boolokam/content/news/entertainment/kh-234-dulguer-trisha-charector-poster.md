---
author: Beaumaris
categories:
- Entertainment
comment_count: 0
date: 2023-11-06 10:01:08
draft: false
image: https://cdn.boolokam.com/articles/2023/11/fwfwwfw.jpg
like_count: 5427
share_count: 2973
tags:
- A.R RAHMAN
- dulquer salmaan
- Kamal Haasan
- KH 234
- manirathnam
- Trisha
title: ഇതിഹാസതാരം കമൽഹാസൻ മൂന്ന് പതിറ്റാണ്ടുകൾക്ക് ശേഷം മണിരത്നവുമായി വീണ്ടും ഒന്നിക്കുന്ന
  'KH 234', ദുൽഖറിനെയും ജയംരവിയുടെയും തൃഷയുടെയും കാരക്ടർ പോസ്റ്ററുകൾ പുറത്തുവിട്ടു
view_count: 132700
---

ഇതിഹാസതാരം കമൽഹാസൻ മൂന്ന് പതിറ്റാണ്ടുകൾക്ക് ശേഷം മണിരത്നവുമായി വീണ്ടും ഒന്നിക്കുന്നു. കൾട്ട് ക്ലാസിക് ചിത്രമായ നായകന് ശേഷം കമൽ ഹാസനും മണിരത്‌നവും ഒന്നിക്കുന്ന ചിത്രത്തിന്റെ താൽക്കാലിക പേരാണ് KH 234. . സൂപ്പർ ഹിറ്റ് സിനിമകൾ സമ്മാനിച്ച സംവിധായകൻ മണിരത്‌നത്തിനൊപ്പം പതിവ് സഹപ്രവർത്തകരായ സംഗീതസംവിധായകൻ എആർ റഹ്‌മാനും എഡിറ്റർ ശ്രീകർ പ്രസാദും ഈ ചിത്രത്തിൽ പ്രവർത്തിക്കുന്നു . യൂണിവേഴ്സൽ ഹീറോ കമൽ തന്റെ നിലവിലുള്ള പ്രോജക്ടുകൾ പൂർത്തിയാക്കിക്കഴിഞ്ഞാൽ ഈ ചിത്രം ആരംഭിക്കും. തൃഷ കൃഷ്ണൻ, ദുൽഖർ സൽമാൻ, ജയം രവി എന്നിവരുൾപ്പെടെയുള്ള ഒരു മികച്ച താരനിര തന്നെ ചിത്രത്തിലുണ്ടാകും. ഇപ്പോൾ ദുൽഖറിനെയും തൃഷയുടെയും ജയംരവിയുടെയും കാരക്ടർ പോസ്റ്ററുകൾ ആണ് അണിയറപ്രവർത്തകർ പുറത്തിറക്കിയത്.![](https://cdn.boolokam.com/articles/2023/11/fwfwwfw.jpg) ![](https://cdn.boolokam.com/articles/2023/11/qdqdqqdqdqdqdqd.jpg) ![](https://cdn.boolokam.com/articles/2023/11/qqwww.jpg)![](https://cdn.boolokam.com/articles/2023/11/dd-1.jpg)നേരത്തെ മണിരത്‌നത്തിന്റെ കന്നത്തിൽ മുത്തമിട്ടാൽ, ആയുധ എഴുത്ത് എന്നീ ചിത്രങ്ങളിൽ പ്രവർത്തിച്ചിട്ടുള്ള ഛായാഗ്രാഹകൻ രവി കെ ചന്ദ്രനാണ് KH234 ന്റെ ക്യാമറ കൈകാര്യം ചെയ്യുന്നത്. വിക്രമിന് വേണ്ടി കമലുമായി സഹകരിച്ച അൻപറിവ് മാസ്റ്റേഴ്സിനെയാണ് ആക്ഷൻ കൊറിയോഗ്രാഫറായി തിരഞ്ഞെടുത്തിരിക്കുന്നത്. പ്രൊഡക്ഷൻ ഡിസൈനറായി ശർമ്മിഷ്ഠ റോയിയും കോസ്റ്റ്യൂം ഡിസൈനറായി ഏകാ ലഖാനിയുമാണ് ഈ ചിത്രത്തിൽ പ്രവർത്തിക്കുന്നത്. ചിത്രത്തിന്റെ പേരിന്റെ പ്രഖ്യാപനത്തിനും അഭിനേതാക്കളുടെ വിവരങ്ങൾ അറിയാനും കാത്തിരിക്കുകയാണ് പ്രേക്ഷകർ. പി ആർ ഓ: പ്രതീഷ് ശേഖർ.