---
author: Beaumaris
categories:
- Entertainment
comment_count: 0
date: 2023-07-05 08:31:00
draft: false
image: ''
like_count: 58282
share_count: 29786
tags:
- joshy
- kottayam kunjachan
- mammootty
title: കോട്ടയം കുഞ്ഞച്ചൻ ന്റെ താണ്ഡവത്തോട് കൂടിയാണ്, കേരളത്തിലെ പഴമ ബാധിച്ച പാരമ്പര്യ
  വസ്ത്രധാരണമായ ജുബ്ബയും മുണ്ടും അച്ചായന്മാർക്ക് ഇടയിൽ പ്രൗഡിയുടെ പ്രതീകമായ വസ്ത്രധാരണമായി
  മാറിയത്
view_count: 1343025
---

**‘കോട്ടയം പട്ടണത്തിന്റെ രോമാഞ്ചം കുഞ്ഞച്ചൻ വന്നേ...’ (KD)** **Nirmal Arackal** 1990 മാർച്ച് 15നാണ് ‘കോട്ടയം കുഞ്ഞച്ചൻ’ റിലീസ് ചെയ്തത്. പിന്നീട് ഒരുപിടി അച്ചായൻ കഥാപാത്രങ്ങൾ വന്നെങ്കിലും കുഞ്ഞച്ചൻ ഇന്നും അവരുടെ തലതൊട്ടപ്പനായി സ്പെഷലായി നിലനിൽക്കുന്നു.ടി.എസ്.സുരേഷ് ബാബു സംവിധാനം ചെയ്ത കോട്ടയം കുഞ്ഞച്ചന്റെ തിരക്കഥയും സംഭാഷണവും ഡെന്നിസ് ജോസഫിന്റേതാണ്, എം.മണി നിർമിച്ച ചിത്രത്തിനായി ക്യാമറ ചലിപ്പിച്ചത് ആനന്ദക്കുട്ടനും.കോട്ടയം കുഞ്ഞച്ചൻ കോട്ടയം പട്ടണത്തിന്റെ മാത്രം ഭാഷയല്ല സംസാരിച്ചതെന്നു തിരക്കഥാകൃത്ത് ഡെന്നിസ് ജോസഫ് പറഞ്ഞിട്ടുണ്ട്. 'കോട്ടയം ഗാന്ധി സ്ക്വയറിൽ ഒരു കോമ്പസ് കുത്തിപ്പിടിച്ച് 25 കിലോമീറ്റർ വിസ്തൃതിയിൽ ഒരു വട്ടം വരച്ചാൽ അതിൽ ഉൾക്കൊള്ളുന്ന എല്ലാ സ്ഥലങ്ങളുടെയും ഭാഷ കുഞ്ഞച്ചനിലുണ്ട്. അതിൽ കോട്ടയമുണ്ട്, പാലായുണ്ട്, കാഞ്ഞിരപ്പള്ളിയുണ്ട്, തിരുവല്ലയുണ്ട്...' [](https://cdn.boolokam.com/articles/2023/07/vsb-1.jpg)കോട്ടയത്തെ ഒരു ഗ്രാമത്തിൽ നടക്കുന്ന കഥയാണെങ്കിലും സിനിമയുടെ ചിത്രീകരണം തിരുവനന്തപുരം ജില്ലയിലെ അമ്പൂരിയിൽ ആയിരുന്നു. കഥയ്ക്കു വേണ്ട എല്ലാ ചേരുവകളുമുള്ള സ്ഥലം കണ്ടെത്തിയത് നിർമാതാവായ എം.മണിയായിരുന്നു. കുഞ്ഞച്ചൻ മാത്രമല്ല, സിനിമയിലെ എല്ലാ കഥാപാത്രങ്ങളും ഇന്നും ആസ്വാദകരുടെ മനസ്സിലുണ്ട്. ഇന്നസന്റിന്റെ മിഖായേലും കെപിഎസി ലളിതയുടെ ഏലിയാമ്മയും സുകുമാരൻ നേതൃത്വം നൽകുന്ന ഉപ്പുകണ്ടം ബ്രദേഴ്സും രഞ്ജിനിയുടെ മോളിക്കുട്ടിയും ബൈജുവിന്റെ ബോസ്കോയും പ്രതാപചന്ദ്രന്റെ കാഞ്ഞിരപ്പള്ളി പാപ്പനുമെല്ലാം... കാഞ്ഞിരപ്പള്ളി പാപ്പൻ എന്ന കഥാപാത്രത്തിന്റെ പേരിൽ രസകരമായ ഒരനുഭവം ഡെന്നിസ് ജോസഫിനുണ്ട്. സിനിമ എഴുതുന്ന സമയത്ത് ഡെന്നിസിന്റെ വിവാഹം കഴിഞ്ഞിരുന്നില്ല. വർഷങ്ങൾക്കു ശേഷം, കാഞ്ഞിരപ്പള്ളി സ്വദേശിയായ ലീനയെ വിവാഹം കഴിച്ചു. ലീനയുടെ പിതാവിന്റെ പേര് ഡൊമിനിക് കൊച്ചുപറമ്പിൽ എന്നായിരുന്നു. പ്രധാനാധ്യാപകനായിരുന്ന ഡൊമിനിക് സാറിന്റെ വീട്ടിൽ വിളിക്കുന്ന പേര് പാപ്പൻ എന്നാണെന്ന് അറിഞ്ഞതു വിവാഹശേഷമാണ്! ‘മുട്ടത്തു വർക്കിയുടെ ‘വേലി’ എന്ന നോവലിൽ നിന്നാണു കുഞ്ഞച്ചൻ എന്ന കഥാപാത്രത്തെ കിട്ടുന്നത്. കോട്ടയം കുഞ്ഞച്ചൻ റിലീസ് ചെയ്യുന്നതിനു രണ്ടു വർഷം മുൻപ് പുറത്തിറങ്ങിയ ‘സംഘം’ എന്ന ചിത്രത്തിന്റെ വിജയമാണ് കോട്ടയം കുഞ്ഞച്ചൻ എഴുതാൻ ധൈര്യം തന്നത്. സംഘത്തിൽ മമ്മൂക്ക അവതരിപ്പിച്ച ‘കുട്ടപ്പായി’ ഏറ്റുമാനൂരിലെ വീടിനടുത്തുള്ള കുട്ടപ്പൻ ചേട്ടനായിരുന്നു. കുഞ്ഞച്ചന്റെ ചിത്രീകരണ സമയത്തു മമ്മൂട്ടിക്കു കോട്ടയം ഭാഷ പ്രത്യേകം പഠിപ്പിച്ചു കൊടുക്കേണ്ട ആവശ്യമില്ലായിരുന്നു. വൈക്കത്താണല്ലോ മമ്മൂട്ടിയുടെ വീട്. ഷൂട്ടിങ്ങിനിടെ മറ്റു കഥാപാത്രങ്ങൾക്കു കോട്ടയം ഭാഷ പറഞ്ഞു കൊടുക്കാൻ മമ്മൂട്ടി മുന്നിൽ നിന്നു.'ഡെന്നിസ് ജോസഫ് സർന്റെ വാക്കുകൾ'. കാൽനൂറ്റാണ്ടിനും മുൻപ് കേരളക്കര ഒന്നാകെയുള്ള സിനിമാകൊട്ടകകളിൽ ആരവങ്ങൾ തീർത്ത പ്രതിഭാസം, കോട്ടയം കുഞ്ഞച്ചന്റെ' സിൽക്ക് ജുബ്ബയും, വെള്ളമുണ്ടും, നേരിയതും പോലും ട്രെൻഡ് ആയി മാറിയിരുന്നു.????????വെക്തമായി പറഞ്ഞാൽ കുഞ്ഞച്ചന്റെ താണ്ഡവത്തോട് കൂടിയാണ്, കേരളത്തിലെ പഴമ ബാധിച്ച പാരമ്പര്യ വസ്ത്രധാരണമായ ജുബ്ബയും മുണ്ടും അച്ചായന്മാർക്ക് ഇടയിൽ പ്രൗഡിയുടെ പ്രതീകമായ വസ്ത്രധാരണമായി മാറിയത്. അത് ഇന്നും ക്രിസ്ത്യൻ കല്യാണ വേദികളിൽ പോലും മങ്ങൽ ഏൽക്കാതെ നിലനിൽക്കുന്നു. ????അച്ചായന്മാരുടെ പാരമ്പര്യം പറയും ഒരു മമ്മൂട്ടി കഥാപാത്രം.അതാണ്????KD