---
author: Beaumaris
categories:
- Entertainment
comment_count: 0
date: 2022-10-18 06:55:01
draft: false
image: ''
like_count: 119844
share_count: 41421
tags:
- paltu janwar
- sruthy suresh
title: പാൽതൂ ജാൻവറിൽ സ്റ്റെഫി എന്ന കഥാപാത്രം എന്ത്‌ ഭംഗിയായായാണ് മനുഷ്യരോട് ഇടപഴകുന്നത്
view_count: 2085091
---

**Tinku Johnson** സഹായകരമാകുമെങ്കിൽ മനുഷ്യരോട് നമ്മൾ പേഷ്യന്സ് കാട്ടേണ്ടതുണ്ട്.പലപ്പോഴും മനുഷ്യർക്ക്‌ മനുഷ്യരെ ആവശ്യമുണ്ടെന്നത് തന്നെയാണ് കാര്യം!ചിലപ്പോഴൊക്കെ നമ്മുടെ ഇടയിലുള്ളവർക്ക് നമുക്ക് ചിന്തിക്കാൻ പോലും ഇടയില്ലാത്തവിധം നമ്മളെ ആവശ്യമായിരിക്കും. ചിലപ്പൊഴൊക്കെ ഒരു നോട്ടമോ, ഒരു സംസാരമോ, ഒരു കമ്പനിയൊക്കെയോ മനുഷ്യരൊക്കെ ആഗ്രഹിക്കുന്നുമുണ്ടാകും. പാൽതൂ ജാൻവറിൽ ശ്രുതി സുരേഷ് അവതരിപ്പിച്ച സ്റ്റെഫി എന്ന കഥാപാത്രം എന്ത്‌ ഭംഗിയായായാണ് മനുഷ്യരോട് ഇടപഴകുന്നത്.സ്റ്റെഫിയെന്ത്‌‌ കാമായാണ് സംസാരിക്കുന്നത്. അവളുടെ സംസാരത്തിലെ ധ്വനിയും ടോണുമൊക്കെ എന്ത് രസമുള്ളതാണ്. അതാകട്ടെ ഒരാളുടെ ( പ്രസൂണിൻറെ) അപരിചിത്വത്തിലെ അപരിചത്വത്തെ നീക്കിവയ്ക്കുന്നുണ്ട്.അല്ലെങ്കിലും മനുഷ്യർക്ക് മനുഷ്യർ കൂട്ടായിരിക്കുന്നതിന്റെ കാഴ്ചയ്ക്ക് മറ്റൊന്നിനുമില്ലാത്ത ഭംഗി തന്നെയാണ്! നോക്കൂ! ഏറ്റവും വലിയ പരിഗണനയെന്നത്‌ സമയം തന്നെയാണ്. ഒരാൾ മറ്റൊരാൾക്കായി സമയം കണ്ടെത്തുന്നത്, ഒരു വ്യക്തിയെ കേൾക്കുന്നത് ,സഹായമാകും വിധം പങ്ക് വയ്ക്കലുകളുണ്ടാകുന്നത് ഒരു വ്യ്കതിയെത്തന്നെ റിഫ്രഷ് ചെയ്യാറുണ്ട്. അല്ലെങ്കിലും നമ്മളൊക്കെയൊന്ന് വിളിക്കുമ്പോൾ നമ്മളോടാത്രയും ആത്മാർത്ഥതയൊക്കെ കാണിക്കുന്ന മനുഷ്യരൊക്കെയുണ്ടെങ്കിൽ അതൊരു വലിയ സന്തോഷവുമല്ലേ ? പാൽതൂ ജാൻവർ അത്രയും രസമുള്ള സിനിമാനുഭവമൊന്നുമല്ല. എങ്കിലും അതിലെ സ്റ്റെഫിയോടും, അവളുടെ സംസാരങ്ങളോടും , മനുഷ്യനോട് കാണിക്കുന്ന താല്പര്യത്തോടും പരിഗണനയോടും ഇഷ്ടം തോന്നുന്നുണ്ട്. ഒരുപക്ഷേ നമ്മളെത്തന്നെ മനസിലാക്കിക്കൊണ്ട്, ജഡ്ജ്‌മെന്റാലുകളൊന്നുമില്ലാതെ നമ്മളോടൊപ്പമായിരിക്കുന്ന മനുഷ്യരെ ആഗ്രഹിക്കുന്നത് കൊണ്ടുമാകാം! സ്റ്റെഫി ❤️