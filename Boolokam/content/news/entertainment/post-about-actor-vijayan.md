---
title: "എവിടെ എത്തേണ്ട നടനായിരുന്നു. പക്ഷെ നായകനാകാൻ കിട്ടിയ അവസരങ്ങൾ ഒക്കെ നിർഭാഗ്യം മൂലം ചെന്ന് ചേർന്നത് സുകുമാരനിലും വിജയകാന്തിലും"
date: 2023-09-23T16:51:09
draft: false
categories: ["Entertainment"]
tags: ['actor vijayan', 'Muhammed Sageer Pandarathil']
author: "Beaumaris"
---

<strong>Muhammed Sageer Pandarathil</strong>

ആർമിയിൽ ഡോക്ടറായിരുന്ന മേജർ സി എസ് മേനോന്റെയും കല്യാണിക്കുട്ടി അമ്മയുടേയും മകനായി മലപ്പുറം തിരൂർ കേളനല്ലൂർ വീട്ടിൽ 1944 മെയ് 17 ആം തിയതിയാണ് വിജയൻ ജനിച്ചത്.
ഇംഗ്ലീഷ് സാഹിത്യത്തിൽ ബിരുദവും ബിരുദാനന്തര ബിരുദവും പൂർത്തിയാക്കിയ ശേഷം പാരലൽ കോളേജ് അധ്യാപകനായി ജോലിക്ക് ചേർന്ന ഇദ്ദേഹം ഒപ്പം നാടകരചനയും അഭിനയവുമായി കലാജീവിതവും തുടർന്നു.

<img class=" wp-image-421713 aligncenter" src="https://cdn.boolokam.com/articles/2023/09/qdqd.jpg" alt="" width="656" height="369" />പിന്നീട് സിൻഡിക്കേറ്റ് ബാങ്കിൽ ഉദ്യോഗസ്ഥനായി കുറച്ചു നാൾ ജോലി നോക്കി. പത്രപ്രവർത്തനമാണ് തന്റെ ആത്യന്തികലക്ഷ്യമെന്ന് മനസിലാക്കിയ ഇദ്ദേഹം സച്ചിദാനന്ദന്റെയും ആറ്റൂർ രവിവർമ്മയുടേയും ശുപാർശയോടെ, തൃശൂരിൽ നിന്നും പി കെ റഹീമിന്റെ പത്രാധിപത്യത്തിൽ പുറത്തിറങ്ങിയ 'ജ്വാല'യിൽ പത്രപ്രവർത്തകനായി. കവിയും സാഹിത്യകാരനും സാംസ്കാരിക പ്രവർത്തകനുമായിരുന്ന എം ഗോവിന്ദൻ പത്രാധിപരായിരുന്ന 'സമീക്ഷ'യിൽ ജോലി ചെയ്തിരുന്ന കാലത്ത് എം ഗോവിന്ദന്റെ ശുപാർശയോടെയാണ് ഇദ്ദേഹം സിനിമയിലേക്കെത്തുന്നത്. അരവിന്ദന്റെ ഉത്തരായനത്തിൽ തൊഴിലാളിവിരുദ്ധനായ തൊഴിലാളി നേതാവായി ഇദ്ദേഹം വേഷമിട്ടു ശ്രദ്ധേയനായി.

തുടർന്ന് രാമു കാര്യാട്ടിനോടൊപ്പം അൽപ്പകാലം ചിലവിട്ടുവെങ്കിലും കാര്യാട്ടിന് പടമൊന്നും ഇക്കാലയളവിൽ ഇല്ലാതിരുന്നതിനാൽ അവിടം വിട്ടു. പിന്നീട് സംവിധായകൻ ബേബിയെ പരിചയപ്പെട്ടത് ഇദ്ദേഹത്തെ സിനിമാരംഗത്ത് കഥാകാരനാക്കി. തന്റെ പുതിയ ചിത്രത്തിന് കഥ തിരക്കി നടന്നിരുന്ന ബേബിക്ക് വിജയന്റെ കഥ ഇഷ്ടമാവുകയും ശംഖുപുഷ്പം എന്ന സിനിമ രൂപം കൊള്ളുകയും ചെയ്തു.

വിജയനെ തന്നെ നായകനായി കാസ്റ്റ് ചെയ്തിരുന്നുവെങ്കിലും മഞ്ഞപ്പിത്തം മൂലം വിജയനതിൽ അഭിനയിക്കാൻ സാധിച്ചില്ല. അഭിനയിക്കാൻ വേണ്ടി കോടമ്പാക്കത്തെത്തുകയും അവസരമൊന്നുമില്ലാതെ മടങ്ങാൻ തയ്യാറെടുത്തിരുന്ന നടൻ സുകുമാരനാണ് ആ ഭാഗ്യം സിദ്ധിച്ചത്. ശംഖുപുഷ്പത്തിലൂടെ സുകുമാരൻ നായകനടനായി മാറി. ശംഖുപുഷ്പത്തിന്റെ കഥ എഴുതി സുരാസുവിനൊപ്പം തിരക്കഥയിലും പങ്കാളിയായ ഇദ്ദേഹം തുടർന്ന് ലിസ, കാത്തിരുന്ന നിമിഷം, സൂര്യകാന്തി, വാടകവീട്, അമ്മയ്ക്കൊരുമ്മ തുടങ്ങി 25 ഓളം മലയാള സിനിമകൾക്ക് തിരക്കഥയൊരുക്കി.

ചെന്നൈയിൽ മഹാലിംഗപുരത്ത് സംവിധായകൻ ബേബിയോടൊത്ത് താമസിക്കുമ്പോഴാണ് ക്യാമറാമാൻ ശ്രീ നിവാസ് വഴി ഭാരതിരാജയെ പരിചയപ്പെട്ടു. ഭാരതിരാജയുടെ 'കിഴക്കെ പോകും റെയിൽ' എന്ന സിനിമയിൽ സംവിധാന സഹായിയായി ചേർന്നെങ്കിലും വിജയനിലെ നടനെ മനസിലാക്കിയ ഭാരതിരാജ ചിത്രത്തിൽ പ്രധാന റോൾ നൽകുകയായിരുന്നു. ഒപ്പം തന്റെ അടുത്ത ചിത്രമായ 'നിറം മാറാത്ത പൂക്കൾ' എന്ന സിനിമയിൽ നായകനുമാക്കി.

<img class="size-full wp-image-421714 aligncenter" src="https://cdn.boolokam.com/articles/2023/09/dqqqq-3-2.jpg" alt="" width="1200" height="1500" />ആദ്യ വേഷങ്ങൾ കൊണ്ട് തന്നെ പെട്ടെന്ന് ശ്രദ്ധേയനായ ഇദ്ദേഹം തുടർന്ന് പശി, ഉതിരിപ്പൂക്കൾ, മൺവാസനൈ, പാലവനണ്ടറോജാക്കൾ, വേലി താണ്ടിയ വെള്ളാട്, മലർകളേ മലരുങ്കൾ, നായകൻ, റൺ, ആയുധം സെയ്വോം തുടങ്ങി നൂറിലേറെ തമിഴ് സിനിമകളിൽ വേഷമിട്ടു. 1980 ൽ 28 ഓളം ചിത്രങ്ങളിൽ നായകനായി റെക്കോർഡ് സൃഷ്ടിച്ച ഇദ്ദേഹത്തിന് കള്ളിച്ചെല്ലമ്മയുടെ തമിഴ് റീമേക്കായ പനിമരത്തിന്റെ ചിത്രീകരണത്തിനിടയിൽ ഉണ്ടായ അപകടം താരപദവിയിൽ വില്ലനായി മാറി. കാലൊടിഞ്ഞ് ആറുമാസത്തോളം സിനിമയിൽ നിന്ന് വിട്ടുനിന്നത്തോടെ ഏകദേശം 22 ഓളം ചിത്രങ്ങൾ മുടങ്ങി. ഈ റോളുകളെല്ലാം അഭിനയിക്കാൻ ഭാഗ്യമുണ്ടായത് വിജയകാന്തിനായിരുന്നു.

കരിയറിൽ തിരിച്ചടി നേരിട്ട ഇദ്ദേഹം ക്രമേണ മദ്യത്തിനടിമയായി. പിന്നീട് ഒരിക്കലും പഴയ പ്രതാപത്തിലേക്ക് മടങ്ങുവാൻ ഇദേഹത്തിനായില്ല. വർഷങ്ങൾക്ക് ശേഷം തിരികെ വരാൻ ശ്രമം നടത്തിയെങ്കിലും വില്ലൻ വേഷങ്ങളിലും ചെറിയ വേഷങ്ങളിലുമായി അതൊടുങ്ങി. രമണ, ഫൈവ്സ്റ്റാർ, റൺ, വല്ലവൻ, കാശ്മീർ, ജനനം, വികടൻ, പാലൈ വനൈ തെൻട്രൽ തുടങ്ങിയ ചിത്രങ്ങളിൽ അഭിനയിച്ചു. ഗാണ്ഡീവം, ഇവൻ രാജാവ്, ഗോവ, ആഗസ്റ്റ് 1 എന്നീ മലയാള സിനിമകളിലും ഇദ്ദേഹം തന്റെ രണ്ടാം വരവിൽ വേഷമിട്ടു.

കൊച്ചി രാജാവാണ് ഇദ്ദേഹം വേഷമിട്ട അവസാനത്തെ മലയാള സിനിമ. ഒപ്പം സുവീരന്റെ 'സൗണ്ട് മെഷീൻ' എന്ന മലയാളം ടെലിഫിലിമിലും അഭിനയിച്ചു. സുന്ദർ സിയുടെ ആയുധം സെയ്‌വോം എന്ന തമിഴ് സിനിമയുടെ ഷൂട്ടിംഗ് ലൊക്കേഷനിലേക്ക് പോകുമ്പോളുണ്ടായ ഹൃദയസ്തംഭനം മൂലം 2007 സെപ്റ്റംബർ 22 ആം തിയതി തന്റെ 63 ആം വയസ്സിൽ ഇദ്ദേഹം മരണപ്പെട്ടു കേരളാ മുഖ്യമന്ത്രിയായയിരുന്ന ഇ കെ നായനാരുടെ സഹോദരൻ ഇ രാഘവൻ നായരുടെ മകൾ മഞ്ജുളയാണ് ഭാര്യ. ജ്വാല ഏക മകളാണ്


![എവിടെ എത്തേണ്ട നടനായിരുന്നു. പക്ഷെ നായകനാകാൻ കിട്ടിയ അവസരങ്ങൾ ഒക്കെ നിർഭാഗ്യം മൂലം ചെന്ന് ചേർന്നത് സുകുമാരനിലും വിജയകാന്തിലും](https://cdn.boolokam.com/articles/2023/09/qdqd.jpg)**Muhammed Sageer Pandarathil** ആർമിയിൽ ഡോക്ടറായിരുന്ന മേജർ സി എസ് മേനോന്റെയും കല്യാണിക്കുട്ടി അമ്മയുടേയും മകനായി മലപ്പുറം തിരൂർ കേളനല്ലൂർ വീട്ടിൽ 1944 മെയ് 17 ആം തിയതിയാണ് വിജയൻ ജനിച്ചത്. ഇംഗ്ലീഷ് സാഹിത്യത്തിൽ ബിരുദവും ബിരുദാനന്തര ബിരുദവും പൂർത്തിയാക്കിയ ശേഷം പാരലൽ കോളേജ് അധ്യാപകനായി ജോലിക്ക് ചേർന്ന ഇദ്ദേഹം ഒപ്പം നാടകരചനയും അഭിനയവുമായി കലാജീവിതവും തുടർന്നു. പിന്നീട് സിൻഡിക്കേറ്റ് ബാങ്കിൽ ഉദ്യോഗസ്ഥനായി കുറച്ചു നാൾ ജോലി നോക്കി. പത്രപ്രവർത്തനമാണ് തന്റെ ആത്യന്തികലക്ഷ്യമെന്ന് മനസിലാക്കിയ ഇദ്ദേഹം സച്ചിദാനന്ദന്റെയും ആറ്റൂർ രവിവർമ്മയുടേയും ശുപാർശയോടെ, തൃശൂരിൽ നിന്നും പി കെ റഹീമിന്റെ പത്രാധിപത്യത്തിൽ പുറത്തിറങ്ങിയ 'ജ്വാല'യിൽ പത്രപ്രവർത്തകനായി. കവിയും സാഹിത്യകാരനും സാംസ്കാരിക പ്രവർത്തകനുമായിരുന്ന എം ഗോവിന്ദൻ പത്രാധിപരായിരുന്ന 'സമീക്ഷ'യിൽ ജോലി ചെയ്തിരുന്ന കാലത്ത് എം ഗോവിന്ദന്റെ ശുപാർശയോടെയാണ് ഇദ്ദേഹം സിനിമയിലേക്കെത്തുന്നത്. അരവിന്ദന്റെ ഉത്തരായനത്തിൽ തൊഴിലാളിവിരുദ്ധനായ തൊഴിലാളി നേതാവായി ഇദ്ദേഹം വേഷമിട്ടു ശ്രദ്ധേയനായി. തുടർന്ന് രാമു കാര്യാട്ടിനോടൊപ്പം അൽപ്പകാലം ചിലവിട്ടുവെങ്കിലും കാര്യാട്ടിന് പടമൊന്നും ഇക്കാലയളവിൽ ഇല്ലാതിരുന്നതിനാൽ അവിടം വിട്ടു. പിന്നീട് സംവിധായകൻ ബേബിയെ പരിചയപ്പെട്ടത് ഇദ്ദേഹത്തെ സിനിമാരംഗത്ത് കഥാകാരനാക്കി. തന്റെ പുതിയ ചിത്രത്തിന് കഥ തിരക്കി നടന്നിരുന്ന ബേബിക്ക് വിജയന്റെ കഥ ഇഷ്ടമാവുകയും ശംഖുപുഷ്പം എന്ന സിനിമ രൂപം കൊള്ളുകയും ചെയ്തു. വിജയനെ തന്നെ നായകനായി കാസ്റ്റ് ചെയ്തിരുന്നുവെങ്കിലും മഞ്ഞപ്പിത്തം മൂലം വിജയനതിൽ അഭിനയിക്കാൻ സാധിച്ചില്ല. അഭിനയിക്കാൻ വേണ്ടി കോടമ്പാക്കത്തെത്തുകയും അവസരമൊന്നുമില്ലാതെ മടങ്ങാൻ തയ്യാറെടുത്തിരുന്ന നടൻ സുകുമാരനാണ് ആ ഭാഗ്യം സിദ്ധിച്ചത്. ശംഖുപുഷ്പത്തിലൂടെ സുകുമാരൻ നായകനടനായി മാറി. ശംഖുപുഷ്പത്തിന്റെ കഥ എഴുതി സുരാസുവിനൊപ്പം തിരക്കഥയിലും പങ്കാളിയായ ഇദ്ദേഹം തുടർന്ന് ലിസ, കാത്തിരുന്ന നിമിഷം, സൂര്യകാന്തി, വാടകവീട്, അമ്മയ്ക്കൊരുമ്മ തുടങ്ങി 25 ഓളം മലയാള സിനിമകൾക്ക് തിരക്കഥയൊരുക്കി. ചെന്നൈയിൽ മഹാലിംഗപുരത്ത് സംവിധായകൻ ബേബിയോടൊത്ത് താമസിക്കുമ്പോഴാണ് ക്യാമറാമാൻ ശ്രീ നിവാസ് വഴി ഭാരതിരാജയെ പരിചയപ്പെട്ടു. ഭാരതിരാജയുടെ 'കിഴക്കെ പോകും റെയിൽ' എന്ന സിനിമയിൽ സംവിധാന സഹായിയായി ചേർന്നെങ്കിലും വിജയനിലെ നടനെ മനസിലാക്കിയ ഭാരതിരാജ ചിത്രത്തിൽ പ്രധാന റോൾ നൽകുകയായിരുന്നു. ഒപ്പം തന്റെ അടുത്ത ചിത്രമായ 'നിറം മാറാത്ത പൂക്കൾ' എന്ന സിനിമയിൽ നായകനുമാക്കി. ![](https://cdn.boolokam.com/articles/2023/09/dqqqq-3-2.jpg)ആദ്യ വേഷങ്ങൾ കൊണ്ട് തന്നെ പെട്ടെന്ന് ശ്രദ്ധേയനായ ഇദ്ദേഹം തുടർന്ന് പശി, ഉതിരിപ്പൂക്കൾ, മൺവാസനൈ, പാലവനണ്ടറോജാക്കൾ, വേലി താണ്ടിയ വെള്ളാട്, മലർകളേ മലരുങ്കൾ, നായകൻ, റൺ, ആയുധം സെയ്വോം തുടങ്ങി നൂറിലേറെ തമിഴ് സിനിമകളിൽ വേഷമിട്ടു. 1980 ൽ 28 ഓളം ചിത്രങ്ങളിൽ നായകനായി റെക്കോർഡ് സൃഷ്ടിച്ച ഇദ്ദേഹത്തിന് കള്ളിച്ചെല്ലമ്മയുടെ തമിഴ് റീമേക്കായ പനിമരത്തിന്റെ ചിത്രീകരണത്തിനിടയിൽ ഉണ്ടായ അപകടം താരപദവിയിൽ വില്ലനായി മാറി. കാലൊടിഞ്ഞ് ആറുമാസത്തോളം സിനിമയിൽ നിന്ന് വിട്ടുനിന്നത്തോടെ ഏകദേശം 22 ഓളം ചിത്രങ്ങൾ മുടങ്ങി. ഈ റോളുകളെല്ലാം അഭിനയിക്കാൻ ഭാഗ്യമുണ്ടായത് വിജയകാന്തിനായിരുന്നു. കരിയറിൽ തിരിച്ചടി നേരിട്ട ഇദ്ദേഹം ക്രമേണ മദ്യത്തിനടിമയായി. പിന്നീട് ഒരിക്കലും പഴയ പ്രതാപത്തിലേക്ക് മടങ്ങുവാൻ ഇദേഹത്തിനായില്ല. വർഷങ്ങൾക്ക് ശേഷം തിരികെ വരാൻ ശ്രമം നടത്തിയെങ്കിലും വില്ലൻ വേഷങ്ങളിലും ചെറിയ വേഷങ്ങളിലുമായി അതൊടുങ്ങി. രമണ, ഫൈവ്സ്റ്റാർ, റൺ, വല്ലവൻ, കാശ്മീർ, ജനനം, വികടൻ, പാലൈ വനൈ തെൻട്രൽ തുടങ്ങിയ ചിത്രങ്ങളിൽ അഭിനയിച്ചു. ഗാണ്ഡീവം, ഇവൻ രാജാവ്, ഗോവ, ആഗസ്റ്റ് 1 എന്നീ മലയാള സിനിമകളിലും ഇദ്ദേഹം തന്റെ രണ്ടാം വരവിൽ വേഷമിട്ടു. കൊച്ചി രാജാവാണ് ഇദ്ദേഹം വേഷമിട്ട അവസാനത്തെ മലയാള സിനിമ. ഒപ്പം സുവീരന്റെ 'സൗണ്ട് മെഷീൻ' എന്ന മലയാളം ടെലിഫിലിമിലും അഭിനയിച്ചു. സുന്ദർ സിയുടെ ആയുധം സെയ്‌വോം എന്ന തമിഴ് സിനിമയുടെ ഷൂട്ടിംഗ് ലൊക്കേഷനിലേക്ക് പോകുമ്പോളുണ്ടായ ഹൃദയസ്തംഭനം മൂലം 2007 സെപ്റ്റംബർ 22 ആം തിയതി തന്റെ 63 ആം വയസ്സിൽ ഇദ്ദേഹം മരണപ്പെട്ടു കേരളാ മുഖ്യമന്ത്രിയായയിരുന്ന ഇ കെ നായനാരുടെ സഹോദരൻ ഇ രാഘവൻ നായരുടെ മകൾ മഞ്ജുളയാണ് ഭാര്യ. ജ്വാല ഏക മകളാണ്
