---
title: "2018 - ഓര്‍മ്മകളുടെ കുത്തൊഴുക്ക്"
date: 2023-05-27T06:35:55
draft: false
categories: ["Entertainment"]
tags: ['2018', 'Featured', 'Sajeev Kumar Saji']
author: "Beaumaris"
---

<strong>Sajeev Kumar Saji</strong>

<strong>2018 - ഓര്‍മ്മകളുടെ കുത്തൊഴുക്ക്</strong>

കുറച്ചു നാളുകളുടെ ഇടവേളക്കു ശേഷം വീണ്ടും സിനിമാ തീയറ്ററിന്റെ അകത്തളത്തിലിരിക്കുമ്പോള്‍ '2018: Everyone is a Hero' എന്ന ജൂഡ് ആന്തണി ജോസഫ് ചിത്രം സോഷ്യല്‍ മീഡിയയില്‍ ഉണ്ടാക്കിയ ഓളം തന്നെയായിരുന്നു മനസ്സില്‍. ചിത്രത്തെ വാനോളം പുകഴ്ത്തിക്കൊണ്ടുള്ള ഒട്ടേറേ അഭിപ്രായപ്രകടനങ്ങള്‍ കണ്ടിരുന്നു, വിമര്‍ശിച്ചവരെയും കണ്ടു. ചിത്രം പറഞ്ഞതിനേക്കാള്‍ പറയാതിരുന്നത് സംബന്ധിച്ചായിരുന്നു തര്‍ക്കങ്ങളൊക്കെയും കണ്ടത്. എന്തൊക്കെയായാലും, തിരശ്ശീലയില്‍ ദൃശ്യങ്ങള്‍ തെളിഞ്ഞതോടെ അതെല്ലാം അവിടെത്തന്നെ ഉപേക്ഷിച്ചു, ചിത്രത്തില്‍ മുഴുകി.

നാം അനുഭവിച്ചറിഞ്ഞ കാര്യങ്ങള്‍ അഭ്രപാളികളില്‍ പകര്‍ത്തുമ്പോള്‍ മലയാളചലച്ചിത്രങ്ങള്‍ പിന്തുടരുന്ന ചില പതിവുരീതികളുണ്ട് - ആഷിക് അബുവിന്റെ 'വൈറസ്' ഉദാഹരണമായെടുക്കാം. സന്തുലിതമായ താരനിരയെ ഉപയോഗിച്ച് ഉദ്വേകജനകമായി, സംഭവങ്ങളുടെ സ്വാഭാവികതയ്ക്ക് കോട്ടം തട്ടാതെ, ചടുലമായി കഥ പറയുന്ന രീതി, അതു തന്നെയാണ്‌ ഈ ചിത്രവും പിന്‍‌തുടരുന്നതെന്ന് വ്യക്തമാക്കിക്കൊണ്ട് ചിത്രം ഇതള്‍ വിരിഞ്ഞു. ഓരോ മലയാളിക്കും അറിയാവുന്ന കാര്യങ്ങളാണ്‌ പറയേണ്ടതെന്നതിനാല്‍ തന്നെ സം‌വിധായകന്‍ തന്റെ സമയവും പ്രയത്നവും ഏറെ ഉപയോഗിച്ചാണ്‌ തന്റെ പ്രമേയം - കേരളക്കരയെ നടുക്കിയ മഹാപ്രളയം നമുക്കു മുന്നിലേക്കെത്തിക്കുന്നത്. മലയാള ചലചിത്രവേദിയുടെ ചട്ടക്കൂടിനുള്ളില്‍ നിന്നുകൊണ്ട് സാധ്യമായ എല്ലാ സാങ്കേതികത്തികവും വിനിയോഗിച്ച് പ്രേക്ഷകനെ പ്രളയത്തിന്റെ ഭീകരതയിലേക്ക് കൈപിടിച്ചുനടത്തുവാന്‍ ഈ ചിത്രത്തിനു കഴിഞ്ഞിട്ടുണ്ട് എന്നത് അഭിമാനാര്‍ഹമായ വസ്തുത തന്നെയാണ്‌, നമുക്കേവര്‍ക്കും. എന്തൊക്കെ കുറവുകളുണ്ടെങ്കിലും ജൂഡും റ്റീമും ഇക്കാര്യത്തില്‍ മുക്തകണ്ഠം പ്രശംസയര്‍ഹിക്കുന്നു.

<a href="https://cdn.boolokam.com/articles/2023/05/fwfwfg.jpg"><img class=" wp-image-397099 aligncenter" src="https://cdn.boolokam.com/articles/2023/05/fwfwfg-1024x569.jpg" alt="" width="877" height="488" /></a>'അരുവിക്കുളം' എന്ന ചെറിയ ഗ്രാമത്തിലെ സാധാരണക്കാരായ കുറച്ചുപേരുടെ ജീവിതസന്ദര്‍ഭങ്ങളെ വരാനിരിക്കുന്ന ദുരന്തത്തിന്റെ കൗണ്ട്ഡൗണുമായി കോര്‍ത്തിണക്കി പതിഞ്ഞ വേഗത്തിലാണ്‌ കഥ മുന്നേറുന്നത്. തങ്ങള്‍ക്കു വന്നുഭവിക്കാന്‍ പോകുന്ന മഹാദുരന്തത്തെക്കുറിച്ച് തെല്ലും ബോധവാന്മാരല്ലാതെ, അവരവരുടെ ജീവിതപ്രശ്നങ്ങളോട് മല്ലിടുന്ന ഇവരെല്ലാം തന്നെ നമ്മളോ നമുക്കു ചുറ്റിനുമുള്ളവരോ ആയി തോന്നും വിധം പരിചിതമാണ്‌ മുന്നിലെത്തുന്ന ദൃശ്യങ്ങളെല്ലാം തന്നെ. ചിത്രത്തിന്റെ അണിയറപ്രവര്‍ത്തകരുടെയും അഭിനേതാക്കളുടെയും ഒത്തൊരുമയുടെയും പ്രയത്നത്തിന്റെയും ഫലങ്ങള്‍ ഒരുപിടി നല്ല ദൃശ്യങ്ങളായി നമുക്കു മുന്നിലെത്തുന്നു. മനുഷ്യനില്‍ നിന്നേറ്റ മുറിവിന്‌ പ്രകൃതിയേകുന്ന തിരിച്ചടി - സര്വ്വതും തകര്‍ത്തുമുന്നേറുന്ന വന്‍ പ്രളയം - തന്റെ സംഹാരതാണ്ഠവമാരംഭിക്കുന്നതോടെ കഥയ്ക്ക് പുതിയ മാനവും വേഗവും കൈവരുന്നു.

നമ്മളില്‍ പലരും ഉള്‍ക്കിടിലത്തോടെ അനുഭവിച്ചറിഞ്ഞതാണ്‌ ആ മഹാദുരന്തം. പ്രളയം നേരിട്ടനുഭവിച്ചില്ലെങ്കിലും മാധ്യമങ്ങളിലൂടെ വസ്തുതകള്‍ അറിഞ്ഞ് ഉള്ളുനീറിയവരും ഏറെ. ഇതൊരു പഴയ വാര്‍ത്ത മാത്രമായി മനസ്സില്‍ സൂക്ഷിക്കുന്നവരും കുറവല്ല. കാണുന്നവര്‍ ഇതില്‍ ഏതു വിഭാഗത്തില്‍ പെട്ട ആളാണെങ്കിലും അവരെയൊന്നാകെ ആ ദുരന്തമുഖത്തേക്ക് തള്ളിവിടുന്നതില്‍, പകച്ചുനില്‍ക്കുന്ന സന്ദര്‍ഭങ്ങളിലേക്കെത്തിക്കുന്നതില്‍ ചിത്രം വിജയിക്കുന്നു എന്നു തന്നെ പറയാം. മികവാര്‍ന്ന സാങ്കേതികമേന്മയ്ക്കൊപ്പം ഒരുപറ്റം പ്രഗല്‍ഭരായ അഭിനേതാക്കളുടെ കിടയറ്റ പ്രകടനങ്ങളും ഈ വിജയത്തിന്‌ ഹേതുവായി ഭവിക്കുന്നു.

കുഞ്ചാക്കോ ബോബന്‍, ടൊവിനോ തോമസ്, വിനീത് ശ്രീനിവാസന്‍, ലാല്‍, നരേയ്ന്‍, ആസിഫ് അലി, ഇന്ദ്രന്‍സ്, അപര്‍ണ ബാലമുരളി, തന്‍‌വി റാം, ഗൗതമി..... താരനിര വിപുലമാണ്‌, കാസ്റ്റിങ്ങ് കിറുകൃത്യവും. ഓരോരുത്തരും തങ്ങളുടെ മികച്ച പ്രകടനങ്ങള്‍ പുറത്തെടുക്കുമ്പോള്‍ ചിത്രം വേറൊരു തലത്തിലേക്കുയരുകയാണ്‌. ഛായാഗ്രഹണം, ചിത്രസന്നിവേശം തുടങ്ങി ഏതാണ്ടെല്ലാ മേഖലകളിലും ചിത്രം മികച്ചുനില്‍ക്കുന്നു. ജൂഡിനും റ്റീമിനും അഭിമാനിക്കാം.

ചിത്രത്തിന്റെ നല്ല വശങ്ങള്‍ മാത്രം പറഞ്ഞതുകൊണ്ട് ചിത്രത്തിന്‌ പോരായ്മകളില്ല എന്ന് അര്‍ത്ഥമാക്കുന്നില്ല. പ്രത്യേകിച്ചും തിരക്കഥ, കുറച്ചുകൂടി മെച്ചപ്പെടുത്താമായിരുന്നു. ഉള്ളത് മോശമെന്നല്ല, കൂടുതല്‍ മെച്ചപ്പെടുത്താന്‍ സാധ്യതകളേറെയുണ്ടായിരുന്നു. ഒരു കിടിലന്‍ പെര്‍ഫോമറായ കുഞ്ചാക്കോ ബോബന്‌ യാതൊന്നും ചെയ്യാനില്ലാത്തൊരു കഥാപാത്രമാണ്‌ ലഭിച്ചിരിക്കുന്നത്. പിന്നെ ആദ്യമേ പറഞ്ഞ, ചിത്രത്തില്‍ പറയാതിരുന്ന പല സംഗതികളെയും കുറിച്ച്. ഒന്നാലോചിച്ചാല്‍ ശരിതന്നെയാണ്‌, ഒട്ടേറേ വിഭാഗങ്ങളുടെ - ഭരണകൂടവും, പോലീസ് ഉള്‍പ്പെടെയുള്ള സര്‍ക്കാര്‍ സം‌വിധാനങ്ങളും പൊതുജനങ്ങളും എല്ലാവരും കൈമെയ് മറന്ന് സഹകരിച്ചാണ്‌ പ്രളയത്തെ നേരിട്ടത്. അതെല്ലാം തന്നെ പരാമര്‍ശിക്കാന്‍ ചിത്രത്തിന്‌ കഴിഞ്ഞിട്ടില്ല എന്നത് വസ്തുതയാണ്‌. എങ്കിലും ആരെയും ഇക്കാര്യത്തില്‍ കുറ്റപ്പെടുത്താനാവില്ല, കാരണം അത്തരമൊരു കഥയ്ക്ക് ഈ കാന്‍‌വാസും ഈ ബജറ്റും പോരാതെ വരും. ഇവിടെ, ഇവര്‍ക്കു കഴിയും വിധത്തില്‍ കാര്യങ്ങള്‍ ഭംഗിയായി അവതരിപ്പിക്കാന്‍ ഇവര്‍ ശ്രമിച്ചിട്ടുണ്ട്, ആ ശ്രമത്തെ അംഗീകരിക്കാം.
ഈ ചിത്രം എന്നില്‍ എന്തവശേഷിപ്പിച്ചു എന്നു ചോദിച്ചാല്‍ രണ്ടു കാര്യങ്ങള്‍ പറയാനുണ്ട്. ഒന്ന്, തീര്‍ച്ചയായും പ്രളയം തന്നെ. ഇനിയൊരു മഴക്കാലത്തും നമുക്ക് അലസരായിരിക്കാന്‍ കഴിയില്ല, പ്രകൃതിയെ അത്രകണ്ട് നാം ദ്രോഹിച്ചിരിക്കുന്നു, തിര്‍ച്ചടികള്‍ ഉണ്ടാകുക തന്നെ ചെയ്യും. രണ്ടാമത്തെ കാര്യം ടൊവിനോ തോമസ് എന്ന യുവാവ് ഈ ചിത്രത്തില്‍ നടത്തിയ പ്രകടനമാണ്‌. ഏതൊരു യുവനടനും കൈകാര്യം ചെയ്യാനാവുന്നൊരു കഥാപാത്രത്തെയാണ്‌ ടൊവിനോയ്ക്കും ലഭിച്ചത്. പക്ഷേ തന്റെ സ്വതസിദ്ധമായ പ്രസന്നതയും പ്രകടനത്തിലെ ലാളിത്യവും കൊണ്ട് മനസ്സുകള്‍ കീഴടക്കുന്നു ഈ ചെറുപ്പക്കാരന്‍.ഒരുപാട് ഉയരങ്ങള്‍ ഇദ്ദേഹത്തെ കാത്തിരിക്കുന്നു എന്നു പറയാതെ വയ്യ.

ചിത്രം ഇതുവരെ കാണാത്തവരോട് ഒന്നേപറയാനുള്ളൂ - ഒരു ചെറിയ സ്ക്രീനില്‍ ഒതുങ്ങിക്കാണേണ്ടൊരു ചിത്രമല്ല ഇത്. തീര്‍ച്ചയായും നല്ലൊരു തീയറ്ററില്‍ കണ്ടാസ്വദിക്കേണ്ടൊരു ദൃശ്യാനുഭവമാണ്‌, ഇതു നഷ്ടപ്പെടുത്തരുത്.


![2018 - ഓര്‍മ്മകളുടെ കുത്തൊഴുക്ക്](https://cdn.boolokam.com/articles/2023/05/fwfwfg-1024x569.jpg)**Sajeev Kumar Saji** **2018 - ഓര്‍മ്മകളുടെ കുത്തൊഴുക്ക്** കുറച്ചു നാളുകളുടെ ഇടവേളക്കു ശേഷം വീണ്ടും സിനിമാ തീയറ്ററിന്റെ അകത്തളത്തിലിരിക്കുമ്പോള്‍ '2018: Everyone is a Hero' എന്ന ജൂഡ് ആന്തണി ജോസഫ് ചിത്രം സോഷ്യല്‍ മീഡിയയില്‍ ഉണ്ടാക്കിയ ഓളം തന്നെയായിരുന്നു മനസ്സില്‍. ചിത്രത്തെ വാനോളം പുകഴ്ത്തിക്കൊണ്ടുള്ള ഒട്ടേറേ അഭിപ്രായപ്രകടനങ്ങള്‍ കണ്ടിരുന്നു, വിമര്‍ശിച്ചവരെയും കണ്ടു. ചിത്രം പറഞ്ഞതിനേക്കാള്‍ പറയാതിരുന്നത് സംബന്ധിച്ചായിരുന്നു തര്‍ക്കങ്ങളൊക്കെയും കണ്ടത്. എന്തൊക്കെയായാലും, തിരശ്ശീലയില്‍ ദൃശ്യങ്ങള്‍ തെളിഞ്ഞതോടെ അതെല്ലാം അവിടെത്തന്നെ ഉപേക്ഷിച്ചു, ചിത്രത്തില്‍ മുഴുകി. നാം അനുഭവിച്ചറിഞ്ഞ കാര്യങ്ങള്‍ അഭ്രപാളികളില്‍ പകര്‍ത്തുമ്പോള്‍ മലയാളചലച്ചിത്രങ്ങള്‍ പിന്തുടരുന്ന ചില പതിവുരീതികളുണ്ട് - ആഷിക് അബുവിന്റെ 'വൈറസ്' ഉദാഹരണമായെടുക്കാം. സന്തുലിതമായ താരനിരയെ ഉപയോഗിച്ച് ഉദ്വേകജനകമായി, സംഭവങ്ങളുടെ സ്വാഭാവികതയ്ക്ക് കോട്ടം തട്ടാതെ, ചടുലമായി കഥ പറയുന്ന രീതി, അതു തന്നെയാണ്‌ ഈ ചിത്രവും പിന്‍‌തുടരുന്നതെന്ന് വ്യക്തമാക്കിക്കൊണ്ട് ചിത്രം ഇതള്‍ വിരിഞ്ഞു. ഓരോ മലയാളിക്കും അറിയാവുന്ന കാര്യങ്ങളാണ്‌ പറയേണ്ടതെന്നതിനാല്‍ തന്നെ സം‌വിധായകന്‍ തന്റെ സമയവും പ്രയത്നവും ഏറെ ഉപയോഗിച്ചാണ്‌ തന്റെ പ്രമേയം - കേരളക്കരയെ നടുക്കിയ മഹാപ്രളയം നമുക്കു മുന്നിലേക്കെത്തിക്കുന്നത്. മലയാള ചലചിത്രവേദിയുടെ ചട്ടക്കൂടിനുള്ളില്‍ നിന്നുകൊണ്ട് സാധ്യമായ എല്ലാ സാങ്കേതികത്തികവും വിനിയോഗിച്ച് പ്രേക്ഷകനെ പ്രളയത്തിന്റെ ഭീകരതയിലേക്ക് കൈപിടിച്ചുനടത്തുവാന്‍ ഈ ചിത്രത്തിനു കഴിഞ്ഞിട്ടുണ്ട് എന്നത് അഭിമാനാര്‍ഹമായ വസ്തുത തന്നെയാണ്‌, നമുക്കേവര്‍ക്കും. എന്തൊക്കെ കുറവുകളുണ്ടെങ്കിലും ജൂഡും റ്റീമും ഇക്കാര്യത്തില്‍ മുക്തകണ്ഠം പ്രശംസയര്‍ഹിക്കുന്നു. [](https://cdn.boolokam.com/articles/2023/05/fwfwfg.jpg)'അരുവിക്കുളം' എന്ന ചെറിയ ഗ്രാമത്തിലെ സാധാരണക്കാരായ കുറച്ചുപേരുടെ ജീവിതസന്ദര്‍ഭങ്ങളെ വരാനിരിക്കുന്ന ദുരന്തത്തിന്റെ കൗണ്ട്ഡൗണുമായി കോര്‍ത്തിണക്കി പതിഞ്ഞ വേഗത്തിലാണ്‌ കഥ മുന്നേറുന്നത്. തങ്ങള്‍ക്കു വന്നുഭവിക്കാന്‍ പോകുന്ന മഹാദുരന്തത്തെക്കുറിച്ച് തെല്ലും ബോധവാന്മാരല്ലാതെ, അവരവരുടെ ജീവിതപ്രശ്നങ്ങളോട് മല്ലിടുന്ന ഇവരെല്ലാം തന്നെ നമ്മളോ നമുക്കു ചുറ്റിനുമുള്ളവരോ ആയി തോന്നും വിധം പരിചിതമാണ്‌ മുന്നിലെത്തുന്ന ദൃശ്യങ്ങളെല്ലാം തന്നെ. ചിത്രത്തിന്റെ അണിയറപ്രവര്‍ത്തകരുടെയും അഭിനേതാക്കളുടെയും ഒത്തൊരുമയുടെയും പ്രയത്നത്തിന്റെയും ഫലങ്ങള്‍ ഒരുപിടി നല്ല ദൃശ്യങ്ങളായി നമുക്കു മുന്നിലെത്തുന്നു. മനുഷ്യനില്‍ നിന്നേറ്റ മുറിവിന്‌ പ്രകൃതിയേകുന്ന തിരിച്ചടി - സര്വ്വതും തകര്‍ത്തുമുന്നേറുന്ന വന്‍ പ്രളയം - തന്റെ സംഹാരതാണ്ഠവമാരംഭിക്കുന്നതോടെ കഥയ്ക്ക് പുതിയ മാനവും വേഗവും കൈവരുന്നു. നമ്മളില്‍ പലരും ഉള്‍ക്കിടിലത്തോടെ അനുഭവിച്ചറിഞ്ഞതാണ്‌ ആ മഹാദുരന്തം. പ്രളയം നേരിട്ടനുഭവിച്ചില്ലെങ്കിലും മാധ്യമങ്ങളിലൂടെ വസ്തുതകള്‍ അറിഞ്ഞ് ഉള്ളുനീറിയവരും ഏറെ. ഇതൊരു പഴയ വാര്‍ത്ത മാത്രമായി മനസ്സില്‍ സൂക്ഷിക്കുന്നവരും കുറവല്ല. കാണുന്നവര്‍ ഇതില്‍ ഏതു വിഭാഗത്തില്‍ പെട്ട ആളാണെങ്കിലും അവരെയൊന്നാകെ ആ ദുരന്തമുഖത്തേക്ക് തള്ളിവിടുന്നതില്‍, പകച്ചുനില്‍ക്കുന്ന സന്ദര്‍ഭങ്ങളിലേക്കെത്തിക്കുന്നതില്‍ ചിത്രം വിജയിക്കുന്നു എന്നു തന്നെ പറയാം. മികവാര്‍ന്ന സാങ്കേതികമേന്മയ്ക്കൊപ്പം ഒരുപറ്റം പ്രഗല്‍ഭരായ അഭിനേതാക്കളുടെ കിടയറ്റ പ്രകടനങ്ങളും ഈ വിജയത്തിന്‌ ഹേതുവായി ഭവിക്കുന്നു. കുഞ്ചാക്കോ ബോബന്‍, ടൊവിനോ തോമസ്, വിനീത് ശ്രീനിവാസന്‍, ലാല്‍, നരേയ്ന്‍, ആസിഫ് അലി, ഇന്ദ്രന്‍സ്, അപര്‍ണ ബാലമുരളി, തന്‍‌വി റാം, ഗൗതമി..... താരനിര വിപുലമാണ്‌, കാസ്റ്റിങ്ങ് കിറുകൃത്യവും. ഓരോരുത്തരും തങ്ങളുടെ മികച്ച പ്രകടനങ്ങള്‍ പുറത്തെടുക്കുമ്പോള്‍ ചിത്രം വേറൊരു തലത്തിലേക്കുയരുകയാണ്‌. ഛായാഗ്രഹണം, ചിത്രസന്നിവേശം തുടങ്ങി ഏതാണ്ടെല്ലാ മേഖലകളിലും ചിത്രം മികച്ചുനില്‍ക്കുന്നു. ജൂഡിനും റ്റീമിനും അഭിമാനിക്കാം. ചിത്രത്തിന്റെ നല്ല വശങ്ങള്‍ മാത്രം പറഞ്ഞതുകൊണ്ട് ചിത്രത്തിന്‌ പോരായ്മകളില്ല എന്ന് അര്‍ത്ഥമാക്കുന്നില്ല. പ്രത്യേകിച്ചും തിരക്കഥ, കുറച്ചുകൂടി മെച്ചപ്പെടുത്താമായിരുന്നു. ഉള്ളത് മോശമെന്നല്ല, കൂടുതല്‍ മെച്ചപ്പെടുത്താന്‍ സാധ്യതകളേറെയുണ്ടായിരുന്നു. ഒരു കിടിലന്‍ പെര്‍ഫോമറായ കുഞ്ചാക്കോ ബോബന്‌ യാതൊന്നും ചെയ്യാനില്ലാത്തൊരു കഥാപാത്രമാണ്‌ ലഭിച്ചിരിക്കുന്നത്. പിന്നെ ആദ്യമേ പറഞ്ഞ, ചിത്രത്തില്‍ പറയാതിരുന്ന പല സംഗതികളെയും കുറിച്ച്. ഒന്നാലോചിച്ചാല്‍ ശരിതന്നെയാണ്‌, ഒട്ടേറേ വിഭാഗങ്ങളുടെ - ഭരണകൂടവും, പോലീസ് ഉള്‍പ്പെടെയുള്ള സര്‍ക്കാര്‍ സം‌വിധാനങ്ങളും പൊതുജനങ്ങളും എല്ലാവരും കൈമെയ് മറന്ന് സഹകരിച്ചാണ്‌ പ്രളയത്തെ നേരിട്ടത്. അതെല്ലാം തന്നെ പരാമര്‍ശിക്കാന്‍ ചിത്രത്തിന്‌ കഴിഞ്ഞിട്ടില്ല എന്നത് വസ്തുതയാണ്‌. എങ്കിലും ആരെയും ഇക്കാര്യത്തില്‍ കുറ്റപ്പെടുത്താനാവില്ല, കാരണം അത്തരമൊരു കഥയ്ക്ക് ഈ കാന്‍‌വാസും ഈ ബജറ്റും പോരാതെ വരും. ഇവിടെ, ഇവര്‍ക്കു കഴിയും വിധത്തില്‍ കാര്യങ്ങള്‍ ഭംഗിയായി അവതരിപ്പിക്കാന്‍ ഇവര്‍ ശ്രമിച്ചിട്ടുണ്ട്, ആ ശ്രമത്തെ അംഗീകരിക്കാം. ഈ ചിത്രം എന്നില്‍ എന്തവശേഷിപ്പിച്ചു എന്നു ചോദിച്ചാല്‍ രണ്ടു കാര്യങ്ങള്‍ പറയാനുണ്ട്. ഒന്ന്, തീര്‍ച്ചയായും പ്രളയം തന്നെ. ഇനിയൊരു മഴക്കാലത്തും നമുക്ക് അലസരായിരിക്കാന്‍ കഴിയില്ല, പ്രകൃതിയെ അത്രകണ്ട് നാം ദ്രോഹിച്ചിരിക്കുന്നു, തിര്‍ച്ചടികള്‍ ഉണ്ടാകുക തന്നെ ചെയ്യും. രണ്ടാമത്തെ കാര്യം ടൊവിനോ തോമസ് എന്ന യുവാവ് ഈ ചിത്രത്തില്‍ നടത്തിയ പ്രകടനമാണ്‌. ഏതൊരു യുവനടനും കൈകാര്യം ചെയ്യാനാവുന്നൊരു കഥാപാത്രത്തെയാണ്‌ ടൊവിനോയ്ക്കും ലഭിച്ചത്. പക്ഷേ തന്റെ സ്വതസിദ്ധമായ പ്രസന്നതയും പ്രകടനത്തിലെ ലാളിത്യവും കൊണ്ട് മനസ്സുകള്‍ കീഴടക്കുന്നു ഈ ചെറുപ്പക്കാരന്‍.ഒരുപാട് ഉയരങ്ങള്‍ ഇദ്ദേഹത്തെ കാത്തിരിക്കുന്നു എന്നു പറയാതെ വയ്യ. ചിത്രം ഇതുവരെ കാണാത്തവരോട് ഒന്നേപറയാനുള്ളൂ - ഒരു ചെറിയ സ്ക്രീനില്‍ ഒതുങ്ങിക്കാണേണ്ടൊരു ചിത്രമല്ല ഇത്. തീര്‍ച്ചയായും നല്ലൊരു തീയറ്ററില്‍ കണ്ടാസ്വദിക്കേണ്ടൊരു ദൃശ്യാനുഭവമാണ്‌, ഇതു നഷ്ടപ്പെടുത്തരുത്.
