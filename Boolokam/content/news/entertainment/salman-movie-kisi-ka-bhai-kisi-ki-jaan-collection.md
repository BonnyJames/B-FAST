---
author: Beaumaris
categories:
- Entertainment
comment_count: 0
date: 2023-06-06 06:37:14
draft: false
image: ''
like_count: 16106
share_count: 11756
tags:
- bollywood
- Featured
- Kisi Ka Bhai Kisi Ki Jaan
- Pooja Hegde
- Salman Khan
title: '''കിസി കി ഭായ് കിസി കി ജാന്‍’ തകർന്നടിഞ്ഞു, നിർമ്മാതാവെന്ന നിലയിൽ സല്മാന്
  വൻ നഷ്ടം'
view_count: 530801
---

'പഠാന്‍’ എന്ന ചിത്രത്തിലൂടെ നാല് വര്‍ഷത്തെ ഇടവേള കഴിഞ്ഞു ഷാരൂഖ് ഖാന്‍ തിരിച്ചു വന്നപ്പോള്‍ ബോക്‌സോഫീസില്‍ ഗംഭീര വിജയമാണ് നേടിയത്. ആഗോള ബോക്‌സോഫീസില്‍ നിന്നും 1000 കോടി കളക്ഷന്‍ ആണ് പഠാന്‍ നേടിയത്. എന്നാൽ 225 കോടി ബജറ്റില്‍ ഒരുക്കിയ സൽമാൻ ചിത്രം ‘കിസി കി ഭായ് കിസി കി ജാന്‍’ വൻ നഷ്ടമാണ് ഉണ്ടാക്കിയത് എന്നാണു റിപ്പോർട്ടുകൾ. ആഗോളവ്യാപകമായി 182.44 കോടി മാത്രമേ ചിത്രത്തിന് കളക്ഷൻ നേടാൻ സാധിച്ചുള്ളൂ. ഓവര്‍സീസ് റിലീസ് കളക്ഷന്‍ അടക്കമാണ് ചിത്രം ഈ തുക നേടിയത്, ഇന്ത്യയിൽ നിന്നും വെറും നൂറുകോടിയാണ് ചിത്രം കളക്റ്റ് ചെയ്തത് . 5,700 തിയേറ്ററുകളിലാണ് ആഗോളതലത്തില്‍ ചിത്രം റിലീസ് ചെയ്തത്. [](https://cdn.boolokam.com/articles/2023/06/1111.jpg)തകര്‍ന്നു കിടന്ന ബോളിവുഡിന് പഠാന്‍ നൽകിയ വിജയം പിന്നീട് നേടാന്‍ കഴിഞ്ഞിട്ടില്ല എന്നാണു സമീപകാല പരാജയങ്ങളിലൂടെ വ്യക്തമാകുന്നത്. 20 കോടി ബജറ്റിലൊരുക്കിയ ‘ദ കേരള സ്‌റ്റോറി’യും, 100 കോടി ബജറ്റിലൊരുക്കിയ ‘തൂ ജൂത്തി മെ മക്കാര്‍’ എന്ന ചിത്രവുമാണ് ഈ വര്‍ഷം ലാഭം നേടിയ രണ്ട് ബോളിവുഡ് സിനിമകള്‍. പൂജ ഹെഗ്‌ഡെ നായികയായ 'കിസി കി ഭായ് കിസി കി ജാ' നിൽ തെലുങ്ക് താരം വെങ്കിടേഷും കാമിയോ റോളില്‍ രാം ചരണും എത്തിയിരുന്നു എങ്കിലും ബോക്സോഫിസിൽ പരാജയപ്പെടാനായിരുന്നു വിധി. ചിത്രത്തിന്റെ നിർമ്മാതാവ് കൂടിയായ കമൽഹാസന് വൻനഷ്ടമാണ് ചിത്രം ഉണ്ടാക്കിയത്. കൈദിയുടെ ഹിന്ദി റീമേക്, 100 കോടി ബജറ്റിലെത്തിയ അജയ് ദേവ്ഗണ്‍ നായകനായ ‘ഭോല’ 11 കോടി രൂപ മാത്രമാണ് ലാഭമുണ്ടാക്കിയത്.