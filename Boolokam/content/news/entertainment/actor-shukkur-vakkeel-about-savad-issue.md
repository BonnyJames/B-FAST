---
author: Beaumaris
categories:
- Entertainment
comment_count: 0
date: 2023-06-04 10:57:03
draft: false
image: https://cdn.boolokam.com/articles/2023/06/dqqqqqqw.jpg
like_count: 58370
share_count: 52217
tags:
- actor shukkur
- Featured
- Law
title: '"ഭയാനകമാണ് നമ്മുടെ കേരള അവസ്ഥ", നടനും അഭിഭാഷകനുമായ ഷൂക്കൂറിന്റെ വാക്കുകൾ'
view_count: 1947140
---

നഗ്നതാ പ്രദർശന കേസിൽ അറസ്റ്റിലായ സവാദിന് ജാമ്യം കിട്ടിയത് കഴിഞ്ഞ ദിവസമാണ് . പ്രതിയെ മാലയിട്ട് സ്വീകരിച്ചിരിക്കുകയാണ് ഓൾ കേരള മെൻസ് അസോസിയേഷൻ . ഇതിനുപിന്നാലെ സംഭവത്തിൽ വിമർശനവുമായി സമൂഹത്തിന്റെ വിവിധ ഭാ​ഗങ്ങളിൽ ഉള്ള നിരവധി പേരാണ് രം​ഗത്തെത്തിയത്. നടനും അഭിഭാഷകനുമായ ഷൂക്കൂറിന്റെ വാക്കുകൾ ഇങ്ങനെ [](https://cdn.boolokam.com/articles/2023/06/dqqqq.jpg)"പബ്ലിക് ട്രാൻസ്പോർട്ട് സിസ്റ്റത്തിൽ യാത്ര ചെയ്യേണ്ടി വന്ന ഒട്ടു മിക്ക സ്ത്രീകളും ഒരിക്കലെങ്കിലും ഞരമ്പുകളുടെ അസ്ക്യതയ്ക്ക് നിർഭാഗ്യ വശാൽ വിധേയരായിട്ടുണ്ടാകും. മഹാ ഭൂരിപക്ഷം പേരും ഭയന്നും അമ്പരന്നും മൗനത്തിൽ പെട്ടു പോകാറാണ് പതിവ്. ഇത്തരം ഞരമ്പന്മാരുടെ കൈവിരലുകളോ ശരീര ഭാഗങ്ങളോ സ്പർശിപ്പിക്കപ്പെട്ട ഭാഗം എത്ര സോപ്പു വെള്ളത്തിൽ കഴുകിയാലും അഴുക്കു അവിടെ ബാക്കിയുണ്ടെന്ന ഫീലാണ് മനസ്സിൽ ഉണ്ടാവുക എന്നു അനുഭവസ്ഥർ അസ്വസ്ഥതയോടെ പറഞ്ഞിട്ടുണ്ട്. അത്തരം അനുഭവങ്ങളിലൂടെ കടന്നു പോയവരോട് ഒന്നു സംസാരിച്ചു നോക്കൂ. [caption id="attachment_398278" align="aligncenter" width="760"][![actor shukkur](https://cdn.boolokam.com/articles/2023/06/dqqqqqqw.jpg)](https://cdn.boolokam.com/articles/2023/06/dqqqqqqw.jpg) actor shukkur[/caption] അവർ കടന്നു പോയ അനുഭവങ്ങൾ പറയുമ്പോൾ മുഖം വരിഞ്ഞു മുറുകുന്നതും കണ്ണുകളിൽ തീ നിറയുന്നതും കാണാം. ഇങ്ങനെ സ്ത്രീകളുടെ ജീവിതം മുഴുക്കെ ട്രോമ ഉണ്ടാക്കിയവരെ ജയിലിൽ നിന്നും പുറത്തു വരുമ്പോൾ മാലയിട്ടു സ്വീകരിക്കുന്ന മനുഷ്യർക്കിടയിൽ എങ്ങിനെയാണ് ജീവിതം സാധ്യമാവുക? ഭയാനകമാണ് നമ്മുടെ കേരള അവസ്ഥ. പെണ്ണുങ്ങളെ ഒരു തരിമ്പും ദയ കാണിക്കരുത്, ആൺ ഹുങ്കിനു മുമ്പിൽ കീഴടങ്ങാനുള്ളതല്ല അഭിമാനം."