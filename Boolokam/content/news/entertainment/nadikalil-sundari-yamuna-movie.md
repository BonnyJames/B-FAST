---
author: Beaumaris
categories:
- Entertainment
comment_count: 0
date: 2023-09-02 10:44:22
draft: false
image: https://cdn.boolokam.com/articles/2023/09/hhjj.jpg
like_count: 148049
share_count: 32226
tags:
- dhyan sreenivasan
- dhyan sreenivasan movie
- nadikalil sundari yamuna
title: എത്രകേട്ടാലും മതിവരാത്ത 'നദികളിൽ സുന്ദരി യമുനാ....' ഗാനത്തിൻ്റ വരികളെ ടൈറ്റിൽ
  ആക്കി മനോഹരമായ ഒരു ലൗ സ്റ്റോറി
view_count: 1964657
---

***നദികളിൽ സുന്ദരി യമുന* പ്രദർശനത്തിനു്** മലയാളികൾ പാടിപ്പതിഞ്ഞ ഒരു ഗാനമുണ്ട്. 'നദികളിൽ സുന്ദരി യമുനാ.... യമുനാ..വയലാറിൻ്റെ വരികൾക്ക് ബാബുരാജ് ഈണം പകർന്ന് യേശുദാസ് ആലപിച്ച മധുര മനോഹരമായ ഗാനം. എത്രകേട്ടാലും, കാലം എത്ര കഴിഞ്ഞാലും മതിവരാത്ത ഗാനം .ആ ഗാനത്തിൻ്റെ ആ ഗാനത്തിൻ്റ വരികളെ ടൈറ്റിൽ ആക്കി ഒരുങ്ങുന്ന സിനിമയാണ് നദികളിൽ സുന്ദരി യമുന .ഈ പേരു കേൾക്കുമ്പോൾത്തന്നെ ഒരു കാര്യം വ്യക്തമാകും. മനോഹരമായ ഒരു ലൗ സ്റ്റോറിയാണന്ന് .. അത് നൂറു ശതമാനവും ശരിയാണന്നു സമർത്ഥിക്കും പോലെ തന്നെ ഇതൊരു പ്രണയ ചിത്രമാണ്. നവാഗതരായ വിജേഷ് പാണത്തൂരും ഉണ്ണി വെള്ളാറയും ചേർന്നാണ് ഈ ചിത്രം തിരക്കഥ രചിച്ച് സംവിധാനം ചെയ്യുന്നത്. വെള്ളം സിനിമയിലെ കേന്ദ്രകഥാപാത്രമായ മുരളി എന്ന കഥാപാത്രത്തിൻ്റെ യഥാർത്ഥ കഥാപാത്രമായ വാട്ടർമാൻ മുരളി അവതരിപ്പിക്കുന്ന ഈ ചിത്രം സിനിമാറ്റിക്ക് എൽ.എൽ.പി.യുടെ ബാനറിൽ വിലാസ് കുമാർ, സിമി മുരളി എന്നിവരാണ് നിർമ്മിക്കുന്നത്.നിർമ്മാണ പ്രവർത്തനങ്ങൾ പൂർത്തിയായ ഈ ചിത്രം സെപ്റ്റംബർ പതിനഞ്ചിന് പ്രദർശനത്തിനെത്തുന്നു.മലബാറിൻ്റെ, പ്രത്യേകിച്ചും വടക്കേ മലബാറിലെ ഒരു സാധാരണ ഗ്രാമത്തിൻ്റെ പശ്ചാത്തലത്തിലൂടെ ആ നാടിൻ്റെ രാഷ്ട്രീയ, സാമൂഹ്യ, സാംസ്ക്കാരികവുമായ കാഴ്‌ച്ചപ്പാടുകൾക്കും ആചാരാനുഷ്ടാനങ്ങൾക്കും ഭാഷക്കുമൊക്കെ പ്രാധാന്യം നൽകിക്കൊണ്ടാണ് ഈ ചിത്രത്തിൻ്റെ അവതരണം.വ്യത്യസ്ഥ രാഷ്ടീയ പാർട്ടികളിലെ പ്രവർത്തകരിലൂടെയാണ് ചിത്രത്തിൻ്റെ കഥാപുരോഗതി.. ![](https://cdn.boolokam.com/articles/2023/09/hhjj.jpg)കണ്ണൻ,വിദ്യാധരൻ സുധാകരൻ, പ്രഭാകരൻ, ചന്ദ്രൻ ,ഷംസു, രവി എന്നിവരാണ് ഈ ചിത്രത്തിലെ പ്രധാന കഥാപാത്രങ്ങൾ.കണ്ണൻ ഇടതുപക്ഷ പ്രസ്ഥാനത്തിൻ്റെ നേതാവാണ്. എതിർ ചേരിയിലെ പ്രധാനി വിദ്യാധരനാണ്. ഇരുകൂട്ടരും തമ്മിലുള്ള സംഘർഷങ്ങൾ നാട്ടിലും വലിയയ ചലനങ്ങൾ പലപ്പോഴും സൃഷ്ടിക്കാറുണ്ട്. ഈ സാഹചര്യത്തിലാണ്.കണ്ണൻ്റെ ജീവിതത്തിലേക്ക് ഒരു പെൺകുട്ടി കടന്നു വരുന്നത്. ഈ പെൺകുട്ടിയുടെ കടന്നു വരവോടെ പുതിയ സംഭവങ്ങളും ഉരിത്തിരിയുന്നു.ഈ സംഭവങ്ങളാണ് കൊച്ചു കൊച്ചു നർമ്മമുഹൂർത്തങ്ങളിലൂടെ അവതരിപ്പിക്കുന്നത്. ഇവിടെ കണ്ണനെ ധ്യാൻ ശ്രീനിവാസനും, വിദ്യാധരനെ അജു വർഗീസും അവതരിപ്പിക്കുന്നു. നിർമ്മൽ പാലാഴി, നവാസ് വള്ളിക്കുന്ന്, ഉണ്ണിരാജ, ശരത് ലാൽ, സോഹൻ സീനുലാൽ, അനീഷ് ഗോപാൽ, സുധീഷ്, രാജേഷ് അഴീക്കോടൻ, ദേവരാജൻ കോഴിക്കോട്, ഭാനുമതി പയ്യന്നൂർ പാർവ്വണ, രേവതി, ഉഷ പയ്യന്നൂർ, വിസ്മയ, ആമി ഗോപി പയ്യന്നൂർ, ', എന്നിവരാണ് മറ്റു പ്രധാന താരങ്ങൾ'പയ്യന്നൂർ, തളിപ്പറമ്പ് ,മേഖലകളിലെ നിരവധി കലാകാരന്മാരെ ഈ ചിത്രത്തിൽ മികച്ച കഥാപാത്രങ്ങളിലൂടെഈ ചിത്രത്തിൽ അണിനിരത്തുന്നുണ്ട്..: മനു മഞ്ജിത്തിൻ്റെ വരികൾക്ക് അരുൺ മുരളീധരൻ ഈണം പകർന്നിരിരുന്നു.ഛായാഗ്രഹണം -ഫൈസൽ അലി.എഡിറ്റിംഗ് -രതിൻ രാധാകൃഷ്ണൻ.കലാസംവിധാനം -അജയൻ മങ്ങാട് ![](https://cdn.boolokam.com/articles/2023/09/hrrr.jpg)കോസ്റ്റും ഡിസൈൻ സുജിത് മട്ടന്നൂർ, മേക്കപ്പ് ജയൻ പൂങ്കുളം, ഫിനാൻസ് കൺട്രോളർ- അഞ്ജലി നമ്പ്യാർ.ചീഫ് അസ്സോസിയേറ്റ് ഡയറക്ടർ - പ്രജിൻജെസ്സി .പ്രൊഡക്ഷൻ മാനേജർ - മെഹ്മൂദ്.പ്രൊഡക്ഷൻ എക്സിക്കുട്ടീവ്സ് - - പ്രസാദ് നമ്പ്യാങ്കാവ് - അനീഷ് നന്ദിപുലം.പ്രൊഡക്ഷൻ കൺട്രോളർ- സജീവ് ചന്തിരൂർ . വാഴൂർ ജോസ്.ഫോട്ടോ - സന്തോഷ് പട്ടാമ്പി .