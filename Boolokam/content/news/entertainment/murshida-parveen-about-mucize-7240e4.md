---
title: "ഈ സിനിമ ഒരിക്കലെങ്കിലും കണ്ടിരിക്കണം"
date: 2022-10-21T07:14:57
draft: false
categories: ["Entertainment"]
tags: ['Mucize', 'mucize movie']
author: "Beaumaris"
---

<strong>Murshida Parveen</strong>

സിനിമയെന്ന കലാസൃഷ്ടിക്ക് ഒരു പ്രേക്ഷകനെ എത്രമാത്രം സ്വാധീനിക്കാൻ കഴിയുമെന്ന് നമുക്കെല്ലാവർക്കും അറിയാം. ആ സ്വാധീനം ഒന്ന് കൊണ്ട് മാത്രമാണ് ഇന്ന് പല നടന്മാരും താരരാജാക്കന്മാരായി മാറിയത്. താരാരാധന മൂത്ത് ക്ഷേത്രം പണിയുന്നതും ഇഷ്ട അഭിനേതാക്കളുടെ വസ്ത്രധാരണം, സംസാരശൈലി തുടങ്ങിയവ എല്ലാം പ്രേക്ഷകർ അനുകരിക്കുന്നതുമെല്ലാം സ്വാധീനവലയത്തിന്റെ ശക്തി കൊണ്ട് തന്നെയാണ്.

സിനിമകൾ തന്നെ പല തരത്തിൽ അവതരിപ്പിക്കുന്നുണ്ട്. കച്ചവട സിനിമകളും ധാർമികമൂല്യം ഉറപ്പിക്കുന്ന സന്ദേശങ്ങൾ പകരുന്ന സിനിമകളും നമുക്ക് ചുറ്റിലും ഉണ്ട്.ചില സാഹചര്യങ്ങളോട് സഹതപിക്കാനും പ്രതികരിക്കാനും പ്രതികൂലിക്കാനും പ്രേരിപ്പിക്കാൻ സിനിമ എന്ന കലയ്ക്ക് കഴിയുന്നുണ്ട്. ഒരേ സമയം നല്ല ഒരു സന്ദേശം പകരാനും തെറ്റായ കാഴ്ചപ്പാടുകൾ എളുപ്പത്തിൽ കാണികളിലേക്ക് എത്തിക്കാനും സിനിമയ്ക്ക് കഴിയും.പക്ഷെ, ചില സിനിമകളുണ്ട്, നമ്മളെല്ലാം ഒരിക്കലെങ്കിലും കണ്ടിരിക്കണം എന്ന് തോന്നിപ്പിക്കുന്ന തരത്തിലുള്ള സിനിമകൾ. അത്തരത്തിൽ ഉള്ള, ഞാൻ കണ്ടിട്ടുള്ള ഒരു സിനിമാ വിശേഷത്തിലേക്ക് നിങ്ങളെ കൊണ്ട് പോവാൻ ആണ് ഞാനുദ്ദേശിക്കുന്നത്.

Mucize എന്ന് പേരുള്ള ഒരു തുർക്കിഷ് സിനിമയുണ്ട്. തീർച്ചയായും നമ്മൾ ഓരോരുത്തരും കണ്ടിരിക്കേണ്ട സിനിമയാണത്. ഒരു യഥാർത്ഥ കഥയെ അടിസ്ഥാനമാക്കിയുള്ളതാണ് ഈ സിനിമ.1960 കാലഘട്ടത്തിലെ തുർക്കി ഗ്രാമീണ ജീവിതത്തെ രസകരമായി അവതരിപ്പിച്ചിട്ടുണ്ട് ഈ സിനിമയിൽ.
പ്രണയത്തിന്റെയും പരിചരണത്തിന്റെയും മാന്ത്രികത നിങ്ങളുടെ ആത്മാവിൽ മുഴുകുകയും മികച്ച മനുഷ്യരാകാൻ നിങ്ങളെ പ്രചോദിപ്പിക്കുകയും ചെയ്യുന്ന കുറച്ച് കഥാപാത്രങ്ങളുമുണ്ട് Mucize എന്ന ഈ സിനിമയിൽ.

<img class="wp-image-355564 aligncenter" src="https://cdn.boolokam.com/articles/2022/10/ffwfff.jpg" alt="" width="920" height="613" />ഗ്രാമീണർ പരിഹസിച്ച വൈകല്യമുള്ള മനുഷ്യനെക്കുറിച്ചും പുതിയ അധ്യാപകൻ വരുമ്പോൾ അയാളുടെ പരിവർത്തനത്തെക്കുറിച്ചുമുള്ള കഥ നമ്മെ ഈറനണിയിക്കും.അസീസ് എന്ന കഥാപാത്രത്തെ പരിഗണിക്കുന്ന സ്നേഹമുള്ള കുടുംബത്തെ നമുക്ക് ചിത്രത്തിലുടനീളം കാണാൻ സാധിക്കുമെങ്കിലും അസീസിന്റെ ജീവിതം എങ്ങനെ മെച്ചപ്പെടുത്താൻ കഴിയുമെന്ന അവരുടെ അജ്ഞത കൂടിയാണ് സിനിമയിൽ കാണിക്കുന്നത്.ഈ സിനിമയിൽ രസകരമായി അവതരിപ്പിച്ചിട്ടുള്ള ഒരു കാര്യം ഉണ്ട്. അവരുടെ സമുദായത്തിലെ ചെറുപ്പക്കാർക്ക് വേണ്ടി വധുവിനെ തിരഞ്ഞെടുക്കൽ അനുഷ്ഠാന ചടങ്ങ്. അത് തികച്ചും തമാശയായി തോന്നുമെങ്കിലും മറ്റൊരു തരത്തിൽ ചിന്തിക്കുകയാണെങ്കിൽ അത് ശരിക്കും തമാശ തന്നെ ആയിരുന്നുവോ എന്ന് ചിന്തിക്കേണ്ടിയിരിക്കുന്നു.

കാരണം ഒരു വധുവിനെ തെരഞ്ഞെടുക്കുന്നതിന്റെ മാനദണ്ഡം വേദഗ്രന്ഥ ജ്ഞാനവും പാചക ജ്ഞാനവും മാത്രമായി ഒതുക്കപ്പെടുന്നതിൽ തെല്ല് അസ്വസ്ഥത തോന്നി എനിക്ക്.ഞാനീ സിനിമയിൽ നിന്ന് ഗ്രഹിച്ച രണ്ട് സന്ദേശങ്ങൾ കൂടി ഒന്ന് പറഞ്ഞിട്ട് ഞാൻ നിർത്താം.
1) ഒരു നല്ല അധ്യാപകൻ വിചാരിച്ചാൽ ഈ ലോകം തന്നെ മാറ്റി മറിക്കാൻ കഴിയും.
2) സ്നേഹം കൊണ്ട് മറികടക്കാൻ പറ്റാത്തതായി ഒന്നും തന്നെ ഇല്ല.
ഈ സിനിമയിൽ നിന്ന് ഞാൻ നെഞ്ചോട് ചേർത്ത രണ്ട് വരികൾ കൂടി കുറിച്ച് നിർത്താം.

(some people have eyes in their hearts) ചിലരുടെ ഹൃദയത്തിൽ കണ്ണുകളുണ്ട്. ഇത് അസീസിന്റെ പിതാവ്, മാഹിർ എന്ന അധ്യാപകനെക്കുറിച്ച് പറഞ്ഞതാണ്.(I fell in love with my wife) ഞാൻ എന്റെ ഭാര്യയുമായി പ്രണയത്തിലായി.ഇത് അസീസ് തന്റെ ഭാര്യയെ കുറിച്ച് പറഞ്ഞതും.ഈ സിനിമയുടെ കഥ പൂർണ്ണമായി ഞാനിവിടെ അവതരിപ്പിക്കാതിരിക്കുന്നത് നിങ്ങൾക്ക് ലഭിക്കേണ്ട ദൃശ്യാനുഭൂതി വായനയിലൂടെ നഷ്ടപ്പെടാതിരുക്കാൻ വേണ്ടിയാണ്.കഴിയുമെങ്കിൽ തീർച്ചയായും നിങ്ങൾ

<strong>ഈ സിനിമ ഒരിക്കലെങ്കിലും കണ്ടിരിക്കണം.</strong>

[embed]https://youtu.be/k7rGyEbyH8g[/embed]


![ഈ സിനിമ ഒരിക്കലെങ്കിലും കണ്ടിരിക്കണം](https://cdn.boolokam.com/articles/2022/10/ffwfff.jpg)**Murshida Parveen** സിനിമയെന്ന കലാസൃഷ്ടിക്ക് ഒരു പ്രേക്ഷകനെ എത്രമാത്രം സ്വാധീനിക്കാൻ കഴിയുമെന്ന് നമുക്കെല്ലാവർക്കും അറിയാം. ആ സ്വാധീനം ഒന്ന് കൊണ്ട് മാത്രമാണ് ഇന്ന് പല നടന്മാരും താരരാജാക്കന്മാരായി മാറിയത്. താരാരാധന മൂത്ത് ക്ഷേത്രം പണിയുന്നതും ഇഷ്ട അഭിനേതാക്കളുടെ വസ്ത്രധാരണം, സംസാരശൈലി തുടങ്ങിയവ എല്ലാം പ്രേക്ഷകർ അനുകരിക്കുന്നതുമെല്ലാം സ്വാധീനവലയത്തിന്റെ ശക്തി കൊണ്ട് തന്നെയാണ്. സിനിമകൾ തന്നെ പല തരത്തിൽ അവതരിപ്പിക്കുന്നുണ്ട്. കച്ചവട സിനിമകളും ധാർമികമൂല്യം ഉറപ്പിക്കുന്ന സന്ദേശങ്ങൾ പകരുന്ന സിനിമകളും നമുക്ക് ചുറ്റിലും ഉണ്ട്.ചില സാഹചര്യങ്ങളോട് സഹതപിക്കാനും പ്രതികരിക്കാനും പ്രതികൂലിക്കാനും പ്രേരിപ്പിക്കാൻ സിനിമ എന്ന കലയ്ക്ക് കഴിയുന്നുണ്ട്. ഒരേ സമയം നല്ല ഒരു സന്ദേശം പകരാനും തെറ്റായ കാഴ്ചപ്പാടുകൾ എളുപ്പത്തിൽ കാണികളിലേക്ക് എത്തിക്കാനും സിനിമയ്ക്ക് കഴിയും.പക്ഷെ, ചില സിനിമകളുണ്ട്, നമ്മളെല്ലാം ഒരിക്കലെങ്കിലും കണ്ടിരിക്കണം എന്ന് തോന്നിപ്പിക്കുന്ന തരത്തിലുള്ള സിനിമകൾ. അത്തരത്തിൽ ഉള്ള, ഞാൻ കണ്ടിട്ടുള്ള ഒരു സിനിമാ വിശേഷത്തിലേക്ക് നിങ്ങളെ കൊണ്ട് പോവാൻ ആണ് ഞാനുദ്ദേശിക്കുന്നത്. Mucize എന്ന് പേരുള്ള ഒരു തുർക്കിഷ് സിനിമയുണ്ട്. തീർച്ചയായും നമ്മൾ ഓരോരുത്തരും കണ്ടിരിക്കേണ്ട സിനിമയാണത്. ഒരു യഥാർത്ഥ കഥയെ അടിസ്ഥാനമാക്കിയുള്ളതാണ് ഈ സിനിമ.1960 കാലഘട്ടത്തിലെ തുർക്കി ഗ്രാമീണ ജീവിതത്തെ രസകരമായി അവതരിപ്പിച്ചിട്ടുണ്ട് ഈ സിനിമയിൽ. പ്രണയത്തിന്റെയും പരിചരണത്തിന്റെയും മാന്ത്രികത നിങ്ങളുടെ ആത്മാവിൽ മുഴുകുകയും മികച്ച മനുഷ്യരാകാൻ നിങ്ങളെ പ്രചോദിപ്പിക്കുകയും ചെയ്യുന്ന കുറച്ച് കഥാപാത്രങ്ങളുമുണ്ട് Mucize എന്ന ഈ സിനിമയിൽ. ഗ്രാമീണർ പരിഹസിച്ച വൈകല്യമുള്ള മനുഷ്യനെക്കുറിച്ചും പുതിയ അധ്യാപകൻ വരുമ്പോൾ അയാളുടെ പരിവർത്തനത്തെക്കുറിച്ചുമുള്ള കഥ നമ്മെ ഈറനണിയിക്കും.അസീസ് എന്ന കഥാപാത്രത്തെ പരിഗണിക്കുന്ന സ്നേഹമുള്ള കുടുംബത്തെ നമുക്ക് ചിത്രത്തിലുടനീളം കാണാൻ സാധിക്കുമെങ്കിലും അസീസിന്റെ ജീവിതം എങ്ങനെ മെച്ചപ്പെടുത്താൻ കഴിയുമെന്ന അവരുടെ അജ്ഞത കൂടിയാണ് സിനിമയിൽ കാണിക്കുന്നത്.ഈ സിനിമയിൽ രസകരമായി അവതരിപ്പിച്ചിട്ടുള്ള ഒരു കാര്യം ഉണ്ട്. അവരുടെ സമുദായത്തിലെ ചെറുപ്പക്കാർക്ക് വേണ്ടി വധുവിനെ തിരഞ്ഞെടുക്കൽ അനുഷ്ഠാന ചടങ്ങ്. അത് തികച്ചും തമാശയായി തോന്നുമെങ്കിലും മറ്റൊരു തരത്തിൽ ചിന്തിക്കുകയാണെങ്കിൽ അത് ശരിക്കും തമാശ തന്നെ ആയിരുന്നുവോ എന്ന് ചിന്തിക്കേണ്ടിയിരിക്കുന്നു. കാരണം ഒരു വധുവിനെ തെരഞ്ഞെടുക്കുന്നതിന്റെ മാനദണ്ഡം വേദഗ്രന്ഥ ജ്ഞാനവും പാചക ജ്ഞാനവും മാത്രമായി ഒതുക്കപ്പെടുന്നതിൽ തെല്ല് അസ്വസ്ഥത തോന്നി എനിക്ക്.ഞാനീ സിനിമയിൽ നിന്ന് ഗ്രഹിച്ച രണ്ട് സന്ദേശങ്ങൾ കൂടി ഒന്ന് പറഞ്ഞിട്ട് ഞാൻ നിർത്താം. 1) ഒരു നല്ല അധ്യാപകൻ വിചാരിച്ചാൽ ഈ ലോകം തന്നെ മാറ്റി മറിക്കാൻ കഴിയും. 2) സ്നേഹം കൊണ്ട് മറികടക്കാൻ പറ്റാത്തതായി ഒന്നും തന്നെ ഇല്ല. ഈ സിനിമയിൽ നിന്ന് ഞാൻ നെഞ്ചോട് ചേർത്ത രണ്ട് വരികൾ കൂടി കുറിച്ച് നിർത്താം. (some people have eyes in their hearts) ചിലരുടെ ഹൃദയത്തിൽ കണ്ണുകളുണ്ട്. ഇത് അസീസിന്റെ പിതാവ്, മാഹിർ എന്ന അധ്യാപകനെക്കുറിച്ച് പറഞ്ഞതാണ്.(I fell in love with my wife) ഞാൻ എന്റെ ഭാര്യയുമായി പ്രണയത്തിലായി.ഇത് അസീസ് തന്റെ ഭാര്യയെ കുറിച്ച് പറഞ്ഞതും.ഈ സിനിമയുടെ കഥ പൂർണ്ണമായി ഞാനിവിടെ അവതരിപ്പിക്കാതിരിക്കുന്നത് നിങ്ങൾക്ക് ലഭിക്കേണ്ട ദൃശ്യാനുഭൂതി വായനയിലൂടെ നഷ്ടപ്പെടാതിരുക്കാൻ വേണ്ടിയാണ്.കഴിയുമെങ്കിൽ തീർച്ചയായും നിങ്ങൾ **ഈ സിനിമ ഒരിക്കലെങ്കിലും കണ്ടിരിക്കണം.** [embed]https://youtu.be/k7rGyEbyH8g[/embed]
