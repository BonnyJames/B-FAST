---
author: Beaumaris
categories:
- Entertainment
comment_count: 0
date: 2023-10-30 06:43:15
draft: false
image: ''
like_count: 53340
share_count: 39685
tags:
- Kangana Ranaut
- prakash raj
- tejas movie
title: '''തേജസ്'' വൻ പരാജയത്തിലേക്ക്, തിയേറ്ററിൽ കാണണമെന്ന് ആരാധകരോട് കങ്കണ റണാവത്ത്,
  പരിഹസിച്ചു പ്രകാശ് രാജ്'
view_count: 1764127
---

കങ്കണ ഫൈറ്റർ പൈലറ്റിന്റെ വേഷം കൈകാര്യം ചെയ്യുന്ന തേജസിന് റിലീസ് ദിവസം അധികം കളക്ഷൻ ഉണ്ടായില്ല. 100 കോടി ബജറ്റിൽ ഇറങ്ങിയ ചിത്രം തകർച്ചയിലേക്ക് കൂപ്പുകുത്തുകയാണ് .സിനിമയ്ക്ക് ആദ്യ രണ്ടു ദിവസം കൊണ്ട് നേടാനായത് വെറും 3 കോടി രൂപയാണ്. സർവേഷ് മേവാര രചനയും സംവിധാനവും നിർവഹിച്ച തേജസ് സിനിമയിൽ തേജസ് ഗില്‍ എന്ന ഫൈറ്റര്‍ പൈലറ്റിന്റെ വേഷത്തിലാണ് കങ്കണ എത്തിയത്. സിനിമ പരാജയത്തെ നേരിടുമ്പോൾ കങ്കണ തന്നെ രംഗത്തുവന്നിരുന്നു. ആളുകൾ തിയേറ്ററുകളിൽ പോകണമെന്നും കുടുംബത്തോടൊപ്പം സിനിമ ആസ്വദിക്കണമെന്നും സിനിമ കാണാൻ പ്രേക്ഷകർ തിയറ്ററിലെത്തിയില്ലെങ്കിൽ തിയറ്ററുകള്‍ നഷ്ടത്തിലാകുമെന്നും വിശദീകരിച്ചു. 

> View this post on Instagram
> 
> [A post shared by Kangana Ranaut (@kanganaranaut)](https://www.instagram.com/reel/Cy8Q__tCn_5/?utm_source=ig_embed&utm_campaign=loading)

"കോവിഡിന് മുമ്പുതന്നെ, തിയേറ്ററുകളിലെ തിരക്ക് ഗണ്യമായി കുറഞ്ഞിരുന്നു, കോവിഡിന് ശേഷം അത് വളരെ വേഗത്തിലാണ്. പല തീയറ്ററുകളും അടച്ചുപൂട്ടുന്നു, സൗജന്യ ടിക്കറ്റുകൾക്കും ന്യായമായ നിരവധി ഓഫറുകൾക്കും ശേഷവും ഗണ്യമായ കുറവ് തുടരുകയാണ്. സിനിമകൾ കാണാൻ ആളുകളോട് അഭ്യർത്ഥിക്കുന്നു. തിയേറ്ററുകളിൽ കുടുംബാംഗങ്ങളുമായും സുഹൃത്തുക്കളുമായും തേജസ് ആസ്വദിക്കൂ അല്ലെങ്കിൽ അവർക്ക് (തീയറ്ററുകൾ) അതിജീവിക്കാൻ കഴിയില്ല, നന്ദി" - കങ്കണ പറഞ്ഞു .കങ്കണ അവസാനമായി അഭിനയിച്ചത് തമിഴ് ഭാഷാ ചിത്രമായ ചന്ദ്രമുഖി 2 ലാണ്. എന്നാലിപ്പോൾ കങ്കണയെ പരിഹസിച്ചുകൊണ്ട് നടൻ പ്രകാശ് രാജ് രംഗത്തുവന്നിരിക്കുകയാണ്. ‘‘ഇന്ത്യയ്ക്ക് 2014ല്‍ സ്വാതന്ത്ര്യം ലഭിച്ചതല്ലേയുള്ളൂ. ഒന്നു കാത്തിരിക്കൂ. പതുക്കെ കയറിവരും’’ എന്നായിരുന്നു പ്രകാശ് രാജ് എക്സ് പ്ലാറ്റ്ഫോമിൽ കുറിച്ചത്. 2014 ലാണ് ഇന്ത്യയ്ക്ക് യഥാർഥത്തിൽ സ്വാതന്ത്ര്യം ലഭിച്ചതെന്ന കങ്കണയുടെ പഴയ വാക്കുകൾ കടമെടുത്തായിരുന്നു കങ്കണയുടെ വീഡിയോ പങ്കുവച്ചുകൊണ്ടു പ്രകാശ് രാജിന്റെ പരാമർശം. 

> India has got Independence just recently in 2014… please wait ..it will pick up.. [#justasking](https://twitter.com/hashtag/justasking?src=hash&ref_src=twsrc%5Etfw) <https://t.co/1bb303NivF>
> 
> — Prakash Raj (@prakashraaj) [October 28, 2023](https://twitter.com/prakashraaj/status/1718300285888819379?ref_src=twsrc%5Etfw)

സർവേഷ് മേവാര രചനയും സംവിധാനവും നിർവ്വഹിച്ച 'തേജസ്' നിർമ്മിച്ചത് റോണി സ്ക്രൂവാലയാണ്. കങ്കണയെ കൂടാതെ അൻഷുൽ ചൗഹാൻ, വരുൺ മിത്ര, ആശിഷ് വിദ്യാർത്ഥി, വിശാഖ് നായർ, കശ്യപ് ശങ്കരി, സുനിത് ടണ്ടൻ, റിയോ കപാഡിയ, മോഹൻ അഗാഷെ, മുഷ്താഖ് കാക്ക് എന്നിവരും അഭിനയിക്കുന്നു