---
author: Beaumaris
categories:
- Entertainment
comment_count: 0
date: 2022-08-08 07:33:03
draft: false
image: ''
like_count: 48545
share_count: 21736
tags:
- boxoffice collection
- joshy
- paappan movie
- SURESHGOPI
title: പാപ്പൻ വൻ വിജയത്തിലേക്ക്, പത്തുദിവസത്തെ കളക്ഷൻ ഞെട്ടിക്കുന്നത്
view_count: 778080
---

പൊറിഞ്ചു മറിയം ജോസിന് ശേഷം ജോഷി വിജയം ആവർത്തിക്കുകയാണ്. സുരേഷ് ഗോപിയെ നായകനാക്കി ജോഷി സംവിധാനം ചെയ്ത പാപ്പന്‍ ജൂലൈ 29 നാണ് തീയേറ്ററുകളിലെത്തിയത്. ആദ്യ വാരം പിന്നിട്ടപ്പോള്‍ തന്നെ ചിത്രം സൂപ്പർഹിറ്റ് ആകുമെന്ന് ഉറപ്പായിരുന്നു. കോവിഡ് കാരണം മന്ദീഭവിച്ച സിനിമാ വ്യവസായത്തിന് പുത്തൻ ഉണർവ് നൽകിയിരിക്കുകയാണ് പാപ്പൻ . 30 കോടിയാണ് റിലീസ് ചെയ്ത് 10 ദിവസത്തിന് ഉള്ളില്‍ തന്നെ പാപ്പന്‍ പിന്നിട്ടിരിക്കുന്നത്. ആഗോള ബോക്‌സ് ഓഫീസില്‍ നിന്നായി 30. 43 കോടി രൂപയാണ് ഈ സുരേഷ് ഗോപി ചിത്രം നേടിയിരിക്കുന്നത്. പാപ്പന്റെ ഔദ്യോഗിക ഫേസ്ബുക് പേജിലൂടെയാണ് ഇക്കാര്യം അറിയിച്ചിരിക്കുന്നത്. റിലീസ് ദിനത്തില്‍ കേരളത്തില്‍ നിന്ന് ചിത്രം നേടിയത് 3.16 കോടി ആയിരുന്നു. രണ്ടാംദിനമായ 3.87 കോടിയും മൂന്നാം ദിനം 4.53 കോടിയും പാപ്പന്‍ നേടി. കഴിഞ്ഞ തിങ്കളാഴ്ച 1.72 കോടിയും ചിത്രം നേടിയിരുന്നു. കേരളത്തില്‍ നിന്ന് ചിത്രം ഒരാഴ്ച നേടിയ കളക്ഷന്‍ 17.85 കോടിയാണ്. എബ്രഹാം മാത്യു മാത്തന്‍ എന്ന കഥാപാത്രത്തെയാണ് ചിത്രത്തിൽ സുരേഷ്‌ഗോപി അവതരിപ്പിച്ചത്. നീത പിള്ള, നൈല ഉഷ, ആശ ശരത്ത്, കനിഹ, ചന്ദുനാഥ്, വിജയരാഘവന്‍, ടിനി ടോം, ഷമ്മി തിലകന്‍, സണ്ണി വെയ്ന്‍ തുടങ്ങിയ താരങ്ങളും മുഖ്യ വേഷങ്ങളില്‍ എത്തിയിരുന്നു.