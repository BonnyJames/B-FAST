---
author: Beaumaris
categories:
- Entertainment
comment_count: 0
date: 2022-11-25 05:32:18
draft: false
image: ''
like_count: 17462
share_count: 10914
tags:
- actor bala
- bala
title: '"എലിസബത്ത് എന്നേക്കും എന്റേതാണ്", സന്തോഷം കൂടണഞ്ഞ സന്തോഷത്തിൽ എലിസബത്തിനൊപ്പം
  ഡാൻസ് ചെയ്ത് ബാല'
view_count: 762899
---

നടൻ ബാലയുടെ ജീവിതം എന്നും മാധ്യമങ്ങളിൽ നിറഞ്ഞു നിന്നിരുന്നു. അമൃത സുരേഷുമായുള്ള ബന്ധം വേർപിരിഞ്ഞ ശേഷം ബാല ഒരു ഡോക്ടർ ആയ എലിസബത്തിനെ വിവാഹം കഴിക്കുകയായിരുന്നു . എന്നാൽ അതിനും അസ്വാരസ്യങ്ങൾ ഉണ്ട് എന്ന നിലക്കുള്ള കാര്യങ്ങളാണ് ഇരുവരും സോഷ്യൽ മീഡിയയിൽ തുറന്നു പറഞ്ഞത്. പിന്നീട് ബാല സിനിമയിൽ സജീവമാകുകയും ചെയ്‌തു. ഷെഫീക്കിന്റെ സന്തോഷം എന്ന ഉണ്ണിമുകുന്ദൻ നായകനായ സിനിമായാണ് ബാലയുടേതായി പുതുതായി റിലീസ് ചെയുന്നത്. ഇപ്പോൾ തന്റെ സന്തോഷം വീണ്ടും കൂടണഞ്ഞു എന്ന നിലക്കുള്ള കാര്യങ്ങളാണ് ബാല പങ്കുവച്ച വിഡിയോയിൽ കാണാൻ സാധിക്കുന്നത്.  ഭാര്യ എലിസബത്തിനൊപ്പമുള്ള സ്നേഹപൂർവമായ വിഡിയോ ആണ് ബാല പങ്കുവയ്ക്കുന്നത്. 'ഷെഫീക്കിന്റെ സന്തോഷം' തിയറ്ററുകളിൽ എത്തുന്നതിനു മുന്നോടിയായാണ് ഭാര്യക്കൊപ്പമുള്ള വിഡിയോ താരം പോസ്റ്റ് ചെയ്തത്. എല്ലാ അഭ്യൂഹങ്ങളെയും കാറ്റിൽ പറത്തിയാണ് പുതിയ വിഡിയോ ബാല പങ്കുവച്ചത്. ‘എലിസബത്ത് എന്നേക്കും എന്റേതാണ്’ എന്നാണ് വിഡിയോയുടെ തലക്കെട്ട്. ബാലയുടെ കൂളിങ് ​ഗ്ലാസ് ധരിച്ച് എലിസബത്ത് ന‍ൃത്തം ചെയ്യുന്നതും വി‍ഡിയോയിൽ കാണാം. ‘‘എന്റെ കൂളിങ് ​ഗ്ലാസ് ഒരാൾ വന്ന് അടിച്ച് മാറ്റി.... അയാൾ ആരാണെന്ന് നിങ്ങൾക്ക് ഞാൻ കാണിച്ച് തരാമെന്ന്’’ പറഞ്ഞാണ് ബാല എലിസബത്തിനെ വിഡിയോയ്ക്കു മുമ്പിലേക്ക് കൊണ്ടുവന്നത്. ശേഷം വിജയ്‌യുടെ 'വാരിസ്' സിനിമയിലെ രഞ്ജിതമേ പാട്ടിനൊപ്പം ഇരുവരും ചുവടുവയ്ക്കുന്നു. എന്തായാലും ബാലയുടെ ആരാധകർക്ക് വളരെ സന്തോഷം നൽകുന്ന വീഡിയോ ആണ് ഇത്. പലരും കമന്റുകളായി ഉപദേശം ചൊരിയുന്നുണ്ട്.