---
author: Beaumaris
categories:
- Entertainment
comment_count: 0
date: 2022-07-07 05:20:40
draft: false
image: https://cdn.boolokam.com/articles/2022/07/k.jpg
like_count: 19664
share_count: 3420
tags: []
title: നമ്പിയായി വേഷപകർച്ച നടത്തിയ മാധവൻ ആ കഥാപാത്രമായി മാറുകയായിരുന്നു
view_count: 301059
---

**ആരാണ് നമ്പി നാരായണൻ** **അജയ് പള്ളിക്കര** ഇന്ത്യൻ സ്‌പേസ് റിസർച്ച് ഓർഗനൈസേഷനിൽ മുൻ ഉദ്യോഗസ്ഥൻ ആയിരുന്നു. 1994 നവംബർ 30 ന് ചാരവൃത്തി ആരോപിച്ചു അദ്ദേഹത്തെ അറസ്റ്റ് ചെയ്യുകയും 50 ദിവസം ജയിലിൽ അടക്കുകയുണ്ടായി.ISRO വികസിപ്പിച്ചുകൊണ്ടിരുന്ന "ക്രയോജനിക് എൻജിൻ " സാങ്കേതിക വിദ്യയെ ചുറ്റിപറ്റിയായിരുന്നു ആരോപണം.പിന്നീട് 1998 ൽ സുപ്രീം കോടതി ഇദ്ദേഹം നിരപരാധി ആണെന്ന് മനസ്സിലാക്കി കുറ്റവിമുക്തനാക്കി. 50 ലക്ഷം നഷ്ടപരിഹാരം നൽകാൻ വിധി വന്നു.2018 ൽ തുക നൽകി വിധി നടപ്പാക്കി. 2017 ൽ "ഓർമകളുടെ ഭ്രമണപഥം " എന്ന ആത്മകഥ,2018 ൽ ഭാരത സർക്കാർ "പദ്മഭൂഷൻ " നൽകി ആദരിച്ചു .ഇതാണ് നമ്പി നാരായണന്റ ജീവിതം ഇത് തന്നെയാണ് സിനിമയിൽ നമുക്ക് കാണിച്ചു തരുന്നതും.വിവിധ ഭാഷകളിൽ തിയേറ്ററിൽ റിലീസ് ചെയ്ത തമിഴ് സിനിമ Rocketry The Nambi Effect.സംവിധാനം മാധവൻ, Surya, simran, rajit kapur, ഒപ്പം മാധവനും മറ്റു കഥാപാത്രങ്ങളെ അവതരിപ്പിക്കുന്നു. ഇത് ജീവിത കഥയാണ്. അതുകൊണ്ട് തന്നെ ആ ജീവിതം കഥയാക്കി തിരക്കഥയാക്കി സിനിമയാക്കുമ്പോൾ ഒരു സിനിമക്ക് വേണ്ട എല്ലാ ചേരുവകളും ചേർക്കേണ്ടതുണ്ട് അതെല്ലാം വേണ്ട വിധത്തിൽ ചേർത്ത കാഴ്ച്ചക്ക്‌ മടുപ്പില്ലാതെ Lag ഇല്ലാതെ ആദ്യം മുതൽ അവസാനം വരെ കാണാവുന്ന ഒരുപാട് നല്ല അനുഭവങ്ങൾ തന്ന ഒരു നല്ല സിനിമ തന്നെയാണ് Rocketry എന്നാണ് എന്റെ അഭിപ്രായം. ആദ്യമേ എടുത്ത് പറയാനുള്ളത് പ്രകടനങ്ങൾ തന്നെയാണ്.സൂര്യയുടെ നരേഷനിൽ നിന്നാണ് സിനിമയുടെ തുടക്കം അവിടുന്ന് തുടങ്ങി നമ്പിയായി വേഷപകർച്ച നടത്തിയ മാധവൻ ആ കഥാപാത്രമായി മാറുകയായിരുന്നു. രണ്ട് ഗെറ്റപ്പുകളിൽ, വിവിധ സീനുകളിൽ പ്രകടനങ്ങൾ കാഴ്ച്ച വെക്കുമ്പോൾ നല്ല രീതിയിൽ അവതരിപ്പിക്കാൻ കഴിഞ്ഞു.ഒപ്പം സൂര്യ ഉൾപ്പെടെ നമ്പിയുടെ ജീവിതത്തിൽ ഉള്ള എല്ലാ കഥാപാത്രങ്ങൾക്കും, നമ്മൾ പഠിച്ചിട്ടുള്ള ഒരുപാട് ശാസ്ത്രജ്ഞർ മാരെ എല്ലാം നല്ല Casting വെച്ച് ഒട്ടും മോശമാക്കാതെ പ്രകടനത്തിൽ മികച്ചു നിന്ന് നമുക്ക് അവതരിപ്പിച്ചിട്ടുണ്ട്. ഒപ്പം പാട്ടുകളും, Background ഉം സിനിമക്ക് യോജിക്കുന്നവ തന്നെയായിരുന്നു പലപ്പോഴും ആ ഫീൽ കിട്ടാൻ വേണ്ടി ഒരുപാട് സഹായിച്ചിട്ടുമുണ്ട്.കഥയുടെ ഒഴുക്കും സംവിധാന മികവും, VFX ഉപയോഗിച്ചതും എല്ലാം ഓവർ ആക്കാതെ എടുക്കാൻ, കാഴ്ച്ചക്ക് വെക്കാൻ കഴിഞ്ഞു.നമ്പി എന്തിന് ജയിലിൽ പോയി, എന്തായിരുന്നു യഥാർത്ഥ കേസ്, അയ്യാളുടെ ജീവിതത്തിൽ ആരൊക്കെ ഭാഗമായിട്ടുണ്ട്, ഏതൊക്കെ കണ്ടുപിടുത്തങ്ങളിൽ ആരോടൊക്കെയായി ബന്ധപ്പെട്ടിട്ടുണ്ട് അങ്ങനെ എല്ലാം വളരെ കൃത്യമായി നമുക്ക് കാണിച്ചു തരുകയും ജീവിതത്തിലെ ഫീൽ പോലെ തന്നെ കാണുന്ന പ്രേഷകരിൽ ഒരു ഫീൽ കൊണ്ടുവരാനും കഴിഞ്ഞിട്ടുണ്ട്. അവസാനം ആരാണ് ജയിലിൽ പോകാൻ കാരണമാക്കിയത് എന്നും കാണിച്ചു തന്നെയാണ് അവസാനിപ്പിക്കുന്നതും. ![](https://cdn.boolokam.com/articles/2022/07/k.jpg)സിനിമയിൽ ചെറിയൊരു പോരായ്മയായി തോന്നിയത് മേക്കിങ് രീതിയിൽ കഥ നമ്മെ കൊണ്ടുപോകുമ്പോൾ ഇടക്കിടെ പഴയതും പുതിയതുമായ കാഴ്ച്ചകൾ വന്ന് പോകുന്നുണ്ട് അത്‌ ശരിയായ രീതിയിൽ കൊടുക്കാൻ കഴിയാതെ പോയി എന്ന് തോന്നി.നല്ല സീനുകൾ, കണ്ണ് വെട്ടിക്കാതെ കാണേണ്ടി വരുന്ന കാഴ്ച്ചകൾ, ഇമോഷണൽ Connect ചെയ്യുന്ന സീനുകൾ, സന്തോഷിക്കുന്ന ഒരുപാട് നിമിഷങ്ങൾ എല്ലാം സിനിമ തരുന്നുണ്ട്. ഒപ്പം ഒരു ശാസ്ത്രഞ്ജന്റെ ബുദ്ധിമുട്ടും കഷ്ടപ്പാടും കൂടി പറഞ്ഞു പോകുന്നു. സിനിമയിൽ ഒരു രംഗത്ത് നന്നായി പേടിച്ചു. ഒട്ടും പ്രതീക്ഷിച്ചില്ല എന്ന് പറയാം.നമ്പിയുടെ ജയിലിൽ പോക്കും തന്റെ കുടുംബത്തിന് നേരേ വന്ന അക്രമങ്ങളും കാരണം നമ്പിയുടെ ഭാര്യയുടെ നില തെറ്റുകയും ശേഷം നമ്പിയെ ഭാര്യ കാണുമ്പോൾ ഭാര്യ അലറുന്ന ഒരു സീനുണ്ട് അത്‌ ശരിക്കും പേടിച്ചു. എന്തുകൊണ്ടും കാണാവുന്ന ശാസ്ത്രലോകത്തിന്റെ കാഴ്ച്ചകൾ കണ്ട് ആസ്വദിക്കാവുന്ന, നമ്പി നാരായണൻറെ ജീവിതം കാഴ്ച്ചയിലൂടെ അറിയാൻ തീർച്ചയായും കാണാൻ പറ്റുന്ന നല്ല സിനിമ തന്നെയാണ്.