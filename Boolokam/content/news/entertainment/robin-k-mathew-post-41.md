---
author: Beaumaris
categories:
- Entertainment
comment_count: 0
date: 2022-08-09 06:43:05
draft: false
image: https://cdn.boolokam.com/articles/2022/08/FWFFFFF-1.jpg
like_count: 12523
share_count: 1985
tags:
- cctv
- Dr Robin K Mathew
- Featured
- ONLINE TRAP
title: മുകളിലിരുന്ന് ഒരാളിതെല്ലാം കാണുന്നുണ്ട്, വിശ്വസിക്കുക
view_count: 204844
---

**മുകളിലിരുന്ന് ഒരാളിതെല്ലാം കാണുന്നുണ്ട്. വിശ്വസിക്കുക.** **റോബിൻ കെ മാത്യു** **(Behavioural Psychologist/Cyber Psychology Consultan)** അതി സുന്ദരിയായ പത്തുവയസ്സുള്ള ഒരു ഫിലിപ്പിനോ പെൺകുട്ടിയായിരുന്നു സ്വീറ്റി. പണത്തിനു വേണ്ടി വെബ്‌ക്യാം സെക്‌സിൽ ഏർപ്പെടാൻ സ്വീറ്റി തയ്യാറാണ്.വളരെ വേഗം വളരുന്ന ഒരു വമ്പൻ ബിസ്സിനസ്സ് ആൺ ഓൺലൈൻ “സെക്‌സ് ടൂറിസം”. സമ്പന്ന രാജ്യങ്ങളിലെ പുരുഷന്മാർ ഇങ്ങനെ കുട്ടികൾക്ക് ലൈംഗികത ലൈവ് ആയി കാണുവാൻ പണം വാരി എറിയുന്നു.ദരിദ്ര രാജ്യങ്ങളിൽ കമ്പ്യൂട്ടർ വെബ്‌ക്യാമിന് മുന്നിൽ ഇരുന്നു ഈ കുട്ടികൾ അവരുടെ ഉപഭോഗ്താക്കൾ പറയുന്ന രീതിയിൽ ലൈംഗിക പ്രവർത്തനങ്ങൾ നടത്തുന്നു. പുരുഷന്മാർ അത് കണ്ടു സ്വയം ഭോഗം ചെയ്യുന്നു.. സൈബർസ്പേസിൽ അപരിചിതരുമായി ഇടപഴകിയ ആദ്യ രണ്ടര മാസത്തിനുള്ളിൽ തന്നെ , സ്വീറ്റി എന്ന ഈ പെൺകുട്ടി ഏതാണ്ട് എഴുപത്തിയൊന്ന് വ്യത്യസ്ത രാജ്യങ്ങളിൽ നിന്നായി അനേകായിരം പേരെ ആകർഷിച്ചു.നികൃഷ്ടമായ ഈ കഥയെക്കുറിച്ച് നിങ്ങൾ വികാരം കൊള്ളാൻ വരട്ടെ. സ്വീറ്റി എന്ന പെൺകുട്ടി ഒരു യഥാർത്ഥ പെണ്കുട്ടിയായിരുന്നില്ല.. അവൾ ഒരു ഇന്ററാക്റ്റീവ് 3-D കമ്പ്യൂട്ടർ മോഡലായിരുന്നു.ഒരു യഥാർത്ഥ പത്തു വയസുകാരി ഫിലിപ്പിനോ പെൺകുട്ടിയെ പോലെ സംസാരിക്കുകയും പ്രവർത്തിക്കുകയും ചെയ്യുന്ന ഒരു സോഫ്റ്റ്‌വെയർ ബോട്ട് . കുട്ടികളെ വേട്ടയാടുന്നവരുടെ ഐഡന്റിറ്റി പിടിച്ചെടുക്കാനും അവരെ നിയമത്തിന് കൈമാറാനുമാണ് സ്വീറ്റി എന്ന ബോട്ട് രൂപകൽപ്പന ചെയ്തിരിക്കുന്നത്.14 വയസ്സുള്ള ഒരു പെൺകുട്ടിയുമായി ലൈംഗികബന്ധത്തിലേർപ്പെടാൻ ശ്രമിച്ചതിന് ഒരു മലയാളി യുവാവിനെ ഇംഗ്ലണ്ടിൽ അറസ്റ്റ് ചെയ്ത ഒരു വീഡിയോ നിങ്ങളിൽ പലരും കണ്ടിട്ടുണ്ടാവും. അതേപ്പറ്റി അന്വേഷിച്ചപ്പോൾ അറിയാൻ കഴിഞ്ഞത് അവനെ പോലീസ് വലയിൽ കുടുക്കയായിരുന്നു എന്നാണ് .കുട്ടികളെ നോട്ടമിടുന്ന ശീലമുള്ളവരെ മുൻകൂട്ടി മനസ്സിലാക്കി അങ്ങനെയുള്ളവരെ പിടിക്കാൻ വേണ്ടി പോലീസ് വിരിച്ച വലയിലാണ് ഇവൻ ചെന്നു കയറിയത്. നിയമം ദുരുപയോഗം ചെയ്യുന്ന ആൾക്കാരെ കണ്ടെത്താൻ വേണ്ടി അമേരിക്ക, ബ്രിട്ടൻ തുടങ്ങിയ രാജ്യങ്ങളിലെ സർക്കാരുകൾ ഉപയോഗിക്കുന്ന തന്ത്രമാണ് ഇത്. അവർ തന്നെ തെറ്റിലേക്ക് ആളുകളെ ആകർഷിക്കുകയും അതിനുശേഷം കയ്യോടെ പിടിക്കുയും ചെയ്യുക. ഇത് എത്തിക്കൽ ആണോ? കത്തി കയ്യിലുള്ളവരെയൊക്കെ കുത്താൻ പ്രേരിപ്പിക്കുന്ന ഒരു ലീഡിങ് മോട്ടിവേഷൻ.നമ്മുടെ മലയാളത്തിലെ ഒരു പ്രമുഖ ചാനൽ തന്നെ തുടങ്ങിയത് ഒരു സ്ത്രിയെ കൊണ്ടു സംസ്ഥാനത്തെ മന്ത്രിയുടെ ഫോണിലേക്ക് വിളിച്ച് അയാളുമായി ലൈംഗിക രീതിയിൽ സംസാരിച്ചു കൊണ്ടായിരുന്നു. ഏതായാലും ആ ചാനലിന്റെ ഗതി എന്തായി എന്നുള്ളത് ഏവർക്കും അറിയാം. ![](https://cdn.boolokam.com/articles/2022/08/FWFFFFF-1.jpg)ഈ ഹണി പോട്ടിങ്ങിന് വിധേയനായി രക്ഷപ്പെട്ട അപൂർവ്വം ചില ആൾക്കാരിൽ ഒരാളായിരിക്കും അദ്ദേഹം. മാധ്യമങ്ങൾ ചെയ്യുമ്പോൾ, പോലീസ് ചെയ്യുമ്പോൾ, സർക്കാരുകൾ ചെയ്യുമ്പോൾ ഇതിന്റെ അപകടം ഭീകരമാണ്. അവർ ശിക്ഷിക്കപ്പെടില്ല എന്ന് തന്നെ കാരണം.അമേരിക്കയിൽ ഒരു സ്ത്രീയുടെ കാറിൽ ഒരു പോലീസുദ്യോഗസ്ഥൻ മയക്കുമരുന്ന് വച്ച് അത് പിടിച്ചെടുക്കുന്നതായി അഭിനയിച്ച് അവരെ അറസ്റ്റ് ചെയ്ത് വാർത്ത വായിച്ചു കാണുമല്ലോ. ആ സ്ത്രീയുടെ കാറിൽ അയാൾ മയക്കുമരുന്ന് വയ്ക്കുന്നത് പോലീസിന്റെ തന്നെ ബോഡി ക്യാമറയിൽ പതിഞ്ഞിരുന്നു.. പോലീസുകാരൻ അറസ്റ്റിലുമായി. ബോഡി ക്യാമറ ഇല്ലാതിരുന്നെങ്കിൽ ആ സ്ത്രീയുടെ അവസ്‌ഥ എന്താകുമായിരുന്നു? നമ്മുടെ പോലീസ് പ്രതിയെ പിടികൂടി തൊണ്ടിമുതൽ കണ്ടെത്താൻ പറ്റാതെ വരുമ്പോൾ തൊണ്ടിമുതൽ സ്വന്തമായി പ്ലാന്റ് ചെയ്യാറുണ്ട്.അല്ലെങ്കിൽ മയക്കുമരുന്ന് ഉൾപ്പെടെയുള്ള വസ്തുക്കൾ ടാർഗറ്റ് ചെയ്യുന്ന വ്യക്തികളുടെ വീടുകളിൽ വച്ചിട്ട് കയ്യോടെ പിടികൂടുന്ന ആ പഴയെ പുത്തൂരം അടവ്.ഇതിൽ നിന്നൊക്കെ നമ്മളെ രക്ഷിക്കാൻ പറ്റുന്ന ഒരേയൊരു ആൾ CCTV ക്യാമറ മാത്രമാണ്. എല്ലാ ആശുപത്രികളിലും പോലീസ് സ്റ്റേഷനുകളിലും തടവറകളിലും ചോദ്യം ചെയ്യുന്ന സ്ഥലങ്ങളിലും കോടതികളിലും ഒക്കെ സിസിടിവി ക്യാമറകൾ സ്ഥാപിക്കുകയും ഇത് ഓഡിറ്റിങ്ങിന് വിധേയമാക്കുകയും ചെയ്യുക. ഉമ്മൻചാണ്ടി മുഖ്യമന്ത്രിയായിരുന്നപ്പോൾ തന്റെ ഓഫീസ് പ്രവർത്തനങ്ങൾ ഇതുപോലെ സുതാര്യമാക്കിയിരുന്നു. കാറുകളിലും ഇതുപോലെ ക്യാമറകൾ സ്ഥാപിക്കുക. അറിയുന്നവനെ സി സി ക്യാമറയെ, നീ തന്നെ അടിയങ്ങൾക്ക് ശരണം. അവിടുന്ന് എല്ലാ മുകളിൽ നിന്ന് കാണുന്നുണ്ടല്ലോ.