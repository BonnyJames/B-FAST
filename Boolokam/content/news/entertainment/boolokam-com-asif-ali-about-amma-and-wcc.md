---
author: safwan
categories:
- Entertainment
comment_count: 0
date: 2022-05-18 16:37:07
draft: false
image: https://cdn.boolokam.com/articles/2022/05/images-35-2.jpeg
like_count: 4928
share_count: 3135
tags:
- asif ali
- Featured
title: വാശി രണ്ട് സൈഡിലും ഉണ്ട്. അമ്മ-ഡബ്ല്യുസിസി വിഷയത്തിൽ ഒടുവിൽ തൻറെ നിലപാട് വ്യക്തമാക്കി
  ആസിഫലി.
view_count: 128539
---

മലയാളികളുടെ പ്രിയപ്പെട്ട നടന്മാരിൽ ഒരാളാണ് ആസിഫ് അലി. ഒട്ടനവധി നിരവധി മികച്ച കഥാപാത്രങ്ങളിലൂടെ ആരാധകരെ സ്വന്തമാക്കാൻ താരത്തിന് സാധിച്ചിട്ടുണ്ട്. ചെയ്യുന്ന കഥാപാത്രങ്ങളെല്ലാം അതിൻറെ പൂർണ്ണതയിലെത്തിക്കാൻ താരത്തിന് പ്രത്യേക കഴിവാണ് ഉള്ളത്. കുഞ്ഞെൽദോ ആണ് താരത്തിൻ്റെ ഏറ്റവും ഒടുവിൽ പുറത്തിറങ്ങിയ ചിത്രം.

താരത്തിൻ്റെ പുതിയ ചിത്രം കുറ്റവും ശിക്ഷയും റിലീസിന് ഒരുങ്ങുകയാണ്. ഇപ്പോഴിതാ തൻറെ പുതിയ ചിത്രത്തിൻറെ പ്രമോഷനുമായി ബന്ധപ്പെട്ട് നൽകിയ അഭിമുഖത്തിൽ താരസംഘടനയായ അമ്മയും സിനിമയിലെ സ്ത്രീകളുടെ സംഘടനയായ ഡബ്ല്യുസിസി യും തമ്മിലുള്ള വിഷയത്തിൽ തൻറെ നിലപാടുകൾ വ്യക്തമാക്കിയിരിക്കുകയാണ് താരം.

"ആവശ്യമില്ലാത്ത ഒരു വാശി രണ്ട് സൈഡിലും ഉണ്ട്. രണ്ടു സൈഡിൽ നിന്നും ആരോഗ്യപരമായ രീതിയിൽ മുന്നോട്ടു പോകാനുള്ള സംഭാഷണങ്ങളും ഇടപെടലുകളും രണ്ടു ഭാഗത്തുനിന്നും ഉണ്ടാവുന്നില്ല. ഡബ്ല്യുസിസി മുന്നോട്ടുവച്ച കുറെ കാര്യങ്ങൾ ഞാനും അംഗീകരിക്കുന്നുണ്ട്. കാരവാൻസ്, ബാത്റൂം എന്നിവ നടപ്പിലാക്കണം എന്നതാണ് അതിൽ പ്രധാനം. ഒരിക്കൽ പാർവതി ഞാൻ എക്സിക്യൂട്ടീവ് കമ്മിറ്റിയിൽ ഇരിക്കുന്ന ഒരു ജനറൽബോഡിയിൽ ഒരു പേപ്പറിൽ ഒപ്പുകൾ ശേഖരിക്കുന്നുണ്ടായിരുന്നു.

![](https://cdn.boolokam.com/articles/2022/05/images-35-2.jpeg)

കാരവാൻസ് പ്രൊവൈഡ് ചെയ്യണം എന്നതിന് വേണ്ടിയായിരുന്നു അത്. അതിൽ എനിക്ക് അവരോട് അങ്ങേയറ്റം ബഹുമാനമുണ്ട്. അന്ന് അതിൻറെ ഗൗരവം എനിക്ക് മനസ്സിലായില്ലങ്കിലും പിന്നീട് സെറ്റിൽ ചെന്നപ്പോൾ ഞാൻ ആ കാര്യം ശ്രദ്ധിക്കാൻ തുടങ്ങി. പ്രമുഖരായ അഭിനേതാക്കൾക്ക് കാരവാൻ സൗകര്യങ്ങൾ ഉണ്ടെങ്കിലും സെറ്റിലെ മറ്റ് സ്ത്രീകൾ വസ്ത്രങ്ങൾ മാറാൻ ഉൾപ്പെടെ അടുത്ത വീടുകളിൽ ആണ് പോകുന്നത്. കാലം ഇത്ര പുരോഗമിച്ച സ്ഥിതിക്ക് അവർക്ക് വേണ്ട സൗകര്യങ്ങൾ ഇവിടെ ഒരുക്കണം എന്ന് തന്നെയാണ് ഞാൻ പറയുന്നത്."-ആസിഫ് അലി പറഞ്ഞു.