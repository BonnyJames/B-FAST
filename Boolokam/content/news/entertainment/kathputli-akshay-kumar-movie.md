---
author: Beaumaris
categories:
- Entertainment
comment_count: 0
date: 2022-09-03 15:55:55
draft: false
image: ''
like_count: 95180
share_count: 14680
tags:
- Akshay Kumar
- kathputli
- kathputli akshay kumar movie
- rakshasan movie
- vishnu vishal
title: നല്ലൊരു മർഡർ മിസ്റ്ററി സിനിമയായ രാക്ഷസനെ എങ്ങനെ നശിപ്പിക്കാം എന്ന് അക്ഷയ്
  കുമാർ തെളിയിച്ചെന്ന് വിമർശനം
view_count: 1285363
---

വിഷ്ണുവിശാൽ നായകനായി എത്തിയ ചിത്രമാണ് രാക്ഷസൻ. മർഡർ മിസ്റ്ററി സിനിമയായ രാക്ഷസൻ തമിഴിലും മറ്റു ഭാഷാളിലും വൻ ഹിറ്റായിരുന്നു. ചിത്രത്തിന്റെ ഹിന്ദി റീമേക് ആണ് കട്പുതലി . അക്ഷയ്കുമാർ ആണ് വിഷ്ണുവിശാൽ അവതരിപ്പിച്ച റോളിൽ എത്തിയത് . തമിഴിൽ അമലാപോൾ ചെയ്ത വേഷത്തിൽ രാകുല്‍ പ്രീത് സിംഗ് ഹിന്ദിയിൽ നായികയായി എത്തി.നല്ലൊരു മർഡർ മിസ്റ്ററി സിനിമയായ രാക്ഷസനെ എങ്ങനെ നശിപ്പിക്കാം എന്ന് അക്ഷയ് കുമാർ തെളിയിച്ചെന്ന് വ്യാപകമായ വിമർശനമാണ് ഉയരുന്നത്. രാക്ഷസനിൽ ഇമോഷണലി കണക്റ്റ് ചെയ്യിപ്പിച്ച രംഗങ്ങളൊക്കെ ഹിന്ദി പതിപ്പിൽ നിർവികാരത മാത്രമാണ് സമ്മാനിച്ചതെന്നും രാക്ഷസനിലെ ടെറർ കില്ലർ ക്രിസ്റ്റ്ഫർ ഹിന്ദിയിലെത്തുമ്പോൾ അത്യാവശ്യം കോമഡി ആയിട്ടെന്നുമാണ് പരിഹാസങ്ങളും വിമർശനങ്ങളും. രാക്ഷസന്റെ റീമേക് അല്ലായിരുന്നെങ്കിൽ പോലും കട്പുതലി സമ്മാനിക്കുന്നത് മോശമായ സിനിമാനുഭവം എന്നും ബോക്സ് ഓഫീസിലെ പരാജയഭീതി കാരണമാണ് ചിത്രം ഒടിടിയിലെത്തിയതെന്നും പലരും വിലയിരുത്തുന്നു. അസീം അറോറയുടെ രചനയിൽ രഞ്ജിത് തിവാരി സംവിധാനം ചെയ്‌ത 'കട്പുതലി'യ്ക്ക് നൂറ് കോടിയാണ് നിർമാണ ചിലവ്. **രാക്ഷസൻ കഥ സംഗ്രഹം** വിഷ്ണു വിശാല്‍-അമല പോള്‍ എന്നിവര്‍ പ്രധാന കഥാപാത്രങ്ങളെ അവതരിപ്പിച്ച തമിഴ് ചിത്രമാണ് രാക്ഷസന്‍.ആക്‌സസ് ഫിലിം ഫാക്ടറിയുടെ ബാനറില്‍ രാം ഡി ആണ് ചിത്രം സംവിധാനം ചെയ്യുന്നത്.സിന്‍ഡ്രല്ല എന്നായിരുന്നു ചിത്രത്തിന് ആദ്യം നല്‍കിയ പേര്.പിന്നീട് മിന്‍മിനിയെന്ന് പേരു മാറ്റി.ഒടുവിലാണ് രാക്ഷസന്‍ എന്ന പേരാക്കിയത്.കുറ്റാന്വേഷണ ക്രൈം ത്രില്ലറായി ഒരുക്കിയ ചിത്രത്തില്‍ സംവിധായകനാകാന്‍ ആഗ്രഹിച്ച് പൂര്‍ത്തിയായ തിരക്കഥയുമായി നിര്‍മാതാക്കളുടെ ഓഫീസുകളില്‍ കയറിയിറങ്ങുന്ന അരുണ്‍ എന്ന കഥാപാത്രത്തെയാണ് വിഷ്ണു അവതരിപ്പിക്കുന്നത്.****അമല പോള്‍ അദ്ധ്യാപികയുടെ വേഷത്തിലാണ് ചിത്രത്തിലെത്തിയത്.കേസ് തെളിയിക്കാനായി തന്റെ തിരക്കഥ അരുണ്‍ ഉപയോഗിക്കുന്നതും തുടര്‍ന്ന് അന്വേഷണത്തിനിടെ ഇയാള്‍ നേരിടുന്ന വെല്ലുവിളികളുമാണ് ചിത്രം അവതരിപ്പിക്കുന്നത്.കാലി വെങ്കട്,മുനിഷ്‌കാന്ത്,കരുണാകരന്‍,നാന്‍ ശരവണന്‍,വിനോദിനി,സൂസന്‍ എന്നിവരാണ് ചിത്രത്തിലെ മറ്റ് അഭിനേതാക്കള്‍.പിവി ശങ്കര്‍ ഛായാഗ്രഹണവും ഗിബ്രാന്‍ സംഗീതവും നിര്‍വ്വഹിക്കുന്നു.സാന്‍ ലോകേഷാണ് ചിത്രസംയോജനം നിര്‍വഹിച്ചിരിക്കുന്നത്.