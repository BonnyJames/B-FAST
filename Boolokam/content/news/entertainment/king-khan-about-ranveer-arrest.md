---
author: Beaumaris
categories:
- Entertainment
comment_count: 0
date: 2022-07-31 12:51:14
draft: false
image: https://cdn.boolokam.com/articles/2022/07/gegegg.webp
like_count: 35518
share_count: 11679
tags:
- ranveer singh
- SHARUKH KHAN
title: '"രൺവീർ എന്നെങ്കിലും അറസ്റ്റ് ചെയ്യപ്പെടുകയാണെങ്കിൽ ഒന്നുകിൽ തുണി ഉടുക്കാത്തതിന്റെ
  പേരിൽ അല്ലെങ്കിൽ ഉടുത്തതിന്റെ പേരിൽ  " ഷാരൂഖ് ഖാന്റെ പ്രവചനം സത്യമായി'
view_count: 1265315
---

കഴിഞ്ഞ ഒരാഴ്ചയായി വാര്‍ത്തകളില്‍ നിറഞ്ഞുനില്‍ക്കുന്നത് ബോളിവുഡ് നടന്‍ രണ്‍വീര്‍ സിംഗിന്റെ വിവാദ ഫോട്ടോഷൂട്ടാണ് . അതുമായി ബന്ധപ്പെട്ട പുകിലുകൾ കെട്ടടങ്ങിയിട്ടില്ല എന്നുമാത്രമല്ല സ്ത്രീകളുടെ വികാരം വ്രണപ്പെടുത്തി എന്ന പരാതിയിന്മേൽ താരത്തിനെതിരെ മുംബൈ പോലീസ് കേസും എടുത്തിട്ടുണ്ട്. താരത്തെ അനുകൂലിച്ചും പ്രതികൂലിച്ചും അനവധിപേരാണ് രംഗത്തുവന്നിട്ടുള്ളത്. ബോളിവുഡ് സിനിമാ മേഖലയിൽ നിന്നും സംപൂർണ്ണ പിന്തുണയാണ് രൺവീറിന് ലഭിക്കുന്നത്. എന്നാലിപ്പോൾ രണ്‍വീറിനെക്കുറിച്ച് നേരത്തെ ബോളിവുഡിന്റെ കിംഗ് ഖാന്‍ പറഞ്ഞതാണ് ഇപ്പോള്‍ ആരാധകര്‍ക്കിടയിലെ ചര്‍ച്ചാവിഷയം. കോഫി വിത്ത് കരണിന്റെ അഞ്ചാം സീസണിലാണ് രസകരമായ സംഭാഷണങ്ങള്‍ നടന്നത്. ഷാരൂഖ് ഖാനൊപ്പം ആലിയ ഭട്ടും അതിഥിയായി എത്തിയിരുന്നു. പരിപാടിയുടെ ഭാഗമായുള്ള ചോദ്യോത്തര വേളയിലാണ് കരണ്‍ ജോഹര്‍ ഷാരൂഖ് ഖാനോട് ഓരോ താരങ്ങളുടെ പേര് പറയുകയും അറസ്റ്റ് ചെയ്യപ്പെടുകയാണെങ്കില്‍ അത് എന്തിനായിരിക്കുമെന്ന് ഊഹിക്കാന്‍ പറഞ്ഞത്. കരണ്‍ രണ്‍വീറിന്റെ പേര് പറഞ്ഞപ്പോള്‍ ഷാരൂഖ് ഖാന്‍ പറഞ്ഞ മറുപടിയാണ് ഇപ്പോള്‍ ചര്‍ച്ചയായിരിക്കുന്നത്. രണ്‍വീര്‍ അകത്താകുകയാണെങ്കിൽ അത് വസ്ത്രം ധരിച്ചതിന്റെ പേരിലോ വസ്ത്രമേ ധരിക്കാത്തതിന്റെ പേരിലോ ആയിരിക്കുമെന്നാണ് കിംഗ് ഖാൻ മറുപടിയായി പറഞ്ഞത്. വ്യത്യസ്തമായ ഫാഷന്‍ താത്പര്യങ്ങൾ ഉള്ള ആളാണ് രൺവീർ. അതൊക്കെ വാര്‍ത്തകളില്‍ ഇടം നേടാറുമുണ്ട്. അതൊക്കെ കൊണ്ടാവാം ഷാരൂഖ് ഖാന്‍ അന്ന് അങ്ങനെ പറഞ്ഞത് . എന്നാൽ നഗ്ന ഫോട്ടോഷൂട്ടിലൂടെ രണ്‍വീറിന്റെ കാര്യത്തില്‍ ഇപ്പോള്‍ ആ വാക്കുകള്‍ ശരിവെച്ചിരിക്കുകയാണ്. ![](https://cdn.boolokam.com/articles/2022/07/gegegg.webp)ന്യൂയോർക്ക് ആസ്ഥാനമായി പ്രവർത്തിക്കുന്ന പേപ്പർ മാഗസിനുവേണ്ടി പൂർണ നഗ്നനായി രൺവീർ പോസ് ചെയ്തിരിക്കുന്ന ചിത്രങ്ങൾ സാമൂഹ്യമാധ്യങ്ങളിൽ വലിയ ചർച്ചകൾക്ക് വഴിവച്ചുകഴിഞ്ഞു. പലരും തിരഞ്ഞെടുക്കാൻ മടിക്കുന്ന വസ്ത്രധാരണം കൊണ്ട് ഏവരെയും ഞെട്ടിക്കുന്ന താരമാണ് രൺവീർ സിംഗ്. ബോളിവുഡിലെ അവസാനത്തെ സൂപ്പർസ്റ്റാർ എന്ന അടിക്കുറിപ്പോടുകൂടിയാണ് മാസിക താരത്തിന്റെ ചിത്രങ്ങൾ പങ്കുവച്ചിരിക്കുന്നത് . 70-കളിലെ പോപ് താരം ബര്‍ട്ട് റെയ്‌നോള്‍ഡ്‌സിന്റെ വിഖ്യാതമായ ചിത്രത്തില്‍ നിന്നും പ്രചോദനമുള്‍ക്കൊണ്ടാണ് ചിത്രങ്ങള്‍ എടുത്തിരിക്കുന്നത്. മാഗസിൻ പുറത്തിറങ്ങിയതിന് ശേഷം പലപ്രമുഖരും അഭിപ്രായങ്ങളുമായി രംഗത്തുവന്നിരുന്നു . അതിൽ പ്രമുഖയാണ് തൃണമൂൽ കോൺഗ്രസ് എംപിയും ബംഗാളി നടിയുമായ മിമി ചക്രവർത്തി. രൺവീറിന്റെ ചിത്രംകണ്ട്‌ ഹോട്ട് എന്ന് കമന്റ് ചെയ്തവർ, ഒരു ഇന്ത്യൻ നടിയാണ് ഈ സ്ഥാനത്തെങ്കിൽ വീട് കത്തിച്ചേനെ എന്നാണ് മിമി പറയുന്നത്. ‘രണ്‍വീര്‍ സിങ്ങിന്റെ ഫോട്ടോഷൂട്ട് പുറത്തുവന്നതോടെ സോഷ്യല്‍ മീഡിയ പൊട്ടിത്തെറിച്ചു. എത്ര വേഗമാണ് അതു തരംഗമായത്. പലരും ‘ഹോട്ട്’ എന്ന് സൂചിപ്പിക്കുന്ന ഫയര്‍ ഇമോജികള്‍ കമന്റ് ചെയ്തു. രണ്‍വീറിന് പകരം ഒരു സ്ത്രീയാണെങ്കില്‍ ഇതേ മനോഭാവം തന്നെയാകുമോ സമൂഹത്തിനുണ്ടാകുക. നിങ്ങള്‍ അവളുടെ വീട് കത്തിക്കുയും അവള്‍ക്കെതിരേ പ്രതിഷേധ റാലികള്‍ നടത്തുകയും വധഭീഷണി മുഴക്കുകയും അവളെ അപമാനിക്കുകയും ചെയ്യില്ലേ?’ – മിമി ട്വീറ്റ് ചെയ്തിരുന്നു ![](https://cdn.boolokam.com/articles/2022/07/dqg.jpg)നഗ്നചിത്രത്തിന്റെ പേരിൽ പുലിവാല് പിടിച്ച ബോളിവുഡ് താരം രണ്‍വീര്‍ സിംഗിനെ പിന്തുണച്ച് നടി വിദ്യാ ബാലൻ രംഗത്തെത്തി. ഇത്തരത്തിൽ ഒന്ന് ഇന്ത്യയിൽ ഒരു പുരുഷൻ ചെയുന്നത് ആദ്യമായിട്ടാണ് എന്നും ഞങ്ങൾ അതൊന്നു ആസ്വദിച്ചോട്ടേ എന്നും വിദ്യ പറഞ്ഞു. വിദ്യയുടെ വാക്കുകളിലൂടെ “അതിൽ എന്താണ് കുഴപ്പം? ആദ്യമായാണ് ഒരു പുരുഷൻ ഇങ്ങനെ ചെയ്യുന്നത്. ഞങ്ങൾ അതൊന്നു ആസ്വദിച്ചോട്ടേ, നടി പറഞ്ഞു. രൺവീറിന്റെ ചിത്രം മൂലം വിഷമം തോന്നുന്നവർ അങ്ങോട്ട് നോക്കാതിരുന്നാൽ പോരെ എന്നും വിദ്യ ചോദിക്കുന്നു. ചിലപ്പോൾ ആ എഫ്ഐആർ ഫയൽ ചെയ്തവർക്ക് പ്രത്യേകിച്ച് ജോലി ഒന്നും കാണില്ല. അതുകൊണ്ടാണ് ഇത്തരം കാര്യങ്ങളിൽ സമയം കളയുന്നത്. നിങ്ങൾക്ക് അതിൽ വിഷമം തോന്നിയാൽ അങ്ങോട്ട് നോക്കാതിരുന്നാൽ പോരെ. അതിന് എഫ്ഐആർ എന്തിന് ഫയൽ ചെയ്യണം ? " വിദ്യാ ബാലൻ പ്രതികരിച്ചു.