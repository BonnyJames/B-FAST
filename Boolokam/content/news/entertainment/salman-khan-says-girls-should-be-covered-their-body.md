---
author: Beaumaris
categories:
- Entertainment
comment_count: 0
date: 2023-05-01 14:06:46
draft: false
image: ''
like_count: 73024
share_count: 50319
tags:
- Featured
- palak tiwari
- Salman Khan
title: '"സ്ത്രീ ശരീരം അമൂല്യം ആണ്, അത് മൂടി വയ്ക്കുന്നതാണ് നല്ലത്", സൽമാന്റെ അഭിപ്രായം
  വിവാദമാകുന്നു'
view_count: 2266520
---

സൽമാൻ ബോളിവുഡിന്റെ വിവാദ താരമാണ്. താരം പിടിച്ച പുലിവാലുകൾക്കും കണക്കില്ല, ഒപ്പം അനവധി നടിമാരുടെ ബന്ധപ്പെട്ട വിവാദവും. ഇപ്പോൾ പറഞ്ഞ ഒരഭിപ്രായത്തിന്റെ പേരിൽ ആണ് വീണ്ടും സമ്മാൻ പുലിവാല് പിടിച്ചത്. അത് സ്ത്രീകളുടെ വസ്ത്രധാരണത്തെ കുറിച്ചാണ്. നടി പലിക് തിവാരിയോട് ഷൂട്ടിങ് സെറ്റുകളില്‍ കഴുത്തിറക്കം കൂടിയ വസ്ത്രം ധരിക്കരുതെന്ന് സൽമാൻ പറഞ്ഞത് ഏറെ ശ്രദ്ധിക്കപ്പെട്ടിരുന്നു. അഭിപ്രായം വിവാദമായ സ്ഥിതിക്ക് ഇപ്പോഴിതാ ഇക്കാര്യത്തിൽ വിശദീകരണവുമായി എത്തിയിരിക്കുകയാണ് സൽമാൻ ഖാൻ. സിനിമകളിൽ ഷർട്ട് ഇല്ലാതെ ബോഡി പ്രദർശനം നടത്തുന്ന സൽമാൻ ഖാന്റെ ഇരട്ടത്താപ്പല്ലേ വസ്ത്രവിഷയത്തെ കുറിച്ചുള്ള അഭിപ്രായം എന്ന ചോദ്യത്തിനുത്തരമായാണ് സൽമാൻ തന്റെ അഭിപ്രായം പറഞ്ഞത്. ആപ് കി അദാലത്ത് ഷോയില്‍ രജത് ശര്‍മയോട് സംസാരിക്കുക ആയിരുന്നു സൽമാൻ. ഷര്‍ട്ട് അഴിച്ചുമാറ്റി സിനിമകളില്‍ പ്രത്യക്ഷപ്പെടുമ്പോള്‍ സെറ്റുകളില്‍ സ്ത്രീകള്‍ക്ക് എതിരെ ഇത്തരം നിലപാടെടുക്കുന്നത് ഇരട്ടത്താപ്പല്ലെ എന്നായിരുന്നു ചോദ്യം. സൽമാന്റെ മറുപടി ഇങ്ങനെ "അത് ഇരട്ടത്താപ്പില്ല. മാന്യമായ ഒരു സിനിമ ചെയ്യുമ്പോൾ എല്ലാവരും അത് കുടുംബത്തോടൊപ്പം കാണും. സ്ത്രീ ശരീരം അമൂല്യം ആണ്. അത് മൂടി വയ്ക്കുന്നതാണ് നല്ലത്, എനിക്ക് അത് നന്നായി തോന്നുന്നു. പ്രശ്നം സ്ത്രീകളുടേതല്ല, പുരുഷന്മാരുടേതാണ്. പുരുഷന്മാർ സ്ത്രീകളെ നോക്കുന്ന രീതി, നിങ്ങളുടെ സഹോദരി, നിങ്ങളുടെ ഭാര്യ, നിങ്ങളുടെ അമ്മ. എനിക്കത് ഇഷ്ടമല്ല", എന്നാണ് സൽമാൻ ഖാൻ പറഞ്ഞത്.