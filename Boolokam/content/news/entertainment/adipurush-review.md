---
author: Beaumaris
categories:
- Entertainment
comment_count: 0
date: 2023-06-17 09:58:43
draft: false
image: https://cdn.boolokam.com/articles/2023/06/dqd.jpg
like_count: 10629
share_count: 13551
tags:
- Adipurush
- Featured
- prabhas
- prabhas actor
- review
title: എല്ലാര്ക്കും അറിയാവുന്നൊരു കഥ എന്ന പോരായ്മ മേക്കിങ് കൊണ്ട് മറികടക്കാൻ ആയില്ല,
  അമ്പേ കോമഡി
view_count: 527231
---

പ്രഭാസ് നായകനായ ഏറ്റവും പുതിയ ചിത്രമാണ് ആദിപുരുഷ്. തിന്മയ്ക്ക് മുകളിൽ നന്മയുടെ വിജയം എന്നാണ് ചിത്രത്തിന്‍റെ ടാഗ്‌ലൈൻ. ചിത്രം ഇന്നലെ ( 2023 ജൂൺ 16 ) റിലീസ് ചെയ്തു. .ബാഹുബലി എന്ന ബ്രഹ്മാണ്ഡ ചിത്രത്തിനു ശേഷം പ്രഭാസിന്റേതായി വരുന്ന വീരേതിഹാസ സിനിമ കൂടിയാണ് ആദിപുരുഷ്. ചിത്രത്തിന്റെ ടീസർ പുറത്തുവന്നതിനുശേഷം വൻതോതിൽ ട്രോളുകൾ ആണ് നേരിടേണ്ടിവന്നത്. പ്രധാനമായും വിഎഫ്എക്‌സിനെ ആണ് പലരും പഴിചാരിയത് .ഇത്രയും ബഡ്ജറ്റിൽ ചെയ്യുന്നൊരു ചിത്രം കൊച്ചുടീവിയിൽ പ്രദര്ശിപ്പിക്കേണ്ട കാർട്ടൂൺ ആണോ എന്നാണ് പലരുടെയും ചോദ്യം. ട്രെയ്‌ലർ പുറത്തിറങ്ങിയപ്പോഴും മാറ്റമൊന്നും കണ്ടിരുന്നില്ല. ചിത്രം പുറത്തിറങ്ങിയപ്പോൾ സമ്മിശ്രാഭിപ്രായമാണ് എവിടെയും. ബോക്സ് ഓഫീസ് ട്രാക്കര്‍മാരുടെ കണക്കുകള്‍ അനുസരിച്ച് ചിത്രം കേരളത്തില്‍ നിന്ന് ആദ്യദിനം നേടിയത് 60 ലക്ഷം രൂപ മാത്രമാണ്. നെഗറ്റീവ് മൌത്ത് പബ്ലിസിറ്റി ലഭിച്ചതോടെ ശനി, ഞായര്‍ ദിനങ്ങളിലും ചിത്രം കാര്യമായി പ്രേക്ഷകരെ എത്തിക്കാന്‍ സാധ്യതയില്ലെന്നാണ് വിലയിരുത്തല്‍. എന്നാല്‍ ഇന്ത്യന്‍ ബോക്സ് ഓഫീസ് മൊത്തത്തില്‍ പരിശോധിക്കുമ്പോള്‍ റിലീസ് ദിനത്തില്‍ ചിത്രം വലിയ നേട്ടമുണ്ടാക്കിയതായാണ് റിപ്പോര്‍ട്ടുകള്‍. ചിത്രത്തെ പ്രേക്ഷകർ എങ്ങനെ വിലയിരുന്നു ? ഏതാനും പ്രക്ഷാഭിപ്രായങ്ങൾ ഇങ്ങനെ .... **[](https://cdn.boolokam.com/articles/2023/06/fwfffff-3.jpg)Sreeram Subrahmaniam** രാമായണം ബേസ് ചെയ്തു ഒരു സിനിമ ഇന്ത്യയിൽ ഇറക്കുമ്പോൾ അതിലെ ഏറ്റവും വലിയ വെല്ലുവിളി കഥ സിനിമ കാണാൻ വരുന്ന എല്ലാർക്കും അറിയാം എന്നുള്ളതാണ്. മേക്കിങ് കൊണ്ട് മാത്രമേ ആ ഒരു പ്രശ്നം പരിഹരിക്കാനാവൂ. ഇവിടെ മേക്കിങ് അമ്പേ കോമഡി ആയി മാറിയത് കൊണ്ടു ബാക്കി എല്ലാ കുറവുകളും നമ്മൾ മറക്കും.ഈ രാവണന്റെ പത്തു തല കോൺസെപറ്റ് കേൾക്കാൻ മാസ്സ് ആണെങ്കിലും അത് ദൃശ്യ വൽക്കരിക്കുമ്പോൾ ഒരു പ്രശ്‌നം ഉണ്ട്.. കഴുത്തിന് മുകളിൽ ഒരു തല .. ബാക്കി ഒൻപതു തല.. അതായതു ഒരു വശത്തു അഞ്ചും മറ്റേ സൈഡിൽ നാലും ഒരു ബാലൻസ് ഇല്ലാതെ കാണും.അങ്ങനെ കാണുമ്പോൾ ഒരു വൃത്തികേട് ഫീൽ ചെയ്യും.. അത് പരിഹരിക്കാനായി രണ്ടു നിലകളിലായി അഞ്ചു തലവീതം ഉള്ള ഡബിൾ ഡെക്കർ രാവണൻ ഇൽ തുടങ്ങി പല വിധ വെറൈറ്റി സംഭവങ്ങൾ കാണാം. പുഷ്പക വിമാനത്തിന് പകരം കരിമ്പുലിക്കു വവ്വാലിൽ ഉണ്ടായതു എന്ന് തോന്നിപ്പോകുന്ന ഒരു ജീവി.. അശോകവനിയിലെ ചെറി ബ്ലോസ്സം, വേറേതോ യൂണിവേഴ്സിൽ എന്ന് തോന്നിപ്പിക്കുന്ന ശ്രീലങ്ക, ഫ്രീക്കൻ ഇന്ദ്രജിത്‌, മൊണ്ണ വിഭീഷണൻ, തംപാക്ക് വച്ചതു പോലെ മുഖമുള്ള ഹനുമാൻ, മലമ്പാമ്പിനെ കൊണ്ടു മസാജ് ചെയ്യിക്കുന്ന രാവണൻ തുടങ്ങി രാമായണത്തിന്റ സ്പൂഫ് ചെയ്യാൻ വേണ്ട എല്ലാ ചേരുവകളും ചേർത്തു ഒരു സീരിയസ് സിനിമ എടുക്കാൻ ശ്രമിച്ചിരിക്കുന്നു.പെർഫോമൻസ് വച്ച് നോക്കിയാൽ പോലും എല്ലാരും ബോർ ആയിരുന്നു. പ്രഭാസ്, സൈഫ് അലിഖാൻ തുടങ്ങി പലരെയും മുക്കാൽ സമയവും ഗ്രാഫിക്സിൽ ആണ് കാണുന്നത്. അത് തന്നെ വളരെ സബ്സ്റ്റാൻഡേർഡ് ഗ്രാഫിക്സ് ആണ്.. ശരീരവും തലയും തമ്മിലുള്ള ഇരുന്നു പ്രൊപോർഷൻ പോലും പല ഇടതും ശരിയാവുന്നില്ല.രാമായണം, മഹാഭാരതം തുടങ്ങിയ ഇതിഹാസങ്ങളിൽ കൈ വയ്ക്കുമ്പോൾ മനസിലുള്ളത് പോലെ ഒക്കെ ചിത്രീകരിക്കാൻ പറ്റുന്നുണ്ടോ എന്ന് ഒരു പത്തു മിനുട്ട് പൈലോട്ട് വേർഷൻ ഷൂട്ട്‌ ചെയ്തു നോക്കി പറ്റും എന്നുണ്ടെങ്കിൽ മാത്രം ഈ പരിപാടിക്ക് ഇറങ്ങി തിരിക്കുക.. ഇല്ലെങ്കിൽ ഇതുപോലെ ഇരിക്കും.. **[![](https://cdn.boolokam.com/articles/2023/06/dqd.jpg)](https://cdn.boolokam.com/articles/2023/06/dqd.jpg)Sajeesh T Alathur** ഓം റൗട്ട് സംവിധാനം ചെയ്ത ആനിമേഷൻ പുരാണ ചിത്രം.പ്രഭാസ്, കൃതി സനോൺ, സെയ്ഫ് അലിഖാൻ, സണ്ണി സിങ്ങ്, ദേവദത്ത് നാഗ, സോനാൽ ചൗഹാൻ എന്നിവർ അഭിനയിക്കുന്നു.ആദ്യമേ പറയട്ടെ നമ്മൾ ഇത് വരെ കണ്ടും കേട്ടും ശീലിച്ച ഒരു രാമായണ അവതരണമല്ല ഇവിടെ. സംവിധായകൻ്റെ ഭാവനയ്ക്ക് അനുസരിച്ച് പേരുകൾ, വേഷം, രൂപം,അന്തരീക്ഷം, പരിസരം എന്നിവ ഒരു ഫാൻറസി തലത്തിൽ കൊണ്ടുവന്നിരിക്കുന്നു. മുതിർന്നവർ കണ്ടാൽ ഊറിച്ചിരിക്കുന്നതും, കൊച്ചു കുട്ടികൾ കണ്ടാൽ രസിച്ചേക്കാവുന്നതുമായ ഒരു അവതരണം. ശ്രീരാമൻ, സീത, ലക്ഷ്മണൻ, രാവണൻ, ഹനുമാൻ എന്നീ പേരുകൾ പരാമർശിക്കാതെ രാഘവ്,ജാനകി, ശേഷ്, ലങ്കേഷ്, ബജ്രംഗ് എന്നിങ്ങനെ യഥാക്രമം വിളിക്കുന്നത് നമുക്ക് പരിചയമുള്ള രാമൻ ക്ലീൻ ഷേവ് ചെയ്ത സുന്ദരമുഖമാണ്. ഇവിടെ രാഘവ് നല്ല കൊമ്പൻ മീശയൊക്കെ വച്ച ആളാണ്.ലങ്കേഷ് ആണ് ഇതിലെ കോമഡി താരം. ഹൈടെക് ലങ്കയിലെ ഫ്രീക്ക് രാവണൻ. മുടിയൊക്കെ സൈഡ് പറ്റെ വെട്ടി എലി കരണ്ടത് പോലെ രണ്ട് വരയൊക്കെ ഇട്ട ആൾ. ടൈറ്റ് ബനിയൻ പോലെ എന്തോ ഒന്ന് ഇട്ട് ഷാൾ ഒക്കെ ഉള്ള ആൾ.. പറഞ്ഞ് കേട്ട പുഷ്പകവിമാനം പാടെ മാറ്റി ഒരു ഭീകരൻ വവ്വാൽ ആണ് മൂപ്പരുടെ വാഹനം ???? . ദേഷ്യം വന്നാൽ തല ഡബിൾ ഡെക്കറിൽ പൊന്തി വരും. ചിരിച്ച് ഊപ്പാട് ഇളകി ???? . ഹെൽമെറ്റ് വെച്ച് വാൾ വെൽഡ് ചെയ്യുന്ന രംഗമൊക്കെ ഉണ്ട്. പിന്നെ മലമ്പാമ്പുകളെ കൊണ്ടാണ് ശരീരം മസാജ് ചെയ്യിക്കുന്നത് ഹ ഹ ???? സുഗ്രീവനും ബാലിയുമൊക്കെ ഗ്രാഫിക്സ് കുരങ്ങുകളാണ്. വാനരപ്പടയിൽ ഗറില്ലയും, ചിമ്പാൻസിയും, ഒറാങ് ഉട്ടാനും തുടങ്ങി എല്ലായിനവും ഉണ്ട്.സീതയുടെയും, ഹനുമാൻ്റെയും രംഗങ്ങൾ മാത്രേ കണ്ടിരിക്കാൻ രസമുള്ളൂ.തീം മ്യൂസിക്കും, BGM എല്ലാം നന്നായിരുന്നു.500 കോടി മുടക്കിയിട്ട് മോശം VFX ഉം ഗ്രാഫിക്സും. ഒരു കൊച്ചു ടിവി രാമായണം.. **[![](https://cdn.boolokam.com/articles/2023/06/e2e1eeee-1024x538.jpg)](https://cdn.boolokam.com/articles/2023/06/e2e1eeee.jpg)Jorcy George** പ്രഭാസിനെ പ്രധാന കഥാപാത്രം ആക്കി ഓം റാവുത് സംവിധാനം ചെയ്ത ചിത്രം . തെലുങ്ക് ,മലയാളം ,ഹിന്ദി എന്നീ ഭാഷകളില്‍ ആണ് റിലീസ് . രാവണന് ബ്രഹ്മാവ് വരദാനം കൊടുക്കുന്ന രംഗത്തിന് ശേഷം ശ്രീരാമൻ്റെ വനവാസ കാലത്തേക്കാണ് ചിത്രം നീങ്ങുന്നത്. രാവണൻ സീതയെ കടത്തിക്കൊണ്ട് പോകുന്നതും, രാമൻ വാനരസേനയെ ഒപ്പം കൂട്ടി ലങ്കയിലെത്തി രാവണനെ നിഗ്രഹിക്കുന്നതുമായ ഭാഗമാണ് ചിത്രത്തിൽ ആവിഷ്കരിച്ചിട്ടുള്ളത്. രാമനായി പ്രഭാസ് അഭിനയിക്കുന്നു . കൂടാതെ ദേവ് ദത്ത ,സണ്ണി സിംഗ് , സെയ്ഫ് അലിഖാന്‍ ,കൃതി സാനോണ്‍ തുടങ്ങിയ താരങ്ങള്‍ അഭിനയിക്കുന്നു . തീരെ നിലവാരം കുറഞ്ഞ അവതരണം . വിഎഫെക്സ് ഒക്കെ തീരെ ശോകം .എനിക്ക് തോന്നുന്നു ടിവി സീരിയലിലെ രാമായണം ഒക്കെ ഇതിലും ബെറ്റര്‍ ആണ് . താരങ്ങള്‍ക്ക് ഒട്ടും ചേരാത്ത വേഷങ്ങള്‍ . മൂന്ന് മണിക്കൂർ സമയമെടുത്തിട്ടും കഥാപാത്രക്കളെ വ്യക്തതയോടെ കൊണ്ടുവരാൻ കഴിഞ്ഞില്ലെന്നത് സംവിധായകൻ എഴുതിയ തിരക്കഥയുടേയും പരാജയമാണ്.ഗൗരവത്തോടെ പറയുന്ന ചില സംഭാഷണങ്ങൾ ചിരിപ്പിച്ചു. കാര്ട്ടുന്‍ ചാനലുകാര്‍ പോലും ഒരുപക്ഷെ ഇതിലും മികച്ചതായി ചിത്രം എടുക്കും . മിക്കപ്പോഴും തീയേറ്ററില്‍ നിന്നും എണീറ്റ്‌ വരാന്‍ തോന്നി .ആവിഷ്കാര സ്വാതന്ത്ര്യം ഉണ്ടെങ്കിലും, ഇത്തരത്തിൽ കലയെ കൊലചെയ്താൽ പ്രേക്ഷകർ സഹിക്കുമെന്ന് വിചാരിക്കരുത്. രാമൻ്റേയും, പ്രഭാസിൻ്റേയും പേരിൽ ജനം തീയേറ്ററിലേക്ക് ഒഴുകിയാലും, രാമായണത്തെ ആസ്പദമാക്കിയ സിനിമയെന്ന നിലയിൽ ആദിപുരുഷ് പരാജയമാണ്. താരങ്ങളുടെ കഷ്ട്ടപാടിനു ആണ് ഈ റേറ്റിംഗ് ! ★½/ ☆☆☆☆☆ **[![](https://cdn.boolokam.com/articles/2023/06/qdddff-1024x576.jpg)](https://cdn.boolokam.com/articles/2023/06/qdddff.jpg)Arun Somanathan ന്റെ റിവ്യൂവിൽ നിന്നും** "ലോഡ് ഓഫ് ദി റിംഗ്സിലെ വികൃതജീവികളെ രാക്ഷസന്മാരായും‌ ഗെയിം ഓഫ് ത്രോൺസിലെ ഡ്രാഗണു പകരം ഒരു വലിയ കടവാവൽ രാവണന്റ് വാഹനമായും അവഞ്ചേഴ്സും പ്ലാനറ്റ് ഓഫ് ദി ഏപ്സും എല്ലാം കൂട്ടിക്കുഴച്ച് രാമായണത്തിന്റെ തീം ഒരു വീഡിയോ ഗെയിം പോലെ കാണിച്ചു വച്ചാൽ എന്താണോ അതാണ് ആദിപുരുഷ്. സംവിധായകന്റെ ഭാവനാദാരിദ്ര്യം അമ്പേ വെളിവാക്കിയൊരു സിനിമ......." "......ഇത്രയും കാശ് നമ്മുടെ ജൂഡ് ആന്റണിയ്ക്കോ ബേസിൽ ജോസഫിനോ കൊടുക്കുകയായിരുന്നെങ്കിൽ മികച്ച ഒരു രാമായണം ഒരുപക്ഷേ നമുക്ക് കാണാൻ കഴിഞ്ഞേനേ.."