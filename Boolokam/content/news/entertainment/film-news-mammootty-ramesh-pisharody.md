---
author: Beaumaris
categories:
- Entertainment
comment_count: 0
date: 2022-04-22 09:01:48
draft: false
image: https://cdn.boolokam.com/articles/2022/04/jyjjy.webp
like_count: 21684
share_count: 8392
tags:
- Entertainment
- Featured
- malayalam cinema
- mammootty
- ramesh pisharody
title: ഈ പിഷാരടി എപ്പോഴും മമ്മൂട്ടിക്കൊപ്പമാണല്ലോ...
view_count: 283209
---

രമേശ് പിഷാരടിയെ നമുക്കറിയാം. അവതാരകനായും നടനായും സംവിധായകനായും പേരെടുത്ത കലാകാരൻ. വേദികളിൽ പിഷാരടി ജനലക്ഷങ്ങളെ പൊട്ടിചിരിപ്പിക്കാറുണ്ട്. ഇപ്പോഴാണെങ്കിൽ പിഷാരടി നായകനായ നോ വേ ഔട്ട് എന്ന ചിത്രം പ്രദർശനത്തിന് എത്തുകയുമാണ്. എന്നാൽ അതൊക്കെ പോരാഞ്ഞിട്ട് ഈ പിഷാരടി എപ്പോഴും മമ്മൂട്ടിക്കൊപ്പമാണല്ലോ എന്നാകും ഇപ്പോൾ പലരുടെയും സംശയം. എങ്കിൽ സംഗതി ഒരു പരിധിവരെ സത്യമാണ് . മമ്മൂട്ടിക്കൊപ്പം സിബിഐ 5 ൽ അഭിനയിച്ചതുകൊണ്ടാണോ ? അതുമാത്രമല്ല കാരണം പിഷാരടി പറയുന്നതു എന്തെന്ന് കേൾക്കാം. "അദ്ദേഹം പോകുന്ന സന്ദർഭങ്ങളിൽ ചില സ്ഥലങ്ങളിലൊക്കെ ഞാൻ പോകാറുണ്ട്. അതിനെ ആത്മബന്ധം എന്ന പേരിട്ടൊന്നും വിളിക്കാൻ പറ്റില്ല. അദ്ദേഹത്തിന്റെ ആത്മബന്ധവും, സൗഹൃദങ്ങളും സുഹൃത്തുക്കളുമൊക്കെ വേറെ ആൾക്കാരാണ്. ഇവിടെ നടക്കുന്നത് എന്റെയൊരു ആഗ്രഹമാണ്. വളരെ സന്തോഷത്തോടെയും അഭിമാനത്തോടെയുമാണ് ഞാനത് കൊണ്ടുപോകുന്നത്. അദ്ദേഹത്തെ പോലെ ജീവിതാനുഭവവും കലാനുഭവവും ഉള്ളൊരാൾ. കാണുമ്പോഴെല്ലാം എന്തെങ്കിലുമൊക്കെ ചോദിച്ചുകൊണ്ടിരിക്കാം. മൃഗയെപറ്റി, വടക്കൻ വീരഗാഥയെപറ്റി, പഴശ്ശിരാജയെപറ്റിയൊക്കെ ചോദിക്കാം. വലിയ അനുഭവമാണത്. അവസരം കിട്ടിയാൽ ഞാനത് പാഴാക്കില്ല" പിഷാരടി പറഞ്ഞു. ![](https://cdn.boolokam.com/articles/2022/04/jyjjy.webp) &nbsp; **