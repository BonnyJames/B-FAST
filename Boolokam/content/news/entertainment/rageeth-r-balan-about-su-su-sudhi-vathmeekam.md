---
author: Beaumaris
categories:
- Entertainment
comment_count: 0
date: 2022-09-21 03:28:51
draft: false
image: ''
like_count: 130047
share_count: 31825
tags:
- Jayasurya
- su su sudhi vathmeekam
title: '"നമുക്ക് ഒരു കുറവുണ്ടെന്ന് വിചാരിക്കുന്നതാണ് ഏറ്റവും വലിയ കുറവ്‌ "'
view_count: 1785238
---

**രാഗീത് ആർ ബാലൻ** ചില സിനിമകൾ നമുക്ക് വല്ലാത്ത ഒരു അനുഭവം ആണ് സമ്മാനിക്കുന്നത്..വല്ലാത്ത ഒരു ആത്മവിശ്വാസം ആണ് നൽകുന്നത്. അത്തരത്തിൽ ഒരു സിനിമ ആണ് സു സു സുധി വാത്മീകം.. എന്നിലെ പ്രേക്ഷകനെ ഒരുപാട് മനസ്സിൽ സ്പർശിച്ചു കടന്നു പോകുകയും...കാലം കഴിയും തോറും ആ സിനിമയോടും അതിലെ കഥാപാത്രങ്ങളോടും ഉള്ള സ്നേഹം അനുദിനം വർധിപ്പിക്കുകയും ചെയ്ത ഒരു ചലച്ചിത്രവിഷ്കാരം. നമ്മൾ ആരാണ് നമ്മൾ എന്താണ് എന്നൊക്കെ സ്വയം വിലയിരുത്താൻ ചിന്തിപ്പിക്കുന്ന സിനിമ..നമുക്ക് ഒരു കുറവുണ്ടെന്ന് വിചാരിക്കുന്നതാണ് ഏറ്റവും വലിയ കുറവെന്നു ഓർമിപ്പിക്കുന്ന സിനിമ.ജയസൂര്യ എന്ന നടന്റെ ഏറ്റവും ഇഷ്ടപെട്ട ഒരു കഥാപാത്രമാണ് ഈ സിനിമയിലെ സുധി.നമ്മൾ ഓരോരുത്തരും സ്വയം കുറവുകൾ ഉണ്ടെന്നു വിശ്വസിക്കുന്നവർ ആണ്. പേര് പറയാൻ പോലും ബുദ്ധിമുട്ടുന്ന സുധി എന്ന കഥാപാത്രം തന്റെ കുറവുകളെ അംഗീകരിക്കുകയും അതിനൊപ്പം സഞ്ചരിക്കാനും തുടങ്ങിയിടത്തു അയാളിൽ മാറ്റങ്ങൾ സംഭവിക്കുന്നു.നമ്മളിൽ നാം തന്നെ കണ്ടെത്തുന്ന കുറവുകൾ നമ്മളെ തളർത്തുമ്പോൾ നിരാശകൾ അവഗണനകളും നേരിടേണ്ടി വരുമ്പോഴും അത് എത്രത്തോളം ഭീകരമായ ഒരു അവസ്ഥ ആണെന്ന് അതി സൂക്ഷ്‌മമായി തന്നെ സുധി എന്ന കഥാപാത്രം തുറന്നു കാണിക്കുന്നുണ്ട്.. സുധി പറയുന്നുണ്ട് നമുക്ക് ആരെയും അനുകരിക്കേണ്ട ആവശ്യം ഇല്ല എന്ന് അവരെയൊക്കെ നമുക്ക് ഒരു inspiration ആയി കാണാം എന്നും..എത്ര ശെരിയാണ് ആ വാക്കുകൾ. "സച്ചിൻ ടെണ്ടുൽക്കറെ പോലെ ആവുക അല്ലെങ്കിൽ ആമിർ ഖാനെ പോലെ ആവുക എന്നതല്ല പ്രധാനം നമ്മൾ ആവുക എന്നതാണു പ്രധാനം.. അത് ആകാൻ നമ്മളെ തടഞ്ഞു നിർത്തുന്ന ഒരുപാട് കാര്യങ്ങൾ ഉണ്ടാകും.. വിക്കു ആയിരുന്നു എന്റെ പ്രശ്നം ആദ്യം കുറേ കാലം ഞാൻ അതിനെ ഒളിപ്പിച്ചു വെക്കാൻ ശ്രമിച്ചിരുന്നു.. അതായിരുന്നു എറ്റവും വലിയ കുഴപ്പം.. പിന്നെ മനസിലായി എന്റെ കുറവിനെ accept ചെയ്തു ജീവിക്കുകയാണ് വേണ്ടത് എന്ന്. കഴിയുച്ചാ അതിനെ നോക്കി ചിരിക്കാൻ പഠിക്കുകയാണ് വേണ്ടത്.. നമുക്ക് ഒരു കുറവുണ്ടെന്ന് വിചാരിക്കുന്നതാണ് ഏറ്റവും വലിയ കുറവ്.. ഇതുപോലുള്ള പേടികളും കുഴപ്പങ്ങളും inferiorityസും ഒക്കെ നിങ്ങൾക്കും ഉണ്ടാകും.. നമ്മൾ അതിനെ ഓരോന്നായി തോല്പ്പിക്കണം.." നമുക്ക് ചുറ്റിനും നമ്മുടെ എല്ലാം ഉള്ളിലും ഉണ്ടെന്നേ ഒരു സുധി... ഈ സിനിമ ഒരു ഓർമപ്പെടുത്തൽ ആണ്..."നമുക്ക് ഒരു കുറവുണ്ടെന്ന് വിചാരിക്കുന്നതാണ് ഏറ്റവും വലിയ കുറവ്‌ "