---
author: Beaumaris
categories:
- Entertainment
comment_count: 0
date: 2022-12-10 15:24:56
draft: false
image: ''
like_count: 65706
share_count: 9063
tags:
- antony varghese
- chanthakkari song
- poovan movie
- Vineeth Sreenivasan
title: പൂവൻ സിനിമയിലെ 'ചന്തക്കാരി' വീഡിയോ സോങ് റിലീസ് ചെയ്തു
view_count: 875282
---

സൂപ്പര്‍ ശരണ്യ എന്ന ചിത്രത്തിൽ ക്യാമ്പസ് വില്ലനായെത്തിയ അജിത് മേനോനെ അവതരിപ്പിച്ച് ശ്രദ്ധ നേടിയ വിനീത് വാസുദേവൻ സംവിധാനം ചെയ്‌ത ചിത്രമാണ് പൂവൻ. യുവനടൻ ആന്റണി വർഗ്ഗീസ് ആണ് ചിത്രത്തിൽ നായകവേഷം ചെയ്തിരിക്കുന്നത്. ചിത്രത്തിലെ ഗാനം ഇപ്പോൾ പുറത്തുവിട്ടിരിക്കുകയാണ് അണിയറപ്രവർത്തകർ. സൂപ്പര്‍ ശരണ്യയിൽ അഭിനയിച്ച വരുൺ ധാരയാണ് ചിത്രത്തിന് വേണ്ടി തിരക്കഥ രചിച്ചത് . ഒരു പൂവൻ കോഴിയെ വർണ്ണിച്ചു കൊണ്ടുള്ള പാട്ടാണ് ഇത്. ചന്തക്കാരി ചന്തക്കാരി എന്ന് തുടങ്ങുന്ന ഗാനം വിനീത് ശ്രീനിവാസനാണ് ആലപിച്ചിരിക്കുന്നത്. സുഹൈല്‍ കോയയുടെ വരികള്‍ക്ക് മിഥുന്‍ മുകുന്ദനാണ്‌ ഈണം പകർന്നിരിക്കുന്നത്. ഗരുഢ ഗമന ഋഷഭ വാഹന, ഒരു മൊട്ടൈയ കഥൈ,‌ തുടങ്ങിയ ചിത്രങ്ങളിലൂടെ പ്രശസ്തനായ സംഗീത സംവിധായകൻ ആണ് മിഥുന്‍ മുകുന്ദന്‍. ഷെബിന്‍ ബക്കര്‍ പ്രൊഡക്ഷന്‍സും സ്റ്റക്ക് കൗവ്‌സ്‌ പ്രൊഡക്ഷൻസും സംയുക്തമായി നിര്‍മ്മിച്ച ചിത്രമാണ് പൂവൻ. https://youtu.be/Ehl-spRy7SY