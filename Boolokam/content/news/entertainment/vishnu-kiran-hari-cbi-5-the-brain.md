---
author: Beaumaris
categories:
- Entertainment
comment_count: 0
date: 2022-05-01 11:01:20
draft: false
image: https://cdn.boolokam.com/articles/2022/05/ggngnt.jpg
like_count: 80113
share_count: 28524
tags:
- CBI 5 THE BRAIN
- Featured
- K MADHU
- mammootty
- SN Swami
- Vishnu Kiran Hari
title: കാലത്തിനൊപ്പം ഓടി എത്താൻ എസ്.എൻ.സ്വാമി എന്ന എഴുത്തുകാരനോ കെ.മധു എന്ന സംവിധായകനോ
  സാധിച്ചിട്ടില്ല
view_count: 1117933
---

**CBI 5 : ഒരു ശരാശരി അനുഭവം.** **Vishnu Kiran Hari** സി ബി ഐ 5മായി ബന്ധപ്പെട്ട് ഓൺലൈൻ വാർത്തകളിൽ വന്ന ചിലത് ഇവയൊക്കെ ആയിരുന്നു : 1) Basket killing എന്ന ഇത് വരെ മലയാളം സിനിമയിൽ കണ്ടിട്ടില്ലാത്ത ഒരു പുതിയ തരം സീരീസ് ഓട് ക്രൈം. ഒരുപാട് അഭ്യൂഹങ്ങൾ ആയിരുന്നു ഇതിന് ചുറ്റും. സിനിമ കാണാൻ ഏറ്റവും താൽപര്യം ജനിപ്പിച്ച ഫാക്റ്ററും ഇത് തന്നെ ആയിരുന്നു. പക്ഷേ ബാസ്‌ക്കറ്റ് കില്ലിംഗ് എന്നാൽ എന്താണെന്നോ അതിന്റെ റെലവൻസ് എന്താണെന്നോ ഒന്നും ഒരിക്കലും സിനിമയിൽ വെളിപ്പെടുത്തുന്നില്ല എന്നത് തീർത്തും നിരാശപ്പെടുത്തി. എന്തിനോ വേണ്ടി തിളച്ച വിജൃംഭിച്ച ഒരു പേര്. That was the biggest let down for me. ???? 2) സിബിഐ 5 ന്റെ ക്ലൈമാക്സ് മമ്മൂട്ടി, സ്വാമി, പ്രൊഡ്യൂസർ അപ്പച്ചൻ, ക്യാമറമാൻ പിന്നെ എനിക്കുമേ അറിയുകയുള്ളൂ.കുടെ ക്ലൈമാക്സ് രംഗങ്ങളിൽ അഭിനയിച്ച ആർട്ടിസ്റ്റുകൾക്കുപോലും പിടികിട്ടിയിട്ടില്ല.- സംവിധായകൻ കെ. മധു പുള്ളി ഇങ്ങനെ പറഞ്ഞിട്ടുണ്ടാകാൻ ഒരു സാധ്യതയും ഇല്ലെന്ന് മനസ്സിലായി. കാരണം ഈ പറഞ്ഞത് സത്യം ആണെങ്കിൽ ക്‌ളൈമാക്‌സ് രംഗത്തിൽ അഭിനയിച്ചവർ അത്രേം low IQ ഉള്ളവർ ആയിരുന്നിരിക്കണം. അല്ലാതെ ഒരു വഴിയും ഇല്ല. ക്‌ളൈമാക്‌സ് രംഗങ്ങൾ അത്രക്ക് നോർമൽ ആണ്. കണ്ട് പഴകിയ രീതി ആണ്. KGF-ൽ ചായ കൊടുക്കാൻ വരുന്ന ആളില്ലേ, അയാളെ പോലെ അപ്പുറത്ത് നിന്ന് ഒരാൾ കണ്ടാലും മനസ്സിലാകുന്ന ഒന്ന്. ![](https://cdn.boolokam.com/articles/2022/05/ggngnt.jpg)3) ഒരു തിരക്കഥാകൃത്ത് എന്ന നിലയിൽ കാലഘട്ടത്തിനൊപ്പം മാറി എഴുതിയ സിനിമയാണ് സിബിഐ 5. അഞ്ചു വർഷം എടുത്താണ് എഴുതിയത് - എസ്.എൻ. സ്വാമി. പുള്ളിക്കാരനോടുള്ള എല്ലാ ബഹുമാനവും ആരാധനയും നിലനിർത്തിക്കൊണ്ട് തന്നെ പറയട്ടെ, പുള്ളി ഇപ്പോഴും അപ്ഡേറ്റഡ് അല്ല. കാലത്തിനൊപ്പം ഓടി എത്താൻ എസ്. എൻ. സ്വാമി എന്ന എഴുത്തുകാരനോ, കെ.മധു എന്ന സംവിധായകനോ സാധിച്ചിട്ടില്ല. ത്രില്ലർ സ്വഭാവമുള്ള ലോകമെമ്പാടുമുള്ള സിനിമകൾ കണ്ടിട്ടുള്ള മലയാളികളുടെ മുന്നിൽ thriller genre-ൽ ഉള്ള ഒരു സിനിമ വെച്ച് നീട്ടുമ്പോൾ crisp making വളരെ അനിവാര്യമായ ഘടകമാണ്. അതൊട്ടും തന്നെ സിനിമയിൽ കൊണ്ട് വരാൻ സാധിച്ചിട്ടില്ല. പഴയ സിബിഐ സിനിമകളിൽ ഉള്ളത് പോലത്തെ സിബിഐ - പോലീസ് റൈവൽറി, അവിഹിതം ഒക്കെ വീണ്ടും റിപ്പീറ്റ് ചെയ്യുന്നത് കല്ല് കടിയായി. [embed]https://youtu.be/78gkbAeqnkg[/embed] എടുത്ത് പറയേണ്ടത് ചില ഷോർട്ട്‌സ് ആണ്. സായ് കുമാർ കൈ കഴുകുന്ന രംഗം, വണ്ടികൾ അങ്ങോട്ടും ഇങ്ങോട്ടും പോകുന്ന രംഗങ്ങൾ, വരുന്നവരും പോകുന്നവരും ഒക്കെ വാതിൽ തുറക്കാൻ ഹാൻഡിലിൽ പിടിച്ച് തിരിക്കുന്ന രംഗങ്ങൾ ഒക്കെ വളരെ കൃത്യമായി ഒപ്പി എടുത്തു.ഇതൊക്കെ ട്രിം ചെയ്തിരിന്നു എങ്കിൽ അര മണിക്കൂർ എങ്കിലും ലാഭിക്കാമായിരുന്നു.നേരറിയാൻ സിബിഐ.ൽ ചില എലിമെൻറ്സ് ത്രില്ലിംഗ് ആയിരുന്നു. വളരെ absurd ആയൊരു ട്വിസ്റ്റ് ആണ് ആ സിനിമയെ പിന്നോട്ട് വലിക്കുന്നത് എങ്കിൽ അഞ്ചാം ഭാഗം അത്രയും പോലും എൻഗേജിങ് ആയി തോന്നിയില്ല. സേതുരാമയ്യരുടെ ഇൻട്രോ 45-ആം മിനിറ്റിലാണ് . വിക്രമിന്റെ ഇൻട്രോ വളരെ പിന്നീടും. അത് രണ്ടും മാത്രമായിരുന്നു തിയേറ്ററിൽ വലിയ തോതിൽ അനക്കം ഉണ്ടാക്കിയ സീനുകൾ (വിക്രമായി ജഗതിയെ പ്ലേസ് ചെയ്‍തത് ഇഷ്ടപ്പെട്ടു. ഫോഴ്‌സ് ചെയ്ത് കൊണ്ട് വന്ന രംഗം ആണെങ്കിൽ പോലും സീരീസിൽ ആൾറെഡി ഉള്ളൊരു കഥാപാത്രം എന്ന നിലയിൽ ഈ സിനിമയുടെ അവിഭാജ്യ ഘടകം പോലെയാണ് പ്ലേസ് ചെയ്തിരിക്കുന്നത്). [embed]https://youtu.be/PKbL-427wms[/embed] പിന്നെ ഒരു ചെറിയ രീതിയിൽ മുകേഷിന്റെ ഇന്ട്രോയും .ഇവയൊഴിച്ചാൽ തുടക്കം തൊട്ട് അവസാനം വരെ flatlineൽ സഞ്ചരിച്ചു സിനിമ. സൗബിനെ ഭീഷ്മപർവത്തിൽ കൂടെ ഒന്ന് ഇഷ്ടപ്പെട്ട് വന്നപ്പോൾ ഇതിൽ വീണ്ടും നേരെ താഴോട്ട്. സായ് കുമാറിന്റെ പ്രകടനം നന്നായിരുന്നു. ട്വിസ്റ്റ് ചിലർക്ക് ദഹിച്ചേക്കാമെങ്കിലും ട്വിസ്റ്റിലേക്ക് കൊണ്ടെത്തിച്ച മേക്കിങ് ഒട്ടും ഉദ്വേഗജനകം ആയി അനുഭവപ്പെട്ടില്ല. അധികം ത്രില്ലർ സിനിമകൾ കണ്ടിട്ടില്ലാത്ത ചിലരെയെങ്കിലും സിനിമ തൃപ്തിപ്പെടുത്തിയേക്കാം.ആറാം ഭാഗത്തിനായുള്ള ഒരു ടെയിൽ ഏൻഡ് സിനിമയിൽ ഉണ്ട്. പക്ഷേ ഇതേ നിലവാരത്തിൽ ആണ് എടുക്കാൻ ഉദ്ദേശം എങ്കിൽ ഒരു ഐകോണിക് കഥാപാത്രം മരിച്ചതിന് ശേഷം കുഴിച്ചിട്ടിട്ട്, വീണ്ടും പുറത്തെടുത്ത് പോസ്റ്റ് മോർട്ടം ചെയ്യുന്നത് പോലെ ആയിപ്പോകും.