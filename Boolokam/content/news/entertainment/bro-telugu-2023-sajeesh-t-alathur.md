---
author: Beaumaris
categories:
- Entertainment
comment_count: 0
date: 2023-08-26 10:56:55
draft: false
image: https://cdn.boolokam.com/articles/2023/08/DQQWWW-1.webp
like_count: 7907
share_count: 4951
tags:
- BRO
- BRO (Telugu-2023)
- BRO MOVIE
- pawan kalyan
title: നമുക്കെല്ലാം വരമായി കിട്ടിയ ജീവിതം എങ്ങനെ ജീവിക്കണം എന്ന സന്ദേശം
view_count: 304404
---

**BRO (Telugu-2023)** **Sajeesh T Alathur** സമുദ്രക്കനി സംവിധാനം ചെയ്ത ഫിക്ഷൻ ഡ്രാമ. പവൻകല്യാൺ, സായ് ധരം തേജ്, പ്രിയ പ്രകാശ് വാര്യർ, രോഹിണി, കേതിക ശർമ്മ, ഗായത്രി,സുബ്ബരാജു, വെണ്ണല കിഷോർ തുടങ്ങിയവർ പ്രധാന വേഷങ്ങളിൽ. സമുദ്രക്കനി, ബ്രഹ്മാനന്ദം, ഉർവശി രൗതേല എന്നിവർ അഥിതി വേഷങ്ങളിൽ. തമിഴിൽ സമുദ്രക്കനി തന്നെ സംവിധാനം ചെയ്ത വിനോദയസിത്തം എന്ന ചിത്രത്തിൻ്റെ ഒരു അഡാപ്റ്റഡ് വേർഷൻ. അച്ഛൻ മരിച്ചതിന് ശേഷം കൊച്ചിലേ തന്നെ മാർക്കണ്ഡേയൻ എന്ന മാർക്ക് ആണ് തൻ്റെ അമ്മയും, അനിയനും, രണ്ടു പെങ്ങൻമാരുമുള്ള കുടുംബം നോക്കുന്നത്.. ഇന്ന് നല്ല വീടും കാറും വല്യ കമ്പനി മാനേജറുമൊക്കെയായി കഴിയുന്നു. പക്ഷെ ഒരു കുഴപ്പമുണ്ട്. ഒന്നിനും സമയമില്ല, ഉറക്കാൻ സമയമില്ല, ഉണ്ണാൻ സമയമില്ല, കുടുംബാംഗങ്ങളോട് സമയം ചിലവഴിക്കാൻ പോലും സമയമില്ല. കാമുകിയോട് പോലും അങ്ങനെയാണ്. എല്ലാവരുടെയും സംരക്ഷകൻ ഞാനാണെന്നും, താൻ പറയുന്നതേ മറ്റുള്ളവർ അനുസരിക്കാവൂ എന്നതാണ് രീതി. ഓഫീസിലും വളരെ പരുഷമായാണ് പെരുമാറുന്നത്. ![](https://cdn.boolokam.com/articles/2023/08/DQQWWW-1.webp)ഒരിക്കൽ ഒരു കാറപകടത്തിൽ മാർക്ക് കൊല്ലപ്പെടുന്നു. കാലം അഥവാ സമയദേവൻ അവനു മുന്നിൽ പ്രത്യക്ഷപ്പെടുന്നു. അവൻ ദേവന് മുന്നിൽ തനിക്ക് വേണ്ടി വാദിക്കുന്നു. വാദപ്രതിവാദത്തിനൊടുവിൽ 90 ദിവസം സമയം വീണ്ടും ഭൂമിയിൽ അവസരം നൽകുന്നു.താനില്ലാതെ തൻ്റെ കുടുംബം ?മാർക്കിന് തൻ്റെ കുടുംബത്തെ സെറ്റിൽ ചെയ്യാൻ ആവുമോ ആ സമയത്തിനുള്ളിൽ? തെലുങ്ക് ചിത്രമായതിനാൽ ആട്ടവും ,പാട്ടും, സംഘട്ടനവുമെല്ലാം കുത്തിക്കേറ്റിയിട്ടുണ്ടെങ്കിൽ കൂടിയും ചിത്രം വലിയൊരു സന്ദേശമാണ് നൽകുന്നത്. നമുക്കെല്ലാം വരമായി കിട്ടിയ ജീവിതം എങ്ങനെ ജീവിക്കണം എന്ന സന്ദേശം. നമ്മുടെ കർമ്മനിയോഗം ബുദ്ധിപരമായും വിവേക പരമായും പ്രവർത്തിക്കുക. ജോലി, കുടുംബം, നമ്മുടെ സന്തോഷം, ബാദ്ധ്യതകൾ, സഹജീവി സ്നേഹം, സാമൂഹ്യ ബാദ്ധ്യതകൾ എന്നിവയെല്ലാം നിറവേറ്റുക. അഹങ്കാരം, പക, ചതി, അസൂയ മുതലായവ ഉപേക്ഷിക്കുക.. https://youtu.be/ArOm-GWR6Zk സമയദേവനോട് മാർക്ക് അവസാനം ചോദിക്കുന്നുണ്ട് നമ്മളെവിടേയ്ക്കാണ് പോകുന്നതെന്ന്? സ്വർഗത്തിലേക്കോ നരകത്തിലേക്കോ?അദ്ദേഹം പറയും സ്വർഗത്തിലേക്ക്.അപ്പോൾ മാർക്ക് ചോദിക്കും അപ്പോൾ നരകം? "അവിടെ നിന്നല്ലേടാ നീ വന്നത് " Nice Movie ❤