---
author: Beaumaris
categories:
- Entertainment
comment_count: 0
date: 2022-10-17 12:05:34
draft: false
image: ''
like_count: 84928
share_count: 48241
tags:
- Featured
- mohanlal
- monster movie
- nivin pauly
- padavettu movie
- Vysakh
title: '''മോൺസ്റ്ററി''ന് ജിസിസി രാജ്യങ്ങളിൽ വിലക്ക്, റദ്ദാക്കിയ ഷോയ്ക്കു പകരം ''പടവെട്ട്
  '''
view_count: 2111342
---

പുലിമുരുഗന് ശേഷം വൈശാഖ് -മോഹൻലാൽ ടീം ഒന്നിക്കുന്ന മോൺസ്റ്റർ എന്ന ചിത്രം ദീപാവലിക്ക് റിലീസ് ചെയ്യാനിരിക്കെ ജിസിസി രാജ്യങ്ങളില്‍ വിലക്ക് ഏർപ്പെടുത്തി എന്ന് റിപ്പോർട്ടുകൾ. ചിത്രത്തിലെ എല്‍ജിബിടിക്യു കണ്ടന്റിന്റെ പേരിലാണ് വിലക്കെന്നാണ് സൂചന. മോണ്‍സ്റ്ററിന്റെ റദ്ദാക്കിയ ഷോകള്‍ക്ക് പകരം നിവിൻ പോളിയുടെ പടവെട്ട് പ്രദര്‍ശിപ്പിക്കുമെന്നാണ് റിപ്പോര്‍ട്ട്.മലയാളത്തിലെ ആദ്യ 100 കോടി കളക്ഷന്‍ നേടിയ ‘പുലിമുരുകന്‍’ ചിത്രത്തിന്റെ ടീം വീണ്ടും ഒന്നിക്കുന്നതിനാല്‍ പ്രേക്ഷകര്‍ക്ക് പ്രതീക്ഷകള്‍ ഏറെയാണ്.ഉദയകൃഷ്ണ തിരക്കഥയൊരുക്കുന്ന ചിത്രത്തിന്റെ നിര്‍മ്മാണം ആശിര്‍വാദ് സിനിമാസിന്റെ ബാനറില്‍ ആന്റണി പെരുമ്പാവൂര്‍ ആണ്. സിദ്ദിഖ്, ലക്ഷ്മി മഞ്ചു, ഹണി റോസ്, സുദേവ് നായര്‍, ഗണേഷ് കുമാര്‍, ലെന എന്നിവര്‍ മറ്റു പ്രധാന കഥാപാത്രങ്ങളെ അവതരിപ്പിക്കുന്നു.