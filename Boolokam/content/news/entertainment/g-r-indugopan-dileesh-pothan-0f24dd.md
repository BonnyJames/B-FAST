---
title: "ജി.ആർ ഇന്ദുഗോപനും , ദിലീഷ് പോത്തനും തമ്മിലുള്ള സാമ്യമെന്താണ്?"
date: 2022-10-25T04:47:00
draft: false
categories: ["Entertainment"]
tags: ['cinema', 'dileesh pothan', 'gr indugopan', 'malayalam movies']
author: "Beaumaris"
---

<strong>ജി.ആർ ഇന്ദുഗോപനും , ദിലീഷ് പോത്തനും തമ്മിലുള്ള സാമ്യമെന്താണ് ?</strong>

<strong>Praseed Sankaradas</strong>

മഹേഷിന്റെ പ്രതികാരത്തിൽ , മഹേഷായി സുജിത് ശങ്കറും ജിംസൺ ആയി ഫഹദ് ഫാസിലും ആയിരുന്നെങ്കിൽ - വേറെ ഒരു ഫ്രയിമിലും തരി പോലും വ്യത്യാസമില്ലാതെ - നമ്മൾ കണ്ട സിനിമക്ക് എന്തെങ്കിലും വ്യത്യാസം തോന്നുമായിരുന്നോ? അല്ലെങ്കിൽ തൊണ്ടി മുതലും ദൃക്‌സാക്ഷിയും നമ്മൾ കണ്ടത് കള്ളൻ പ്രസാദ് സൗബിൻ ഷാഹിർ ആയിട്ടും മറ്റേ പ്രസാദ് ഫഫ ആയിട്ടും ആണെങ്കിലോ?

അന്ത്യാളൻ കുന്നിനു താഴെ അരയാലിലെ കുരുവികളെവിടെ നറുമാസക്കാറ്റിൽ കയ്യിൽ കുളിരെവിടെ കുളിരെവിടെ ഞാനവിടെ കൊയ്യാൻ പോയി കതിർകറ്റ മെതിക്കാൻ പോയി നടുവൊന്നു നിവർത്തണനേരം കാണാതായല്ലോ എന്ന് പോലീസ് സ്റ്റേഷന് മുന്നിലെ അമ്പലത്തിലെ പാട്ട് പശ്ചാത്തലത്തിൽ മെല്ലെ കേൾപ്പിക്കുന്നത് ഇപ്പോഴും ഓർമ്മയുണ്ടോ?

ചില കഥകൾ പറയുന്നത് എന്തിനാണ്? അടി കൊണ്ടവൻ അടിച്ചവനെ തിരിച്ചടിച്ചാൽ നമുക്കെന്ത് വേണം? അതിലെന്ത് കഥ ? എന്ത് സിനിമ?
ഉറക്കെ രാഷ്ട്രീയം പറയാത്ത കഥകളിൽ കഥാപാത്രങ്ങളെ അവതരിപ്പിക്കുന്ന നടന്മാരുടെ ഇമേജ്, ശരീര ഭാഷ , സംഗീതം , ചില ഫ്രയിമുകളിൽ വന്നു പോവുന്ന കഥാപാത്രങ്ങൾ ഇവയിലൂടെ ഒക്കെയല്ലേ രാഷ്ട്രീയം പ്രേക്ഷകർക്ക് വ്യക്തമാക്കി കൊടുക്കുന്നത് ? അമ്മിണി പിള്ള വെട്ടുകേസ് , കരിമ്പുലി , വിലായത്ത് ബുദ്ധ എന്നീ ഇന്ദുഗോപൻ കഥകൾ വെറുതെ പറഞ്ഞു പോവുന്ന കഥകളാണോ?

വിലായത്ത് ബുദ്ധയിലെ ഡബിൾ മോഹനൻ , പൃത്ഥിരാജ് ആണത്രേ . എനിക്കുറപ്പാണ്. പട്ടാളത്തെ കൊണ്ട് കാവല് നിർത്തിയാലും ഈ മരം ഇവിടന്നു കൊണ്ട് പോവാൻ മോഹനന് ഒരു രാത്രി മതി സാറേ എന്ന് പറയുന്നതും മലമുകളിലേക്ക് സ്വയം വെട്ടിയുണ്ടാക്കിയ ഒറ്റയടിപ്പാതയിലൂടെ മോഹനൻ ജീപ്പ് പറപ്പിക്കുന്നതും ഒക്കെ നോക്കി ഭാസ്കരൻ മാഷ് അന്തിച്ചു നിൽക്കും. പൃത്ഥി അതൊക്കെ കലക്കി കടുക് വറക്കും. തിയേറ്റർ കയ്യടി കൊണ്ട് വിറക്കും . തിരക്കഥ എഴുതുന്നത് ഇന്ദുഗോപൻ തന്നെയാണെന്നൊരു പ്രതീക്ഷയും ബാക്കിയുണ്ട്.
(ഒരു തെക്കൻ തല്ലു കണ്ടിട്ടുണ്ടായ റാൻഡം ചിന്തകൾ)
**ജി.ആർ ഇന്ദുഗോപനും , ദിലീഷ് പോത്തനും തമ്മിലുള്ള സാമ്യമെന്താണ് ?** **Praseed Sankaradas** മഹേഷിന്റെ പ്രതികാരത്തിൽ , മഹേഷായി സുജിത് ശങ്കറും ജിംസൺ ആയി ഫഹദ് ഫാസിലും ആയിരുന്നെങ്കിൽ - വേറെ ഒരു ഫ്രയിമിലും തരി പോലും വ്യത്യാസമില്ലാതെ - നമ്മൾ കണ്ട സിനിമക്ക് എന്തെങ്കിലും വ്യത്യാസം തോന്നുമായിരുന്നോ? അല്ലെങ്കിൽ തൊണ്ടി മുതലും ദൃക്‌സാക്ഷിയും നമ്മൾ കണ്ടത് കള്ളൻ പ്രസാദ് സൗബിൻ ഷാഹിർ ആയിട്ടും മറ്റേ പ്രസാദ് ഫഫ ആയിട്ടും ആണെങ്കിലോ? അന്ത്യാളൻ കുന്നിനു താഴെ അരയാലിലെ കുരുവികളെവിടെ നറുമാസക്കാറ്റിൽ കയ്യിൽ കുളിരെവിടെ കുളിരെവിടെ ഞാനവിടെ കൊയ്യാൻ പോയി കതിർകറ്റ മെതിക്കാൻ പോയി നടുവൊന്നു നിവർത്തണനേരം കാണാതായല്ലോ എന്ന് പോലീസ് സ്റ്റേഷന് മുന്നിലെ അമ്പലത്തിലെ പാട്ട് പശ്ചാത്തലത്തിൽ മെല്ലെ കേൾപ്പിക്കുന്നത് ഇപ്പോഴും ഓർമ്മയുണ്ടോ? ചില കഥകൾ പറയുന്നത് എന്തിനാണ്? അടി കൊണ്ടവൻ അടിച്ചവനെ തിരിച്ചടിച്ചാൽ നമുക്കെന്ത് വേണം? അതിലെന്ത് കഥ ? എന്ത് സിനിമ? ഉറക്കെ രാഷ്ട്രീയം പറയാത്ത കഥകളിൽ കഥാപാത്രങ്ങളെ അവതരിപ്പിക്കുന്ന നടന്മാരുടെ ഇമേജ്, ശരീര ഭാഷ , സംഗീതം , ചില ഫ്രയിമുകളിൽ വന്നു പോവുന്ന കഥാപാത്രങ്ങൾ ഇവയിലൂടെ ഒക്കെയല്ലേ രാഷ്ട്രീയം പ്രേക്ഷകർക്ക് വ്യക്തമാക്കി കൊടുക്കുന്നത് ? അമ്മിണി പിള്ള വെട്ടുകേസ് , കരിമ്പുലി , വിലായത്ത് ബുദ്ധ എന്നീ ഇന്ദുഗോപൻ കഥകൾ വെറുതെ പറഞ്ഞു പോവുന്ന കഥകളാണോ? വിലായത്ത് ബുദ്ധയിലെ ഡബിൾ മോഹനൻ , പൃത്ഥിരാജ് ആണത്രേ . എനിക്കുറപ്പാണ്. പട്ടാളത്തെ കൊണ്ട് കാവല് നിർത്തിയാലും ഈ മരം ഇവിടന്നു കൊണ്ട് പോവാൻ മോഹനന് ഒരു രാത്രി മതി സാറേ എന്ന് പറയുന്നതും മലമുകളിലേക്ക് സ്വയം വെട്ടിയുണ്ടാക്കിയ ഒറ്റയടിപ്പാതയിലൂടെ മോഹനൻ ജീപ്പ് പറപ്പിക്കുന്നതും ഒക്കെ നോക്കി ഭാസ്കരൻ മാഷ് അന്തിച്ചു നിൽക്കും. പൃത്ഥി അതൊക്കെ കലക്കി കടുക് വറക്കും. തിയേറ്റർ കയ്യടി കൊണ്ട് വിറക്കും . തിരക്കഥ എഴുതുന്നത് ഇന്ദുഗോപൻ തന്നെയാണെന്നൊരു പ്രതീക്ഷയും ബാക്കിയുണ്ട്. (ഒരു തെക്കൻ തല്ലു കണ്ടിട്ടുണ്ടായ റാൻഡം ചിന്തകൾ)
