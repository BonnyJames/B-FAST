---
author: safwan
categories:
- Entertainment
comment_count: 0
date: 2022-05-24 17:08:26
draft: false
image: https://cdn.boolokam.com/articles/2022/05/images-70.jpeg
like_count: 47549
share_count: 8527
tags:
- Bhavana
- Featured
title: ഇനി ഞാൻ അങ്ങനത്തെ സിനിമകൾ മാത്രമേ ചെയ്യൂ. തുറന്നുപറഞ്ഞ് ഭാവന.
view_count: 818530
---

മലയാളികളുടെ പ്രിയപ്പെട്ട നടിയാണ് ഭാവന. ഒട്ടനവധി നിരവധി മികച്ച കഥാപാത്രങ്ങളിലൂടെ മലയാളികളുടെ മനസ്സ് കീഴടക്കാൻ താരത്തിന് സാധിച്ചിട്ടുണ്ട്. വിവാഹത്തിന് ശേഷം സിനിമയിൽ നിന്നും കുറച്ചു നാളുകളായി വിട്ടുനിൽക്കുകയാണ് താരം. ഇപ്പോഴിതാ വീണ്ടും സിനിമയിൽ സജീവമാകാൻ ഒരുങ്ങുകയാണ് ഭാവന.

അതിനു മുൻപായി ഇനി സിനിമ ചെയ്യുമ്പോൾ വളരെ സെലക്ടീവായി മാത്രമേ സിനിമകൾ തിരഞ്ഞെടുക്കുകയുള്ളൂ എന്ന് തുറന്നു പറഞ്ഞിരിക്കുകയാണ് താരം. അധികം സിനിമകൾ വാരിവലിച്ച് ചെയ്യില്ല എന്നും താരം പറഞ്ഞു. ടൈംസ് ഇൻറർനെറ്റിന് നൽകിയ അഭിമുഖത്തിലാണ് നടി ഇക്കാര്യം എല്ലാം തുറന്നു പറഞ്ഞത്.

  
  
"ഇനി ഇക്കാര്യത്തില്‍ ഒരു മാറ്റവുമില്ല, ജീവിതത്തിന്റെ മറ്റൊരു ഘട്ടത്തിലേക്ക് താന്‍ കടന്നു കഴിഞ്ഞു. വിവാഹം കഴിഞ്ഞു. സെറ്റില്‍ഡ് ആയി. തനിക്ക് വേറെയും ഉത്തരവാദിത്വങ്ങള്‍ പലതുമുണ്ട്. മുമ്പത്തെ പോലെ എല്ലാത്തിനും യെസ് പറയേണ്ട ആവശ്യം തനിക്കില്ല. വളരെ നേരത്തെ സിനിമയില്‍ എത്തിയതാണ് താന്‍.

![](https://cdn.boolokam.com/articles/2022/05/images-70.jpeg)

  
  
  
  
പതിനഞ്ചാമത്തെ വയസ്സിലാണ് ആദ്യത്തെ സിനിമയില്‍ അഭിനയിച്ചത്. ഇനി പതുക്കെ മുന്നോട്ട് പോയാല്‍ മതി. ഒരു നടി എന്ന നിലയില്‍ വെല്ലുവിളി ഉയര്‍ത്തുന്ന കഥാപാത്രങ്ങള്‍ മാത്രമേ ഇനി ചെയ്യുകയുള്ളൂ. അതിന് വേണ്ടി കാത്തിരിയ്ക്കും, സ്വയം വെല്ലുവിളി തോന്നുന്ന ഒരു കഥാപാത്രം വന്നാല്‍ മാത്രം ചെയ്യും."-ഭാവന പറഞ്ഞു.