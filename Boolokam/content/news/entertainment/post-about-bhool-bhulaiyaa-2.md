---
author: Beaumaris
categories:
- Entertainment
comment_count: 0
date: 2022-05-24 12:19:47
draft: false
image: ''
like_count: 101482
share_count: 8460
tags:
- Bhool Bhulaiyaa 2
- bollywood
- Featured
- manichithrathazhu
title: തെന്നിന്ത്യൻ വിജയങ്ങളിൽ പകച്ചുപോയ ബോളീവുഡിന് ഒടുവിൽ ആശ്വാസവിജയം
view_count: 1502078
---

ഇന്ത്യൻ ചലച്ചിത്ര വ്യവസായം എന്നത് ബോളിവുഡ് എന്നാണു പൊതുവെ റിയപ്പെട്ടിരുന്നത്. എന്നാൽ അടുത്ത കാലങ്ങളിലായി ബോളീവുഡിന് മോശം കാലമാണ്. തെന്നിന്ത്യൻ സിനിമകളുടെ വിജയതേരോട്ടത്തിൽ ചൂളിപ്പോകുന്ന അവസ്ഥയാണ് പലപ്പോഴും ബോളീവുഡിനും താരങ്ങൾക്കും. ബാഹുബലിയോട് കൂടിയാണ് ബോളീവുഡിന്റെ ശനിദശ തുടങ്ങുന്നത്. ഇപ്പോൾ അതിലെ സംവിധായകരും താരങ്ങളും പരസ്പരം പഴിപറയുകയാണ്. ബാഹുബലിയും കെജിഎഫും പുഷ്പയും ആർ ആർ ആറും ഹിന്ദിമേഖലയിൽ നേടിയ വിജയം സമാനതകൾ ഇല്ലാത്തതാണ്. എന്നാൽ മികച്ചൊരു വിജയം ബോളീവുഡിന് കോവിഡിന് ശേഷം അന്യമായിരുന്നു. ഇപ്പോഴിതാ ബോളിവുഡിന് അല്പം ജീവശ്വാസമാകുന്ന ഒരു വിജയം ഉണ്ടാകുകയാണ്. &nbsp; ഭൂല്‍ ഭുലയ്യ 2 ആണ് ഈ ചിത്രം. കാര്‍ത്തിക് ആര്യന്‍, തബു, കിയാര അദ്വാനി എന്നിവരാണ് പ്രധാന കഥാപാത്രങ്ങളെ അവതരിപ്പിച്ചത്. പ്രിയദര്‍ശൻ സംവിധാനം ചെയ്ത് 2007ല്‍ പുറത്തെത്തിയ ഭൂല്‍ ഭുലയ്യയുടെ സ്റ്റാന്‍ഡ് എലോണ്‍ സീക്വല്‍ ആണ് ഭൂല്‍ ഭുലയ്യ 2 .. മണിച്ചിത്രത്താഴിന്‍റെ ഒഫിഷ്യല്‍ റീമേക്ക് ആയിരുന്നു ഈ ചിത്രം. അനീസ് ബസ്‍മിയാണ് രണ്ടാംഭാഗം സംവിധാനം ചെയ്‍തിരിക്കുന്നത് . മെയ് 20ന് ആണ് ചിത്രം റിലീസ് ചെയ്തത്. റിലീസ് ദിനത്തില്‍ ചിത്രം നേടിയത് 14.11 കോടിയാണ് . രണ്ടാംദിനം 18.34 കോടിയും മൂന്നാംദിനം 23.51 കോടിയും നാലാംദിനം 10.75 കോടിയുമാണ് ചിത്രത്തിന്‍റെ നേട്ടം. ആദ്യ നാല് ദിനങ്ങളില്‍ നിന്ന് 66.71 കോടി രൂപ. ഇന്ത്യയിലെ മാത്രം കളക്ഷനാണ് ഇത്. &nbsp; [embed]https://youtu.be/P2KRKxAb2ek[/embed]