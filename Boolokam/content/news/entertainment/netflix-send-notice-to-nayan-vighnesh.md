---
author: Beaumaris
categories:
- Entertainment
comment_count: 0
date: 2022-07-20 13:09:14
draft: false
image: ''
like_count: 118158
share_count: 20336
tags:
- Featured
- Nayanthara
- nayanthara vignesh shivan marriage
- Netflix
- VIGHNESH SHIVAN
title: നെറ്റ്ഫ്ലിക്സിന്റെ ചിലവിൽ വിവാഹംകഴിച്ച നയൻതാരയും വിഘ്നേഷ് ശിവനും പണം മടക്കിത്തരണമെന്നു
  നോട്ടീസ്
view_count: 1489203
---

തെന്നിന്ത്യൻ സൂപ്പർ താരം നയൻതാരയും സംവിധായകൻ വിഘ്നേഷ് ശിവനും തമ്മിലുള്ള വിവാഹം സിനിമാലോകം ആഘോഷിച്ചിരുന്നു. മഹാബലിപുരത്തെ റിസോർട്ടിൽ വച്ചായിരുന്നു വിവാഹച്ചടങ്ങുകൾ നടന്നത്. കുടുംബാംഗങ്ങളും സിനിമാലോകത്തെ പ്രശസ്തരും വിവാഹത്തിൽ പങ്കുകൊണ്ടു. വിവാഹച്ചടങ്ങുകളുടെ സംപ്രേക്ഷണാവകാശം നെറ്റ്ഫ്ലിക്സിനാണ് നൽകിയിരുന്നത്. 25 കോടിയുടെ പകർപ്പവകാശം ആണ് ദമ്പതികൾ സ്വന്തമാക്കിയത്. എന്നാൽ വിവാഹം കഴിഞ്ഞു ഒരുമാസമായിട്ടും നെറ്റ്ഫ്ലിക്സ് വീഡിയോ സംപ്രേക്ഷണം ചെയ്യാത്തതിൽ വിയോജിപ്പ് പ്രകടിപ്പിച്ചുകൊണ്ട് വിഘ്‌നേഷ് ശിവൻ ചില ഫോട്ടോകൾ സാമൂഹ്യമാധ്യമത്തിൽ പോസ്റ്റ് ചെയ്തിരുന്നു. വിവാഹം കഴിഞ്ഞു ഒരുമാസമായിട്ടും ചിത്രങ്ങളോ വീഡിയോയോ പുറത്തുവരാത്തതിൽ നയൻതാരയുടെ ഫാൻസ്‌ അതൃപ്തി പ്രകടിപ്പിക്കുമെന്ന കാരണത്തിലാണ് വിഘ്‌നേഷ് ശിവൻ അങ്ങനെ ചെയ്തത്. ആ സംഭവം നെറ്റ്ഫ്ലിക്സിനെ ചൊടിപ്പിച്ചിരുന്നു. അതിഥികളെ കുറിച്ചുള്ള വിവരങ്ങൾ ഫോട്ടോകളിലൂടെ പൊതുജനം അറിഞ്ഞതിനാൽ ഇനി വീഡിയോ കാണാൻ താത്പര്യം പ്രകടിപ്പിക്കില്ല എന്നാണു നെറ്റ്ഫ്ലിക്സ് പറയുന്നത്. അപ്പോൾ മുതൽ തുടങ്ങിയ വിവാദമാണ് ഇപ്പോൾ പണം ആവശ്യപ്പെടുന്നതിൽ വരെ കൊണ്ടെത്തിച്ചത്. മഹാബലിപുരത്തെ ഫൈവ് സ്റ്റാർ ഹോട്ടലിലാണ് നയൻതാര അതിഥികൾക്കുള്ള മുറികൾ ബുക്ക് ചെയ്തത്. വിവാഹ വേദിയിൽ പടുകൂറ്റൻ ഗ്ലാസ് കൊട്ടാരം കെട്ടിയിരുന്നു. ഒരു ഊണിന് 3,500 രൂപ വില വരുന്ന ഭക്ഷണവും വിവാഹത്തിനോടനുബന്ധിച്ച് ഒരുക്കിയിക്കുന്നു. മുംബൈയിൽ നിന്ന് പ്രത്യേകം ഇറക്കിയ അംഗരക്ഷകർ, ടോപ്പ് റേറ്റഡ് മേക്കപ്പ് ആർട്ടിസ്റ്റുകൾ എന്നിങ്ങനെ എല്ലാ ചെലവുകളും നെറ്റ്ഫ്‌ളിക്‌സ് തന്നെയാണ് വഹിച്ചത്.നെറ്റ്ഫ്‌ളിക്‌സ് വഹിച്ച വിവാഹ ചെലവുകൾ ദമ്പതികൾ തിരികെ നൽകുമോ എന്ന കാര്യത്തിൽ ഇതുവരെ സ്ഥിരീകരണമില്ല. എന്നാൽ ഇപ്പോൾ നെറ്റ്ഫ്ലിക്സ് നയൻതാരയ്ക്കും വിഘ്നേഷ് ശിവനും എതിരെ തുക ആവശ്യപ്പെട്ടുകൊണ്ടു നോട്ടീസ് അയച്ചിരിക്കുകയാണ്.