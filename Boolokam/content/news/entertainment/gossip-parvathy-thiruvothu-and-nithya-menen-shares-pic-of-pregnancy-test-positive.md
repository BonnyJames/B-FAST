---
author: Beaumaris
categories:
- Entertainment
comment_count: 0
date: 2022-10-28 13:28:51
draft: false
image: ''
like_count: 67128
share_count: 9193
tags:
- parvathi thiruvothu
title: നടിമാർ പങ്കുവച്ച പ്രെഗ്നൻസി ടെസ്റ്റ് റിസൾട്ടും സമൂഹത്തിന്റെ ആകുലതകളും
view_count: 1145587
---

**നടിമാർ പങ്കുവച്ച പ്രെഗ്നൻസി ടെസ്റ്റ് റിസൾട്ടും സമൂഹത്തിന്റെ ആകുലതകളും** പാര്‍വതി തിരുവോത്ത്, നിത്യമേനോന്‍, അര്‍ച്ചന പദ്മിനി, ഗായിക സയനോര എന്നിവർ പങ്കുവച്ച പ്രെഗ്നൻസി ടെസ്റ്റ് റിസൾട്ട് വൻ ചർച്ചകൾക്ക് ഇടനൽകിയിരിക്കുകയാണല്ലോ. ഇതൊരു സിനിമാ പ്രമോഷൻ എന്ന് പെട്ടന്ന് ചിന്തിക്കാത്തവർക്കു മനസ്സിൽ എന്താകും തോന്നിയിട്ടുണ്ടാകുക ? അതും അവരെല്ലാം അവിവാഹിതകളായ നായികമാർ ആണെന്നതുകൂടി ചിന്തിക്കുമ്പോൾ ? ശരിക്കും ഇവിടെ അതാണല്ലോ പ്രശ്നം അല്ലെ ? ഇവിടെ വിവാഹം കഴിഞ്ഞിട്ട് പ്രസവിക്കുന്ന താരങ്ങളുടെ വിവാഹത്തീയതിയും അവർ ഗര്ഭിണിയെന്നു അറിയിക്കുന്ന ദിവസവും കണക്കുകൂട്ടി പോലും ടെന്ഷനടിക്കുന്ന ഒരു സമൂഹമാണ് നമ്മുടേതെന്നു ആലിയ ഭട്ട്, നയൻ‌താര വിഷയങ്ങളിൽ കണ്ടതാണ്. അങ്ങനെയിരിക്കുമ്പോൾ ആണ് ഇവിടെ അവിവാഹിതകളായ നടിമാരുടെ പ്രെഗ്നൻസി ടെസ്റ്റ് റിസൾട്ട് പോസിറ്റിവ് എന്ന് കാണിക്കുന്ന പോസ്റ്റുകൾ . പിന്നെങ്ങനെ ആകുലപ്പെടാതിരിക്കും നമ്മുടെ സമൂഹം ? എന്നാൽ ഈ പോസ്റ്റുകൾക്കു താഴെ വന്നു ഇവർ ഗർഭിണിയായെന്ന തരത്തിൽ പലരും ആശംസകളറിയിക്കുകയും ചെയ്‌തിരുന്നു. ഔദ്യോഗിക സ്ഥിരീകരണം ഉണ്ടാകാത്ത ഒരു ചിത്രത്തിന്റെ പ്രമോഷൻ ആണ് ഇതെന്ന് പലർക്കും ഇതിനിടെ മനസ്സിലായിട്ടുണ്ട്. 'ദ വണ്ടര്‍ ബിഗിന്‍സ്' എന്ന തലക്കെട്ടും മൂവരും ചിത്രത്തിന് നല്‍കുന്നു. ചിത്രത്തിന് താഴെ അഭിനന്ദനങ്ങളുമായി നിരവധി പേരാണ് കമന്‍റു ചെയ്തത്. എന്നാൽ അഞ്ജലി മേനോൻ സംവിധാനം ചെയ്യുന്ന പുതിയ ചിത്രത്തിന്‍റെ പ്രമോഷന്‍റെ ഭാഗമായുള്ളതാണ് പുറത്തുവന്ന ചിത്രങ്ങളെല്ലാം. 'വണ്ടര്‍ വുമണ്‍' എന്ന് പേരിട്ട ചിത്രത്തില്‍ നദിയ മൊയ്ദു, പാർവതി തിരുവോത്ത്, നിത്യ മേനോൻ, പദ്മ പ്രിയ, അർച്ചന പദ്മിനി എന്നിവർ ഗർഭിണികളായി വേഷമിടുകയാണ് എന്നാണ് സൂചന. ഗായിക സായനോര ആദ്യമായി അഭിനയിക്കുന്ന ചിത്രം കൂടിയാകും ഇത്. [**‘പ്രഗ്നന്‍സി ടെസ്റ്റ് പൊസിറ്റീവ്’, ചിത്രങ്ങൾ പങ്കുവച്ചു പാർവതി തിരുവോത്തും നിത്യാമേനോനും**](https://boolokam.com/parvathy-thiruvothu-and-nithya-menen-shares-pic-of-pregnancy-test-positive/)