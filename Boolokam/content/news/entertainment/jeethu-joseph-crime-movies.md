---
author: Beaumaris
categories:
- Entertainment
comment_count: 0
date: 2022-12-05 13:14:09
draft: false
image: https://cdn.boolokam.com/articles/2022/12/ege3-1024x768.webp
like_count: 82394
share_count: 36803
tags:
- adrushyam movie
- drishyam movie
- Jeethu Joseph
- kooman
title: '"ജീത്തു ജോസഫ് കേരളത്തിൽ ഒരുപാട് ക്രിമിനലുകളെ സൃഷ്ടിക്കും എന്നാണ് തോന്നുന്നത്"'
view_count: 1595353
---

എത്രയോ സംവിധായകർ കൊടുംക്രൂര ക്രൈം ത്രില്ലറുകളും മറ്റും ഇറക്കിയിട്ടുണ്ട് മലയാളത്തിൽ. എന്നിട്ടും അവരുടെ സിനിമാ പേര് ചേർത്ത് സമൂഹത്തിൽ നടക്കുന്ന കുറ്റകൃത്യങ്ങളെ ഇതുവരെ ആരും വിശേഷിപ്പിച്ചിട്ടില്ല. എന്നാൽ ആ ഭാഗ്യം കൈവന്നത് ജീത്തു ജോസഫിനാണ്. അദ്ദേഹത്തിന്റെ ദൃശ്യം ഒരർത്ഥത്തിൽ മലയാള സിനിമയിലെ ത്രില്ലർ വിഭാഗത്തെ രണ്ടു കാലങ്ങളായി വേർതിരിക്കുന്നതിൽ വിജയിച്ച സിനിമയാണ്. ദൃശ്യത്തിന് മുൻപും ശേഷവും എന്ന് പറയാൻ മാത്രം ആ പ്രമേയം ആഗോള പ്രശസ്തി തന്നെ നേടി. ദൃശ്യം മോഡൽ കൊലകൾ സമൂഹത്തിൽ വ്യാപകമായി. ജനവും നിയമവും 'ദൃശ്യം മോഡൽ കൊല' എന്ന് വിശേഷിപ്പിച്ചുതുടങ്ങി. കൊലയും കുറ്റകൃത്യങ്ങളും എന്നും സമൂഹത്തിലുണ്ട് എന്നാൽ തന്നെ നിയമവ്യവസ്ഥയെ കബളിപ്പിക്കാൻ പഠിപ്പിച്ച ചിത്രമാണ് ദൃശ്യം. Zahir Rahmania പങ്കുവച്ച കുറിപ്പാണു ചുവടെ, വായിക്കാം **![](https://cdn.boolokam.com/articles/2022/12/ege3-1024x768.webp)Zahir Rahmania** കൂമൻ എന്ന സിനിമ കണ്ടു.. ജീത്തു ജോസഫിന്റെ മറ്റ് സിനിമകളെ പോലെത്തന്നെ ക്രൈം മസ്തി. ഈയിടെയായി ഇറങ്ങുന്ന മലയാള സിനിമകളിൽ ക്രൈം ഒരുപാട് അങ്ങ് കൂടുന്നു എന്നു എനിക്ക് മാത്രമാണോ തോന്നുന്നത്? കൊലപാതകം അല്ലാതെ വേറേ വിഷയം സിനിമക്ക് കിട്ടാത്തത് പോലെ.. ജീത്തു ജോസഫ് കേരളത്തിൽ ഒരുപാട് ക്രിമിനലുകളെ സൃഷ്ടിക്കും എന്നാണ് തോന്നുന്നത്. ![](https://cdn.boolokam.com/articles/2022/12/wwffff.jpeg)കക്കാൻ പ്രചോദനം, ക്രൈമുകളെ മഹത്വവൽക്കരിയ്ക്കുന്ന സിനിമകൾ, കേരള ജനത ഇതൊക്കെ കണ്ട് ക്രിമിനലുകള് ആയി മാറാതിരുന്നാൽ മതിയായിരുന്നു. പൊലീസിനെ പറ്റിക്കാൻ പഠിപ്പിച്ച ദൃശ്യം എത്രത്തോളം ക്രൈമുകള്ക്ക് പ്രചോദനം ആയി എന്നു നമ്മൾ കണ്ടതാണ്. ![](https://cdn.boolokam.com/articles/2022/12/r2rtt-1024x569.jpg)ഇനി ഇപ്പോ കൂമൻ പോലുള്ള പടങ്ങൾ കള്ളവും കളവും ചെയ്യാൻ പ്രേരണയും പ്രോൽസാഹനവും നല്കും.. ഈ ജീത്തു ജോസഫ് എന്ന സംവിധായകനെയാണ് ആദ്യം പിടിച്ചു അകത്തിടണ്ടത്.. പക്ഷേ അതിനിവിടെ നിയമമില്ലല്ലോ.. ![](https://cdn.boolokam.com/articles/2022/12/eeeerrr-1024x538.jpg)മൂന്നു കോടിയിൽ അധികം ആൾക്കാർ വസിക്കുന്ന കേരളത്തിൽ ഏതാനും പേർ മാത്രമാണ് ക്രൈം ചെയ്യുന്നത്. പൊതുവേ ഒരു പെറ്റി കേസ് പോലും ഇല്ലാത്തവരാണ് കേരളത്തിലെ ഭൂരിഭാഗവും. സമാധാന പ്രേമികളായ ആ ജനതയുടെ ഇടയിലേക്കാണ് നിരന്തരം ക്രൈം സിനിമകൾ ആസ്വാദനത്തിന് എത്തുന്നത്. പക്വത എതിയിട്ടില്ലാത്ത കുട്ടികളുടെ മനസ്സിലേക്കാണ് ഇത്തരം ആസ്വാദനങ്ങൾ എത്തി മനസ്സ് ചഞ്ചലപ്പെടുത്തുന്നത്. ![](https://cdn.boolokam.com/articles/2022/12/dvvbbb.webp)പണ്ട് ഉണ്ടായിരുന്നത് പോലെ ആരോഗ്യകരമായ കേരളീയ ജീവിതം പ്രമേയമാവുന്ന സിനിമകളും നിരൂപദ്രവകാരികളായ മനസ്സിനെ സന്തോഷിപ്പിക്കുന്ന തമാശ സിനിമകളും ഇപ്പോൾ തീരെ കുറഞ്ഞു വരുന്നു. ![](https://cdn.boolokam.com/articles/2022/12/vdbb.jpg)മലയാളത്തിൽ ഇറങ്ങുന്ന ഇത്തരം സൈക്കോ ക്രൈം സിനിമകൾ കണ്ട് പ്രചോദനം ഉൾക്കൊണ്ട് കേരളം കൊലപാതകികളുടെ നാട് ആകാതിരുന്നാൽ മതിയായിരുന്നു.. ഇത് ഇവിടുത്തെ പോലീസും കോടതിയും സാംസ്കാരിക മേഖലയും ശ്രദ്ധിക്കണം.