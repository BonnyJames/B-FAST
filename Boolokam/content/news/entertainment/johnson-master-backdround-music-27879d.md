---
title: "ജോൺസൺ മാസ്റ്റർ പശ്ചാത്തല സംഗീത സംവിധായകൻ എന്ന നിലയിൽ"
date: 2022-08-19T05:42:33
draft: false
categories: ["Entertainment"]
tags: ['johnson', 'johnson master']
author: "Beaumaris"
---

<strong>Sebastian Xavier</strong>

ജോൺസൺ എന്ന സംഗീതജ്ഞൻ, പശ്ചാത്തല സംഗീത സംവിധായകൻ എന്ന നിലയിൽ മലയാള സിനിമയ്ക്ക് നൽകിയ സംഭാവനകൾ താൻ ഈണം പകർന്ന ഗാനങ്ങൾക്കൊപ്പമോ അതിലുപരിയായോ തന്നെ വിലമതിക്കപ്പെടേണ്ടതാണ് എന്റെ വ്യക്തിപരമായ അഭിപ്രായം .ഇരുന്നൂറോളം സിനിമകളിലെ ഗാനങ്ങൾക്ക് സംഗീതം നൽകി.അതിലേറെ സിനിമകൾക്ക് പശ്ചാത്തല സംഗീതമൊരുക്കി..താൻ ഗാനങ്ങൾക്ക് ഈണമിട്ടിട്ടില്ലാത്ത എത്രയോ ചിത്രങ്ങളുടെ കലാമേന്മയിൽ പശ്ചാത്തലസംഗീതസംവിധാനത്തിലെ മികവു കൊണ്ടു മാത്രമൊരു അവിഭാജ്യ ഘടകമായി മാറി ജോൺസൺ എന്ന സംഗീതജ്ഞൻ.. തകര, ചാമരം, മണിച്ചിത്രത്താഴ്, ഭരതം, കമലദളം, അമരം, താഴ്വാരം, തൂവാനത്തുമ്പികൾ എന്നിങ്ങനെ ആ ലിസ്റ്റ് ഒരുപാട് നീണ്ടുപോകും..

അപ്പോ, ജോൺസൺ മാസ്റ്റർ ഗാനങ്ങൾക്ക് സംഗീതം നൽകുകയും പശ്ചാത്തല സംഗീതം മറ്റാരെങ്കിലും ചെയ്തിട്ടുള്ളതുമായ സിനിമകളുണ്ടാവില്ലേ എന്നൊരു ചോദ്യം സ്വാഭാവികമായും ഉയരാം.. തീർച്ചയായും ഉണ്ട്.. എന്നാലും അവ വളരെ വിളരമാണെന്നതാണ് സത്യം..എന്റെയറിവിൽ ജോൺസൺ മാസ്റ്റർ സംഗീതം നൽകിയ ഗാനങ്ങളുള്ള പതിനൊന്ന് ചിത്രങ്ങൾക്ക് മാത്രമാണ് മറ്റേതെങ്കിലും മ്യൂസിക് ഡയറക്ടർ പശ്ചാത്തല സംഗീതം നൽകിയിട്ടുള്ളത്.. അവയേതൊക്കെയാണെന്ന് നോക്കാം.. (അതിലേറെയും ജോൺസൺ മാസ്റ്ററുടെ ശിഷ്യനെന്ന് പറയാവുന്ന രാജാമണി ചെയ്തവയാണെന്നൊരു വസ്തുത കൂടിയുണ്ട്.. )

<img class="size-full wp-image-347392 aligncenter" src="https://cdn.boolokam.com/articles/2022/08/johnson.webp" alt="" width="710" height="400" />രതീഷ്, ശങ്കർ തുടങ്ങിയവർ അഭിനയിച്ച 'നിയമം എന്ത് ചെയ്യും' എന്ന ചിത്രത്തിലെ ഗാനങ്ങൾക്ക് ഈണമിട്ടത് ജോൺസൺ മാഷാണെങ്കിലും പശ്ചാത്തല സംഗീതം കെ ജെ ജോയ് മാസ്റ്ററുടേതായിരുന്നു..മഹാനഗരം എന്ന ടി കെ. രാജീവ് കുമാർ ചിത്രത്തിലെ ഗാനങ്ങൾക്ക് സംഗീതം നൽകിയത് ജോൺസൺ മാസ്റ്ററാണ്.. പക്ഷേ പശ്ചാത്തല സംഗീതമൊരുക്കിയത് S P വെങ്കിടേഷാണ്... ഇവിടെയൊരു കൗതുകമെന്തെന്നാൽ ' മഹാനഗരം' എന്ന ടൈറ്റിൽ ആംഗലേയത്തിലാക്കിയാൽ കിട്ടാവുന്നൊരു പേരായ 'ദി സിറ്റി' എന്ന ചിത്രത്തിലും പാട്ടുകൾക്ക് ഈണമിട്ടത് ജോൺസൺ മാഷും ബാക്ക്ഗ്രൗണ്ട് സ്കോർ ചെയ്തത് S P വെങ്കടേഷുമാണെന്നതാണ്.. നഗരമല്ലെങ്കിലും ഗ്രാമമെന്ന് പറയാവുന്ന 'കിള്ളിക്കുറിശ്ശി' ടൈറ്റിലിൽ വരുന്ന 'കിള്ളിക്കുറിശിയിൽ കുടുംബമേള' എന്ന ചിത്രത്തിലും മേൽപ്പറഞ്ഞ വിധം ഗാനങ്ങൾക്ക് ജോൺസണും സിനിമാരംഗങ്ങളുടെ പശ്ചാത്തലത്തിന് SPV യും സംഗീതം നൽകി..

പൂച്ചയ്ക്കാര് മണികെട്ടും, ആഗ്നേയം, നാരായം, ഋഷ്യശൃംഗൻ എന്നി ചിത്രങ്ങളിലെ ഗാനങ്ങൾക്ക് ജോൺസൺ മാസ്റ്റർ സംഗീതം നൽകിയപ്പോൾ, പശ്ചാത്തല സംഗീതമൊരുക്കിയത് മാസ്റ്ററുടെ ശിഷ്യനായ രാജാമണിയായിരുന്നു..സുന്ദരിക്കാക്ക എന്ന ചിത്രത്തിന്റെ ഗാനങ്ങൾക്ക് സംഗീതം നൽകിയത് ജോൺസനും പശ്ചാത്തല സംഗീതം ഔസേപ്പച്ചനുമാണ്..എ. കെ. ജി എന്ന ചിത്രത്തിലെ ശീർഷക ഗാനകമാഴികെയുള്ള പാട്ടുകൾക്ക് ജോൺസൺ മാസ്റ്റർ സംഗീതം നൽകിയപ്പോൾ, ആ ചിത്രത്തിന്റെ പശ്ചാത്തല സംഗീത സംവിധായകൻ ഐസക് തോമസ് കൊട്ടുകാപ്പള്ളിയായിരുന്നു..ഏറ്റവുമൊടുവിൽ 2011 ൽ പുറത്തിറങ്ങിയ 'നാടകമേ ഉലകം' എന്ന ചിത്രത്തിന്റെ ടൈറ്റിൽ പ്രകാരം അതിലെ ഗാനങ്ങളുടെ സംഗീതസംവിധായകൻ ജോൺസൺ മാസ്റ്ററും, പശ്ചാത്തല സംഗീത സംവിധായകൻ ബിജിബാലുമാണ്..

ഇപ്രകാരം, താൻ ഗാനങ്ങൾക്ക് ഈണമിട്ടിട്ടുള്ളതായ ഇരുന്നുറോളം സിനിമകളിൽ വെറും പതിനൊന്നോളം ചിത്രങ്ങളിൽ മാത്രമാണ് (അതിൽ നാലെണ്ണവും ശിഷ്യൻ തന്നെ) മറ്റൊരാൾ ബാക്ക് ഗ്രൗണ്ട് സ്കോർ ചെയ്തത് എന്നതും, താൻ ഈണമിട്ട ഗാനങ്ങളില്ലാത്ത നൂറിലധികം ചിത്രങ്ങൾക്ക് പശ്ചാത്തല സംഗീതത്തിലൂടെ മിഴിവേകി എന്നതും കണക്കിലെടുക്കുമ്പോൾ, മലയാളസിനിമയിൽ പശ്ചാത്തല സംഗീത സംവിധാനരംഗത്തെ കുലപതി ജോൺസൺ മാസ്റ്റർ തന്നെയെന്ന് നിസ്സംശയം പറയം.. ( ഈ മേഖലയിൽ ശ്യാം, SPV തുടങ്ങിയവരുടെ സംഭാവനകളെ വിസ്മരിക്കുന്നില്ല.. )


![ജോൺസൺ മാസ്റ്റർ പശ്ചാത്തല സംഗീത സംവിധായകൻ എന്ന നിലയിൽ](https://cdn.boolokam.com/articles/2022/08/johnson.webp)**Sebastian Xavier** ജോൺസൺ എന്ന സംഗീതജ്ഞൻ, പശ്ചാത്തല സംഗീത സംവിധായകൻ എന്ന നിലയിൽ മലയാള സിനിമയ്ക്ക് നൽകിയ സംഭാവനകൾ താൻ ഈണം പകർന്ന ഗാനങ്ങൾക്കൊപ്പമോ അതിലുപരിയായോ തന്നെ വിലമതിക്കപ്പെടേണ്ടതാണ് എന്റെ വ്യക്തിപരമായ അഭിപ്രായം .ഇരുന്നൂറോളം സിനിമകളിലെ ഗാനങ്ങൾക്ക് സംഗീതം നൽകി.അതിലേറെ സിനിമകൾക്ക് പശ്ചാത്തല സംഗീതമൊരുക്കി..താൻ ഗാനങ്ങൾക്ക് ഈണമിട്ടിട്ടില്ലാത്ത എത്രയോ ചിത്രങ്ങളുടെ കലാമേന്മയിൽ പശ്ചാത്തലസംഗീതസംവിധാനത്തിലെ മികവു കൊണ്ടു മാത്രമൊരു അവിഭാജ്യ ഘടകമായി മാറി ജോൺസൺ എന്ന സംഗീതജ്ഞൻ.. തകര, ചാമരം, മണിച്ചിത്രത്താഴ്, ഭരതം, കമലദളം, അമരം, താഴ്വാരം, തൂവാനത്തുമ്പികൾ എന്നിങ്ങനെ ആ ലിസ്റ്റ് ഒരുപാട് നീണ്ടുപോകും.. അപ്പോ, ജോൺസൺ മാസ്റ്റർ ഗാനങ്ങൾക്ക് സംഗീതം നൽകുകയും പശ്ചാത്തല സംഗീതം മറ്റാരെങ്കിലും ചെയ്തിട്ടുള്ളതുമായ സിനിമകളുണ്ടാവില്ലേ എന്നൊരു ചോദ്യം സ്വാഭാവികമായും ഉയരാം.. തീർച്ചയായും ഉണ്ട്.. എന്നാലും അവ വളരെ വിളരമാണെന്നതാണ് സത്യം..എന്റെയറിവിൽ ജോൺസൺ മാസ്റ്റർ സംഗീതം നൽകിയ ഗാനങ്ങളുള്ള പതിനൊന്ന് ചിത്രങ്ങൾക്ക് മാത്രമാണ് മറ്റേതെങ്കിലും മ്യൂസിക് ഡയറക്ടർ പശ്ചാത്തല സംഗീതം നൽകിയിട്ടുള്ളത്.. അവയേതൊക്കെയാണെന്ന് നോക്കാം.. (അതിലേറെയും ജോൺസൺ മാസ്റ്ററുടെ ശിഷ്യനെന്ന് പറയാവുന്ന രാജാമണി ചെയ്തവയാണെന്നൊരു വസ്തുത കൂടിയുണ്ട്.. ) രതീഷ്, ശങ്കർ തുടങ്ങിയവർ അഭിനയിച്ച 'നിയമം എന്ത് ചെയ്യും' എന്ന ചിത്രത്തിലെ ഗാനങ്ങൾക്ക് ഈണമിട്ടത് ജോൺസൺ മാഷാണെങ്കിലും പശ്ചാത്തല സംഗീതം കെ ജെ ജോയ് മാസ്റ്ററുടേതായിരുന്നു..മഹാനഗരം എന്ന ടി കെ. രാജീവ് കുമാർ ചിത്രത്തിലെ ഗാനങ്ങൾക്ക് സംഗീതം നൽകിയത് ജോൺസൺ മാസ്റ്ററാണ്.. പക്ഷേ പശ്ചാത്തല സംഗീതമൊരുക്കിയത് S P വെങ്കിടേഷാണ്... ഇവിടെയൊരു കൗതുകമെന്തെന്നാൽ ' മഹാനഗരം' എന്ന ടൈറ്റിൽ ആംഗലേയത്തിലാക്കിയാൽ കിട്ടാവുന്നൊരു പേരായ 'ദി സിറ്റി' എന്ന ചിത്രത്തിലും പാട്ടുകൾക്ക് ഈണമിട്ടത് ജോൺസൺ മാഷും ബാക്ക്ഗ്രൗണ്ട് സ്കോർ ചെയ്തത് S P വെങ്കടേഷുമാണെന്നതാണ്.. നഗരമല്ലെങ്കിലും ഗ്രാമമെന്ന് പറയാവുന്ന 'കിള്ളിക്കുറിശ്ശി' ടൈറ്റിലിൽ വരുന്ന 'കിള്ളിക്കുറിശിയിൽ കുടുംബമേള' എന്ന ചിത്രത്തിലും മേൽപ്പറഞ്ഞ വിധം ഗാനങ്ങൾക്ക് ജോൺസണും സിനിമാരംഗങ്ങളുടെ പശ്ചാത്തലത്തിന് SPV യും സംഗീതം നൽകി.. പൂച്ചയ്ക്കാര് മണികെട്ടും, ആഗ്നേയം, നാരായം, ഋഷ്യശൃംഗൻ എന്നി ചിത്രങ്ങളിലെ ഗാനങ്ങൾക്ക് ജോൺസൺ മാസ്റ്റർ സംഗീതം നൽകിയപ്പോൾ, പശ്ചാത്തല സംഗീതമൊരുക്കിയത് മാസ്റ്ററുടെ ശിഷ്യനായ രാജാമണിയായിരുന്നു..സുന്ദരിക്കാക്ക എന്ന ചിത്രത്തിന്റെ ഗാനങ്ങൾക്ക് സംഗീതം നൽകിയത് ജോൺസനും പശ്ചാത്തല സംഗീതം ഔസേപ്പച്ചനുമാണ്..എ. കെ. ജി എന്ന ചിത്രത്തിലെ ശീർഷക ഗാനകമാഴികെയുള്ള പാട്ടുകൾക്ക് ജോൺസൺ മാസ്റ്റർ സംഗീതം നൽകിയപ്പോൾ, ആ ചിത്രത്തിന്റെ പശ്ചാത്തല സംഗീത സംവിധായകൻ ഐസക് തോമസ് കൊട്ടുകാപ്പള്ളിയായിരുന്നു..ഏറ്റവുമൊടുവിൽ 2011 ൽ പുറത്തിറങ്ങിയ 'നാടകമേ ഉലകം' എന്ന ചിത്രത്തിന്റെ ടൈറ്റിൽ പ്രകാരം അതിലെ ഗാനങ്ങളുടെ സംഗീതസംവിധായകൻ ജോൺസൺ മാസ്റ്ററും, പശ്ചാത്തല സംഗീത സംവിധായകൻ ബിജിബാലുമാണ്.. ഇപ്രകാരം, താൻ ഗാനങ്ങൾക്ക് ഈണമിട്ടിട്ടുള്ളതായ ഇരുന്നുറോളം സിനിമകളിൽ വെറും പതിനൊന്നോളം ചിത്രങ്ങളിൽ മാത്രമാണ് (അതിൽ നാലെണ്ണവും ശിഷ്യൻ തന്നെ) മറ്റൊരാൾ ബാക്ക് ഗ്രൗണ്ട് സ്കോർ ചെയ്തത് എന്നതും, താൻ ഈണമിട്ട ഗാനങ്ങളില്ലാത്ത നൂറിലധികം ചിത്രങ്ങൾക്ക് പശ്ചാത്തല സംഗീതത്തിലൂടെ മിഴിവേകി എന്നതും കണക്കിലെടുക്കുമ്പോൾ, മലയാളസിനിമയിൽ പശ്ചാത്തല സംഗീത സംവിധാനരംഗത്തെ കുലപതി ജോൺസൺ മാസ്റ്റർ തന്നെയെന്ന് നിസ്സംശയം പറയം.. ( ഈ മേഖലയിൽ ശ്യാം, SPV തുടങ്ങിയവരുടെ സംഭാവനകളെ വിസ്മരിക്കുന്നില്ല.. )
