---
author: Beaumaris
categories:
- Entertainment
comment_count: 0
date: 2022-09-14 16:52:34
draft: false
image: ''
like_count: 14217
share_count: 18449
tags:
- ayan mukerji
- BRAHMĀSTRA
- shahrukh khan
title: ഏതാനും മിനിട്ടുകൾ മാത്രമാണ് ഷാരൂഖ് സ്ക്രീനിൽ എത്തുന്നുള്ളുവെങ്കിലും ഏറ്റവുമധികം
  ത്രില്ലടിപ്പിച്ചതും  ഷാരൂഖ് തന്നെ
view_count: 626599
---

**Akshay Lal** ഒരു Mind Blowing Cameo Role... ???????????? പുരാണ കഥകളിലെ മിത്തുകളിൽ നിന്നുമുള്ള ആശയങ്ങൾ ഉൾക്കൊണ്ട് അയാൻ മുഖർജി സൃഷ്ടിച്ച അസ്തവേഴ്സ്,ന്റെ ഒന്നാം ഭാഗമാണ് 'ബ്രഹ്മാസ്ത്ര: പാർട്ട് വൺ ശിവ'. രൺബീർ കപൂർ, ആലിയ ഭട്ട് എന്നിവർ കേന്ദ്രകഥാപാത്രങ്ങളായ ചിത്രത്തിൽ ഷാരൂഖ് ഖാൻ, നാഗാർജുന, അമിതാഭ് ബച്ചൻ, മൗനി റോയി എന്നിങ്ങനെ വലിയ താരനിര തന്നെയാണ് എത്തിയത്. ഇതിൽ പ്രേക്ഷകരെ ഏറ്റവും ആവേശം കൊള്ളിച്ചതാവട്ടെ ഷാരൂഖ് ഖാന്റെ മോഹൻ ഭാർഗവും. തുടക്കം മുതൽ തന്നെ അയാൻ മുഖർജി സസ്പെൻസാക്കി വെച്ചതായിരുന്നു ഷാരൂഖ് ഖാന്റെ കാമിയോ റോൾ. റിലീസിന്റെ അവസാന നിമിഷങ്ങളിലാണ് ഷാരൂഖിന്റെ റോൾ പുറത്തേക്ക് ലീക്കായത്. ഇതുതന്നെ ആരാധകരെ ആവേശത്തിലാക്കി. 2018 ൽ പുറത്ത് വന്ന ജബ് ഹാരി മെറ്റ് സേജൽ എന്ന ചിത്രത്തിന് ശേഷം ഷാരൂഖിനെ തിയേറ്ററിൽ കാണാൻ കാത്തിരിക്കുകയായിരുന്നു ആരാധകർ. ഇടക്ക് റോക്കട്രിയിൽ അതിഥി വേഷത്തിലെത്തിയ താരത്തിന്റെ ബ്രഹ്മാസ്ത്രയിലെ മാസ് എൻട്രി കാണാൻ കാത്തിരിക്കുകയായിരുന്നു സിനിമാ പ്രേമികൾ. അവരുടെ പ്രതീക്ഷകളെ ഷാരൂഖ് തെറ്റിച്ചതുമില്ല. വാനാരാസ്ത്രത്തിന്റെ ശക്തി കയ്യിലുള്ള സയന്റിസ്റ്റായി അക്ഷരാർത്ഥത്തിൽ ഷോ സ്റ്റീലർ തന്നെയായി ഷാരൂഖ്. ഏതാനും മിനിട്ടുകൾ മാത്രമാണ് ഷാരൂഖ് സ്ക്രീനിൽ എത്തുന്നുള്ളുവെങ്കിലും ഏറ്റവുമധികം ത്രില്ലടിപ്പിച്ചതും തിയേറ്റർ വിട്ടുപോയാലും ഓർത്തിരിക്കുന്നതുമായ കഥാപാത്രമായി ഷാരൂഖ് ഖാൻ. വാനാരാസ്ത്രത്തിന്റെ ശക്തിയിൽ എതിരാളികളെ നേരിടുന്ന മോഹൻ ഒരു കാഴ്ചാ വിരുന്ന് തന്നെയുണ്ടാക്കി. പ്രത്യേകിച്ചും ഹനുമാന്റെ ഭീമാകാര രൂപത്തിൽ ആകാശത്തേക്ക് ഉയർന്നുനിൽക്കുന്ന രംഗങ്ങൾ തിയേറ്ററിൽ തന്നെ കാണേണ്ടതാണ്. പ്രേക്ഷകന്റെ പ്രതീക്ഷകളോട് 100 ശതമാനവും നീതി പുലർത്തുന്ന പ്രകടനമാണ് ഷാരൂഖ് നടത്തിയത്. ചിത്രത്തിൽ ഏറ്റവും ബെസ്റ്റ് പാർട്ട് ഷാരൂഖ് ഖാന്റേതാണെന്ന് ചിത്രം കണ്ട പ്രേക്ഷകർ പറയുന്നു.അസിസ്റ്റന്റ് ഡയറക്ടറായി അരങ്ങേറിയ ആദ്യചിത്രമായ സ്വദേശിലെ ഷാരൂഖിന്റെ മോഹൻ ഭാർഗവ് എന്ന കഥാപാത്രത്തെ തന്നെയാണ് അയാൻ ബ്രഹ്മാസ്ത്രയിലുമെത്തിച്ചത് എന്നതാണ് മറ്റൊരു കൗതുകകരമായ കാര്യം.