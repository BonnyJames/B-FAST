---
title: "വ്യഭിചാരിയും റൗഡിയുമായിരുന്ന മംഗലശ്ശേരി നീലകണ്ഠന് ഭാനുമതിയെപ്പോലെ 'പതിവ്രത', എന്നാൽ ഒരു വ്യഭിചാരിണിക്ക് പത്‌നീവ്രതനായ പുരുഷനെ കിട്ടുമോ ?"
date: 2022-08-16T05:07:26
draft: false
categories: ["Entertainment"]
tags: ['Featured', 'Geetha Thottam', 'patriarchy in cinema']
author: "Beaumaris"
---

<strong>ഗീതാ തോട്ടം ഫേസ്ബുക്കിൽ 9 ആഗസ്ത് 2017 എഴുതിയത്.</strong>

<strong>പാതിവ്രത്യവും പള്ളീലച്ചനും</strong>

വ്യഭിചാരിയും റൗഡിയുമായിരുന്ന മംഗലശ്ശേരി നീലകണ്ഠന് ഭാനുമതിയെപ്പോലെ ഒരു അനാഘ്രാത കുസുമത്തിനെ പങ്കാളിയായിക്കിട്ടുന്നതിൽ ആർക്കും എതിർപ്പും അരോചകത്വവും കണ്ടില്ല. ആ സിനിമ, തിയേറ്ററുകളിലും ജനമനസ്സുകളിലും നിറഞ്ഞോടുകയും ചെയ്തു. അത് സിനിമയല്ലേന്ന് ചോദിച്ചാൽ, സിനിമേലല്ലേന്ന് ചോദിച്ചാൽ മോനേ.. സുരേഷ മോളേ.. സുഭാഷിണീ ... കല ജീവിതത്തിന്റെ പരിച്ഛേദമാണെന്ന് ആരാണ്ട് പറഞ്ഞിട്ടൊണ്ട് എന്ന് പറയേണ്ടി വരും. തിരിച്ച് ഒന്നാലോചിക്കൂ

തേവിടിശ്ശിയും മദ്യപയും ക്വട്ടേഷൻ ഏജൻറുമായിരുന്ന ഒരു മേലേടത്തെ പത്മാവതിയ്ക്ക് (കീഴേടങ്ങളിലൊള്ളവർക്ക് ലേശം വഴിമാറിപ്പേക്കൊക്കെ ആകാം ലിംഗഭേദമില്ലാതെ, എന്നാണ് കണ്ടും കേട്ടും അനുഭവം) 'മറ്റൊരംബുജാക്ഷിയെ തൊടാത്ത ' ഒരുത്തനെ പങ്കാളിയായി കിട്ടുന്ന കഥ ജീവിതത്തിലോ ഏട്ടിലോ ഡിജിറ്റൽ ഭിത്തികളിലോ ഒരാഴ്ച തികയ്ക്കുമോ? ഇവിടെയാണ് പുരുഷാധിപത്യം എന്ന ഒരു ഇരുമ്പുവല അത്യുന്നതങ്ങളിൽ നിന്ന് താഴോട്ട് സാമൂഹ്യനീതി എന്ന നാട്ടുനടപ്പിന്റെ ചരടിൽക്കെട്ടിയിറങ്ങി ആദ്യം നമ്മടെ അമ്മച്ചിമാരുടെ മനസ്സിലോട്ടും അവിടുന്ന് ആൺമക്കളുടെ ശരീരത്തോട്ടും കേറുന്നത്. അവിടുന്ന് ഭാര്യ വഴി, മക്കൾ ( ആണു പെണ്ണടച്ച് ) മരുമക്കൾ ഇവരിലേക്കും. സ്വത്തു സമ്പാദിക്കുകയും അത് അടുത്ത തലമുറയ്ക്ക് കൈമാറ്റം ചെയ്യാനായി സൂക്ഷിക്കുകയും ചെയ്യുന്ന ജോലി പുരുഷനിൽ നിക്ഷിപ്തമായ കാലം മുതലാണെന്നു തോന്നുന്നു. സ്ത്രീയുടെ പാതിവ്രത്യനിഷ്ഠയ്ക്ക് അത്രയേറെ നിഷ്കർഷ വന്നത്.

<img class="wp-image-346975 aligncenter" src="https://cdn.boolokam.com/articles/2022/08/tjtj-2.jpg" alt="" width="915" height="343" />സന്താനോല്പാദനത്തിൽ തന്റെ പങ്ക് തിരിച്ചറിഞ്ഞതുമുതൽ സ്വശരീരത്തിൽ നിന്ന് മറ്റൊരു ജീവനെ ഉണ്ടാക്കുന്ന സ്ത്രീ അവന്  ആരാധനാമൂർത്തിയല്ലാതായി. മാത്രമല്ല 'വിത്തും വയലും ' സങ്കല്പം രൂഢമൂലമാവുകയും ചെയ്തു.സ്വഭാവികമായും വിത്തിനും അത് കൈവശമുള്ളവനും സാമൂഹ്യ പദവിയുടെ ഹയരാർക്കിയിൽ മുകളറ്റത്ത്‌ സ്ഥാനം ലഭിക്കുകയും ചെയ്തു.അപ്പോൾ താൻ കൈ കഴച്ചും മെയ് വിയർത്തും നേടിയ സമ്പാദ്യങ്ങൾ 'കണ്ടവ'ന്റെ പ്രജയ്ക്ക് പോകരുത് തന്റെ സന്താനത്തിനു തന്നെ ലഭ്യമാകണം എന്നൊരു സ്വാർഥ ചിന്തയും പുരുഷനു കൈവന്നു.

തന്റെ 'വയ'ലിൽ മറ്റൊരുത്തൻ വിതയ്ക്കാതെ നോക്കേണ്ടത് അവന്റെ ഉത്തരവാദിത്തമായി മാറി. പതിവ്രതാസങ്കല്പത്തിന്റെ വേര് അവിടെ നിന്നാകണം. അത് പിന്നീട് ആചാരവും അനുശാസനവും ആയി മാറുകയും ചെയ്തു. സ്വഭാവികമായും അതുൾക്കൊള്ളുന്നവൾ നല്ലവളും നിഷേധിക്കുന്നവൾ കെട്ടവളും ആയി.
അങ്ങനെയാവാം വേശ്യ - കുലസ്ത്രീ ദ്വന്ദ്വങ്ങളുടെ ഉദ്ഭവം.കുലീന -വേശ്യാ വേർതിരിവിന്റെ അടിസ്ഥാന കാരണം സമ്പത്തിനെച്ചൊല്ലിയുള്ള ആധിതന്നെ ആയിരുന്നിരിക്കണം.പിന്നീട് ആ സമ്പത്തിന്റെ കൂട്ടത്തിൽ കൃഷി ചെയ്യാനുപയോഗിക്കുന്ന വയലുപോലെ താനുപയോഗിക്കുന്ന ശരീരവും വന്നു ചേർന്നതാവാം.
ക്രിസ്തുമതത്തിനാണ് പിതൃദായക്രമം

ഇൻട്രൊഡ്യൂസ് ചെയ്ത് പ്രചരിപ്പിച്ചതിന്റെ ഏതാണ്ട് 99% ഉത്തരവാദിത്തവും. (അതു വരെ മാതൃദായ പ്രകാരമുള്ള മരുമക്കത്തായ മായിരുന്നു നമ്മുടെ ദായക്രമം. സംബന്ധങ്ങളും അസംബന്ധങ്ങളും ഒക്കെ ഉണ്ടായിരുന്ന കാലത്ത് കുഞ്ഞിന്റെ പിതൃത്വം മാതാക്കൾക്കു വരെ ചിലപ്പോൾ കീറാമുട്ടിയായിരുന്നു.
അച്ഛനാരുമാകട്ടെ അമ്മ ഒന്നേയുള്ളൂ എന്ന വലിയ സത്യമാണ് ആ പ്രതിസന്ധിയെ പരിഹരിച്ചത്. നമ്മുടെ വയലിലെ വിള ഏതവൻ വിതച്ചാലും നമ്മുടേതു തന്നെ എന്നതു തന്നെയായിരുന്നു ശരിയായ കാഴ്ചപ്പാട്) ഭാര്യ, ഭർത്താവിനു കീഴ്പ്പെട്ടിരിക്കേണ്ടവളാണെന്ന വലിയ തത്ത്വം ലോകത്തിന് പ്രദാനം ചെയ്തത് പാതിരിമാരും അവരുടെ ബൈബിളുമാണ് . പക്ഷെ അത് ബഹിഷ്കരിക്കേണ്ടതിന്നു പകരം ഇരുകൈയ്യും നീട്ടി സ്വീകരിച്ച് തലയിലും നെഞ്ചത്തും ഏറ്റി നടന്നത് സ്ത്രീകൾ തന്നെയാണന്നെത് വിചിത്രമായ സത്യമാണ്. വിശ്വസ്തയായ ഭാര്യ ഏതു പുരുഷന്റെയും, രഹസ്യവും കൂടുതൽ പരസ്യവുമായ അഹങ്കാരവും അലങ്കാരവുമാണ്.

<img class="wp-image-346976 aligncenter" src="https://cdn.boolokam.com/articles/2022/08/geghhhh.jpg" alt="" width="903" height="511" />അത്തരം ഒരലങ്കാരം മാത്രമായി ഒതുക്കപ്പെടുന്നതിൽ സ്ത്രീ അഭിമാനിക്കുന്ന തരത്തിൽ അവളുടെയും അവളുൾപ്പെടുന്ന സമൂഹത്തിന്റെയും ചിന്താധാരയെ കണ്ടീഷൻ ചെയ്യാൻ പുരുഷ ബുദ്ധിയ്ക്ക് (പുരോഹിത ബുദ്ധിക്ക്) കഴിഞ്ഞു എന്നത് ചെറിയ നേട്ടമല്ല.തങ്ങൾക്ക് വിദിതമായ എല്ലാ മാധ്യമങ്ങളും അവർ അതിനായി വിനിയോഗിച്ചു.രാമൻ സീതയെ അഗ്നിപരീക്ഷക്ക് വിധേയയാക്കിയത് ക്രിസ്ത്യൻ പാതിരിമാർ പറഞ്ഞിട്ടാണോ എന്ന ചോദ്യത്തിന് രണ്ടുത്തരമുണ്ട്.

1.രാമായണത്തിന്റെ ആദിരൂപം ഇന്നു പ്രചരിക്കുന്ന തരത്തിലുള്ളതായിരുന്നോ?
2.പാതിരി ( പുരോഹിതൻ) അവിടെയുമുണ്ടല്ലോ!
ഇതേ മനശ്ശാസ്ത്രമാണ് മംഗലശ്ശേരി നീലക്കണ്ഠൻമാർക്ക് ഭാനുമതിമാരെയും , തനിക്ക് കെട്ടിപ്പിടിച്ചു കിടക്കാനും തന്റെ മക്കളെപ്പെറാനും തനിക്ക് തൊഴിക്കാനും താൻ ചാകുമ്പം നെഞ്ചത്തലച്ചു കരയാനും ഒരു പെണ്ണുവേണംന്നു പറയുമ്പോൾ 'ഞാൻ തയ്യാർ ' എന്ന് സഹർഷം സാഭിമാനം പറയുന്ന ഒരുത്തിയെയും സമ്മാനിക്കുന്നത്,
സ്ത്രീവിരുദ്ധ പഴഞ്ചൊല്ലുകളെ നിർമ്മിച്ചെടുക്കുന്നത്,
ചലന സ്വാതന്ത്ര്യം നിഷേധിക്കുന്ന വേഷം സ്ത്രീകൾക്കു വിധിക്കുന്നത്,
സ്വന്തം അടിമയെ ചാപ്പകുത്തുന്ന പോലെ ഉടമസ്ഥാവകാശം വിളിച്ചോതുന്ന നെറ്റിയിലെ ചുവപ്പും കഴുത്തിലെ കുരുക്കും അവളെ അണിയിക്കുന്നത്.
താൻ ഒരുത്തന്റേതാണ് ( മാത്രം)
എന്ന് അടയാളമണിഞ്ഞ് എത്ര അഭിമാനപുളികിതരായാണ് കുലവധുക്കൾ നടക്കുന്നത്.അടിമ സ്വയം തേടിച്ചെന്ന് ചങ്ങല കഴുത്തിലിടും എന്ന് പറയുന്നത് എത്ര നേര്! പഴയ കാലത്ത് അന്തർജനങ്ങൾക്ക് പാരായണം ചെയ്യാൻ അനുവാദമുണ്ടായിരുന്ന രണ്ടേ രണ്ടു പുസ്തകങ്ങൾ ഭാഗവതവും ശീലാവതീ ചരിതവും ആണെന്നു കേട്ടിട്ടുണ്ട്. ശീലാവതീചരിതം ഉൾക്കൊണ്ടും പഠിച്ചും വളർന്നവരിൽ നിന്ന് മറ്റൊരു എക്സ്ട്രീമായ താത്രിക്കുട്ടിയുമുണ്ടാകാം എന്നത് ദൈവത്തിന്റെ (?) കാവ്യനീതിയാവാം


![വ്യഭിചാരിയും റൗഡിയുമായിരുന്ന മംഗലശ്ശേരി നീലകണ്ഠന് ഭാനുമതിയെപ്പോലെ 'പതിവ്രത', എന്നാൽ ഒരു വ്യഭിചാരിണിക്ക് പത്‌നീവ്രതനായ പുരുഷനെ കിട്ടുമോ ?](https://cdn.boolokam.com/articles/2022/08/tjtj-2.jpg)**ഗീതാ തോട്ടം ഫേസ്ബുക്കിൽ 9 ആഗസ്ത് 2017 എഴുതിയത്.** **പാതിവ്രത്യവും പള്ളീലച്ചനും** വ്യഭിചാരിയും റൗഡിയുമായിരുന്ന മംഗലശ്ശേരി നീലകണ്ഠന് ഭാനുമതിയെപ്പോലെ ഒരു അനാഘ്രാത കുസുമത്തിനെ പങ്കാളിയായിക്കിട്ടുന്നതിൽ ആർക്കും എതിർപ്പും അരോചകത്വവും കണ്ടില്ല. ആ സിനിമ, തിയേറ്ററുകളിലും ജനമനസ്സുകളിലും നിറഞ്ഞോടുകയും ചെയ്തു. അത് സിനിമയല്ലേന്ന് ചോദിച്ചാൽ, സിനിമേലല്ലേന്ന് ചോദിച്ചാൽ മോനേ.. സുരേഷ മോളേ.. സുഭാഷിണീ ... കല ജീവിതത്തിന്റെ പരിച്ഛേദമാണെന്ന് ആരാണ്ട് പറഞ്ഞിട്ടൊണ്ട് എന്ന് പറയേണ്ടി വരും. തിരിച്ച് ഒന്നാലോചിക്കൂ തേവിടിശ്ശിയും മദ്യപയും ക്വട്ടേഷൻ ഏജൻറുമായിരുന്ന ഒരു മേലേടത്തെ പത്മാവതിയ്ക്ക് (കീഴേടങ്ങളിലൊള്ളവർക്ക് ലേശം വഴിമാറിപ്പേക്കൊക്കെ ആകാം ലിംഗഭേദമില്ലാതെ, എന്നാണ് കണ്ടും കേട്ടും അനുഭവം) 'മറ്റൊരംബുജാക്ഷിയെ തൊടാത്ത ' ഒരുത്തനെ പങ്കാളിയായി കിട്ടുന്ന കഥ ജീവിതത്തിലോ ഏട്ടിലോ ഡിജിറ്റൽ ഭിത്തികളിലോ ഒരാഴ്ച തികയ്ക്കുമോ? ഇവിടെയാണ് പുരുഷാധിപത്യം എന്ന ഒരു ഇരുമ്പുവല അത്യുന്നതങ്ങളിൽ നിന്ന് താഴോട്ട് സാമൂഹ്യനീതി എന്ന നാട്ടുനടപ്പിന്റെ ചരടിൽക്കെട്ടിയിറങ്ങി ആദ്യം നമ്മടെ അമ്മച്ചിമാരുടെ മനസ്സിലോട്ടും അവിടുന്ന് ആൺമക്കളുടെ ശരീരത്തോട്ടും കേറുന്നത്. അവിടുന്ന് ഭാര്യ വഴി, മക്കൾ ( ആണു പെണ്ണടച്ച് ) മരുമക്കൾ ഇവരിലേക്കും. സ്വത്തു സമ്പാദിക്കുകയും അത് അടുത്ത തലമുറയ്ക്ക് കൈമാറ്റം ചെയ്യാനായി സൂക്ഷിക്കുകയും ചെയ്യുന്ന ജോലി പുരുഷനിൽ നിക്ഷിപ്തമായ കാലം മുതലാണെന്നു തോന്നുന്നു. സ്ത്രീയുടെ പാതിവ്രത്യനിഷ്ഠയ്ക്ക് അത്രയേറെ നിഷ്കർഷ വന്നത്. സന്താനോല്പാദനത്തിൽ തന്റെ പങ്ക് തിരിച്ചറിഞ്ഞതുമുതൽ സ്വശരീരത്തിൽ നിന്ന് മറ്റൊരു ജീവനെ ഉണ്ടാക്കുന്ന സ്ത്രീ അവന് ആരാധനാമൂർത്തിയല്ലാതായി. മാത്രമല്ല 'വിത്തും വയലും ' സങ്കല്പം രൂഢമൂലമാവുകയും ചെയ്തു.സ്വഭാവികമായും വിത്തിനും അത് കൈവശമുള്ളവനും സാമൂഹ്യ പദവിയുടെ ഹയരാർക്കിയിൽ മുകളറ്റത്ത്‌ സ്ഥാനം ലഭിക്കുകയും ചെയ്തു.അപ്പോൾ താൻ കൈ കഴച്ചും മെയ് വിയർത്തും നേടിയ സമ്പാദ്യങ്ങൾ 'കണ്ടവ'ന്റെ പ്രജയ്ക്ക് പോകരുത് തന്റെ സന്താനത്തിനു തന്നെ ലഭ്യമാകണം എന്നൊരു സ്വാർഥ ചിന്തയും പുരുഷനു കൈവന്നു. തന്റെ 'വയ'ലിൽ മറ്റൊരുത്തൻ വിതയ്ക്കാതെ നോക്കേണ്ടത് അവന്റെ ഉത്തരവാദിത്തമായി മാറി. പതിവ്രതാസങ്കല്പത്തിന്റെ വേര് അവിടെ നിന്നാകണം. അത് പിന്നീട് ആചാരവും അനുശാസനവും ആയി മാറുകയും ചെയ്തു. സ്വഭാവികമായും അതുൾക്കൊള്ളുന്നവൾ നല്ലവളും നിഷേധിക്കുന്നവൾ കെട്ടവളും ആയി. അങ്ങനെയാവാം വേശ്യ - കുലസ്ത്രീ ദ്വന്ദ്വങ്ങളുടെ ഉദ്ഭവം.കുലീന -വേശ്യാ വേർതിരിവിന്റെ അടിസ്ഥാന കാരണം സമ്പത്തിനെച്ചൊല്ലിയുള്ള ആധിതന്നെ ആയിരുന്നിരിക്കണം.പിന്നീട് ആ സമ്പത്തിന്റെ കൂട്ടത്തിൽ കൃഷി ചെയ്യാനുപയോഗിക്കുന്ന വയലുപോലെ താനുപയോഗിക്കുന്ന ശരീരവും വന്നു ചേർന്നതാവാം. ക്രിസ്തുമതത്തിനാണ് പിതൃദായക്രമം ഇൻട്രൊഡ്യൂസ് ചെയ്ത് പ്രചരിപ്പിച്ചതിന്റെ ഏതാണ്ട് 99% ഉത്തരവാദിത്തവും. (അതു വരെ മാതൃദായ പ്രകാരമുള്ള മരുമക്കത്തായ മായിരുന്നു നമ്മുടെ ദായക്രമം. സംബന്ധങ്ങളും അസംബന്ധങ്ങളും ഒക്കെ ഉണ്ടായിരുന്ന കാലത്ത് കുഞ്ഞിന്റെ പിതൃത്വം മാതാക്കൾക്കു വരെ ചിലപ്പോൾ കീറാമുട്ടിയായിരുന്നു. അച്ഛനാരുമാകട്ടെ അമ്മ ഒന്നേയുള്ളൂ എന്ന വലിയ സത്യമാണ് ആ പ്രതിസന്ധിയെ പരിഹരിച്ചത്. നമ്മുടെ വയലിലെ വിള ഏതവൻ വിതച്ചാലും നമ്മുടേതു തന്നെ എന്നതു തന്നെയായിരുന്നു ശരിയായ കാഴ്ചപ്പാട്) ഭാര്യ, ഭർത്താവിനു കീഴ്പ്പെട്ടിരിക്കേണ്ടവളാണെന്ന വലിയ തത്ത്വം ലോകത്തിന് പ്രദാനം ചെയ്തത് പാതിരിമാരും അവരുടെ ബൈബിളുമാണ് . പക്ഷെ അത് ബഹിഷ്കരിക്കേണ്ടതിന്നു പകരം ഇരുകൈയ്യും നീട്ടി സ്വീകരിച്ച് തലയിലും നെഞ്ചത്തും ഏറ്റി നടന്നത് സ്ത്രീകൾ തന്നെയാണന്നെത് വിചിത്രമായ സത്യമാണ്. വിശ്വസ്തയായ ഭാര്യ ഏതു പുരുഷന്റെയും, രഹസ്യവും കൂടുതൽ പരസ്യവുമായ അഹങ്കാരവും അലങ്കാരവുമാണ്. ![](https://cdn.boolokam.com/articles/2022/08/geghhhh.jpg)അത്തരം ഒരലങ്കാരം മാത്രമായി ഒതുക്കപ്പെടുന്നതിൽ സ്ത്രീ അഭിമാനിക്കുന്ന തരത്തിൽ അവളുടെയും അവളുൾപ്പെടുന്ന സമൂഹത്തിന്റെയും ചിന്താധാരയെ കണ്ടീഷൻ ചെയ്യാൻ പുരുഷ ബുദ്ധിയ്ക്ക് (പുരോഹിത ബുദ്ധിക്ക്) കഴിഞ്ഞു എന്നത് ചെറിയ നേട്ടമല്ല.തങ്ങൾക്ക് വിദിതമായ എല്ലാ മാധ്യമങ്ങളും അവർ അതിനായി വിനിയോഗിച്ചു.രാമൻ സീതയെ അഗ്നിപരീക്ഷക്ക് വിധേയയാക്കിയത് ക്രിസ്ത്യൻ പാതിരിമാർ പറഞ്ഞിട്ടാണോ എന്ന ചോദ്യത്തിന് രണ്ടുത്തരമുണ്ട്. 1.രാമായണത്തിന്റെ ആദിരൂപം ഇന്നു പ്രചരിക്കുന്ന തരത്തിലുള്ളതായിരുന്നോ? 2.പാതിരി ( പുരോഹിതൻ) അവിടെയുമുണ്ടല്ലോ! ഇതേ മനശ്ശാസ്ത്രമാണ് മംഗലശ്ശേരി നീലക്കണ്ഠൻമാർക്ക് ഭാനുമതിമാരെയും , തനിക്ക് കെട്ടിപ്പിടിച്ചു കിടക്കാനും തന്റെ മക്കളെപ്പെറാനും തനിക്ക് തൊഴിക്കാനും താൻ ചാകുമ്പം നെഞ്ചത്തലച്ചു കരയാനും ഒരു പെണ്ണുവേണംന്നു പറയുമ്പോൾ 'ഞാൻ തയ്യാർ ' എന്ന് സഹർഷം സാഭിമാനം പറയുന്ന ഒരുത്തിയെയും സമ്മാനിക്കുന്നത്, സ്ത്രീവിരുദ്ധ പഴഞ്ചൊല്ലുകളെ നിർമ്മിച്ചെടുക്കുന്നത്, ചലന സ്വാതന്ത്ര്യം നിഷേധിക്കുന്ന വേഷം സ്ത്രീകൾക്കു വിധിക്കുന്നത്, സ്വന്തം അടിമയെ ചാപ്പകുത്തുന്ന പോലെ ഉടമസ്ഥാവകാശം വിളിച്ചോതുന്ന നെറ്റിയിലെ ചുവപ്പും കഴുത്തിലെ കുരുക്കും അവളെ അണിയിക്കുന്നത്. താൻ ഒരുത്തന്റേതാണ് ( മാത്രം) എന്ന് അടയാളമണിഞ്ഞ് എത്ര അഭിമാനപുളികിതരായാണ് കുലവധുക്കൾ നടക്കുന്നത്.അടിമ സ്വയം തേടിച്ചെന്ന് ചങ്ങല കഴുത്തിലിടും എന്ന് പറയുന്നത് എത്ര നേര്! പഴയ കാലത്ത് അന്തർജനങ്ങൾക്ക് പാരായണം ചെയ്യാൻ അനുവാദമുണ്ടായിരുന്ന രണ്ടേ രണ്ടു പുസ്തകങ്ങൾ ഭാഗവതവും ശീലാവതീ ചരിതവും ആണെന്നു കേട്ടിട്ടുണ്ട്. ശീലാവതീചരിതം ഉൾക്കൊണ്ടും പഠിച്ചും വളർന്നവരിൽ നിന്ന് മറ്റൊരു എക്സ്ട്രീമായ താത്രിക്കുട്ടിയുമുണ്ടാകാം എന്നത് ദൈവത്തിന്റെ (?) കാവ്യനീതിയാവാം
