---
title: "ആദാമിന്റെ വാരിയെല്ല് - മലയാളസിനിമയിലെ സ്ത്രീപക്ഷസിനിമകളിലെ നാഴികക്കല്ല്"
date: 2023-09-25T08:29:07
draft: false
categories: ["Entertainment"]
tags: []
author: "Beaumaris"
---

<strong>ആദാമിന്റെ വാരിയെല്ല് - മലയാളസിനിമയിലെ സ്ത്രീപക്ഷസിനിമകളിലെ നാഴികക്കല്ല്</strong>

<strong>Aneesh Nirmalan</strong>

ആദാമിന്റെ വാരിയെല്ല് എന്ന സിനിമ ഒരുപക്ഷെ സിനിമാ ലോകത്തിനു തന്നെ വ്യത്യസ്തമായ കലാപരതയുള്ള ഒരു അന്ത്യത്തിലെയ്ക്കാണ് ചെന്നെത്തിയത്. വ്യത്യസ്ത തലങ്ങളില്പ്പെട്ട സ്ത്രീ ജീവിതങ്ങളുടെ സ്വാതന്ത്ര്യ മോഹങ്ങളെക്കുറിച്ച് പറഞ്ഞ ചിത്രം മലയാളത്തിലെ ശക്തമായ ഒരു സ്ത്രീ പക്ഷ സിനിമയായി അടയാളപ്പെട്ടിരിക്കുന്നു.

<img class="alignnone size-full wp-image-422046" src="https://cdn.boolokam.com/articles/2023/09/vsv-1.jpg" alt="" width="1442" height="764" />    ‘കണ്ണീരാറ്റിൽ മുങ്ങിത്തപ്പി പെണ്ണെന്ന മുത്തിനെ ആരെടുത്തു?’ എന്ന പാട്ടിൽ ആരംഭിക്കുന്ന ‘ആദാമിന്റെ വാരിയെല്ല്’ എന്ന സിനിമക്ക് മുൻപ് ഒരു പക്ഷേ തികഞ്ഞ സ്ത്രീപക്ഷ സിനിമ എന്ന്‌ പറയാൻ കഴിയുന്നത് ശ്രീകുമാരൻ തമ്പി സംവിധാനം ചെയ്ത മോഹിനിയാട്ടം എന്ന സിനിമ മാത്രമായിരിക്കും. പുരുഷകാമനയുടെ തീക്കുണ്ഡത്തിൽ വീണുപോയ മൂന്നു സ്ത്രീകളുടെ കഥകളാണ് ഈ രണ്ട് സിനിമകളും പറഞ്ഞത്. മോഹിനി, നിർമ്മല, അനസൂയ എന്നിവരാണ് മോഹിനിയാട്ടത്തിലെ പ്രധാനകഥാപാത്രങ്ങൾ. ജോർജ്ജിന്റെ സ്ത്രീകൾ വാസന്തിയും, ആലീസും, അമ്മിണിയും ആയിരുന്നു.

<img class="alignnone size-full wp-image-422048" src="https://cdn.boolokam.com/articles/2023/09/vsv-3.jpg" alt="" width="1418" height="757" />ഭാര്യയെ വെറും യന്ത്രങ്ങളായി കണ്ടവരാണ് വാസന്തിയുടെയും, ആലീസിന്റെയും ഭർത്താക്കന്മാർ. പകൽ മുഴുവൻ അദ്ധ്വാനിച്ച് വീട്ടിലെത്തുന്ന വാസന്തിക്ക് ഭർത്താവിന്റെയും, അമ്മയുടെയും പീഡനങ്ങൾ അനുഭവിക്കാനാണ് വിധിയെങ്കിൽ, സ്വന്തം ഉയർച്ചകൾക്ക് വേണ്ടി ഭർത്താവ് മറ്റുള്ളവർക്ക് കാഴ്ച്ച വെച്ച ഭാര്യയാണ് ആലീസ്. ജീവിതം വാസന്തിയെ കടുത്ത മനോവിഭ്രാന്തിയിലേക്കാണ് തള്ളിവിടുന്നത്. ആലീസിന്റെ ഏകാന്തത അവരെ മദ്യത്തിലേക്കും, അന്യപുരുഷനിലേക്കും എത്തിച്ച് അവസാനം ആത്മഹത്യയിലേക്ക് എത്തിക്കുന്നുണ്ട്. ആത്മാവിൽ ഇരുട്ട് കയറിയ അവർ രണ്ട് പേർക്കും സ്വാതന്ത്ര്യം ലഭിക്കുന്നത് ഭ്രാന്തിലൂടെയും, മരണത്തിലൂടെയുമാണ്.

<img class="alignnone size-full wp-image-422049" src="https://cdn.boolokam.com/articles/2023/09/vsv-4.jpg" alt="" width="1458" height="756" />ആലീസിന്റെ ഭർത്താവ് മാമച്ചന്റെ വൈകൃതത്തിന്റെ മറ്റൊരു ഇരയാണ് അമ്മിണി എന്ന വീട്ടുജോലിക്കാരി. അയാളിൽ നിന്ന് ഗർഭം ധരിച്ച്, കയ്പേറിയ ജീവിതം ചുരുങ്ങിയ കാലം കൊണ്ട് അനുഭവിച്ച അവൾ കൂട്ടാളികൾക്കൊപ്പം പുനരധിവാസ കേന്ദ്രത്തിെന്‍റ വാതില്‍ തകര്‍ത്ത് തെരുവിലേക്ക് കുതിക്കുന്നതാണ് ചിത്രത്തിന്റെ ക്ളൈമാക്സ്. ക്യാമറമാനെയും സംവിധായകനെയും ചിത്രീകരണ സംഘത്തെയും നോക്കുക്കുത്തികളാക്കി സ്വാതന്ത്ര്യത്തിന്റെ അനന്തയിലേക്ക് അവർ ഓടി രക്ഷപ്പെടുന്ന ക്ലൈമാക്സ്‌ അന്ന് വരെ കണ്ട മലയാള സിനിമാകാഴ്ച്ചകളെയെല്ലാം മാറ്റി മറിച്ചത് തന്നെയാണെന്ന് നിസ്സംശയം പറയാം.

<img class="alignnone size-full wp-image-422047" src="https://cdn.boolokam.com/articles/2023/09/vsv-2.jpg" alt="" width="1208" height="632" />മിഡിൽ ക്ലാസ്സ്‌, അപ്പർ ക്ലാസ്സ്‌ ഗൃഹാന്തരീക്ഷങ്ങളും, പൊള്ളയായ ബന്ധങ്ങളുമൊക്കെ ജോർജ്ജ് അവതരിപ്പിച്ചത് ഒരു പാഠപുസ്തകമായി തന്നെയെടുക്കാൻ കഴിയും. ഇതിൽ ഈ സ്ത്രീകഥാപാത്രങ്ങൾ ഒരുമിച്ച് വരുന്നത് ഒരേയൊരു രംഗത്താണ്. മൂന്ന് കഥകളും ഒരു നറേറ്റീവ് രീതിയിൽ പറഞ്ഞു അതിനെ കോർത്തിണക്കുന്നതും വളരെ പുതുമയുള്ള രീതിയായിരുന്നു.

<img class="alignnone size-full wp-image-422050" src="https://cdn.boolokam.com/articles/2023/09/vsv-5.jpg" alt="" width="1431" height="745" />കാലങ്ങൾ കടന്ന് പോയും, ഇന്നും ആദാമിന്റെ വാരിയെല്ല് സ്ത്രീപക്ഷസിനിമയുടെ നാഴികക്കല്ലായി നിലനിൽക്കുമ്പോൾ അത് കെ ജി ജോർജ്ജ് എന്ന സംവിധായകന്റെ വിജയമാണ്. കാലങ്ങൾ കഴിഞ്ഞാലും കെ ജി യും, ആദാമിന്റെ വാരിയെല്ലും ചരിത്രരേഖകളിൽ നിലനിൽക്കുമെന്ന് ഉറപ്പാണ്. കെട്ടുറപ്പുള്ള തിരക്കഥകളും, ലക്ഷണമൊത്ത കഥാപാത്രനിർമ്മിതികളുമായി പത്തൊൻപതോളം സിനിമകൾ മലയാളത്തിന് സമ്മാനിച്ച അദ്ദേഹത്തിന്റെ കഥാപാത്രംങ്ങളും, കഥാപരിസരങ്ങളും ഒരിക്കലും മറക്കില്ല. മലയാളത്തിന്റെ മാസ്റ്റർ ക്രാഫ്റ്റ്മാന് ആദരാഞ്ജലികൾ.

https://youtu.be/ISt_Ng90A_c


![ആദാമിന്റെ വാരിയെല്ല് - മലയാളസിനിമയിലെ സ്ത്രീപക്ഷസിനിമകളിലെ നാഴികക്കല്ല്](https://cdn.boolokam.com/articles/2023/09/vsv-1.jpg)**ആദാമിന്റെ വാരിയെല്ല് - മലയാളസിനിമയിലെ സ്ത്രീപക്ഷസിനിമകളിലെ നാഴികക്കല്ല്** **Aneesh Nirmalan** ആദാമിന്റെ വാരിയെല്ല് എന്ന സിനിമ ഒരുപക്ഷെ സിനിമാ ലോകത്തിനു തന്നെ വ്യത്യസ്തമായ കലാപരതയുള്ള ഒരു അന്ത്യത്തിലെയ്ക്കാണ് ചെന്നെത്തിയത്. വ്യത്യസ്ത തലങ്ങളില്പ്പെട്ട സ്ത്രീ ജീവിതങ്ങളുടെ സ്വാതന്ത്ര്യ മോഹങ്ങളെക്കുറിച്ച് പറഞ്ഞ ചിത്രം മലയാളത്തിലെ ശക്തമായ ഒരു സ്ത്രീ പക്ഷ സിനിമയായി അടയാളപ്പെട്ടിരിക്കുന്നു. ‘കണ്ണീരാറ്റിൽ മുങ്ങിത്തപ്പി പെണ്ണെന്ന മുത്തിനെ ആരെടുത്തു?’ എന്ന പാട്ടിൽ ആരംഭിക്കുന്ന ‘ആദാമിന്റെ വാരിയെല്ല്’ എന്ന സിനിമക്ക് മുൻപ് ഒരു പക്ഷേ തികഞ്ഞ സ്ത്രീപക്ഷ സിനിമ എന്ന്‌ പറയാൻ കഴിയുന്നത് ശ്രീകുമാരൻ തമ്പി സംവിധാനം ചെയ്ത മോഹിനിയാട്ടം എന്ന സിനിമ മാത്രമായിരിക്കും. പുരുഷകാമനയുടെ തീക്കുണ്ഡത്തിൽ വീണുപോയ മൂന്നു സ്ത്രീകളുടെ കഥകളാണ് ഈ രണ്ട് സിനിമകളും പറഞ്ഞത്. മോഹിനി, നിർമ്മല, അനസൂയ എന്നിവരാണ് മോഹിനിയാട്ടത്തിലെ പ്രധാനകഥാപാത്രങ്ങൾ. ജോർജ്ജിന്റെ സ്ത്രീകൾ വാസന്തിയും, ആലീസും, അമ്മിണിയും ആയിരുന്നു. ![](https://cdn.boolokam.com/articles/2023/09/vsv-3.jpg)ഭാര്യയെ വെറും യന്ത്രങ്ങളായി കണ്ടവരാണ് വാസന്തിയുടെയും, ആലീസിന്റെയും ഭർത്താക്കന്മാർ. പകൽ മുഴുവൻ അദ്ധ്വാനിച്ച് വീട്ടിലെത്തുന്ന വാസന്തിക്ക് ഭർത്താവിന്റെയും, അമ്മയുടെയും പീഡനങ്ങൾ അനുഭവിക്കാനാണ് വിധിയെങ്കിൽ, സ്വന്തം ഉയർച്ചകൾക്ക് വേണ്ടി ഭർത്താവ് മറ്റുള്ളവർക്ക് കാഴ്ച്ച വെച്ച ഭാര്യയാണ് ആലീസ്. ജീവിതം വാസന്തിയെ കടുത്ത മനോവിഭ്രാന്തിയിലേക്കാണ് തള്ളിവിടുന്നത്. ആലീസിന്റെ ഏകാന്തത അവരെ മദ്യത്തിലേക്കും, അന്യപുരുഷനിലേക്കും എത്തിച്ച് അവസാനം ആത്മഹത്യയിലേക്ക് എത്തിക്കുന്നുണ്ട്. ആത്മാവിൽ ഇരുട്ട് കയറിയ അവർ രണ്ട് പേർക്കും സ്വാതന്ത്ര്യം ലഭിക്കുന്നത് ഭ്രാന്തിലൂടെയും, മരണത്തിലൂടെയുമാണ്. ![](https://cdn.boolokam.com/articles/2023/09/vsv-4.jpg)ആലീസിന്റെ ഭർത്താവ് മാമച്ചന്റെ വൈകൃതത്തിന്റെ മറ്റൊരു ഇരയാണ് അമ്മിണി എന്ന വീട്ടുജോലിക്കാരി. അയാളിൽ നിന്ന് ഗർഭം ധരിച്ച്, കയ്പേറിയ ജീവിതം ചുരുങ്ങിയ കാലം കൊണ്ട് അനുഭവിച്ച അവൾ കൂട്ടാളികൾക്കൊപ്പം പുനരധിവാസ കേന്ദ്രത്തിെന്‍റ വാതില്‍ തകര്‍ത്ത് തെരുവിലേക്ക് കുതിക്കുന്നതാണ് ചിത്രത്തിന്റെ ക്ളൈമാക്സ്. ക്യാമറമാനെയും സംവിധായകനെയും ചിത്രീകരണ സംഘത്തെയും നോക്കുക്കുത്തികളാക്കി സ്വാതന്ത്ര്യത്തിന്റെ അനന്തയിലേക്ക് അവർ ഓടി രക്ഷപ്പെടുന്ന ക്ലൈമാക്സ്‌ അന്ന് വരെ കണ്ട മലയാള സിനിമാകാഴ്ച്ചകളെയെല്ലാം മാറ്റി മറിച്ചത് തന്നെയാണെന്ന് നിസ്സംശയം പറയാം. ![](https://cdn.boolokam.com/articles/2023/09/vsv-2.jpg)മിഡിൽ ക്ലാസ്സ്‌, അപ്പർ ക്ലാസ്സ്‌ ഗൃഹാന്തരീക്ഷങ്ങളും, പൊള്ളയായ ബന്ധങ്ങളുമൊക്കെ ജോർജ്ജ് അവതരിപ്പിച്ചത് ഒരു പാഠപുസ്തകമായി തന്നെയെടുക്കാൻ കഴിയും. ഇതിൽ ഈ സ്ത്രീകഥാപാത്രങ്ങൾ ഒരുമിച്ച് വരുന്നത് ഒരേയൊരു രംഗത്താണ്. മൂന്ന് കഥകളും ഒരു നറേറ്റീവ് രീതിയിൽ പറഞ്ഞു അതിനെ കോർത്തിണക്കുന്നതും വളരെ പുതുമയുള്ള രീതിയായിരുന്നു. ![](https://cdn.boolokam.com/articles/2023/09/vsv-5.jpg)കാലങ്ങൾ കടന്ന് പോയും, ഇന്നും ആദാമിന്റെ വാരിയെല്ല് സ്ത്രീപക്ഷസിനിമയുടെ നാഴികക്കല്ലായി നിലനിൽക്കുമ്പോൾ അത് കെ ജി ജോർജ്ജ് എന്ന സംവിധായകന്റെ വിജയമാണ്. കാലങ്ങൾ കഴിഞ്ഞാലും കെ ജി യും, ആദാമിന്റെ വാരിയെല്ലും ചരിത്രരേഖകളിൽ നിലനിൽക്കുമെന്ന് ഉറപ്പാണ്. കെട്ടുറപ്പുള്ള തിരക്കഥകളും, ലക്ഷണമൊത്ത കഥാപാത്രനിർമ്മിതികളുമായി പത്തൊൻപതോളം സിനിമകൾ മലയാളത്തിന് സമ്മാനിച്ച അദ്ദേഹത്തിന്റെ കഥാപാത്രംങ്ങളും, കഥാപരിസരങ്ങളും ഒരിക്കലും മറക്കില്ല. മലയാളത്തിന്റെ മാസ്റ്റർ ക്രാഫ്റ്റ്മാന് ആദരാഞ്ജലികൾ. https://youtu.be/ISt_Ng90A_c
