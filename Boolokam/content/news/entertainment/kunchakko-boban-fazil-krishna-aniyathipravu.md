---
author: Beaumaris
categories:
- Entertainment
comment_count: 0
date: 2022-07-26 10:16:50
draft: false
image: ''
like_count: 61118
share_count: 13290
tags:
- actor krishna
- aniyathi pravu
- fazil
- kunchakko boban
title: അനിയത്തിപ്രാവിൽ കുഞ്ചാക്കോ ബോബനെ അല്ലാതെ ആരെയും പരിഗണിച്ചിരുന്നില്ലെന്ന് കൃഷ്ണയെ
  തിരുത്തി ഫാസിൽ
view_count: 951824
---

കുഞ്ചാക്കോ ബോബനെ നായകനും ശാലിനിയെ നായികയുമായി ഫാസിൽ സംവിധാനം ചെയ്ത സിനിമയാണ് അനിയത്തിപ്രാവ്. വൻവിജയം നേടിയ ചിത്രത്തിന്റെ ക്ളൈമാക്സ് അതുവരെയുള്ള പ്രണയചിത്രങ്ങളിൽ നിന്നെല്ലാം വളരെ വ്യത്യസ്തമായിരുന്നു. എന്നാൽ ആ ചിത്രത്തിൽ താനായിരുന്നു നായകനായി അഭിനയിക്കേണ്ടിയിരുന്നത് എന്ന് പറഞ്ഞുകൊണ്ട് നടൻ കൃഷ്ണ അടുത്തകാലത്ത് രംഗത്തുവന്നിരുന്നു. അനിയത്തിപ്രാവും കുഞ്ചാക്കോ ബോബന്റെ അഭിനയജീവിതവും 25 വര്ഷം പൂർത്തിയാക്കിയ അവസരത്തിലായിരുന്നു കൃഷ്ണയുടെ പരാമർശം. എന്നാൽ ഫാസിൽ ആ അഭിപ്രായത്തെ തിരുത്തുകയാണിപ്പോൾ. അനിയത്തിപ്രാവിലേക്കല്ല ഹരികൃഷ്ണസിലേക്കാണ് കൃഷ്ണയെ ഉദ്ദേശിച്ചിരുന്നതെന്ന് ഫാസിൽ പറയുന്നു. ഹരികൃഷ്ണൻസിൽ അഭിനയിക്കാൻ കുഞ്ചാക്കോ ബോബന് ഡേറ്റ് പ്രശ്നമാണെങ്കിൽ കൃഷ്ണയെ പരിഗണിക്കാം എന്ന് ഉദ്ദേശിച്ചിരുന്നു. എന്നാൽ കഞ്ചാക്കൊ ബോബൻ തന്നെ ആ വേഷവും ചെയ്തതുകൊണ്ട് അതിന്റെ ആവശ്യം വേണ്ടിവന്നില്ല. മനോരമയ്ക്ക് അനുവദിച്ച അഭിമുഖത്തിലാണ് ഫാസിൽ ഇക്കാര്യങ്ങൾ പറഞ്ഞത് ഫാസിലിന്റെ വാക്കുകളിലൂടെ. ‘‘അനിയത്തിപ്രാവ് കഥ തയാറായ ശേഷം പറ്റിയ ഒരു ആളെ തേടി നടക്കുകയായിരുന്നു. ആ സമയമാണ് ഞാൻ വീട് വച്ചത്. അന്ന് വീട് കാണാൻ അച്ഛനും അമ്മയ്ക്കും ഒപ്പം കുഞ്ചാക്കോ ബോബനും വന്നിരുന്നു. അന്നെടുത്ത ഒരു ഫോട്ടോ പിന്നീട് ആൽബത്തിൽ കണ്ടപ്പോൾ എന്റെ ഭാര്യയാണ് ചാക്കോച്ചനെ അനിയത്തിപ്രാവിലേക്ക് പരിഗണിച്ചാലോ എന്ന് ചോദിച്ചത്.ചിത്രം കണ്ടപ്പോൾ എനിക്കും ഇഷ്ടമായി. പിന്നെ ഞാൻ ചാക്കോച്ചന്റെ അമ്മയെയും അച്ഛനെയും വിളിച്ച് സംസാരിച്ചു. അങ്ങനെയാണ് അനിയത്തിപ്രാവിലേക്ക് അദ്ദേഹം എത്തുന്നത്. മറ്റാരെയും പരിഗണിച്ചിട്ടില്ല.’’– ഫാസിൽ പറയുന്നു.