---
author: Beaumaris
categories:
- Entertainment
comment_count: 0
date: 2023-07-30 07:12:30
draft: false
image: https://cdn.boolokam.com/articles/2023/07/aaaaaa.webp
like_count: 50638
share_count: 31934
tags:
- deshadanakili karayarilla
- karthika
- lesbian
- mohanlal
- padmarajan
- shari
- urvasi
title: ദേശാടനകിളി കരയാറില്ല എന്ന സിനിമയും ലെസ്ബിയൻ ആങ്കിളും ?
view_count: 1545423
---

**ദേശാടനകിളി കരയാറില്ല എന്ന സിനിമയും ലെസ്ബിയൻ ആങ്കിളും?** **Aneesh Nirmalan** വീട്ടിൽ നിന്നും, സമൂഹത്തിൽ നിന്നും അവഗണന നേരിടേണ്ടി വരുന്ന വിദ്യാർത്ഥികളായ നിമ്മിയും, സാലിയും. ഇവർ പഠിപ്പിക്കുന്ന അദ്ധ്യാപികയോടുള്ള പ്രതികാരത്തിന്റെ പുറത്ത് നാട് വിടാനുള്ള തീരുമാനം എടുക്കുന്നു. പരസ്പരം പിരിയാൻ കഴിയാത്ത രണ്ട് പെൺകുട്ടികൾ തമ്മിലുള്ള ബന്ധം എന്താണെന്ന് ഈ സിനിമയിലൂടെ സംവദിക്കാൻ സംവിധായകൻ ശ്രമിക്കുന്നുണ്ട്. പറയാതെ പറഞ്ഞു പോകുന്ന കഥാസന്ദർഭങ്ങളിലും , ക്ലൈമാക്സിലും ഒക്കെ പത്മരാജൻ പറയാതെ പറഞ്ഞു വെച്ച് പോയ പല കാര്യങ്ങളുമുണ്ട്. കാലങ്ങൾക്ക് മുൻപേ പറന്നു പുതിയ തലങ്ങളിലേക്ക് വെളിച്ചം വീശിയ സംവിധായകൻ തന്നെയായിരുന്നു അദ്ദേഹം. [](https://cdn.boolokam.com/articles/2023/07/caaaaa.jpg)ഓരോ ഘട്ടങ്ങളിലും നിമ്മി (കാർത്തിക) എന്ന വളരെ സബ്‌മിസ്സീവ് ആയ പെൺകുട്ടിയെ സംരക്ഷിക്കാൻ ശ്രമിക്കുന്ന സാലി (ശാരി) വളരെ ശക്തമായ ഒരു കഥാപാത്രമാണ്. നിമ്മിയുടെ നിഷ്കളങ്കത ഹരിയോടുള്ള (മോഹൻലാൽ) പ്രണയത്തിലേക്ക് വഴി മാറുന്ന സമയത്തും സാലി നിമ്മിയെ അതിൽ നിന്നും പിന്തിരിപ്പിക്കാൻ ശ്രമിക്കുന്നുണ്ട്. പക്ഷേ, അവളുടെ ആത്മാർത്ഥമായ പ്രണയം അറിയുമ്പോൾ, അവൾ താനെ നിമ്മിയുടെ കാര്യങ്ങളിൽ ഇടപെടാതെ മാറി നിൽക്കുന്നതും കാണാം. അവസാനരംഗത്ത് ഹരിക്ക് ടീച്ചറോടാണ് പ്രണയം എന്ന്‌ മനസ്സിലാക്കുന്ന നിമ്മി മരിക്കാൻ തയ്യാറാകുന്നു. പക്ഷേ, തിരിച്ച് പോകാൻ നിൽക്കുന്ന സാലി അവളുടെ അടുത്ത് തിരിച്ചെത്തി അവളെ കെട്ടിപ്പിടിച്ച് കൊണ്ട്, അവളുടെ കൂടെ മറ്റൊരു ലോകത്തേക്ക് പറക്കാൻ തീരുമാനിക്കുന്നു. മരണത്തിനു മാത്രമേ അവരെ വേർപ്പെടുത്താതിരിക്കാൻ കഴിയൂ എന്ന്‌ അവൾ തിരിച്ച് അറിയുന്നു. [![](https://cdn.boolokam.com/articles/2023/07/aaaaaa.webp)](https://cdn.boolokam.com/articles/2023/07/aaaaaa.webp)ഇതിൽ ലെസ്ബിയൻ ആങ്കിൾ ഉണ്ടോ? അതൊരു സുഹൃത്തിന്റെ പൊസ്സസീവ്നെസ്സ് അല്ലേ? സിനിമ കണ്ടു കഴിയുമ്പോൾ തോന്നിയേക്കാവുന്ന ഒരു സംശയമാണ്. ഇതിലെ സാലി എന്ന കഥാപാത്രം നിമ്മിയുടെ കൂടെ ഒളിച്ചോടി കഴിഞ്ഞു അവൾ അവളുടെ ഹെയർ സ്റ്റൈൽ മാറ്റുന്നതും, പിന്നെ അവൾ നിമ്മിയെ protect ചെയ്യാൻ നോക്കുന്ന രീതികളിലൂടെയും ഒക്കെ പത്മരാജൻ വളരെ platonic എന്ന് തോന്നിപ്പിക്കുന്ന രീതിയിൽ വരച്ചിട്ടിട്ടുണ്ട്. ഹരിയോട് നിമ്മിക്ക് പ്രണയം തോന്നുമ്പോൾ സാലി അസ്വസ്ഥ ആകുന്നുണ്ടെങ്കിലും, അവളോടുള്ള സ്നേഹം തന്നെയാണ് അവളെ മാറി നിൽക്കാൻ പ്രേരിരിപ്പിക്കുന്നതും. പ്രണയം തോന്നിയ വ്യക്തിയോടൊപ്പം സുഹൃത്തും നഷ്ടപ്പെടും എന്ന യാഥാർത്ഥത്തിൽ നിമ്മി ആത്മഹത്യക്ക് ഒരുങ്ങാൻ തയ്യാറാകുമ്പോൾ, രണ്ടാമതൊന്നു ആലോചിക്കാതെ സാലി അവളുടെ കൂടെ പോകാൻ തീരുമാനിക്കുന്നത് നിമ്മിയോടുള്ള അവളുടെ സൗഹൃദത്തിനപ്പുറമുള്ള പ്രണയം തന്നെയാണ് കാണിക്കുന്നത്. [![](https://cdn.boolokam.com/articles/2023/07/qqw-1-1024x576.jpg)](https://cdn.boolokam.com/articles/2023/07/qqw-1.jpg)സ്വവർഗാനുരാഗം എന്ന non platonic തലത്തിലേക്ക് പോകാതെ, ആ വികാരമുണ്ടെന്നു അനുമാനിക്കാവുന്ന സാലിയിലൂടെ പത്മരാജൻ പറയാതെ വരച്ചിട്ടത് അങ്ങനെയുള്ള ബന്ധത്തിന്റെ ഏറ്റവും സുന്ദരമായ പ്രണയാവിഷ്ക്കാരമാണ്. ഇന്നാണെങ്കിൽ ആ ക്ലൈമാക്സിൽ അവർ തമ്മിൽ ബന്ധപ്പെടുന്ന ഒരു സീനിന്റെ റഫറൻസ് കൊണ്ട് വരാൻ സംവിധായകൻ ശ്രമിച്ചേക്കാം. പക്ഷേ, അതിനൊന്നും നിൽക്കാതെ പ്രേക്ഷകന് ചിന്തിക്കാൻ ഒരു open ended ചോദ്യം നിലനിർത്തി കൊണ്ട് ആ സിനിമ അവസാനിപ്പിച്ച ആ സംവിധായകമികവ് എടുത്ത് പറയാതെ ഈ കുറിപ്പ് അവസാനിപ്പിക്കാൻ കഴിയില്ല.