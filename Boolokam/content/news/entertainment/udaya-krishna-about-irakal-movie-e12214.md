---
title: "ഇന്ത്യന്‍ സിനിമാ ചരിത്രത്തിലെ തന്നെ ഏറ്റവും ലക്ഷണമൊത്ത സൈക്കോളജിക്കല്‍ ത്രില്ലർ ആണ് ഇരകൾ"
date: 2022-08-09T05:43:23
draft: false
categories: ["Entertainment"]
tags: ['Featured', 'irakal movie', 'KG George', 'udaya krishna']
author: "Beaumaris"
---

<strong>Udaya Krishna</strong>

കെജി ജോർജ് സംവിധാനം ചെയ്തതിൽ എനിക്കേറ്റവും ഇഷ്ടമുള്ള സിനിമയാണ് 1985 ൽ ഇറങ്ങിയ ഇരകൾ. ഇന്ത്യന്‍ സിനിമാ ചരിത്രത്തിലെ തന്നെ ഏറ്റവും ലക്ഷണമൊത്ത സൈക്കോളജിക്കല്‍ ത്രില്ലറുടെ കൂട്ടത്തിൽ ഇതുണ്ടാവും. അതിഗംഭീരമായ മേക്കിങ്ങും, സംഭാഷണങ്ങളും, കഥാപാത്ര സൃഷ്ടികളുമാണ് ഈ സിനിമയുടെ മേന്മകൾ. ആളുകളെ കഴുത്തു ഞെരിച്ച് കൊല്ലുന്നത് സങ്കൽപിച്ച് പുളകം കൊള്ളുന്ന ഒരു ആന്റി സോഷ്യൽ ആണ് ഇതിലെ പ്രധാന കഥാപാത്രമായ ബേബി. അയാൾ ഒരു എൻജിനീയറിങ് സ്റ്റുഡന്റാണ്. സിനിമ തുടങ്ങുന്നത് അയാൾ ഇൻവോൾവ്ഡ് ആവുന്ന വളരെ ക്രൂരമായ ഒരു റാഗിങ് രംഗം കാണിച്ചാണ്. അതിന്റെ പേരില്‍ സസ്പെന്‍ഷന്‍ കിട്ടുന്ന ബേബി നാട്ടിലെ തന്റെ വീട്ടിലെത്തുന്നു. ശേഷം നടക്കുന്ന സംഭവങ്ങളാണ് സിനിമയിൽ കാണിക്കുന്നത്.

<img class="wp-image-345924 aligncenter" src="https://cdn.boolokam.com/articles/2022/08/tjjtj.jpeg" alt="" width="696" height="383" />ബേബിയുടെ കുടുംബം വളരെ റിച്ച് ആണ്. അയാളുടെ അച്ഛനായ മാത്തുക്കുട്ടിക്ക് ഒരുപാട് എസ്റ്റേറ്റുകളും, മറ്റു പല ബിസിനസ്സുകളും ഉണ്ട്. അതിൽ നിയമവിരുദ്ധമായ പ്രവൃത്തികളും പെടും. മാത്തുക്കുട്ടിയെ പോലൊരു ഗുണ്ടയാണ് അയാളുടെ മൂത്ത മകന്‍. രണ്ടാം മകന്‍ അവരുടെ ഫാമിലി ബിസിനസിൽ നിന്ന് രക്ഷപ്പെട്ട് സ്വതന്ത്രമായി എന്തേലും ചെയ്ത് ജീവിക്കാന്‍ ആഗ്രഹിക്കുന്ന ആളാണ്. പക്ഷേ അയാളുടെ മടിയും, മദ്യപാനവും അതിന് അനുവദിക്കുന്നില്ല. ഏറ്റവും ഇളയ മകനാണ് ബേബി. അവന് ഒരുപാട് മാനസിക പ്രശ്നങ്ങളുണ്ട്. അതില്‍ ചിലതൊക്കെ കുടുംബവും, ചുറ്റുപാടുകളും കാരണം ഉണ്ടായതാവാം. അച്ഛനോടും, അമ്മയോടും തനിക്ക് സ്നേഹമില്ലെന്ന് ഒരവസരത്തിൽ അവൻ പച്ചയ്ക്ക് പറയുന്നുണ്ട്. സിനിമയിലുടനീളം അവന്റെ ക്രിമിനല്‍ വാസന പ്രകടമാകുന്ന രംഗങ്ങൾ കാണാനാവും. ഒരു വയറിന്റെ കഷ്ണം അവൻ പലപ്പോഴും കയ്യില്‍ കരുതുന്നുണ്ട്. ഈ സിനിമ കാണാത്തവരും ഇത് വായിക്കുന്നതു കൊണ്ട് ഞാന്‍ കൂടുതൽ ഡീറ്റൈൽസിലോട്ട് പോവുന്നില്ല.

<img class="wp-image-345923 aligncenter" src="https://cdn.boolokam.com/articles/2022/08/maxresdefault.jpg" alt="" width="832" height="468" />ഈ മൂന്നു പേരെ കൂടാതെ, ഒരു മകളും മാത്തുക്കുട്ടിക്കുണ്ട്. ആ കഥാപാത്രത്തെ ഗംഭീരമായി അവതരിപ്പിച്ചത് ശ്രീവിദ്യയാണ്. ഞാനാദ്യമായി ഈ സിനിമ കണ്ടപ്പോള്‍, ഏറ്റവും കൗതുകം തോന്നിയത് ഈ കഥാപാത്രത്തോടാണ്. കാരണം ശ്രീവിദ്യയുടെ ഇത്തരമൊരു കറക്റ്റർ ഞാൻ മുമ്പ് കണ്ടിട്ടില്ലായിരുന്നു. ശ്രീവിദ്യ മാത്രമല്ല. തിലകന്‍, സുകുമാരൻ, ഇന്നസെന്റ്, നെടുമുടി വേണു, ഭരത് ഗോപി, ഗണേഷ് കുമാര്‍, അശോകന്‍, വേണു നാഗവള്ളി തുടങ്ങിയ ടാലന്റഡ് ആക്ടേഴ്സിന്റെ ഒരു നിര തന്നെ ഇതിലുണ്ട്. പ്രധാന കഥാപ്രാത്രമായ ബേബിയായി വരുന്നത് ഗണേഷ് കുമാറാണ്. വളരെ കോംപ്ലക്സ് ആയ ആ കഥാപാത്രത്തെ അയാൾ ഭംഗിയായി അവതരിപ്പിച്ചിട്ടുണ്ട്.

സിനിമയുടെ മ്യൂസിക്ക് ആ രംഗങ്ങളുടെ തീവ്രത വിളിച്ചറിയിക്കുന്ന രീതിയിലുള്ളതാണ് എന്നാണ് എനിക്ക് തോന്നിയത്. പല രംഗങ്ങളും ചങ്കിൽ എന്തോ തുരന്നുകയറുന്ന പോലൊരു അനുഭവം തരുന്നതിൽ എംബി ശ്രീനിവാസന്റെ മ്യൂസിക്കിനും പങ്കുണ്ട്. വളരെ എൻഗേജിങ് ആയ തിരക്കഥയെ അതിലും മനോഹരമായി കെജി ജോർജ് പ്രസന്റ് ചെയ്തിട്ടുണ്ട്. ആ ഡ്രീം സീക്വൻസ് ഒക്കെ വളരെ എഫക്ടീവ് ആയിരുന്നു. സിനിമയിൽ പാട്ടോ, അനാവശ്യ രംഗങ്ങളോ ഇല്ല. ആ കുടുംബത്തിന്റെ ഡിസ് ഫങ്ഷൻ വ്യക്തമാക്കി തരുന്നതാണ് അവിടെ സംഭവിക്കുന്ന ഓരോ രംഗവും. സിനിമയുടെ ക്ലൈമാക്സും മികച്ചതായി തോന്നി.

<img class="wp-image-345922 aligncenter" src="https://cdn.boolokam.com/articles/2022/08/thrh.jpg" alt="" width="702" height="972" />പിന്നെ ജോജി ഇറങ്ങിയ സമയത്ത് ഒരുപാട് കമ്പാരിസൺസ് ഈ സിനിമയുമായി നടന്നിട്ടുണ്ട്. കഥാപശ്ചാത്തലവും, സെൻട്രൽ കാരക്ടേഴ്സിന്റെ ചില അവസ്ഥകളും ഒരുപോലെയാണ് എന്നത് ഒഴിച്ചാൽ, വേറെ ഭയങ്കര സാമ്യതകളൊന്നും എനിക്ക് തോന്നിയില്ല. രണ്ടും രണ്ടുരീതിയിൽ സഞ്ചരിക്കുന്ന സിനിമകളാണ്. ജോജിയിൽ മുഴച്ചു നിൽക്കുന്ന 'ഭയം' എന്ന എലമെന്റ് ബേബിയിൽ ഒരുതരം ഭ്രമമായി അനുഭവപ്പെടുന്നുണ്ട്.നിങ്ങളീ സിനിമ കണ്ടിട്ടില്ലേൽ, ഉറപ്പായും കാണണം .
ഇരകൾ (1985)

<strong>സിനിമ കാണാത്തവർക്കായി യുട്യൂബ് ലിങ്ക് </strong>

[embed]https://youtu.be/A3jT2lIy0rs[/embed]


![ഇന്ത്യന്‍ സിനിമാ ചരിത്രത്തിലെ തന്നെ ഏറ്റവും ലക്ഷണമൊത്ത സൈക്കോളജിക്കല്‍ ത്രില്ലർ ആണ് ഇരകൾ](https://cdn.boolokam.com/articles/2022/08/tjjtj.jpeg)**Udaya Krishna** കെജി ജോർജ് സംവിധാനം ചെയ്തതിൽ എനിക്കേറ്റവും ഇഷ്ടമുള്ള സിനിമയാണ് 1985 ൽ ഇറങ്ങിയ ഇരകൾ. ഇന്ത്യന്‍ സിനിമാ ചരിത്രത്തിലെ തന്നെ ഏറ്റവും ലക്ഷണമൊത്ത സൈക്കോളജിക്കല്‍ ത്രില്ലറുടെ കൂട്ടത്തിൽ ഇതുണ്ടാവും. അതിഗംഭീരമായ മേക്കിങ്ങും, സംഭാഷണങ്ങളും, കഥാപാത്ര സൃഷ്ടികളുമാണ് ഈ സിനിമയുടെ മേന്മകൾ. ആളുകളെ കഴുത്തു ഞെരിച്ച് കൊല്ലുന്നത് സങ്കൽപിച്ച് പുളകം കൊള്ളുന്ന ഒരു ആന്റി സോഷ്യൽ ആണ് ഇതിലെ പ്രധാന കഥാപാത്രമായ ബേബി. അയാൾ ഒരു എൻജിനീയറിങ് സ്റ്റുഡന്റാണ്. സിനിമ തുടങ്ങുന്നത് അയാൾ ഇൻവോൾവ്ഡ് ആവുന്ന വളരെ ക്രൂരമായ ഒരു റാഗിങ് രംഗം കാണിച്ചാണ്. അതിന്റെ പേരില്‍ സസ്പെന്‍ഷന്‍ കിട്ടുന്ന ബേബി നാട്ടിലെ തന്റെ വീട്ടിലെത്തുന്നു. ശേഷം നടക്കുന്ന സംഭവങ്ങളാണ് സിനിമയിൽ കാണിക്കുന്നത്. ബേബിയുടെ കുടുംബം വളരെ റിച്ച് ആണ്. അയാളുടെ അച്ഛനായ മാത്തുക്കുട്ടിക്ക് ഒരുപാട് എസ്റ്റേറ്റുകളും, മറ്റു പല ബിസിനസ്സുകളും ഉണ്ട്. അതിൽ നിയമവിരുദ്ധമായ പ്രവൃത്തികളും പെടും. മാത്തുക്കുട്ടിയെ പോലൊരു ഗുണ്ടയാണ് അയാളുടെ മൂത്ത മകന്‍. രണ്ടാം മകന്‍ അവരുടെ ഫാമിലി ബിസിനസിൽ നിന്ന് രക്ഷപ്പെട്ട് സ്വതന്ത്രമായി എന്തേലും ചെയ്ത് ജീവിക്കാന്‍ ആഗ്രഹിക്കുന്ന ആളാണ്. പക്ഷേ അയാളുടെ മടിയും, മദ്യപാനവും അതിന് അനുവദിക്കുന്നില്ല. ഏറ്റവും ഇളയ മകനാണ് ബേബി. അവന് ഒരുപാട് മാനസിക പ്രശ്നങ്ങളുണ്ട്. അതില്‍ ചിലതൊക്കെ കുടുംബവും, ചുറ്റുപാടുകളും കാരണം ഉണ്ടായതാവാം. അച്ഛനോടും, അമ്മയോടും തനിക്ക് സ്നേഹമില്ലെന്ന് ഒരവസരത്തിൽ അവൻ പച്ചയ്ക്ക് പറയുന്നുണ്ട്. സിനിമയിലുടനീളം അവന്റെ ക്രിമിനല്‍ വാസന പ്രകടമാകുന്ന രംഗങ്ങൾ കാണാനാവും. ഒരു വയറിന്റെ കഷ്ണം അവൻ പലപ്പോഴും കയ്യില്‍ കരുതുന്നുണ്ട്. ഈ സിനിമ കാണാത്തവരും ഇത് വായിക്കുന്നതു കൊണ്ട് ഞാന്‍ കൂടുതൽ ഡീറ്റൈൽസിലോട്ട് പോവുന്നില്ല. ![](https://cdn.boolokam.com/articles/2022/08/maxresdefault.jpg)ഈ മൂന്നു പേരെ കൂടാതെ, ഒരു മകളും മാത്തുക്കുട്ടിക്കുണ്ട്. ആ കഥാപാത്രത്തെ ഗംഭീരമായി അവതരിപ്പിച്ചത് ശ്രീവിദ്യയാണ്. ഞാനാദ്യമായി ഈ സിനിമ കണ്ടപ്പോള്‍, ഏറ്റവും കൗതുകം തോന്നിയത് ഈ കഥാപാത്രത്തോടാണ്. കാരണം ശ്രീവിദ്യയുടെ ഇത്തരമൊരു കറക്റ്റർ ഞാൻ മുമ്പ് കണ്ടിട്ടില്ലായിരുന്നു. ശ്രീവിദ്യ മാത്രമല്ല. തിലകന്‍, സുകുമാരൻ, ഇന്നസെന്റ്, നെടുമുടി വേണു, ഭരത് ഗോപി, ഗണേഷ് കുമാര്‍, അശോകന്‍, വേണു നാഗവള്ളി തുടങ്ങിയ ടാലന്റഡ് ആക്ടേഴ്സിന്റെ ഒരു നിര തന്നെ ഇതിലുണ്ട്. പ്രധാന കഥാപ്രാത്രമായ ബേബിയായി വരുന്നത് ഗണേഷ് കുമാറാണ്. വളരെ കോംപ്ലക്സ് ആയ ആ കഥാപാത്രത്തെ അയാൾ ഭംഗിയായി അവതരിപ്പിച്ചിട്ടുണ്ട്. സിനിമയുടെ മ്യൂസിക്ക് ആ രംഗങ്ങളുടെ തീവ്രത വിളിച്ചറിയിക്കുന്ന രീതിയിലുള്ളതാണ് എന്നാണ് എനിക്ക് തോന്നിയത്. പല രംഗങ്ങളും ചങ്കിൽ എന്തോ തുരന്നുകയറുന്ന പോലൊരു അനുഭവം തരുന്നതിൽ എംബി ശ്രീനിവാസന്റെ മ്യൂസിക്കിനും പങ്കുണ്ട്. വളരെ എൻഗേജിങ് ആയ തിരക്കഥയെ അതിലും മനോഹരമായി കെജി ജോർജ് പ്രസന്റ് ചെയ്തിട്ടുണ്ട്. ആ ഡ്രീം സീക്വൻസ് ഒക്കെ വളരെ എഫക്ടീവ് ആയിരുന്നു. സിനിമയിൽ പാട്ടോ, അനാവശ്യ രംഗങ്ങളോ ഇല്ല. ആ കുടുംബത്തിന്റെ ഡിസ് ഫങ്ഷൻ വ്യക്തമാക്കി തരുന്നതാണ് അവിടെ സംഭവിക്കുന്ന ഓരോ രംഗവും. സിനിമയുടെ ക്ലൈമാക്സും മികച്ചതായി തോന്നി. ![](https://cdn.boolokam.com/articles/2022/08/thrh.jpg)പിന്നെ ജോജി ഇറങ്ങിയ സമയത്ത് ഒരുപാട് കമ്പാരിസൺസ് ഈ സിനിമയുമായി നടന്നിട്ടുണ്ട്. കഥാപശ്ചാത്തലവും, സെൻട്രൽ കാരക്ടേഴ്സിന്റെ ചില അവസ്ഥകളും ഒരുപോലെയാണ് എന്നത് ഒഴിച്ചാൽ, വേറെ ഭയങ്കര സാമ്യതകളൊന്നും എനിക്ക് തോന്നിയില്ല. രണ്ടും രണ്ടുരീതിയിൽ സഞ്ചരിക്കുന്ന സിനിമകളാണ്. ജോജിയിൽ മുഴച്ചു നിൽക്കുന്ന 'ഭയം' എന്ന എലമെന്റ് ബേബിയിൽ ഒരുതരം ഭ്രമമായി അനുഭവപ്പെടുന്നുണ്ട്.നിങ്ങളീ സിനിമ കണ്ടിട്ടില്ലേൽ, ഉറപ്പായും കാണണം . ഇരകൾ (1985) **സിനിമ കാണാത്തവർക്കായി യുട്യൂബ് ലിങ്ക്** [embed]https://youtu.be/A3jT2lIy0rs[/embed]
