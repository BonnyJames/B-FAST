---
author: Beaumaris
categories:
- Entertainment
comment_count: 0
date: 2023-05-29 06:06:50
draft: false
image: https://cdn.boolokam.com/articles/2023/05/xaxax.png
like_count: 6379
share_count: 3833
tags:
- bollywood
- Featured
- mumbai under world
- sunil shetty
title: 1990 കളിൽ തനിക്ക് ബോംബെ അധോലോകത്തിൽ നിന്ന് നിരന്തരമായ വധഭീഷണി ഉണ്ടായിരുന്നുവെന്ന്
  സുനിൽ ഷെട്ടി
view_count: 143356
---

പ്രശസ്ത ബോളിവുഡ് നടനാണ് സുനിൽ ഷെട്ടി. തൊണ്ണൂറുകളിൽ അനവധി ഹിറ്റ് ചിത്രങ്ങളുടെ ഭാഗമായിരുന്നു താരം. 1992 ലാണ് സുനിൽ ഷെട്ടി തന്റെ ആദ്യ ചിത്രത്തിൽ അഭിനയിക്കുന്നത്. ബൽ‌വാൻ എന്ന ഈ ചിത്രം ഒരു ശരാശരി വിജയമായിരുന്നു. പിന്നീടുള്ള രണ്ട് വർഷങ്ങൾ ചില ചിത്രങ്ങളിൽ അഭിനയിച്ചെങ്കിലും ഒരു വിജയ ചിത്രം ലഭിച്ചില്ല. 1994 ൽ ആക്ഷൻ ചിത്രമായ മോഹ്‌റ എന്ന ചിത്രം ഒരു വിജയമായിരുന്നു. ആ വർഷം തന്നെ രണ്ട് റൊമാന്റിക് ചിത്രങ്ങൾ പുറത്തിറങ്ങി. പിന്നീട് 1990 കളിൽ പല ചിത്രങ്ങളിലും അഭിനയിച്ചു. മിക്ക ചിത്രങ്ങളിലും ഒരു ആക്ഷൻ നായകനായിട്ടാണ് സുനിൽ അഭിനയിച്ചത്. ഇത് അദ്ദേഹത്തിന് ഒരു ആക്ഷൻ നായകനെന്ന് പേര് വരാൻ കാരണമായി. 2000 ലെ ധട്കൻ എന്ന ചിത്രത്തിലെ അഭിനയത്തിന് മികച്ച വില്ലനുള്ള ഫിലിംഫെയർ അവാർഡ് ലഭിച്ചു. [](https://cdn.boolokam.com/articles/2023/05/aaaa.jpg)അക്കാലങ്ങളിൽ തനിക്ക് ബോംബെ അധോലോകത്തിൽ നിന്ന് നിരന്തരമായ വധഭീഷണി ഉണ്ടായിരുന്നുവെന്ന് വെളിപ്പെടുത്തുകയാണ് താരം. എന്നാല്‍ ഇത്തരം ഭീഷണികളെ താന്‍ വ്യക്തിപരമായി തന്നെ കൈകാര്യം ചെയ്തിരുന്നതായും സുനിൽ ഷെട്ടി വെളിപ്പെടുത്തി. അന്ന് മുംബൈ അധോലോകം വളരെ ശക്തമായിരുന്നു അവരുടെ സാന്നിധ്യം എല്ലാ രംഗത്തും ഉണ്ടായിരുന്നു. അവര്‍ ഫോണ്‍ വഴി പലപ്പോഴും ഭീഷണിപ്പെടുത്തും. അത് ചെയ്യണം, ഇത് ചെയ്യണം എന്ന് നിര്‍ദേശിക്കും. എന്നാല്‍ ഞാന്‍ അത്തരം നിര്‍ദേശങ്ങളെ അവഗണിക്കും. അവര്‍ക്കെതിരെ ഫോണില്‍ തര്‍ക്കിക്കും. അവരെ അവഗണിക്കും. പരുഷമായ ഭാഷയിൽ പ്രതികരിക്കരുതെന്ന് പോലീസ് ആ സമയത്ത് എന്നോട് നിരന്തരം പറഞ്ഞിരുന്നു. അധോലോക സംഘങ്ങള്‍ ആക്രമിക്കാന്‍ സാധ്യതയുണ്ടെന്നും ചിലപ്പോള്‍ വധിക്കാന്‍ പോലും സാധ്യതയുണ്ടെന്ന് പൊലീസ് മുന്നറിയിപ്പ് നല്‍കിയെന്ന് സുനില്‍ ഷെട്ടി പരാമർശിച്ചു. എന്നാല്‍ ജീവന്‍ പോലും അപകടത്തിലാകുന്ന ഭീഷണിയെ അഭിമുഖീകരിക്കുന്ന സാഹചര്യത്തിലാണെന്ന് ഒരിക്കലും കുടുംബത്തെ അറിയിച്ചില്ലെന്നും സുനില്‍ ഷെട്ടി വെളിപ്പെടുത്തി. [![](https://cdn.boolokam.com/articles/2023/05/xaxax.png)](https://cdn.boolokam.com/articles/2023/05/xaxax.png)2003 ൽ താരം ഒരു ചലച്ചിത്ര നിർമ്മാണ കമ്പനി സ്ഥാപിച്ചു. പോപ്‌കോൺ മോഷൻ പിക്ചേഴ്സ് എന്ന ഈ കമ്പനി ഖേൽ എന്ന ചിത്രം ആദ്യ നിർമ്മാണം 2003 ൽ നടത്തി. അടുത്ത കാലങ്ങളിൽ ഒരു ആക്ഷൻ നായകൻ എന്ന പ്രതിച്ഛായ മാറ്റി സുനിൽ ഹാസ്യ ചിത്രങ്ങളിലും അഭിനയിക്കുന്നു. പ്രിയദർശൻ സംവിധാനം ചെയ്ത ഹേര ഫേരി എന്ന ചിത്രത്തിൽ അക്ഷയ് കുമാർ, പരേഷ് റാവൽ എന്നിവരോടൊപ്പം അഭിനയിച്ചത് വൻ വിജയമായി. ഹിന്ദി കൂടാതെ തമിഴ്, ഇംഗ്ലീഷ് ഭാഷകളിലും അദ്ദേഹം അഭിനയിച്ചിട്ടുണ്ട്. കൂടാതെ സഹാറ വൺ ടെലിവിഷൻ ചാനലിൽ അദ്ദേഹം ഒരു പരിപാടിയിൽ അവതാരകനും ആയിരുന്നു. .ദർബാർ എന്ന ചിത്രത്തിൽ സുനിൽ ഷെട്ടി മികച്ച പ്രകടന കാഴ്ച വച്ചു എന്ന് നിരൂപകർ അഭിപ്രായപ്പെട്ടു.ആക്ഷൻ ത്രില്ലർ വെബ് സീരീസായ "ഹണ്ടേഴ്‌സ്: ടൂട്ടെഗാ നഹി, തൊഡേഗ" യിലാണ് അവസാനമായി സുനില്‍ ഷെട്ടി അഭിനയിച്ചത്. മലയാളത്തില്‍ മരയ്ക്കാര്‍ അറബിക്കടലിന്‍റെ സിംഹം എന്ന ചിത്രത്തിലും സുനില്‍ ഷെട്ടി അഭിനയിച്ചിരുന്നു.