---
author: Beaumaris
categories:
- Entertainment
comment_count: 0
date: 2022-09-19 04:45:46
draft: false
image: ''
like_count: 33630
share_count: 9954
tags:
- actor vishnu govindan
- attention please movie
- അജയ് പള്ളിക്കര
title: എല്ലാവരും ഒരു സിനിമ കാണുന്നു, ഒരേ സ്വരത്തിൽ നല്ല സിനിമ എന്ന് പറയുന്നു
view_count: 587691
---

**അജയ് പള്ളിക്കര** എല്ലാവരും ഒരു സിനിമ കാണുന്നു കണ്ട് കഴിഞ്ഞതിനുശേഷം എല്ലാവരും ഒരേ സ്വരത്തിൽ നല്ല സിനിമ എന്ന് പറയുന്നു. അത്തരത്തിൽ ഒരു സിനിമയെ കുറിച്ചാണ് ഞാൻ പറയാൻ പോകുന്നത്.അവാർഡുകൾ കരസ്ഥമാക്കിക്കൊണ്ട് Netflix ൽ റിലീസ് ചെയ്ത മലയാള സിനിമ " അറ്റെൻഷൻ പ്ലീസ് " സംവിധാനം "Jithin Issac Thomas ",Vishnu Govindhan,Anand Manmadhan പ്രധാന കഥാപാത്രങ്ങളെ അവതരിപ്പിക്കുന്നു.എല്ലാവരുടെയും അറ്റെൻഷൻ പിടിച്ചു പറ്റാൻ കെൽപ്പുള്ള ഒരു സിനിമ തന്നെയായിട്ടാണ് എനിക്ക് തോന്നിയത്. ആ അറ്റെൻഷൻ പലർക്കും പല തരത്തിൽ ആസ്വദിക്കാവുന്ന, പല തലത്തിൽ നിന്നുകൊണ്ട് വീക്ഷിക്കാൻ പറ്റുന്ന ഒരു സിനിമ. എല്ലാം കൊണ്ടും ഒരു നല്ല സിനിമ യായിട്ടാണ് അനുഭവപ്പെട്ടത്.അത്‌ കഥ കൊണ്ടും സംവിധാനം കൊണ്ടും അവതരണം കൊണ്ടും എല്ലാം.എടുത്ത് പറയേണ്ടത് പ്രകടനങ്ങൾ തന്നെയാണ്. സ്‌ക്രീനിൽ 6 പേരുടെ പ്രസന്റസ് മാത്രമേ ഉള്ളുവെങ്കിലും ആ സ്‌ക്രീനിൽ നിറഞ്ഞു നിൽക്കാനും അവതരിപ്പിക്കാനും, വേണ്ട ഡയലോഗുകൾ കൃത്യമായി പറയുവാനും 6 പേർക്കും കഴിഞ്ഞിട്ടുണ്ട്. പ്രത്യേകിച്ച് Vishnu Govindan ന്റെ അവതരണം. തുടക്കം മുതൽ അവസാനം വരെ ആ കഥാപാത്രമാണ് നമുക്ക് മുന്നിൽ കഥ പറഞ്ഞു കാണിച്ചു തരുന്നത്. അല്ലെങ്കിൽ സിനിമയെ മുന്നോട്ട് കൊണ്ടുപോകുന്നത് ഈ കഥാപാത്രം ആണെന്ന് പറയാം. അത്‌ അതിന്റെ മികവ് കൂടുതൽ കൊടുത്ത്, ആ കഥ പറച്ചിലും,പ്രകടനവും, ഭാവങ്ങളും എല്ലാം നമ്മളിലേക്ക് എത്തിച്ചുകൊണ്ട് 100 ശതമാനം നമുക്ക് തന്നു. Lag ഇല്ലാതെ മടുപ്പില്ലാതെ അവസാനം വരെ സിനിമ നമ്മെ കൊണ്ട് പോകുമ്പോൾ Background ഉം ഓരോ സീനുകൾക്ക് നമ്മളോട് കൂടുതൽ അടുക്കാൻ സഹായിക്കുന്നുണ്ട്.ഒപ്പം സംവിധാനവും അതിന്റെ മികവും കാണാം.വ്യക്തമായ രാഷ്ട്രീയകാര്യങ്ങളെ, സമൂഹത്തിൽ നടക്കുന്ന പൊതു കാര്യങ്ങളെയും കഥകളിലൂടെയും, സംഭാഷണങ്ങളിലൂടെയും വളരെ കൃത്യമായി വേറിട്ട രീതിയിൽ ആവിഷ്കരിച്ചു തരുകയും കൊള്ളേണ്ടവർക്ക് കൊണ്ടും, ഒന്നും കൊള്ളേണ്ടത്തവർക്ക് അല്ലാതെയും സിനിമ കണ്ട് തുടരാം. അയ്യാൾ എഴുതികൊണ്ടിരിക്കുന്ന കഥയുടെ കാഴ്ച്ചകളായും, അയ്യാളുടെ ഉള്ളിലെ പൊട്ടിത്തെറി ഒക്കെയാണ് നമുക്ക് കാഴ്ച്ചകളായി അവതരിപ്പിച്ചത് എന്ന് മനസിലാക്കാം. എങ്ങനെ മനസ്സിലാക്കിയാലും പറഞ്ഞ കഥയും ആ കഥകളിലെ ഓരോ കാഴ്ച്ചകളും നമുക്ക് കാണാനും ആ വിഷയങ്ങൾ എല്ലാം പൊള്ളുന്ന വിഷയമായി മാറാൻ കഴിയുന്നവ തന്നെയായിരുന്നു. സദാചാരം വേശ്യ ഹൊറർ കുലം Inter caste Marriage ജാതി എന്നിങ്ങനെ കഥകൾ ഓരോന്നായി ഞെട്ടലോടെ അവതരിപ്പിക്കുമ്പോൾ കഥകൾക്കുമപ്പുറം അതിനേക്കാൾ ഭീതിയോടെ മറ്റു സംസാരങ്ങളും കൂടി അതെ തീവ്രതയോടെ അവതരിപ്പിച്ച സിനിമ.തീർച്ചയായും എല്ലാവരും കാണേണ്ട, സംസാരിക്കേണ്ട, അംഗീകരിക്കേണ്ട സിനിമയായി മാറണം എന്ന് കണ്ട് കഴിഞ്ഞപ്പോൾ തോന്നിപോയി.