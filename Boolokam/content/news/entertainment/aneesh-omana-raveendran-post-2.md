---
author: Beaumaris
categories:
- Entertainment
comment_count: 0
date: 2022-07-15 09:18:49
draft: false
image: https://cdn.boolokam.com/articles/2022/07/images.jpg
like_count: 28185
share_count: 6331
tags:
- Aneesh Omana Raveendran
- casting couch
- film industry
title: '''ഹനുമാൻ ചാലിസ'' കണ്ടു കൊണ്ടിരുന്ന വ്യക്തി, മുന്നിൽ വന്ന പെൺകുട്ടിയോട് വഴങ്ങി
  തരണം എന്ന്'
view_count: 514186
---

സിനിമയിൽ അവസരങ്ങൾ വാഗ്ദാനം ചെയ്തുകൊണ്ടുള്ള ചൂഷണം എല്ലാ നാട്ടിലും എല്ലാ കാലത്തും പതിവുള്ളതാണ്. ഒടുവിൽ വിജയ് ബാബു വരെ അകത്തായതും സമാനമായ വിഷയങ്ങൾ കാരണമാണ്. ഇന്ന് നടിയായ ഒരു പഴയകാല മോഡലിന്റെ ജീവിതത്തിൽ നടന്ന സംഭവം ആണ് ഇവിടെ വിവരിക്കുന്നത്. **അനീഷ് ഓമന രവീന്ദ്രൻ.** മുംബൈയിലെ അന്ധേരിയിലെ ഹോട്ടലിലെ കുടുസു മുറിയിലേക്ക് ഓഡിഷൻ എന്ന് പറഞ്ഞാണ് നിർമാതാവ് എന്ന് പറയുന്ന വ്യക്തി എന്നെ വിളിപ്പിച്ചത്. ഞാൻ ഒരു വിധത്തിൽ ഹോട്ടൽ കണ്ടെത്തി. റിസപ്‌ഷനിൽ എത്തി റൂം നമ്പർ പറഞ്ഞു. റിസപ്‌ഷനിൽ ഇരിക്കുന്ന പയ്യന്റെ അളിഞ്ഞ ചിരിയും കണ്ട്, അവൻ വിരൽ ചൂണ്ടിയ സ്റ്റെപ്പിലേക്കു നോക്കി, കാതിൽ തറച്ച മൂന്നാം നില ലക്ഷ്യമാക്കി ഞാൻ നടന്നു. "മനസ്സിൽ മുഴുവനും ഒരുതരത്തിൽ ഉള്ള ശൂന്യത ആയിരുന്നു", ഓരോ സ്റ്റെപ്പും കയറി റൂം ലക്ഷമാക്കി നടക്കുമ്പോഴും ആ ശൂന്യതയുടെ ഭാരം കൂടി വന്നു. 304 എന്ന മുറിയുടെ നമ്പർ ബോർഡിന് അടുത്തുള്ള ബില്ലിൽ വിരൽ അമർത്തി. മുടിയൊക്കെ നേരെ ആക്കി ശ്വാസം അകത്തേക്ക് എടുത്തു. മുറി തുറന്നു തന്ന വ്യക്തിക്ക് കൈ കൊടുത്തു. പുഞ്ചിരിയോടെ അകത്തു കടന്നു. കൂറേ നേരം ചെയ്യാൻ പോകുന്ന പ്രോജെക്ടിനെ കുറിച്ചും, ആ പ്രോജെക്ടിലെ മറ്റുള്ള മോഡലിനെ കുറിച്ചും ഒക്കെ ആ നിർമാതാവ് സംസാരിച്ചു കൊണ്ടേയിരുന്നു. ![](https://cdn.boolokam.com/articles/2022/07/images.jpg)തുടക്കക്കാരി എന്ന നിലയിൽ എനിക്ക് വലിയ സന്തോഷം തോന്നി. ഞാനും ഒരു വലിയ പ്രോജക്ടിന്റെ ഭാഗം അകാൻ പോകുകയാണ് എന്ന് മനസ്സിൽ നിന്നും ആരോ പറയുന്നു. സന്തോഷത്തോടെ ആ നിർമാതാവ് പറഞ്ഞതിന് ഞാൻ തലയാട്ടികൊണ്ടേയിരുന്നു .ഒത്തിരി തവണ "താങ്ക്സ് സാർ " എന്ന് ഞാൻ പറഞ്ഞു കൊണ്ടേയിരുന്നു.കുറച്ചു നേരത്തെ സംസാരത്തിനു ശേഷം, ഇതിലെ മറ്റുള്ള മോഡലുകൾ എല്ലാം തന്നെ വളരെയധികം പരിചയ സമ്പത്തു ഉള്ളവർ ആണ്, അവരോടൊപ്പം അഭിനയിക്കണം എങ്കിൽ ചില അഡ്ജസ്റ്മെന്റ് ഒക്കെ ചെയേണ്ടി വരും.തയ്യാറാണോ?, നിർമാതാവ് ചോദിച്ചു. ചിരിച്ചു കൊണ്ടിരുന്ന എന്റെ മുഖം പെട്ടന്ന് വാടി, ഞാൻ തല പതിയെ താഴ്ത്തി. ആ താഴ്ന്ന കണ്ണുകളുടെ നോട്ടം ചെന്ന് പതിച്ചത്, ആ നിർമാതാവിന്റെ ലാപ്ടോപ്പിൽ ആയിരുന്നു."ലാപ്ടോപ്പിൽ ഹനുമാൻ ചാലിസ ആയിരുന്നു ഓടിക്കൊണ്ടിരിക്കുന്നത്. പക്ഷെ അത് മ്യുട്ട് ആയതിനാൽ ശബ്ദം ഒന്നും തന്നെ പുറത്തു വന്നില്ല". ![](https://cdn.boolokam.com/articles/2022/07/casting-couch-5.jpg)ഇതുകണ്ടപ്പോൾ ചിരിയാണ് വന്നത്. പെട്ടന്ന് ഒരു ഊർജം എന്നിലേക്ക്‌ എത്തിയത് പോലെ. ഞാൻ അവിടെ നിന്നും പതിയെ എഴുന്നേറ്റു. താങ്കൾ എനിക്ക് സമയം തന്നതിന് നന്ദി. പെട്ടന്ന് തന്നെ മുറി തുറന്നു ഞാൻ റിസപ്‌ഷൻ ലക്ഷ്യമാക്കി നടന്നു. റിസപ്‌ഷനിൽ ആ പയ്യൻ തന്നെ ഉണ്ട്. ആ പയ്യനെ ഞാൻ പുച്ഛഭാവത്തിൽ ചെറുതായി നോക്കി. ആ നോട്ടത്തിൽ "ഹോട്ടൽ എന്ന പേരുമാറ്റി വേറെ എന്തെങ്കിലും എന്നാക്കി കൂടെ എന്നായിരുന്നു ", ![](https://cdn.boolokam.com/articles/2022/07/pic-16.webp)ഞാൻ വേഗത്തിൽ നടന്നു മുന്നോട്ടു പോയി. ഒരു അഞ്ചു മിനിറ്റിനു ശേഷം ഞാൻ തിരിഞ്ഞു നോക്കി.ഇല്ല, എനിക്ക് ഇപ്പോൾ ഹോട്ടൽ കാണാൻ കഴിയുന്നില്ല. ഞാൻ നടത്തം പതിയെ ആക്കി. മനസ്സിൽ കഴിഞ്ഞ അര മണിക്കൂർ നടന്ന സംഭവങ്ങൾ മിന്നി മറഞ്ഞു. "ഹനുമാൻ ചാലിസയും കണ്ടു കൊണ്ടിരുന്ന വ്യക്തി, അത് മ്യുട്ട് ചെയ്തിട്ട്, മുന്നിൽ വന്ന പെൺകുട്ടിയോട് വഴങ്ങി തരണം എന്ന് പറയുക. തീർച്ചയായും ഒരു ഉടായിപ്പ് നിർമാതാവ് ആയിരിക്കും ".ഒരു ദീർഘ നിശ്വാസവും എടുത്തു ഞാൻ വീട്ടിലേക്കു നടന്നു. ജീവിതത്തിൽ ഒരു മഴ പെയ്തു തോർന്നതു പോലെ. മനസ്സിൽ എന്തോ ഒരു സന്തോഷം പോലെ. നോട്ട്- ഒരു തുടക്കകാരിയായ മോഡലിന്റെ ജീവിതത്തിൽ നിന്നും ഞാൻ അറിഞ്ഞത്. ഇന്ന് ഈ മോഡൽ അറിയപ്പെടുന്ന ഒരു അഭിനേതാവ് ആണ്.