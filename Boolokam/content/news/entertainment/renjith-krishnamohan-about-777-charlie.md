---
author: Beaumaris
categories:
- Entertainment
comment_count: 0
date: 2022-06-12 06:22:18
draft: false
image: https://cdn.boolokam.com/articles/2022/06/ffwwfwwffwfw.jpg
like_count: 126230
share_count: 25317
tags:
- 777 Charlie
- Rakshit Shetty
title: നിങ്ങൾക്ക് ഭാഗ്യമുണ്ടെങ്കിൽ ഒരു നായ നിങ്ങളുടെ ജീവിതത്തിലേക്ക് വരും, നിങ്ങളുടെ
  ഹൃദയം കവരും, എല്ലാം മാറ്റും
view_count: 1996598
---

**Renjith Krishnamohan** “നിങ്ങൾക്ക് ഭാഗ്യമുണ്ടെങ്കിൽ ഒരു നായ നിങ്ങളുടെ ജീവിതത്തിലേക്ക് വരും, നിങ്ങളുടെ ഹൃദയം കവരും, എല്ലാം മാറ്റും,” 777 ചാർലിയുടെ അകത്തേക്ക് കടക്കുന്നതിനു മുൻപ് സംവിധായകൻ കിരൺ രാജ് ന്റെ സിനിമ യാത്ര പറഞ്ഞിട്ട് തുടങ്ങാമെന്നു വെച്ചു . ഓരോ സിനിമയിലും അവസരം കാത്തു നടന്ന് കിട്ടാതെ ഒഴിവാക്കപ്പെട്ടു മാറി നിൽക്കുന്ന പലർക്കുമുള്ള ഒരു മോട്ടിവേഷൻ ആണ്. ???? കാരണം ജീവിതം ഒരുതരത്തിലും മുന്നോട്ടുപോകില്ലെന്ന് ഉറപ്പായപ്പോള്‍ പത്താംക്ലാസില്‍ പഠനം നിര്‍ത്തുക, കിട്ടുന്ന പണിയെല്ലാം ചെയ്തു. ഒടുക്കം നിയോഗംപോലെ സിനിമയിലെത്തുക അത്രേ എളുപ്പമല്ല ഇതൊന്നും .കാസര്‍കോട് ജില്ലയിലെ ബദിയടുക്ക എന്ന ഗ്രാമത്തില്‍ നിന്ന് വന്ന കിരണ്‍രാജ് എന്ന ചെറുപ്പക്കാരന്‍ ഇന്ന് 777 ചാര്‍ലി എന്ന, പ്രേക്ഷകര്‍ ഹൃദയത്തിലേറ്റിയ സിനിമയുടെ സംവിധായാകനായത് ഒരു സുപ്രഭാതത്തിൽ അല്ല എന്നിപ്പോൾ തന്നെ മനസിലാക്കാമല്ലോ . പത്താം ക്ലാസ്സ്‌ കഴിഞ്ഞപ്പോൾ സാമ്പത്തികമായി പ്രയാസം നേരിട്ട അയാൾ 2005-ല്‍ ബംഗളൂരുവില്‍ ഒരു ബാറില്‍ വെയിറ്ററായി ജോലി ചെയ്യാന്‍ തുടങ്ങി. ശേഷം സെയില്‍സ്മാനായി ജോലി ചെയ്തു. പിന്നെ ഒരു ആശുപത്രിയില്‍ സെക്യൂരിറ്റി ജോലി അങ്ങനെ തള്ളി നീക്കിയ അഞ്ചു വർഷങ്ങൾ. &nbsp; ഒടുവിൽ കര്‍ണാടകയില്‍ വന്നശേഷം അഭിനയിക്കാന്‍ എന്തെങ്കിലും ചാന്‍സ് കിട്ടുമോ എന്നന്വേഷിച്ച് ആറുമാസം നടന്നു. ഇന്‍സ്റ്റിറ്റ്യൂട്ടിലൊക്കെ പോയെങ്കിലും കാര്യമുണ്ടായില്ല അങ്ങനെയാണ് അയാൾ ആദ്യത്തെ ഷോർട് ഫിലിം ചെയ്യാനായി നാട്ടിലേക്കു 2011 ൽ തിരിച്ചു വന്നത്. കബ്ബിനാഹാളു എന്നായിരുന്നു അതിന്റെ പേര്.അത് ബംഗളൂരുവിലെ ഒരു ചലച്ചിത്രമേളയില്‍ പ്രദര്‍ശിപ്പിക്കുകയും മത്സരത്തില്‍ ഒന്നാം സ്ഥാനം ലഭിക്കുകയും ചെയ്തു .അവിടെ നിന്നാണ് അയാളുടെ സിനിമ ജീവിതം ആരംഭിക്കുന്നത്. അവിടെവെച്ച് കുറച്ച് സംവിധായകരുടെ ഫോണ്‍നമ്പര്‍ കിട്ടി. അതിലൊരാളായിരുന്നു 'ബെല്‍ബോട്ടം' എന്ന സിനിമയുടെ സംവിധായകനായ ജയതീര്‍ത്ഥ. അദ്ദേഹം കിരണിനെ വിളിക്കുകയും അവരുടെ ടീമില്‍ അയാൾ ജോലി ചെയ്യാന്‍ പോകുകയും ചെയ്തു. അജയ് റാവുവും യാഷിന്റെ ഭാര്യയായ രാധികാ പണ്ഡിറ്റും പ്രധാന കഥാപാത്രങ്ങളെ അവതരിപ്പിച്ച 'എന്തെന്‍ദിഗു'വായിരുന്നു കിരൺ അസിസ്റ്റന്റ് ഡയറക്ടറായ ആദ്യസിനിമ. കിറിക് പാര്‍ട്ടിയില്‍ കിരൺ മെയിന്‍ അസോസിയേറ്റ് ആയി. കിറിക് പാര്‍ട്ടിയുടെ ഷെഡ്യൂള്‍ അവസാനഘട്ടത്തിലെത്തിയപ്പോഴേക്കും 777 ചാര്‍ലിയുടെ വണ്‍ലൈന്‍ തയ്യാറായിരുന്നു. രണ്ടാമത്തെ സിനിമ രക്ഷിത് ഷെട്ടി നായകനായ റിക്കി ആയിരുന്നു. റിഷഭ് ഷെട്ടിയായിരുന്നു സംവിധായകന്‍. ഈ പടത്തിലാണ് കിരൺ അസോസിയേറ്റ് ആയി ചേരുന്നതും രക്ഷിതുമായി കൂടുതൽ അടുത്തതും . അവിടെ നിന്നും തുടങ്ങിയ സിനിമ ചർച്ചക്കളുടെ യാത്രയിൽ ഇതാ ഒരു സുന്ദരമായ ചിത്രം പിറവിയെടുത്തിരിക്കുന്നു. ചുരുക്കത്തിൽ കാസർകോടുകാരനായ കിരൺരാജ് 777 ചാർളി എന്ന സിനിമയിലൂടെ ഒരു മനുഷ്യനും അവന്റെ നായയും തമ്മിലുള്ള ഊഷ്മളമായ ബന്ധത്തെ മനസിലേക്ക് ഇറക്കി വെച്ചിരിക്കുകയാണ് . കാണുന്നവരുടെ കണ്ണുനന്നയിക്കുന്ന ഒരു ഫീൽ ഗുഡ് ചിത്രമാണ് ‘777 ചാർളി’. മൃഗങ്ങളെ സ്നേഹിക്കുന്നവർക്കും വളർത്തുമൃഗങ്ങൾ ഉള്ളവർക്കും ഒരു മികച്ച അനുഭവമായിരിക്കും ഈ സിനിമ. കഥയിലേക്ക് നോക്കിയാൽ വലിയ പുതുമയൊന്നും ചാർലിയിൽ കാണാനാകില്ലെങ്കിലും, അതിലടങ്ങിയിട്ടുള്ള ഇമോഷനിൽ പ്രേക്ഷകർ ലയിച്ചു ചേരും. &nbsp; ![](https://cdn.boolokam.com/articles/2022/06/ffwwfwwffwfw.jpg) ഇമോഷൻസ് വെച്ച് എങ്ങനെ കളിക്കാമെന്ന് നന്നായി അറിയാവുന്ന ആളാണ് സംവിധായകൻ കിരൺരാജ്. സിനിമ ആരംഭിക്കുന്ന നിമിഷം മുതൽ അതിനൊപ്പം ഇമോഷൻസും യാത്രതിരിക്കുന്നുണ്ട്. അവിടം തൊട്ട് പ്രേക്ഷകനെ പിടിച്ചിരുത്തുന്നതിൽ യാതൊരു വീഴ്ചയും വരാത്ത രീതിയിലാണ് കഥ കൊണ്ടുപോയത്. ഹൃദയത്തുടിപ്പ് അറിയിക്കുന്ന മുഹൂർത്തങ്ങൾ ഒന്നിനുപിറകെ ഒന്നൊന്നായി ഇങ്ങനെ വന്നു കൊണ്ടിരിക്കുകയായിരുന്നു . ചാർലിയുടെ യാത്ര, ധർമ്മയിലേക്ക് ചാർലി അടുക്കുന്നത്, പിരിയാൻ കഴിയാത്ത വിധം ആ ബന്ധം ദൃഢമാകുന്നത് -ഇതൊക്കെ മികച്ച രീതിയിലാണ് ചിത്രത്തിൽ ആവിഷ്ക്കരിച്ചിരിക്കുന്നത്. നിങ്ങൾക്ക് ഒരു pet ഉണ്ടെങ്കിൽ ഈ പടം കൂടുതൽ നിങ്ങളെ കരയിപ്പിക്കും ഇനി ഇല്ലെങ്കിലും നിങ്ങൾ ചാർളിയെ ഇഷ്ടപ്പെട്ടു പോവും . rakshitshetty യുടെ പെർഫോമൻസ് ❤ NB : മിക്ക വിവരങ്ങളും ഓൺലൈൻ മീഡിയ കളിൽ നിന്നുള്ള അറിവാണ് കടപ്പാട് : വിക്കിപീഡിയ, മാതൃഭൂമി ???? ഗൂഗിൾ ???? പടം കാണാൻ മറക്കണ്ട