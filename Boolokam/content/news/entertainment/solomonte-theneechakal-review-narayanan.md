---
author: Beaumaris
categories:
- Entertainment
comment_count: 0
date: 2022-08-19 05:56:59
draft: false
image: ''
like_count: 35421
share_count: 14245
tags:
- laljose
- Narayanan Nambu
- solomonte theneechakal
title: ഔട്ട് ഡേറ്റഡ് ആയിട്ടുള്ള പഴയ കഥ തന്നെ വീണ്ടും പറയുമ്പോൾ ഉള്ള പതർച്ച സിനിമയിൽ
  ഉടനീളം ഉണ്ട്
view_count: 867720
---

**നാരായണൻ** **സോളമന്റെ ആവറേജ് തേനീച്ചകൾ...!!** **തീയറ്റർ : പെരിന്തൽമണ്ണ വിസ്മയ സിനിമാസ്** **Genre : ത്രില്ലെർ ഡ്രാമ /mystery** ലാൽജോസ് വളരെ ഇഷ്ടമുള്ള സംവിധായകൻ ആണ്. ഇപ്പോ തിരിച്ചുവരവുകളുടെ സമയമാണല്ലോ. ഷാജി കൈലാസും, ജോഷിയും ഒക്കെ ഹിറ്റ് തന്നത് പോലെ ലാൽജോസും ഒരു ഹിറ്റ്‌ നൽകട്ടെ എന്ന് പ്രത്യാശിച്ചാണ് സിനിമക്ക് കേറിയത്. തരക്കേടില്ലാത്ത ഒരു ശരാശരി സിനിമ മാത്രമാണ് സോളമന്റെ തേനീച്ചകൾ. ആദ്യം സിനിമക്ക് ഈ പേരിട്ടിട്ട് പിന്നെ അതിൽ നിന്ന് എങ്ങനെയൊക്കെയോ കഥയുണ്ടാക്കിയതാണ് എന്ന് തോന്നുന്നു. സിനിമ ചുമ്മാ ഇങ്ങനെ കണ്ടിരിക്കാം. ചെറിയ ലാഗ് ഒക്കെ അടിക്കുമെങ്കിലും ബോർ അടിക്കാതെ കാണാൻ കഴിയുന്ന ചിത്രമാണ് സോളമന്റെ തേനീച്ചകൾ. പുതുമുഖങ്ങൾ ആണ് സിനിമയിലെ കേന്ദ്ര കഥാപാത്രങ്ങൾ കൈകാര്യം ചെയ്തിരിക്കുന്നത്. ഒരു ത്രില്ലെറിനു വേണ്ട വേഗത സിനിമക്ക് ഇല്ല എന്നതും ഔട്ട് ഡേറ്റഡ് ആയ കഥയാണെന്നതും സിനിമയെ പിന്നോട്ട് വലിക്കുന്നു. ആർക്കും ഊഹിക്കാവുന്ന രീതിയിലുള്ള ട്വിസ്റ്റുകളും കഥയും തന്നെയാണ് പ്രധാന വീക്ക് പോയിന്റ്. നായിക നായകൻ എന്ന പരിപാടിയിൽ വിജയിച്ചവരെ വെച്ച് ഒരു സിനിമ ചെയ്യാം എന്ന് തീരുമാനിച്ചു അതിലേക്ക് ഒരു കഥയുണ്ടാക്കി ഇവരെ place ചെയ്തപ്പോൾ ഉണ്ടായ ഒരു കൃത്രിമം സിനിമയിൽ ഉടനീളം മുഴച്ചു നിൽക്കുന്നുണ്ടായിരുന്നു. പ്രധാന കഥാപാത്രം ചെയ്ത ദർശന മികച്ച പ്രകടനം തന്നെയാണ് സിനിമയിൽ കാഴ്ചവെച്ചിരിക്കുന്നത്. എന്നാൽ വിൻസിയുടെ അഭിനയത്തിലെ അനായാസത വളരെയധികം പ്രശംസിക്കപ്പെടേണ്ടതുണ്ട് . ഭാവിയിലെ ഏറ്റവും മുൻ നിരയിൽ നിൽക്കുന്ന നടി ആകാൻ കെൽപ്പുള്ള അഭിനേത്രിയാണ് വിൻസി എന്ന് വിശ്വസിക്കുന്നു. ശംഭു മേനോൻ കുഴപ്പമില്ല, എന്നാൽ ഡയലോഗ് ഡെലിവെറിയിൽ എനിക്കെവിടെയൊക്കെയോ പ്രശ്നങ്ങൾ തോന്നി. സിനിമയുടെ മറ്റൊരു കണ്ടെത്തൽ ആഡിസ് ആന്റണി ആണ്. കിടു പെർഫോമൻസ്. സുദേവ് നായരുടെ ഒരു അഭിനയ ശൈലിയും ഡയലോഗ് പ്രസന്റേഷനും ഓർമ വന്നു. ജോജു ജോർജ് as usual കഥാപാത്രവുമായി ചേർന്ന് നിന്നു. ജോജു പൂ പറിക്കുന്ന പോലെ ആ വേഷം ഭദ്രമാക്കി. ജോണി ആന്റണിയും ഷാജു ശ്രീധരും നന്നായി. വിദ്യാസാഗർ ചെയ്ത 'പഞ്ചാരക്കോ' രസമുള്ള പാട്ടാണ്. ചിത്രീകരിച്ചിരിക്കുന്നതും നല്ല രസമായിട്ടാണ്. എന്നാൽ ബിജിഎം കൊടും നിരാശ ആയിരുന്നു. വേറേ ആരെയെങ്കിലും ബിജിഎം ചെയ്യാൻ ഏൽപ്പിക്കാമായിരുന്നു. ഇൻസ്റ്റാഗ്രാമിലെ പഞ്ചാരക്കോ പാട്ട് ഇട്ടെങ്കിലും ഔട്ട് ഡേറ്റഡ് ആയിട്ടുള്ള പഴയ കഥ തന്നെ വീണ്ടും പറയുമ്പോൾ ഉള്ള പതർച്ച സിനിമയിൽ ഉടനീളം ഉണ്ട്. അതുകൊണ്ട് തന്നെ ആകെമൊത്തത്തിൽ ചുമ്മാ ഒരുതവണ കാണാവുന്ന ഒരു ശരാശരി ചിത്രം മാത്രമാകുന്നു ലാൽജോസിന്റെ സോളമന്റെ തേനീച്ചകൾ.