---
title: "നിർമ്മാതാവിന് മമ്മൂട്ടിയുടെ ഈ 'മേക്ക് ഓവർ' തീരെ ഉൾക്കൊള്ളാനായില്ല. \" എന്റെ കാശ് .... \" എന്ന് പറഞ്ഞു കൊണ്ട് സെറ്റിൽ നിന്നും സ്ഥലംവിട്ടു, പിന്നീട് സംഭവിച്ചത്..."
date: 2023-12-22T14:56:58
draft: false
categories: ["Entertainment"]
tags: ['mammootty', 'mrigaya', 'mrugaya', 'mrugaya mammootty']
author: "Beaumaris"
---

<strong>Bineesh K Achuthan </strong>

നാട്ടുകാർക്ക് മുഴുവൻ പേടി സ്വപ്നമായി മാറിയ നരഭോജിയായ ഒരു പുലി. പുലിയെ വെടിവച്ചു കൊല്ലാൻ അവർ കൊണ്ടു വരുന്ന വേട്ടക്കാരൻ വാറുണ്ണി ഒടുവിൽ അവർക്ക് പുലിയേക്കാൾ തലവേദനയാകുന്നു. ഈ ഒരു പ്ലോട്ടാണ് മൃഗയക്ക് വേണ്ടി ലോഹിതദാസ് ഐ വി ശശിക്ക് മുന്നിൽ അവതരിപ്പിച്ചത്. തന്റെ മനസിലെ വാറുണ്ണിയെക്കുറിച്ച് ലോഹിതദാസിന് വ്യക്തമായ കാഴ്ച്ചപ്പാടുണ്ടായിരുന്നു. ഷൂട്ടിംഗ് തുടങ്ങി ഒന്ന് രണ്ട് ദിവസം കഴിഞ്ഞാണ് പാലക്കാട് മലമ്പുഴക്കടുത്തുള്ള ലൊക്കേഷനിൽ ലോഹിതദാസ് എത്തുന്നത്. അപ്പോൾ കാണുന്ന രംഗം ചീകിയൊതുക്കിയ മുടിയും മുണ്ടും ജുബയും ധരിച്ചു മമ്മൂട്ടി പാതിരി വേഷത്തിലുള്ള തിലകനുമായി സംസാരിച്ചു കൊണ്ട് നിൽക്കുന്നതാണ്. തന്റെ ഭാവനയിലുള്ള വാറുണ്ണി ഇതല്ല എന്ന് ലോഹിതദാസ് സംവിധായകനോട് തുറന്നു പറഞ്ഞു. കാരക്ടർ സ്കെച്ചൊന്നും ചെയ്യാത്ത ഒരു കാലഘട്ടമായിരുന്നു അതെന്നോർക്കണം.

<img class="alignnone size-full wp-image-435258" src="https://cdn.boolokam.com/articles/2023/12/qqddd.jpg" alt="" width="600" height="450" />ഷൂട്ടിംഗ് നിർത്തി വച്ച് ഐ വി ശശിയും ലോഹിതദാസും മമ്മൂട്ടിയും ദീർഘനേരം ചർച്ച ചെയ്തതിന് ശേഷമാണ് നാം ഇന്ന് കാണുന്ന വാറുണ്ണിയുടെ രൂപഭാവങ്ങൾ രൂപപ്പെടുന്നത്. പക്ഷേ യാദൃശ്ചികമായി ഷൂട്ടിംഗ് സെറ്റിലെത്തിയ നിർമ്മാതാവ് കെ ആർ ജിക്ക് മമ്മൂട്ടിയുടെ ഈ 'മേക്ക് ഓവർ' തീരെ ഉൾക്കൊള്ളാനായില്ല. " എന്റെ കാശ് .... " എന്ന് പറഞ്ഞു കൊണ്ട് സെറ്റിൽ നിന്നും പോയ കെ ആർ ജി പിന്നീടൊരിക്കലും മൃഗയയുടെ ലൊക്കേഷനിലേക്ക് തിരിഞ്ഞു നോക്കിയില്ല. എന്നാൽ കെ ആർ ജിയുടെ മുൻവിധികളെ കാറ്റിൽ പറത്തി കൊണ്ട് മൃഗയ ബ്ലോക്ക് ബസ്റർ വിജയം നേടി 1989 - ലെ ക്രിസ്മസ് സീസൺ വിന്നറായി മാറി. അതിലുപരി 1989 - ലെ മികച്ച നടനുള്ള സംസ്ഥാന പുരസ്കാരം മമ്മൂട്ടിക്ക് നേടിക്കൊടുക്കുന്നതിൽ ഒരു പങ്ക് വഹിക്കുകയും ചെയ്തു.

<img class="size-full wp-image-435259 aligncenter" src="https://cdn.boolokam.com/articles/2023/12/qdqdqd.jpg" alt="" width="1280" height="720" />മറ്റേതൊരു ഐ വി ശശി ചിത്രമെന്ന പോലെ മൃഗയയും താരസമ്പന്നമായിരുന്നു. കാസ്റ്റിംഗിൽ ഏറ്റവും അധികം തലവേദനയായത് സുനിത അവതരിപ്പിച്ച വേഷത്തിലേക്കായിരുന്നു. മോനിഷയെ ആയിരുന്നു ആ വേഷത്തിലേക്കാദ്യം കാസ്റ്റ് ചെയ്തത്. എന്നാൽ, അൽപ്പം തെറിച്ച പെണ്ണായ ഭാഗ്യലക്ഷ്മിയുടെ
ചുറുചുറുക്കും കുസൃതിയും കലർന്ന ഭാവദാഹികളെ മോനിഷക്ക് യഥാവിധം ഉൾക്കൊള്ളാനായില്ല. അത്തരം വേഷങ്ങൾ അവതരിപിച്ച് മോനിഷക്ക് പരിചയവും ഉണ്ടായിരുന്നില്ല. ഒടുവിൽ ഗത്യന്തരമില്ലാതെ മോനിഷയെ ആ വേഷത്തിൽ നിന്നും മാറ്റേണ്ടി വന്നു. മികച്ച നടിക്കുള്ള 1986 - ലെ ദേശീയ പുരസ്ക്കാര ജേതാവായ മോനിഷ നിറകണ്ണുകളോടെയാണ് ഷൂട്ടിംഗ് സെറ്റിനോട് വിടപറഞ്ഞത്. മോനിഷയുടെ സങ്കടം കണ്ട ലോഹിതദാസ് അവരുടെ കഴിവുകൾ പ്രകടിപ്പിക്കത്തക്ക ഒരു വേഷം അധികം വൈകാതെ തന്നെ നൽകാം എന്ന ഒരു വാഗ്ദാനം നൽകിയാണ് അന്നവരെ പറഞ്ഞയച്ചത്. അതായിരുന്നു കമലദളത്തിലെ മാളവിക (സമാനമായ ഒരു കഥ ബിന്ദു പണിക്കർക്കുമുണ്ട്).

<img class="size-full wp-image-435260 aligncenter" src="https://cdn.boolokam.com/articles/2023/12/ddqqdd.jpg" alt="" width="600" height="318" />മമ്മൂട്ടി, തിലകൻ, സുനിത എന്നിവരെ കൂടാതെ ഉർവ്വശി, ലാലു അലക്സ്, ഭീമൻ രഘു, ജഗതി ശ്രീകുമാർ, കുതിരവട്ടം പപ്പു, ജഗന്നാഥ വർമ്മ, ശങ്കരാടി, പറവൂർ ഭരതൻ, മഹേഷ്, ശാരി, വൈഷ്ണവി എന്നിവരും മൃഗയയിൽ വേഷമിട്ടു. സ്ഥിരം തല്ലു കൊള്ളി വേഷമാണെങ്കിലും പട്ടി കടിച്ചു പേ വിഷബാധയേറ്റ രംഗങ്ങൾ തൻമയത്തത്തോടെ അവതരിപ്പിപ്പിക്കുക വഴി ഭീമൻ രഘു നിരൂപക പ്രശംസ നേടി. മൃഗയ വൻ വിജയം നേടിയെങ്കിലും ഐ വി ശശിക്ക് വേണ്ടി പിന്നീടൊരു തിരക്കഥ, ലോഹി എഴുതുകയുണ്ടായില്ല. ഇതേ ടീം വീണ്ടും ഒരുമിച്ചിരുന്നുവെങ്കിൽ 90 - കളുടെ രണ്ടാം പകുതിയിൽ വരണ്ട് പോയ ഐ വി ശശിയുടെ കരിയറിന് ഒരു ഉണർവ്വ് ലഭിക്കുമായിരുന്നു. അതിലുപരി വിശാലമായ കാൻവാസിൽ ഒരുങ്ങിയ ലോഹിതദാസ് ചിത്രങ്ങൾ കാണാൻ പ്രേക്ഷകർക്കും കഴിയുമായിരുന്നു.


![നിർമ്മാതാവിന് മമ്മൂട്ടിയുടെ ഈ 'മേക്ക് ഓവർ' തീരെ ഉൾക്കൊള്ളാനായില്ല. " എന്റെ കാശ് .... " എന്ന് പറഞ്ഞു കൊണ്ട് സെറ്റിൽ നിന്നും സ്ഥലംവിട്ടു, പിന്നീട് സംഭവിച്ചത്...](https://cdn.boolokam.com/articles/2023/12/qqddd.jpg)**Bineesh K Achuthan** നാട്ടുകാർക്ക് മുഴുവൻ പേടി സ്വപ്നമായി മാറിയ നരഭോജിയായ ഒരു പുലി. പുലിയെ വെടിവച്ചു കൊല്ലാൻ അവർ കൊണ്ടു വരുന്ന വേട്ടക്കാരൻ വാറുണ്ണി ഒടുവിൽ അവർക്ക് പുലിയേക്കാൾ തലവേദനയാകുന്നു. ഈ ഒരു പ്ലോട്ടാണ് മൃഗയക്ക് വേണ്ടി ലോഹിതദാസ് ഐ വി ശശിക്ക് മുന്നിൽ അവതരിപ്പിച്ചത്. തന്റെ മനസിലെ വാറുണ്ണിയെക്കുറിച്ച് ലോഹിതദാസിന് വ്യക്തമായ കാഴ്ച്ചപ്പാടുണ്ടായിരുന്നു. ഷൂട്ടിംഗ് തുടങ്ങി ഒന്ന് രണ്ട് ദിവസം കഴിഞ്ഞാണ് പാലക്കാട് മലമ്പുഴക്കടുത്തുള്ള ലൊക്കേഷനിൽ ലോഹിതദാസ് എത്തുന്നത്. അപ്പോൾ കാണുന്ന രംഗം ചീകിയൊതുക്കിയ മുടിയും മുണ്ടും ജുബയും ധരിച്ചു മമ്മൂട്ടി പാതിരി വേഷത്തിലുള്ള തിലകനുമായി സംസാരിച്ചു കൊണ്ട് നിൽക്കുന്നതാണ്. തന്റെ ഭാവനയിലുള്ള വാറുണ്ണി ഇതല്ല എന്ന് ലോഹിതദാസ് സംവിധായകനോട് തുറന്നു പറഞ്ഞു. കാരക്ടർ സ്കെച്ചൊന്നും ചെയ്യാത്ത ഒരു കാലഘട്ടമായിരുന്നു അതെന്നോർക്കണം. ഷൂട്ടിംഗ് നിർത്തി വച്ച് ഐ വി ശശിയും ലോഹിതദാസും മമ്മൂട്ടിയും ദീർഘനേരം ചർച്ച ചെയ്തതിന് ശേഷമാണ് നാം ഇന്ന് കാണുന്ന വാറുണ്ണിയുടെ രൂപഭാവങ്ങൾ രൂപപ്പെടുന്നത്. പക്ഷേ യാദൃശ്ചികമായി ഷൂട്ടിംഗ് സെറ്റിലെത്തിയ നിർമ്മാതാവ് കെ ആർ ജിക്ക് മമ്മൂട്ടിയുടെ ഈ 'മേക്ക് ഓവർ' തീരെ ഉൾക്കൊള്ളാനായില്ല. " എന്റെ കാശ് .... " എന്ന് പറഞ്ഞു കൊണ്ട് സെറ്റിൽ നിന്നും പോയ കെ ആർ ജി പിന്നീടൊരിക്കലും മൃഗയയുടെ ലൊക്കേഷനിലേക്ക് തിരിഞ്ഞു നോക്കിയില്ല. എന്നാൽ കെ ആർ ജിയുടെ മുൻവിധികളെ കാറ്റിൽ പറത്തി കൊണ്ട് മൃഗയ ബ്ലോക്ക് ബസ്റർ വിജയം നേടി 1989 - ലെ ക്രിസ്മസ് സീസൺ വിന്നറായി മാറി. അതിലുപരി 1989 - ലെ മികച്ച നടനുള്ള സംസ്ഥാന പുരസ്കാരം മമ്മൂട്ടിക്ക് നേടിക്കൊടുക്കുന്നതിൽ ഒരു പങ്ക് വഹിക്കുകയും ചെയ്തു. ![](https://cdn.boolokam.com/articles/2023/12/qdqdqd.jpg)മറ്റേതൊരു ഐ വി ശശി ചിത്രമെന്ന പോലെ മൃഗയയും താരസമ്പന്നമായിരുന്നു. കാസ്റ്റിംഗിൽ ഏറ്റവും അധികം തലവേദനയായത് സുനിത അവതരിപ്പിച്ച വേഷത്തിലേക്കായിരുന്നു. മോനിഷയെ ആയിരുന്നു ആ വേഷത്തിലേക്കാദ്യം കാസ്റ്റ് ചെയ്തത്. എന്നാൽ, അൽപ്പം തെറിച്ച പെണ്ണായ ഭാഗ്യലക്ഷ്മിയുടെ ചുറുചുറുക്കും കുസൃതിയും കലർന്ന ഭാവദാഹികളെ മോനിഷക്ക് യഥാവിധം ഉൾക്കൊള്ളാനായില്ല. അത്തരം വേഷങ്ങൾ അവതരിപിച്ച് മോനിഷക്ക് പരിചയവും ഉണ്ടായിരുന്നില്ല. ഒടുവിൽ ഗത്യന്തരമില്ലാതെ മോനിഷയെ ആ വേഷത്തിൽ നിന്നും മാറ്റേണ്ടി വന്നു. മികച്ച നടിക്കുള്ള 1986 - ലെ ദേശീയ പുരസ്ക്കാര ജേതാവായ മോനിഷ നിറകണ്ണുകളോടെയാണ് ഷൂട്ടിംഗ് സെറ്റിനോട് വിടപറഞ്ഞത്. മോനിഷയുടെ സങ്കടം കണ്ട ലോഹിതദാസ് അവരുടെ കഴിവുകൾ പ്രകടിപ്പിക്കത്തക്ക ഒരു വേഷം അധികം വൈകാതെ തന്നെ നൽകാം എന്ന ഒരു വാഗ്ദാനം നൽകിയാണ് അന്നവരെ പറഞ്ഞയച്ചത്. അതായിരുന്നു കമലദളത്തിലെ മാളവിക (സമാനമായ ഒരു കഥ ബിന്ദു പണിക്കർക്കുമുണ്ട്). ![](https://cdn.boolokam.com/articles/2023/12/ddqqdd.jpg)മമ്മൂട്ടി, തിലകൻ, സുനിത എന്നിവരെ കൂടാതെ ഉർവ്വശി, ലാലു അലക്സ്, ഭീമൻ രഘു, ജഗതി ശ്രീകുമാർ, കുതിരവട്ടം പപ്പു, ജഗന്നാഥ വർമ്മ, ശങ്കരാടി, പറവൂർ ഭരതൻ, മഹേഷ്, ശാരി, വൈഷ്ണവി എന്നിവരും മൃഗയയിൽ വേഷമിട്ടു. സ്ഥിരം തല്ലു കൊള്ളി വേഷമാണെങ്കിലും പട്ടി കടിച്ചു പേ വിഷബാധയേറ്റ രംഗങ്ങൾ തൻമയത്തത്തോടെ അവതരിപ്പിപ്പിക്കുക വഴി ഭീമൻ രഘു നിരൂപക പ്രശംസ നേടി. മൃഗയ വൻ വിജയം നേടിയെങ്കിലും ഐ വി ശശിക്ക് വേണ്ടി പിന്നീടൊരു തിരക്കഥ, ലോഹി എഴുതുകയുണ്ടായില്ല. ഇതേ ടീം വീണ്ടും ഒരുമിച്ചിരുന്നുവെങ്കിൽ 90 - കളുടെ രണ്ടാം പകുതിയിൽ വരണ്ട് പോയ ഐ വി ശശിയുടെ കരിയറിന് ഒരു ഉണർവ്വ് ലഭിക്കുമായിരുന്നു. അതിലുപരി വിശാലമായ കാൻവാസിൽ ഒരുങ്ങിയ ലോഹിതദാസ് ചിത്രങ്ങൾ കാണാൻ പ്രേക്ഷകർക്കും കഴിയുമായിരുന്നു.
