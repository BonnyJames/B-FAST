---
author: Beaumaris
categories:
- Entertainment
comment_count: 0
date: 2022-09-06 07:17:15
draft: false
image: ''
like_count: 19665
share_count: 10816
tags:
- basil joseph
- Palthu Janwar
title: ഇതിലെ താരങ്ങൾ "ഇന്ദ്രൻസും ജോണി ആന്റണിയും ആണ് , സ്‌ക്രീനിൽ കുറവ് ആണെങ്കിലും
  ഷമ്മി തിലകനും
view_count: 390922
---

**പാൽത്തു ജാൻവർ** **രഞ്ജിത്ത് വെമ്പാലയിൽ** ഈ അടുത്തകാലം വരെ വീട്ടിൽ ആടിനെ വളർത്തുന്നുണ്ടായിരുന്നു. പ്ലാവിലയും പുല്ലും, കൂടാതെ കാലത്തും വൈകുന്നേരവും കുടി(കാടി)കൊടുക്കാൻ പണ്ടൊക്കെ പുളിയരി(വാളംപുളി കുരു പൊടിച്ചത്)വേവിച്ചു കാടിയിൽ മിക്സ്‌ ചെയ്തു കൊടുക്കും.ചിലപ്പോൾ മെമ്പൊടിയായി ഗോതമ്പ് ഉമ്മിയും-'ഒരു ദിവസത്തെ മെനുവിൽ' ഈ പറഞ്ഞവ പെടും. ചെനക്കോള്(പ്രായപൂർത്തി ആവുമ്പോൾ)കാണിക്കുമ്പോൾ തടിപ്പിക്കാൻ(ഇണ ചേർക്കൽ)കൊണ്ട് പോകുകയും,പിന്നീട് കുട്ടികൾ ഉണ്ടാകുന്നതിനുള്ള കാത്തിരിപ്പും.ആടിനെ വളർത്തി പാലിൽ നിന്നും വലിയ വരുമാനമാർഗം ഇല്ലാത്തതിനാൽ,ആട് വിൽപ്പനയും ആട്ടിൻ കാട്ടവും ആണ് പ്രധാന വരുമാനമാർഗം. വർഷങ്ങൾക്ക് മുന്നേ വരെ വീട്ടിലും അടുത്തടുത്ത വീടുകളിലും പശു വളർത്തൽ ഉണ്ടായിരുന്നു. അവർക്കുള്ള മെനുവും ഇതേപോലെ തന്നെ ആണ്, കാലത്തിന്റെ മാറ്റവും, ആളുകളുടെ മടിയുംക്കാരണം പുളിയരി ഇപ്പോൾ അങ്ങനെ ആരും വേവിച്ചുകൊടുക്കാറില്ല പകരം പെല്ലെറ്റ്സ്(K.S കാലിതീറ്റ, കേരള ഫീഡ്സ് ETC)ആണ് കുതിർത്തു കൊടുക്കാറ്. കറവ പ്രധാന വരുമാന മാർഗത്തിൽ ജീവിക്കുന്ന വീടുകൾ ഉണ്ടെങ്കിൽപ്പോലും എണ്ണത്തിൽ കുറവാണ്,ഇപ്പോൾ അറക്കലിനും, കുട്ടികൾ ഉണ്ടാകുമ്പോൾ കറക്കാൻ ബുദ്ധിമുട്ടുള്ളവർ മറിച്ചു കൊടുക്കാറും ആണ് പതിവ്.മാസം തികയുമ്പോൾ രാത്രിയോ പകലോ ഇല്ലാതെ അതിന്റെ ഓരോ ചലനങ്ങളും ശ്രദ്ധിക്കുകയും,പ്രസവ സമയം വീട്ടുകാർ അനുഭവിക്കുന്ന മാനസിക അവസ്ഥയുണ്ട്(പകൽ ആവാം രാത്രിയാവം), നാടൻ പ്രയോഗത്തിൽ "രണ്ടും രണ്ട് പാത്രം ആകുന്ന വരെയുള്ള" സ്‌ട്രെയിൻ, സ്വന്തം മക്കളെ പോലെ അതിന് കൊടുക്കുന്ന കെയർ ഇതൊക്കെ കണ്ടറിഞ്ഞവർക്ക്, അനുഭവിച്ചറിഞ്ഞവർക്ക് ഏറെ പ്രിയപ്പെട്ടതാവും "പാൽതു ജാൻവർ"❤. കോഴിയായാലും, താറാവായാലും, പട്ടിയോ, പൂച്ചയോ, മുയലോ, ലവ് ബേർഡ്സ്, തത്ത, അണ്ണാൻ,മീൻ തുടങ്ങിയ വളർത്തു മൃഗങ്ങളിൽ ഒന്നിനെ എങ്കിലും നിങ്ങൾ വളർത്തിയിട്ടുണ്ടെങ്കിൽ നിങ്ങൾക്കും ഇഷ്ട്ടമാവും, നിങ്ങൾക്കും ഇത് കണക്ട് ആവും.ഇനി പടത്തിനെ പറ്റി പറഞ്ഞാൽ എല്ലാവരും അവരവരുടെ വേഷങ്ങൾ വളരെ മികച്ചതാക്കി എന്ന് തന്നെ പറയാം❤.എങ്കിലും കൂടുതൽ ഇഷ്ട്ടമാവുന്ന പ്രകടനങ്ങൾ ഉണ്ടാവും പോലെ ഇതിലെ താരങ്ങൾ "ഇന്ദ്രൻസും ജോണി ആന്റണിയും ആണ്". സിനിമയുടെ പോസ്റ്റർ, ടീസർ, ട്രെയിലെർ ഒക്കെ കാണുമ്പോൾ നമ്മൾ പ്രതീക്ഷിക്കുന്ന പ്രകടനങ്ങൾ ഉണ്ട്‌, മുന്നേ കണ്ടിട്ടുള്ള പ്രകടന രീതികൾ, അതെ അച്ചിൽ വാർത്ത് തരുമ്പോൾ കൊള്ളാം എന്ന് തോന്നാറുണ്ട്.പക്ഷെ, പ്രതീക്ഷിക്കാത്ത രീതിയിൽ പുതിയ മുഖംമൂടിയിൽ കിട്ടുമ്പോൾ അത് പ്രിയപെട്ടതാവും. ???????? പിന്നീട് ആ സിനിമയുടെ പേര് കേൾക്കുമ്പോൾ അവരുടെ ആ പ്രകടനങ്ങളും ഓർമയിൽ ഓടിയെത്തും.അവിടെയാണ് ഇന്ദ്രൻസും????????, ജോണിആന്റണിയും❤സ്കോർ ചെയ്യുന്നതും. സ്‌ക്രീനിൽ കുറവ് ആണെങ്കിലും ഷമ്മി തിലകനും, ജോണി ആന്റണിയുടെ ഭാര്യയായി വേഷമിട്ട ആക്ടർസും കിടിലം തന്നെ ആണ് ❤