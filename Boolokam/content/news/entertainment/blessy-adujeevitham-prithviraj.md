---
author: Beaumaris
categories:
- Entertainment
comment_count: 0
date: 2022-07-14 12:36:04
draft: false
image: ''
like_count: 9341
share_count: 3265
tags:
- aadujeevitham
- aadujeevitham benyamin
- blessy director
- Featured
- Prithviraj Sukumaran
title: '"നീണ്ട പതിനാല് വർഷങ്ങൾ, ഒരായിരം പ്രതിബന്ധങ്ങൾ, വെല്ലുവിളികൾ" - ബ്ലെസിയുടെ
  ആടുജീവിതം, പാക്കപ്പ്'
view_count: 130993
---

നാലരവര്‍ഷം നീണ്ടുനിന്ന ചിത്രീകരണത്തിനൊടുവിൽ ഇന്ന്, ജൂലൈ 14ന് പൃഥ്വിരാജ്–ബ്ലെസി ടീമിന്റെ ‘ആടുജീവിതം’ പൂർത്തിയായി. പൃഥ്വിരാജ് തന്നെയാണ് ആടുജീവിതം ചിത്രീകരണം പൂർത്തിയായ കാര്യം തന്റെ സോഷ്യൽ മീഡിയ പേജിലൂടെ അറിയിച്ചിരിക്കുന്നത്. ഒരുപക്ഷെ മലയാളസിനിമയുടെ ചരിത്രത്തില്‍ ഇത്രയും നീണ്ട ഷെഡ്യൂളുകൾ ഉണ്ടായ ചിത്രം വേറെ ഉണ്ടാകില്ല എന്നുതന്നെ പറയാം. 160 ലേറെ ദിവസങ്ങളാണ് ചിത്രീകരണത്തിനായി വേണ്ടിവന്നതെങ്കിലും നാലര വര്‍ഷത്തോളം കാത്തിരിക്കേണ്ടിവന്നു. ജോർദാനിലും സഹാറയിലും അൾജീരിയയിലും എല്ലാമായി ചിത്രീകരിച്ച ചിത്രത്തിന്റെ ഫൈനല്‍ ഷെഡ്യൂള്‍ റാന്നിയില്‍ ആയിരുന്നു. സൗദി അറേബ്യയിലെ ഇന്ത്യന്‍ കുടിയേറ്റ തൊഴിലാളിയായ നജീബ് എന്ന കഥാപാത്രത്തെയാണ് ചിത്രത്തില്‍ പൃഥ്വി അവതരിപ്പിക്കുന്നത്. എ.ആര്‍. റഹ്‌മാനാണ് ചിത്രത്തിന് സംഗീതം നിര്‍വഹിക്കുന്നത്. പൃഥ്വിയുടെ വാക്കുകളിലൂടെ ‘‘നീണ്ട പതിനാല് വർഷങ്ങൾ, ഒരായിരം പ്രതിബന്ധങ്ങൾ, ദശലക്ഷം വെല്ലുവിളികൾ, ഒരു മഹാമാരിയുടെ മൂന്ന് തരംഗങ്ങൾ..ഒരേയൊരു ഉൾക്കാഴ്ച...ബ്ലെസിയുടെ ആടുജീവിതം, പാക്കപ്പ്.’’– സംവിധായകൻ ബ്ലെസിയുടെ ചിത്രവും ലൊക്കേഷന്‍ ചിത്രവും പങ്കുവച്ചു പൃഥ്വിരാജ് ഫേസ്ബുക്കിൽ ഇങ്ങനെ കുറിച്ചു . &nbsp;