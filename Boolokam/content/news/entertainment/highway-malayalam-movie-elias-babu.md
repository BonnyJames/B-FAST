---
title: "ഹൈവേയുടെ രണ്ടാംഭാഗം വരുമ്പോൾ ഏലിയാസ് ബാബു എന്ന വില്ലൻ ഇല്ല"
date: 2022-06-27T04:30:23
draft: false
categories: ["Entertainment"]
tags: ['bhanupriya', 'elias babu', 'Featured', 'highway movie', 'SURESHGOPI']
author: "Beaumaris"
---

കഴിഞ്ഞ ദിവസമാണ് സംവിധായകന്‍ ജയരാജ് തന്റെ പുതിയ സിനിമ പ്രഖ്യാപിച്ചത്. സുരേഷ് ഗോപി റോ ഏജന്റായ ശ്രീധര്‍ പ്രസാദ് എന്ന നായക കഥാപാത്രമായി തിളങ്ങിയ ഹൈവേ സിനിമയുടെ രണ്ടാം ഭാഗമായിരുന്നു അത്. ജയരാജിന്റെ കഥയ്ക്ക് സാബ് ജോണ്‍ തിരക്കഥ എഴുതിയ സിനിമ 1995ലാണ് തിയേറ്ററുകളിലെത്തിയത്. വലിയ വിജയം നേടിയ സിനിമ ഇപ്പോഴും പ്രേക്ഷകരുടെ പ്രിയപ്പെട്ട സുരേഷ് ഗോപി സിനിമകളിലൊന്നാണ്. അതുകൊണ്ട് തന്നെ സിനിമയുടെ രണ്ടാം ഭാഗം വരുന്നു എന്ന വാര്‍ത്ത കേള്‍ക്കുമ്പോള്‍ ആവേശത്തിലാണ് സിനിമയുടെ ആരാധകര്‍. വിജയരാഘവന്‍, ഭാനുപ്രിയ, വിനീത്, ബിജു മേനോന്‍ തുടങ്ങി വലിയൊരു താരനിര തന്നെ ആദ്യ ഭാഗത്തുണ്ടായിരുന്നു. എന്നാല്‍ നായകനോളം തന്നെ സിനിമയില്‍ തിളങ്ങിയ വില്ലന്‍ കഥാപാത്രമായ ശങ്കര്‍ ദേവ് റാണയും ഇപ്പോഴും പ്രേക്ഷകരുടെ ഓര്‍മ്മയിലുണ്ടാകും.

<img class="size-full wp-image-340832 aligncenter" src="https://cdn.boolokam.com/articles/2022/06/mttmtmmt.jpg" alt="" width="960" height="540" />കരുത്തനായ വില്ലനായിരുന്നു ശങ്കര്‍ ദേവ് റാണ. അക്കാലത്തെ മലയാള സിനിമ പ്രേക്ഷകര്‍ക്ക് അത്ര പരിചിതമായൊരു മുഖമായിരുന്നില്ല ആ വില്ലന്‍ കഥാപാത്രത്തെ അവതരിപ്പിച്ചത്. കാരണം ഹൈവേ സിനിമയിലഭിനയിക്കുന്നതിന് മുന്‍പ് ഒരു സീരിയലിലും സിനിമയിലും മാത്രമാണ് ആ നടന്‍ അഭിനയിച്ചിരുന്നത്. ഹൈവേ എന്ന സിനിമയാണ് ആ നടന് ആദ്യമായി പ്രേക്ഷക ശ്രദ്ധ നേടിക്കൊടുക്കുന്നത്. ഹൈവേ സിനിമയിലെ ശങ്കര്‍ ദേവ് റാണ എന്ന കഥാപാത്രമായി എത്തിയ ആ നടന്റെ പേര് ഏലിയാസ് ബാബു എന്നായിരുന്നു. അപ്രതീക്ഷിതമായി സിനിമയിലേക്ക് എത്തിയ ആളാണ് ഏലിയാസ് ബാബു. മൂവാറ്റുപുഴ സ്വദേശിയായ ഏലിയാസ് ബാബു സ്‌കൂള്‍ കോളേജ് പഠനക്കാലത്ത് കലാപ്രവര്‍ത്തനങ്ങളിലൊക്കെ സജീവമായിരുന്നെങ്കിലും ഒരിക്കല്‍ പോലും സിനിമയില്‍ എത്തുമെന്ന് പ്രതീക്ഷിച്ചിരുന്നില്ല

കോളേജ് പഠനത്തിന് ശേഷം കൊച്ചിന്‍ പോര്‍ട്ടില്‍ ഏലിയാസ് ബാബു ജോലിക്ക് കയറി. നാടകവും സിനിമയും ഒക്കെ പിന്നീട് മനസ്സില്‍ മാത്രം ഒതുങ്ങി. പിന്നീട് കുറേ വര്‍ഷങ്ങള്‍ക്ക് ശേഷമാണ് പ്രതീക്ഷിക്കാത്ത അതിഥിയെ പോലെ സിനിമ ഏലിയാസ് ബാബുവിന്റെ ജീവിതത്തില്‍ എത്തുന്നത്. പോര്‍ട്ട് ട്രസ്റ്റില്‍ ഓഫീസറായിരുന്നു ആ സമയം ഏലിയാസ് ബാബു. കെ ഗോപാലകൃഷ്ണന്‍ എന്ന സംവിധായകന്‍ തന്റെ പുതിയ സീരിയലിന്റെ ചിത്രീകരണത്തിന് പോര്‍ട്ടിന്റെ അനുമതി വാങ്ങാനായി എത്തിയത് ഏലിയാസ് ബാബുവിന്റെ മുന്നിലായിരുന്നു. അനുമതി വാങ്ങുന്നതിനൊപ്പം കലയില്‍ തല്‍പരനായ ആ ഓഫീസറെ തന്റെ സീരിയലിലേക്ക് സംവിധായകന്‍ ക്ഷണിക്കുകയും ചെയ്തു. അതായിരുന്നു ഏലിയാസ് ബാബുവിന്റെ മിനിസ്‌ക്രീനിലേക്കുള്ള തുടക്കം. ആദ്യ സീരിയലില്‍ അഭിനയിച്ചു കഴിഞ്ഞപ്പോള്‍ തന്നെ അടുത്തൊരു സീരിയലിലേക്കും നടന് അവസരം വന്നു. ജൂഡ് അട്ടിപ്പേറ്റ് സംവിധാനം ചെയ്ത മിഖായേലിന്റെ സന്തതികള്‍ എന്ന സീരിയലായിരുന്നു അത്.

വലിയ പ്രേക്ഷക ശ്രദ്ധ നേടിയ സീരിയലിന്റെ രണ്ടാം ഭാഗം പിന്നീട് പുത്രന്‍ എന്ന പേരില്‍ സിനിമ ആക്കിയപ്പോഴും ഏലിയാസ് ബാബു അതിലുണ്ടായിരുന്നു. അതായിരുന്നു സിനിമയിലേക്കുള്ള ആദ്യ ചുവടുവെയ്പ്. എന്നാല്‍ സിനിമ വിജയം നേടാതെപോയി. എന്നാല്‍ ഏലിയാസ് ബാബു അവതരിപ്പിച്ച ലോറന്‍സ് എന്ന കഥാപാത്രത്തെ പ്രേക്ഷകര്‍ മറക്കാനിടയില്ല. പിന്നീടാണ് നടന്‍ ഹൈവേ സിനിമയില്‍ അഭിനയിക്കുന്നത്. അത് വലിയൊരു വഴിത്തിരിവാവുകയും ചെയ്തു. പേടിപ്പെടുത്തുന്ന രൂപവും നോട്ടവും ആ കഥാപാത്രത്തെ പ്രേക്ഷകരില്‍ ഭയം ജനിപ്പിക്കുകയും ചെയ്തിരുന്നു. മലയാള സിനിമയിലെ നസറുദ്ദീന്‍ ഷാ എന്ന പല സിനിമ മാഗസിനുകളും ഏലിയാസ് ബാബുവിനെ വിശേഷിപ്പിക്കുകയും ചെയ്തു. തുമ്പോഴി കടപ്പുറം സിനിമയിലെ ഫിലിപ്പോസ്, കര്‍മ്മ സിനിമയിലെ മേനോന്‍, ത്രീമെന്‍ ആര്‍മി സിനിമയിലെ ശിവ് അമര്‍നാഥ്, കല്യാണ പിറ്റേന്ന് സിനിമയിലെ സേഠ്ജി തുടങ്ങി നിരവധി കഥാപാത്രങ്ങളെ നടന്‍ മികച്ചതാക്കി. എന്നാല്‍ മികച്ച വേഷങ്ങളില്‍ തിളങ്ങി നില്‍ക്കുന്ന സമയത്താണ് ഒരു കാറപടകത്തില്‍ നടന്‍ വിട പറയുന്നത്. മലയാള സിനിമയ്ക്ക വലിയൊരു നഷ്ടം തന്നെയായിരുന്നു ആ വിയോഗം. ഹൈവേ സിനിമയുടെ രണ്ടാം ഭാഗം ഒരുങ്ങുമ്പോള്‍ ആ നടനേയും നമുക്ക് ഓര്‍ക്കാം. പ്രണാമം.


![ഹൈവേയുടെ രണ്ടാംഭാഗം വരുമ്പോൾ ഏലിയാസ് ബാബു എന്ന വില്ലൻ ഇല്ല](https://cdn.boolokam.com/articles/2022/06/mttmtmmt.jpg)കഴിഞ്ഞ ദിവസമാണ് സംവിധായകന്‍ ജയരാജ് തന്റെ പുതിയ സിനിമ പ്രഖ്യാപിച്ചത്. സുരേഷ് ഗോപി റോ ഏജന്റായ ശ്രീധര്‍ പ്രസാദ് എന്ന നായക കഥാപാത്രമായി തിളങ്ങിയ ഹൈവേ സിനിമയുടെ രണ്ടാം ഭാഗമായിരുന്നു അത്. ജയരാജിന്റെ കഥയ്ക്ക് സാബ് ജോണ്‍ തിരക്കഥ എഴുതിയ സിനിമ 1995ലാണ് തിയേറ്ററുകളിലെത്തിയത്. വലിയ വിജയം നേടിയ സിനിമ ഇപ്പോഴും പ്രേക്ഷകരുടെ പ്രിയപ്പെട്ട സുരേഷ് ഗോപി സിനിമകളിലൊന്നാണ്. അതുകൊണ്ട് തന്നെ സിനിമയുടെ രണ്ടാം ഭാഗം വരുന്നു എന്ന വാര്‍ത്ത കേള്‍ക്കുമ്പോള്‍ ആവേശത്തിലാണ് സിനിമയുടെ ആരാധകര്‍. വിജയരാഘവന്‍, ഭാനുപ്രിയ, വിനീത്, ബിജു മേനോന്‍ തുടങ്ങി വലിയൊരു താരനിര തന്നെ ആദ്യ ഭാഗത്തുണ്ടായിരുന്നു. എന്നാല്‍ നായകനോളം തന്നെ സിനിമയില്‍ തിളങ്ങിയ വില്ലന്‍ കഥാപാത്രമായ ശങ്കര്‍ ദേവ് റാണയും ഇപ്പോഴും പ്രേക്ഷകരുടെ ഓര്‍മ്മയിലുണ്ടാകും. കരുത്തനായ വില്ലനായിരുന്നു ശങ്കര്‍ ദേവ് റാണ. അക്കാലത്തെ മലയാള സിനിമ പ്രേക്ഷകര്‍ക്ക് അത്ര പരിചിതമായൊരു മുഖമായിരുന്നില്ല ആ വില്ലന്‍ കഥാപാത്രത്തെ അവതരിപ്പിച്ചത്. കാരണം ഹൈവേ സിനിമയിലഭിനയിക്കുന്നതിന് മുന്‍പ് ഒരു സീരിയലിലും സിനിമയിലും മാത്രമാണ് ആ നടന്‍ അഭിനയിച്ചിരുന്നത്. ഹൈവേ എന്ന സിനിമയാണ് ആ നടന് ആദ്യമായി പ്രേക്ഷക ശ്രദ്ധ നേടിക്കൊടുക്കുന്നത്. ഹൈവേ സിനിമയിലെ ശങ്കര്‍ ദേവ് റാണ എന്ന കഥാപാത്രമായി എത്തിയ ആ നടന്റെ പേര് ഏലിയാസ് ബാബു എന്നായിരുന്നു. അപ്രതീക്ഷിതമായി സിനിമയിലേക്ക് എത്തിയ ആളാണ് ഏലിയാസ് ബാബു. മൂവാറ്റുപുഴ സ്വദേശിയായ ഏലിയാസ് ബാബു സ്‌കൂള്‍ കോളേജ് പഠനക്കാലത്ത് കലാപ്രവര്‍ത്തനങ്ങളിലൊക്കെ സജീവമായിരുന്നെങ്കിലും ഒരിക്കല്‍ പോലും സിനിമയില്‍ എത്തുമെന്ന് പ്രതീക്ഷിച്ചിരുന്നില്ല കോളേജ് പഠനത്തിന് ശേഷം കൊച്ചിന്‍ പോര്‍ട്ടില്‍ ഏലിയാസ് ബാബു ജോലിക്ക് കയറി. നാടകവും സിനിമയും ഒക്കെ പിന്നീട് മനസ്സില്‍ മാത്രം ഒതുങ്ങി. പിന്നീട് കുറേ വര്‍ഷങ്ങള്‍ക്ക് ശേഷമാണ് പ്രതീക്ഷിക്കാത്ത അതിഥിയെ പോലെ സിനിമ ഏലിയാസ് ബാബുവിന്റെ ജീവിതത്തില്‍ എത്തുന്നത്. പോര്‍ട്ട് ട്രസ്റ്റില്‍ ഓഫീസറായിരുന്നു ആ സമയം ഏലിയാസ് ബാബു. കെ ഗോപാലകൃഷ്ണന്‍ എന്ന സംവിധായകന്‍ തന്റെ പുതിയ സീരിയലിന്റെ ചിത്രീകരണത്തിന് പോര്‍ട്ടിന്റെ അനുമതി വാങ്ങാനായി എത്തിയത് ഏലിയാസ് ബാബുവിന്റെ മുന്നിലായിരുന്നു. അനുമതി വാങ്ങുന്നതിനൊപ്പം കലയില്‍ തല്‍പരനായ ആ ഓഫീസറെ തന്റെ സീരിയലിലേക്ക് സംവിധായകന്‍ ക്ഷണിക്കുകയും ചെയ്തു. അതായിരുന്നു ഏലിയാസ് ബാബുവിന്റെ മിനിസ്‌ക്രീനിലേക്കുള്ള തുടക്കം. ആദ്യ സീരിയലില്‍ അഭിനയിച്ചു കഴിഞ്ഞപ്പോള്‍ തന്നെ അടുത്തൊരു സീരിയലിലേക്കും നടന് അവസരം വന്നു. ജൂഡ് അട്ടിപ്പേറ്റ് സംവിധാനം ചെയ്ത മിഖായേലിന്റെ സന്തതികള്‍ എന്ന സീരിയലായിരുന്നു അത്. വലിയ പ്രേക്ഷക ശ്രദ്ധ നേടിയ സീരിയലിന്റെ രണ്ടാം ഭാഗം പിന്നീട് പുത്രന്‍ എന്ന പേരില്‍ സിനിമ ആക്കിയപ്പോഴും ഏലിയാസ് ബാബു അതിലുണ്ടായിരുന്നു. അതായിരുന്നു സിനിമയിലേക്കുള്ള ആദ്യ ചുവടുവെയ്പ്. എന്നാല്‍ സിനിമ വിജയം നേടാതെപോയി. എന്നാല്‍ ഏലിയാസ് ബാബു അവതരിപ്പിച്ച ലോറന്‍സ് എന്ന കഥാപാത്രത്തെ പ്രേക്ഷകര്‍ മറക്കാനിടയില്ല. പിന്നീടാണ് നടന്‍ ഹൈവേ സിനിമയില്‍ അഭിനയിക്കുന്നത്. അത് വലിയൊരു വഴിത്തിരിവാവുകയും ചെയ്തു. പേടിപ്പെടുത്തുന്ന രൂപവും നോട്ടവും ആ കഥാപാത്രത്തെ പ്രേക്ഷകരില്‍ ഭയം ജനിപ്പിക്കുകയും ചെയ്തിരുന്നു. മലയാള സിനിമയിലെ നസറുദ്ദീന്‍ ഷാ എന്ന പല സിനിമ മാഗസിനുകളും ഏലിയാസ് ബാബുവിനെ വിശേഷിപ്പിക്കുകയും ചെയ്തു. തുമ്പോഴി കടപ്പുറം സിനിമയിലെ ഫിലിപ്പോസ്, കര്‍മ്മ സിനിമയിലെ മേനോന്‍, ത്രീമെന്‍ ആര്‍മി സിനിമയിലെ ശിവ് അമര്‍നാഥ്, കല്യാണ പിറ്റേന്ന് സിനിമയിലെ സേഠ്ജി തുടങ്ങി നിരവധി കഥാപാത്രങ്ങളെ നടന്‍ മികച്ചതാക്കി. എന്നാല്‍ മികച്ച വേഷങ്ങളില്‍ തിളങ്ങി നില്‍ക്കുന്ന സമയത്താണ് ഒരു കാറപടകത്തില്‍ നടന്‍ വിട പറയുന്നത്. മലയാള സിനിമയ്ക്ക വലിയൊരു നഷ്ടം തന്നെയായിരുന്നു ആ വിയോഗം. ഹൈവേ സിനിമയുടെ രണ്ടാം ഭാഗം ഒരുങ്ങുമ്പോള്‍ ആ നടനേയും നമുക്ക് ഓര്‍ക്കാം. പ്രണാമം.
