---
author: Beaumaris
categories:
- Entertainment
comment_count: 0
date: 2022-07-25 05:53:01
draft: false
image: https://cdn.boolokam.com/articles/2022/07/33333.webp
like_count: 127983
share_count: 43276
tags:
- KURI MOVIE
- Vishnu Unnikrishnan
title: ശക്തമായ ഒരു വിഷയം അതിന്റെ സത്ത് ചോർന്നു പോകാതെ കാണിച്ചു , ധൈര്യമായി ടിക്കറ്റ്
  എടുക്കാം
view_count: 1647944
---

**Amar Nath** വിഷ്ണു ഉണ്ണികൃഷ്ണൻ നായകനായ കുറി എന്ന ചിത്രം കണ്ടു ഒന്നും പറയാനില്ല കിടുപടം, കണ്ടന്റ് ഓറിയന്റഡായി എത്തുന്ന ഇത്തരം ചെറിയ ചിത്രങ്ങൾ തിയേറ്ററിൽ തന്നെ വിജയിക്കേണ്ടത് ഇന്നത്തെ കാലത്തിൻറെ ആവശ്യം കൂടിയാണ്.മിനിമം ഗ്യാരണ്ടി കീപ്പ് ചെയ്യുന്ന ഒരു അഭിനേതാവ് എന്ന നിലക്ക് വിഷ്ണുവിന്റെ സിനിമകൾ താല്പര്യത്തോടെ കാണുന്ന പ്രേക്ഷകനാണ് ഞാൻ. ചെറിയ കഥയിൽ തമാശ നിലനിർത്തി വലിയ ബഹളങ്ങളില്ലാതെ പറഞ്ഞു പോകുന്ന അത്തരം സിനിമകളിൽ നിന്ന് തീർത്തും വ്യത്യസ്തമായ ഒരു കാഴ്ചയാണ് കുറി നൽകുന്നത്. ഹൈറേഞ്ച് പശ്ചാത്തലമാക്കി ഒരു പോലീസ് സ്റ്റേഷൻ കാണിച്ചാണ് കഥ പറഞ്ഞു തുടങ്ങുന്നത്, ദിലീപ് എന്ന പോലീസ് ഉദ്യോഗസ്ഥൻ പാസ്പോർട്ട് വെരിഫിക്കേഷന്റെ ഭാഗമായി ഒരു വീട്ടിലെത്തുന്നതും അയാൾക്കവിടെ സംഭവിക്കുന്ന കാര്യങ്ങളുമാണ് തുടർന്ന് ചിത്രം പ്രേക്ഷകന് നൽകുന്നത്, നായക കേന്ദ്രീകൃത ചിത്രം എന്ന് പറയാനാകാതെ പറയുന്ന കഥയുടെ മികവിൽ സഞ്ചരിക്കുന്ന ചിത്രം സ്ത്രീധനം എന്ന വിവാഹ കച്ചവടങ്ങളുടെ പേരിൽ ഉഴലുന്ന ജീവിതങ്ങളെ കൂടി പ്രേക്ഷകനിലേക്ക് എത്തിക്കുന്നുണ്ട്. ![](https://cdn.boolokam.com/articles/2022/07/33333.webp)അവതരണത്തിലെ കയ്യൊതുക്കം ചിത്രത്തിലൂടെനീളം മികവായി പറയാവുന്ന കുറി വിഷ്ണു, സുരഭി തുടങ്ങിയ ഒരുപറ്റം നല്ല അഭിനേതാക്കളുടെ മികച്ച പ്രകടനവും നൽകുന്നുണ്ട് .കപ്പേള , കുരുതി പോലുള്ള സിനിമകൾ നൽകിയ ഒരു കാഴ്ച്ചാനുഭവമാണ് ഇന്ന് ഈ ചിത്രവും എനിക്ക് നൽകിയത്. ശക്തമായ ഒരു വിഷയം അതിന്റെ സത്ത് ചോർന്നു പോകാതെ സകല മേഖലയും മികവ് കാണിച്ചു സ്ക്രീനിൽ എത്തിച്ച കാഴ്ച യാതൊരു മറു ചിന്തകളും വെക്കാതെ ധൈര്യമായി ടിക്കറ്റ് എടുത്ത് കാണാം.