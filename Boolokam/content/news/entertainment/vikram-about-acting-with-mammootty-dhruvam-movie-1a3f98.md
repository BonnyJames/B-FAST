---
title: "\"ധ്രുവത്തിൽ അഭിനയിക്കുമ്പോൾ ഞാൻ ചെറിയ ലോഡ്ജിൽ ...മമ്മൂക്ക വലിയ ഹോട്ടലിൽ\" , പഴയ ഓർമ്മകൾ അയവിറക്കി വിക്രം"
date: 2022-09-21T15:31:24
draft: false
categories: ["Entertainment"]
tags: ['Actor vikram', 'dhruvam movie', 'mammootty', 'ponniyin selvan']
author: "Beaumaris"
---

1990 ലാണ് എന്‍ കാതല്‍ കണ്‍മണി എന്ന തമിഴ്ചിത്രത്തിലൂടെ വിക്രം അരങ്ങേറ്റം കുറിച്ചത് . വിക്രം തമിഴിൽ കസറുന്നതിനു മുൻപ് തന്നെ മലയാളികൾക്ക് അറിയാമായിരുന്നു. മമ്മൂട്ടി, സുരേഷ്ഗോപി സിനിമകളിൽ ഉപനായക വേഷം ചെയ്തു മലയാളികൾക്ക് സുപരിചിതൻ ആയിരുന്നു. ജോഷി സംവിധാനം ചെയ്ത ധ്രുവം, സൈന്യം എന്നീ ചിത്രങ്ങളിലും കെ.കെ ഹരിദാസ് സംവിധാനം ചെയ്ത മമ്മൂട്ടി ചിത്രം ഇന്ദ്രപ്രസ്ഥത്തിലും ഷാജോൺ കാര്യാൽ സംവിധാനം ചെയ്ത സുരേഷ്‌ഗോപി ചിത്രമായ രജപുത്രനിലും വിക്രം ഉപനായകനായി അഭിനയിച്ചിട്ടുണ്ട് . കൂടാതെ 1997 ൽ ക്യാപ്റ്റൻ രാജു വിക്രമിനെ നായകനാക്കി ഒരു സ്നേഹഗാഥ എന്ന മലയാള ചിത്രവും ഒരുക്കിയിട്ടുണ്ട്. ധ്രുവത്തിലെ ഭദ്രന്‍ എന്ന കഥാപാത്രത്തിലൂടെ മലയാളികളുടെ മനസ്സില്‍ ഇടം നേടാന്‍ വിക്രമിന് സാധിച്ചു. കഴിഞ്ഞ ദിവസം പൊന്നിയിന്‍ സെല്‍വന്‍ കേരളാ ലോഞ്ചിന്റെ ഭാഗമായി തിരുവനന്തപുരത്ത് നടന്ന പരിപാടിയില്‍ വിക്രം 'ധ്രുവം' സിനിമയ്ക്കായി കേരളത്തില്‍ വന്ന ഓര്‍മകള്‍ പങ്കുവച്ചു. ധ്രുവത്തില്‍ അഭിനയിക്കുന്ന സമയത്ത് മമ്മൂട്ടി താമസിച്ചിരുന്ന പങ്കജ് ഹോട്ടലില്‍ എന്നെങ്കിലും ഒരു മുറിയെടുക്കണമെന്ന് സ്വപ്‌നം കണ്ടിരുന്നതായി വിക്രം പറഞ്ഞു. അദ്ദേഹത്തിന്റെ വാക്കുകൾ ഇങ്ങനെ

<img class="wp-image-351608 aligncenter" src="https://cdn.boolokam.com/articles/2022/09/jhjh-1-1.jpg" alt="" width="839" height="503" />"സിനിമയില്‍ ചെറിയ റോള്‍ ചെയ്യാനായി തിരുവനന്തപുരത്ത് വന്നു. ഒരു ചെറിയ ലോഡ്ജിലായിരുന്നു അന്ന് ഞാന്‍ താമസിച്ചത്. ഇന്ന് താമസിക്കുന്നത് അതിനേക്കാള്‍ സൗകര്യമുള്ള ഹോട്ടലിലാണ്. അന്ന് മമ്മൂക്ക താമസിച്ചിരുന്ന പങ്കജ് ഹോട്ടലില്‍ എന്നെങ്കിലും മുറിയെടുക്കണമെന്ന് ഞാന്‍ ആഗ്രഹിച്ചിരുന്നു. ഇന്നും ആ ലോഡ്ജ് ഇവിടെയുണ്ട്. ഭാര്യയെയും കുടുംബത്തെയും ഒരിക്കല്‍ കൂട്ടിക്കൊണ്ടുപോയി ആ ലോഡ്ജ് കാണിച്ചുകൊടുത്തിട്ടുണ്ട്. തിരുവനന്തപുരം എന്നും എനിക്ക് വലിയ ഓര്‍മ്മകളാണ്".

"ഒരു തമിഴ് മാസികയില്‍ വന്ന ചിത്രം കണ്ടാണ് ജോഷി സാര്‍ എന്നെ ധ്രുവത്തിലേക്ക് ക്ഷണിച്ചത്. ഷൂട്ടിങ് തിരുവനന്തപുരത്ത്. പ്രഭാതങ്ങളില്‍ എം ജി റോഡിലൂടെ നടക്കാന്‍ പോകുമായിരുന്നു. ആകെ ഒരു ഉന്തുവണ്ടിക്കാരന്‍ മാത്രമാണ് എന്നെ തിരിച്ചറിഞ്ഞ് വിക്രം എന്ന് വിളിച്ച് കൈവീശി കടന്നുപോയത് ഓര്‍മയുണ്ട്. മലയാളത്തില്‍ അങ്ങനെ അഭിനയിച്ചിട്ടില്ലെങ്കിലും എന്റെ സിനിമകള്‍ക്ക് മലയാളികള്‍ നല്‍കുന്ന സ്വീകരണത്തിനും തരുന്ന സ്നേഹത്തിനും നന്ദിയുണ്ട്. വിക്രം എന്ന് നിങ്ങള്‍ വിളിക്കുമ്പോള്‍ വലിയ സന്തോഷമാണ്" - വിക്രം പറഞ്ഞു


!["ധ്രുവത്തിൽ അഭിനയിക്കുമ്പോൾ ഞാൻ ചെറിയ ലോഡ്ജിൽ ...മമ്മൂക്ക വലിയ ഹോട്ടലിൽ" , പഴയ ഓർമ്മകൾ അയവിറക്കി വിക്രം](https://cdn.boolokam.com/articles/2022/09/jhjh-1-1.jpg)1990 ലാണ് എന്‍ കാതല്‍ കണ്‍മണി എന്ന തമിഴ്ചിത്രത്തിലൂടെ വിക്രം അരങ്ങേറ്റം കുറിച്ചത് . വിക്രം തമിഴിൽ കസറുന്നതിനു മുൻപ് തന്നെ മലയാളികൾക്ക് അറിയാമായിരുന്നു. മമ്മൂട്ടി, സുരേഷ്ഗോപി സിനിമകളിൽ ഉപനായക വേഷം ചെയ്തു മലയാളികൾക്ക് സുപരിചിതൻ ആയിരുന്നു. ജോഷി സംവിധാനം ചെയ്ത ധ്രുവം, സൈന്യം എന്നീ ചിത്രങ്ങളിലും കെ.കെ ഹരിദാസ് സംവിധാനം ചെയ്ത മമ്മൂട്ടി ചിത്രം ഇന്ദ്രപ്രസ്ഥത്തിലും ഷാജോൺ കാര്യാൽ സംവിധാനം ചെയ്ത സുരേഷ്‌ഗോപി ചിത്രമായ രജപുത്രനിലും വിക്രം ഉപനായകനായി അഭിനയിച്ചിട്ടുണ്ട് . കൂടാതെ 1997 ൽ ക്യാപ്റ്റൻ രാജു വിക്രമിനെ നായകനാക്കി ഒരു സ്നേഹഗാഥ എന്ന മലയാള ചിത്രവും ഒരുക്കിയിട്ടുണ്ട്. ധ്രുവത്തിലെ ഭദ്രന്‍ എന്ന കഥാപാത്രത്തിലൂടെ മലയാളികളുടെ മനസ്സില്‍ ഇടം നേടാന്‍ വിക്രമിന് സാധിച്ചു. കഴിഞ്ഞ ദിവസം പൊന്നിയിന്‍ സെല്‍വന്‍ കേരളാ ലോഞ്ചിന്റെ ഭാഗമായി തിരുവനന്തപുരത്ത് നടന്ന പരിപാടിയില്‍ വിക്രം 'ധ്രുവം' സിനിമയ്ക്കായി കേരളത്തില്‍ വന്ന ഓര്‍മകള്‍ പങ്കുവച്ചു. ധ്രുവത്തില്‍ അഭിനയിക്കുന്ന സമയത്ത് മമ്മൂട്ടി താമസിച്ചിരുന്ന പങ്കജ് ഹോട്ടലില്‍ എന്നെങ്കിലും ഒരു മുറിയെടുക്കണമെന്ന് സ്വപ്‌നം കണ്ടിരുന്നതായി വിക്രം പറഞ്ഞു. അദ്ദേഹത്തിന്റെ വാക്കുകൾ ഇങ്ങനെ "സിനിമയില്‍ ചെറിയ റോള്‍ ചെയ്യാനായി തിരുവനന്തപുരത്ത് വന്നു. ഒരു ചെറിയ ലോഡ്ജിലായിരുന്നു അന്ന് ഞാന്‍ താമസിച്ചത്. ഇന്ന് താമസിക്കുന്നത് അതിനേക്കാള്‍ സൗകര്യമുള്ള ഹോട്ടലിലാണ്. അന്ന് മമ്മൂക്ക താമസിച്ചിരുന്ന പങ്കജ് ഹോട്ടലില്‍ എന്നെങ്കിലും മുറിയെടുക്കണമെന്ന് ഞാന്‍ ആഗ്രഹിച്ചിരുന്നു. ഇന്നും ആ ലോഡ്ജ് ഇവിടെയുണ്ട്. ഭാര്യയെയും കുടുംബത്തെയും ഒരിക്കല്‍ കൂട്ടിക്കൊണ്ടുപോയി ആ ലോഡ്ജ് കാണിച്ചുകൊടുത്തിട്ടുണ്ട്. തിരുവനന്തപുരം എന്നും എനിക്ക് വലിയ ഓര്‍മ്മകളാണ്". "ഒരു തമിഴ് മാസികയില്‍ വന്ന ചിത്രം കണ്ടാണ് ജോഷി സാര്‍ എന്നെ ധ്രുവത്തിലേക്ക് ക്ഷണിച്ചത്. ഷൂട്ടിങ് തിരുവനന്തപുരത്ത്. പ്രഭാതങ്ങളില്‍ എം ജി റോഡിലൂടെ നടക്കാന്‍ പോകുമായിരുന്നു. ആകെ ഒരു ഉന്തുവണ്ടിക്കാരന്‍ മാത്രമാണ് എന്നെ തിരിച്ചറിഞ്ഞ് വിക്രം എന്ന് വിളിച്ച് കൈവീശി കടന്നുപോയത് ഓര്‍മയുണ്ട്. മലയാളത്തില്‍ അങ്ങനെ അഭിനയിച്ചിട്ടില്ലെങ്കിലും എന്റെ സിനിമകള്‍ക്ക് മലയാളികള്‍ നല്‍കുന്ന സ്വീകരണത്തിനും തരുന്ന സ്നേഹത്തിനും നന്ദിയുണ്ട്. വിക്രം എന്ന് നിങ്ങള്‍ വിളിക്കുമ്പോള്‍ വലിയ സന്തോഷമാണ്" - വിക്രം പറഞ്ഞു
