---
author: Beaumaris
categories:
- Entertainment
comment_count: 0
date: 2022-08-11 15:05:27
draft: false
image: ''
like_count: 53910
share_count: 8636
tags:
- athbhutham
- jayaraj
- SURESHGOPI
title: ജയരാജ് സുരേഷ്‌ഗോപിയെ വച്ച് ചെയ്ത ഈ സിനിമ നിങ്ങളിൽ പലരും കണ്ടിരിക്കാൻ വഴിയില്ല
view_count: 952886
---

**ലോറൻസ് മാത്യു** 2006 ൽ റിലീസ് ആയ സിനിമയാണ് 'അദ്ഭുതം'. ജയരാജ്‌ സാറിന്റെ നവരസ സിനിമ സീരിസിലെ ഏറ്റവും നല്ല സിനിമകളിൽ ഒന്നുതന്നെ. അദ്ഭുതം എന്ന രസത്തെ ആസ്പദമാക്കിയുള്ള സിനിമ. 2006-ൽ റിലീസ് ആയെങ്കിലും ഈ സിനിമ തിയേറ്ററിൽ വൻ പരാജയം ആയിരുന്നു. ഡിവിഡി റൈറ്റ്സും സാറ്റിലൈറ്റ് റൈറ്റ്സും വിറ്റു പോകാത്തതുകൊണ്ട് ഒരുപാടുപേർ ഈ സിനിമ കണ്ടിട്ടുണ്ടാവാൻ വഴിയില്ല. 2021 ഇൽ ഈ സിനിമ ഒടിടിയിൽ യിൽ റിലീസ് ആയി. ടെലെഗ്രാമിൽ ഉണ്ട്. ദയാവധ നിയമം പാസ്സ് ആയ അമേരിക്കയിൽ ആദ്യമായി ദയാവധത്തിനു വിധേയനാകുന്ന വാര്യർ എന്ന സുരേഷ് ഗോപിയുടെ കഥാപാത്രമാണ് ഇതിലെ നായകൻ. അയാളുടെ അച്ഛനും അമ്മയും ഭാര്യയും മകളും കാമുകിയും സുഹൃത്തുക്കളും അയാളെ കാണാൻ നിൽപ്പുണ്ട്. അമ്മ വേഷം കെപിഎസി ലളിത ചേച്ചി അതിമനോഹരമാക്കി. അയാളും കാമുകിയുമായുള്ള ബന്ധം മരണശേഷവും ഭാര്യ അറിയാതെ നോക്കണമെന്നയാൾ അവളിൽ നിന്നും വാക്ക് മേടിക്കുന്നു. അയാളുടെ വേദന സഹിക്കാനാവാതെ കാമുകിയാണ് ദയാവധത്തിലേക്ക് അയാളെ നയിക്കുന്നത്. ഭാര്യയും കൂടെ നിന്നുകൊണ്ട് അവർ കോടതിയിൽ നിന്നും അയാളെ കൊല്ലാനുള്ള ഉത്തരവ് വാങ്ങുന്നു.അയാളെ കൊല്ലാൻ നിയോഗിക്കപ്പെട്ട ഡോക്ടർക്ക് അയാളെ കൊല്ലണമെന്നില്ല. വീട്ടുകാർക്കും ഇല്ല. അവർ എല്ലാവരും ചേർന്ന് അയാളുടെ മനസ്സുമാറ്റാൻ ശ്രമിക്കുന്നു. ജീവിതം ഒരു "അത്ഭുതം " ആണെന്ന് അയാൾ തിരിച്ചറിയുന്നു. മരിക്കാൻ 1 സെക്കന്റ്‌ ബാക്കിയുള്ളപ്പോൾ അയാൾ തനിക്ക് ജീവിക്കാൻ ആഗ്രഹമുണ്ട് എന്ന് പറയുന്നു. വേദനയാൽ വിങ്ങുന്നതാണെങ്കിലും ജീവിതം അത്ഭുതം തന്നെയാണ്.അതിനെ അവസാനിപ്പിക്കാൻ നമുക്ക് അവകാശമില്ല. ദയാവധം ഒരു ആത്മഹത്യ തന്നെയാണ്. **Not everyone's cup of tea.** **Rating : 3.25/5** **Great movie for art lovers but not for mass masala lovers**