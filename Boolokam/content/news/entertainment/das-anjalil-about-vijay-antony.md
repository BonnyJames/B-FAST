---
author: Beaumaris
categories:
- Entertainment
comment_count: 0
date: 2023-05-18 05:53:50
draft: false
image: https://cdn.boolokam.com/articles/2023/05/96389046-1024x768.webp
like_count: 88361
share_count: 33608
tags:
- pichaikkaran
- VIJAY ANTONY
title: ജോലികൾക്കിടെ മുഖം കോടി പോകുന്ന രോഗം, അതിനെയെല്ലാം അതിജീവിച്ചു അയാൾ ഇവിടെ വരെയെത്തിയിട്ടുണ്ടെങ്കിൽ
  ഏറ്റവും ബെസ്റ്റ് വരാനിരിക്കുന്നതാണ്.
view_count: 1408593
---

**Das Anjalil** **വിജയ് ആന്റണി.....♥️** ജീവിതത്തെയും കരിയറിനെയും ഇല്ലാതാക്കിയെക്കാവുന്ന ഒരു വലിയ അപകടത്തിൽ നിന്ന് അത്ഭുതകരമായ രക്ഷപ്പെടൽ, മൂക്കിനും താടിയെല്ലിനുമേറ്റ പരുക്കിൽ ഹോസ്പിറ്റലിൽ തന്നെ കാണാൻ വരുന്നവരുടെ വിഷമം നിറഞ്ഞ നോട്ടങ്ങളെയും ചോദ്യങ്ങളെയും സധൈര്യം നേരിട്ട് ആശുപത്രി കിടക്കയിലും "പിച്ചയ്ക്കാരൻ 2" വിനെ നെഞ്ചോടു ചേർത്തുവച്ച അതിജീവനം. [](https://cdn.boolokam.com/articles/2023/05/wwe.webp)പ്രൊമോഷൻ ഇന്റർവ്യൂകളിലൊന്നിൽ താങ്കൾ എന്തുകൊണ്ടാണ് വലിയ സംവിധായകരുടെ കൂടെ സിനിമ ചെയ്യാത്തത് എന്ന ചോദ്യത്തിന്, ഞാൻ മനഃപൂർവം സിനിമകൾ ചെയ്യാത്തല്ല അവരെന്നെ വിളിക്കാത്തത് കൊണ്ടാണ് ഞാനൊരു വലിയ നടനോ അതിനുള്ള സ്റ്റാർ വാല്യൂവോ ഇല്ലാത്തതു കൊണ്ടാകാം എന്ന് പറയുന്ന വിജയ് ഒരു സംവിധായകന്റെയും കൂടെ സിനിമ ചെയ്യണമെന്ന അടങ്ങാത്ത ആഗ്രഹം തനിക്കില്ലെന്നു കൂടെ പറയുന്നു. [![](https://cdn.boolokam.com/articles/2023/05/96389046-1024x768.webp)](https://cdn.boolokam.com/articles/2023/05/96389046.webp)"പിച്ചയ്ക്കാരൻ 2" അദ്ദേഹം സംവിധാനം ചെയ്യണമെന്ന് ആഗ്രഹിച്ച സിനിമ ആയിരുന്നില്ല. അതുമൊരു ആക്സിഡന്റൽ നിയോഗമായിരുന്നു.ഓരോ ആക്സിഡന്റും ഓരോ തുടക്കമാണ്.സംവിധാനത്തിന്റെ പോരായ്മകൾ എഡിറ്റിംഗിൽ പരിഹരിക്കാമെന്ന ആത്മവിശ്വാസമാണ് തന്നെ സംവിധായകനാക്കിയത്. അതേ ആത്മ വിശ്വാസമാണ് വിജയ് ആന്റണിയുടെ ഇന്റർവ്യൂവിൽ നിറഞ്ഞു നിൽക്കുന്നത്.ഇരുപതാം വയസിൽ ആദ്യ ബൈക്ക് ആക്സിഡന്റിൽ വലതു കണ്ണിനു ചുറ്റുമായി 5 ഫ്രാക്ച്ചർ.ഇന്നും രാത്രികളിൽ വിശ്രമമില്ലാത്ത ജോലികൾക്കിടെ മുഖം കോടി പോകുന്ന രോഗം.അതിനെയെല്ലാം അതിജീവിച്ചു അയാൾ ഇവിടെ വരെയെത്തിയിട്ടുണ്ടെങ്കിൽ ഏറ്റവും ബെസ്റ്റ് വരാനിരിക്കുന്നതാണ്.