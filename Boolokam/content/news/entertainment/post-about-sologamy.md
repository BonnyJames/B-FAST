---
title: "നിങ്ങൾക്ക് നിങ്ങളെ തന്നെ കല്യാണം കഴിക്കാനാവുമോ? ചിരിക്കേണ്ട, അത്ഭുതപ്പെടേണ്ട, സത്യമാണ് !"
date: 2023-06-03T08:01:26
draft: false
categories: ["Entertainment"]
tags: ['sologamy']
author: "Beaumaris"
---

<strong>എന്താണ് സോളോഗാമി ?</strong>

<strong>കടപ്പാട്: ഡോ. ജോൺ സക്കരിയ</strong>
<strong>ചിട്ടപ്പെടുത്തിയത്: അറിവ് തേടുന്ന പാവം പ്രവാസി</strong>

നിങ്ങൾക്ക് നിങ്ങളെ തന്നെ കല്യാണം കഴിക്കാനാവുമോ? ചിരിക്കേണ്ട, അത്ഭുതപ്പെടേണ്ട, സത്യമാണ്! അങ്ങനെ ഒരു സമ്പ്രദായം ഉണ്ട്.വിവാഹം കഴിക്കാന്‍ ഒരിക്കലും ആഗ്രഹമില്ലാത്തവരും നമുക്ക് ചുറ്റും കാണും.പക്ഷേ അവരിൽ പലർക്കും ഒരു വധു അല്ലെങ്കിൽ വരൻ ആവാന്‍ ആഗ്രഹമുണ്ടാവും. അങ്ങനെയുള്ളവർക്ക് വേണമെങ്കിൽ സ്വയം വിവാഹം കഴിക്കാം.ഒരു വ്യക്തി അയാളെതന്നെ പതിയുടെ സ്ഥാനത്ത് കാണുന്ന ഈ രീതിയ്ക്ക് പറയുന്ന പേരാണ് സോളോഗാമി അഥവാ സ്വയം വേൾക്കൽ .സ്വയം വിവാഹം കഴിക്കുക എന്നാല്‍ നിങ്ങള്‍ക്കായി നിങ്ങള്‍ എപ്പോഴും ഉണ്ടായിരിക്കുക എന്നതും സ്വയം സ്‌നേഹിക്കുക എന്നതുമാണ്. അതായത് ഞാന്‍ എന്നെ സ്‌നേഹിക്കുന്നു.

സോളോ വിവാഹങ്ങൾക്ക് പല രൂപത്തിലും ഉണ്ട്. അതിനു നിശ്ചയമായ നിയമങ്ങളൊന്നുമില്ല.വിവാഹത്തിനു ശേഷം രണ്ട് ആഴ്ച ഏതെങ്കിലും സ്ഥലത്തേക്ക് സ്വയം മധുവിധുവിനും പോകാം.പല വിവാഹങ്ങളെയും പോലെ മതപരമായ ആചാരങ്ങള്‍ ഉള്‍കൊള്ളുന്ന പരമ്പരാഗത ചടങ്ങുകൾ നടത്താം.അവളുടെ / അവന്റെ ജീവിതത്തിലെ ആ വിലയേറിയ ദിവസം വധുവിന്റെ / വരന്റെ വസ്ത്രം ധരിക്കുകയും മറ്റുള്ള ചടങ്ങുകൾ നടത്തുകയും ചെയ്യാം. പക്ഷേ ഒരറ്റ വ്യത്യാസം ഉണ്ട്. വരനും , വധുവുമായി ഒരാൾ മാത്രമേ കാണുകയുള്ളു.
നിങ്ങളുടെ സോളോ വിവാഹത്തിൽ പങ്കെടുക്കുന്ന ഒരേയൊരു അതിഥി നിങ്ങളായിരിക്കാം അല്ലെങ്കിൽ സുഹൃത്തുക്കളെയും , കുടുംബാംഗങ്ങളെയും ക്ഷണിക്കാം. നിങ്ങളുടെ പ്രതിജ്ഞകൾ ഉറക്കെ പറയുക അല്ലെങ്കിൽ നിങ്ങൾ സ്വയം എഴുതിയുണ്ടാക്കിയ വാക്കുകൾ നിശബ്ദമായി ഉച്ചരിക്കുക. ഒരു കണ്ണാടിക്ക് മുന്നിൽ സ്ഥിരീകരണങ്ങൾ ആവർത്തിക്കുകയും അതിൽ ഒരു ചുംബനം നൽകി കരാർ മുദ്രവെക്കുകയും അല്ലെങ്കിൽ ആരെയെങ്കിലും വെച്ച് ചടങ്ങ് നിയന്ത്രിക്കുകയും ചെയ്യാം. അത് ഒരു റിലേഷൻഷിപ്പ് കോച്ച് കൗൺസിലർ അല്ലെങ്കിൽ സുഹൃത്ത് ആരുമാകാം.

<a href="https://cdn.boolokam.com/articles/2023/06/ss.jpg"><img class=" wp-image-398136 aligncenter" src="https://cdn.boolokam.com/articles/2023/06/ss.jpg" alt="" width="1004" height="710" /></a>പൗലോ കൊയ്‌ലോയുടെ ‘ആൽകമിസ്റ്റ്’ എന്ന നോവൽ ആരംഭിക്കുന്നത് നാർസിസസിന്‍റെ കഥ ഓർത്തെടുത്തു കൊണ്ടാണ്. ഒരിക്കൽ ഒരു വേനൽ കാലത്തു വേട്ടയാടിത്തളർന്നു നാർസിസസ് ഒരു തടാകത്തിലേക്ക് ആകർഷിക്കപ്പെടുന്നു. തടാകത്തിൽ നിന്നും വെള്ളം കുടിക്കാനായവേ തന്‍റെ തന്നെ പ്രതിബിംബം കണ്ട നാർസിസസ്‌ അതിൽ ആകൃഷ്ടനാവുന്നു. തന്നെത്തന്നെ നോക്കി നോക്കി അയാൾ ആ തടാകത്തിൽ മുങ്ങി മരിക്കുന്നു. ഇവിടെയാണ് ആൽകമിസ്റ്റ് തുടങ്ങുന്നത്. തടാക കരയിലേക്ക് വന്ന ദേവതമാർ വിതുമ്പികൊണ്ടിരിക്കുന്ന തടാകത്തോട് അസൂയയോടെ ചോദിക്കുന്നു

“അല്ലയോ തടാകമേ നിനക്ക് അവന്‍റെ സൗന്ദര്യം ആവോളം ആസ്വദിക്കാനുള്ള ഭാഗ്യം സിദ്ധിച്ചല്ലോ!” അപ്പോൾ തടാകം അവരോട് “അവൻ അത്രയ്ക്ക് സുന്ദരനായിരുന്നോ?” എന്ന് ചോദിക്കുകയും ദേവതമാർ സ്തബ്ധരായി “അത് നിനക്കല്ലാതെ മറ്റാർക്കാണ് ഏറ്റവും നന്നായി അറിയുക!” എന്ന് പറയുകയും ചെയ്യവെ, തടാകം പറയുന്നു: “ഞാൻ കരഞ്ഞത് നാർസിസസിനെ ഓർത്താണ്. പക്ഷെ അവന്‍റെ സൗന്ദര്യം ഒരിക്കലും എന്‍റെ കണ്ണിൽ പെട്ടിട്ടില്ല. ഓരോ പ്രാവശ്യവും ഈ കരയിൽ മുട്ടുകുത്തി അവൻ നോക്കുമ്പോൾ അവന്‍റെ കണ്ണുകളിൽ ആഴത്തിൽ ഞാൻ എന്‍റെ സൗന്ദര്യം നോക്കി നിൽക്കുമായിരുന്നു. അത് കൊണ്ടാണ് ഞാൻ കരഞ്ഞത്!”

നമുക്ക് നമ്മളോടുള്ള ആത്‌മരതിയളാക്കാൻ ഇതിലും മികച്ച ഒരു കഥ വേറെയില്ല! കാലം മാറി .ആധുനിക യുഗം ഒറ്റപ്പെടൽ എന്ന അനുഭവം, അസ്തിത്വ പ്രതിസന്ധി, ജീവിതോദ്ദേശ്യം എന്ന പ്രഹേളിക എന്നിവയിൽ ആധുനിക മനുഷ്യനെ തളച്ചിടുന്നു. മിക്കപ്പോഴും അതിനൊരു പരിഹാരം എന്ന രീതിയിൽ കൂടി ആണ് അവൻ/ൾ വിവാഹത്തിൽ എത്തിപ്പെടുന്നത് (അഥവാ ‘പെടുന്നത്’!). എന്നാൽ പലപ്പോഴും വിവാഹാനന്തരവും അവനവനെ സ്നേഹിക്കാൻ മറ്റൊരാൾക്കാവുന്നില്ല എന്ന തിരിച്ചറിവിലേക്ക് വ്യക്തികൾ എത്തിപ്പെടുന്നു. അവനവനു അവനവനെ വിശ്വസിക്കാവുന്ന പോലെ മറ്റൊരാളെ വിശ്വസിക്കാനാവുന്നില്ല എന്നത് വിശ്വാസവഞ്ചനയാൽ തകർന്നടിയുമ്പോൾ തിരിച്ചറിയുന്നു. മിക്ക യുവജനങ്ങളും ‘statussingle’, ‘സിംഗിൾ പശങ്ക’, ‘സൂപ്പ് ബോയ്സ്’ ,സൂപ്പ് ഗേൾസ്’ എന്നൊക്കെ സ്റ്റാറ്റസ് ഇട്ട് ഇതിനെ അടയാളപ്പെടുത്തുന്നു. നിങ്ങൾക്ക് ഏറ്റവും ഇഷ്ടം നിങ്ങളെയാണെന്നിരിക്കെ, നിങ്ങളോളം നിങ്ങൾക്ക് മറ്റാരെയും സ്നേഹിക്കാനാവില്ലെന്നിരിക്കെ, നിങ്ങളോളം നിങ്ങൾക്ക് മറ്റാരെയും വിശ്വസിക്കാനാവില്ലെന്നിരിക്കെ, (നിങ്ങൾക്ക് ഒരു ക്ലോൺ രൂപം നിലവിൽ ഇല്ല എന്നുമിരിക്കെ), നിങ്ങൾക്ക് നിങ്ങളെ തന്നെ കല്യാണം കഴിക്കാം.

സ്വയം വിവാഹം കഴിക്കുന്നതിനെ പലപ്പോഴും ഏകഭാര്യത്വം, സ്വയംഭര്‍തൃത്വം അല്ലെങ്കില്‍ സ്വയം വിവാഹം എന്ന് വിളിക്കുന്നു.സമീപ വര്‍ഷങ്ങളില്‍ പ്രത്യേകിച്ച് സമ്പന്നരായ സ്ത്രീകള്‍ക്കിടയില്‍ സോളോഗാമി വര്‍ധിച്ചുവരികയാണെന്നാണ് റിപ്പോര്‍ട്ട്. ഒരു രാജ്യത്തിന്റെയും നിയമമോ , സാമൂഹിക മാനദണ്ഡമോ ഇതുവരെ സോളോഗാമി എന്ന സമ്പ്രദായത്തെ അംഗീകരിച്ചിട്ടില്ല. എന്നിട്ടും, വര്‍ഷങ്ങളായി നിരവധി സ്ത്രീകളും , പുരുഷന്മാരും ഈ പാതയിലൂടെ പോകുന്നത് കാണാനാവുന്നത്. വിദേശ രാജ്യങ്ങളിൽ സ്വവർഗ വിവാഹത്തിനു ശേഷം കണ്ടു വരുന്ന ഏറ്റവും പുതിയ ട്രെൻഡ് ആണ് സോളോഗാമി . ലോകമെമ്പാടും വന്‍തോതില്‍ പ്രചരിച്ചുകൊണ്ടിരിക്കുകയാണ് ഈ സ്വയം വിവാഹപദ്ധതി. അമേരിക്കയില്‍ ഐ മാരീഡ് മീ (IMarriedme ) എന്ന പേരില്‍ സ്വയം വിവാഹിതര്‍ക്കായി വിവാഹഒരുക്കങ്ങള്‍ ചെയ്തുകൊടുക്കുന്ന വെബ്‌സൈറ്റുകൾ പോലുമുണ്ട്. ചൈനയിലും ഇത് ഏറെ ചർച്ചയായിരുന്നു.ഫോട്ടോഗ്രാഫി, ബാൻഡുമേളം, പൂക്കൾ എന്നിവ ഉൾപ്പെടുന്ന സോളോ വെഡ്ഡിംഗ് പാക്കേജുകൾ വാഗ്ദാനം ചെയ്യുന്ന ചില സേവനങ്ങൾ ലോകമെമ്പാടും ഉയർന്നു വരുന്നുണ്ട്.

<a href="https://cdn.boolokam.com/articles/2023/06/Bride-Marriage-780x470-1.jpg"><img class=" wp-image-398137 aligncenter" src="https://cdn.boolokam.com/articles/2023/06/Bride-Marriage-780x470-1.jpg" alt="" width="986" height="594" /></a>സ്വയം പ്രതിബദ്ധതയാണ് സോളോഗമി. അതായത്, നിങ്ങൾ നിങ്ങളെ തന്നെ സ്നേഹിക്കാനും, പരിപാലിക്കാനും തീരുമാനിക്കുന്നു. അതിനു മറ്റൊരാളെ ആശ്രയിക്കേണ്ടതില്ല എന്ന് തീരുമാനിക്കുന്നു. ഇതിനു, ബ്രഹ്മചര്യം കാത്തു സൂക്ഷിക്കണം എന്ന് യാതൊരു നിഷ്കർഷയും ഇല്ല. മറ്റൊരു വേളയിൽ ഒരു പങ്കാളി കൂടിയേ തീരു എന്ന് നിങ്ങൾക്ക് ഒരു മനംമാറ്റം ഉണ്ടായാൽ അതും ആവാം!
‘സെക്സ് ആൻഡ് ദി സിറ്റി’ എന്ന സീരിയലിലെ കേന്ദ്ര കഥാപാത്രങ്ങളിലൊരാളായ കാരി ബ്രാഡ്‌ഷാ 2003 ൽ ഇറങ്ങിയ ‘എ വുമൻസ് റൈറ്റ് ടു ഷൂസ്’ എന്ന ആറാം സീസണിലെ ഒൻപതാം എപ്പിസോഡിൽ, ഒരു സുഹൃത്തിനോട് അവിവാഹിതരായ സ്ത്രീകൾ അഭിമുഖീകരിക്കുന്ന അപകീർത്തികളെ വെല്ലുവിളിച്ച് സ്വയം വിവാഹം കഴിക്കാൻ ഉദ്ദേശിക്കുന്നതായി പ്രഖ്യാപിക്കുന്നു. ഇതാണ് സോളോഗമിക്കു നാന്ദി കുറിച്ച മുഹർത്തം. 2011 ൽ കാലിഫോർണിയകാരിയായ ഡൊമിനിക് സ്വയം വിവാഹം കഴിക്കുകയും അത്തരം ചടങ്ങുകൾക്ക് ചുക്കാൻ പിടിക്കുകയും ചെയ്തു. 2017 ൽ ലൈംഗീക തൊഴിലാളിയായ എമ്മ ജെയ്ൻ ലവ് സ്വയം വെൾക്കുകയും 200 പേരുടെ സ്വയം വെൽകം ചടങ്ങു അരിസോണയിൽ വെച്ച് നടത്തുകയും ചെയ്തു. പുരുഷമേധാവിത്വത്തിനും ചൂഷണങ്ങൾക്കും എതിരായ ഒരു ഫെമിനിസ്റ്റ് പ്രതിരോധ മാർഗ്ഗമായും സോളോഗമിയെ സ്വീകരിച്ചു. പിന്നീട് അലക്സ് ക്രിസ്റ്റഫർ സ്ട്രാൻഡിന്‍റെ വരവോടെ സോളോഗമിക്ക് ആൺ പ്രാതിനിധ്യവും കൈവന്നു.

അവനവനെ സ്നേഹിക്കുന്നത് വരെ നിങ്ങൾക്ക് മറ്റുള്ളവരെ സ്നേഹിക്കാൻ കഴിയില്ല എന്നതാണ് സത്യം. സോളോഗാമി എന്നത് സ്വയം അനുകമ്പയുടെ ഒരു വിചിത്രമായ പ്രഖ്യാപനവും മറ്റുള്ളവരിൽ നിന്ന് നിങ്ങൾ പലപ്പോഴും തേടുന്നത് നിങ്ങൾക്ക് നൽകാമെന്ന വാഗ്ദാനവുമാണ്. നിങ്ങളുടെ സ്വന്തം ഹൃദയത്തെ ചേർത്ത് പിടിക്കുക, മറ്റൊരാളുടെ ഹൃദയം പോലെ അതിനെ പരിപാലിക്കുക എന്നതാണ് ആശയം. സ്വയം പരിചരണം സ്വാർത്ഥമല്ല. സ്വയം വിവാഹം എന്നത് ബാഹ്യസ്നേഹത്തിൽ നിന്ന് ഒഴിഞ്ഞുമാറലുമല്ല. മറിച്ച് അത് നമ്മുടെ സ്വഭാവത്തിന്‍റെ എല്ലാ വശങ്ങളേയും സ്വീകരിക്കുകയും സ്വയം പരിചരണത്തിന് മുൻഗണന നൽകുകയും ചെയ്യുന്നതാണ്.

ഏകവിവാഹം എന്ന ആശയത്തിൽ വിവാഹത്തിന്‍റെ സമ്പ്രദായം വൃണപ്പെടാം പക്ഷേ ഇത് ദുഃഖിതരുടെ കളങ്കം മാറ്റുന്നു. സ്ത്രീകൾക്ക് / പുരുഷന് സ്വന്തമായി ജീവിക്കാനും , കരിയർ കെട്ടിപ്പടുക്കാനും , വീട് വാങ്ങാനും സ്വന്തം ജീവിതം സൃഷ്ടിക്കാനും , സ്വന്തം ജീവിതം അസ്വദിക്കാനും അവർ തിരഞ്ഞെടുക്കുകയാണെങ്കിൽ കുട്ടികളുണ്ടാകാനും കഴിയും. ‘കെട്ടാച്ചരക്ക്’ എന്ന അവഹേളിക്കലിൽ നിന്നും മോചനം നൽകുന്നു.ഒരു നിശ്ചിത കാലയളവിനുള്ളിൽ വിവാഹം കഴിച്ചില്ലെങ്കിൽ തങ്ങൾ പരാജയമാണെന്ന് കേട്ട് കേട്ട് മടുക്കുന്നവർക്കും പരീക്ഷിക്കാൻ പറ്റിയ മാർഗം.

സോളോഗമിയെക്കുറിച്ച് പറയുമ്പോൾ ചിലരെങ്കിലും വഷളത്തരമായി തിരിച്ചു ചോദിക്കുന്നത് അപ്പോൾ “മറ്റേതിന്” എന്ത് ചെയ്യും എന്നാണു. നേരത്തെ സൂചിപ്പിച്ചത് പോലെ സോളോഗാമി ബ്രഹ്മചര്യം നിഷ്കർഷിക്കുന്നില്ല. പിന്നെ വഷളൻ ചോദ്യങ്ങൾക്ക് അതെ നാണയത്തിൽ മറുപടി പറഞ്ഞാൽ മിക്ക മനുഷ്യരും താന്താങ്ങളുടെ ലൈംഗീകതയെ ആദ്യമായ് അറിയുന്നതും ആസ്വദിക്കുന്നതും സ്വയംഭോഗത്തിലൂടെ തന്നെയാണല്ലോ! അപ്പൊ, അങ്ങനെയും സ്വയം ആനന്ദിപ്പിക്കാം.

കെ ജി ശങ്കരപ്പിള്ള മാഷിന്‍റെ കവിതയിലെ വരികൾ കടമെടുത്തുകൊണ്ടു അവസാനിപ്പിക്കാം:
“ആരെയാണേറ്റവും ഇഷ്ട്ടം?
എന്നെത്തന്നെ!
അത് കഴിഞ്ഞാലോ?
അത്…
അത് കഴിയുന്നില്ലല്ലോ!!”


![നിങ്ങൾക്ക് നിങ്ങളെ തന്നെ കല്യാണം കഴിക്കാനാവുമോ? ചിരിക്കേണ്ട, അത്ഭുതപ്പെടേണ്ട, സത്യമാണ് !](https://cdn.boolokam.com/articles/2023/06/ss.jpg)**എന്താണ് സോളോഗാമി ?** **കടപ്പാട്: ഡോ. ജോൺ സക്കരിയ** **ചിട്ടപ്പെടുത്തിയത്: അറിവ് തേടുന്ന പാവം പ്രവാസി** നിങ്ങൾക്ക് നിങ്ങളെ തന്നെ കല്യാണം കഴിക്കാനാവുമോ? ചിരിക്കേണ്ട, അത്ഭുതപ്പെടേണ്ട, സത്യമാണ്! അങ്ങനെ ഒരു സമ്പ്രദായം ഉണ്ട്.വിവാഹം കഴിക്കാന്‍ ഒരിക്കലും ആഗ്രഹമില്ലാത്തവരും നമുക്ക് ചുറ്റും കാണും.പക്ഷേ അവരിൽ പലർക്കും ഒരു വധു അല്ലെങ്കിൽ വരൻ ആവാന്‍ ആഗ്രഹമുണ്ടാവും. അങ്ങനെയുള്ളവർക്ക് വേണമെങ്കിൽ സ്വയം വിവാഹം കഴിക്കാം.ഒരു വ്യക്തി അയാളെതന്നെ പതിയുടെ സ്ഥാനത്ത് കാണുന്ന ഈ രീതിയ്ക്ക് പറയുന്ന പേരാണ് സോളോഗാമി അഥവാ സ്വയം വേൾക്കൽ .സ്വയം വിവാഹം കഴിക്കുക എന്നാല്‍ നിങ്ങള്‍ക്കായി നിങ്ങള്‍ എപ്പോഴും ഉണ്ടായിരിക്കുക എന്നതും സ്വയം സ്‌നേഹിക്കുക എന്നതുമാണ്. അതായത് ഞാന്‍ എന്നെ സ്‌നേഹിക്കുന്നു. സോളോ വിവാഹങ്ങൾക്ക് പല രൂപത്തിലും ഉണ്ട്. അതിനു നിശ്ചയമായ നിയമങ്ങളൊന്നുമില്ല.വിവാഹത്തിനു ശേഷം രണ്ട് ആഴ്ച ഏതെങ്കിലും സ്ഥലത്തേക്ക് സ്വയം മധുവിധുവിനും പോകാം.പല വിവാഹങ്ങളെയും പോലെ മതപരമായ ആചാരങ്ങള്‍ ഉള്‍കൊള്ളുന്ന പരമ്പരാഗത ചടങ്ങുകൾ നടത്താം.അവളുടെ / അവന്റെ ജീവിതത്തിലെ ആ വിലയേറിയ ദിവസം വധുവിന്റെ / വരന്റെ വസ്ത്രം ധരിക്കുകയും മറ്റുള്ള ചടങ്ങുകൾ നടത്തുകയും ചെയ്യാം. പക്ഷേ ഒരറ്റ വ്യത്യാസം ഉണ്ട്. വരനും , വധുവുമായി ഒരാൾ മാത്രമേ കാണുകയുള്ളു. നിങ്ങളുടെ സോളോ വിവാഹത്തിൽ പങ്കെടുക്കുന്ന ഒരേയൊരു അതിഥി നിങ്ങളായിരിക്കാം അല്ലെങ്കിൽ സുഹൃത്തുക്കളെയും , കുടുംബാംഗങ്ങളെയും ക്ഷണിക്കാം. നിങ്ങളുടെ പ്രതിജ്ഞകൾ ഉറക്കെ പറയുക അല്ലെങ്കിൽ നിങ്ങൾ സ്വയം എഴുതിയുണ്ടാക്കിയ വാക്കുകൾ നിശബ്ദമായി ഉച്ചരിക്കുക. ഒരു കണ്ണാടിക്ക് മുന്നിൽ സ്ഥിരീകരണങ്ങൾ ആവർത്തിക്കുകയും അതിൽ ഒരു ചുംബനം നൽകി കരാർ മുദ്രവെക്കുകയും അല്ലെങ്കിൽ ആരെയെങ്കിലും വെച്ച് ചടങ്ങ് നിയന്ത്രിക്കുകയും ചെയ്യാം. അത് ഒരു റിലേഷൻഷിപ്പ് കോച്ച് കൗൺസിലർ അല്ലെങ്കിൽ സുഹൃത്ത് ആരുമാകാം. [](https://cdn.boolokam.com/articles/2023/06/ss.jpg)പൗലോ കൊയ്‌ലോയുടെ ‘ആൽകമിസ്റ്റ്’ എന്ന നോവൽ ആരംഭിക്കുന്നത് നാർസിസസിന്‍റെ കഥ ഓർത്തെടുത്തു കൊണ്ടാണ്. ഒരിക്കൽ ഒരു വേനൽ കാലത്തു വേട്ടയാടിത്തളർന്നു നാർസിസസ് ഒരു തടാകത്തിലേക്ക് ആകർഷിക്കപ്പെടുന്നു. തടാകത്തിൽ നിന്നും വെള്ളം കുടിക്കാനായവേ തന്‍റെ തന്നെ പ്രതിബിംബം കണ്ട നാർസിസസ്‌ അതിൽ ആകൃഷ്ടനാവുന്നു. തന്നെത്തന്നെ നോക്കി നോക്കി അയാൾ ആ തടാകത്തിൽ മുങ്ങി മരിക്കുന്നു. ഇവിടെയാണ് ആൽകമിസ്റ്റ് തുടങ്ങുന്നത്. തടാക കരയിലേക്ക് വന്ന ദേവതമാർ വിതുമ്പികൊണ്ടിരിക്കുന്ന തടാകത്തോട് അസൂയയോടെ ചോദിക്കുന്നു “അല്ലയോ തടാകമേ നിനക്ക് അവന്‍റെ സൗന്ദര്യം ആവോളം ആസ്വദിക്കാനുള്ള ഭാഗ്യം സിദ്ധിച്ചല്ലോ!” അപ്പോൾ തടാകം അവരോട് “അവൻ അത്രയ്ക്ക് സുന്ദരനായിരുന്നോ?” എന്ന് ചോദിക്കുകയും ദേവതമാർ സ്തബ്ധരായി “അത് നിനക്കല്ലാതെ മറ്റാർക്കാണ് ഏറ്റവും നന്നായി അറിയുക!” എന്ന് പറയുകയും ചെയ്യവെ, തടാകം പറയുന്നു: “ഞാൻ കരഞ്ഞത് നാർസിസസിനെ ഓർത്താണ്. പക്ഷെ അവന്‍റെ സൗന്ദര്യം ഒരിക്കലും എന്‍റെ കണ്ണിൽ പെട്ടിട്ടില്ല. ഓരോ പ്രാവശ്യവും ഈ കരയിൽ മുട്ടുകുത്തി അവൻ നോക്കുമ്പോൾ അവന്‍റെ കണ്ണുകളിൽ ആഴത്തിൽ ഞാൻ എന്‍റെ സൗന്ദര്യം നോക്കി നിൽക്കുമായിരുന്നു. അത് കൊണ്ടാണ് ഞാൻ കരഞ്ഞത്!” നമുക്ക് നമ്മളോടുള്ള ആത്‌മരതിയളാക്കാൻ ഇതിലും മികച്ച ഒരു കഥ വേറെയില്ല! കാലം മാറി .ആധുനിക യുഗം ഒറ്റപ്പെടൽ എന്ന അനുഭവം, അസ്തിത്വ പ്രതിസന്ധി, ജീവിതോദ്ദേശ്യം എന്ന പ്രഹേളിക എന്നിവയിൽ ആധുനിക മനുഷ്യനെ തളച്ചിടുന്നു. മിക്കപ്പോഴും അതിനൊരു പരിഹാരം എന്ന രീതിയിൽ കൂടി ആണ് അവൻ/ൾ വിവാഹത്തിൽ എത്തിപ്പെടുന്നത് (അഥവാ ‘പെടുന്നത്’!). എന്നാൽ പലപ്പോഴും വിവാഹാനന്തരവും അവനവനെ സ്നേഹിക്കാൻ മറ്റൊരാൾക്കാവുന്നില്ല എന്ന തിരിച്ചറിവിലേക്ക് വ്യക്തികൾ എത്തിപ്പെടുന്നു. അവനവനു അവനവനെ വിശ്വസിക്കാവുന്ന പോലെ മറ്റൊരാളെ വിശ്വസിക്കാനാവുന്നില്ല എന്നത് വിശ്വാസവഞ്ചനയാൽ തകർന്നടിയുമ്പോൾ തിരിച്ചറിയുന്നു. മിക്ക യുവജനങ്ങളും ‘statussingle’, ‘സിംഗിൾ പശങ്ക’, ‘സൂപ്പ് ബോയ്സ്’ ,സൂപ്പ് ഗേൾസ്’ എന്നൊക്കെ സ്റ്റാറ്റസ് ഇട്ട് ഇതിനെ അടയാളപ്പെടുത്തുന്നു. നിങ്ങൾക്ക് ഏറ്റവും ഇഷ്ടം നിങ്ങളെയാണെന്നിരിക്കെ, നിങ്ങളോളം നിങ്ങൾക്ക് മറ്റാരെയും സ്നേഹിക്കാനാവില്ലെന്നിരിക്കെ, നിങ്ങളോളം നിങ്ങൾക്ക് മറ്റാരെയും വിശ്വസിക്കാനാവില്ലെന്നിരിക്കെ, (നിങ്ങൾക്ക് ഒരു ക്ലോൺ രൂപം നിലവിൽ ഇല്ല എന്നുമിരിക്കെ), നിങ്ങൾക്ക് നിങ്ങളെ തന്നെ കല്യാണം കഴിക്കാം. സ്വയം വിവാഹം കഴിക്കുന്നതിനെ പലപ്പോഴും ഏകഭാര്യത്വം, സ്വയംഭര്‍തൃത്വം അല്ലെങ്കില്‍ സ്വയം വിവാഹം എന്ന് വിളിക്കുന്നു.സമീപ വര്‍ഷങ്ങളില്‍ പ്രത്യേകിച്ച് സമ്പന്നരായ സ്ത്രീകള്‍ക്കിടയില്‍ സോളോഗാമി വര്‍ധിച്ചുവരികയാണെന്നാണ് റിപ്പോര്‍ട്ട്. ഒരു രാജ്യത്തിന്റെയും നിയമമോ , സാമൂഹിക മാനദണ്ഡമോ ഇതുവരെ സോളോഗാമി എന്ന സമ്പ്രദായത്തെ അംഗീകരിച്ചിട്ടില്ല. എന്നിട്ടും, വര്‍ഷങ്ങളായി നിരവധി സ്ത്രീകളും , പുരുഷന്മാരും ഈ പാതയിലൂടെ പോകുന്നത് കാണാനാവുന്നത്. വിദേശ രാജ്യങ്ങളിൽ സ്വവർഗ വിവാഹത്തിനു ശേഷം കണ്ടു വരുന്ന ഏറ്റവും പുതിയ ട്രെൻഡ് ആണ് സോളോഗാമി . ലോകമെമ്പാടും വന്‍തോതില്‍ പ്രചരിച്ചുകൊണ്ടിരിക്കുകയാണ് ഈ സ്വയം വിവാഹപദ്ധതി. അമേരിക്കയില്‍ ഐ മാരീഡ് മീ (IMarriedme ) എന്ന പേരില്‍ സ്വയം വിവാഹിതര്‍ക്കായി വിവാഹഒരുക്കങ്ങള്‍ ചെയ്തുകൊടുക്കുന്ന വെബ്‌സൈറ്റുകൾ പോലുമുണ്ട്. ചൈനയിലും ഇത് ഏറെ ചർച്ചയായിരുന്നു.ഫോട്ടോഗ്രാഫി, ബാൻഡുമേളം, പൂക്കൾ എന്നിവ ഉൾപ്പെടുന്ന സോളോ വെഡ്ഡിംഗ് പാക്കേജുകൾ വാഗ്ദാനം ചെയ്യുന്ന ചില സേവനങ്ങൾ ലോകമെമ്പാടും ഉയർന്നു വരുന്നുണ്ട്. [![](https://cdn.boolokam.com/articles/2023/06/Bride-Marriage-780x470-1.jpg)](https://cdn.boolokam.com/articles/2023/06/Bride-Marriage-780x470-1.jpg)സ്വയം പ്രതിബദ്ധതയാണ് സോളോഗമി. അതായത്, നിങ്ങൾ നിങ്ങളെ തന്നെ സ്നേഹിക്കാനും, പരിപാലിക്കാനും തീരുമാനിക്കുന്നു. അതിനു മറ്റൊരാളെ ആശ്രയിക്കേണ്ടതില്ല എന്ന് തീരുമാനിക്കുന്നു. ഇതിനു, ബ്രഹ്മചര്യം കാത്തു സൂക്ഷിക്കണം എന്ന് യാതൊരു നിഷ്കർഷയും ഇല്ല. മറ്റൊരു വേളയിൽ ഒരു പങ്കാളി കൂടിയേ തീരു എന്ന് നിങ്ങൾക്ക് ഒരു മനംമാറ്റം ഉണ്ടായാൽ അതും ആവാം! ‘സെക്സ് ആൻഡ് ദി സിറ്റി’ എന്ന സീരിയലിലെ കേന്ദ്ര കഥാപാത്രങ്ങളിലൊരാളായ കാരി ബ്രാഡ്‌ഷാ 2003 ൽ ഇറങ്ങിയ ‘എ വുമൻസ് റൈറ്റ് ടു ഷൂസ്’ എന്ന ആറാം സീസണിലെ ഒൻപതാം എപ്പിസോഡിൽ, ഒരു സുഹൃത്തിനോട് അവിവാഹിതരായ സ്ത്രീകൾ അഭിമുഖീകരിക്കുന്ന അപകീർത്തികളെ വെല്ലുവിളിച്ച് സ്വയം വിവാഹം കഴിക്കാൻ ഉദ്ദേശിക്കുന്നതായി പ്രഖ്യാപിക്കുന്നു. ഇതാണ് സോളോഗമിക്കു നാന്ദി കുറിച്ച മുഹർത്തം. 2011 ൽ കാലിഫോർണിയകാരിയായ ഡൊമിനിക് സ്വയം വിവാഹം കഴിക്കുകയും അത്തരം ചടങ്ങുകൾക്ക് ചുക്കാൻ പിടിക്കുകയും ചെയ്തു. 2017 ൽ ലൈംഗീക തൊഴിലാളിയായ എമ്മ ജെയ്ൻ ലവ് സ്വയം വെൾക്കുകയും 200 പേരുടെ സ്വയം വെൽകം ചടങ്ങു അരിസോണയിൽ വെച്ച് നടത്തുകയും ചെയ്തു. പുരുഷമേധാവിത്വത്തിനും ചൂഷണങ്ങൾക്കും എതിരായ ഒരു ഫെമിനിസ്റ്റ് പ്രതിരോധ മാർഗ്ഗമായും സോളോഗമിയെ സ്വീകരിച്ചു. പിന്നീട് അലക്സ് ക്രിസ്റ്റഫർ സ്ട്രാൻഡിന്‍റെ വരവോടെ സോളോഗമിക്ക് ആൺ പ്രാതിനിധ്യവും കൈവന്നു. അവനവനെ സ്നേഹിക്കുന്നത് വരെ നിങ്ങൾക്ക് മറ്റുള്ളവരെ സ്നേഹിക്കാൻ കഴിയില്ല എന്നതാണ് സത്യം. സോളോഗാമി എന്നത് സ്വയം അനുകമ്പയുടെ ഒരു വിചിത്രമായ പ്രഖ്യാപനവും മറ്റുള്ളവരിൽ നിന്ന് നിങ്ങൾ പലപ്പോഴും തേടുന്നത് നിങ്ങൾക്ക് നൽകാമെന്ന വാഗ്ദാനവുമാണ്. നിങ്ങളുടെ സ്വന്തം ഹൃദയത്തെ ചേർത്ത് പിടിക്കുക, മറ്റൊരാളുടെ ഹൃദയം പോലെ അതിനെ പരിപാലിക്കുക എന്നതാണ് ആശയം. സ്വയം പരിചരണം സ്വാർത്ഥമല്ല. സ്വയം വിവാഹം എന്നത് ബാഹ്യസ്നേഹത്തിൽ നിന്ന് ഒഴിഞ്ഞുമാറലുമല്ല. മറിച്ച് അത് നമ്മുടെ സ്വഭാവത്തിന്‍റെ എല്ലാ വശങ്ങളേയും സ്വീകരിക്കുകയും സ്വയം പരിചരണത്തിന് മുൻഗണന നൽകുകയും ചെയ്യുന്നതാണ്. ഏകവിവാഹം എന്ന ആശയത്തിൽ വിവാഹത്തിന്‍റെ സമ്പ്രദായം വൃണപ്പെടാം പക്ഷേ ഇത് ദുഃഖിതരുടെ കളങ്കം മാറ്റുന്നു. സ്ത്രീകൾക്ക് / പുരുഷന് സ്വന്തമായി ജീവിക്കാനും , കരിയർ കെട്ടിപ്പടുക്കാനും , വീട് വാങ്ങാനും സ്വന്തം ജീവിതം സൃഷ്ടിക്കാനും , സ്വന്തം ജീവിതം അസ്വദിക്കാനും അവർ തിരഞ്ഞെടുക്കുകയാണെങ്കിൽ കുട്ടികളുണ്ടാകാനും കഴിയും. ‘കെട്ടാച്ചരക്ക്’ എന്ന അവഹേളിക്കലിൽ നിന്നും മോചനം നൽകുന്നു.ഒരു നിശ്ചിത കാലയളവിനുള്ളിൽ വിവാഹം കഴിച്ചില്ലെങ്കിൽ തങ്ങൾ പരാജയമാണെന്ന് കേട്ട് കേട്ട് മടുക്കുന്നവർക്കും പരീക്ഷിക്കാൻ പറ്റിയ മാർഗം. സോളോഗമിയെക്കുറിച്ച് പറയുമ്പോൾ ചിലരെങ്കിലും വഷളത്തരമായി തിരിച്ചു ചോദിക്കുന്നത് അപ്പോൾ “മറ്റേതിന്” എന്ത് ചെയ്യും എന്നാണു. നേരത്തെ സൂചിപ്പിച്ചത് പോലെ സോളോഗാമി ബ്രഹ്മചര്യം നിഷ്കർഷിക്കുന്നില്ല. പിന്നെ വഷളൻ ചോദ്യങ്ങൾക്ക് അതെ നാണയത്തിൽ മറുപടി പറഞ്ഞാൽ മിക്ക മനുഷ്യരും താന്താങ്ങളുടെ ലൈംഗീകതയെ ആദ്യമായ് അറിയുന്നതും ആസ്വദിക്കുന്നതും സ്വയംഭോഗത്തിലൂടെ തന്നെയാണല്ലോ! അപ്പൊ, അങ്ങനെയും സ്വയം ആനന്ദിപ്പിക്കാം. കെ ജി ശങ്കരപ്പിള്ള മാഷിന്‍റെ കവിതയിലെ വരികൾ കടമെടുത്തുകൊണ്ടു അവസാനിപ്പിക്കാം: “ആരെയാണേറ്റവും ഇഷ്ട്ടം? എന്നെത്തന്നെ! അത് കഴിഞ്ഞാലോ? അത്… അത് കഴിയുന്നില്ലല്ലോ!!”
