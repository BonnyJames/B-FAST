---
author: Beaumaris
categories:
- Entertainment
comment_count: 0
date: 2022-06-12 13:47:25
draft: false
image: ''
like_count: 12572
share_count: 11440
tags:
- jo &amp; jo
- Naslen gafoor
title: ജോമോൾ അരികെ വരുമ്പോഴെല്ലാം ആ മുഖത്ത് വരുന്ന പ്രണയഭാവങ്ങൾ അത്രമാത്രം സ്വഭാവികമായിരുന്നു
view_count: 427824
---

**Monu V Sudarsan** ആരും അറിയാതെ, ആരോടും പറയാതെ ചേർത്ത് വച്ച ചില കുഞ്ഞു പ്രണയങ്ങൾ... നടക്കില്ല, വേണ്ട എന്ന് വയ്ക്കാൻ നൂറാവർത്തി സ്വയം പറഞ്ഞു പഠിക്കാൻ നോക്കിയിട്ടും അതിനാവാതെ ആരെയും അറിയിക്കാതെ കൊണ്ട് നടക്കുന്ന ഇഷ്ടങ്ങൾ.ഒന്നോർത്തു നോക്കു.. അവളോട്/അവനോട് സംസാരിക്കുമ്പോൾ മാത്രം അതുവരെയില്ലാതിരുന്നൊരു ശാന്തത സ്വരത്തിൽ അനുഭവിക്കപ്പെട്ടിട്ടില്ലേ.. ചെറിയ ചിരികൾ... അപൂർവമായി മാത്രം സംഭവിക്കപ്പെടാറുള്ള അവരുടെ ചെറിയ ചില ആവശ്യങ്ങൾ നടത്തികൊടുക്കാനുള്ള വ്യഗ്രത. &nbsp; തനിക്കുള്ളതല്ല തന്റെതാവില്ല എന്ന് മറ്റാരേക്കാളും വ്യക്തമായി അറിയാമെന്നിട്ടും അതങ്ങനെ എങ്ങും പോകാതെ ഉള്ളിൽ താലോലിക്കുന്ന സുന്ദരമായ ഒരു നോവായി അങ്ങനെ കിടക്കും.. ഒടുവിൽ ഏതോ ഒരു നാൾ മറ്റൊരാളുടേത് ആയി മാറും വരെ ഓർത്ത് നീറാനുള്ള മുഖമായി അവർ അവശേഷിക്കും...എന്തിനെന്ന് ചോദിച്ചാൽ കൃത്യമായൊരുത്തരം തരാൻ കഴിഞ്ഞെന്ന് വരില്ല.. അതങ്ങനെയല്ലേ പറ്റുള്ളൂ എന്നൊരു നെടുവീർപ് മാത്രമായി ഒതുങ്ങും.. ഇടയിലെപ്പോഴോ കണ്ണൊന്നു നിറഞ്ഞേക്കാം അവരെ ഓർക്കുന്ന മാത്രകളിൽ. ജോ ആൻഡ് ജോയിലെ മനോജ്‌ സുന്ദരനിൽ ഞാൻ കണ്ടതത്രയും അത്തരം ഒരുപാട് പരിചിത മുഖങ്ങളെയാണ്.. ജോമോൾ അരികെ വരുന്ന നിമിഷങ്ങളിലൊക്കെയും, അവളുടെ പരാമർശങ്ങൾ അവർക്കിടയിൽ വരുന്ന നിമിഷങ്ങളിൽ ഒക്കെയും ആ മുഖത്ത് വരുന്ന പ്രണയഭാവങ്ങൾ കണ്ടിരിക്കുന്നവനും അസാധ്യമായി കണക്ട് ചെയ്യാനാവും വിധം സ്വഭാവികമായിരുന്നു... കൂടെയിരിക്കുന്ന സുഹൃത്തുക്കൾ അറിയാതെ, എന്നാൽ കണ്ടിരിക്കുന്നവർ അറിയും വിധം അയാളിൽ സംഭവിക്കുന്ന ചെറു ഭാവമാറ്റങ്ങൾ വരെ അത്രമേൽ ഭംഗിയോടെ വൺ സൈഡ് ലവ് എന്ന യൂണിവേഴ്സൽ ലാംഗ്വേജിനെ സ്ക്രീനിലെത്തിക്കുന്നുണ്ട്..Naslen gafoor is terrific in Jo&jo.