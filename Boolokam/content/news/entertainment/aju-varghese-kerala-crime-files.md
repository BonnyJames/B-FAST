---
title: "അജുവിന് എസ്‌ ഐ ആകാനുള്ള നീളമുണ്ടോ എന്ന് ചോദിക്കുന്നവർ വായിച്ചിരിക്കാൻ..."
date: 2023-06-28T15:59:28
draft: false
categories: ["Entertainment"]
tags: ['aju varghese', 'Chayamukhi', 'Featured', 'kerala crime files']
author: "Beaumaris"
---

<strong>ഛായാ മുഖി</strong>

അഭിനയിച്ചു ഫലിപ്പിക്കാൻ ഏറ്റവും പ്രയാസം ഹാസ്യമാണെന്ന് കേട്ടിട്ടുണ്ട്. അത് ഏറെക്കുറെ ശരിയാണ് താനും. കാഴ്ചക്കാരെ ഒന്ന് ചിരിപ്പിച്ചു കിട്ടാനാണ് പ്രയാസം. പ്രത്യേകിച്ചും മരത്തിൽ നിന്നും ഒരു ഇലയടർന്നു വീഴുന്നതിൽ പോലും പൊളിറ്റിക്കൽ കറക്ട്നെസ് ചികയുന്ന ഇക്കാലത്ത്. ചിരിപ്പിക്കാൻ കഴിയുന്നവർക്ക് മറ്റെല്ലാം കഴിയുമെന്ന് ഉറപ്പിച്ചു പറയാൻ സിനിമാലോകത്ത് നമുക്ക് ഒരുപാട് ഉദാഹരണങ്ങളുമുണ്ട്. ജഗതിശ്രീകുമാർ, കലാഭവൻ മണി, സലിം കുമാർ, സുരാജ് വെഞ്ഞാറമൂട് തുടങ്ങി, അജു വർഗീസ് വരെ എത്തിനിൽക്കുന്നു ആ നിര. കലാഭവൻ മണിയുടെയൊക്കെ ട്രാൻസ്ഫൊർമേഷൻ ഞെട്ടലോടെയാണ് നമ്മൾ കണ്ടത്.

കൂട്ടത്തിലെ ഇളമുറക്കാരൻ അജുവിലേക്ക് വരാം. നായകന്മാരുടെ പിറകെ കോപ്രായം കാണിച്ചും അവരുടെ കുത്തും തോണ്ടും വാങ്ങിയും നടന്ന അജുവല്ല, നമ്മൾ ഇപ്പോൾ കാണുന്ന അജു. എത്ര വ്യത്യസ്തത നിറഞ്ഞതായാലും കയ്യിൽ കിട്ടുന്ന കഥാപാത്രങ്ങളെ അതിന്റെ പരമ കോടിയിൽ അവതരിപ്പിക്കാൻ വല്ലാത്തൊരു ത്വരയുണ്ട് ആ മനുഷ്യനിൽ. ഒരേ പാറ്റേണിൽ വരുന്ന, എന്നാൽ , സ്വഭാവത്തിൽ രണ്ടു ധ്രുവങ്ങളിൽ വരുന്ന രണ്ടു കഥാപാത്രങ്ങളെ ഒന്നിനോടൊന്നു തൊടാതെ അവതരിപ്പിച്ചു വച്ചിട്ടുണ്ട് അജു ഇപ്പോൾ നമുക്ക് മുന്നിൽ. ഹെലനിലെ SI രതീഷ് കുമാറുംകേരളാ ക്രൈം ഫയൽസിലെ SI മനോജും.വില്ലനാണെന്ന് തോന്നിപ്പിക്കാത്ത ചില വില്ലന്മാരുണ്ട് സിനിമയിൽ. എന്നാൽ, വെറുതെ പോകുന്നവർക്ക് പോലും രണ്ടു കൊടുത്തിട്ട് പോകാൻ തോന്നുന്നത്ര ദുഷ്ടത്തരം കയ്യിൽ ഉള്ളവർ. അങ്ങനെയൊരു വില്ലനായിരുന്നു ഹെലനിലെ, രതീഷ്കുമാർ.

<a href="https://cdn.boolokam.com/articles/2023/06/fqqq-1.jpg"><img class="size-full wp-image-401402 aligncenter" src="https://cdn.boolokam.com/articles/2023/06/fqqq-1.jpg" alt="" width="640" height="809" /></a>ഓരോ വാക്കിലും ഓരോ ചലനത്തിലും, നോട്ടത്തിലും ഭാവത്തിലും പോലും വെറുപ്പ് തോന്നിപ്പിക്കുന്ന പ്രകൃതമുള്ള ഒരാൾ. താഴെയുള്ളവരെ പരിഗണിക്കുന്നതിലും മുകളിലുള്ളവരെ അനുസരിക്കുന്നതിലും ഒരു താല്പര്യവുമില്ലാത്ത ഒരു സബ്ഇൻസ്‌പെക്ടർ. തനിക്ക് തോന്നുന്നത്, തോന്നുമ്പോൾ മാത്രം ചെയ്യുന്ന, ജോലിയിൽ യാതൊരു ഉത്തരവാദിത്വവുമില്ലാത്ത ഒരാൾ.ഒന്ന് ശ്രമിച്ചാൽ ഒരു ജീവൻ തിരിച്ചുപിടിക്കാമെന്ന് തോന്നുന്ന ഘട്ടത്തിൽ പോലും അയാൾ നിസ്സംഗനായി, പരാതി കൊടുക്കാൻ വരുന്നവർക്ക് നേരെ അസഭ്യം പറഞ്ഞിരിക്കുന്നത് കണ്ടിട്ട് മനസ്സിലെങ്കിലും രണ്ടു തെറി പറയാത്ത പ്രേക്ഷകരുണ്ടാകില്ല.

തന്റെ മുന്നിലിരിക്കുന്നത് കാണാതെപോയ മകളെക്കുറിച്ചുള്ള ആധിയിൽ നീറുന്ന അച്ഛനാണെന്ന് മറന്ന അയാളുടെ വാക്കും പ്രവർത്തിയും സഹിക്കാൻ കഴിയാതെ ഒടുവിൽ ആ അച്ഛൻ അയാളുടെ ദേഹത്ത് കൈവക്കുമ്പോൾ, നിയമം കയ്യിലെടുക്കാൻ ഒരു പൗരനും അവകാശമില്ല എന്നറിയാഞ്ഞിട്ടൊന്നുമല്ല പ്രേക്ഷകർ കയ്യടിച്ചത്. SI രതീഷ്കുമാറെന്ന, കയ്യില്ലാത്തവൻ കൈ പണിഞ്ഞു വച്ച് അടിക്കുന്നത്ര വൃത്തികെട്ട സ്വാഭാവമുള്ള ആ കഥാപാത്രത്തെ അജുവർഗ്ഗീസ് എന്ന നടൻ അത്രമേൽ ആവാഹിച്ച് നമുക്ക് മുന്നിൽ അവതരിപ്പിച്ചതുകൊണ്ടാണ്.

സാധാരണ, വില്ലന്മാരെ ( ആ സിനിമയിൽ ഒരു വില്ലനുണ്ടെങ്കിൽ അത് SI രതീഷ്കുമാർ ആണ് ) അവതരിപ്പിക്കുമ്പോൾ കാണിക്കുന്ന യാതൊരു മാനറിസങ്ങളും ഇല്ലാത്ത ഒരു വില്ലനായിരുന്നു അയാൾ. കണ്ടാൽ ഒരു സാധാരണ SI. പക്ഷേ ആദ്യ നോട്ടത്തിൽ തന്നെ പ്രേക്ഷകർ അയാളെ വെറുത്തു. അവസാന സീൻ വരെയും ആ വെറുപ്പ് നിലനിൽക്കുകയും ചെയ്തു. എത്ര വലിയ വില്ലന്മാരും ഒരു നിമിഷത്തെ സഹതാപമെങ്കിലും പ്രേക്ഷകരിൽ നിന്നും നേടിയെടുക്കുമ്പോൾ രതീഷ്കുമാർ നേരെ തിരിച്ചായിരുന്നു.
ഒരു ഫോൺ കോളിലൂടെ, ഒരു മെസ്സേജിലൂടെയെങ്കിലും തനിക്ക് കിട്ടിയ ഇൻഫോർമേഷൻ പാസ്സ് ചെയ്താൽ ഒരു ജീവൻ രക്ഷിക്കാൻ കഴിയും എന്ന് ഉറപ്പുള്ളപ്പോഴും അയാൾ മേലുദ്യോഗസ്ഥനോടുള്ള ദേഷ്യം കാരണം അത് ചെയ്യുന്നില്ല. ചെയ്യാൻ മുതിരുന്ന പോലീസുകാരനെ അതിൽ നിന്നും വിലക്കുകയും ചെയ്യുന്നു. മുന്നിലെത്തുന്ന ആരെയും പുച്ഛത്തോടെ മാത്രം നോക്കുന്ന, അവസ്ഥ നോക്കാതെ അപമാനിക്കുന്ന, അധികാരം കാട്ടി ആരെയും കൈവക്കുന്ന SI രതീഷ്കുമാർ എന്ന കഥാപാത്രത്തെ ഓർക്കുമ്പോൾ പോലും ഉള്ളിൽ ദേഷ്യം നുരയുന്ന വിധത്തിൽ അജു വളരെ ഭംഗിയായി ചെയ്തുവച്ചു ഹെലൻ എന്ന സിനിമയിൽ.

അതിൽ നിന്നും നേരെ വിപരീതമാണ് കേരളാ ക്രൈം ഫയൽസിലെ, SI മനോജ്‌. അയാൾക്ക് സഹപ്രവർത്തകരോടും സഹ ജീവികളോടും സ്നേഹവും കരുണയുമുണ്ട്. ഔദ്യോഗികകാര്യങ്ങൾക്ക് ഒരു തടസവും നേരിടാതെ നോക്കുമ്പോഴും അയാൾ ഭാര്യയെ സ്നേഹിക്കുകയും അവർക്കു വേണ്ടി കഴിയുന്നത്ര സമയം കണ്ടെത്തുകയും ചെയ്യുന്നുണ്ട്. അമ്മായപ്പന്റെ കൂടെ ഒരു ചായ കുടിക്കാൻ (എങ്കിലും ) സമയം ചിലവാക്കുണ്ട്. മനോജ്‌, മനസ്സലിവുള്ളവനാണ്. ജീവിച്ചിരിക്കുന്നവരോട് മാത്രമല്ല. മരിച്ചു പോയവരോടും. അതുകൊണ്ടാണ്, ഒരീച്ചകുഞ്ഞുപോലും തിരക്കി വരാനില്ലാത്ത ഒരുത്തിയുടെ കൊലപാതകിയെ തേടി നാടു മുഴുവൻ അയാൾ നടന്നത്. സമാന മനസ്സുള്ള മൂന്ന് പോലീസുകാരും ഒരു മേലുദ്യോഗസ്ഥനും കൂടെയുണ്ടെങ്കിലും ആ കേസ് തെളിയിക്കണം എന്ന് കൂടുതൽ വാശി SI മനോജിനായിരുന്നു.

<a href="https://cdn.boolokam.com/articles/2023/06/dqqqwwwe.jpg"><img class="size-large wp-image-401403 aligncenter" src="https://cdn.boolokam.com/articles/2023/06/dqqqwwwe-1024x576.jpg" alt="" width="800" height="450" /></a>അഭിനയത്തിന്റെ രണ്ടറ്റങ്ങളിൽ നിൽക്കുന്ന രണ്ടു കഥാപാത്രങ്ങൾ. രണ്ടും എന്ത്‌ രസമായിട്ടാണ് അജു വർഗീസ് ചെയ്തിരിക്കുന്നത് എന്ന് നോക്കൂ. മലർവാടിയിൽ നമ്മൾ കണ്ടു തുടങ്ങിയ അജു വർഗീസിൽ നിന്നും അജു ഒരുപാട് വളർന്നു എന്നറിയാതെയല്ല. നായകന്റെ വാലായി നടക്കുന്നവർ എന്നും മറ്റുള്ളവരുടെ കയ്യിലിരിക്കുന്നത് വാങ്ങാനും നായകന്റെ വായിലിരിക്കുന്നത് കേൾക്കാനും മറ്റുള്ളവരുടെ മുന്നിൽ വച്ച് അപമാനിക്കപ്പെടാനും മാത്രം ഉള്ളവരായിരുന്നു. എന്നാൽ, നായകൻമാർ പോളിഷ്ഡ് ഭാവത്തിൽ നിന്നും മാറി ഒരു കോമിക് ലെവലിലേക്ക് വന്നപ്പോൾ കൂടെ നടക്കുന്നവർക്കും പ്രൊമോഷൻ കിട്ടി എന്ന് വേണമെങ്കിൽ പറയാം. അന്നു വരെ കൊള്ളാൻ മാത്രം വിധിക്കപ്പെട്ടവർ, അന്നു മുതൽ ഉരുളയ്കുപ്പേരി എന്ന നിലയിൽ തിരിച്ചു കൊടുകാൻ തുടങ്ങി. നായകൻമാർക്ക് അബദ്ധങ്ങൾ പറ്റാൻ തുടങ്ങിയപ്പോൾ അവരുടെ രക്ഷകരായി. നായകന് വേണ്ടി കൂടെ നടക്കുന്നവരെ കറുപ്പിക്കുന്ന കാലം കഴിഞ്ഞപ്പോൾ ചിപ്പിക്കുള്ളിൽ നിന്നും പല മുത്തുകളും പുറത്തുവരാൻ തുടങ്ങി. അങ്ങനെ മലയാളസിനിമയ്ക് കിട്ടിയ ഒരു മണിമുത്താണ് അജു വർഗീസ് എന്ന കാര്യത്തിൽ സംശയം വേണ്ട. ഇനിയും ഒരുപാട് കഥാപാത്രങ്ങൾ ചിരിപ്പിക്കാനും ചിന്തിപ്പിക്കാനുമായി അജുവിൽ നിന്നും ഉണ്ടാകട്ടെ എന്ന് ആഗ്രഹിക്കുന്നു.

NB. അജുവിന് SI ആകാനുള്ള നീളമുണ്ടോ എന്ന് ചോദിക്കുന്നവരോടാണ്. (കഴിഞ്ഞ പോസ്റ്റിൽ അങ്ങനെയുള്ള ചോദ്യങ്ങൾ വന്നിരുന്നു. വേറേ ഒരു കുറ്റവും കണ്ടുപിടിക്കാൻ പറ്റാത്തതിന്റെ ഖേദം തീർക്കൽ എന്നേ ഞാനാ കമന്റിനെ കാണുന്നുള്ളൂ. എങ്കിലും പൊതുതാല്പര്യം മുൻനിർത്തി പറയാം ) അജുവിനെക്കാൾ നീളം കുറഞ്ഞവർക്കും പോലീസിൽ ചേരാൻ വകുപ്പുണ്ട്. രതീഷ്കുമാറും മനോജും നായരോ നമ്പൂതിരിയോ ആണെന്ന് എവിടെയും പറഞ്ഞിട്ടില്ലാത്ത സ്ഥിതിക്ക് പ്രത്യേകിച്ചും. മനസ്സിലായെന്ന് കരുതുന്നു


![അജുവിന് എസ്‌ ഐ ആകാനുള്ള നീളമുണ്ടോ എന്ന് ചോദിക്കുന്നവർ വായിച്ചിരിക്കാൻ...](https://cdn.boolokam.com/articles/2023/06/fqqq-1.jpg)**ഛായാ മുഖി** അഭിനയിച്ചു ഫലിപ്പിക്കാൻ ഏറ്റവും പ്രയാസം ഹാസ്യമാണെന്ന് കേട്ടിട്ടുണ്ട്. അത് ഏറെക്കുറെ ശരിയാണ് താനും. കാഴ്ചക്കാരെ ഒന്ന് ചിരിപ്പിച്ചു കിട്ടാനാണ് പ്രയാസം. പ്രത്യേകിച്ചും മരത്തിൽ നിന്നും ഒരു ഇലയടർന്നു വീഴുന്നതിൽ പോലും പൊളിറ്റിക്കൽ കറക്ട്നെസ് ചികയുന്ന ഇക്കാലത്ത്. ചിരിപ്പിക്കാൻ കഴിയുന്നവർക്ക് മറ്റെല്ലാം കഴിയുമെന്ന് ഉറപ്പിച്ചു പറയാൻ സിനിമാലോകത്ത് നമുക്ക് ഒരുപാട് ഉദാഹരണങ്ങളുമുണ്ട്. ജഗതിശ്രീകുമാർ, കലാഭവൻ മണി, സലിം കുമാർ, സുരാജ് വെഞ്ഞാറമൂട് തുടങ്ങി, അജു വർഗീസ് വരെ എത്തിനിൽക്കുന്നു ആ നിര. കലാഭവൻ മണിയുടെയൊക്കെ ട്രാൻസ്ഫൊർമേഷൻ ഞെട്ടലോടെയാണ് നമ്മൾ കണ്ടത്. കൂട്ടത്തിലെ ഇളമുറക്കാരൻ അജുവിലേക്ക് വരാം. നായകന്മാരുടെ പിറകെ കോപ്രായം കാണിച്ചും അവരുടെ കുത്തും തോണ്ടും വാങ്ങിയും നടന്ന അജുവല്ല, നമ്മൾ ഇപ്പോൾ കാണുന്ന അജു. എത്ര വ്യത്യസ്തത നിറഞ്ഞതായാലും കയ്യിൽ കിട്ടുന്ന കഥാപാത്രങ്ങളെ അതിന്റെ പരമ കോടിയിൽ അവതരിപ്പിക്കാൻ വല്ലാത്തൊരു ത്വരയുണ്ട് ആ മനുഷ്യനിൽ. ഒരേ പാറ്റേണിൽ വരുന്ന, എന്നാൽ , സ്വഭാവത്തിൽ രണ്ടു ധ്രുവങ്ങളിൽ വരുന്ന രണ്ടു കഥാപാത്രങ്ങളെ ഒന്നിനോടൊന്നു തൊടാതെ അവതരിപ്പിച്ചു വച്ചിട്ടുണ്ട് അജു ഇപ്പോൾ നമുക്ക് മുന്നിൽ. ഹെലനിലെ SI രതീഷ് കുമാറുംകേരളാ ക്രൈം ഫയൽസിലെ SI മനോജും.വില്ലനാണെന്ന് തോന്നിപ്പിക്കാത്ത ചില വില്ലന്മാരുണ്ട് സിനിമയിൽ. എന്നാൽ, വെറുതെ പോകുന്നവർക്ക് പോലും രണ്ടു കൊടുത്തിട്ട് പോകാൻ തോന്നുന്നത്ര ദുഷ്ടത്തരം കയ്യിൽ ഉള്ളവർ. അങ്ങനെയൊരു വില്ലനായിരുന്നു ഹെലനിലെ, രതീഷ്കുമാർ. [](https://cdn.boolokam.com/articles/2023/06/fqqq-1.jpg)ഓരോ വാക്കിലും ഓരോ ചലനത്തിലും, നോട്ടത്തിലും ഭാവത്തിലും പോലും വെറുപ്പ് തോന്നിപ്പിക്കുന്ന പ്രകൃതമുള്ള ഒരാൾ. താഴെയുള്ളവരെ പരിഗണിക്കുന്നതിലും മുകളിലുള്ളവരെ അനുസരിക്കുന്നതിലും ഒരു താല്പര്യവുമില്ലാത്ത ഒരു സബ്ഇൻസ്‌പെക്ടർ. തനിക്ക് തോന്നുന്നത്, തോന്നുമ്പോൾ മാത്രം ചെയ്യുന്ന, ജോലിയിൽ യാതൊരു ഉത്തരവാദിത്വവുമില്ലാത്ത ഒരാൾ.ഒന്ന് ശ്രമിച്ചാൽ ഒരു ജീവൻ തിരിച്ചുപിടിക്കാമെന്ന് തോന്നുന്ന ഘട്ടത്തിൽ പോലും അയാൾ നിസ്സംഗനായി, പരാതി കൊടുക്കാൻ വരുന്നവർക്ക് നേരെ അസഭ്യം പറഞ്ഞിരിക്കുന്നത് കണ്ടിട്ട് മനസ്സിലെങ്കിലും രണ്ടു തെറി പറയാത്ത പ്രേക്ഷകരുണ്ടാകില്ല. തന്റെ മുന്നിലിരിക്കുന്നത് കാണാതെപോയ മകളെക്കുറിച്ചുള്ള ആധിയിൽ നീറുന്ന അച്ഛനാണെന്ന് മറന്ന അയാളുടെ വാക്കും പ്രവർത്തിയും സഹിക്കാൻ കഴിയാതെ ഒടുവിൽ ആ അച്ഛൻ അയാളുടെ ദേഹത്ത് കൈവക്കുമ്പോൾ, നിയമം കയ്യിലെടുക്കാൻ ഒരു പൗരനും അവകാശമില്ല എന്നറിയാഞ്ഞിട്ടൊന്നുമല്ല പ്രേക്ഷകർ കയ്യടിച്ചത്. SI രതീഷ്കുമാറെന്ന, കയ്യില്ലാത്തവൻ കൈ പണിഞ്ഞു വച്ച് അടിക്കുന്നത്ര വൃത്തികെട്ട സ്വാഭാവമുള്ള ആ കഥാപാത്രത്തെ അജുവർഗ്ഗീസ് എന്ന നടൻ അത്രമേൽ ആവാഹിച്ച് നമുക്ക് മുന്നിൽ അവതരിപ്പിച്ചതുകൊണ്ടാണ്. സാധാരണ, വില്ലന്മാരെ ( ആ സിനിമയിൽ ഒരു വില്ലനുണ്ടെങ്കിൽ അത് SI രതീഷ്കുമാർ ആണ് ) അവതരിപ്പിക്കുമ്പോൾ കാണിക്കുന്ന യാതൊരു മാനറിസങ്ങളും ഇല്ലാത്ത ഒരു വില്ലനായിരുന്നു അയാൾ. കണ്ടാൽ ഒരു സാധാരണ SI. പക്ഷേ ആദ്യ നോട്ടത്തിൽ തന്നെ പ്രേക്ഷകർ അയാളെ വെറുത്തു. അവസാന സീൻ വരെയും ആ വെറുപ്പ് നിലനിൽക്കുകയും ചെയ്തു. എത്ര വലിയ വില്ലന്മാരും ഒരു നിമിഷത്തെ സഹതാപമെങ്കിലും പ്രേക്ഷകരിൽ നിന്നും നേടിയെടുക്കുമ്പോൾ രതീഷ്കുമാർ നേരെ തിരിച്ചായിരുന്നു. ഒരു ഫോൺ കോളിലൂടെ, ഒരു മെസ്സേജിലൂടെയെങ്കിലും തനിക്ക് കിട്ടിയ ഇൻഫോർമേഷൻ പാസ്സ് ചെയ്താൽ ഒരു ജീവൻ രക്ഷിക്കാൻ കഴിയും എന്ന് ഉറപ്പുള്ളപ്പോഴും അയാൾ മേലുദ്യോഗസ്ഥനോടുള്ള ദേഷ്യം കാരണം അത് ചെയ്യുന്നില്ല. ചെയ്യാൻ മുതിരുന്ന പോലീസുകാരനെ അതിൽ നിന്നും വിലക്കുകയും ചെയ്യുന്നു. മുന്നിലെത്തുന്ന ആരെയും പുച്ഛത്തോടെ മാത്രം നോക്കുന്ന, അവസ്ഥ നോക്കാതെ അപമാനിക്കുന്ന, അധികാരം കാട്ടി ആരെയും കൈവക്കുന്ന SI രതീഷ്കുമാർ എന്ന കഥാപാത്രത്തെ ഓർക്കുമ്പോൾ പോലും ഉള്ളിൽ ദേഷ്യം നുരയുന്ന വിധത്തിൽ അജു വളരെ ഭംഗിയായി ചെയ്തുവച്ചു ഹെലൻ എന്ന സിനിമയിൽ. അതിൽ നിന്നും നേരെ വിപരീതമാണ് കേരളാ ക്രൈം ഫയൽസിലെ, SI മനോജ്‌. അയാൾക്ക് സഹപ്രവർത്തകരോടും സഹ ജീവികളോടും സ്നേഹവും കരുണയുമുണ്ട്. ഔദ്യോഗികകാര്യങ്ങൾക്ക് ഒരു തടസവും നേരിടാതെ നോക്കുമ്പോഴും അയാൾ ഭാര്യയെ സ്നേഹിക്കുകയും അവർക്കു വേണ്ടി കഴിയുന്നത്ര സമയം കണ്ടെത്തുകയും ചെയ്യുന്നുണ്ട്. അമ്മായപ്പന്റെ കൂടെ ഒരു ചായ കുടിക്കാൻ (എങ്കിലും ) സമയം ചിലവാക്കുണ്ട്. മനോജ്‌, മനസ്സലിവുള്ളവനാണ്. ജീവിച്ചിരിക്കുന്നവരോട് മാത്രമല്ല. മരിച്ചു പോയവരോടും. അതുകൊണ്ടാണ്, ഒരീച്ചകുഞ്ഞുപോലും തിരക്കി വരാനില്ലാത്ത ഒരുത്തിയുടെ കൊലപാതകിയെ തേടി നാടു മുഴുവൻ അയാൾ നടന്നത്. സമാന മനസ്സുള്ള മൂന്ന് പോലീസുകാരും ഒരു മേലുദ്യോഗസ്ഥനും കൂടെയുണ്ടെങ്കിലും ആ കേസ് തെളിയിക്കണം എന്ന് കൂടുതൽ വാശി SI മനോജിനായിരുന്നു. [![](https://cdn.boolokam.com/articles/2023/06/dqqqwwwe-1024x576.jpg)](https://cdn.boolokam.com/articles/2023/06/dqqqwwwe.jpg)അഭിനയത്തിന്റെ രണ്ടറ്റങ്ങളിൽ നിൽക്കുന്ന രണ്ടു കഥാപാത്രങ്ങൾ. രണ്ടും എന്ത്‌ രസമായിട്ടാണ് അജു വർഗീസ് ചെയ്തിരിക്കുന്നത് എന്ന് നോക്കൂ. മലർവാടിയിൽ നമ്മൾ കണ്ടു തുടങ്ങിയ അജു വർഗീസിൽ നിന്നും അജു ഒരുപാട് വളർന്നു എന്നറിയാതെയല്ല. നായകന്റെ വാലായി നടക്കുന്നവർ എന്നും മറ്റുള്ളവരുടെ കയ്യിലിരിക്കുന്നത് വാങ്ങാനും നായകന്റെ വായിലിരിക്കുന്നത് കേൾക്കാനും മറ്റുള്ളവരുടെ മുന്നിൽ വച്ച് അപമാനിക്കപ്പെടാനും മാത്രം ഉള്ളവരായിരുന്നു. എന്നാൽ, നായകൻമാർ പോളിഷ്ഡ് ഭാവത്തിൽ നിന്നും മാറി ഒരു കോമിക് ലെവലിലേക്ക് വന്നപ്പോൾ കൂടെ നടക്കുന്നവർക്കും പ്രൊമോഷൻ കിട്ടി എന്ന് വേണമെങ്കിൽ പറയാം. അന്നു വരെ കൊള്ളാൻ മാത്രം വിധിക്കപ്പെട്ടവർ, അന്നു മുതൽ ഉരുളയ്കുപ്പേരി എന്ന നിലയിൽ തിരിച്ചു കൊടുകാൻ തുടങ്ങി. നായകൻമാർക്ക് അബദ്ധങ്ങൾ പറ്റാൻ തുടങ്ങിയപ്പോൾ അവരുടെ രക്ഷകരായി. നായകന് വേണ്ടി കൂടെ നടക്കുന്നവരെ കറുപ്പിക്കുന്ന കാലം കഴിഞ്ഞപ്പോൾ ചിപ്പിക്കുള്ളിൽ നിന്നും പല മുത്തുകളും പുറത്തുവരാൻ തുടങ്ങി. അങ്ങനെ മലയാളസിനിമയ്ക് കിട്ടിയ ഒരു മണിമുത്താണ് അജു വർഗീസ് എന്ന കാര്യത്തിൽ സംശയം വേണ്ട. ഇനിയും ഒരുപാട് കഥാപാത്രങ്ങൾ ചിരിപ്പിക്കാനും ചിന്തിപ്പിക്കാനുമായി അജുവിൽ നിന്നും ഉണ്ടാകട്ടെ എന്ന് ആഗ്രഹിക്കുന്നു. NB. അജുവിന് SI ആകാനുള്ള നീളമുണ്ടോ എന്ന് ചോദിക്കുന്നവരോടാണ്. (കഴിഞ്ഞ പോസ്റ്റിൽ അങ്ങനെയുള്ള ചോദ്യങ്ങൾ വന്നിരുന്നു. വേറേ ഒരു കുറ്റവും കണ്ടുപിടിക്കാൻ പറ്റാത്തതിന്റെ ഖേദം തീർക്കൽ എന്നേ ഞാനാ കമന്റിനെ കാണുന്നുള്ളൂ. എങ്കിലും പൊതുതാല്പര്യം മുൻനിർത്തി പറയാം ) അജുവിനെക്കാൾ നീളം കുറഞ്ഞവർക്കും പോലീസിൽ ചേരാൻ വകുപ്പുണ്ട്. രതീഷ്കുമാറും മനോജും നായരോ നമ്പൂതിരിയോ ആണെന്ന് എവിടെയും പറഞ്ഞിട്ടില്ലാത്ത സ്ഥിതിക്ക് പ്രത്യേകിച്ചും. മനസ്സിലായെന്ന് കരുതുന്നു
