---
author: Beaumaris
categories:
- Entertainment
comment_count: 0
date: 2023-09-11 08:47:54
draft: false
image: ''
like_count: 43693
share_count: 27760
tags:
- mohanlal
- oppam movie
- priyadarshan
- Samuthirakani
title: 2016ൽ ഇറങ്ങിയ 'ഒപ്പം' ഒരുപാട് ഗൂസ് ബമ്പ് നിമിഷങ്ങൾ നൽകിയ ചിത്രമായിരുന്നു
view_count: 946249
---

**രാഗീത് ആർ ബാലൻ** ജയരാമനെ കോടതി വെറുതെ വിട്ടു.. അയാളെയും കാത്തു കോടതി വരാന്തയിൽ അമ്മാവൻ കാത്തു നിൽക്കുന്നുണ്ടായിരുന്നു.ജയരാമൻ അമ്മാവന്റെ അടുത്ത് എത്തിയതും നിങ്ങൾ എന്തിനാണ് ഇങ്ങോട്ട് വന്നതു കല്യാണത്തിന് ഇനി കുറച്ചു ദിവസം മാത്രമല്ലെ ഉള്ളു എന്തൊക്കെ കാര്യങ്ങൾ ആണ് ചെയ്തു തീർക്കാൻ ഉള്ളതെന്ന് ചോദിക്കുന്നു.. ജയരാമന്റെ പെങ്ങളുടെ കല്യാണമാണ്..അമ്മാവൻ ജയരാമനോട് പറയും നാട്ടിൽ അയാളെ കുറിച്ച് നാട്ടുകാർ പലതും ആണ് പറയുന്നത്.. അയാൾ ഒരു കൊലപാതകി ആണെന്നും മറ്റുമാണ് സംസാരം .. ഇതു പെങ്ങളെ കെട്ടാൻ പോകുന്ന ചെറുക്കന്റെ വീട്ടിൽ വരെ അറിഞ്ഞിട്ടുണ്ട് എന്നൊക്കെ.. ഇതു കേട്ടതും ജയരാമൻ പതുക്കെ ഒന്ന് ഇരുന്നു കൊണ്ട് ചോദിക്കും "നമ്മുടെ അമ്പലത്തിൽ വെച്ച് നടത്താം എന്ന് അല്ലെ നിശ്ചയിച്ചു ഉറപ്പിച്ചിരുന്നത് " കല്യാണം ഇവിടെ വെച്ച് നടത്തിയാൽ ചെക്കന്റെ വീട്ടുകാരും ബന്ധുക്കാരും എല്ലാം അറിയും. അത് വലിയൊരു നാണക്കെടു ആകും അത് കൊണ്ട് ചെക്കന്റെ നാട്ടിൽ വെച്ച് നടത്താൻ ആണ് തീരുമാനം എന്ന് അമ്മാവൻ പറയുമ്പോൾ ജയരാമൻ ചോദിക്കും "ലക്ഷ്മി " അമ്മാവൻ പറയും അവൾ ഇവിടെ ഉണ്ടെന്നു.. ലക്ഷ്മി വന്നു നിൽക്കുമ്പോൾ ജയൻ പറയുന്നുണ്ട് "ഏട്ടൻ തെറ്റ് ഒന്നും ചെയ്തിട്ടില്ല മോളെ" ഈ ലോകത്തു മറ്റാരു അയാളെ തള്ളി പറഞ്ഞാലും തന്റെ പെങ്ങൾ അയാളെ മനസിലാക്കും എന്നൊരു വിശ്വാസം അയാളിൽ ഉണ്ടായിരുന്നു.എന്നാൽ ലക്ഷ്മി അയാളോട് ചോദിക്കുന്നുണ്ട് നാട്ടുകാരുടെ വായ മുടി കെട്ടാനും സത്യങ്ങൾ തെളിയിക്കാനും നമ്മളെ കൊണ്ട് കഴിയുക ഇല്ല എന്നുള്ളത്.. "ഏട്ടന് ഈ കല്യാണം മുടക്കണം എന്ന് ആഗ്രഹമുണ്ടോ " തലയൊന്നു പതുക്കെ ചരിച്ചു കൊണ്ട് ഇടറുന്ന ശബ്‌ദത്തോടെ ജയരാമൻ ചോദിക്കും "എന്നെ ഒഴിവാക്കുക ആണോ " [embed]https://youtu.be/-vqzQulElUo[/embed] ലക്ഷ്മി ജയന്റെ കൈകളിൽ വെറ്റില നൽകി കാലുകളിൽ തൊട്ടു കൊണ്ട് പറയും എന്നെ അനുഗ്രഹിക്കണം എന്ന്.കുറച്ചു നിമിഷത്തേക്ക് മരവിച്ചു നിന്നു പോയ ജയൻ പതുക്കെ കൈകൾ കൊണ്ട് അനുഗ്രഹിക്കാൻ ശ്രമിക്കുമ്പോൾ അടുത്ത് നിന്ന ഗംഗ പറയും അവർ പോയി എന്ന്. താൻ സ്വന്തമെന്നു കരുതിയ തന്നെ മനസിലാക്കും എന്ന് കരുതിയ പെങ്ങൾ പോലും അയാളെ മനസിലാകാതെ പോകുമ്പോൾ പോലും ഇത്രയും കാലം വളർത്തി വലുതാക്കിയ പെങ്ങൾക്ക് നല്ലൊരു ജീവിതം ഉണ്ടാകാൻ അറിഞ്ഞോ അറിയാതെയോ അയാൾ തന്നെ ഒരു കാരണം ആകുമെന്ന് പെങ്ങൾ പറയുമ്പോൾ പോലും മനസ്സു തകർന്നു നിൽക്കാൻ മാത്രമേ ജയന് കഴിയുന്നുള്ളു. [embed]https://youtu.be/FNF8ldAP59c[/embed] ജയരാമൻ എന്ന അന്ധകഥാപാത്രത്തിന്റെ സൂക്ഷ്മാഭിനയത്തിന്റെ നിരവധി മുഹൂർത്തങ്ങൾ ഒപ്പം എന്ന സിനിമയിൽ മോഹൻലാലിൽ നിന്ന് കാണാനാകും.ജയരാമൻ അന്ധൻ ആണ് അയാൾ ഒരു കൊലപാതകത്തിന് ദൃക്സാക്ഷി ആകുന്നു കൊലപാതകിയെ അയാൾക്ക് തിരിച്ചറിയാൻ സാധിക്കുന്നുണ്ട് ശബ്ദത്തിലൂടെയും മണത്തിലൂടെയും.. എന്നാൽ അത് ആരും വിശ്വസിക്കാതെ വരുന്നതാണ് ജയരാമൻ നേരിടുന്ന വെല്ലുവിളി. തനിക്ക് മാത്രമറിയാവുന്ന ചില സത്യങ്ങളിലൂടെ അയാൾക്ക് ആ കൊലയാളി പരിചിതമാണ്. അയാളുടെ പേരും സ്വഭാവവും ഒക്കെ ജയരാമന് അറിയാം പക്ഷേ ആയാളെ ചൂണ്ടിക്കാണിക്കാൻ കഴിയാത്ത അന്ധത അയാളെ നിസ്സഹായൻ ആക്കുന്നുണ്ട്.പലപ്പോഴും സാഹചര്യങ്ങൾ ജയനെ ഒരു കൊലയാളിയാക്കി മാറ്റുന്നത് തിരിച്ചറിഞ്ഞ് കൊലയാളിയെ കണ്ടെത്താൻ ജയൻ ശ്രമിക്കുന്നുണ്ട്. [embed]https://youtu.be/cXGACfO7hh8[/embed] നായകനിലൂടെ തന്റെ ഒരു ലക്ഷ്യം കണ്ടെത്താൻ വില്ലനും ഒരു നിഴൽ പോലെ അയാൾക്കൊപ്പം സഞ്ചരിക്കുന്നു. ആ ലക്ഷ്യം തന്നിലൂടെ അയാൾ കണ്ടെത്തുന്നത് സമർത്ഥമായി ഒഴിവാക്കുന്ന ജയരാമന്റെ ഒരു രംഗം ഉണ്ട് സിനിമയിൽ.പിള്ള ചേട്ടന്റെ കടയിൽ നിന്നും ജയരാമൻ ഒരു ഫോൺ കാൾ ചെയ്യുന്നു. കൊലയാളി ആയ സമുദ്ര കനി അവതരിപ്പിച്ച വാസുദേവൻ പുറത്തു അയാളുടെ ജീപ്പിൽ ജയന്റെ ഓരോ നിക്കങ്ങളും ശ്രദ്ധിച്ചു നോക്കി ഇരിക്കുക ആണ്.ജയരാമൻ കാൾ വിളിച്ച് പുറത്തേക്ക് ഇറങ്ങി പതുക്കെ ഒന്ന് നിൽക്കും കോയിൻ ബോക്സിനു അടുത്തായി.. പിന്നെ പതുക്കെ നടന്നു പോകുമ്പോൾ വാസുദേവൻ പതുക്കെ കടയിലേക്ക് പ്രവേശിച്ചു ഒരു കാൾ ചെയ്യാൻ ഉണ്ടെന്നും പറഞ്ഞു കോയിൻ ഇടുന്നു റിസിവർ എടുത്തു ചെവിയിൽ വെച്ച് കൊണ്ട് PRESS TO REDIAL എന്ന ഓപ്ഷൻ സെലക്ട്‌ ചെയ്യും.. 0000000000 [embed]https://youtu.be/yQGpc924Pwo[/embed] വാസുദേവൻ ഒന്ന് ഞെട്ടും എന്നിട്ടു തിരിഞ്ഞു ജയരാമൻ പോയ വഴിയിലേക്ക് നോക്കും.. അയാൾ പതുക്കെ നടന്നു പോകുകയാണ് അതിനൊപ്പം വരുന്ന ഒരു പശ്ചാത്തല സംഗീതം ഉണ്ട്.. അവിടെ നായകനും പ്രതി നായകനും തമ്മിൽ സംഘട്ടന രംഗങ്ങളോ നെടു നീളൻ സംഭാഷണങ്ങളോ ഒന്നും തന്നെ ഇല്ല എന്നിട്ടും ആ ഒരു രംഗം തീയേറ്ററിൽ നൽകിയ Goosebump 💥.. സിനിമയുടെ ഇന്റർവെൽ ബ്ലോക്കിൽ ഇരയും വേട്ടക്കരനും നേർക്കു നേർ വരുന്നുണ്ട്.താൻ തേടുന്ന കൊലയാളി തന്റെ തൊട്ടടുത്തുണ്ടെന്നു അന്ധനായ ജയരാമൻ തിരിച്ചറിയുന്ന നിമിഷം.ഏതാനും സെക്കൻഡുകളിലേക്ക് മോഹൻലാലിന്റെ മുഖത്തു മിന്നിമായുന്ന ഭാവങ്ങൾ ഉണ്ട്. കൊലയാളിയുടെ ഗന്ധം തിരിച്ചറിയുമ്പോൾ ചെവി കൂർപ്പിച്ചു കൊണ്ട് കാഴ്ചയറ്റ കണ്ണുകളിലൂടെ അയാൾ അവനെ തിരിച്ചറിയുന്നുണ്ട്..അതോടൊപ്പം ആ എക്സ്ട്രാ ഓർഡിനറി ബിജിഎം കൂടി വന്നപ്പോൾ One of the best interval block ആയി മാറി. 2016ൽ ഇറങ്ങിയ മോഹൻലാൽ സിനിമകളിൽ ഏറ്റവും ഇഷ്ടപെട്ട ഒരുപാട് Goosebump experience നൽകിയ ഒരു സിനിമ തന്നെ ആയിരുന്നു ഒപ്പം. [embed]https://youtu.be/9yQMrkaTrBs[/embed]