---
author: Beaumaris
categories:
- Entertainment
comment_count: 0
date: 2022-12-05 09:23:01
draft: false
image: ''
like_count: 9152
share_count: 10277
tags:
- ACTOR
- Featured
- suraj venjarammoodu
title: അന്ന് തന്നെ കാണാൻ വന്ന സംവിധായകനോട് അറിയുന്ന പണി ചെയ്താൽ പോരേ എന്ന് പരിഹസിച്ച
  സുരാജിനോടും ഇന്ന് ചോദിക്കാനുള്ളത് ആ ചോദ്യം തന്നെ, കുറിപ്പ് വായിക്കാം
view_count: 414784
---

**San Geo** നവോഥാനം കഴിഞ്ഞുള്ള സുരാജിന്റെ ഓരോ സിനിമകളും കാണുമ്പോൾ ഒരു സുഹൃത്ത് അദ്ദേഹത്തിന്റടുത്ത് കഥ പറയാൻ പോയ അനുഭവകഥ തികട്ടി വരാറുണ്ട്. ഇത് നേരത്തെയും പറഞ്ഞിട്ടുണ്ട് എങ്കിലും അത് ഒന്നുകൂടി ഇപ്പോൾ ഓർക്കാൻ സമയമായി. ഈ സംഭവത്തിന്റെ യഥാർത്ഥ സാക്ഷികൾ വീണ്ടും ക്ഷമിക്കണം. തുടരെ കോമഡി സിനിമകൾ എടുത്ത് വിജയിപ്പിച്ചുകൊണ്ടിരുന്ന ഒരു യുവ സംവിധായകൻ വർഷങ്ങൾക്ക് ശേഷം തിരിച്ചു വരവിനായി ഒരു ത്രില്ലർ സിനിമ പിടിക്കാൻ ഒരുങ്ങുന്നു. നായകനായ പോലീസ് ഓഫീസറായി സുരാജിനെ തന്നെ അദ്ദേഹം മനസ്സിൽ കാണുന്നു. തന്റെ എല്ലാ സിനിമകളിലും അഭിനയിച്ചിട്ടുള്ള ധൈര്യത്തിൽ സുരാജിന്റെ ഡേറ്റ് തനിക്ക് ഗ്യാരണ്ടി ആണെന്ന് സംവിധായകൻ പറഞ്ഞതോടെ നിർമ്മാതാവും റെഡി. നിർമാതാവും കഥാകൃത്തുമായി അദ്ദേഹം സുരാജിനെ കാണാൻ ചെല്ലുന്നു. കഥ ത്രില്ലർ ആണെന്ന് പറഞ്ഞതോടെ സ്ക്രിപ്റ് കേൾക്കുന്നതിനും മുൻപ് സുരാജിന്റെ ഡയലോഗ് : ത്രില്ലറോ ? എന്തിനാ സുഹൃത്തേ അറിയാൻ മേലാത്ത പണിക്ക് പോകുന്നത് ? വല്ല കോമഡി സിനിമയും പിടിച്ചാൽ പോരെ ? ആദ്യ സ്ക്രിപ്ട് വായിച്ചു കേൾപ്പിക്കാൻ പോയ കഥാകൃത്തിന്റെ ഗ്യാസ് അപ്പോൾ തന്നെ തീർന്നു. നിര്മാതാവിന്റെയും കഥാകൃത്തിന്റെയും മുൻപിൽ നാണം കെട്ട സംവിധായകന്റെ കാര്യം പിന്നെ പറയേണ്ടല്ലോ ? ഇപ്പോൾ വരുന്ന ഈ സിനിമയിലടക്കം ഉള്ള സുരാജിന്റെ പ്രകടനം കാണുമ്പോൾ എനിക്ക് ആ ചോദ്യം തിരിച്ചൊന്ന് ചോദിക്കണം എന്നുണ്ട് സുരാജ്. നിങ്ങൾക്ക് അറിയാവുന്ന പണി ചെയ്‌താൽ പോരെ ? സീരിയസ് കഥാപാത്രമായി നിങ്ങൾ ഭൂലോക തോൽവിയാണു എന്നുള്ളതിന് കഴിഞ്ഞ വർഷങ്ങളിൽ നിരനിരയായി പൊട്ടിയ സിനിമകൾ മാത്രം പോരെ ? ആ കലിപ്പ് തീർന്നത് കൊണ്ട് ഇനി ഈ സിനിമയുടെ കാര്യത്തിലേക്ക് കടക്കാം. ഇപ്പോഴത്തെ സ്ത്രീശാക്തീകരണ സിനിമകളുടെയത്ര പരിഷ്‌കാരം വന്നിട്ടില്ലാത്ത കഥയാണ് ഇതിൽ പറയുന്നത്. മടിയനായ ഭർത്താവ് മൂലം പണിയെടുക്കാൻ ഇറങ്ങേണ്ടി വരുന്ന ഒത്തിരി സ്ത്രീകളുടെ ഒരു പ്രതിനിധി മാത്രമാണ് നായിക. അവരുടെയൊക്കെ ജീവിതത്തിൽ സാധാരണ സംഭവിക്കുന്നത് മാത്രമേ സിനിമയിൽ സംഭവിക്കുന്നതും ഉള്ളൂ . അതായത് അഴുക്ക് വെള്ളം മുഖത്തു ഒഴിക്കുകയോ , ഭർത്താവിനെ ചവിട്ടി പഞ്ഞിക്കിടുകയോ ചെയ്യാതെ ഒന്നിച്ചു വളരാം എന്ന് തീരുമാനിക്കുന്ന സാധാരണ ഭാര്യയുടെ കഥ മാത്രം . ഒടുവിൽ ഭാര്യയും ഭർത്താവും പരസ്പരം തെറ്റുകൾ മനസ്സിലാക്കി സന്തോഷമായി ജീവിക്കുന്നു എന്ന സങ്കൽപ്പത്തിന് മാർക്കറ്റ് ഇല്ലാത്തത് കൊണ്ട് മാത്രമല്ല സിനിമ പരാജയപ്പെട്ടത്. അൽപ്പം കോമഡി കലർത്തി ചെയ്തിരുന്നെങ്കിൽ നന്നാവുമായിരുന്ന ഒരു കഥയെ ആവശ്യമില്ലാതെ സീരിയസ് ആക്കുകയും വളരെ അലസമായ സംവിധാനവും മോശം പ്രകടനങ്ങളും കൊണ്ട് സിനിമയെ അസഹ്യമാക്കി കളയുകയും ചെയ്തതിന്റെ ഉത്തരവാദിത്വം സംവിധായകന് തന്നെയാണ്.. ആൻ അഗസ്റ്റിൻ ഒരിക്കലും എനിക്കിഷ്ടപ്പെട്ട നടിയേ അല്ല . അവാർഡ് അർഹിക്കുന്ന അഭിനയം തന്നെയായിരുന്ന ആർട്ടിസ്റ് സിനിമയിൽ അല്ലാതെ അവരെ ഒരു നടിയായി ഞാൻ അംഗീകരിക്കുകയും ഇല്ല. ഈ സിനിമയിലെ അഭിനയമാകട്ടെ തീരെ മോശമായി തോന്നി. സാധാരണക്കാരിയായ ഒരു സ്ത്രീയായി അഭിനയിക്കാൻ ഒരു പക്ഷെ ആനിന്റെ കഴിഞ്ഞ വര്ഷങ്ങളിലെ ആഡംബര ജീവിതമാകാം ഒരു തടസ്സം. പക്ഷെ അതിനെ മറി കടക്കുന്നതിനെയാണല്ലോ അഭിനയം എന്ന് പറയുന്നത്. അവരോട് കാണികൾക്ക് സ്നേഹമോ , സഹതാപമോ തോന്നില്ല, മാത്രമല്ല അവരുടെ അഭിനയത്തിൽ ഒരു വല്ലാത്ത "മദാലസ്യം" കൂടി കലർന്നിരിക്കുന്നു എന്നും തോന്നി.മോശം എഴുത്ത്, മോശം സംവിധാനം, മോശം അഭിനയം!