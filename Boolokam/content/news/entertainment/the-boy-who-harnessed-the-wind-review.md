---
author: Beaumaris
categories:
- Entertainment
comment_count: 0
date: 2023-07-24 14:38:01
draft: false
image: https://cdn.boolokam.com/articles/2023/07/egeg.jpeg
like_count: 65688
share_count: 28309
tags:
- Aïssa Maïga
- Chiwetel Ejiofor
- Maxwell Simba
- the boy who harnessed the wind
title: ചപ്പ് ചവറുകള്‍ക്കിടയില്‍ നിന്നും കിട്ടിയ വസ്തുക്കൾ കൊണ്ട് മഴയില്ലാത്ത ഗ്രാമത്തിൽ
  അവർ തീർത്തത് ഒരു ഹരിത വിപ്ലവം തന്നെയായിരുന്നു
view_count: 1239397
---

**Siva CH Mangalath** ചപ്പ് ചവറുകള്‍ക്കിടയില്‍ നിന്നും വട്ടം ചുറ്റാനൊരു പമ്പരവും ഉണക്കമരകൊമ്പുകള്‍ ചേര്‍ത്തൊരു ഗോപുരവും പണിഞ്ഞു കഴിയുമ്പോള്‍ അവനു ചിലവായത് മാനസികവും ശാരീരികവുമായ അധ്വാനം മാത്രമായിരുന്നു. ശേഷം കാറ്റില്‍ കറങ്ങുന്ന പമ്പരത്തില്‍ നിന്നും വൈദ്യതി ഉണ്ടാക്കാന്‍ അച്ഛന്റെ സൈക്കിള്‍ വീല്‍ ലഭ്യമാകാന്‍ കുറെ പാടുപെടുന്നുണ്ട്. കാറ്റില്‍ കറങ്ങിയ പമ്പരം വൈദ്യുതിയായി ഭൂഗര്‍ഭ ജലം നെടുങ്ങനെ പിളര്‍ന്ന മുളകളിലൂടെ കൃഷിയിടത്തിലേയ്ക്ക്‌ ഒഴുകുകയും ചെയ്തപ്പോൾ മഴക്കാലം മാത്രം കൃഷി ചെയ്തു പോയിരുന്ന ആ ഗ്രാമം ഒരു പുത്തൻ കാർഷിക വിപ്ലവത്തിന് തുടക്കം കുറിക്കുക കൂടിയായിരുന്നു. മഴയ്ക്ക് വേണ്ടി പ്രാർത്ഥിക്കുന്നത് തെറ്റ് എന്ന് കരുതുന്ന ഒരു ജനതയായിരുന്നു അവർ എന്നത് മറ്റൊരു തമാശയായി തോന്നുവാൻ കാരണം ഇവിടെ മഴ പെയ്യുവാൻ ഹോമങ്ങളും തവളകളുടെ കല്യാണം നടത്തുന്നതുമൊക്കെ ആയ നാടായതു കൊണ്ടാണ്. [](https://cdn.boolokam.com/articles/2023/07/t3333-1.jpg)വില്യം കാം ക്വാംമ്പെ (William Kamkwamba) 2001 ല്‍ ആഫ്രിക്കന്‍ രാജ്യമായ മലാവിയില്‍ വിമ്പി ഗ്രാമത്തില്‍ വിശപ്പിനെ അകറ്റാന്‍ വേണ്ടിയാണ് കാറ്റിനു കടിഞ്ഞാണിട്ടത്. കൊടുക്കുവാന്‍ ഫീസില്ലത്തത് കാരണം സ്കൂളില്‍ നിന്നും പുറത്താക്കപ്പെട്ട അയാള്‍ക്ക്‌ കാറ്റാടി യന്ത്ര നിർമാണത്തെ സംബന്ധിച്ച പുസ്തക വായന സാധ്യമാക്കിയത് അനുജത്തിയുടെ കാമുകനായ തന്റെ അധ്യാപകനോട് ആ വിവരം അച്ഛനോട് പറയും എന്ന് ഭീഷണിപ്പെടുത്തികൊണ്ടായിരുന്നു. കാറ്റാടി യന്ത്രത്തിന്‍റെ ചരിത്രം 1700 ബി സി മുതല്‍ തുടങ്ങി 1980 ആകുമ്പോഴേക്കും ലോകത്തിലെ ആദ്യ കാറ്റാടി പാടം ന്യൂ ഹാംപ്ഷെയറില്‍ സ്ഥപിതമായത്തിനും 21 വര്‍ഷം കഴിഞ്ഞാണ് ചവറു കൂനയില്‍ നിന്നും ഇങ്ങനെ ഒന്ന് അയാൾ നിർമിച്ചത്. [![](https://cdn.boolokam.com/articles/2023/07/egeg.jpeg)](https://cdn.boolokam.com/articles/2023/07/egeg.jpeg)ലോകം വികസിക്കുമ്പോഴും അറിവിന്റെ പ്രകാശം ഒച്ചിനും പിന്നില്‍ ഒഴുകിയെത്തുന്ന ഭൂമിയിലെ ഇടങ്ങൾ ഉണ്ട് എന്ന് നമുക്ക് കാണിച്ചു തരുന്ന സിനിമയാണ് ച്യൂ ഈറ്റെല്‍ എജ്യൂഫോര്‍ ( Chiwetel Ejiofor) സംവിധാനം ചെയ്ത് 2019 ല്‍ പുറത്തിറങ്ങിയ “കാറ്റിനു കടിഞ്ഞാണിട്ട കുട്ടി” (the boy who harnessed the wind) എന്ന സിനിമ. [![](https://cdn.boolokam.com/articles/2023/07/fwwwwe.jpeg)](https://cdn.boolokam.com/articles/2023/07/fwwwwe.jpeg)വില്യം കാം ക്വാംമ്പെ ( William Kamkwamba) യും ബ്രയാന്‍ മീലെറും (Bryan Mealer) ചേര്‍ന്നെഴുതിയ പുസ്തകമാണ് സിനിമയായത്. സിനിമയില്‍ സംവിധായകനായ ച്യൂ ഈറ്റെല്‍ എജ്യൂഫോര്‍ പ്രധാന വേഷം ചെയ്യുന്നു. മലാവി രാജ്യത്തിന്റെ ഭൂമി ശാസ്ത്രം, കാലാവസ്ഥ, കച്ചവട തല്പ്പര്യം മൂലമുള്ള പരിസ്ഥിതി പ്രശ്നം, മനുഷ്യനെ വോട്ടു ചെയ്യുന്ന കേവല ഉപകരണങ്ങളായി മാത്രം കരുതുന്ന രാഷ്ട്രീയം, അന്ധവിശ്വാസം, മനോഹരമായ ആചാരം സര്‍വോപരി പട്ടിണി എന്ന മഹാ ദുരന്തം എന്നിവ യഥാര്‍ത്ഥ്യബോധം ലേശം പോലും ചോരാതെ ഒരുക്കിയിരിക്കുന്ന ഈ ദൃശ്യ വിരുന്ന് കാഴ്ചക്കാരുടെ ഹൃദയം പൊടിക്കും. https://youtu.be/nPkr9HmglG0