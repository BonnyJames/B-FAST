---
author: Beaumaris
categories:
- Entertainment
comment_count: 0
date: 2022-10-20 16:52:00
draft: false
image: ''
like_count: 62508
share_count: 21656
tags:
- mahaveeryar movie
- mahaveeryar song
title: '"ഈയടുത്ത കാലത്ത് ഇത്രയേറെ ആകർഷിച്ച മറ്റൊരു ഗാനം ഇല്ലാ എന്നു തന്നെ പറയാം"'
view_count: 1049880
---

**റോമു (രമണൻ കെ. ടി.)** രാധേ രാധേ വസന്ത രാധേ ഗായകർ : വിദ്യാധരൻ മാസ്റ്റർ, ജീവൻ പദ്മകുമാർ ചിത്രം : മഹാവീര്യർ ഗാനരചന : ബി.കെ.ഹരിനാരായണൻ സംഗീതം : ഇഷാൻ ച്ഛാബ്ര വർഷം : 2022 പുതിയ സിനിമാ ഗാനങ്ങൾ ശ്രദ്ധിക്കുന്നത് നിർത്തി കുറെയേറെയായി, അതിന് പല കാരണങ്ങളുണ്ട്, ഒരു സംഗീത ആസ്വാദകൻ എന്ന നിലയിൽ എല്ലാ ഗാനങ്ങളും ശ്രദ്ധിക്കേണ്ടതാണ് എന്നിരിക്കിലും. അതുകാരണം പലപ്പോഴും ശ്രവണസുഖമുള്ള ചില നല്ല ഗാനങ്ങൾ പോലും കേൾക്കാതെ പോയിട്ടുണ്ട്. അതുകൊണ്ട് തന്നെ ചില മാസങ്ങൾക്കു മുൻപ് റിലീസ് ആയ"മഹാവീര്യർ" എന്ന ചിത്രത്തിലെ ഗാനവും ശ്രദ്ധയിൽ പെട്ടില്ല. എന്നിരിക്കിലും, ചിലപ്പോഴൊക്കെ ചുരുക്കം ചില സുഹൃത്തുക്കൾ വഴി ഷെയർ ചെയ്യപ്പെടുന്ന ഗാനങ്ങൾ ശ്രദ്ധിക്കാറുമുണ്ട്. അങ്ങിനെ ഒരു സുഹൃത്തു വഴി "മഹാവീര്യർ" എന്ന ചിത്രത്തിലെ "രാധേ രാധേ വസന്ത രാധേ" ഷെയർ ചെയ്യപ്പെട്ടപ്പോൾ ഒരു കൗതുകത്തിന് കേട്ടു നോക്കി. കേട്ട മാത്രയിൽ തന്നെ വല്ലാതെ ആകർഷിച്ചു എന്നു പറയുമ്പോൾ അതിൽ തെല്ലും അതിശയോക്തി ഇല്ല. ഈയടുത്ത കാലത്ത് എന്നെ ഇത്രയേറെ ആകർഷിച്ച മറ്റൊരു ഗാനം ഇല്ലാ എന്നു തന്നെ പറയാം - "hooked" എന്ന് പറയില്ലേ അതു തന്നെ. ഇത്രയ്ക്കും ഗാനത്തിന്റെ യഥാർത്ഥ ചിത്രീകരണത്തിന്റെ വീഡിയോ ഒന്നുമല്ല ഇത്- ലിറിക്കൽ വീഡിയോ ആണ്. ചിത്രം റിലീസ് ആവാത്തത് കൊണ്ട് ഗാന സന്ദർഭം എന്തെന്നും അറിയാൻ വഴിയില്ല - അതുകൊണ്ട് തൽക്കാലം വരികളെ ഞാൻ പരിഗണിക്കുന്നില്ല (വരികൾ നോക്കുമ്പോൾ അല്പം വിരഹം / വിഷാദം കലർന്നതാണ് എന്നാണ് മനസ്സിലാവുന്നത്). പിന്നെ എന്നെ ഈ ഗാനം കീഴ്പ്പെടുത്താനുള്ള കാരണം? ഗായകരും, ആലാപനവും, orchestration നും തന്നെ. കുറച്ചുകൂടി വിശദമായി പറഞ്ഞാൽ ആ ഫ്യൂഷൻ എലിമെൻറ്റ് തന്നെ. https://youtu.be/w5pqHQzCGtI Orchestration / overall ഗാനത്തിൽ എന്തെക്കെയാണ് ഒളിഞ്ഞിരിക്കുന്നത് എന്ന് വിശദീകരിക്കാം - അതായത് എന്ത് പരിവേഷമാണ് സംഗീത സംവിധായകൻ നൽകിയിട്ടുള്ളത് എന്ന്.ചിത്രം ഒരു ടൈം ട്രാവൽ മൂവിയാണെന്ന് ഇതിൽപ്പരം നാമെല്ലാം അറിഞ്ഞതാണല്ലോ (ചിത്രം ഞാനിതുവരെ കണ്ടിട്ടില്ല). പല നൂറു വർഷങ്ങൾക്ക് മുൻപത്തെ രാജ ഭരണ കാലവും, വർത്തമാന കാലത്തിലൂടെയും സഞ്ചരിക്കുന്ന ചിത്രം. ഈ ഗാനം ചിത്രീകരിച്ചിരിക്കുന്നത് ഒരു രാജകുമാരി അവളുടെ കാമുകന്റെ വരവും കാത്തിരിക്കുന്നത് പോലെയാകും, അല്ലെങ്കിൽ കൊട്ടാരത്തിലെ നർത്തകി നൃത്തം ചെയ്യുന്നത് പോലെയാകും - അവൾ ആരെയെങ്കിലും പ്രേമിക്കുന്നുണ്ടായിരിക്കും. കൃഷ്ണൻ + രാധയെക്കുറിച്ചുള്ള ഗാനങ്ങൾ മിക്കവാറും "കോലാട്ട"ക്കളിക്കുള്ള (dandia ras OR garbha style in North) സ്റ്റൈലിൽ ആയിരിക്കും ചിട്ടപ്പെടുത്തുന്നത്. അല്ലെങ്കിൽ, "ഭജൻ" സ്റ്റൈലിൽ ആയിരിക്കും. "കോലാട്ട"ക്കളി പോലെ ചിട്ടപ്പെടുത്തുന്നത് കൃഷ്ണൻ, രാധ + ഗോപികമാരുമൊത്ത് കളിച്ചു രസിച്ചു എന്ന് സങ്കൽപ്പിക്കപ്പെടുന്ന "രസലീല"യെ അനുസ്മരിച്ചു കൊണ്ടാണ്. ചിലപ്പോൾ ഭജനപ്പാട്ടുകളായി ചിട്ടപ്പെടുത്തുന്നത് ഭക്തിയെ പ്രതിനിധീകരിക്കുന്നത് കൊണ്ടും. എന്നാൽ ഈ ഗാനത്തിൽ എന്നെ അതിശയിപ്പിച്ചത് സംഗീത സംവിധായകന്റെ അപാര ബുദ്ധിയാണ് - കാരണം, ഇതിൽ അദ്ദേഹം mix ചെയ്തിരിക്കുന്നത് മേൽപ്പറഞ്ഞ രണ്ടു ശൈലിയുമാണ് - അതായത് garbha (രാസലീലയിൽ "കോൽ" ഇല്ലാതെ കളിക്കുന്ന ഒരു രീതി - ഉത്തരേന്ത്യയിൽ നവരാത്രി സമയത്ത് കളിക്കുന്ന ഒരു രീതി) + ഭജൻ രണ്ടും mix ചെയ്തുള്ള ഒരു composition! അതിശയം അതോടുകൂടി അവസാനിക്കുന്നില്ല - പരീക്ഷണം / ഫ്യൂഷൻ എന്ന രീതിയിൽ ഇതിലെ orchestration + overall tune (including singing style and pattern)-ണിൽ അദ്ദേഹം ചെയ്തിരിക്കുന്ന പുതുമകൾ. അതിൽ ഒന്ന് : BGM-മ്മിൽ പ്രയോഗിച്ചിരിക്കുന്ന violin പ്രയോഗം - അത് ഈ പറഞ്ഞ garbha + ഭജൻ ശൈലിയിൽ കണ്ടുവരുന്ന ഒരു പ്രയോഗമല്ല, മറിച്ച് Eruopean country side ലെ ഒരു folk style ആയ *Polka* എന്ന ശൈലിയിൽ പ്രകടമായി കാണുന്ന പ്രയോഗമാണ് (സാധാരണ polka ശൈലിയിൽ accordion ആണ് dominate ചെയ്യുന്നത്, എന്നാൽ ചില പ്രദേശങ്ങളിൽ violin ആയിരിക്കും dominate ചെയ്യുന്നത് ). അപ്പോൾ ഒരു ചോദ്യം ഉദിക്കും - Polka യും, garbha യും തമ്മിൽ എന്തു ബന്ധം എന്ന്? പ്രത്യക്ഷത്തിൽ ബന്ധമൊന്നുമില്ലെങ്കിലും, രണ്ടു നൃത്ത രൂപങ്ങളും ശ്രദ്ധിച്ചാൽ അതിൽ ചില സാമ്യങ്ങൾ കാണാൻ കഴിയും (ഈണങ്ങളിൽ വ്യത്യാസം ഉണ്ടെങ്കിലും). രണ്ടു നൃത്ത രൂപങ്ങളും കളിക്കുന്നത് ഒരുപറ്റം ആൾക്കാരാണ് - ഒരാണും, ഒരു പെണ്ണും എന്ന കണക്കിൽ കുറെയേറെ ജോടികൾ കളിക്കുന്ന ശൈലി. വട്ടത്തിലും, പല ആകൃതി രൂപീകരിച്ചും ഇവ കളിക്കപ്പെടുന്നു. അത് പോലെ, രാസലീലയിൽ കളിക്കപ്പെടുന്ന പല steps-സും Polka ശൈലിയിൽ കാണാൻ കഴിയും. ഇതൊരു പക്ഷെ സംഗീത സംവിധായകന് spark ആയതു കൊണ്ടാവാം അദ്ദേഹം BGM-മ്മിന് അങ്ങിനൊരു പരിവേഷം നൽകിയിരിക്കുന്നത്!!!! ഇനി ആലാപന ശൈലിയിലേക്ക് വരാം - ഇതിൽ രണ്ടു ശൈലി പ്രകടമാവുന്നുണ്ട് എനിക്ക് - ഒന്ന് : ഭജന ശൈലി, മറ്റൊന്ന് "qawwali" ശൈലി – ശ്രദ്ദിക്കുക:- നേരിയ സാമ്യം മാത്രമാണ്, complete qawwali style അല്ല. എന്തുകൊണ്ടാവും അങ്ങിനെ ചെയ്യാൻ കാരണം? രണ്ടു ശൈലിയിലും വേദിയിൽ ഒന്നിൽക്കൂടുതൽ ഗായകർ ഉണ്ടാവും. ഒരാൾ പാടുന്ന ഒന്നോ, ഒന്നിൽക്കൂടുതൽ വരികളോ കൂടെയുള്ള മറ്റു ഗായകർ repeat ചെയ്യും, ചിലപ്പോൾ ഒന്നിച്ചു പാടും. രണ്ടിലും "claps" പ്രധാന പങ്കു വഹിക്കുന്ന ഒരു ഘടകമാണ്. ഇതിൽ പലപ്പോഴും പ്രേക്ഷകരും ചേർന്നുകൊള്ളും. ഭജനയിൽ പലപ്പോഴും ആലാപനത്തിൽ + clap ചെയ്യുന്നതിൽ പ്രേക്ഷകരും പങ്കാളികളാവും. Qawwali സദസ്സിലും ഇത് ചിലപ്പോൾ കാണാൻ കഴിയും. Similarities അവിടെയോടെ അവസാനിക്കുന്നില്ല - രാസലീല, garbha, Polka എന്നീ ശൈലികളിലെല്ലാം തന്നെ "claps" അവിഭാജ്യ ഘടകമാണ്! ഈ സാമ്യങ്ങളെല്ലാം മനസ്സിൽ കണ്ടുകൊണ്ടാവും അദ്ദേഹം ഒരു പുതുമയ്ക്ക് വേണ്ടി ഈ ഒരു പ്രയോഗം നടത്തിയിട്ടുള്ളത്. ഇനിയാണ് മറ്റൊരു അതിശയിപ്പിക്കുന്ന മറ്റുമൊരു similarity - garbha, രാസലീല, Polka, ഭജൻ, qawwali ഇവയെല്ലാം തന്നെ ആരംഭിക്കുമ്പോൾ slow ആയിട്ടായിരിക്കും ആരംഭിക്കുന്നത്. പിന്നീടത് പതുക്കെ പതുക്കെ ചൂട് പിടിച്ച് ദ്രുത ഗതിയിലേക്ക് പുരോഗമിക്കുന്നു - അത് നയിക്കുന്നതോ, കമ്പ്ലീറ്റ് "ട്രാൻസ്" മോഡിലേക്കാണ്! അങ്ങിനെ ദ്രുത ഗതിയിലേക്ക് മാറുന്നതാണ് ഈ ഗാനത്തിലെ ട്വിസ്റ്റ്. ആ ട്വിസ്റ്റ് എത്തുമ്പോ നമ്മൾ അറിയാതെ കണ്ണുകൾ വിടർന്ന്, പുരികം ഉയർന്നു പോകും - അത് പകർന്നു തരുന്ന എനർജി കുറച്ചൊന്നുമല്ല. So, എല്ലാം മനസ്സിൽ കണ്ടുകൊണ്ട്, സംഗീത സംവിധായകൻ നല്ല പോലെ calculate ചെയ്താണ് ഇതെല്ലാം കൂടി ഒരു കുപ്പിയിലാക്കിയിരിക്കുന്നത്!!!! ഈ ഗാനത്തിലെ "hooking" factor-റും ഇത് തന്നെയാണ്. ഇനി, ഗായകരെക്കുറിച്ച് - വിദ്യാധരൻ മാസ്റ്റരുടേത് rustic and open throated voice ആണ്. Garbha, ഭജൻ, qawwali ഇവക്കെല്ലാം വേണ്ടതും അങ്ങിനെത്തൊരു voice തന്നെയാണ്. ഗാനത്തിന് അതൊരു traditional touch-ച്ചും നൽകുന്നു. അദ്ദേഹം പഴയ generation-നെ പ്രതിനിധീകരിക്കുന്നു എങ്കിൽ, ജീവൻ പദ്മകുമാർ എന്ന പുതിയ ഗായകൻ new generation-നെ പ്രതിനിധീകരിക്കുന്നു - a mix of old and new generation - ചിത്രത്തിന്റെ കേന്ദ്ര തന്തുവും അതാണല്ലോ - time travel between bygone era and present era! ഒരേ സമയത്ത് ഭജനായും, qawwali-യായും, രാസലീലയായും, Polka-യായും, garbha-യായും തോന്നിപ്പിക്കുന്നു എന്നത് തന്നെയാണ് ഈ ഗാനത്തിന്റെ പ്രത്യേകത. ഈ ഗാനത്തിലെ മറ്റൊരു പ്രധാന ആകർഷണം - ട്രഡീഷണൽ ഇൻസ്ട്രുമെന്റസ് ആയ ഡോലക് മറ്റും തബല തന്നെ. That trick has worked out in a big way.