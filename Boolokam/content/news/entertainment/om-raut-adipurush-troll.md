---
author: Beaumaris
categories:
- Entertainment
comment_count: 0
date: 2022-10-05 04:14:50
draft: false
image: ''
like_count: 110379
share_count: 21733
tags:
- Adipurush
- adipurush teaser
- Featured
- om raut
- prabhas
title: വിമര്‍ശനങ്ങളില്‍ ഹൃദയം തകരുന്നുവെന്ന് ആദിപുരുഷ് സംവിധായകൻ ഓം റൗട്ട്
view_count: 1589773
---

പ്രഭാസിന്റെ ഇതുവരെയുള്ള കരിയറിൽ ഏറ്റവും വലിയ ബഡ്ജറ്റിൽ ഒരുക്കുന്ന ചിത്രമാണ് 'ആദിപുരുഷ്'. രാമായണത്തെ ആസ്പദമാക്കിയാണ് ചിത്രം ഒരുക്കുന്നത്. ഓം റൗട്ട് ആണ് സംവിധായകൻ. കൃതി സാനോൺ ആണ് സീതയായി അഭിനയിക്കുന്നത്. ചിത്രത്തിന്റെ ടീസർ വ്യാപകമായ ട്രോളുകൾക്കും പരിഹാസങ്ങൾക്കും കാരണമായിരുന്നു. 500 കോടി ബഡ്ജറ്റിൽ ഒരുക്കുന്ന ചിത്രത്തിന്റെ ടീസർ ആണോ ഇത് എന്നാണു പലരുടെയും ചോദ്യം. ഇപ്പോൾ ഇതിനെ കുറിച്ച് പ്രതിക്കുകയാണ് സംവിധായൻ ഓം റൗട്ട്. വിമര്‍ശനങ്ങളില്‍ ഹൃദയം തകരുന്നുവെന്ന് അദ്ദേഹം പറഞ്ഞു. "ടീസറിനോടുള്ള പ്രതികരണം കാണുമ്പോള്‍ ഹൃദയം തകരുന്നു. ഇത് തിയേറ്ററിന് വേണ്ടിയുണ്ടാക്കിയ സിനിമയാണ്. മൊബൈല്‍ ഫോണില്‍ കാണുമ്പോള്‍ പൂര്‍ണതയില്‍ എത്തുകയില്ല. 3 ഡിയില്‍ കാണുമ്പോള്‍ അത് മനസ്സിലാകും" - എന്നാണു സംവിധായകന്റെ പ്രതികരണം. 2023 ജനുവരി 12-നാണ് ചിത്രത്തിന്റെ റിലീസ്. ഹിന്ദിക്കും തെലുങ്കിനും പുറമേ തമിഴ്, മലയാളം, കന്നഡ ഭാഷകളിലും മൊഴിമാറ്റിയെത്തും. https://youtu.be/jF5rJAXUY4A