---
title: "ഇന്ത്യയിൽ നിന്നും പുറത്ത് വന്ന ലോകോത്തര ഹൊറർ സിനിമ, നിങ്ങൾ കണ്ടിരിക്കേണ്ട ചിത്രം"
date: 2022-10-15T05:35:01
draft: false
categories: ["Entertainment"]
tags: ['Anand Gandhi', 'Fantasy', 'horror movie', 'Karthik Shajeevan', 'Tumbbad (2018)']
author: "Beaumaris"
---

<strong>Karthik Shajeevan</strong>

Tumbbad (2018)
Director : Anand Gandhi
Genre : Fantasy
Rating : 8.5/10
Country : India
Duration : 104 Minutes

<img class="size-full wp-image-354732 aligncenter" src="https://cdn.boolokam.com/articles/2022/10/rrr.webp" alt="" width="768" height="439" />????“The world has enough for everyone's need, but not enough for everyone's greed.” ഈ വരികളോട് കൂടിയാണ് ആനന്ദ് ഗാന്ധിയുടെ ചിത്രം ആരംഭിക്കുന്നത്. തുടക്കത്തിൽ ഈ സംഭാഷണത്തിന് വലിയ പ്രാധാന്യം ഒന്നും നൽകി ഇല്ലെങ്കിലും ഒന്നേ മുക്കാൽ മണിക്കൂർ ദൈർഖ്യമുള്ള ഈ നെയിൽ ബൈറ്റിങ് എന്നൊക്കെ വിശേഷിപ്പിക്കേണ്ട ചിത്രം കണ്ട് അവസാനിപ്പിക്കുമ്പോൾ ചിത്രത്തെ ആകെ മൊത്തം വിവരിക്കാൻ ഇതിലും നല്ല മറ്റൊരു വാചകം ലഭ്യമല്ല. ആർത്തിയും വ്യഗ്രതയും അടക്കാൻ കഴിയാത്ത രണ്ട് മനുഷ്യ സ്വഭാവങ്ങളാണ്. അന്യന്റെ മുതലിനോടുള്ള ആർത്തിയും അത് സ്വന്തം കയ്യിൽ എത്തിക്കാനുള്ള വ്യഗ്രതയും എല്ലാം ആണ് ചിത്രത്തിന്റെ വിഷയം. റിലീസ് ഇല്ലാത്തതിനാൽ തിയേറ്ററിൽ കാണാൻ കഴിയാതെ പോയ ചിത്രങ്ങളിൽ ഒന്നാണ് ഇത്, ചെറിയ സ്‌ക്രീനിൽ കണ്ട് ഇത്രയും ഞെട്ടിയ ഈ ചിത്രം തിയേറ്ററിൽ കണ്ട് ആസ്വദിച്ചവരോട് അസൂയ മാത്രം.

<img class="size-full wp-image-354733 aligncenter" src="https://cdn.boolokam.com/articles/2022/10/wgwggg-1.jpg" alt="" width="1000" height="418" />????ടുംബ്ബബാഡ് എന്ന ചിത്രത്തെ കുറിച്ച് പറയുമ്പോൾ ഒരല്പം ചരിത്രം പറയണം, ചരിത്രമല്ല ഐതിഹ്യം. സമൃദ്ധിയുടെ ദേവത ആയ ഭൂമീ ദേവിയിൽ നിന്നുമാണ് കഥ ആരംഭിക്കുന്നത്. ഭൂമീ ദേവി 16 കോടി ദൈവങ്ങൾക്ക് ജന്മം നൽകി, എന്നാൽ ദേവിയുടെ ഇഷ്ട്ട സന്താനം എന്നും ആദ്യ മകനായ ഹസ്തർ തന്നെ ആയിരുന്നു. ഈ കാരണം കൊണ്ട് തന്നെ ആവാം ആർത്തിയുടെ പ്രതിരൂപം ആയിരുന്നു ഹസ്തർ, ഈ സ്വഭാവത്തിന്റെ പ്രത്യാഘാതം കാരണം ഹസ്തർ തന്റെ കാലയളവിൽ ഒരിക്കലും ഓര്മിക്കപ്പെടുകയോ, ആരാധിക്കപ്പെടുകയോ ഇല്ല എന്ന ശാപത്തിന് പാത്രം ആവുകയാണ്. ഹസ്തറിന് ടുംബ്ബബാഡ് എന്ന നഗരവുമായും, കഥ പറയുന്ന വ്യക്തിയുമായും ചില ബന്ധങ്ങളുണ്ട്. ഈ വസ്തുതകളിലേക്കാണ് ചിത്രം പിന്നീട് കടന്ന് ചെല്ലുന്നത്.

<img class="wp-image-354734 aligncenter" src="https://cdn.boolokam.com/articles/2022/10/ffqfffff.jpg" alt="" width="742" height="424" />????മൂന്ന് ഘട്ടങ്ങളായി ആണ് ടുംബ്ബബാഡിന്റെ കഥ പുരോഗമിക്കുന്നത്, ആദ്യ ഘട്ടം ആരംഭിക്കുന്നത് 1918ലെ ബ്രിട്ടീഷ് ഭരണ കാലത്താണ്. വിനായക് എന്ന നമ്മുടെ കേന്ദ്ര കഥാപാത്രം ഒരു ചെറിയ കുട്ടിയാണ് ഈ കാലഘട്ടത്തിൽ, സർക്കാർ എന്ന ഗ്രാമത്തിലെ പ്രമാണിയുടെ വീട്ടിൽ സഹായി ആയി ജോലി നോക്കുകയാണ് വിനായകിന്റെ അമ്മ. ഈ സഹായം എന്നത് എന്തും തന്നെ ആവാം, സർക്കാരിന് തോന്നുന്ന ചില ലൈംഗിക വീഴ്ചകൾ വരെ. ഇതിനെല്ലാം അവർ തയ്യാറാവുന്നത് ഒരേയൊരു പാരിതോഷികം പ്രതീക്ഷിച്ചാണ്, ഹസ്തറിന്റെ നാണയം. ഇനി വിനായകിന്റെ കുടുംബ പശ്ചാത്തലത്തിലേക്ക് കടന്ന് ചെല്ലുകയാണെങ്കിൽ സ്ഥിതിഗതികൾ കുറച്ച് കൂടി മോശമാണ്, ദാരിദ്ര്യവും സങ്കടങ്ങളും എല്ലാം നിറഞ്ഞ് നിൽക്കുന്ന ആ വീട്ടിൽ ഇതൊന്നും പോരെങ്കിൽ ചങ്ങലയിൽ ബന്ധിക്കപ്പെട്ട് കിടക്കുന്ന മറ്റൊരു കഥാപാത്രം കൂടിയുണ്ട്....

<img class="wp-image-354735 aligncenter" src="https://cdn.boolokam.com/articles/2022/10/e3tt.jpg" alt="" width="826" height="450" />????ആദ്യ ഭാഗത്ത് അരങ്ങേറുന്ന ഉദ്വേഗജനകമായ ചില സംഭവങ്ങൾക്ക് ശേഷം ചിത്രം പതിനഞ്ച് വർഷം മുന്നോട്ടേക്ക് പോവുകയാണ്, രണ്ടാം ഭാഗത്തേക്ക്. കാലം മാറിയെങ്കിലും വിനായകിന്റെ ചുറ്റുപാടുകൾക്ക് വലിയ മാറ്റമൊന്നുമില്ല, ഇന്നും ദാരിദ്ര്യം തന്നെയാണ് അവസ്ഥ. ഈ ദാരുണമായ പരിതസ്ഥിതി ഒന്ന് മാറ്റിപ്പിടിക്കാനായി ടുംബ്ബബാദിലേക്ക് ടിയാൻ മടങ്ങി എത്തുന്നതും, വർഷങ്ങളായി അവിടെ എവിടെയോ ഒളിഞ്ഞിരിക്കുന്ന നിധി അന്വേഷിച്ച് കൊണ്ട് ഇറങ്ങി തിരിക്കുന്നതും എല്ലാമാണ് ഈ ഭാഗത്ത് ചിത്രം പറയുന്നത്. വീണ്ടും പതിനാല് വർഷങ്ങൾക്ക് ശേഷം ഒരു മൂന്നാം ഭാഗം കൂടി ഉണ്ട് ചിത്രത്തിൽ, അതിലേക്ക് കടക്കുന്നത് കനത്ത സ്പോയ്ലർ ആയതിനാൽ ഒരു സൂചന പോലും നൽകാതെ പൂർണമായും ഒഴിവാക്കുന്നു.

<img class="wp-image-354736 aligncenter" src="https://cdn.boolokam.com/articles/2022/10/402qrssflg581-scaled.webp" alt="" width="978" height="1223" />????ചിത്രത്തിനോളം തന്നെ കയ്യടി ചിത്രം സാക്ഷാത്കരിക്കാൻ ഉള്ള അണിയറ പ്രവർത്തകരുടെ അധ്വാനവും അർഹിക്കുന്നുണ്ട്. ഇരുപതാം നൂറ്റാണ്ടിന്റെ ആരംഭത്തിലുള്ള ഇന്ത്യൻ ഗ്രാമീണ പശ്ചാത്തലം ഒക്കെ മികച്ച രീതിയിൽ അവതരിപ്പിച്ച ചിത്രം മഴ ഒരു ശാപമായി മാറിയ ഗ്രാമത്തെ പൂർണമായും നീതി പുലർത്തി അവതരിപ്പിക്കാനായി നാല് മഴക്കാലങ്ങൾ കാത്തിരുന്നു എന്നത് തീർത്തും അമ്പരപ്പെടുത്തി. മികച്ച ഛായാഗ്രഹണവും ഈ ചിത്രത്തിന്റെ പ്രത്യേകത ആണ്, ദൃശ്യഭംഗി നിറഞ്ഞ് നിൽക്കുന്നത് ഓരോ ഷോട്ടിലും കാണാൻ കഴിയും. ഹൊറർ ശ്രേണിയിൽ ലോകോത്തരം എന്ന് വിശേഷിപ്പിക്കാൻ കഴിയുന്ന അധികം ചിത്രങ്ങൾ ഇന്ത്യയിൽ നിന്നും പുറത്ത് വന്നിട്ടില്ല എന്ന പരാതിക്ക് ഒരു അപവാദം ആണ് ഈ ചിത്രം, എങ്ങിനെ നോക്കിയാലും മികച്ചത് എന്ന വിശേഷണമേ ചിത്രം അർഹിക്കുന്നുള്ളൂ.

[video width="852" height="480" mp4="https://cdn.boolokam.com/articles/2022/10/tun.mp4"][/video]

Verdict : Must Watch


![ഇന്ത്യയിൽ നിന്നും പുറത്ത് വന്ന ലോകോത്തര ഹൊറർ സിനിമ, നിങ്ങൾ കണ്ടിരിക്കേണ്ട ചിത്രം](https://cdn.boolokam.com/articles/2022/10/rrr.webp)**Karthik Shajeevan** Tumbbad (2018) Director : Anand Gandhi Genre : Fantasy Rating : 8.5/10 Country : India Duration : 104 Minutes ????“The world has enough for everyone's need, but not enough for everyone's greed.” ഈ വരികളോട് കൂടിയാണ് ആനന്ദ് ഗാന്ധിയുടെ ചിത്രം ആരംഭിക്കുന്നത്. തുടക്കത്തിൽ ഈ സംഭാഷണത്തിന് വലിയ പ്രാധാന്യം ഒന്നും നൽകി ഇല്ലെങ്കിലും ഒന്നേ മുക്കാൽ മണിക്കൂർ ദൈർഖ്യമുള്ള ഈ നെയിൽ ബൈറ്റിങ് എന്നൊക്കെ വിശേഷിപ്പിക്കേണ്ട ചിത്രം കണ്ട് അവസാനിപ്പിക്കുമ്പോൾ ചിത്രത്തെ ആകെ മൊത്തം വിവരിക്കാൻ ഇതിലും നല്ല മറ്റൊരു വാചകം ലഭ്യമല്ല. ആർത്തിയും വ്യഗ്രതയും അടക്കാൻ കഴിയാത്ത രണ്ട് മനുഷ്യ സ്വഭാവങ്ങളാണ്. അന്യന്റെ മുതലിനോടുള്ള ആർത്തിയും അത് സ്വന്തം കയ്യിൽ എത്തിക്കാനുള്ള വ്യഗ്രതയും എല്ലാം ആണ് ചിത്രത്തിന്റെ വിഷയം. റിലീസ് ഇല്ലാത്തതിനാൽ തിയേറ്ററിൽ കാണാൻ കഴിയാതെ പോയ ചിത്രങ്ങളിൽ ഒന്നാണ് ഇത്, ചെറിയ സ്‌ക്രീനിൽ കണ്ട് ഇത്രയും ഞെട്ടിയ ഈ ചിത്രം തിയേറ്ററിൽ കണ്ട് ആസ്വദിച്ചവരോട് അസൂയ മാത്രം. ![](https://cdn.boolokam.com/articles/2022/10/wgwggg-1.jpg)????ടുംബ്ബബാഡ് എന്ന ചിത്രത്തെ കുറിച്ച് പറയുമ്പോൾ ഒരല്പം ചരിത്രം പറയണം, ചരിത്രമല്ല ഐതിഹ്യം. സമൃദ്ധിയുടെ ദേവത ആയ ഭൂമീ ദേവിയിൽ നിന്നുമാണ് കഥ ആരംഭിക്കുന്നത്. ഭൂമീ ദേവി 16 കോടി ദൈവങ്ങൾക്ക് ജന്മം നൽകി, എന്നാൽ ദേവിയുടെ ഇഷ്ട്ട സന്താനം എന്നും ആദ്യ മകനായ ഹസ്തർ തന്നെ ആയിരുന്നു. ഈ കാരണം കൊണ്ട് തന്നെ ആവാം ആർത്തിയുടെ പ്രതിരൂപം ആയിരുന്നു ഹസ്തർ, ഈ സ്വഭാവത്തിന്റെ പ്രത്യാഘാതം കാരണം ഹസ്തർ തന്റെ കാലയളവിൽ ഒരിക്കലും ഓര്മിക്കപ്പെടുകയോ, ആരാധിക്കപ്പെടുകയോ ഇല്ല എന്ന ശാപത്തിന് പാത്രം ആവുകയാണ്. ഹസ്തറിന് ടുംബ്ബബാഡ് എന്ന നഗരവുമായും, കഥ പറയുന്ന വ്യക്തിയുമായും ചില ബന്ധങ്ങളുണ്ട്. ഈ വസ്തുതകളിലേക്കാണ് ചിത്രം പിന്നീട് കടന്ന് ചെല്ലുന്നത്. ![](https://cdn.boolokam.com/articles/2022/10/ffqfffff.jpg)????മൂന്ന് ഘട്ടങ്ങളായി ആണ് ടുംബ്ബബാഡിന്റെ കഥ പുരോഗമിക്കുന്നത്, ആദ്യ ഘട്ടം ആരംഭിക്കുന്നത് 1918ലെ ബ്രിട്ടീഷ് ഭരണ കാലത്താണ്. വിനായക് എന്ന നമ്മുടെ കേന്ദ്ര കഥാപാത്രം ഒരു ചെറിയ കുട്ടിയാണ് ഈ കാലഘട്ടത്തിൽ, സർക്കാർ എന്ന ഗ്രാമത്തിലെ പ്രമാണിയുടെ വീട്ടിൽ സഹായി ആയി ജോലി നോക്കുകയാണ് വിനായകിന്റെ അമ്മ. ഈ സഹായം എന്നത് എന്തും തന്നെ ആവാം, സർക്കാരിന് തോന്നുന്ന ചില ലൈംഗിക വീഴ്ചകൾ വരെ. ഇതിനെല്ലാം അവർ തയ്യാറാവുന്നത് ഒരേയൊരു പാരിതോഷികം പ്രതീക്ഷിച്ചാണ്, ഹസ്തറിന്റെ നാണയം. ഇനി വിനായകിന്റെ കുടുംബ പശ്ചാത്തലത്തിലേക്ക് കടന്ന് ചെല്ലുകയാണെങ്കിൽ സ്ഥിതിഗതികൾ കുറച്ച് കൂടി മോശമാണ്, ദാരിദ്ര്യവും സങ്കടങ്ങളും എല്ലാം നിറഞ്ഞ് നിൽക്കുന്ന ആ വീട്ടിൽ ഇതൊന്നും പോരെങ്കിൽ ചങ്ങലയിൽ ബന്ധിക്കപ്പെട്ട് കിടക്കുന്ന മറ്റൊരു കഥാപാത്രം കൂടിയുണ്ട്.... ![](https://cdn.boolokam.com/articles/2022/10/e3tt.jpg)????ആദ്യ ഭാഗത്ത് അരങ്ങേറുന്ന ഉദ്വേഗജനകമായ ചില സംഭവങ്ങൾക്ക് ശേഷം ചിത്രം പതിനഞ്ച് വർഷം മുന്നോട്ടേക്ക് പോവുകയാണ്, രണ്ടാം ഭാഗത്തേക്ക്. കാലം മാറിയെങ്കിലും വിനായകിന്റെ ചുറ്റുപാടുകൾക്ക് വലിയ മാറ്റമൊന്നുമില്ല, ഇന്നും ദാരിദ്ര്യം തന്നെയാണ് അവസ്ഥ. ഈ ദാരുണമായ പരിതസ്ഥിതി ഒന്ന് മാറ്റിപ്പിടിക്കാനായി ടുംബ്ബബാദിലേക്ക് ടിയാൻ മടങ്ങി എത്തുന്നതും, വർഷങ്ങളായി അവിടെ എവിടെയോ ഒളിഞ്ഞിരിക്കുന്ന നിധി അന്വേഷിച്ച് കൊണ്ട് ഇറങ്ങി തിരിക്കുന്നതും എല്ലാമാണ് ഈ ഭാഗത്ത് ചിത്രം പറയുന്നത്. വീണ്ടും പതിനാല് വർഷങ്ങൾക്ക് ശേഷം ഒരു മൂന്നാം ഭാഗം കൂടി ഉണ്ട് ചിത്രത്തിൽ, അതിലേക്ക് കടക്കുന്നത് കനത്ത സ്പോയ്ലർ ആയതിനാൽ ഒരു സൂചന പോലും നൽകാതെ പൂർണമായും ഒഴിവാക്കുന്നു. ![](https://cdn.boolokam.com/articles/2022/10/402qrssflg581-scaled.webp)????ചിത്രത്തിനോളം തന്നെ കയ്യടി ചിത്രം സാക്ഷാത്കരിക്കാൻ ഉള്ള അണിയറ പ്രവർത്തകരുടെ അധ്വാനവും അർഹിക്കുന്നുണ്ട്. ഇരുപതാം നൂറ്റാണ്ടിന്റെ ആരംഭത്തിലുള്ള ഇന്ത്യൻ ഗ്രാമീണ പശ്ചാത്തലം ഒക്കെ മികച്ച രീതിയിൽ അവതരിപ്പിച്ച ചിത്രം മഴ ഒരു ശാപമായി മാറിയ ഗ്രാമത്തെ പൂർണമായും നീതി പുലർത്തി അവതരിപ്പിക്കാനായി നാല് മഴക്കാലങ്ങൾ കാത്തിരുന്നു എന്നത് തീർത്തും അമ്പരപ്പെടുത്തി. മികച്ച ഛായാഗ്രഹണവും ഈ ചിത്രത്തിന്റെ പ്രത്യേകത ആണ്, ദൃശ്യഭംഗി നിറഞ്ഞ് നിൽക്കുന്നത് ഓരോ ഷോട്ടിലും കാണാൻ കഴിയും. ഹൊറർ ശ്രേണിയിൽ ലോകോത്തരം എന്ന് വിശേഷിപ്പിക്കാൻ കഴിയുന്ന അധികം ചിത്രങ്ങൾ ഇന്ത്യയിൽ നിന്നും പുറത്ത് വന്നിട്ടില്ല എന്ന പരാതിക്ക് ഒരു അപവാദം ആണ് ഈ ചിത്രം, എങ്ങിനെ നോക്കിയാലും മികച്ചത് എന്ന വിശേഷണമേ ചിത്രം അർഹിക്കുന്നുള്ളൂ. [video width="852" height="480" mp4="https://cdn.boolokam.com/articles/2022/10/tun.mp4"][/video] Verdict : Must Watch
