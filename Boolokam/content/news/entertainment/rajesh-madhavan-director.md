---
author: Beaumaris
categories:
- Entertainment
comment_count: 0
date: 2022-11-12 16:26:00
draft: false
image: ''
like_count: 7438
share_count: 2236
tags:
- ACTOR
- director
- rajesh madhavan
title: രാജേഷ് മാധവൻ ആദ്യമായി സംവിധായകനാകുന്നു
view_count: 348238
---

രാജേഷ് മാധവൻ മലയാള സിനിമയിൽ ഇപ്പോൾ അവിഭാജ്യഘടകമായി തീർന്ന നടനാണ്. സ്വാഭാവിക അഭിനയചാതുര്യം കാരണം ഏറെ പ്രേക്ഷക പ്രശംസയും താരത്തിന് ലഭിക്കുന്നുണ്ട്. ഏറ്റവും ഒടുവിലിറങ്ങിയ "ന്നാ താൻ കേസ് കൊട് 'എന്ന ചിത്രത്തിൽ രാജേഷിന്റെ അഭിനയം ഏറെ ശ്രദ്ധിക്കപ്പെട്ടിരുന്നു. ആ ചിത്രത്തിൽ കാസ്റ്റിങ് ഡയറക്ടർ ആയി പ്രവർത്തിച്ചതും രാജേഷ് തന്നെയായിരുന്നു. രാജേഷ് മാധവൻ ഒരു നടൻമാത്രമല്ല , കാസ്റ്റിങ് ഡയറക്റ്ററായും ക്രയേറ്റിവ്‌ ഡയറക്ടറായും പ്രവർത്തിക്കുന്നുണ്ട്. ഇപ്പോഴിതാ രാജേഷ് മാധവൻ ആദ്യമായി സംവിധായകനാകുന്നുവെന്ന വാര്‍ത്തകളാണ് പുറത്തുവരുന്നത്.എസ്‍ടികെ ഫ്രെയിംസിന്റെ ബാനറില്‍ സന്തോഷ് കുരുവിളയാണ് ചിത്രം നിര്‍മ്മിക്കുന്നത്. ചിത്രത്തിന്റെ മറ്റ് വിവരങ്ങള്‍ 22ന് പുറത്തുവിടും. ചിത്രീകരണം വൈകാതെ തുടങ്ങും.