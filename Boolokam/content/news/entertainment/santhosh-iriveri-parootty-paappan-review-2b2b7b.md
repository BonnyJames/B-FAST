---
title: "പാപ്പനും മകളും കളം നിറയുമ്പോൾ"
date: 2022-07-31T05:22:50
draft: false
categories: ["Entertainment"]
tags: ['Featured', 'gokul suresh', 'joshy', 'joshy director', 'neetha pillai', 'nyla usha', 'paappan', 'SURESHGOPI']
author: "Beaumaris"
---

<strong>പാപ്പനും മകളും കളം നിറയുമ്പോൾ</strong>

<strong>Santhosh Iriveri Parootty</strong>

ഏത് മേഖലയിൽ പ്രവർത്തിക്കുന്നവരും കാലത്തിനൊത്തു പുതുക്കിയില്ലെങ്കിൽ പുതിയ തലമുറയുടെ വരവോടെ പിൻതള്ളപ്പെടും. സിനിമ പോലെ സാങ്കേതിക ഘടകങ്ങൾക്ക് പ്രാധാന്യം ഏറിയ ഒരു മേഖലയിൽ ഇതിന് പ്രസക്തി കൂടുതൽ ആണ്. എന്റെയൊക്കെ കുട്ടിക്കാലത്തും കൗമാരത്തിലും മലയാള സിനിമയിലെ മുടിചൂടാമന്നന്മാർ ആയിരുന്ന പല സംവിധായകരും ഇന്ന് വീട്ടിൽ ചൊറിയും കുത്തിയിരിപ്പാണ്. അതിന് അവർ നൂറ് കാരണങ്ങൾ കണ്ടെത്തുന്നത് കാണുമ്പോഴാണ് ചിരി വരുക. യഥാർഥ കാരണം ഒന്നേയുള്ളൂ. Outdated ആയി. അത്ര തന്നെ. ഇപ്പോഴും ഗതകാല പ്രൗഢിയിൽ അഭിരമിച്ച് പഴയ കാല പ്രതാപവും അയവിറക്കി സമയം തള്ളിനീക്കുന്നു. പടം എടുക്കുന്ന ചിലരാകട്ടെ ഇന്നും എൺപതുകളുടെ ഹാങ്ങോവറിൽ സിനിമയെടുത്തു പരാജയങ്ങൾ ഏറ്റുവാങ്ങുന്നു.

ഇവിടെയാണ് ജോഷി എന്ന സംവിധായകൻ വ്യത്യസ്തനാവുന്നത്. 1978ൽ ആണെന്ന് തോന്നുന്നു ആദ്യ സിനിമ " ടൈഗർ സലിം " ഇറങ്ങുന്നത്. ഏതാണ്ട് 45 വർഷത്തെ സിനിമാജീവിതത്തിൽ അദ്ദേഹം തന്നെ നിരവധി ത്രില്ലറുകൾ നൽകിയിട്ടുണ്ട്. ഇപ്പോഴാണെങ്കിൽ ത്രില്ലറുകളുടെ പെരുമഴക്കാലവും. ഇവിടെയാണ് ഒരു ഇമോഷണൽ ഫാമിലി ക്രൈം ഇൻവെസ്റ്റിഗേഷൻ ത്രില്ലറുമായി "പാപ്പൻ" എന്ന ചിത്രത്തിലൂടെ ജോഷി വീണ്ടുമെത്തുന്നത്. ഇത്തവണ അദ്ദേഹത്തിന് കൂട്ട് ആർ.ജെ ഷാൻ എന്ന യുവ തിരക്കഥാകൃത്താണ്. ഇപ്പോഴും പുതിയ കാലത്തിനു ചേരുന്ന രീതിയിൽ തന്റെ മേക്കിങ് സ്റ്റൈൽ മാറ്റി പരീക്ഷിക്കുന്നു എന്നത് തന്നെയാണ് അദ്ദേഹത്തെ ഈ 2022 ലും പ്രസക്തനായി നിർത്തുന്നത്.

<img class="wp-image-344800 aligncenter" src="https://cdn.boolokam.com/articles/2022/07/fwfwgg-2.jpg" alt="" width="793" height="447" />ഒന്നിന് പിറകെ ഒന്നായി നടക്കുന്ന ദുരൂഹ കൊലപാതകങ്ങൾ, കൊലപാതകങ്ങളിലെ ചില സമാനതകൾ, കൊലപാതകി അവശേഷിപ്പിക്കുന്ന സൂചനകൾ, കുറ്റവാളിയുടെ പിന്നാലെയുള്ള പോലീസ് അന്വേഷണം ഇതൊക്കെ തന്നെയാണ് ഈ ചിത്രത്തിലും. ഒരു പ്രത്യേക രീതിയിൽ കൊലപാതകം നടത്തിയ ശേഷം മൃതദേഹത്തിൽ സമാനമായ മുറിവുകൾ ശേഷിപ്പിക്കുക, ക്രൈം സീനിൽ ചില അക്കങ്ങൾ കുറിച്ചിടുക അങ്ങനെയൊക്കെയുള്ള ഒരു ടെംപ്ലേറ്റ് പിന്തുടരുന്ന കുറ്റവാളി. പ്രശസ്ത സിനിമാ നടന്റെ ഡ്രൈവർ , അന്വേഷണ സംഘത്തിലെ പോലീസ് ഉദ്യോഗസ്ഥൻ എന്നിവരൊക്ക ഇത്തരം സാഹചര്യങ്ങളിൽ കൊല്ലപ്പെടുകയാണ്. കൊലപാതകങ്ങൾ അന്വേഷിക്കാനായി വിൻസി എബ്രഹാം എന്ന യുവ പോലീസ് ഉദ്യോഗസ്ഥ (നീത പിള്ള) രംഗത്തെത്തുന്നു. കേസിന്റെ ഒരു സവിശേഷ ഘട്ടത്തിൽ അനൗദ്യോഗികമായ സഹായത്തിനായി ഡിപ്പാർട്മെന്റ് മുൻ പോലീസ് ഉദ്യോഗസ്ഥനും വിൻസിയുടെ പിതാവുമായ അബ്രഹാം മാത്യു മാത്തന്റെ (സുരേഷ് ഗോപി) സഹായം തേടുന്നു.

അപ്പനെ അംഗീകരിക്കാത്ത മകളാണ് വിൻസി. തന്റെ അമ്മയുടെ മരണത്തിന് കാരണക്കാരൻ അപ്പനാണെന്ന് വിശ്വസിക്കുന്ന അവൾ അയാളിൽ നിന്നും അകന്നു കഴിയുകയാണ്. തന്റെ വിവാഹത്തിന് പോലും അയാളെ അവൾ അടുപ്പിക്കുന്നില്ല. അപ്പന്റെ മകൾ എന്നത് അവൾക്ക് പലപ്പോഴും അപമാനമായിരുന്നു. എന്നാൽ ഡ്യൂട്ടി നിറവേറ്റുന്ന കാര്യത്തിൽ അപ്പനെ വെല്ലുന്ന ശൗര്യമുള്ള മകൾ അന്വേഷണവുമായി സധൈര്യം മുന്നോട്ട് പോവുന്നു.തന്റെ ജീവിതം മാറ്റിമറിച്ച സംഭവവുമായി ബന്ധപ്പെട്ട കേസെന്നതാണ് പരിക്ഷീണനായി വിശ്രമജീവിതം നയിക്കുന്ന പാപ്പനെ ഈ കേസിനോട് അടുപ്പിക്കുന്നത്. അന്വേഷണം നടത്തുന്ന സ്വന്തം മകളുമായുള്ള സ്വരച്ചേർച്ചയില്ലായ്മ കഥയിലെ ഒരു പുതുമ തന്നെയാണ്. Slow pace story telling ആണ്. ഇന്റർവൽ പഞ്ച് ഗംഭീരമായിരുന്നു.

<img class="wp-image-344801 aligncenter" src="https://cdn.boolokam.com/articles/2022/07/fwwffff-2.jpg" alt="" width="835" height="521" />എല്ലാവരുടെയും ശരികളിൽ തെറ്റുകളും തെറ്റുകളിൽ ശരികളുണ്ടാവുമെന്ന് സിനിമ പറഞ്ഞു വെക്കുന്നുണ്ട്. രണ്ടാംപകുതിയാണ് കൂടുതൽ ത്രില്ലിംഗ്. കുറെ ട്വിസ്റ്റൊക്കെയുണ്ട്. അതിഗംഭീരം എന്നൊന്നും പറയാനില്ല, മോശവുമല്ല. രണ്ടുമണിക്കൂർ അൻപതുമിനിറ്റ് കാണികളെ തിയേറ്ററിൽ പിടിച്ചിരുത്തുന്നുണ്ടെങ്കിലും എല്ലാവർക്കും ഈ ദൈർഘ്യം രുചിക്കുമോ എന്ന് സംശയമുണ്ട്. കാരണം ബോറടിപ്പിക്കുന്നില്ല എന്ന് പറയുമ്പോഴും excite ചെയ്യിക്കുന്നില്ല എന്ന് തോന്നി. ട്രെയിലറിൽ ഒക്കെ കാണിക്കുന്ന പോലെ മനുഷ്യനെന്നത് അടിസ്ഥാനപരമായി ഒരു മൃഗമാണെന്ന് ചിത്രം ഓർമപ്പെടുത്തുന്നു. കുടുംബപ്രേക്ഷകർക്ക് രുചിക്കും വിധം ത്രില്ലർ ഒരുക്കിയിട്ടുണ്ട്. കുറെ ഭാഗങ്ങളൊക്കെ പ്രേക്ഷകരുടെ ചിന്തയ്ക്ക് പിടികൊടുക്കാതെ ചടുലമാക്കിയിട്ടുണ്ട്. പാപ്പൻ എന്ന കഥാപാത്രത്തിന്റെ ഫ്ലാഷ് ബാക്കും ബോറടിപ്പിക്കാതെ പറഞ്ഞുപോയിട്ടുണ്ട്. ഡ്യൂട്ടിയാണോ കുടുംബമാണോ വലുത് എന്ന ഒരു പോലീസുകാരന്റെ ജീവിതത്തിലെ ചോദ്യത്തിനുള്ള ഉത്തരങ്ങളും ചിത്രം പറഞ്ഞു വെക്കുന്നു.

വിൻസി അബ്രഹാം എന്ന പോലീസ് ഓഫീസർ ആയി നീതയുടെ ഗംഭീര പ്രകടനമാണ് ചിത്രത്തിന്റെ ഹൈലൈറ്റ്. ആക്ഷൻ ഹീറോയെ കാത്തിരിക്കുന്ന പ്രേക്ഷകർക്ക് മുന്നിൽ ഒരു പുതിയ ആക്ഷൻ ഹീറോയിൻ അവതരിക്കുകയാണ്. മുമ്പ് കുങ്ഫൂ മാസ്റ്റർ എന്ന ചിത്രത്തിൽ ആക്ഷൻ രംഗങ്ങളിൽ നിറഞ്ഞാടിയെങ്കിലും പടം വിജയിക്കാഞ്ഞതിനാൽ ശ്രദ്ധിക്കപ്പെടാതെ പോയ നീതയ്ക്ക് ഈ ചിത്രം ബ്രേക്ക്‌ ആയേക്കും. "പൂമരം " എന്ന ചിത്രത്തിലും നീത മികച്ച പ്രകടനം നടത്തിയിരുന്നു. ഒരു യുവ നടി സൂപ്പർതാരചിത്രത്തിൽ പൂന്തുവിളയാടുന്ന മനോഹരകാഴ്ച ഇവിടെ കാണാം. ഏറ്റവും കൂടുതൽ സ്ക്രീൻ സ്പേസ് ലഭിച്ചതും നീതയുടെ വിൻസിക്ക് തന്നെയാണ്. പലപ്പോഴും സുരേഷ് ഗോപിയുടെ പാപ്പനേക്കാൾ മുകളിൽ നിൽക്കുന്നുണ്ട് നീത അവതരിപ്പിക്കുന്ന വിൻസി. ലുക്കിൽ മാത്രമല്ല, നടപ്പിലും സംസാരത്തിലുമെല്ലാം ഒന്നാം തരം പോലീസുകാരിയായി മാറിയിട്ടുണ്ട് നീത. ഡയലോഗ് ഡെലിവറിയും ഇമോഷണൽ രംഗങ്ങളിലെ പെർഫോമൻസും കൂടുതൽ മെച്ചപ്പെടുത്താമായിരുന്നു എന്ന് തോന്നി. അപ്പന്റെ നിഴലിൽ ഒതുങ്ങാൻ ആഗ്രഹിക്കാത്ത മകൾ അപ്പൻ കടന്നുപോയ സാഹചര്യങ്ങളിൽ അകപ്പെടുമ്പോൾ അക്കാദമിക് ബ്രില്യൻസ് അല്ല അനുഭവങ്ങളാണ് വേണ്ടത് എന്ന് വിൻസി ഒടുവിൽ തിരിച്ചറിയുന്നുണ്ട്.

<img class="wp-image-344803 aligncenter" src="https://cdn.boolokam.com/articles/2022/07/ffggg-1.jpg" alt="" width="876" height="584" />സ്ഥിരം സുരേഷ് ഗോപി ഡയലോഗുകളും മാസ്സ് ആക്ഷൻ രംഗങ്ങളും ഈ സിനിമയിൽ പ്രതീക്ഷിക്കരുത്. അന്വേഷണ മികവിലൂടെ തെളിവുകൾ കണ്ടെത്തുന്ന, ഭൂതകാലത്തിന്റെ നോവുകൾ മനസിൽ പേറി നടക്കുന്ന കഥാപാത്രമാണ് പാപ്പൻ. ചെറുചലനങ്ങൾ വഴിയും നോട്ടം വഴിയുമൊക്കെ വളരെ subtle ആയാണ് സുരേഷ് ഗോപി ഈ ചിത്രത്തിൽ അഭിനയിച്ചിരിക്കുന്നത്. ഏറെക്കുറെ നന്നായിത്തന്നെ അദ്ദേഹം ഈ കഥാപാത്രത്തെ പ്രസന്റ് ചെയ്തിട്ടുണ്ട്. ഇടതുകൈക്ക് ചലനശേഷിയില്ലാത്ത ഏബ്രഹാം മാത്യു മാത്തൻ എന്ന പാപ്പനായി അദ്ദേഹം മികച്ചു നിന്നു. ജോലിയിലും വ്യക്തിജീവിതത്തിലും നിഗൂഢതകൾ നിറഞ്ഞ പാപ്പനെ സുരേഷ് ഗോപി മികവുറ്റതാക്കിയിട്ടുണ്ട്.സ്ത്രീ കഥാപാത്രങ്ങൾക്ക് വളരെയധികം പ്രാധാന്യം നൽകിയിട്ടുണ്ട്. നെഗറ്റീവ് റോളുകളിൽ അപ്രതീക്ഷിത മുഖങ്ങൾ വന്നത് ഒരു pleasant surprise ആയിരുന്നു.

ക്രൂരനും എന്നാൽ അമ്മയെ അളവറ്റ് സ്നേഹിക്കുന്നവനുമായ ചാക്കോ എന്ന കൊലയാളിയെ ഷമ്മി തിലകൻ ഗംഭീരമാക്കി. താൻ കൊന്നവരെല്ലാം ഒരുനിമിഷം പോലും ഭൂമിയിൽ ജീവിക്കേണ്ടവരായിരുന്നില്ല എന്ന് പറയുന്ന ചാക്കോ നിസ്സഹായതയുടെ പ്രതിരൂപമാവുന്ന രംഗം മനസ്സിൽ തങ്ങിനിൽക്കും.
ഗോകുൽ സുരേഷ്, അജ്മൽ അമീർ, ആശ ശരത്, ടിനി ടോം, രാഹുൽ മാധവ്, ചന്തുനാഥ്, സാധിക, സജിത മഠത്തിൽ, നന്ദു, കനിഹ, നൈല ഉഷ എന്നിവരെല്ലാം നന്നായിരുന്നു. ആശ ശരത്തിന്‍റെയും, സജിത മഠത്തിലിന്‍റെയും വേഷങ്ങൾ എടുത്തു പറയേണ്ടതുണ്ട്. ഗാനങ്ങൾ നന്നായിരുന്നു. ജെക്സ് ബിജോയിയുടെ പശ്ചാത്തലസംഗീതം അഭിനന്ദനം അർഹിക്കുന്നു. ക്ലൈമാക്സിലെ സംഘട്ടനം മികച്ച രീതിയിൽ രാജശേഖർ ഒരുക്കിയിട്ടുണ്ട്. അജയ് ഡേവിഡ് കാച്ചപ്പിള്ളിയുടെ ഫ്രെയിമുകളും കൊള്ളാം. മലയോര മേഖല കാണിക്കുമ്പോൾ ആവശ്യത്തിനും അനാവശ്യത്തിനും ഏരിയൽ ഷോട്ടുകൾ ഉപയോഗിക്കുന്നത് ഇപ്പോൾ സിനിമകളിൽ പതിവായിട്ടുണ്ട്. അത് ഒഴിവാക്കിയാൽ നന്നെന്ന് തോന്നി. കളർ പാറ്റേൺ ചില സീനുകളിൽ അസ്വസ്ഥതയുണ്ടാക്കി. "സ്ത്രീകളെ ബഹുമാനിച്ചില്ലേലും കുഴപ്പമില്ലെടോ, അപമാനിക്കാതിരുന്നാലെങ്കിലും മതി" എന്ന ഡയലോഗൊക്കെ പൊളിറ്റിക്കൽ കറക്റ്റ്നസിന് വേണ്ടിയായിരിക്കാം. നല്ലത്. കൊലയാളി ബൈബിൾ വചനങ്ങൾ ഉപയോഗിക്കുന്ന മലയാള സിനിമയുടെ ഇപ്പോഴത്തെ പതിവ് രീതിയെ പരിഹസിക്കുന്ന സീൻ ഒക്കെ അടിപൊളിയായിരുന്നു.

<img class="size-full wp-image-344804 aligncenter" src="https://cdn.boolokam.com/articles/2022/07/Paappan.webp" alt="" width="856" height="535" />പാപ്പന്റെയും വിൻസിയുടെയും കഥയ്ക്കപ്പുറം മറ്റ് പലരുടെയും കഥ കൂടിയാണ് ഈ ചിത്രം. സാമൂഹ്യപ്രസക്തിയുള്ള ഒരു വിഷയവും കൈകാര്യം ചെയ്യുന്നുണ്ട്. ഒരു പ്രത്യേക സമുദായത്തിലെ ജാതിവെറിയുടെ മുഖം ഈ സിനിമ പുറത്തുകാട്ടുന്നുണ്ട്. സ്പോയ്ലർ ആകാൻ സാധ്യതയുള്ളതിനാൽ കൂടുതൽ വിശദീകരണത്തിലേക്ക് പോകുന്നില്ല.കഥാപാത്രങ്ങളുടെ ബാഹുല്യം കാരണം എല്ലാ കണ്ണികളും ഓർത്തിരിക്കുക പലപ്പോഴും ബുദ്ധിമുട്ടാകുന്നുണ്ട്.

വ്യക്തി ജീവിതത്തിന്റെയും കുറ്റാന്വേഷണത്തിന്റെയും കഥ പറയുമ്പോൾ ഫോക്കസ് ചെയ്യേണ്ട കാര്യത്തിലും ആശയക്കുഴപ്പം ഉള്ളത് പോലെ തോന്നി. തിരക്കഥയിലും പാളിച്ചകൾ പ്രകടമാണ്. അതിനെ സംവിധാനമികവ് കൊണ്ട് ഒരു പരിധി വരെ ജോഷി മറികടക്കുന്നുണ്ട്. ചില ഭാഗങ്ങൾ ലാഗടിപ്പിച്ചേക്കാം. എങ്കിലും കുറ്റാന്വേഷണ ചിത്രങ്ങൾ ഇഷ്ടപ്പെടുന്നവരെ തീർത്തും നിരാശരാക്കില്ല "പാപ്പൻ". പക്വത വന്ന ഒരു ഡീസന്റ് സസ്പെൻസ് ത്രില്ലറാണ് ഈ ചിത്രം. സിനിമാസ്വാദകർ തീയേറ്ററിൽ തന്നെ കണ്ടാസ്വദിക്കേണ്ട ഒരു ചിത്രമാണിത്. കുടുംബ പ്രേക്ഷകർക്ക് പ്രിയങ്കരമാവുന്ന നിരവധി മുഹൂർത്തങ്ങളും ചിത്രം കരുതി വെച്ചിട്ടുണ്ട്. ഫാമിലി ഓഡിയൻസ് കയറാൻ തുടങ്ങുകയാണെങ്കിൽ ചിത്രം മികച്ച വിജയത്തിലേക്ക് നീങ്ങിയേക്കാം. കാരണം ഈ ചിത്രം ഒരു പാക്കേജ് ആണ്. ചുരുക്കത്തിൽ വമ്പൻ പ്രതീക്ഷകളില്ലാതെ പോയാൽ തീർച്ചയായും കണ്ടിരിക്കാവുന്ന ഒരു നല്ല ചിത്രം തന്നെയാണ് "പാപ്പൻ".

**

<strong>Faisal K Abu </strong>

ഇന്നത്തെ ത്രില്ലർ സിനിമകളുടെ പാറ്റേൺ ഫോളോ ചെയ്തു എഴുതിയ ഒരു തിരക്കഥയെ അനാവശ്യ ഡാർക്ക് ഫീൽ നൽകാതെ ജോഷി സ്റ്റൈൽ ഓഫ് 'ഓൾഡ് സ്കൂൾ' മേകിങ്ങിൽ എന്ജോയബിൾ ആക്കിയ ചിത്രം അതാണ് ആകെ തുകയിൽ പാപ്പൻ... ഫാസ്റ്റ് പേസിൽ ഉള്ളൊരു കഥ പറച്ചിൽ അല്ല സിനിമക്ക് ഉളളത് എന്നിരുന്നാലും രണ്ട് മണിക്കൂർ അൻപത് മിനിറ്റ് നീളം എന്നത് വലിയൊരു പ്രശ്നം ആയി എനിക്കു തോന്നിയില്ല... ഒരൽപം അമിത നാടകീയത പലയിടത്തും ഉണ്ട് എന്നത് ഒഴിച്ചു നിർത്തിയാൽ ഒരു ഡീസൻ്റ് ത്രില്ലർ തന്നെ ആണ് സിനിമ...

കുറച്ചു നാളുകളായി ത്രില്ലർ സിനിമകളിൽ കാണുന്നതു പൊലെ കാടിനു ഉള്ളിൽ നിന്നും വഴിപോക്കർക്ക് ഒരു മൃതദേഹം ലഭിക്കുന്നതും, തുടർന്ന് അതിനെ കുറിച്ചുളള അന്വേഷണവും ആണ് സിനിമ പറയുന്നത്. അദ്യ കൊലപാതകത്തിന് ശേഷം സമാന രീതിയിൽ മറ്റോരു കൊലപാതകവും കൂടി ഉണ്ടാകുന്നതോടെ ഇതിൽ ഒരു സീരിയൽ കില്ലിങ് പാറ്റേൺ ഉരിത്തിരിയുന്നു. അത് വച്ച് ഈ കൊലപാതങ്ങൾ ചെയ്തത് ഈ ഇടേ ജയിലിൽ നിന്നും ഇറങ്ങിയ ഒരു കുറ്റവാളി ആണെന്ന നിഗമനത്തിൽ പോലീസ് എത്തുന്നു. അയാളുടെ കേസ് മുൻപ് ഹാൻഡിൽ ചെയ്ത ഏബ്രഹാം മാത്യൂ മാത്തൻ എന്ന പാപ്പൻ അനൗദ്യോഗികമായി ഈ കേസ് അന്വേഷണത്തിൽ എത്തുന്നതോടെ കാര്യങ്ങൾ കൂടുതൽ കുഴഞ്ഞു മറിയുകയും, ഒരു ഘട്ടത്തിലും അന്വേഷണം പാപ്പനിലേക്ക് നീളുകയും ചെയ്യുന്നു... തുടർന്ന് എങ്ങിനെ കൊലപാതകിയിലേക്ക് എത്തുന്നു എന്നതാണ് സിനിമ പറയുന്നത്...

<img class=" wp-image-344803 aligncenter" src="https://cdn.boolokam.com/articles/2022/07/ffggg-1.jpg" alt="" width="788" height="525" />ഒരു ഫയർ ബ്രാൻഡ് SG സിനിമ പ്രതീക്ഷിച്ചു ആണ് നിങൾ ഈ സിനിമക്കു കയറുന്നത് എങ്കിൽ നിരാശ ആയിരിക്കും ഫലം... സിനിമയുടെ ട്രെയിലറിൽ കേട്ട ഒട്ടും തന്നെ സുഖകരം അല്ലാത്ത ഡയലോഗ് ഡെലിവറി പക്ഷേ സിനിമയിൽ മുഴുനീള കഥാപാത്രം ആയി വന്നപ്പോൾ നല്ല രീതിക്ക് sync ആയി നിൽക്കുന്നത് പോലെ തോന്നി... ഹെവി പെർഫോർമൻസ് എന്ന് പറയാൻ ഇല്ലെങ്കിലും കുടുംബം ആണോ ഡ്യൂട്ടി ആണോ വലുത് എന്നതിനിടയിൽ പെട്ട് ഉഴലുന്ന, കാലം തളർത്തി കളഞ്ഞ പാപ്പൻ SG യുടെ കയ്യിൽ ഭദ്രമായിരുന്നു... നിത പിള്ളക്ക് സിനിമയിൽ ഉടനീളം നിൽക്കുന്ന ഒരു രോൽ ഉണ്ടെങ്കിൽ ഒരു പരിധിക്ക് അപ്പുറം പെർഫോം ചെയ്തതു ആയി തോന്നിയില്ല... സ്റ്റീൽ justify ചെയ്യുന്നുണ്ട്... ഗോകുൽ സുരേഷ് ചെറിയ വേഷം ആണെങ്കിലും ചാർമിങ് ആണ്...SG ആയുള്ള കോംബോ ഒക്കെ നല്ല രസം ഉണ്ട്...

സംവിധാനം ജോഷി എന്നതായിരുന്നു പാപ്പൻ സിനിമയുടെ ഒരു പ്രധാന ആകർഷണം...അത് ഒരു പരിധി വരെ സിനിമക്ക് ഗുണം ചെയ്യുന്നുണ്ട് . പക്ഷേ ജോഷിയൂടെ ഷോട്ടുകളെ compliment ചെയ്യാൻ പലപ്പോഴും ക്യാമറക്കു സാധിച്ചിട്ടില്ല എന്ന് തോന്നി.കൂടാതെ സിനിമക്ക് നിർബന്ധപൂർവം ഒരു മാസ്സ് പരിവേഷം ലഭിക്കാതെ ഇരിക്കാൻ സംവിധായകൻ ശ്രമിച്ചിട്ടുണ്ട് എന്നും തോന്നി..ത്രില്ലർ സിനിമകൾ ഇഷ്ടപ്പെടുന്നവർക്ക് തീർച്ചയായും ഒരു തവണ കാണാവുന്ന ചിത്രം തന്നെ ആണ് പാപ്പൻ... വീണ്ടും പറയുന്നു ഒരു മാസ് ഫിലിം അല്ല പകരം ഇൻ്ററസ്റ്റിങ് ആയ ഒരു ഇൻവെസ്റ്റിഗേഷൻ ത്രില്ലർ ആണ് പാപ്പൻ...


![പാപ്പനും മകളും കളം നിറയുമ്പോൾ](https://cdn.boolokam.com/articles/2022/07/fwfwgg-2.jpg)**പാപ്പനും മകളും കളം നിറയുമ്പോൾ** **Santhosh Iriveri Parootty** ഏത് മേഖലയിൽ പ്രവർത്തിക്കുന്നവരും കാലത്തിനൊത്തു പുതുക്കിയില്ലെങ്കിൽ പുതിയ തലമുറയുടെ വരവോടെ പിൻതള്ളപ്പെടും. സിനിമ പോലെ സാങ്കേതിക ഘടകങ്ങൾക്ക് പ്രാധാന്യം ഏറിയ ഒരു മേഖലയിൽ ഇതിന് പ്രസക്തി കൂടുതൽ ആണ്. എന്റെയൊക്കെ കുട്ടിക്കാലത്തും കൗമാരത്തിലും മലയാള സിനിമയിലെ മുടിചൂടാമന്നന്മാർ ആയിരുന്ന പല സംവിധായകരും ഇന്ന് വീട്ടിൽ ചൊറിയും കുത്തിയിരിപ്പാണ്. അതിന് അവർ നൂറ് കാരണങ്ങൾ കണ്ടെത്തുന്നത് കാണുമ്പോഴാണ് ചിരി വരുക. യഥാർഥ കാരണം ഒന്നേയുള്ളൂ. Outdated ആയി. അത്ര തന്നെ. ഇപ്പോഴും ഗതകാല പ്രൗഢിയിൽ അഭിരമിച്ച് പഴയ കാല പ്രതാപവും അയവിറക്കി സമയം തള്ളിനീക്കുന്നു. പടം എടുക്കുന്ന ചിലരാകട്ടെ ഇന്നും എൺപതുകളുടെ ഹാങ്ങോവറിൽ സിനിമയെടുത്തു പരാജയങ്ങൾ ഏറ്റുവാങ്ങുന്നു. ഇവിടെയാണ് ജോഷി എന്ന സംവിധായകൻ വ്യത്യസ്തനാവുന്നത്. 1978ൽ ആണെന്ന് തോന്നുന്നു ആദ്യ സിനിമ " ടൈഗർ സലിം " ഇറങ്ങുന്നത്. ഏതാണ്ട് 45 വർഷത്തെ സിനിമാജീവിതത്തിൽ അദ്ദേഹം തന്നെ നിരവധി ത്രില്ലറുകൾ നൽകിയിട്ടുണ്ട്. ഇപ്പോഴാണെങ്കിൽ ത്രില്ലറുകളുടെ പെരുമഴക്കാലവും. ഇവിടെയാണ് ഒരു ഇമോഷണൽ ഫാമിലി ക്രൈം ഇൻവെസ്റ്റിഗേഷൻ ത്രില്ലറുമായി "പാപ്പൻ" എന്ന ചിത്രത്തിലൂടെ ജോഷി വീണ്ടുമെത്തുന്നത്. ഇത്തവണ അദ്ദേഹത്തിന് കൂട്ട് ആർ.ജെ ഷാൻ എന്ന യുവ തിരക്കഥാകൃത്താണ്. ഇപ്പോഴും പുതിയ കാലത്തിനു ചേരുന്ന രീതിയിൽ തന്റെ മേക്കിങ് സ്റ്റൈൽ മാറ്റി പരീക്ഷിക്കുന്നു എന്നത് തന്നെയാണ് അദ്ദേഹത്തെ ഈ 2022 ലും പ്രസക്തനായി നിർത്തുന്നത്. ഒന്നിന് പിറകെ ഒന്നായി നടക്കുന്ന ദുരൂഹ കൊലപാതകങ്ങൾ, കൊലപാതകങ്ങളിലെ ചില സമാനതകൾ, കൊലപാതകി അവശേഷിപ്പിക്കുന്ന സൂചനകൾ, കുറ്റവാളിയുടെ പിന്നാലെയുള്ള പോലീസ് അന്വേഷണം ഇതൊക്കെ തന്നെയാണ് ഈ ചിത്രത്തിലും. ഒരു പ്രത്യേക രീതിയിൽ കൊലപാതകം നടത്തിയ ശേഷം മൃതദേഹത്തിൽ സമാനമായ മുറിവുകൾ ശേഷിപ്പിക്കുക, ക്രൈം സീനിൽ ചില അക്കങ്ങൾ കുറിച്ചിടുക അങ്ങനെയൊക്കെയുള്ള ഒരു ടെംപ്ലേറ്റ് പിന്തുടരുന്ന കുറ്റവാളി. പ്രശസ്ത സിനിമാ നടന്റെ ഡ്രൈവർ , അന്വേഷണ സംഘത്തിലെ പോലീസ് ഉദ്യോഗസ്ഥൻ എന്നിവരൊക്ക ഇത്തരം സാഹചര്യങ്ങളിൽ കൊല്ലപ്പെടുകയാണ്. കൊലപാതകങ്ങൾ അന്വേഷിക്കാനായി വിൻസി എബ്രഹാം എന്ന യുവ പോലീസ് ഉദ്യോഗസ്ഥ (നീത പിള്ള) രംഗത്തെത്തുന്നു. കേസിന്റെ ഒരു സവിശേഷ ഘട്ടത്തിൽ അനൗദ്യോഗികമായ സഹായത്തിനായി ഡിപ്പാർട്മെന്റ് മുൻ പോലീസ് ഉദ്യോഗസ്ഥനും വിൻസിയുടെ പിതാവുമായ അബ്രഹാം മാത്യു മാത്തന്റെ (സുരേഷ് ഗോപി) സഹായം തേടുന്നു. അപ്പനെ അംഗീകരിക്കാത്ത മകളാണ് വിൻസി. തന്റെ അമ്മയുടെ മരണത്തിന് കാരണക്കാരൻ അപ്പനാണെന്ന് വിശ്വസിക്കുന്ന അവൾ അയാളിൽ നിന്നും അകന്നു കഴിയുകയാണ്. തന്റെ വിവാഹത്തിന് പോലും അയാളെ അവൾ അടുപ്പിക്കുന്നില്ല. അപ്പന്റെ മകൾ എന്നത് അവൾക്ക് പലപ്പോഴും അപമാനമായിരുന്നു. എന്നാൽ ഡ്യൂട്ടി നിറവേറ്റുന്ന കാര്യത്തിൽ അപ്പനെ വെല്ലുന്ന ശൗര്യമുള്ള മകൾ അന്വേഷണവുമായി സധൈര്യം മുന്നോട്ട് പോവുന്നു.തന്റെ ജീവിതം മാറ്റിമറിച്ച സംഭവവുമായി ബന്ധപ്പെട്ട കേസെന്നതാണ് പരിക്ഷീണനായി വിശ്രമജീവിതം നയിക്കുന്ന പാപ്പനെ ഈ കേസിനോട് അടുപ്പിക്കുന്നത്. അന്വേഷണം നടത്തുന്ന സ്വന്തം മകളുമായുള്ള സ്വരച്ചേർച്ചയില്ലായ്മ കഥയിലെ ഒരു പുതുമ തന്നെയാണ്. Slow pace story telling ആണ്. ഇന്റർവൽ പഞ്ച് ഗംഭീരമായിരുന്നു. ![](https://cdn.boolokam.com/articles/2022/07/fwwffff-2.jpg)എല്ലാവരുടെയും ശരികളിൽ തെറ്റുകളും തെറ്റുകളിൽ ശരികളുണ്ടാവുമെന്ന് സിനിമ പറഞ്ഞു വെക്കുന്നുണ്ട്. രണ്ടാംപകുതിയാണ് കൂടുതൽ ത്രില്ലിംഗ്. കുറെ ട്വിസ്റ്റൊക്കെയുണ്ട്. അതിഗംഭീരം എന്നൊന്നും പറയാനില്ല, മോശവുമല്ല. രണ്ടുമണിക്കൂർ അൻപതുമിനിറ്റ് കാണികളെ തിയേറ്ററിൽ പിടിച്ചിരുത്തുന്നുണ്ടെങ്കിലും എല്ലാവർക്കും ഈ ദൈർഘ്യം രുചിക്കുമോ എന്ന് സംശയമുണ്ട്. കാരണം ബോറടിപ്പിക്കുന്നില്ല എന്ന് പറയുമ്പോഴും excite ചെയ്യിക്കുന്നില്ല എന്ന് തോന്നി. ട്രെയിലറിൽ ഒക്കെ കാണിക്കുന്ന പോലെ മനുഷ്യനെന്നത് അടിസ്ഥാനപരമായി ഒരു മൃഗമാണെന്ന് ചിത്രം ഓർമപ്പെടുത്തുന്നു. കുടുംബപ്രേക്ഷകർക്ക് രുചിക്കും വിധം ത്രില്ലർ ഒരുക്കിയിട്ടുണ്ട്. കുറെ ഭാഗങ്ങളൊക്കെ പ്രേക്ഷകരുടെ ചിന്തയ്ക്ക് പിടികൊടുക്കാതെ ചടുലമാക്കിയിട്ടുണ്ട്. പാപ്പൻ എന്ന കഥാപാത്രത്തിന്റെ ഫ്ലാഷ് ബാക്കും ബോറടിപ്പിക്കാതെ പറഞ്ഞുപോയിട്ടുണ്ട്. ഡ്യൂട്ടിയാണോ കുടുംബമാണോ വലുത് എന്ന ഒരു പോലീസുകാരന്റെ ജീവിതത്തിലെ ചോദ്യത്തിനുള്ള ഉത്തരങ്ങളും ചിത്രം പറഞ്ഞു വെക്കുന്നു. വിൻസി അബ്രഹാം എന്ന പോലീസ് ഓഫീസർ ആയി നീതയുടെ ഗംഭീര പ്രകടനമാണ് ചിത്രത്തിന്റെ ഹൈലൈറ്റ്. ആക്ഷൻ ഹീറോയെ കാത്തിരിക്കുന്ന പ്രേക്ഷകർക്ക് മുന്നിൽ ഒരു പുതിയ ആക്ഷൻ ഹീറോയിൻ അവതരിക്കുകയാണ്. മുമ്പ് കുങ്ഫൂ മാസ്റ്റർ എന്ന ചിത്രത്തിൽ ആക്ഷൻ രംഗങ്ങളിൽ നിറഞ്ഞാടിയെങ്കിലും പടം വിജയിക്കാഞ്ഞതിനാൽ ശ്രദ്ധിക്കപ്പെടാതെ പോയ നീതയ്ക്ക് ഈ ചിത്രം ബ്രേക്ക്‌ ആയേക്കും. "പൂമരം " എന്ന ചിത്രത്തിലും നീത മികച്ച പ്രകടനം നടത്തിയിരുന്നു. ഒരു യുവ നടി സൂപ്പർതാരചിത്രത്തിൽ പൂന്തുവിളയാടുന്ന മനോഹരകാഴ്ച ഇവിടെ കാണാം. ഏറ്റവും കൂടുതൽ സ്ക്രീൻ സ്പേസ് ലഭിച്ചതും നീതയുടെ വിൻസിക്ക് തന്നെയാണ്. പലപ്പോഴും സുരേഷ് ഗോപിയുടെ പാപ്പനേക്കാൾ മുകളിൽ നിൽക്കുന്നുണ്ട് നീത അവതരിപ്പിക്കുന്ന വിൻസി. ലുക്കിൽ മാത്രമല്ല, നടപ്പിലും സംസാരത്തിലുമെല്ലാം ഒന്നാം തരം പോലീസുകാരിയായി മാറിയിട്ടുണ്ട് നീത. ഡയലോഗ് ഡെലിവറിയും ഇമോഷണൽ രംഗങ്ങളിലെ പെർഫോമൻസും കൂടുതൽ മെച്ചപ്പെടുത്താമായിരുന്നു എന്ന് തോന്നി. അപ്പന്റെ നിഴലിൽ ഒതുങ്ങാൻ ആഗ്രഹിക്കാത്ത മകൾ അപ്പൻ കടന്നുപോയ സാഹചര്യങ്ങളിൽ അകപ്പെടുമ്പോൾ അക്കാദമിക് ബ്രില്യൻസ് അല്ല അനുഭവങ്ങളാണ് വേണ്ടത് എന്ന് വിൻസി ഒടുവിൽ തിരിച്ചറിയുന്നുണ്ട്. ![](https://cdn.boolokam.com/articles/2022/07/ffggg-1.jpg)സ്ഥിരം സുരേഷ് ഗോപി ഡയലോഗുകളും മാസ്സ് ആക്ഷൻ രംഗങ്ങളും ഈ സിനിമയിൽ പ്രതീക്ഷിക്കരുത്. അന്വേഷണ മികവിലൂടെ തെളിവുകൾ കണ്ടെത്തുന്ന, ഭൂതകാലത്തിന്റെ നോവുകൾ മനസിൽ പേറി നടക്കുന്ന കഥാപാത്രമാണ് പാപ്പൻ. ചെറുചലനങ്ങൾ വഴിയും നോട്ടം വഴിയുമൊക്കെ വളരെ subtle ആയാണ് സുരേഷ് ഗോപി ഈ ചിത്രത്തിൽ അഭിനയിച്ചിരിക്കുന്നത്. ഏറെക്കുറെ നന്നായിത്തന്നെ അദ്ദേഹം ഈ കഥാപാത്രത്തെ പ്രസന്റ് ചെയ്തിട്ടുണ്ട്. ഇടതുകൈക്ക് ചലനശേഷിയില്ലാത്ത ഏബ്രഹാം മാത്യു മാത്തൻ എന്ന പാപ്പനായി അദ്ദേഹം മികച്ചു നിന്നു. ജോലിയിലും വ്യക്തിജീവിതത്തിലും നിഗൂഢതകൾ നിറഞ്ഞ പാപ്പനെ സുരേഷ് ഗോപി മികവുറ്റതാക്കിയിട്ടുണ്ട്.സ്ത്രീ കഥാപാത്രങ്ങൾക്ക് വളരെയധികം പ്രാധാന്യം നൽകിയിട്ടുണ്ട്. നെഗറ്റീവ് റോളുകളിൽ അപ്രതീക്ഷിത മുഖങ്ങൾ വന്നത് ഒരു pleasant surprise ആയിരുന്നു. ക്രൂരനും എന്നാൽ അമ്മയെ അളവറ്റ് സ്നേഹിക്കുന്നവനുമായ ചാക്കോ എന്ന കൊലയാളിയെ ഷമ്മി തിലകൻ ഗംഭീരമാക്കി. താൻ കൊന്നവരെല്ലാം ഒരുനിമിഷം പോലും ഭൂമിയിൽ ജീവിക്കേണ്ടവരായിരുന്നില്ല എന്ന് പറയുന്ന ചാക്കോ നിസ്സഹായതയുടെ പ്രതിരൂപമാവുന്ന രംഗം മനസ്സിൽ തങ്ങിനിൽക്കും. ഗോകുൽ സുരേഷ്, അജ്മൽ അമീർ, ആശ ശരത്, ടിനി ടോം, രാഹുൽ മാധവ്, ചന്തുനാഥ്, സാധിക, സജിത മഠത്തിൽ, നന്ദു, കനിഹ, നൈല ഉഷ എന്നിവരെല്ലാം നന്നായിരുന്നു. ആശ ശരത്തിന്‍റെയും, സജിത മഠത്തിലിന്‍റെയും വേഷങ്ങൾ എടുത്തു പറയേണ്ടതുണ്ട്. ഗാനങ്ങൾ നന്നായിരുന്നു. ജെക്സ് ബിജോയിയുടെ പശ്ചാത്തലസംഗീതം അഭിനന്ദനം അർഹിക്കുന്നു. ക്ലൈമാക്സിലെ സംഘട്ടനം മികച്ച രീതിയിൽ രാജശേഖർ ഒരുക്കിയിട്ടുണ്ട്. അജയ് ഡേവിഡ് കാച്ചപ്പിള്ളിയുടെ ഫ്രെയിമുകളും കൊള്ളാം. മലയോര മേഖല കാണിക്കുമ്പോൾ ആവശ്യത്തിനും അനാവശ്യത്തിനും ഏരിയൽ ഷോട്ടുകൾ ഉപയോഗിക്കുന്നത് ഇപ്പോൾ സിനിമകളിൽ പതിവായിട്ടുണ്ട്. അത് ഒഴിവാക്കിയാൽ നന്നെന്ന് തോന്നി. കളർ പാറ്റേൺ ചില സീനുകളിൽ അസ്വസ്ഥതയുണ്ടാക്കി. "സ്ത്രീകളെ ബഹുമാനിച്ചില്ലേലും കുഴപ്പമില്ലെടോ, അപമാനിക്കാതിരുന്നാലെങ്കിലും മതി" എന്ന ഡയലോഗൊക്കെ പൊളിറ്റിക്കൽ കറക്റ്റ്നസിന് വേണ്ടിയായിരിക്കാം. നല്ലത്. കൊലയാളി ബൈബിൾ വചനങ്ങൾ ഉപയോഗിക്കുന്ന മലയാള സിനിമയുടെ ഇപ്പോഴത്തെ പതിവ് രീതിയെ പരിഹസിക്കുന്ന സീൻ ഒക്കെ അടിപൊളിയായിരുന്നു. ![](https://cdn.boolokam.com/articles/2022/07/Paappan.webp)പാപ്പന്റെയും വിൻസിയുടെയും കഥയ്ക്കപ്പുറം മറ്റ് പലരുടെയും കഥ കൂടിയാണ് ഈ ചിത്രം. സാമൂഹ്യപ്രസക്തിയുള്ള ഒരു വിഷയവും കൈകാര്യം ചെയ്യുന്നുണ്ട്. ഒരു പ്രത്യേക സമുദായത്തിലെ ജാതിവെറിയുടെ മുഖം ഈ സിനിമ പുറത്തുകാട്ടുന്നുണ്ട്. സ്പോയ്ലർ ആകാൻ സാധ്യതയുള്ളതിനാൽ കൂടുതൽ വിശദീകരണത്തിലേക്ക് പോകുന്നില്ല.കഥാപാത്രങ്ങളുടെ ബാഹുല്യം കാരണം എല്ലാ കണ്ണികളും ഓർത്തിരിക്കുക പലപ്പോഴും ബുദ്ധിമുട്ടാകുന്നുണ്ട്. വ്യക്തി ജീവിതത്തിന്റെയും കുറ്റാന്വേഷണത്തിന്റെയും കഥ പറയുമ്പോൾ ഫോക്കസ് ചെയ്യേണ്ട കാര്യത്തിലും ആശയക്കുഴപ്പം ഉള്ളത് പോലെ തോന്നി. തിരക്കഥയിലും പാളിച്ചകൾ പ്രകടമാണ്. അതിനെ സംവിധാനമികവ് കൊണ്ട് ഒരു പരിധി വരെ ജോഷി മറികടക്കുന്നുണ്ട്. ചില ഭാഗങ്ങൾ ലാഗടിപ്പിച്ചേക്കാം. എങ്കിലും കുറ്റാന്വേഷണ ചിത്രങ്ങൾ ഇഷ്ടപ്പെടുന്നവരെ തീർത്തും നിരാശരാക്കില്ല "പാപ്പൻ". പക്വത വന്ന ഒരു ഡീസന്റ് സസ്പെൻസ് ത്രില്ലറാണ് ഈ ചിത്രം. സിനിമാസ്വാദകർ തീയേറ്ററിൽ തന്നെ കണ്ടാസ്വദിക്കേണ്ട ഒരു ചിത്രമാണിത്. കുടുംബ പ്രേക്ഷകർക്ക് പ്രിയങ്കരമാവുന്ന നിരവധി മുഹൂർത്തങ്ങളും ചിത്രം കരുതി വെച്ചിട്ടുണ്ട്. ഫാമിലി ഓഡിയൻസ് കയറാൻ തുടങ്ങുകയാണെങ്കിൽ ചിത്രം മികച്ച വിജയത്തിലേക്ക് നീങ്ങിയേക്കാം. കാരണം ഈ ചിത്രം ഒരു പാക്കേജ് ആണ്. ചുരുക്കത്തിൽ വമ്പൻ പ്രതീക്ഷകളില്ലാതെ പോയാൽ തീർച്ചയായും കണ്ടിരിക്കാവുന്ന ഒരു നല്ല ചിത്രം തന്നെയാണ് "പാപ്പൻ". ** **Faisal K Abu** ഇന്നത്തെ ത്രില്ലർ സിനിമകളുടെ പാറ്റേൺ ഫോളോ ചെയ്തു എഴുതിയ ഒരു തിരക്കഥയെ അനാവശ്യ ഡാർക്ക് ഫീൽ നൽകാതെ ജോഷി സ്റ്റൈൽ ഓഫ് 'ഓൾഡ് സ്കൂൾ' മേകിങ്ങിൽ എന്ജോയബിൾ ആക്കിയ ചിത്രം അതാണ് ആകെ തുകയിൽ പാപ്പൻ... ഫാസ്റ്റ് പേസിൽ ഉള്ളൊരു കഥ പറച്ചിൽ അല്ല സിനിമക്ക് ഉളളത് എന്നിരുന്നാലും രണ്ട് മണിക്കൂർ അൻപത് മിനിറ്റ് നീളം എന്നത് വലിയൊരു പ്രശ്നം ആയി എനിക്കു തോന്നിയില്ല... ഒരൽപം അമിത നാടകീയത പലയിടത്തും ഉണ്ട് എന്നത് ഒഴിച്ചു നിർത്തിയാൽ ഒരു ഡീസൻ്റ് ത്രില്ലർ തന്നെ ആണ് സിനിമ... കുറച്ചു നാളുകളായി ത്രില്ലർ സിനിമകളിൽ കാണുന്നതു പൊലെ കാടിനു ഉള്ളിൽ നിന്നും വഴിപോക്കർക്ക് ഒരു മൃതദേഹം ലഭിക്കുന്നതും, തുടർന്ന് അതിനെ കുറിച്ചുളള അന്വേഷണവും ആണ് സിനിമ പറയുന്നത്. അദ്യ കൊലപാതകത്തിന് ശേഷം സമാന രീതിയിൽ മറ്റോരു കൊലപാതകവും കൂടി ഉണ്ടാകുന്നതോടെ ഇതിൽ ഒരു സീരിയൽ കില്ലിങ് പാറ്റേൺ ഉരിത്തിരിയുന്നു. അത് വച്ച് ഈ കൊലപാതങ്ങൾ ചെയ്തത് ഈ ഇടേ ജയിലിൽ നിന്നും ഇറങ്ങിയ ഒരു കുറ്റവാളി ആണെന്ന നിഗമനത്തിൽ പോലീസ് എത്തുന്നു. അയാളുടെ കേസ് മുൻപ് ഹാൻഡിൽ ചെയ്ത ഏബ്രഹാം മാത്യൂ മാത്തൻ എന്ന പാപ്പൻ അനൗദ്യോഗികമായി ഈ കേസ് അന്വേഷണത്തിൽ എത്തുന്നതോടെ കാര്യങ്ങൾ കൂടുതൽ കുഴഞ്ഞു മറിയുകയും, ഒരു ഘട്ടത്തിലും അന്വേഷണം പാപ്പനിലേക്ക് നീളുകയും ചെയ്യുന്നു... തുടർന്ന് എങ്ങിനെ കൊലപാതകിയിലേക്ക് എത്തുന്നു എന്നതാണ് സിനിമ പറയുന്നത്... ![](https://cdn.boolokam.com/articles/2022/07/ffggg-1.jpg)ഒരു ഫയർ ബ്രാൻഡ് SG സിനിമ പ്രതീക്ഷിച്ചു ആണ് നിങൾ ഈ സിനിമക്കു കയറുന്നത് എങ്കിൽ നിരാശ ആയിരിക്കും ഫലം... സിനിമയുടെ ട്രെയിലറിൽ കേട്ട ഒട്ടും തന്നെ സുഖകരം അല്ലാത്ത ഡയലോഗ് ഡെലിവറി പക്ഷേ സിനിമയിൽ മുഴുനീള കഥാപാത്രം ആയി വന്നപ്പോൾ നല്ല രീതിക്ക് sync ആയി നിൽക്കുന്നത് പോലെ തോന്നി... ഹെവി പെർഫോർമൻസ് എന്ന് പറയാൻ ഇല്ലെങ്കിലും കുടുംബം ആണോ ഡ്യൂട്ടി ആണോ വലുത് എന്നതിനിടയിൽ പെട്ട് ഉഴലുന്ന, കാലം തളർത്തി കളഞ്ഞ പാപ്പൻ SG യുടെ കയ്യിൽ ഭദ്രമായിരുന്നു... നിത പിള്ളക്ക് സിനിമയിൽ ഉടനീളം നിൽക്കുന്ന ഒരു രോൽ ഉണ്ടെങ്കിൽ ഒരു പരിധിക്ക് അപ്പുറം പെർഫോം ചെയ്തതു ആയി തോന്നിയില്ല... സ്റ്റീൽ justify ചെയ്യുന്നുണ്ട്... ഗോകുൽ സുരേഷ് ചെറിയ വേഷം ആണെങ്കിലും ചാർമിങ് ആണ്...SG ആയുള്ള കോംബോ ഒക്കെ നല്ല രസം ഉണ്ട്... സംവിധാനം ജോഷി എന്നതായിരുന്നു പാപ്പൻ സിനിമയുടെ ഒരു പ്രധാന ആകർഷണം...അത് ഒരു പരിധി വരെ സിനിമക്ക് ഗുണം ചെയ്യുന്നുണ്ട് . പക്ഷേ ജോഷിയൂടെ ഷോട്ടുകളെ compliment ചെയ്യാൻ പലപ്പോഴും ക്യാമറക്കു സാധിച്ചിട്ടില്ല എന്ന് തോന്നി.കൂടാതെ സിനിമക്ക് നിർബന്ധപൂർവം ഒരു മാസ്സ് പരിവേഷം ലഭിക്കാതെ ഇരിക്കാൻ സംവിധായകൻ ശ്രമിച്ചിട്ടുണ്ട് എന്നും തോന്നി..ത്രില്ലർ സിനിമകൾ ഇഷ്ടപ്പെടുന്നവർക്ക് തീർച്ചയായും ഒരു തവണ കാണാവുന്ന ചിത്രം തന്നെ ആണ് പാപ്പൻ... വീണ്ടും പറയുന്നു ഒരു മാസ് ഫിലിം അല്ല പകരം ഇൻ്ററസ്റ്റിങ് ആയ ഒരു ഇൻവെസ്റ്റിഗേഷൻ ത്രില്ലർ ആണ് പാപ്പൻ...
