---
author: Beaumaris
categories:
- Entertainment
comment_count: 0
date: 2023-05-27 07:19:25
draft: false
image: https://cdn.boolokam.com/articles/2023/05/2222rrr-574x1024.jpg
like_count: 35967
share_count: 34877
tags:
- kammara sambhavam
- kammaran
- kammaran nambiar
title: കമ്മാരൻ നമ്പ്യാർ - മലയാള സിനിമ കണ്ട ഏറ്റവും മികച്ച വില്ലന്മാരിലൊരാൾ
view_count: 1394437
---

**Shiju S Karna** കമ്മാരൻ നമ്പ്യാർ - മലയാള സിനിമ കണ്ട ഏറ്റവും മികച്ച വില്ലന്മാരിലൊരാൾ...തന്നെ ദ്രോഹിച്ച കുടുംബത്തിനോട് തന്നെ മുഴുവനായി പ്രതികാരം ചെയ്യാനിറങ്ങിയ കുശാഗ്ര ബുദ്ധിയുള്ളവൻ.പ്രണയിച്ചവളെ കിട്ടാൻ അവളുടെ കാമുകനെ തന്നെ കൊന്നു തള്ളിയവൻ.പക്ഷെ അത് മാത്രമല്ല കമ്മാരൻ.തികഞ്ഞ ജാതി വെറിയന്മാരിൽ ഒരുവൻ കൂടിയാണ്.പക്ഷെ താഴ്ന്ന ജാതിക്കാർ അത് അറിയരുതെന്നും ആഗ്രഹിച്ചിരുന്നു.കാരണം ആരെയും വെറുപ്പിക്കാതെ എന്നാൽ എല്ലാവരെയും വെറുപ്പോടെ കാണുന്ന കമ്മാരൻ.. [](https://cdn.boolokam.com/articles/2023/05/e111.jpg)തനിക്ക് അധികാരം കിട്ടണമെന്ന് കമ്മാരൻ ആഗ്രഹിച്ചിരുന്നു. ഇന്ത്യ ജപ്പാൻകാർ ഭരിക്കുമെന്നു കരുതി ജപ്പാൻ നാണയങ്ങൾ വാങ്ങി.അപ്പോഴും കമ്മാരൻ ആഗ്രഹിച്ചത് ഇന്ത്യ സ്വതന്ത്രം ആവണമെന്നല്ല,പകരം ജപ്പാൻ വന്നാൽ ജപ്പാൻകാരുടെ കൂടെ നിന്നു സുഖിക്കണം എന്നാണ്.കായിക ബലം കൊണ്ടോ ശാരീരിക ബലം കൊണ്ടോ കമ്മാരനു അതിന് കഴിയില്ല.ബുദ്ധി കൊണ്ട് നേടാം.അതിന് വേണ്ടി തനിക്കൊരു കൂട്ടം തന്നെ വേണമെന്ന് അയാൾ ആഗ്രഹിച്ചിരുന്നു. അത് കൊണ്ട് തന്നെ അയാൾ ആരെയും വെറുപ്പിക്കാതെ നടന്നു.. ഈ സീനിൽ കമ്മാരന്റെ ജാതിവെറി കാണാം.മുരുകേശ എന്നു തൊട്ടും തൊടാതെയും അയാളെ വിളിക്കുന്നു..എന്നിട്ട് ആരും പെട്ടെന്ന് ശ്രദ്ധിക്കാത്ത രീതിയിൽ കൈ ആ ഷർട്ടിൽ തുടയ്ക്കുന്നു. [![](https://cdn.boolokam.com/articles/2023/05/2222rrr-574x1024.jpg)](https://cdn.boolokam.com/articles/2023/05/2222rrr.jpg)സിനിമയിലെ ചില സീനുകളിൽ ഇത് ഇങ്ങനെ കാണാം.അത് പോലെ ചിരിച്ചു കൊണ്ട് അവരോടു സംസാരിച്ചിട്ടു അവരെ കുറിച്ചു തന്നെ വീട്ടിൽ വന്നു പെങ്ങളോട് പറയുന്നുണ്ട്.താഴ്ന്ന ജാതിയിലെ ഒരുവനെ ഏട്ടാന്നു വിളിച്ചപ്പോ ഏട്ടണോ,അവൻ ഏതാ ജാതിയെന്ന് പുച്ഛത്തോടെ പറയുന്നുണ്ട് കമ്മാരൻ... പക്ഷെ തനിക്കായി ഒരു നാൾ വരുമെന്നും അന്ന് തനിക്കൊരു കൂട്ടം വേണമെന്നും ഉള്ളത് കൊണ്ട് മാത്രം കമ്മാരൻ അതൊന്നും പ്രകടിപ്പിച്ചില്ല.സ്വർഥൻ...ഒരു കണക്കിന് വര്ഷങ്ങൾക്കപ്പുറം തന്റെ രാഷ്ട്രീയ ഭാവിയ്ക്കും അത് ഗുണമായി.