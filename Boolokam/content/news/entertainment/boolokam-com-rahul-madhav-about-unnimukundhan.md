---
author: safwan
categories:
- Entertainment
comment_count: 0
date: 2022-05-27 04:56:08
draft: false
image: https://cdn.boolokam.com/articles/2022/05/images-33-5.jpeg
like_count: 50311
share_count: 6605
tags:
- Featured
- Rahul madhav
- unni mukundan
title: അന്നു തുടങ്ങിയ പിണക്കം നീണ്ടത് 10 വർഷം; അവനോട് മിണ്ടാറില്ലായിരുന്നു; ഉണ്ണിമുകുന്ദനുമായുള്ള
  പിണക്കത്തിൻ്റെ കാരണം പങ്കുവെച്ച് രാഹുൽ മാധവ്.
view_count: 830899
---

2011 റിലീസ് ചെയ്ത ബാങ്കോക് സമ്മർ എന്ന സിനിമയിൽ സഹോദരന്മാരായി അഭിനയിച്ച താരങ്ങളാണ് ഉണ്ണിമുകുന്ദനും രാഹുൽ മാധവും. എന്നാൽ ആദ്യ ചിത്രത്തിൽ തന്നെ ഇരുവരും തമ്മിൽ പിണക്കമായി.

ആ പിണക്കം പത്തുവർഷവും നീണ്ടുനിന്നു. ഒടുവിൽ ആ പ്രശ്നം പരിഹരിക്കപ്പെട്ടത് ജിത്തു ജോസഫ് ചിത്രം ട്വെൽത്ത് മാനിൻ്റെ സെറ്റിൽ വച്ചാണ്. ഇപ്പോഴിതാ ആ പിണക്കത്തെ കുറിച്ച് ച് തുറന്നുപറയുകയാണ് രാഹുൽ മാധവ്.

  
  
"അത്രയും നിസ്സാരമായ ഒരു പ്രശ്നത്തിനാണ് ഞങ്ങള്‍ പിണങ്ങിയത്. അത് എന്താണെന്ന് പോലും പറയാന്‍ മാത്രം ഇല്ല. സത്യത്തില്‍ ആ കാരണം ഓര്‍ക്കുമ്പോള്‍ ചിരിയാണ് വരുന്നത്. മറ്റൊരാള്‍ കേട്ടാല്‍ കളിയാക്കും. അതുകൊണ്ട് പുറത്ത് പറയുന്നില്ല.  
എന്നാല്‍ ഇപ്പോള്‍ അതിനെക്കുറിച്ച് ചിന്തിക്കുമ്പോള്‍ എനിക്ക് തോന്നുന്നത് മുമ്പ് തന്നെ ആ പിണക്കം സംസാരിച്ച് പരിഹരിക്കേണ്ടിയിരുന്നു.

![](https://cdn.boolokam.com/articles/2022/05/images-33-5.jpeg)

  
  
ട്വല്‍ത്ത് മാനിന് ശേഷം റഫീക്കിന്റെ സന്തോഷം എന്ന ചിത്രത്തിലും ഞാനും ഉണ്ണിയും ഒന്നിച്ച് അഭിനയിക്കുന്നുണ്ട്. അനൂപ് ആണ് ചിത്രം സംവിധാനം ചെയ്യുന്നത്. ഇപ്പോള്‍ ഞങ്ങള്‍ വലിയ കമ്പനിയാണ്. ഉണ്ണി വണ്ടര്‍ഫുള്‍ പേഴ്സണാണ്. റഫീക്കിന്റെ സന്തോഷം എന്ന സിനിമയുടെ ഭാഗമാകാന്‍ കഴിഞ്ഞതില്‍ സന്തോഷമുണ്ട്."- രാഹുല്‍ പറഞ്ഞു.