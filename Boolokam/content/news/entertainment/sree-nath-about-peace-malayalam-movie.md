---
author: Beaumaris
categories:
- Entertainment
comment_count: 0
date: 2022-08-28 07:07:01
draft: false
image: https://cdn.boolokam.com/articles/2022/08/egegg-3.jpg
like_count: 79964
share_count: 16907
tags:
- peace
- peace malayalam movie
title: മലയാളത്തിൽ നീലക്കുറിഞ്ഞി പൂക്കുന്നത് പോലൊരു പ്രതിഭാസമായി മാറിക്കഴിഞ്ഞു കോമഡി
  സിനിമകൾ
view_count: 1102949
---

**Sree Nath** ജോജു ജോര്‍ജ്ജിനെ പ്രധാന കഥാപാത്രമാക്കി സണ്‍ഫീര്‍ കെ സംവിധാനം ചെയ്ത ചിത്രമാണ് പീസ്. സഫര്‍ സനല്‍, രമേശ് ഗിരിജ എന്നിവര്‍ ചേര്‍ന്നാണ് ചിത്രത്തിന്റെ തിരക്കഥ എഴുതിയത്. സിദ്ധിഖ്, ഷാലു റഹീം, വിജിലേഷ്, ആശ ശരത്, ലെന, അദിതി രവി എന്നിവരാണ് ചിത്രത്തിലെ മറ്റ് അഭിനേതാക്കള്‍. ജുബൈര്‍ മുഹമ്മദ് സംഗീതവും ഷമീര്‍ ഗിബ്രാന്‍ ഛായാഗ്രഹണവും നിര്‍വ്വഹിക്കുന്നു. മലയാളത്തിൽ നീലക്കുറിഞ്ഞി പൂക്കുന്നത് പോലെ വല്ലപ്പോഴും മാത്രം സംഭവിക്കുന്ന ഒരു പ്രതിഭാസമായി മാറി കഴിഞ്ഞിരിക്കുകയാണ് ആദ്യാവസാനം പ്രേക്ഷകരെ ചിരിപ്പിക്കുന്ന തരത്തിലുള്ള കോമഡി എന്റർടൈനർ സിനിമകൾ. അങ്ങനെ ഏറെ നാളുകൾക്ക് ശേഷം അത്തരത്തിലൊരു സിനിമ റിലീസ് ആയിരിക്കുകയാണ്. കെ സൻഫീറിന്റെ സംവിധാനത്തിൽ ജോജു ജോർജ് നായകനായ ചിത്രം .പീസ് കാർലോസ് എന്ന ഫുഡ് ഡെലിവറി ചെയ്ത് കുടുംബം പുലർത്തുന്ന മധ്യവയസ്കൻ.. കാർലോസിന്റെ ഭാര്യയല്ലെങ്കിലും എന്തിനും ഏതിനും ഭാര്യയെപോലെ തന്നെ കൂടെയുണ്ട് ജലജ. മകളുടെ വിവാഹ നിശ്ചയം കഴിഞ്ഞ ദിവസം തന്റെ ഭാവി മരുമകനും കൂട്ടുകർക്കുമൊപ്പം മദ്യപിച്ച് കാറോടിക്കുമ്പോൾ സംഭവിക്കുന്ന ഒരു മർഡറും അതിൽ നിന്നും രക്ഷപെടാൻ ശ്രമിക്കുന്ന കർലോസിന്റെ ശ്രമങ്ങളും കോമഡി രൂപത്തിൽ അവതരിപ്പിച്ചിരിക്കുകയാണ് സിനിമയിലൂടെ.ഓരോ സീനിലും പൊട്ടിച്ചിരിപ്പിച്ചും ഇനിയെന്താകും എന്ന ആകാംഷ പകർന്നു കൊണ്ടുമാണ് ചിത്രം മുന്നോട്ട് പോകുന്നത്. ![](https://cdn.boolokam.com/articles/2022/08/egegg-3.jpg)ജോജുവും ആശാ ശരത്തും സിദ്ധിഖും ആണ് കോമടിയിൽ ഏറ്റവും സ്കോർ ചെയ്തത്. രമ്യ നമ്പീശൻ , അനിൽ നെടുമങ്ങാട് , അഥിതി രവി , മാമു കോയ ,ശാലു റഹീം തുടങ്ങിയ എല്ലാവരും അടിപൊളിയായിരുന്നു. രണ്ട് ഭാഗങ്ങളായിട്ടാണ് ഈ സിനിമയെ അണിയറ പ്രവർത്തകർ ഒരുക്കിയിരിക്കുന്നത്.. പീസിന്റെ രണ്ടാം ഭാഗം കൂടി വരുമ്പോഴേ കഥ പൂർണമാവുകയുള്ളൂ. ഒരു പക്കാ ട്വിസ്റ്റ് കാണിച്ചാണ് ചിത്രം അവസാനിക്കുന്നത്. അത് കൊണ്ട് തന്നെ രണ്ടാം ഭാഗത്തിനായുള്ള കാത്തിരിപ്പ് ഇപ്പോഴേ തുടങ്ങി കഴിഞ്ഞു.