---
author: Beaumaris
categories:
- Entertainment
comment_count: 0
date: 2022-03-26 11:18:56
draft: false
image: ''
like_count: 111121
share_count: 38450
tags:
- sreekanth vettiyar
- vlogger
title: എനിക്കെതിരെ പെൺകുട്ടിയുടെ പീഡനാരോപണം മാത്രമല്ലെ നിങ്ങൾക്കറിയൂ ?
view_count: 1434914
---

സോഷ്യൽ മീഡിയിലെ താരമാണ് ശ്രീകാന്ത് വെട്ടിയാർ . അടുത്തിടെ ചില സിനിമകളിലും മുഖം കാണിച്ചു. എന്നാൽ വളർച്ചയുടെ പടവുകൾക്കിടയിൽ ഇടറിവീഴാൻ ചില കാരണങ്ങൾ ഉണ്ടാകും എന്ന് പറയുന്നതുപോലെയാണ് ശ്രീകാന്ത് വെട്ടിയാർക്കെതിരെയുള്ള യുവതിയുടെ പീഡനാരോപണം. കൊച്ചിയിലെ ഫ്ലാറ്റുകളിൽ വച്ച് പീഡിപ്പിച്ചു എന്നാണു ശ്രീകാന്തിനെതിരെയുള്ള പരാതി. കേസിൽ ശ്രീകാന്തിന് നേരത്തെ ഹൈക്കോടതി ജാമ്യം അനുവദിച്ചിരുന്നു. ശ്രീകാന്ത് വെട്ടിയാരുടെ പുതിയ പോസ്റ്റ് ആണ് ചർച്ച വിഷയം. സോഷ്യൽ മീഡിയ പോസ്റ്റുകൾ നോക്കി വിധികല്പിക്കുന്നവരോട് താൻ എന്തുപറഞ്ഞാലും വിശ്വസിക്കില്ല.അതുകൊണ്ടു തനിക്കെതിരെയുള്ള കുറ്റം നിയമപരമായി നേരിടും എന്നാണു ശ്രീകാന്ത് പറയുന്നത്. പോസ്റ്റിന്റെ പൂർണ്ണരൂപം വായിക്കാം. 

"പെൺകുട്ടി എന്റെ പേരിൽ കുറ്റം ആരോപിച്ചു. അത് മാത്രമാണ് എല്ലാവർക്കും അറിയാവുന്നത്. ആ ആരോപണത്തെ ഏറ്റെടുത്ത് മാധ്യമങ്ങൾ ആഘോഷവുമാക്കി.സത്യം എന്താണെന്ന് നിങ്ങളിൽ ഒരാൾക്ക് പോലും അറിയില്ല. സോഷ്യൽ മീഡിയയിലെ പോസ്റ്റുകൾ നോക്കി വിധി പറയുന്ന ഭൂരിപക്ഷത്തോട് എന്റെ ഭാഗം പറഞ്ഞാൽ ആരാണ് വിശ്വാസത്തിലെടുക്കുക.അതുകൊണ്ട് എനിക്കുമേൽ ആരോപിക്കപ്പെട്ട കുറ്റം നിയമപരമായി നേരിടുകയാണ്. കോടതിയാണ് ശരിയും തെറ്റും വിധിക്കേണ്ടത്. കോടതി മുഖേന സത്യവും നിങ്ങൾ അറിയും. ഏതെങ്കിലും വിധേന കേസിൽ നിന്ന് ഊരി പോരാനുള്ള സാമ്പത്തിക ശേഷിയോ, പിടിപാടോ എനിക്കില്ല. എതിർ കക്ഷിക്ക് കിട്ടുന്ന ഭൂരിപക്ഷ സപ്പോർട്ടും എനിക്കില്ല. അതിനാൽ ഞാൻ കേസ് അട്ടിമറിക്കും എന്നൊരു ചിന്തയും വേണ്ട. നിയമം സത്യസന്ധമായി തന്നെ മുന്നോട്ട് പോവും. നീതി ന്യായ വ്യവസ്ഥയിൽ എനിക്ക് വിശ്വാസമുണ്ട്. ബഹുമാനപ്പെട്ട കോടതിയുടെ വിധിക്ക് ശേഷം ഇതിനെപ്പറ്റി ഞാൻ സംസാരിക്കാം.ആൾക്കൂട്ട ആക്രമണങ്ങളും, തെറിവിളികളും തുടർന്നുകൊള്ളുക. കമന്റ് ബോക്സ്‌ ഓഫ്‌ ചെയ്തിടില്ല. ഓരോരുത്തർക്കും സംതൃപ്തി വരുംവരെ ആക്രമിച്ചുകൊള്ളുക.."