---
title: "ആദ്യമൊന്നും സ്വീകരിക്കപ്പെടാതിരുന്ന 'ഡ്രാക്കുള'യ്ക്ക് പിന്നെന്തു സംഭവിച്ചു ? ദാരിദ്ര്യത്തിൽ കഴിഞ്ഞ ബ്രോംസ്റ്റോക്കറുടെ കുടുംബം എങ്ങനെ കോടീശ്വരന്മാരായി ?"
date: 2023-05-27T14:15:23
draft: false
categories: ["Entertainment"]
tags: ['Bency Mohan.G', 'bram stoker', 'DRACULA BOOK', 'DRACULA MOVIE', 'Featured']
author: "Beaumaris"
---

<strong>ഇന്ന് ലോക ഡ്രാക്കുള ദിവസമാണ്, ഡ്രാക്കുളയുടെ നൂറ്റി ഇരുപത്തി നാലാം ജന്മദിനം.</strong>

<strong>Bency Mohan.G </strong>

ലോകത്തെവിടെയുമുള്ള വായനപ്രേമികളെ ത്രസിപ്പിച്ച ഡ്രാക്കുള എന്ന പുസ്തകം ആദ്യമായി പ്രസിദ്ധീകരിച്ചത് 1897 മെയ് 26 നാണ്.ബ്രോംസ്റ്റോക്കർ എന്ന ഐറിഷ് എഴുത്തുകാരന്റെ മാസ്റ്റർപീസ് ആണ് ഡ്രാക്കുള. ആ മഹാനായ എഴുത്തുകാരനെ ഓർമ്മിയ്ക്കാനുള്ള ദിവസം.തന്റെ സൃഷ്ടിയായ ഡ്രാക്കുള എന്ന വാമ്പയർ പ്രഭു, ലോകമെങ്ങും സ്വാധീനിയ്ക്കാൻ പോകുന്ന ഒരു കഥാപാത്രമായി മാറുമെന്ന് അദ്ദേഹം സ്വപ്നം കണ്ടു കാണില്ല.ലണ്ടനിലെ ഒരു നാടകകമ്പനിയിൽ ബിസിനെസ്സ് മാനേജർ ആയി ജോലി നോക്കുകയായിരുന്നു ബ്രോം സ്റ്റോക്കർ. ജോലിയിൽ നിന്നുള്ള വരുമാനം ജീവിതചിലവുകൾക്ക് തികയാതെ വന്നപ്പോൾ, ഒഴിവുസമയങ്ങളിൽ പുസ്തകങ്ങൾ എഴുതി പ്രസിദ്ധീകരിയ്ക്കാൻ അദ്ദേഹം ശ്രമിച്ചു. ചെറിയ വരുമാനവും അത് വഴി ലഭിച്ചു.

അങ്ങനെയിരിക്കെയാണ് യൂറോപ്യൻ നാടോടിക്കഥകളിൽ കേട്ടിരുന്ന വാമ്പയർ (രക്തരക്ഷസ്സ്) എന്ന സങ്കൽപ്പത്തിൽ അദ്ദേഹത്തിന് താത്പര്യം തോന്നിയത്. അതിനെക്കുറിച്ചൊക്കെ ധാരാളം ഗവേഷണം അദ്ദേഹം നടത്തി. റൊമാനിയയിലെ "വ്ലാദ്‍ 111 ഡ്രാക്കുള" എന്ന യുദ്ധപ്രഭുവിന്റെ ചരിത്രം അദ്ദേഹത്തെ സ്വാധീനിച്ചിട്ടുണ്ട്. ഡ്രാക്കുള എന്ന പേര് അത് വഴിയാണ് ഉണ്ടായത്. ചരിത്രത്തിലെ ആദ്യത്തെ വാമ്പയർ നോവൽ അല്ല ഡ്രാക്കുള. അക്കാലത്ത് പ്രസിദ്ധീകരിയ്ക്കപ്പെട്ട ചില രക്തരക്ഷസ്സ് കഥകൾ ബ്രോം സ്റ്റോക്കറെ സ്വാധീനിച്ചിട്ടുണ്ട്. താൻ ജോലി ചെയ്തിരുന്ന കമ്പനിയിലെ ഹെൻഡ്രി ഇർവിങ് എന്ന നടനെ മാതൃകയാക്കിയാണ് അദ്ദേഹം ഡ്രാക്കുളയുടെ ശരീരഭാഷയും, ശീലങ്ങളും രൂപകൽപ്പന ചെയ്തത്. പുസ്തകം പ്രസിദ്ധീകരിച്ച ശേഷം അതിനെ നാടകമാക്കി അവതരിപ്പിയ്ക്കാമെന്നും, അതിൽ ഡ്രാക്കുളയുടെ വേഷം ഹെൻഡ്രിയെകൊണ്ട് ചെയ്യിപ്പിയ്ക്കണമെന്നും കരുതിയാണ് ഇങ്ങനെ ചെയ്തത്. (പക്ഷെ അദ്ദേഹത്തിന്റെ ആ ആഗ്രഹം ഒരിയ്ക്കലും നടന്നില്ല. ആ പുസ്തകം നാടകം ആക്കണമെന്ന അദ്ദേഹത്തിന്റെ നിർദ്ദേശം നാടക കമ്പനി തള്ളുകയാണ് ഉണ്ടായത്.)

<a href="https://cdn.boolokam.com/articles/2023/05/DQQQQQ.jpg"><img class="size-large wp-image-397168 aligncenter" src="https://cdn.boolokam.com/articles/2023/05/DQQQQQ-969x1024.jpg" alt="" width="800" height="845" /></a>വലിയ പ്രതീക്ഷയോടെ ബ്രോം സ്റ്റോക്കർ എഴുതിയെങ്കിലും, ഡ്രാക്കുള നോവലിന് പ്രസിദ്ധീകരിക്കയ്ക്കപ്പെട്ടപ്പോൾ വലിയ സ്വീകാര്യത ലഭിച്ചില്ല. വിൽപന വളരെ കുറവായിരുന്നു. നാടകകമ്പനി നഷ്ടത്തിലായ സമയം വന്നതിനാൽ, അദ്ദേഹത്തിന്റെ സാമ്പത്തിക നിലയും വഷളായി. തന്റെ കൃതി ലോകപ്രശസ്തമാകുന്നതും, ലോകമെങ്ങും കോടിക്കണക്കിനു കോപ്പികൾ വിൽക്കുന്നതും കാണാനുള്ള ഭാഗ്യം ബ്രോം സ്റ്റോക്കറിന് ഉണ്ടായില്ല. ഏറെ ദരിദ്രനായാണ് അദ്ദേഹം മരിച്ചത്. അദ്ദേഹത്തിന്റെ വിധവയ്ക്ക് ജീവിതച്ചിലവുകൾ നടത്താനായി അദ്ദേഹം സ്വന്തം കൈപ്പടയിൽ എഴുതിയ നോവൽ ഡ്രാഫ്റ്റും, ഔട്ട് ലൈനുകളും ലേലത്തിൽ വിൽക്കേണ്ടി വന്നു. (രണ്ടു പൗണ്ട് ആണ് വിറ്റപ്പോൾ കിട്ടിയത്.) ആ കുടുംബം ദാരിദ്രം കാരണം ഏറെ ദുരിതത്തിലായി.എന്നാൽ ചരിത്രം കാത്തിരുന്നത് വേറൊരു വിധിയായിരുന്നു.

1922ൽ ജർമ്മൻ സിനിമ സംവിധായകൻ എഫ്.ഡബ്ലിയൂ.മുർണൗ (F. W. Murnau), ഈ നോവലിന്റെ കഥയെ കോപ്പിയടിച്ച് "നൊസ്‌ഫെറാടു" (Nosferatu) എന്നൊരു ഹൊറർ സിനിമ ഇറക്കി. കൗണ്ട് ഡ്രാക്കുളയെ പേര് മാറ്റി കൗണ്ട് ഓർലോക്ക് എന്നാക്കിയ പോലെ പേരുകൾ മാറ്റി എടുത്ത ഈ സിനിമയ്ക്ക് എതിരെ, കോപ്പിറൈറ്റ് നിയമം ലംഘിച്ചതിന് ബ്രോം സ്റ്റോക്കറുടെ കുടുംബം കോടതിയിൽ കേസ് ഫയൽ ചെയ്തു. ഏറെ നാളത്തെ വാദങ്ങൾക്ക് ശേഷം ഈ സിനിമ നിരോധിയ്ക്കാനും, പ്രിന്റുകൾ നശിപ്പിയ്ക്കാനും കോടതി വിധിച്ചു.
(കേസിലും പ്രശ്‍നങ്ങളിലും പെട്ടെങ്കിലും "നൊസ്‌ഫെറാടു" ലോകസിനിമ ചരിത്രത്തിലെ കൾട്ട് ക്‌ളാസ്സിക്കുകളിൽ ഒന്നായാണ് ലോകം കണക്കാക്കുന്നത്)

<a href="https://cdn.boolokam.com/articles/2023/05/QFQF.jpg"><img class="size-full wp-image-397169 aligncenter" src="https://cdn.boolokam.com/articles/2023/05/QFQF.jpg" alt="" width="1000" height="600" /></a>ഈ കേസ് നേടിയ വാർത്താപ്രാധാന്യം മൂലം ആളുകൾ ഡ്രാക്കുള നോവൽ തേടിപ്പിടിച്ചു വായിയ്ക്കാൻ തുടങ്ങി. ഡ്രാക്കുള നോവലിനെ അടിസ്ഥാനമാക്കി എടുത്ത നാടകം ഇംഗ്ലണ്ടിൽ വലിയൊരു ഹിറ്റായി മാറി. അത് പിന്നീട് അമേരിക്കയിലും എത്തിയതോടെ ഹോളിവുഡിന്റെ ശ്രദ്ധ ഈ നോവലിൽ പതിഞ്ഞു.1931ൽ ഡ്രാക്കുള എന്ന ഹോളിവുഡ് സിനിമ ഇറങ്ങി വൻസാമ്പത്തിക വിജയം നേടി. അതോടെ ഡ്രാക്കുള നോവൽ ലോകപ്രശസ്തമായി മാറി. പിന്നീട് പല ഹോളിവുഡ് സിനിമകളും ഈ നോവലിനെ ആസ്പദമാക്കി ഉണ്ടായി. ബ്രോം സ്റ്റോക്കറുടെ കുടുംബം ഈ നോവൽ കാരണം കോടീശ്വരന്മാരായി മാറി.

പത്തു വയസ്സ് ഉള്ളപ്പോൾ അച്ഛൻ വാങ്ങിക്കൊണ്ടു വന്ന പൈക്കോ ക്‌ളാസ്സിക്ക് ചിത്രകഥയായാണ് ഞാൻ ആദ്യമായി ഡ്രാക്കുളയെ വായിച്ചത്. ആ നോവൽ ഉയർത്തിയ ഭയം ഇപ്പോഴും ഓർമ്മയിൽ ഉണ്ട്. ഇരുട്ടിനെ ഭയക്കാൻ തുടങ്ങിയ കാലം. പിന്നീട് കൗമാരകാലത്ത് പൂർണ്ണമായ നോവൽ വായിച്ചപ്പോഴും, അത് ഉയർത്തിയ ഭയം കുറഞ്ഞിട്ടില്ല. അത് ആ എഴുത്തുകാരന്റെ ക്രാഫ്റ്റിന്റെ കഴിവാണ്. വർഷങ്ങൾക്ക് ശേഷം, എന്റെ പത്തുവയസ്സുകാരൻ മകൻ സ്ക്കൂൾ ലൈബ്രറിയിൽ നിന്നും ആ പുസ്തകം എടുത്തു കൊണ്ട് വന്നു, താഴെ വയ്ക്കാതെ ശ്വാസം അടക്കിപ്പിടിച്ചു വായിച്ചു ഞെട്ടുന്നത് കാണുമ്പോൾ, ഞാൻ ആ സത്യം തിരിച്ചറിയുന്നു..."ഡ്രാക്കുള പ്രഭുവിന് മരണമില്ല".


![ആദ്യമൊന്നും സ്വീകരിക്കപ്പെടാതിരുന്ന 'ഡ്രാക്കുള'യ്ക്ക് പിന്നെന്തു സംഭവിച്ചു ? ദാരിദ്ര്യത്തിൽ കഴിഞ്ഞ ബ്രോംസ്റ്റോക്കറുടെ കുടുംബം എങ്ങനെ കോടീശ്വരന്മാരായി ?](https://cdn.boolokam.com/articles/2023/05/DQQQQQ-969x1024.jpg)**ഇന്ന് ലോക ഡ്രാക്കുള ദിവസമാണ്, ഡ്രാക്കുളയുടെ നൂറ്റി ഇരുപത്തി നാലാം ജന്മദിനം.** **Bency Mohan.G** ലോകത്തെവിടെയുമുള്ള വായനപ്രേമികളെ ത്രസിപ്പിച്ച ഡ്രാക്കുള എന്ന പുസ്തകം ആദ്യമായി പ്രസിദ്ധീകരിച്ചത് 1897 മെയ് 26 നാണ്.ബ്രോംസ്റ്റോക്കർ എന്ന ഐറിഷ് എഴുത്തുകാരന്റെ മാസ്റ്റർപീസ് ആണ് ഡ്രാക്കുള. ആ മഹാനായ എഴുത്തുകാരനെ ഓർമ്മിയ്ക്കാനുള്ള ദിവസം.തന്റെ സൃഷ്ടിയായ ഡ്രാക്കുള എന്ന വാമ്പയർ പ്രഭു, ലോകമെങ്ങും സ്വാധീനിയ്ക്കാൻ പോകുന്ന ഒരു കഥാപാത്രമായി മാറുമെന്ന് അദ്ദേഹം സ്വപ്നം കണ്ടു കാണില്ല.ലണ്ടനിലെ ഒരു നാടകകമ്പനിയിൽ ബിസിനെസ്സ് മാനേജർ ആയി ജോലി നോക്കുകയായിരുന്നു ബ്രോം സ്റ്റോക്കർ. ജോലിയിൽ നിന്നുള്ള വരുമാനം ജീവിതചിലവുകൾക്ക് തികയാതെ വന്നപ്പോൾ, ഒഴിവുസമയങ്ങളിൽ പുസ്തകങ്ങൾ എഴുതി പ്രസിദ്ധീകരിയ്ക്കാൻ അദ്ദേഹം ശ്രമിച്ചു. ചെറിയ വരുമാനവും അത് വഴി ലഭിച്ചു. അങ്ങനെയിരിക്കെയാണ് യൂറോപ്യൻ നാടോടിക്കഥകളിൽ കേട്ടിരുന്ന വാമ്പയർ (രക്തരക്ഷസ്സ്) എന്ന സങ്കൽപ്പത്തിൽ അദ്ദേഹത്തിന് താത്പര്യം തോന്നിയത്. അതിനെക്കുറിച്ചൊക്കെ ധാരാളം ഗവേഷണം അദ്ദേഹം നടത്തി. റൊമാനിയയിലെ "വ്ലാദ്‍ 111 ഡ്രാക്കുള" എന്ന യുദ്ധപ്രഭുവിന്റെ ചരിത്രം അദ്ദേഹത്തെ സ്വാധീനിച്ചിട്ടുണ്ട്. ഡ്രാക്കുള എന്ന പേര് അത് വഴിയാണ് ഉണ്ടായത്. ചരിത്രത്തിലെ ആദ്യത്തെ വാമ്പയർ നോവൽ അല്ല ഡ്രാക്കുള. അക്കാലത്ത് പ്രസിദ്ധീകരിയ്ക്കപ്പെട്ട ചില രക്തരക്ഷസ്സ് കഥകൾ ബ്രോം സ്റ്റോക്കറെ സ്വാധീനിച്ചിട്ടുണ്ട്. താൻ ജോലി ചെയ്തിരുന്ന കമ്പനിയിലെ ഹെൻഡ്രി ഇർവിങ് എന്ന നടനെ മാതൃകയാക്കിയാണ് അദ്ദേഹം ഡ്രാക്കുളയുടെ ശരീരഭാഷയും, ശീലങ്ങളും രൂപകൽപ്പന ചെയ്തത്. പുസ്തകം പ്രസിദ്ധീകരിച്ച ശേഷം അതിനെ നാടകമാക്കി അവതരിപ്പിയ്ക്കാമെന്നും, അതിൽ ഡ്രാക്കുളയുടെ വേഷം ഹെൻഡ്രിയെകൊണ്ട് ചെയ്യിപ്പിയ്ക്കണമെന്നും കരുതിയാണ് ഇങ്ങനെ ചെയ്തത്. (പക്ഷെ അദ്ദേഹത്തിന്റെ ആ ആഗ്രഹം ഒരിയ്ക്കലും നടന്നില്ല. ആ പുസ്തകം നാടകം ആക്കണമെന്ന അദ്ദേഹത്തിന്റെ നിർദ്ദേശം നാടക കമ്പനി തള്ളുകയാണ് ഉണ്ടായത്.) [](https://cdn.boolokam.com/articles/2023/05/DQQQQQ.jpg)വലിയ പ്രതീക്ഷയോടെ ബ്രോം സ്റ്റോക്കർ എഴുതിയെങ്കിലും, ഡ്രാക്കുള നോവലിന് പ്രസിദ്ധീകരിക്കയ്ക്കപ്പെട്ടപ്പോൾ വലിയ സ്വീകാര്യത ലഭിച്ചില്ല. വിൽപന വളരെ കുറവായിരുന്നു. നാടകകമ്പനി നഷ്ടത്തിലായ സമയം വന്നതിനാൽ, അദ്ദേഹത്തിന്റെ സാമ്പത്തിക നിലയും വഷളായി. തന്റെ കൃതി ലോകപ്രശസ്തമാകുന്നതും, ലോകമെങ്ങും കോടിക്കണക്കിനു കോപ്പികൾ വിൽക്കുന്നതും കാണാനുള്ള ഭാഗ്യം ബ്രോം സ്റ്റോക്കറിന് ഉണ്ടായില്ല. ഏറെ ദരിദ്രനായാണ് അദ്ദേഹം മരിച്ചത്. അദ്ദേഹത്തിന്റെ വിധവയ്ക്ക് ജീവിതച്ചിലവുകൾ നടത്താനായി അദ്ദേഹം സ്വന്തം കൈപ്പടയിൽ എഴുതിയ നോവൽ ഡ്രാഫ്റ്റും, ഔട്ട് ലൈനുകളും ലേലത്തിൽ വിൽക്കേണ്ടി വന്നു. (രണ്ടു പൗണ്ട് ആണ് വിറ്റപ്പോൾ കിട്ടിയത്.) ആ കുടുംബം ദാരിദ്രം കാരണം ഏറെ ദുരിതത്തിലായി.എന്നാൽ ചരിത്രം കാത്തിരുന്നത് വേറൊരു വിധിയായിരുന്നു. 1922ൽ ജർമ്മൻ സിനിമ സംവിധായകൻ എഫ്.ഡബ്ലിയൂ.മുർണൗ (F. W. Murnau), ഈ നോവലിന്റെ കഥയെ കോപ്പിയടിച്ച് "നൊസ്‌ഫെറാടു" (Nosferatu) എന്നൊരു ഹൊറർ സിനിമ ഇറക്കി. കൗണ്ട് ഡ്രാക്കുളയെ പേര് മാറ്റി കൗണ്ട് ഓർലോക്ക് എന്നാക്കിയ പോലെ പേരുകൾ മാറ്റി എടുത്ത ഈ സിനിമയ്ക്ക് എതിരെ, കോപ്പിറൈറ്റ് നിയമം ലംഘിച്ചതിന് ബ്രോം സ്റ്റോക്കറുടെ കുടുംബം കോടതിയിൽ കേസ് ഫയൽ ചെയ്തു. ഏറെ നാളത്തെ വാദങ്ങൾക്ക് ശേഷം ഈ സിനിമ നിരോധിയ്ക്കാനും, പ്രിന്റുകൾ നശിപ്പിയ്ക്കാനും കോടതി വിധിച്ചു. (കേസിലും പ്രശ്‍നങ്ങളിലും പെട്ടെങ്കിലും "നൊസ്‌ഫെറാടു" ലോകസിനിമ ചരിത്രത്തിലെ കൾട്ട് ക്‌ളാസ്സിക്കുകളിൽ ഒന്നായാണ് ലോകം കണക്കാക്കുന്നത്) [![](https://cdn.boolokam.com/articles/2023/05/QFQF.jpg)](https://cdn.boolokam.com/articles/2023/05/QFQF.jpg)ഈ കേസ് നേടിയ വാർത്താപ്രാധാന്യം മൂലം ആളുകൾ ഡ്രാക്കുള നോവൽ തേടിപ്പിടിച്ചു വായിയ്ക്കാൻ തുടങ്ങി. ഡ്രാക്കുള നോവലിനെ അടിസ്ഥാനമാക്കി എടുത്ത നാടകം ഇംഗ്ലണ്ടിൽ വലിയൊരു ഹിറ്റായി മാറി. അത് പിന്നീട് അമേരിക്കയിലും എത്തിയതോടെ ഹോളിവുഡിന്റെ ശ്രദ്ധ ഈ നോവലിൽ പതിഞ്ഞു.1931ൽ ഡ്രാക്കുള എന്ന ഹോളിവുഡ് സിനിമ ഇറങ്ങി വൻസാമ്പത്തിക വിജയം നേടി. അതോടെ ഡ്രാക്കുള നോവൽ ലോകപ്രശസ്തമായി മാറി. പിന്നീട് പല ഹോളിവുഡ് സിനിമകളും ഈ നോവലിനെ ആസ്പദമാക്കി ഉണ്ടായി. ബ്രോം സ്റ്റോക്കറുടെ കുടുംബം ഈ നോവൽ കാരണം കോടീശ്വരന്മാരായി മാറി. പത്തു വയസ്സ് ഉള്ളപ്പോൾ അച്ഛൻ വാങ്ങിക്കൊണ്ടു വന്ന പൈക്കോ ക്‌ളാസ്സിക്ക് ചിത്രകഥയായാണ് ഞാൻ ആദ്യമായി ഡ്രാക്കുളയെ വായിച്ചത്. ആ നോവൽ ഉയർത്തിയ ഭയം ഇപ്പോഴും ഓർമ്മയിൽ ഉണ്ട്. ഇരുട്ടിനെ ഭയക്കാൻ തുടങ്ങിയ കാലം. പിന്നീട് കൗമാരകാലത്ത് പൂർണ്ണമായ നോവൽ വായിച്ചപ്പോഴും, അത് ഉയർത്തിയ ഭയം കുറഞ്ഞിട്ടില്ല. അത് ആ എഴുത്തുകാരന്റെ ക്രാഫ്റ്റിന്റെ കഴിവാണ്. വർഷങ്ങൾക്ക് ശേഷം, എന്റെ പത്തുവയസ്സുകാരൻ മകൻ സ്ക്കൂൾ ലൈബ്രറിയിൽ നിന്നും ആ പുസ്തകം എടുത്തു കൊണ്ട് വന്നു, താഴെ വയ്ക്കാതെ ശ്വാസം അടക്കിപ്പിടിച്ചു വായിച്ചു ഞെട്ടുന്നത് കാണുമ്പോൾ, ഞാൻ ആ സത്യം തിരിച്ചറിയുന്നു..."ഡ്രാക്കുള പ്രഭുവിന് മരണമില്ല".
