---
title: "ചിത്രം ദുരന്തമായെങ്കിലും പ്രത്യശാസ്ത്രങ്ങൾ എന്തെന്നറിയാത്ത ഇവിടുത്തെ രാഷ്ട്രീയ ഗുണ്ടകൾ കണ്ടിരിക്കേണ്ട സിനിമയായിരുന്നു"
date: 2022-10-24T05:39:17
draft: false
categories: ["Entertainment"]
tags: ['asif ali', 'dipan jayadev', 'kothu movie', 'nikhila vimal', 'Roshan mathew', 'sibi malayil']
author: "Beaumaris"
---

<strong>ദിപിൻ ജയദീപ്</strong>

ഒരുപാട് നല്ല സിനിമകൾ മലയാളത്തിന് സമ്മാനിച്ച സിബി മലയിൽ സംവിധാനം ചെയ്ത ' കൊത്ത് ' എന്ന ചിത്രം ഇന്നലെ കണ്ടു. പലപ്പോഴും ശ്വാസമടക്കിപ്പിടിച്ചും നിറഞ്ഞ കണ്ണു തുടച്ചുമാണ് ഞാൻ സിനിമ കണ്ടുതീർത്തത്. അത്രമേൽ റിയലിസ്റ്റിക് ആയ , യാഥാർത്ഥ്യത്തോട് നീതിപുലർത്തിയ ഒരു സിനിമയായിരുന്നു അത്.

'കൊത്ത്' കണ്ണൂരിലെ കഥയാണ്. ആർക്കൊക്കെയോ വേണ്ടി കൊല്ലാനും ചാവാനും നടക്കുന്ന താൻ എന്തൊക്കെയോ ആണെന്ന് സ്വയം തെറ്റിദ്ധരിക്കപ്പെട്ട ജീവിതം വെറുതെ നശിപ്പിച്ച യുവാക്കളുടെ കഥയാണ്. വടക്ക് ചന്ദ്രഗിരിപ്പുഴ മുതൽ മുതൽ തെക്ക് കോരപ്പുഴ വരെ നീണ്ടുകിടക്കുന്ന പഴയ കോലത്തുനാടിന്റെ ഉള്ളിൽ ഒരു അധോലോകമുണ്ട്. അതിന്റെ തലസ്ഥാനം കണ്ണൂരാണ്. പാർട്ടി ഗ്രാമങ്ങളും പാർട്ടി ഗുണ്ടകളും തേർഡ് പാർട്ടി കൊട്ടേഷൻ സംഘങ്ങളും ഒക്കെ യഥേഷ്ടം വിഹരിക്കുന്ന പരസ്പരം യാതൊരു വിരോധവും ഇല്ലാത്ത മനുഷ്യർ ആരുടെയൊക്കെയോ നിർദ്ദേശപ്രകാരം പരസ്പരം കൊല്ലുകയും ചാവുകയും ചെയ്യുന്ന ഒരു ഭൂപ്രദേശം!

<img class="size-full wp-image-355980 aligncenter" src="https://cdn.boolokam.com/articles/2022/10/ggegeg.webp" alt="" width="1024" height="569" />രക്തസാക്ഷികളെയും ബലിദാനികളെയും നിർമ്മിക്കുന്ന ഫാക്ടറികൾ ആണ് കണ്ണൂരിലെ കമ്മ്യൂണിസ്റ്റ് പാർട്ടി ഓഫീസുകളും ആർഎസ്എസ് കാര്യാലയങ്ങളും. രാഷ്ട്രീയം എന്തെന്നറിയാത്ത രാഷ്ട്രീയ ഗുണ്ടകളുടെ തട്ടകത്തിന് പക്ഷേ രാഷ്ട്രീയ കൊലപാതകങ്ങളുടെ പേരിൽ അറിയപ്പെടാനാണ് യോഗം ഉണ്ടായത്. പുല്ലു വെട്ടാൻ പോകുന്ന സ്ത്രീകൾ ബോംബ് പൊട്ടി മരിക്കുന്നതും ബോംബ് ഉണ്ടാക്കുമ്പോൾ യുവാക്കൾ പൊട്ടിത്തെറിക്കുന്നതും കയ്യും കാലും അറ്റു പോകുന്നതും വീടിനകത്തോ ബന്ധുക്കളുടെ മുന്നിലോ വിദ്യാലയത്തിലോ ആരാധനാലയത്തിലോ എന്നൊന്നും യാതൊരു വ്യത്യാസവും ഇല്ലാതെ മനുഷ്യനെ കശാപ്പു ചെയ്യുന്ന പ്രാകൃത സംസ്കാരം ആരാണ് അവിടെ വിതച്ചത്?

വടക്കൻ പാട്ടുകളിലെ പോരാട്ടവീര്യവും പകയും ഉള്ള അങ്കച്ചേകവന്മാരുടെ പിന്മുറക്കാർ എന്ന് ശീതീകരിച്ച സുരക്ഷിതമായ ഇടങ്ങളിൽ ഇരുന്ന് ജീവപര്യന്തം ശിക്ഷിക്കപ്പെട്ടവരെയും ചേതനയറ്റ് ഓർമ്മ തൂണുകളായി കവലകളിൽ ഓർമ്മ ദിവസവും കാത്ത് കിടക്കുന്നവരെയും വാഴ്ത്തിപ്പാടുന്ന നേതാക്കളും അവരുടെ മക്കളും അവർക്ക് വേണ്ടപ്പെട്ടവരും ആ വഴി നടന്നവരല്ല. യോദ്ധാവ് എന്നും വിപ്ലവകാരിയെന്നുമൊക്കെ വിശേഷിപ്പിച്ച് പ്രോത്സാഹിപ്പിച്ച് കയ്യിൽ ആയുധങ്ങളുമായി ഒരു തലമുറയിലെ യുവാക്കളെ മുഴുവൻ കൊല്ലാനും ചാവാനും ആയി പറഞ്ഞയക്കുന്ന തലച്ചോറുകൾ ഏത് ബുദ്ധിജീവികളുടെതാണോ അവരാണ് ഇതിനൊക്കെ യഥാർത്ഥ കാരണക്കാർ.

<img class="wp-image-355981 aligncenter" src="https://cdn.boolokam.com/articles/2022/10/hrhrhrh.jpg" alt="" width="995" height="665" />ഹിന്ദുത്വ തീവ്രവാദികളും കമ്മ്യൂണിസ്റ്റ് ഭീകരവാദികളും മാത്രമല്ല ഇസ്ലാമിക മൗലികവാദികളും ഇതിനിടയിൽ ഇടംപിടിച്ചു. ആർഎസ്എസും സിപിഎമ്മും കാണിച്ച വഴികളിലൂടെ തന്നെ എൻഡിഎഫും കൊലക്കത്തിയുമായി നടന്നുകയറി. ഓടിക്കൊണ്ടിരിക്കുന്ന ബസ്സിനു മുമ്പിൽ ബോംബറിഞ്ഞ് അതിനകത്ത് കയറി യാത്രക്കാരനെ കൊത്തി നുറുക്കി അവരും ശക്തി തെളിയിച്ചു. പകരത്തിന് പകരം എന്നോണം ഓരോ കുടുംബങ്ങളിലേയും വിളക്കുകൾ അണച്ചു കൊണ്ടിരുന്നു. കൊന്നവനും മരിച്ചവനും ഒക്കെ പകരമായി പാർട്ടിയുടെ ഫണ്ടിൽ നിന്നും പാരിതോഷികമായി പണം നൽകി നേതൃത്വം ഇതൊക്കെ ആഘോഷിക്കുകയായിരുന്നു.

കൊന്നതിന്റെ കണക്കുകൾ പരസ്പരം പറഞ്ഞ് സമൂഹമാധ്യമങ്ങളിലിരുന്ന് കടിപിടി കൂടുന്ന ആളുകളെ കണ്ടിട്ടില്ലേ? അവർക്കറിയില്ല സ്വന്തം വീട് എപ്പോഴാണ് ഒരു ബോംബേറിൽ തകരുന്നത് എന്നറിയാതെ പ്രാണ ഭയത്തോടെ പാതിയുറങ്ങി ജീവിച്ച മനുഷ്യരുടെ അവസ്ഥ. ഇന്ന് എല്ലായിടത്തും സമാനമായ അവസ്ഥയാണ്. കണ്ണൂരിലെ മാത്രം കാര്യമല്ല ഇതൊക്കെ. പക്ഷേ കണ്ണൂരിൽ ഇപ്പോഴും പാർട്ടി ഗ്രാമങ്ങൾ സജീവമാണ്. അതുകൊണ്ടുതന്നെ സമകാലിക കേരളത്തിൽ ഇപ്പോഴും കണ്ണൂരിലെ രക്തസാക്ഷി ഫാക്ടറികളുടെ കഥ പറയുന്നത് പ്രസക്തവുമാണ്.

കണ്ണൂരിലെ കൊലപാതകങ്ങളുടെ കഥകൾ പറയുന്ന ഒരുപാട് സിനിമകൾ ഉണ്ടായിട്ടുണ്ട് മുമ്പ്. പക്ഷേ അതിനൊക്കെ ഏതെങ്കിലും രാഷ്ട്രീയ പക്ഷപാതം ഉണ്ടായിരുന്നു. അതല്ലെങ്കിൽ രാഷ്ട്രീയ പാർട്ടികളുടെ മുഖം സംരക്ഷിച്ചുകൊണ്ടുള്ള വെള്ള പൂശലുകളും ഉണ്ടായിരുന്നു. അതുകൊണ്ടുതന്നെ പലതും വല്ലാത്ത വിരസതയോടെയാണ് കണ്ടുതീർത്തത്. എന്നാൽ 'കൊത്ത്' തുടക്കം മുതൽ ഒടുക്കം വരെ ആസ്വദിച്ച് കാണാൻ പറ്റിയ സിനിമയാണ്. പക്ഷേ രസിച്ച് സന്തോഷിച്ച് തിയേറ്ററിൽ നിന്നും ഇറങ്ങിപ്പോരാൻ ഒരു കണ്ണൂരുകാരന് സാധിക്കുമോ എന്ന് സംശയം!

<img class="size-full wp-image-355982 aligncenter" src="https://cdn.boolokam.com/articles/2022/10/geghhhh-5.jpg" alt="" width="856" height="535" />മികച്ച കാസ്റ്റിംഗ് ആണ് സിനിമയുടെ ഏറ്റവും എടുത്തുപറയേണ്ട ഒന്ന്. ഓരോ സിനിമകളിലൂടെയും വിസ്മയിപ്പിക്കുന്ന നടനാണ് റോഷൻ. റോഷനും ആസിഫ് അലിയും രഞ്ജിത്തും ആണ് ചിത്രത്തിലെ പ്രധാന കഥാപാത്രങ്ങൾ. മുഖ്യ കഥാ തന്തുവിന്റെ അരികുപറ്റി മറ്റു പലതും പറഞ്ഞു പോകുന്നുമുണ്ട് ചിത്രത്തിൽ. നിഖില വിമലും ശ്രീലക്ഷ്മിയും ചിത്രത്തിലെ പ്രധാന സ്ത്രീകഥാപാത്രങ്ങളായി മികച്ച അഭിനയം കാഴ്ചവച്ചു. ഒട്ടും വലിച്ചു നീട്ടാതെ സൗഹൃദവും സാഹോദര്യവും പ്രണയവും മുഖ്യകഥാഗതിയിൽ തന്നെ കടന്നുവരുന്നുണ്ട്. വില്ലൻ ആണോ നായകൻ ആണോ എന്നൊന്നും തിരിച്ചറിയാൻ സാധിക്കാത്ത ചില കഥാപാത്രങ്ങൾ നമുക്ക് ചുറ്റും എപ്പോഴും ഉണ്ടാകും. ചിലരോട് നമുക്ക് തീർത്താൽ തീരാത്ത കടപ്പാടും കാണും. അതിന്റെ പേരിൽ അവർ ചൂണ്ടിക്കാണിക്കുന്ന ശരികളെ ശരിയെന്ന് വിളിക്കാനും അവർ തെറ്റെന്ന് പറയുന്നതിന് തെറ്റായി തെറ്റിദ്ധരിക്കാനും നിന്നു കൊടുക്കാറുണ്ട്. അതുപോലൊരു കഥാപാത്രമാണ് ചിത്രത്തിൽ രഞ്ജിത്ത് അവതരിപ്പിക്കുന്ന പാർട്ടി സെക്രട്ടറി സദാനന്ദൻ .

ലോകത്ത് നടക്കുന്ന സാമാന്യ കാര്യങ്ങൾ പോലും അറിയാത്ത, ഒരു പത്രം പോലും മറിച്ചു നോക്കാത്ത ചിലരാണ് രാഷ്ട്രീയം എന്ന വ്യാജേന മനുഷ്യനെ കശാപ്പു ചെയ്യുന്നതും ലോക ഭീകര സംഘടനകൾ ചെയ്യുന്നതുപോലെ ബോംബിട്ട് ഭീകര അന്തരീക്ഷം സൃഷ്ടിക്കുന്നതും. കടമകളുടെയും കടപ്പാടുകളുടെയും പേരിൽ സ്വന്തം ജീവിതം മുഴുവൻ പാർട്ടിക്കും നേതാക്കൾക്കും വേണ്ടി സമർപ്പിക്കേണ്ടി വരുന്ന വിഡ്ഢികളായ യുവാക്കൾ ഇപ്പോഴുമുണ്ട് കണ്ണൂരിൽ. അവരൊക്കെ ഈ സിനിമ തീർച്ചയായും കാണണം. പുസ്തകങ്ങൾക്കും പ്രഭാഷണങ്ങൾക്കും ഒക്കെ പറഞ്ഞു തരാൻ കഴിയാത്തത് വളരെ ലളിതമായി ഒരു സിനിമയ്ക്ക് പറഞ്ഞുതരാൻ കഴിയുമെന്ന് ഞാൻ കരുതുന്നുണ്ട്. അതുകൊണ്ടുതന്നെ ഈ സിനിമ സമകാലിക കേരള യുവത്വം കണ്ടിരിക്കേണ്ട ഒരു ചിത്രമാണ്, പ്രത്യേകിച്ച് രാഷ്ട്രീയം എന്തെന്നറിയാത്ത പ്രത്യശാസ്ത്രങ്ങൾ എന്തെന്നറിയാത്ത ഇവിടുത്തെ രാഷ്ട്രീയ ഗുണ്ടകൾ.


![ചിത്രം ദുരന്തമായെങ്കിലും പ്രത്യശാസ്ത്രങ്ങൾ എന്തെന്നറിയാത്ത ഇവിടുത്തെ രാഷ്ട്രീയ ഗുണ്ടകൾ കണ്ടിരിക്കേണ്ട സിനിമയായിരുന്നു](https://cdn.boolokam.com/articles/2022/10/ggegeg.webp)**ദിപിൻ ജയദീപ്** ഒരുപാട് നല്ല സിനിമകൾ മലയാളത്തിന് സമ്മാനിച്ച സിബി മലയിൽ സംവിധാനം ചെയ്ത ' കൊത്ത് ' എന്ന ചിത്രം ഇന്നലെ കണ്ടു. പലപ്പോഴും ശ്വാസമടക്കിപ്പിടിച്ചും നിറഞ്ഞ കണ്ണു തുടച്ചുമാണ് ഞാൻ സിനിമ കണ്ടുതീർത്തത്. അത്രമേൽ റിയലിസ്റ്റിക് ആയ , യാഥാർത്ഥ്യത്തോട് നീതിപുലർത്തിയ ഒരു സിനിമയായിരുന്നു അത്. 'കൊത്ത്' കണ്ണൂരിലെ കഥയാണ്. ആർക്കൊക്കെയോ വേണ്ടി കൊല്ലാനും ചാവാനും നടക്കുന്ന താൻ എന്തൊക്കെയോ ആണെന്ന് സ്വയം തെറ്റിദ്ധരിക്കപ്പെട്ട ജീവിതം വെറുതെ നശിപ്പിച്ച യുവാക്കളുടെ കഥയാണ്. വടക്ക് ചന്ദ്രഗിരിപ്പുഴ മുതൽ മുതൽ തെക്ക് കോരപ്പുഴ വരെ നീണ്ടുകിടക്കുന്ന പഴയ കോലത്തുനാടിന്റെ ഉള്ളിൽ ഒരു അധോലോകമുണ്ട്. അതിന്റെ തലസ്ഥാനം കണ്ണൂരാണ്. പാർട്ടി ഗ്രാമങ്ങളും പാർട്ടി ഗുണ്ടകളും തേർഡ് പാർട്ടി കൊട്ടേഷൻ സംഘങ്ങളും ഒക്കെ യഥേഷ്ടം വിഹരിക്കുന്ന പരസ്പരം യാതൊരു വിരോധവും ഇല്ലാത്ത മനുഷ്യർ ആരുടെയൊക്കെയോ നിർദ്ദേശപ്രകാരം പരസ്പരം കൊല്ലുകയും ചാവുകയും ചെയ്യുന്ന ഒരു ഭൂപ്രദേശം! രക്തസാക്ഷികളെയും ബലിദാനികളെയും നിർമ്മിക്കുന്ന ഫാക്ടറികൾ ആണ് കണ്ണൂരിലെ കമ്മ്യൂണിസ്റ്റ് പാർട്ടി ഓഫീസുകളും ആർഎസ്എസ് കാര്യാലയങ്ങളും. രാഷ്ട്രീയം എന്തെന്നറിയാത്ത രാഷ്ട്രീയ ഗുണ്ടകളുടെ തട്ടകത്തിന് പക്ഷേ രാഷ്ട്രീയ കൊലപാതകങ്ങളുടെ പേരിൽ അറിയപ്പെടാനാണ് യോഗം ഉണ്ടായത്. പുല്ലു വെട്ടാൻ പോകുന്ന സ്ത്രീകൾ ബോംബ് പൊട്ടി മരിക്കുന്നതും ബോംബ് ഉണ്ടാക്കുമ്പോൾ യുവാക്കൾ പൊട്ടിത്തെറിക്കുന്നതും കയ്യും കാലും അറ്റു പോകുന്നതും വീടിനകത്തോ ബന്ധുക്കളുടെ മുന്നിലോ വിദ്യാലയത്തിലോ ആരാധനാലയത്തിലോ എന്നൊന്നും യാതൊരു വ്യത്യാസവും ഇല്ലാതെ മനുഷ്യനെ കശാപ്പു ചെയ്യുന്ന പ്രാകൃത സംസ്കാരം ആരാണ് അവിടെ വിതച്ചത്? വടക്കൻ പാട്ടുകളിലെ പോരാട്ടവീര്യവും പകയും ഉള്ള അങ്കച്ചേകവന്മാരുടെ പിന്മുറക്കാർ എന്ന് ശീതീകരിച്ച സുരക്ഷിതമായ ഇടങ്ങളിൽ ഇരുന്ന് ജീവപര്യന്തം ശിക്ഷിക്കപ്പെട്ടവരെയും ചേതനയറ്റ് ഓർമ്മ തൂണുകളായി കവലകളിൽ ഓർമ്മ ദിവസവും കാത്ത് കിടക്കുന്നവരെയും വാഴ്ത്തിപ്പാടുന്ന നേതാക്കളും അവരുടെ മക്കളും അവർക്ക് വേണ്ടപ്പെട്ടവരും ആ വഴി നടന്നവരല്ല. യോദ്ധാവ് എന്നും വിപ്ലവകാരിയെന്നുമൊക്കെ വിശേഷിപ്പിച്ച് പ്രോത്സാഹിപ്പിച്ച് കയ്യിൽ ആയുധങ്ങളുമായി ഒരു തലമുറയിലെ യുവാക്കളെ മുഴുവൻ കൊല്ലാനും ചാവാനും ആയി പറഞ്ഞയക്കുന്ന തലച്ചോറുകൾ ഏത് ബുദ്ധിജീവികളുടെതാണോ അവരാണ് ഇതിനൊക്കെ യഥാർത്ഥ കാരണക്കാർ. ![](https://cdn.boolokam.com/articles/2022/10/hrhrhrh.jpg)ഹിന്ദുത്വ തീവ്രവാദികളും കമ്മ്യൂണിസ്റ്റ് ഭീകരവാദികളും മാത്രമല്ല ഇസ്ലാമിക മൗലികവാദികളും ഇതിനിടയിൽ ഇടംപിടിച്ചു. ആർഎസ്എസും സിപിഎമ്മും കാണിച്ച വഴികളിലൂടെ തന്നെ എൻഡിഎഫും കൊലക്കത്തിയുമായി നടന്നുകയറി. ഓടിക്കൊണ്ടിരിക്കുന്ന ബസ്സിനു മുമ്പിൽ ബോംബറിഞ്ഞ് അതിനകത്ത് കയറി യാത്രക്കാരനെ കൊത്തി നുറുക്കി അവരും ശക്തി തെളിയിച്ചു. പകരത്തിന് പകരം എന്നോണം ഓരോ കുടുംബങ്ങളിലേയും വിളക്കുകൾ അണച്ചു കൊണ്ടിരുന്നു. കൊന്നവനും മരിച്ചവനും ഒക്കെ പകരമായി പാർട്ടിയുടെ ഫണ്ടിൽ നിന്നും പാരിതോഷികമായി പണം നൽകി നേതൃത്വം ഇതൊക്കെ ആഘോഷിക്കുകയായിരുന്നു. കൊന്നതിന്റെ കണക്കുകൾ പരസ്പരം പറഞ്ഞ് സമൂഹമാധ്യമങ്ങളിലിരുന്ന് കടിപിടി കൂടുന്ന ആളുകളെ കണ്ടിട്ടില്ലേ? അവർക്കറിയില്ല സ്വന്തം വീട് എപ്പോഴാണ് ഒരു ബോംബേറിൽ തകരുന്നത് എന്നറിയാതെ പ്രാണ ഭയത്തോടെ പാതിയുറങ്ങി ജീവിച്ച മനുഷ്യരുടെ അവസ്ഥ. ഇന്ന് എല്ലായിടത്തും സമാനമായ അവസ്ഥയാണ്. കണ്ണൂരിലെ മാത്രം കാര്യമല്ല ഇതൊക്കെ. പക്ഷേ കണ്ണൂരിൽ ഇപ്പോഴും പാർട്ടി ഗ്രാമങ്ങൾ സജീവമാണ്. അതുകൊണ്ടുതന്നെ സമകാലിക കേരളത്തിൽ ഇപ്പോഴും കണ്ണൂരിലെ രക്തസാക്ഷി ഫാക്ടറികളുടെ കഥ പറയുന്നത് പ്രസക്തവുമാണ്. കണ്ണൂരിലെ കൊലപാതകങ്ങളുടെ കഥകൾ പറയുന്ന ഒരുപാട് സിനിമകൾ ഉണ്ടായിട്ടുണ്ട് മുമ്പ്. പക്ഷേ അതിനൊക്കെ ഏതെങ്കിലും രാഷ്ട്രീയ പക്ഷപാതം ഉണ്ടായിരുന്നു. അതല്ലെങ്കിൽ രാഷ്ട്രീയ പാർട്ടികളുടെ മുഖം സംരക്ഷിച്ചുകൊണ്ടുള്ള വെള്ള പൂശലുകളും ഉണ്ടായിരുന്നു. അതുകൊണ്ടുതന്നെ പലതും വല്ലാത്ത വിരസതയോടെയാണ് കണ്ടുതീർത്തത്. എന്നാൽ 'കൊത്ത്' തുടക്കം മുതൽ ഒടുക്കം വരെ ആസ്വദിച്ച് കാണാൻ പറ്റിയ സിനിമയാണ്. പക്ഷേ രസിച്ച് സന്തോഷിച്ച് തിയേറ്ററിൽ നിന്നും ഇറങ്ങിപ്പോരാൻ ഒരു കണ്ണൂരുകാരന് സാധിക്കുമോ എന്ന് സംശയം! ![](https://cdn.boolokam.com/articles/2022/10/geghhhh-5.jpg)മികച്ച കാസ്റ്റിംഗ് ആണ് സിനിമയുടെ ഏറ്റവും എടുത്തുപറയേണ്ട ഒന്ന്. ഓരോ സിനിമകളിലൂടെയും വിസ്മയിപ്പിക്കുന്ന നടനാണ് റോഷൻ. റോഷനും ആസിഫ് അലിയും രഞ്ജിത്തും ആണ് ചിത്രത്തിലെ പ്രധാന കഥാപാത്രങ്ങൾ. മുഖ്യ കഥാ തന്തുവിന്റെ അരികുപറ്റി മറ്റു പലതും പറഞ്ഞു പോകുന്നുമുണ്ട് ചിത്രത്തിൽ. നിഖില വിമലും ശ്രീലക്ഷ്മിയും ചിത്രത്തിലെ പ്രധാന സ്ത്രീകഥാപാത്രങ്ങളായി മികച്ച അഭിനയം കാഴ്ചവച്ചു. ഒട്ടും വലിച്ചു നീട്ടാതെ സൗഹൃദവും സാഹോദര്യവും പ്രണയവും മുഖ്യകഥാഗതിയിൽ തന്നെ കടന്നുവരുന്നുണ്ട്. വില്ലൻ ആണോ നായകൻ ആണോ എന്നൊന്നും തിരിച്ചറിയാൻ സാധിക്കാത്ത ചില കഥാപാത്രങ്ങൾ നമുക്ക് ചുറ്റും എപ്പോഴും ഉണ്ടാകും. ചിലരോട് നമുക്ക് തീർത്താൽ തീരാത്ത കടപ്പാടും കാണും. അതിന്റെ പേരിൽ അവർ ചൂണ്ടിക്കാണിക്കുന്ന ശരികളെ ശരിയെന്ന് വിളിക്കാനും അവർ തെറ്റെന്ന് പറയുന്നതിന് തെറ്റായി തെറ്റിദ്ധരിക്കാനും നിന്നു കൊടുക്കാറുണ്ട്. അതുപോലൊരു കഥാപാത്രമാണ് ചിത്രത്തിൽ രഞ്ജിത്ത് അവതരിപ്പിക്കുന്ന പാർട്ടി സെക്രട്ടറി സദാനന്ദൻ . ലോകത്ത് നടക്കുന്ന സാമാന്യ കാര്യങ്ങൾ പോലും അറിയാത്ത, ഒരു പത്രം പോലും മറിച്ചു നോക്കാത്ത ചിലരാണ് രാഷ്ട്രീയം എന്ന വ്യാജേന മനുഷ്യനെ കശാപ്പു ചെയ്യുന്നതും ലോക ഭീകര സംഘടനകൾ ചെയ്യുന്നതുപോലെ ബോംബിട്ട് ഭീകര അന്തരീക്ഷം സൃഷ്ടിക്കുന്നതും. കടമകളുടെയും കടപ്പാടുകളുടെയും പേരിൽ സ്വന്തം ജീവിതം മുഴുവൻ പാർട്ടിക്കും നേതാക്കൾക്കും വേണ്ടി സമർപ്പിക്കേണ്ടി വരുന്ന വിഡ്ഢികളായ യുവാക്കൾ ഇപ്പോഴുമുണ്ട് കണ്ണൂരിൽ. അവരൊക്കെ ഈ സിനിമ തീർച്ചയായും കാണണം. പുസ്തകങ്ങൾക്കും പ്രഭാഷണങ്ങൾക്കും ഒക്കെ പറഞ്ഞു തരാൻ കഴിയാത്തത് വളരെ ലളിതമായി ഒരു സിനിമയ്ക്ക് പറഞ്ഞുതരാൻ കഴിയുമെന്ന് ഞാൻ കരുതുന്നുണ്ട്. അതുകൊണ്ടുതന്നെ ഈ സിനിമ സമകാലിക കേരള യുവത്വം കണ്ടിരിക്കേണ്ട ഒരു ചിത്രമാണ്, പ്രത്യേകിച്ച് രാഷ്ട്രീയം എന്തെന്നറിയാത്ത പ്രത്യശാസ്ത്രങ്ങൾ എന്തെന്നറിയാത്ത ഇവിടുത്തെ രാഷ്ട്രീയ ഗുണ്ടകൾ.
