---
author: Beaumaris
categories:
- Entertainment
comment_count: 0
date: 2023-09-18 14:29:57
draft: false
image: https://cdn.boolokam.com/articles/2023/09/ffw-1-2.jpg
like_count: 95294
share_count: 36923
tags:
- gopichand
- RAMABANAM
- Telugu Movie
title: നിങ്ങളെ ചിരിപ്പിച്ചു കൊല്ലുന്നൊരു ട്രോൾ റിവ്യൂ
view_count: 1246846
---

**Movie : RAMABANAM 2023 (Netflix)** **എഴുതിയത് : Na Vas** സ്വന്തമായി കൃഷിചെയ്ത ജൈവപച്ചക്കറികൾ മാത്രം ഉപയോഗിച്ച് ഭക്ഷണമുണ്ടാക്കി തുച്ഛമായ പണത്തിന് ഗ്രാമവാസികൾക്ക് വിളമ്പുന്ന 'വാട്ടിയ ഇലയിൽ വീട്ടിലെ ഊണ്' എന്ന സ്ഥാപനം നടത്തുന്ന മഹാനാണ് ഓർഗാനിക് ഓമനക്കുട്ടൻ. പുള്ളിക്ക് ഒരു അനിയൻകുട്ടനുണ്ട്. കൊത്താപ്പള്ളി പഞ്ചായത്തിലെ കിങ് ഓഫ് ജൈവവളം- കമ്പോസ്റ്റ് രാജു. ബിസിനസ്സുകൊണ്ട് കുടുംബത്തിന് വലിയ ഗുണമില്ലെങ്കിലും പാവപ്പെട്ട വഴിയാത്രക്കാർക്കും നന്ദിയില്ലാത്ത നാട്ടുകാർക്കുമൊക്കെ പത്തുരൂപക്ക് നല്ല ശാപ്പാട് ഇവിടെകിട്ടും! ലക്ഷക്കണക്കിന് രൂപമുടക്കി നിർമ്മിച്ച തന്റെ ഹോട്ടലിൽ ലാഭംകൊയ്യാൻ അന്യസംസ്ഥാനങ്ങളിൽ നിന്നും ഇറക്കുമതി ചെയ്ത വിഷംതളിച്ച പച്ചക്കറികൾ ഉപയോഗിച്ച് ഉണ്ടാക്കുന്ന സ്പെഷ്യൽ ഊണിനു 60 രൂപ പ്ലസ് ജിഎസ്ടി വാങ്ങിക്കുന്ന ക്രൂരനാണ് രാസവളപ്പിൽ നാസർ. എന്നാൽ ഓർഗാനിക് ഓമനകുട്ടന്റെ 'വീട്ടിലെ ഊണ്' കാരണം ഊമ്പിയിരിക്കുകയാണ് നാസറിന്റെ ബിസിനസ്സ്. തിരുവനന്തപുരത്തുള്ള തന്റെ പിടികളിൽ ഒന്നുപയോഗിച്ച് രാസവളപ്പിൽ നാസർ ഓമനക്കുട്ടന്റെ ഹോട്ടലിന് പാരവെച്ചു. വിവരമറിഞ്ഞ കമ്പോസ്റ്റ് രാജു പണിക്ക് മറുപണി കൊടുത്തു. പക്ഷെ രാജൂനെ തേടി പോലീസെത്തി. രാജു ചെയ്തത് ഒരു ജൈവവള രാജാവിന് യോജിച്ച പ്രവർത്തിയായിരുന്നില്ലെന്ന പ്രസ്താവനയിറക്കി ഓമനക്കുട്ടൻ രാജൂനെ തള്ളിപ്പറഞ്ഞു. സ്വന്തം ചേട്ടന്റെ തള്ളൽ സഹിക്കാൻ കഴിയാതെ രാജു അപ്പുറത്തെ സ്റ്റേഷനിൽ പുറപ്പെടാൻ വെമ്പൽകൊണ്ട് നിന്നിരുന്ന ട്രെയിനിലേക്ക് എടുത്തുചാടി. ചാടുന്നതിന്റെ ഇടയ്ക്ക് ഓമനക്കുട്ടനെ നോക്കി രാജു വിളിച്ചുപറഞ്ഞു. "ജീവിതത്തിൽ എല്ലാം നേടിയിട്ടേ ഞാൻ തിരിച്ചുവരൂ" അന്നേരം ഓമനക്കുട്ടൻ തെലുഗിൽ ഇപ്രകാരം ചെപ്പടു. "Mm! Appuḍu mīru rāru (മ്മ്! അപ്പൊ നീ മൈ.. വരും) ![](https://cdn.boolokam.com/articles/2023/09/ffw-1-2.jpg)രാജു ചാടിക്കയറിയ ട്രെയിൻ ഡൽഹിയിലേക്കുള്ളതായിരുന്നു. എന്നാൽ രാജൂന്റെ കഥകേട്ട് മനസ്സലിഞ്ഞ ലോക്കോ പൈലറ്റ് പൊളിശരത്ത് ട്രാക്കുമാറ്റി ട്രെയിൻ കൊൽക്കത്തയിലേക്ക് ഓടിച്ചു. ട്രെയിൻ യാത്രയ്ക്കിടെ പൊളിശരത് അല്പം മോട്ടിവേഷൻ കലക്കി രാജൂന് നൽകുകയുണ്ടായി. "ചെറിയ ലക്ഷ്യങ്ങളിൽ തട്ടിവീണാലും വലിയ ലക്ഷ്യങ്ങൾ നമ്മെ കാത്തിരിക്കുന്നുണ്ടാകും. വീണ്ടും ഓടുന്നവർക്ക് മാത്രം. അതോണ്ട് നീ വേഗം പോയൊരു കളക്ടറാക്!". കളക്ടറാകാൻ കൊൽക്കത്തയിൽ വണ്ടിയിറങ്ങിയ രാജു ചെന്നുകയറിയത് കൊൽക്കത്തയിലെ പ്രധാന ഡോണുകളിൽ ഒരാളായ ചാച്ചാ ചന്ദ്രന്റെ മുന്നിൽ. റെയിൽവേസ്റ്റേഷന് പുറത്തുള്ള തട്ടുകടയിൽ അനാഥരായ കുട്ടികൾക്ക് ഭക്ഷണം വാങ്ങി നൽകി ഇളിച്ചോണ്ട് നിന്ന ചാച്ചാ ചന്ദ്രൻ സ്റ്റേഷനിൽ നിന്നും പുറത്തേക്ക് വന്ന രാജുവിന്റെ കണ്ണുകളിൽ ഒരു സ്പാർക് കണ്ടു. ചാച്ചാ തന്റെ വലംകൈ ഉയർത്തി രാജുവിനെ അടുത്തേക്ക് വിളിച്ചു അവനുള്ള ഭക്ഷണവും ഓർഡർ ചെയ്തു. എന്നാൽ എന്തെങ്കിലും ജോലിചെയ്യാതെ ഓസിനു ഫുഡ്‌ അടിക്കാൻ തന്നെ കിട്ടില്ലെന്ന്‌ പറഞ്ഞ കൊത്താപ്പള്ളി രാജൂനെ കെട്ടിപിടിച്ചു അത്യധികം ആഹ്ലാദത്തോടെ ചാച്ചാ ചന്ദ്രൻ പറഞ്ഞു. "സഭാഷ്, ഞാനെന്റെ മകനായി നിന്നെ ദത്തെടുത്തിരിക്കുന്നു" തൊട്ടടുത്ത നിമിഷം രാജുവിലെ ചളിയൻ ഉണർന്നു "സഭാഷല്ല, രാജുവെന്നാ പേര്!". Le ചാച്ചാ : ദേവ്യേ,, ദത്തെടുത്തും പോയല്ലോ!! ![](https://cdn.boolokam.com/articles/2023/09/wgg.jpg)ചാച്ചായുടെ ദത്ത് അനൗൺസ്‌മെന്റ് കേട്ട റെയിൽവേ സ്റ്റേഷൻ മാസ്റ്റർ അടക്കമുള്ള മുന്നൂറോളം പേര് നിശബ്ദമായി കയ്യടിച്ചു. തൊട്ടടുത്ത അമ്പലത്തിൽ നിന്നും ചർച്ചിൽ നിന്നും മണിമുഴങ്ങി. കൊൽക്കത്ത ജുമാമസ്ജിദിലെ മുക്രി മണിക്ക് ഇടയ്ക്ക് കയ്യുംതിരുകി ഉറക്കത്തിലായിരുന്നതിനാൽ അവിടുത്തെ മണികൾ തമ്മിൽ അടിച്ചില്ല. അയാൾ എണീറ്റു നിന്നാൽ ചിലപ്പോൾ അടിക്കുമായിരിക്കും! അങ്ങനെ വർഷങ്ങൾ കഴിഞ്ഞു. രാജു ആറടിയോളം വളർന്നു. നിരവധി എതിരാളികളിൽ നിന്നും ചാച്ചയെ രാജു രക്ഷിച്ചു കഴിഞ്ഞിരിക്കുന്നു. അടിതുടങ്ങിയാൽ പിന്നെ രാജു നിർത്തില്ല. വിദ്യുച്ഛക്തി മിനിസ്റ്ററെ ഫോണിൽ വിളിച്ചു മുൻ‌കൂർ ക്ഷമാപണം നടത്തിയശേഷം ഗുണ്ടകളെ എല്ലാത്തിനെയും ട്രാൻസ്ഫോർമറിന് നേർക്ക് എറിയും. മന്ത്രി ഉടൻ സ്പെഷ്യൽ പവർകട്ട് പ്രഖ്യാപിക്കും. മൂന്നാല് ട്രാൻസ്‌ഫോർമറൊക്കെ ഒരുമിച്ചു കത്തിക്കുന്ന ദിവസങ്ങളിൽ മാത്രം രാജു തലേന്ന് തന്നെ മന്ത്രിയെ വിളിച്ചു പറയും. അതിന്റെ ഒരു വാത്സല്യം മന്ത്രിക്ക് നമ്മുടെ രാജുവിനോടുണ്ട് താനും. അങ്ങനെ ചാച്ചയുടെ കൂടെനിന്ന് മനുഷ്യരെ തല്ലിയും കൊന്നും ഇലക്ട്രിക് പോസ്റ്റുകൾ തകർത്തും രാജു വൻസെറ്റപ്പായി. ഇപ്പൊ സ്വന്തമായി കപ്പലും വിമാനവുമുണ്ട്. ആളുകളെ കൊന്നു തള്ളുന്നതിനിടക്കും രാജു ജൈവപച്ചക്കറി ഉല്പാദനത്തിന് സമയം കണ്ടെത്തുമായിരുന്നു. ഒരിക്കൽ ജൈവവള കോച്ചിംഗ് ക്ലാസ്സിന് പോയി വരുന്ന വഴിയിൽ വെച്ചാണ് രാജു അവളെ കാണുന്നത്. റോഡ്സൈഡിലെ മരങ്ങൾക്ക് ചുറ്റും എല്ലുപൊടി വിതറി നടന്നിരുന്ന എൽസയെ. ഇളംതെന്നൽ, വളമണം, എൽസയുടെ ക്യൂട്ട്നെസ്സ്. ആഹാ പ്രതിഷ്ട! (Anthass in Telugu). എല്ലുപൊടി വീശിയെറിയുന്നതിനിടെ മൂക്കുപൊടി വലിച്ചു തന്നെ നോക്കി തുമ്മുന്ന രാജുവിനെ അവൾ കണ്ടു. ആകാശത്തു വട്ടമിട്ടു പറന്നിരുന്ന പരുന്തുകൾ കുരവയിട്ടു. പ്രാവുകൾ കുറുകി. കാക്കകൾ തൂറി. ആറാം നൂറ്റാണ്ടിലെ ഏതോ ജൈവവള കണക്ഷൻ അവരെ തമ്മിൽ അടുപ്പിക്കുകയായിരുന്നു. ഒരു ഗാനത്തിൽ കൂടി അവരുടെ മനസ്സും ശരീരവും ഒന്നായി. ഒരുപാട് നാളായുള്ള എൽസയുടെ വളംകടിയും അങ്ങനെ മാറി. വിവാഹിതരാകാൻ തീരുമാനിച്ചതിന്റെ പിറ്റേന്ന് രാജു എൽസയുടെ വീട്ടിലെത്തി. താനൊരു അനാഥനാണെന്നും എന്നാൽ കയ്യിൽ ഇഷ്ടംപോലെ പണമുണ്ടെന്നും എൽസയെ പൊന്നുപോലെ നോക്കിക്കോളാമെന്നും രാജു അവരെ അറിയിച്ചു. അതിനു എൽസയുടെ അച്ഛന്റെ മറുപടി വളരെ വിചിത്രമായിരുന്നു. "പണമില്ലെങ്കിലും നമുക്ക് പണക്കാരനാകാം. പക്ഷെ കൂടെ കുടുംബം ഇല്ലെങ്കിൽ ഒരിക്കലും ഒരു കുടുംബക്കാരനാകാൻ പറ്റില്ല ". "ഇതെന്ത് പുല്ല്..!"- രാജു അന്തംവിട്ടു. എൽസയുടെ അച്ഛന്റെ കൊണകേട്ട് കിളിപോയിരുന്ന രാജു വിവാഹകാര്യം പറയാൻ ഒന്നൂടെ ശ്രമിച്ചു. അതിനു മറുപടി പറയാൻ ഒരുങ്ങിയ എൽസയുടെ അച്ഛനെ തടഞ്ഞു അവളുടെ അമ്മ ആദ്യമായി വാതുറന്നു. https://youtu.be/YmNdKWNbskI "ക്രാ ത്ഫൂ.. നിനക്കു എന്തെങ്കിലും കഴിവുണ്ടോ, കലാപരമായിട്ടുള്ള കഴിവുണ്ടോ.. നിന്നെ നാലുപേര് അറിയുമോടാ. ഇനി പെണ്ണ് ചോദിച്ചു വീട്ടിൽ വന്നാൽ നിന്റെ മുഖത്ത് ഞാൻ തുപ്പും, എന്റെ ജൈവവളം വാരി എറിയും ഞാൻ"!. പത്തിരുപതു വർഷങ്ങൾക്ക് ശേഷം രാജു കൊത്താപ്പള്ളിയിലെ തന്റെ കുടുംബത്തെ കുറിച്ചോർത്തു. ഇനിയങ്ങോട്ടുള്ള ജീവിതത്തിൽ ആ കുടുംബം കൂടെ വേണമെന്നും അവരെക്കൂട്ടിക്കൊണ്ട് വന്ന് എൽസയുടെ വീട്ടുകാരോട് സംസാരിക്കാമെന്നും പ്ലാൻ ചെയ്തു തന്റെ സ്വന്തം വിമാനത്തിൽ രാജു കൊത്താപ്പള്ളിക്ക് പറന്നു. https://youtu.be/IAqmrh4W9Rg നാട്ടിലെ സ്ഥിതിയാകെ മാറിയിരുന്നു. ഓർഗാനിക് ഓമനക്കുട്ടൻ ഇപ്പോൾ രാജ്യത്തിലെ ഓർഗാനിക് ഫുഡ്‌കമ്മിറ്റിയുടെ പ്രസിഡന്റാണ്. ഇന്ത്യൻ പ്രസിഡന്റ് കഴിഞ്ഞാൽ പിന്നെ ഓമനക്കുട്ടനാണ് മെയിൻ. അയാളുടെ ഒപ്പിന് കോടികളുടെ വിലയുണ്ട്. രാസവസ്തുക്കൾ ചേർത്ത് ഫുഡ്‌ ഉണ്ടാക്കുന്ന കമ്പനികളുള്ള രാസവളപ്പിൽ നാസറിന്റെ പുതിയ സംരംഭത്തിന് അനുമതി നൽകിയാൽ അത് രാജ്യത്തെ 143 കോടി ജനങ്ങളെയും ബാധിക്കും എന്നതിനാൽ ഒപ്പിട്ടുനൽകാതെ ലൈസൻസ് റദ്ദ് ചെയ്ത ഓമനക്കുട്ടന്റെ നടപടിക്കെതിരെ കടുത്ത സമ്മർദ്ദം ചെലുത്തിക്കൊണ്ടിരിക്കുകയാണ് നാസറും സംഘവും. കോൺസ്റ്റിപ്പേഷനുള്ള ഓമനക്കുട്ടൻ രാഷ്ട്രീയ സമ്മർദ്ദങ്ങൾക്ക് വഴങ്ങിയില്ല. സൊ ഓമനക്കുട്ടന്റെ തല കൊയ്യാൻ അതുവരെ സീനിലില്ലാത്ത നാസറിന്റെ നിശബ്ദ പാർട്ണറും കൊത്താപ്പള്ളിയിൽ വന്നെത്തി. കപ്പചിപ്സിൽ മുളക്പൊടിക്ക് പകരം കഞ്ചാവ് വിതറി വില്പന നടത്തുന്ന മരിജ്വാന മനോജ്! ഇതിന്റെ ഇടയിലേക്കാണ് കമ്പോസ്റ്റ് രാജു വിമാനമിറങ്ങിയത്!! പിന്നീട് എന്ത് സംഭവിച്ചു?!. https://youtu.be/YtXrsr3yOKo (എന്റെ പൊന്നു ജൈവവള പ്രേമികളെ നിങ്ങളീ പടം കാണുക നാടിനെ രക്ഷിക്കുക)