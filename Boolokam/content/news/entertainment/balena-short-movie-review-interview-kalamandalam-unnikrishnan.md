---
author: Beaumaris
categories:
- Entertainment
comment_count: 0
date: 2021-12-24 11:54:58
draft: false
image: ''
like_count: 103389
share_count: 54157
tags:
- balena short movie
- blue whale game
- Kalamandalam Unnikrishnan. A
title: തിമിംഗലം വിഴുങ്ങുന്ന കുട്ടികളുടെ കഥയുമായി ബലെന
view_count: 2258254
---

കലാമണ്ഡലം ഉണ്ണികൃഷ്ണൻ. എ കലയും രചനയും സംവിധാനവും നിർവഹിച്ച 'ബലെന' എന്ന ഷോർട്ട് മൂവി ഈ സമീപകാലത്തായി ലോകമെങ്ങും നേരിടുന്നൊരു വെല്ലുവിളിയെ കുറിച്ച് പരാമർശിക്കുന്ന ഷോർട്ട് മൂവിയാണ്. നമ്മുടെ ഈ കൊച്ചുകേരളത്തിലും അതിന്റെ അലയൊലികൾ വളരെ ശക്തമായി തന്നെയുണ്ട് ഇപ്പോഴും. യുവത്വത്തെ കാർന്നുതിന്നുന്ന മയക്കുമരുന്നും മറ്റുശീലങ്ങളും ഒക്കെ ചർച്ച ചെയ്തു മടുത്തു പ്രസക്തി നഷ്ടപ്പെട്ട ലോകത്തിൽ ആധുനിക സാങ്കേതികവിദ്യയുടെ കൈപിടിച്ചുകൊണ്ടു അശ്വനിപാതം പോൽ പെയ്തിറങ്ങുന്ന മൊബൈൽ - കമ്പ്യൂട്ടർ ഗെയിമുകൾ നമ്മുടെ കുട്ടികളെ കുറച്ചൊന്നുമല്ല വഴിതെറ്റിക്കുന്നത്. ഗെയ്മുകളുടെ ഭ്രാന്തമായ ഒരു കാലമാണ് ഇത്. കുട്ടികളും കൗമാരക്കാരും യുവാക്കളും ഗെയിമുകൾക്ക് പിന്നാലെയാണ്. പബ്ജി എന്ന അക്രമാക്തമായ ഗെയിം നിരോധിച്ചപ്പോൾ ഉള്ള ഭ്രാന്തമായ അലർച്ചകളിലും ആക്രോശങ്ങളിലും നിന്നുതന്നെ ഇത് മനസ്സിലാക്കാം നമ്മുടെ നാട്ടിലെ ഗെയിം ഭ്രാന്തന്മാരുടെ വർദ്ധന. ഇന്റർനെറ്റിൽ ആളുകളെ ആകർഷിച്ചു അഡിക്റ്റ് ആക്കുന്ന അനവധി ഗെയിമുകൾ ഉണ്ട്. എന്നാൽ അതിൽ ചിലവ വളരെയധികം അപകടകാരികൾ തന്നെയാണ്. അത്തരം ഗെയിമുകൾ കാരണം ഒരുപാടുപേർ മരണത്തിലേക്ക് പോയിട്ടുണ്ട്. അതുപോലെതന്നെ ചില ഓൺലൈൻ ടാസ്കുകളും വലിയ വെല്ലുവിളി ഉയർത്തുന്നുണ്ട്‌. ഇത് പ്രധാനമായും കുട്ടികളെയാണ് ഇരയാകുന്നത് എന്ന് മനസിലാക്കാൻ സാധിക്കും. **ബലെന ബൂലോകം ടീവിയിൽ ആസ്വദിക്കാം** [](https://boolokam.tv/watch/balena_aoMV4LHJfLBXKkY248.html)അവയിൽ ചില ഗെയിമുകൾ ആണ് ഫയർ ഫെയറി, ബ്ലൂ വെയ്ൽ, സിനമൻ ചാലഞ്ച്, ചോക്കിംഗ് ഗെയിം, മരിയംസ് ഗെയിം, ടൈഡ് പോഡ് ചലഞ്ച്, ഫൈവ് ഫിംഗർ ഫില്ലറ്റ്, ഗാലൺ ചലഞ്ച്, കട്ടിംഗ് ചലഞ്ച്, സാൾട്ട് ആന്റ് ഐസ് ചാലഞ്ച്, ചാർലി ചാർലി. ഇവയിൽ എല്ലാം ഗെയിമുകൾ അല്ല. ചിലതു അപകരകടമായ ടാസ്കുകളും വിനോദങ്ങളും ആണ്. വീട്ടിൽ എല്ലാരും ഉറങ്ങുമ്പോൾ ഗ്യാസ് സിലിണ്ടർ തുറന്നിടാനും ഉണരുമ്പോൾ ഫയർ ഫെയറികൾ ആകുമെന്നാണ് ഓൺലൈൻ ഗെയിം ആയ ഫയർ ഫെയറി വാഗ്ദാനം നൽകുന്നത്. ഇത് പ്രവർത്തിച്ചു അനവധി കുട്ടികൾക്ക് പൊള്ളലേറ്റു. അതുപോലെ അപകടരമായ ടാസ്കുകളിലൂടെ നയിച്ച് ഒടുവിൽ മരിക്കാൻ പ്രേരിപ്പിക്കുന്ന ബ്ലൂ വെയിൽ കാരണം നൂറിലേറെ കുട്ടികളാണ് ലോകമെങ്ങും മരിച്ചത്. സിനമൻ ചാലഞ്ച് ആകട്ടെ നിശ്ചിതസമയംകൊണ്ടു ഒരു സ്പൂൺ കറുവപ്പട്ട വിഴുങ്ങാനുള്ള അപകടകമായ ടാസ്ക് ആണ്. പരസ്പരം കഴുത്തു ഞെട്ടിക്കുന്ന ഗെയിം ആണ് ചോക്കിംഗ് ഗെയിം, ഇതുകാരണം തലച്ചോറിലേക്കുള്ള രക്തയോട്ടം കുറയുമ്പോൾ ഉണ്ടാകുന്ന തലകറക്കവും ബോധംകെടലും ഉണ്ടാകുന്നു. വലിയ വിവാദങ്ങളുണ്ടാക്കിയ മരിയംസ് ഗെയിം ആണ് മറ്റൊന്ന്. സ്വന്തം ശരീരഭാഗങ്ങൾ മുറിക്കാൻ ആവശ്യപ്പെടുന്ന കട്ടിംഗ് ചലഞ്ച് വരെ ഗെയിമുകളിൽ ഉണ്ട്. ഇവയ്ക്കൊക്കെ പുറമെയാണ് പബ്‌ജി പോലുള്ള രക്തരൂക്ഷിതമായ ഗെയിമുകൾ . ഇതിന്റെ ആദ്യകാല വേർഷൻ ഇന്ത്യയിൽ നിരോധിച്ചിരുന്നു എങ്കിലും ദക്ഷിണ കൊറിയന്‍ ഗെയിം ഡെവലപ്പറായ ക്രാഫ്റ്റണ്‍ അവതരിപ്പിക്കുന്ന 'പബ്ജി:ന്യൂ സ്റ്റേറ്റ്'എന്ന പുതിയ ഗെയിം ഇന്ത്യയിൽ ലഭിക്കുമെന്നാണ് അറിയുന്നത്. തികച്ചു അക്രമാസക്തമായ ഗെയിം ആണ് ഇത്. മിക്ക ഗെയിമുകളുടെയും സ്വഭാവം ആയുധത്താൽ ശത്രുവിനെ കൊല്ലുക എന്നതാണ്. കുട്ടികളിൽ ഹിംസാ മനോഭാവം വളരുകയും മാനസിക പ്രശ്നങ്ങൾ ഉടലെടുക്കുകയും ചെയ്യും. ഒരു അമിതമദ്യപാനിക്കു മദ്യം കിട്ടാതായാൽ സംഭവിക്കുന്നതിന്റെ ഇരട്ടി അനർത്ഥങ്ങൾ ആണ് മൊബൈൽ ഫോൺ വിലക്കിയാൽ ഒരു കുട്ടിയിൽ നിന്നും വീട്ടുകാർക്ക് സംഭവിക്കുക. ആത്മഹത്യാ, അക്രമാസക്തസ്വഭാവം , മനസികവിഭ്രാന്തി ഇവയൊക്കെ കാരണം പലകുട്ടികളുടെയും ഭാവി തന്നെ ചോദ്യചിഹ്നമാകുന്നു. ഡാർക് വെബ് എന്ന ഇന്റർനെറ്റ് അധോലോകം വഴി സാത്താനിക്ക് സേവ പോലുള്ള മറ്റു ചില തിന്മകളും പ്രചരിക്കപ്പെടുന്നു ഇതെഴുതുമ്പോൾ എന്റെ പ്രിയ സുഹൃത്തും കവിയും നോവലിസ്റ്റും ഒക്കെയായ ജഗദീഷ് കോവളം എഴുതിയ തിമിംഗലം വിഴുങ്ങുമ്പോൾ എന്ന കവിതയെ വിസ്മരിക്കാൻ ആകില്ല. വളരെയധികം ചർച്ച ചെയ്യപ്പെട്ട ഒരു കവിതയാണ് അത്. **തിമിംഗിലം വിഴുങ്ങുമ്പോൾ** "മണ്ണിലിറങ്ങാത്ത മരത്തിൽകയറാത്ത മഴയിൽ നനയാത്ത മണ്ണപ്പം മെനയാത്ത പുഴയിൽ കുളിക്കാത്ത പൂഴിയിൽ കളിക്കാത്ത പൂമ്പാറ്റയോടൊപ്പം പൂവനി തേടാത്ത മാവിലെറിയാത്ത മാമ്പഴം ചപ്പാത്ത മഴയത്ത് വാഴേലക്കുട യൊന്നു ചൂടാത്ത കുട്ടിയും കോലും കളിക്കുവാനറിയാത്ത മാനത്തുകണ്ണിയെ തോർത്തിൽക്കുരുക്കാത്ത തുമ്പിയെക്കൊണ്ടൊരു കല്ലെടുപ്പിക്കാത്ത നാരങ്ങാ മിഠായി കീശയിൽ കരുതാത്ത മയിൽ‌പ്പീലിപെറുമെന്നു കൗതുകം കൂറാത്ത വളപ്പൊട്ട് കൂട്ടുവാൻ കൂട്ടരെത്തിരയാത്ത പാറ്റയെ മീശമേൽ തൂക്കിയെടുക്കാത്ത പല്ലിവാൽ പിടച്ചിലിൻ കാരണം തേടാത്ത കുഴിയാന വരയ്ക്കും ഭൂപടം കാണാത്ത പൂജ്യത്തെ വെട്ടി- ക്കളിക്കുവാനറിയാത്ത ഉത്‌സവപ്പറമ്പി- ലാർത്തുവിളിക്കാത്ത ഉച്ചത്തിൽ കൂക്കു- വിളിക്കുവാനറിയാത്ത മുത്തശ്ശിയോടൊപ്പം കഥകേട്ടുറങ്ങാത്ത പയ്യിനെ മേയ്ക്കുവാൻ പാടത്തിറങ്ങാത്ത പട്ടം പറത്തുവാ- നൊട്ടുമറിയാത്ത നെല്ലിക്കയുപ്പുചേർ- ത്തൊന്നു നുണയാത്ത മുട്ടിലെപ്പൊട്ടലിൽ തുപ്പലുതേയ്ക്കാത്ത മൂക്കിളപിഴിഞ്ഞൊരാ ട്രൗസറിൽ തൂക്കാത്ത ചൊറിതണം തേച്ചിട്ടു കൂട്ടുപിണങ്ങാത്ത കാച്ചിലിൻ വള്ളിയാൽ ബീഡിവലിക്കാത്ത ഉത്തമനാമുണ്ണിയെ തിമിംഗിലം വിഴുങ്ങിപോൽ..!!" ഈ കവിതയ്ക്കു അനവധി മാനങ്ങൾ ഉണ്ട്. ഇതിന്റെ വരിയിൽ ഉടനീളവും ഇന്നത്തെ കുട്ടികൾക്ക് നഷ്ടമായ ബാല്യകാലത്തിന്റെ സ്മരണകൾ ആണ് നിറച്ചുവച്ചിട്ടുള്ളത്. നമ്മുടെ കുട്ടികൾക്ക് അവയൊക്കെ വിലക്കി നാം മൊബൈലും കമ്പ്യൂട്ടറും മണ്ണിലിറങ്ങാത്ത ആധുനിക സൗകര്യങ്ങളും കൊടുക്കുമ്പോൾ ആ കുട്ടികളെ തിമിംഗലം വിഴുങ്ങിയില്ലെങ്കിൽ മാത്രമേ അത്ഭുതമുള്ളൂ. ഈ ഷോർട്ട് മൂവി ഒരു മുന്നറിയിപ്പാണ്... നിങ്ങളുടെ കുട്ടികളുടെ കാര്യത്തിൽ നിങ്ങൾക്കുള്ള മുന്നറിയിപ്പ് . **കലാമണ്ഡലം ഉണ്ണികൃഷ്ണൻ. എ ബൂലോകം ടീവിയോട് സംസാരിക്കുന്നു** "ഞാൻ കലാമണ്ഡലത്തിൽ ആണ്. ഞാനൊരു കഥകളിക്കാരൻ ആണ് . ഞാനിപ്പോൾ ഫിലിമിൽ അസോസിയേറ്റ് ആയി വർക്ക് ചെയ്യുന്നുണ്ട്. പരസ്യ സംവിധായകനായും പ്രവർത്തിക്കുകയാണ്. പിന്നെ എനിക്ക് പ്രോഗ്രാംസ് ഒക്കെയുണ്ട്.. അതുമായൊക്കെ മുന്നോട്ടു പോകുകയാണ്. ബലെന റിലീസ് ചെയ്‌തിട്ടു രണ്ടരവർഷം ആയി. ഇത്തരമൊരു സംരംഭം ആദ്യമായിട്ടാണ് ചെയുന്നത്. അതിനുമുൻപ് പരസ്യചിത്രങ്ങൾ ഒക്കെ ആണ് ചെയ്തത്." **അഭിമുഖം ശബ്‌ദരേഖ** [zoomsounds_player artistname="BoolokamTV Interview" songname="Kalamandalam Unnikrishnan. A" config="sample--skin-wave-simple" type="audio" dzsap_meta_source_attachment_id="323164" source="https://cdn.boolokam.com/articles/2021/12/balenafinal.ogg" thumb="https://cdn.boolokam.com/articles/2021/10/BoolokamFavicon-wh.png" autoplay="off" loop="off" play_in_footer_player="default" enable_download_button="off" enable_downloads_counter="off" download_custom_link_enable="off" open_in_ultibox="off"] "വളരെ ഓപ്പണായി തന്നെ ചില കാര്യങ്ങൾ പറയാം... ഒരു 89 -90 കാലഘട്ടങ്ങളിൽ ഉള്ള കുട്ടികൾ എന്തെല്ലാം വിനോദങ്ങളിലൂടെയാണ് കടന്നുപോയത്...പറമ്പിൽ ഉള്ള കളികളും മാവിൽ എറിയുന്നതും ചെറിയ അടിപിടി കൂടലും കുറെ പേരിൽ നിന്നും ഇങ്ങോട്ടു തല്ലു മേടിക്കലും ചാമ്പക്ക പറിക്കാപോകുന്നതും...ഇങ്ങനെ എല്ലാം നമ്മൾ ഭയങ്കരമായി എന്ജോയ് ചെയ്‌തിട്ടുണ്ട്, ഭയങ്കരമായി സ്വാധീനിച്ചിട്ടുമുണ്ട്. ചെരുപ്പിടാതെ മണ്ണിൽ ചവിട്ടി നടക്കുമ്പോൾ നമ്മൾ അനുഭവിച്ച ഫീലുകൾ ഉണ്ടല്ലോ..ഇതൊന്നും ഇപ്പോഴത്തെ തലമുറയ്ക്ക് കിട്ടുന്നില്ല. അവർ ഫ്‌ളാറ്റുകളിലെ നാല് ചുവരുകൾക്കുള്ളിൽ ഒതുങ്ങിക്കൂടുന്ന അവസ്ഥയാണ്. അവർ അപ്പോൾ വിവിധ ഗെയിമുകൾക്കു അഡിക്റ്റ് ആകുന്നു." "ഇത് ഗോവ ഷോർട്ട് ഫിലിം ഫെസ്റ്റിവലിൽ പോയിരുന്നു. അവിടെ നിന്ന് പ്രോത്സാഹന സമ്മാനം ലഭിച്ചു. ക്യാപ്റ്റൻ രാജു ഷോർട്ട് ഫിലിം ഫെസ്റ്റിവലിന് പോയി...അങ്ങനെ കുറെ ഫെസ്റ്റിവലുകൾക്കു പോയിരുന്നു..പ്രോത്സാഹനസമ്മാനവും ലഭിച്ചിരുന്നു. അടുത്ത പ്രോജക്റ്റ് ആയി ഞാനൊരു സിനിമ ചെയ്യാനാണ് ആഗ്രഹിക്കുന്നത്. അതിനുള്ള പരിപാടികൾ ആവിഷ്കരിച്ചുകൊണ്ടു ഇരിക്കുന്നു." **ബലെന ബൂലോകം ടീവിയിൽ ആസ്വദിക്കാം > <https://boolokam.tv/watch/balena_aoMV4LHJfLBXKkY248.html>** Production Company: Nest Entertainment Short Film Description: This shortfilm contains contents of social relevence, it explains the nature of child hood at early times, how they differ from present times. Producers (,): Althaf jehangir Directors (,): Kalamandalam Unnikrishnan. A Editors (,): Sarath Lal Music Credits (,): Shiyad kabeer Cast Names (,): Balu krishnan Ranjitha Abhijith Abhirami Durga Ranjith Year of Completion: 2019-06-08