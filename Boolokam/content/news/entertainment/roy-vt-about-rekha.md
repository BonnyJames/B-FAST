---
author: Beaumaris
categories:
- Entertainment
comment_count: 0
date: 2023-03-20 06:49:53
draft: false
image: ''
like_count: 2741
share_count: 1131
tags:
- rekha
- rekha malayalam actress
- Roy VT
title: 80 കളുടെ അവസാനവും തൊണ്ണൂറുകളിലും തിരക്കേറിയ നായികയായിരുന്ന ജോസഫൈൻ സുമതി എന്ന
  രേഖ
view_count: 44278
---

**Roy VT** 1986ൽ സത്യരാജിനെ നായകനാക്കി ഭാരതിരാജ സംവിധാനം ചെയ്ത കടലോര കവിതൈകൾ എന്ന തമിഴ് ചിത്രത്തിലെ നായികയായാണ് രേഖ എന്നപേരിൽ മലയാളിയായ ജോസഫൈൻ സുമതി ചലച്ചിത്രരംഗത്ത് അരങ്ങേറ്റം കുറിക്കുന്നത്. തൊട്ടുപിന്നാലേ K.ബാലചന്ദർ അണിയിച്ചൊരുക്കിയ പുന്നകൈമന്നൻ എന്ന ചിത്രത്തിൽ കമലഹാസനോടൊപ്പം ഇഴുകിച്ചേർന്ന് അഭിനയിച്ചത് ഏറെ ശ്രദ്ധേയമായി. '80കളുടെ അവസാന വർഷങ്ങളിൽ രേഖ തമിഴകത്തെ തിരക്കുള്ള നായികയായിരുന്നു. നമ്മ ഊരു നല്ല ഊരു, ശൊൽവതെല്ലാം ഉൺമൈ, എങ്ക ഊരു പാട്ടുക്കാരൻ, കാവലൻ അവൻ കോവലൻ, നിനൈവേ ഒരു സംഗീതം, എൻ പുരുഷൻതാൻ എനക്കു മട്ടുംതാൻ, തമ്പി തങ്കക്കമ്പി, തായാ താരമാ, കുറ്റവാളി, രാസാവേ ഉന്നൈനമ്പി, പിള്ളൈക്കാക, പാട്ടുക്ക് നാൻ അടിമൈ, തായംഒണ്ണ് തുടങ്ങി നിരവധി ചിത്രങ്ങളിലൂടെ കുടുംബ പ്രേക്ഷകരുടെ ഇഷ്ടതാരമായി മാറിയ ഈ നടി 1989ൽ ബാല-ഗോപാല കൃഷ്ണൻമാരും ഉടമുണ്ടില്ലാത്ത മാന്നാർ മത്തായിയും മുറ്റത്ത് ഉരുണ്ടുകളിക്കുമ്പോൾ മലയാളത്തിലെത്തി. തുടർന്ന് ദശരഥം, ഏയ് ഓട്ടോ, ഒളിയമ്പുകൾ, പാവം പാവം രാജകുമാരൻ, പൂക്കാലം വരവായി,കിഴക്കുണരും പക്ഷി, നെറ്റിപ്പട്ടം, ഗൃഹപ്രവേശം, തുടങ്ങിയ ചിത്രങ്ങളിലൂടെ മലയാളത്തിലും ശക്തമായ സാന്നിദ്ധ്യമായി മാറി.