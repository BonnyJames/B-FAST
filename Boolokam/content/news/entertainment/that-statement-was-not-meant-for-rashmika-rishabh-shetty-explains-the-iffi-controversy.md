---
author: Beaumaris
categories:
- Entertainment
comment_count: 0
date: 2023-12-03 16:53:57
draft: false
image: https://cdn.boolokam.com/articles/2023/12/gr.jpg
like_count: 67542
share_count: 38354
tags:
- controversy
- IFFI
- Rashmika
- rishabh shetty
title: ‘ആ പ്രസ്താവന രശ്മികയെ ഉദ്ദേശിച്ചല്ല’; ഐഎഫ്എഫ്ഐ വിവാദത്തിൽ വിശദീകരണവുമായി ഋഷഭ്
  ഷെട്ടി
view_count: 1386785
---

കഴിഞ്ഞ വർഷം ഗോവ രാജ്യാന്തര ചലച്ചിത്രമേളയിൽ കന്നഡ ചിത്രമായ കാന്താര പ്രത്യേക ജൂറി അവാർഡ് നേടിയിരുന്നു. എന്നാൽ അതിന് പിന്നാലെ ചിത്രവുമായി ബന്ധപ്പെട്ട് വിവാദങ്ങളുണ്ടായി. ചിത്രത്തിന്റെ നായകനും സംവിധായകനുമായ ഋഷഭ് ഷെട്ടി അവാർഡ് സ്വീകരിച്ച ശേഷം നടത്തിയ പരാമർശമാണ് ഇതിന് കാരണം. ഇത് വലിയ രീതിയിൽ വിമർശനങ്ങൾക്ക് വഴിവെച്ചതോടെയാണ് വിശദീകരണവുമായി ഋഷഭ് രംഗത്തെത്തിയിരിക്കുന്നത്. ഗോവയിൽ കന്താരയ്ക്ക് അവാർഡ് ഏറ്റുവാങ്ങിയ ശേഷം മാധ്യമങ്ങളോട് സംസാരിക്കവെ, ഇൻഡസ്ട്രിയിൽ വലിയ ഹിറ്റായതിന് ശേഷം മറ്റ് ഭാഷകളിലേക്ക് കടക്കുന്നത് ശരിയായ പ്രവണതയല്ലെന്നും ഒരു ചോദ്യത്തിന് മറുപടിയായി ഋഷഭ് ഷെട്ടി പറഞ്ഞിരുന്നു. എന്നാൽ ഇത് നടി രശ്മികയ്‌ക്കെതിരായ പരോക്ഷ വിമർശനമായി വ്യാഖ്യാനിക്കപ്പെട്ടു. അതേസമയം, റിഷഭിനെ പിന്തുണച്ച് എത്തിയ ഒരു ആരാധകൻ നടന്റെ വാക്കുകൾ ഐഎഫ്‌എഫ്‌ഐയിൽ എക്‌സിൽ പോസ്റ്റ് ചെയ്യുകയും നടൻ പറഞ്ഞത് അസാധാരണമല്ലെന്ന് പറയുകയും ചെയ്തു. ഈ പോസ്റ്റ് പിന്നീട് ഋഷഭ് ഷെട്ടി ഷെയർ ചെയ്തു. ഒരാള് ക്കെങ്കിലും താന് പറഞ്ഞത് മനസിലായി എന്നാണ് റിഷഭ് എക്സില് പോസ്റ്റ് ചെയ്തത്. ![](https://cdn.boolokam.com/articles/2023/12/gr.jpg)ഹിന്ദി സിനിമയിൽ നിന്ന് അവസരങ്ങൾ വന്നോ എന്നായിരുന്നു ഐഎഫ്എഫ്ഐ വേദിയിൽ റിഷഭ് നേരിട്ട ചോദ്യം. കാന്താരയുടെ വിജയത്തിന് ശേഷം ഹിന്ദിയിൽ നിന്ന് മാത്രമല്ല മറ്റ് ഭാഷകളിൽ നിന്നും അവസരങ്ങൾ വന്നെന്ന് ഋഷഭ് മറുപടി നൽകി. കന്നഡ സിനിമാ വ്യവസായം വിടാൻ അദ്ദേഹം ഒരിക്കലും ആഗ്രഹിച്ചിരുന്നില്ല. അതൊരു വികാരമാണ്. ഹിറ്റ് കൊടുത്ത കന്നഡ വിടുമെന്ന് ആരും കരുതേണ്ടെന്ന് റിഷഭ് ഷെട്ടി പറഞ്ഞു. അവസാനത്തെ വരിയാണ് വിവാദത്തിന് തിരികൊളുത്തിയത്. 2016ൽ റിഷഭ് ഷെട്ടി സംവിധാനം ചെയ്ത കിരിക് പാർട്ടി എന്ന ചിത്രത്തിലൂടെയാണ് രശ്മിയുടെ അരങ്ങേറ്റം. പരംവ സ്റ്റുഡിയോസ് ആണ് ഇത് നിർമ്മിച്ചത്. പ്രശസ്തിയിലേക്ക് ഉയർന്നതിന് ശേഷം രശ്മിക അധികം കന്നഡ ചിത്രങ്ങളിൽ അഭിനയിച്ചിട്ടില്ല. തന്റെ ആദ്യ ചിത്രമായ ‘കിരിക് പാർട്ടി’യ്ക്ക് വേണ്ടി തിരഞ്ഞെടുത്ത പ്രൊഡക്ഷൻ കമ്പനിയുടെ പേര് വെളിപ്പെടുത്താൻ രശ്മിക വിസമ്മതിച്ചത് നേരത്തെ ചർച്ചകൾക്ക് വഴിവെച്ചിരുന്നു. ഇതോടെ, രശ്മികയും ഋഷഭ് ഷെട്ടിയും തമ്മിലുള്ള വഴക്കിനെക്കുറിച്ചുള്ള അഭ്യൂഹങ്ങൾ പ്രചരിക്കാൻ തുടങ്ങി.