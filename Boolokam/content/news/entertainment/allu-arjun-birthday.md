---
author: Beaumaris
categories:
- Entertainment
comment_count: 0
date: 2023-04-08 05:32:08
draft: false
image: https://cdn.boolokam.com/articles/2023/04/dqddd.webp
like_count: 10373
share_count: 2721
tags:
- ACTOR
- allu arjun
- birthday
- Featured
title: തെലുങ്ക് ചിത്രങ്ങളെന്നാൽ ചിരഞ്ജീവി ചിത്രങ്ങൾ മാത്രമാണെന്ന മലയാളി ധാരണകളെ ഒരൊറ്റ
  സിനിമയിലൂടെ പൊളിച്ചു കളഞ്ഞ ചെക്കന് പിറന്നാളാശംസകൾ
view_count: 181120
---

**Sanal Kumar Padmanabhan** തെലുങ്ക് ചിത്രങ്ങളെന്നാൽ ചിരഞ്ജീവി ചിത്രങ്ങൾ മാത്രമാണെന്ന മലയാളി ധാരണകളെ , തന്റെ ആര്യ എന്ന ഒരൊറ്റ സിനിമയിലൂടെ പൊളിച്ചു കളഞ്ഞൊരു ചെക്കനുണ്ട് .മലയാളം ഡബ് ചെയ്ത രാജമൗലി ചിത്രങ്ങൾ കേരള തീയറ്ററുകളിൽ ആൾക്കൂട്ടം സൃഷ്ടിക്കുന്നതിനും വർഷങ്ങൾ മുൻപേ തന്റെ ചിത്രങ്ങൾ മൊഴി മാറ്റിയെത്തിച്ചു തീയറ്ററുകൾ പൂരപ്പറമ്പാക്കിയൊരു പയ്യൻ. നായകനായി അരങ്ങേറിയ ആദ്യ ചിത്രം ബോക്സ് ഓഫിസിൽ അതി ദാരുണമായി പരാജയപ്പെട്ടപ്പോൾ അഭിനയത്തെയും, ഫിസിക്കൽ അപ്പിയറൻസിനെയും കുറിച്ച് " നെപ്പോറ്റിസം കിഡ് " എന്ന് തൊട്ടടുത്ത കുടുംബ സുഹൃത്തുക്കൾ വരെ വിമർശിക്കുന്നത് കേട്ട് ഒറ്റ മുറിയിൽ ദിവസങ്ങളോളം തനിച്ചു ഇരുന്നു കരഞ്ഞ പയ്യനിൽ നിന്നും ഒരു ചിത്രത്തിന്റെ ഫസ്റ്റ് ലുക്ക് പോസ്റ്റർ വെറും 33 മിനിറ്റ് കൊണ്ടു ഇൻസ്റ്റയിൽ 1 മില്യൺ ലൈക്സ് അടിപ്പിച്ചു ഇന്ത്യയിൽ മറ്റൊരു നടനും അവകാശപ്പെടാനില്ലാത്ത റെക്കോർഡിലേക്കും ഫാൻ ബെയ്‌സിലേക്കും ഓടി കയറിയൊരാൾ . ബ്ലാക്ക് പാന്റും വൈറ്റ് ഷർട്ടും ഇൻസർട് ചെയ്തു മുകളിൽ റെഡ് Blazer ഉം ഇട്ടു പക്ക ഫോർമൽ ലുക്കിൽ വന്നാലും, ഇൻസർട്ടും balzer ഉം കളഞ്ഞു തലയിലൊരു തോർത്തും കെട്ടി കയ്യിലൊരു പൂവൻ കോഴിയുമായി പക്ക ലോക്കൽ സെറ്റപ്പിൽ വന്നാലും അയാളിൽ നിന്നും കണ്ണുകൾ പറിച്ചെടുക്കാനാകാതെ കാണികളെ കുഴപ്പിക്കുന്നൊരാൾ .ഇന്ന് അയാൾക്ക് പിറന്നാൾ ..അല്ലു അർജുൻ .... ???????? സിനിമയിൽ ,ഒരു കോർപറേറ്റ് ഓഫിസിൽ ബോർഡ് റൂമിൽ ടേബിളിന്റെ മുകളിൽ കയറി നിന്ന് മീറ്റിംഗ് നടക്കുന്നതിനിടെ , ഏതേലും ഒരു നടൻ ഡാൻസ് കളിക്കുന്ന സീനോ , ഡയലോഗ് പറയുന്ന സീനോ വരുമ്പോൾ മലയാളി മുഖം ചുളിക്കാതിരുന്നിട്ടുണ്ടെങ്കിൽ അതു അയാൾ കയറി നിന്നപ്പോൾ മാത്രമായിരുന്നു . അയാളിൽ അത്ര മേൽ അടിക്ട് ആയി പോയത് കൊണ്ടായിരുന്നു .( അങ്ങ് വൈകുണ്ടപുരം )അയാളെപ്പോലെ നൃത്തം ചെയ്യുന്നവർ വേറെയുണ്ടാകാം .അക്ഷൻ ചെയ്യുന്നവരും ഉണ്ടാകാം .അഭിനയിക്കുന്നവർ ഒട്ടേറെ ഉണ്ടാകാം .കാണാൻ സൗന്ദര്യം ഉള്ളവരും ഉണ്ടാകാം .സ്വന്തം നാട്ടിലെന്ന പോൽ അന്യ നാട്ടിലും ഫാൻ ബേയ്സും ഉള്ളവരും ഉണ്ടാകാം .എന്നാൽ ഈ പറഞ്ഞതെല്ലാം ഒത്തിണങ്ങിയ വേറെ ഒരാൾ ഇനിയും ജനിക്കേണ്ടിയിരിക്കുന്നു .ആശംസകൾ അല്ലു ഭായ് . *** **അല്ലു അർജുൻ വിവരങ്ങൾ** അല്ലു അർജുൻ ഒരു തെലുഗു ചലച്ചിത്ര അഭിനേതാവാണ്. 1983 ഏപ്രിൽ 08 ന്‌ ചെന്നൈയിൽ ജനനം. മൊഴിമാറ്റ ചിത്രങ്ങളിലൂടെ മലയാളികൾക്കിടയിലും സുപരിചിതനാണ് അല്ലു അർജുൻ. ഇപ്പോൾ കേരളത്തിൽ ധാരാളം അല്ലു അർജുൻ ഫാൻസ്‌ ക്ലബ്ബുകൾ നിലവിലുണ്ട്. മല്ലു അർജുൻ എന്നാണ് കേരളീയര് അല്ലു അർജുനേ വിളിക്കുന്നത്. ഇദ്ദേഹത്തിന് 2 ഫിലിംഫെയർ പുരസ്കാരങ്ങൾ ലഭിച്ചിട്ടുണ്ട്. പരുഗുവിലേയും വേദത്തിലേയും പ്രകടനങ്ങൾക്ക് ഒരു "CineMAA" പുരസ്കാരവും രണ്ട് "നന്ദി" പുരസ്കാരവും ലഭിച്ചിട്ടുണ്ട്. ![](https://cdn.boolokam.com/articles/2023/04/dqddd.webp)1983 ഏപ്രിൽ 08 ന്‌ തെലുങ്കിലെ പ്രശസ്ത ചലച്ചിത്രനിർമ്മാതാവായ അല്ലു അരവിന്ദിന്റെയും ഗീതയുടെയും രണ്ടാമത്തെ മകനായി ചെന്നൈയിൽ ജനനം. ഇദ്ദേഹത്തിന്‌ ഒരു ജ്യേഷ്ഠനും (അല്ലു വെങ്കിടേഷ്) അനുജനുമുണ്ട് (അല്ലു സിരീഷ്). തെലുഗു ചലച്ചിത്ര മേഖലയിൽ വളരെയധികം സ്വാധീനമുള്ള കുടുംബത്തിലാണ് അല്ലു അർജുന്റെ ജനനം. മുത്തച്ഛൻ അല്ലു രാമലിംഗയ്യ തെലുങ്കിലെ പ്രശസ്തനായ ഹാസ്യതാരമായിരുന്നു. അമ്മാവന്മാരായ ചിരഞ്ജീവിയും പവൻ കല്യാണും തെലുങ്കിലെ പ്രശസ്ത അഭിനേതാക്കളാണ്. അദ്ദേഹത്തിന്റെ കസിൻ (ചിരഞ്ജീവിയുടെ മകൻ) രാം ചരൺ തേജയും തെലുങ്കിലെ നടനാണ്. 2011 മാർച്ച് 6 ന് അദ്ദേഹം സ്നേഹ റെഡ്ഡിയെ വിവാഹം ചെയ്തു.ചെന്നൈയിലെ സെന്റ്. പാട്രിക് സ്കൂളിൽ നിന്നും സ്കൂൾ വിദ്യാഭ്യാസം പൂർത്തിയാക്കിയ അല്ലു അർജുൻ ഹൈദരാബാദിലെ എം. എസ്. ആർ. കോളേജിൽ നിന്നും ബി. ബി. എ. ബിരുദം നേടി.