---
author: Beaumaris
categories:
- Entertainment
comment_count: 0
date: 2023-01-03 07:19:40
draft: false
image: https://cdn.boolokam.com/articles/2023/01/wfw-1024x576.webp
like_count: 51769
share_count: 16809
tags:
- latest malayalam movie
- malikappuram movie
- malikappuram review
- new malayalam movie
- review
- unni mukundan
- അയ്യപ്പസ്വാമി
title: ഡീഗ്രേഡ് ചെയ്യുന്നവരോട്, ഇത് സഹോദരൻ അയ്യപ്പന്റെയോ കവി അയ്യപ്പന്റെയോ കഥയല്ല,
  അയ്യപ്പസ്വാമി യുടെ കഥയാണ്
view_count: 1039020
---

**Sanal Kumar Padmanabhan** ഓർമ്മയുറച്ച കാലം മുതൽ ഓരോ മണ്ഡല കാലത്തും ഏറ്റവും കൂടുതൽ വട്ടം നാവിൻ തുമ്പത്ത് കളിയാടിയിരുന്നോരു പാട്ടുണ്ട് ...ഒരു സിനിമ പാട്ട് ! "തേടി വരും കണ്ണുകളിൽ ഓടിയെത്തും സ്വാമി തിരുവിളക്കിൻ കതിരോളിയിൽ കുടിയിരിക്കും സ്വാമി അയ്യപ്പ സ്വാമി "... ഏറെ പ്രിയപ്പെട്ട ആ പാട്ടിലെ വരികളെ ഓർമപ്പെടുത്തികൊണ്ട് .. മുത്തശ്ശിയുടെ മടിയിൽ കിടന്നു അയ്യപ്പന്റെ കഥകൾ കേട്ട് വളർന്നു ശബരിമല സ്വപനം കണ്ടു വളർന്ന എട്ടു വയസായ രണ്ട് കുട്ടികൾ കല്യാണിയും പിയുഷും അവർ തങ്ങളുടെ ഇഷ്ടദേവനെ "തേടി വരുന്നതും" ഒടുവിൽ ആപത്തിൽ ആകുന്ന അവർക്ക് മുന്നിൽ തുണയായി "ഓടിയെത്തുന്ന തിരുവിളക്കിൻ കതിരോളിയിൽ കുടിയിരിക്കുന്ന" അയ്യപ്പന്റെയും കഥ പറഞ്ഞു കൊണ്ടു മാളികപ്പുറം എന്ന സിനിമ ബിഗ് സ്ക്രീനിൽ ഓടി തീരുകയാണ്..... , ![](https://cdn.boolokam.com/articles/2023/01/wfw-1024x576.webp)ശബരിമല ആചാരങ്ങളിൽ വിശ്വാസമുള്ള , കറുപ്പുമുടുത്തു വൃതം നോറ്റ് മാലയിട്ടു, ശരണം വിളികളുമായി കെട്ടു നിറച്ചു എരുമേലി പെട്ട തുള്ളി വാവര് സാമിയെയും നിലക്കൽ തേവരെയും തൊഴുതു പമ്പയിൽ മുങ്ങി ഗണപതിക്കു തേങ്ങാ ഉടച്ചു മല ചവിട്ടി പതിനെട്ടു പടിയും കയറി അയ്യനെ ഒരിക്കലെങ്കിലും കണ്ടിട്ടുള്ള, കാണുവാൻ ആഗ്രഹമുള്ളവർക്ക് ഭക്തിയും വിശ്വാസവും പ്രമേയമായി എടുത്തൊരു ചിത്രമെന്ന രീതിയിൽ കണ്ടാലും...ഇനി ഭക്തിയല്ല കൊടുത്ത കാശിന് എന്റർർറ്റൈനിങ് ആണ്‌ ഉദ്ദേശം എന്ന രീതിയിൽ കണ്ടാലും നല്ല ഫൈറ്റും, ട്വിസ്റ്റും ,ത്രില്ലടിപ്പിക്കുന്ന പശ്ചാത്തല സംഗീതവും , ഇമോഷൻസും എല്ലാം കൊണ്ടും ഒരിക്കലും നിങ്ങളെ നിരാശർ ആക്കാത്ത സിനിമ തന്നെയാണ് മാളികപ്പുറം. ![](https://cdn.boolokam.com/articles/2023/01/fwfwfgg.webp)സൈജു കുറുപ്പിന്റെ കഥാപാത്രത്തിന്റെ അവതരണത്തിൽ കുറച്ചു അവ്യക്തതയുണ്ടെന്നൊഴിച്ചാൽ നല്ല തിരക്കഥയും , കല്യാണിയായും പിയൂഷും ആയി അഭിനയിച്ച കുട്ടികളുടെ കിടിലൻ പ്രകടനങ്ങളും പിന്നെ രഞ്ജിൻ രാജിന്റെ സംഗീതവും ആണ്‌ സിനിമയേ ആകർഷണീയം ആക്കുന്നത് .അധികം അഭിനയ സാധ്യതയൊന്നുമില്ലാത്ത വേഷം ഉണ്ണി മുകുന്ദൻ തന്റെ നിഷ്കളങ്കത കൊണ്ടും സ്ക്രീൻ പ്രെസെൻസ് കൊണ്ടും പിന്നെ ഗംഭീരമായ അക്ഷൻ കൊണ്ടും നന്നായി അവതരിപ്പിച്ചിട്ടുണ്ട് .... ![](https://cdn.boolokam.com/articles/2023/01/0da96925c7.jpg)മനോജ് കെ ജയൻ ചെറുതാണേലും ചെയ്ത വേഷം ഗംഭീരമാക്കിയപ്പോൾ രമേശ് പിഷാരടി അക്ഷരാർത്ഥത്തിൽ ഞെട്ടിക്കുകയാണ് ഇന്നോളം അങ്ങേരു അവതരിപ്പിച്ച ഒരു കഥാപാത്രത്തിലും ഒരു നടന്റെ ഒരംശം പോലും കാണാൻ കഴിഞ്ഞിട്ടില്ലല്ലോ എന്ന നിരൂപകരുടെ ചോദ്യത്തിന് ഒരു പരിധി വരെ അയാൾ ഉണ്ണി എന്ന കഥാപാത്രത്തിലൂടെ ഇതിൽ മറുപടി നൽകുന്നുണ്ട് .... https://youtu.be/1aYHYNcWFxs പിന്നെ സിനിമയുടെ ക്‌ളൈമാക്സിൽ നായകൻ പറയുന്ന ഡയലോഗ് കേട്ടിട്ടു സിനിമയെ ഡീഗ്രേഡ് ചെയ്യുന്നവരോട് ഒന്ന് പറഞ്ഞോട്ടെ. ഇത് സഹോദരൻ അയ്യപ്പന്റെയോ , കവി അയ്യപ്പന്റെയോ ജീവിത കഥയല്ല! അയ്യപ്പസ്വാമിയുടെ കഥയാണ് ! അതു കൊണ്ടു തന്നെ നിങ്ങളുടെ രണ്ട് നല്ല വാക്കുകൾക്ക് വേണ്ടി ഇന്നോളം പിന്തുടർന്ന ആചാരങ്ങളെയും. വിശ്വാസങ്ങളെയും വളച്ചൊടിക്കേണ്ട കാര്യമില്ല .ഈ കഥ ആര് സിനിമയാക്കിയാലും ഇനിയും ഇതിലും ഉറക്കെ അവർ ഈ വിഷയത്തിൽ അതു തന്നെ പറഞ്ഞു കൊണ്ടേയിരിക്കും . റേറ്റിംഗ് : 3.5/5