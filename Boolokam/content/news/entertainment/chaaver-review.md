---
author: Beaumaris
categories:
- Entertainment
comment_count: 0
date: 2023-10-05 16:10:11
draft: false
image: https://cdn.boolokam.com/articles/2023/10/33334.jpg
like_count: 111303
share_count: 59748
tags:
- Chaaver
- kunchakko boban
- tinu pappachan
title: ചാവേറിന് സമ്മിശ്രാഭിപ്രായം
view_count: 2124153
---

ടിനു പാപ്പച്ചൻ സംവിധാനം ചെയ്ത കുഞ്ചാക്കോ ബോബൻ തിയേറ്ററുകളിൽ റിലീസ് ചെയ്തു.കുഞ്ചാക്കോ ബോബൻ, അർജുൻ അശോകൻ, ആന്റണി വർഗീസ് പെപ്പെ എന്നിവരാണ് ചിത്രത്തിലെ പ്രധാന കഥാപാത്രങ്ങളെ അവതരിപ്പിക്കുന്നത്. ഇപ്പോൾ ആദ്യ ഷോ കണ്ടവരുടെ പ്രതികരണങ്ങളാണ് സോഷ്യൽ മീഡിയയിൽ ചർച്ചയാകുന്നത്.സിനിമ കണ്ടവർ ശരാശരി സിനിമാനുഭവം എന്ന് വിലയിരുത്തി. ടിനു പാപ്പച്ചന്റെ മേക്കിംഗ് പ്രേക്ഷകർ പ്രശംസിച്ചു. ചിത്രത്തിന്റെ തിരക്കഥ ഒരു സ്വാധീനവും ഉണ്ടാക്കിയില്ലെന്നും പറയുന്നവരുണ്ട്. കുഞ്ചാക്കോ ബോബൻ ഉൾപ്പെടെ ചിത്രത്തിലെ എല്ലാ കഥാപാത്രങ്ങളും മികച്ച പ്രകടനമാണ് കാഴ്ചവെച്ചതെന്ന് ആദ്യ ഷോ കണ്ടവർ പറഞ്ഞു.അതിനിടെ, കണ്ണൂർ സ്‌ക്വാഡിൽ ചാവേറിന് പിടിച്ചുനിൽക്കാനാകുമോയെന്ന് വരും ദിവസങ്ങളിൽ മാത്രമേ അറിയൂ.അതേസമയം ചാവേറിൽ ഇതുവരെ കാണാത്ത ലുക്കിലാണ് കുഞ്ചാക്കോ ബോബൻ എത്തുന്നത്. ജോയ് മാത്യുവാണ് ചിത്രത്തിന്റെ തിരക്കഥ ഒരുക്കിയിരിക്കുന്നത്. അരുൺ നാരായണനും വേണു കുന്നപ്പിള്ളിയും ചേർന്നാണ് ചാവേർ നിർമ്മിച്ചിരിക്കുന്നത്. ഛായാഗ്രഹണം-ജിന്റോ ജോർജ്, എഡിറ്റർ-നിഷാദ് യൂസഫ്, സംഗീതം-ജസ്റ്റിൻ വർഗീസ്, പ്രൊഡക്ഷൻ ഡിസൈൻ-ഗോകുൽ ദാസ്, എക്സിക്യൂട്ടീവ് പ്രൊഡ്യൂസർ ജിയോ എബ്രഹാം, ബിനു സെബാസ്റ്റ്യൻ, സൗണ്ട് ഡിസൈൻ രംഗനാഥ് രവി, കോയും ഡിസൈനർ മെൽവി ജെ, സ്റ്റണ്ട്-പിം സുന്ദർ, മേക്കപ്പ് മാൻ സേവ്യർ, ലൈൻ പ്രൊഡ്യൂസർ സുനിൽ സിംഗ്, ചീഫ് അസോസിയേറ്റ് ഡയറക്ടർ-രതീഷ് മൈക്കിൾ, പ്രൊഡക്ഷൻ കൺട്രോളർ ആസാദ് കണ്ടിക്കൽ, വിഎഫ്എക്‌സ് ആക്‌സൽ മീഡിയ, സൗണ്ട് മിക്‌സിംഗ് ഫസൽ എ ബേക്കർ, ഡി ഐ കളർ പ്ലാനറ്റ് സ്റ്റുഡിയോ, സ്റ്റിൽസ്-അർജുൻ കല്ലിങ്കൽ, അസോസിയേറ്റ് ഡയറക്ടർ സുജിത് സുന്ദരൻ, ആർ, അരവിന്ദൻ, ടൈറ്റിൽ ഗ്രാഫിക്. ബ്ലെൻഡ്, ഡിസൈൻ-മാക്ഗഫിൻ. **![](https://cdn.boolokam.com/articles/2023/10/33334.jpg)ചില പ്രേക്ഷാഭിപ്രായങ്ങൾ ഇങ്ങനെ** **നാരായണൻ** "ടിനു പാപ്പച്ചന്റെ രണ്ട് ചിത്രങ്ങളും ഇഷ്ടമായവ ആയിരുന്നു. അദ്ദേഹത്തിന്റെ സംവിധാന ശൈലിയും വേറിട്ടതായി തോന്നിയിട്ടുണ്ട്. എന്നാൽ ചാവേറിലേക്ക് വരുമ്പോൾ ഒരു തരത്തിലും പ്രേക്ഷകരെ കണക്ട് ചെയ്യാൻ സാധിക്കാതെ പോയതുപോലെയാണ് തോന്നിയത്. എവിടെ നിന്നോ തുടങ്ങി എവിടെയെന്നില്ലാതെ അവസാനിച്ചു ശരാശരിയിൽ താഴെ നിൽക്കുന്ന ചിത്രം മാത്രമാകുന്നു ചാവേർ. പൊളിറ്റിക്കൽ ത്രില്ലെർ ആകുമ്പോൾ അതിൽ ത്രില്ല് വേണ്ടേ. ഇവിടെ അതൊന്നുമില്ല എന്ന് മാത്രമല്ല, ഒരു തരത്തിലും പ്രേക്ഷനെ excite ചെയ്യിക്കുന്ന എലമെന്റ് സിനിമയിൽ ഇല്ല. കണ്ണൂർ രാഷ്ട്രീയവും കൊലപാതകവും ഒക്കെ എത്രെയോ സിനിമകളിൽ നമ്മൾ കണ്ടിട്ടുള്ളതാണ്. അതേ വിഷയം തന്നെ വീണ്ടും കൈകാര്യം ചെയ്യുമ്പോൾ തിരക്കഥയിൽ ഏതെങ്കിലും തരത്തിൽ വ്യത്യസ്തത വേണ്ടേ. ഒരു ലക്കും ലഗാനും ഇല്ലാത്ത തിരക്കഥയും അതിലെ കുറെ കഥാപാത്രങ്ങളും. കഥാപാത്രങ്ങൾ ആയാലും കുഞ്ചാക്കോ ബോബനു പ്രത്യേകിച്ച് ഒന്നും തന്നെ ചെയ്യാനില്ല. വണ്ണം കൂട്ടിയതും പിന്നെ കുറച്ചതും രണ്ട് ഗെറ്റ്പ്പിൽ ഇന്റർവ്യു വന്നതും ഒക്കെ എന്തിനാണെന്ന് ഒരു പിടിയും കിട്ടുന്നില്ല. അർജുൻ അശോകൻ നല്ല വെറുപ്പിക്കൽ ആയിട്ടാണ് അനുഭവപ്പെട്ടത്. മനോജ്‌ കെ യു ആണ് ഉള്ളതിൽ നന്നായി പെർഫോം ചെയ്തതായി തോന്നിയത്. ആന്റണി പെപ്പേയുടെ കഥാപാത്രം ചെറുതെങ്കിലും പുള്ളി ആവുന്ന പോലെ ഭംഗിയാക്കിയിട്ടുണ്ട്. ബാക്കി കുറെ കഥാപാത്രങ്ങൾ ഒക്കെ പ്രത്യേകിച്ച് ഒരു ഐഡന്റിറ്റിയും ഇല്ലാത്തവർ. ![](https://cdn.boolokam.com/articles/2023/10/qddqffff.jpg)സിനിമയുടെ ഏറ്റവും മികച്ച ഭാഗം പശ്ചാത്തല സംഗീതവും ഒരു ഗാനവും ആണ്. തെയ്യത്തിന്റെ സിമ്പോളിസം ഒക്കെ മ്യൂസിക്കിൽ നന്നായി ഉപയോഗിക്കാൻ ജസ്റ്റിൻ വർഗീസിന് സാധിച്ചിട്ടുണ്ട്. പലയിടത്തും പ്‌ളെയിൻ ആയിപ്പോകുന്ന സിനിമയെ കുറച്ചെങ്കിലും പിടിച്ചുനിർത്തുന്നത് ജസ്റ്റിന്റെ പശ്ചാത്തലമാണ്. പിന്നെ സിനിമ കൂടുതലും ഇരുട്ടാണ്. ക്ലൈമാക്സ് ഒക്കെ എങ്ങനേലും കഴിഞ്ഞാ മതി എന്ന ലെവലിൽ വലിച്ചു നീട്ടി വെച്ചിട്ടുണ്ട്.ജോയ് മാത്യുവിന്റെ വളരെ lazy ആയ തിരക്കഥയാണ് ചാവേർ. പുതുമയുള്ള വിഷയമല്ല താനും ഇഴഞ്ഞുള്ള മേക്കിങ്ങും. ടിനു പാപ്പച്ചൻ ഇത്തിരി ലിജോ ജോസ് കളിക്കാൻ വേണ്ടി കുറെ ബിംബങ്ങളും, കുറെ വിഷ്വൽ ബ്യൂട്ടിയും ഒക്കെ പടച്ചു ചേർത്തിട്ടുണ്ട്. കണ്ടാൽ 'എന്റമ്മോ ബ്രില്യൻസ് ', 'ഇതിന്റെ ആഴത്തിൽ അർഥമുണ്ട്' എന്നൊക്കെ തോന്നിപ്പിക്കാൻ വേണ്ടി എടുത്ത കുറെ ഷോട്ടുകൾ കണ്ടു. സിനിമയിൽ 'നല്ല content' ഇല്ലാതെ ഇങ്ങനത്തെ ഓരോ വിഷ്വൽ ഗിമ്മിക്സ് ചേർത്തിട്ട് പ്രത്യേകിച്ച് ഒരു കാര്യവും ഉള്ളതായി തോന്നുന്നില്ല. ആകെമൊത്തത്തിൽ ശരാശരിക്ക് താഴെ നിൽക്കുന്ന ഒരു ത്രില്ലില്ലാത്ത പൊളിറ്റിക്കൽ സിനിമയാകുന്നു ടിനു പാപ്പച്ചന്റെ ചാവേർ." **Yamuna** "കേരളത്തിലെ കൊലപാതക രാഷ്ട്രീയം ഇതുപോലെ അടയാള പെടുത്തിയ ചാവേർ പോലെ മറ്റൊരു സിനിമ ഇനി ഉണ്ടാക്കുമോ സംശയമാണ്... ?കാരണം സിനിമയിൽ ക്വട്ടേഷൻ എന്ന വാക്കിന് പകരം പാർട്ടി പണ്ട് ഉപയോഗിച്ചിരുന്ന വാക്കുകൾ വരെ കൃത്യമായി പറഞ്ഞു പോയ സിനിമയുടെ എറ്റവും ദുർബലം അതിൻ്റെ തിരക്കഥ തന്നെയാണ്, ജോയ് മാത്യൂ എഴുതിയ കൊലപാതക രാഷ്ട്രീയ പാർട്ടിയുടെ കഥ മലയാള സിനിമയിൽ പലവട്ടം പലരീതിയിൽ വന്നിട്ടുള്ളത് തന്നെയാണ്, അത് തന്നെയാണ് ചിത്രത്തിന് നേരിടേണ്ടി വരുന്ന എറ്റവും വലിയ വെല്ലുവിളിയും. തിരക്കഥയുടെ പാളിച്ചകൾ മറികടക്കാൻ സംവിധായകൻ ടിനു പാപ്പച്ചൻ തൻ്റെ സ്ഥിരം ശൈലിയിൽ സിനിമ രൂപപ്പെടുത്താൻ ശ്രമിച്ചിട്ടുണ്ട്, അതിനു പിൻബലമായി ജിൻ്റോയുടെ ക്യാമറയും ജസ്റ്റിൻ വർഗ്ഗീസിൻ്റെ BGM നല്ല രീതിയിൽ ഉണ്ട്.ചിത്രത്തിൽ കുഞ്ചാക്കോ ബോബൻ മികച്ച രീതിയിൽ തന്നെ പ്രകടനം കാഴ്ച വെച്ചിട്ടുണ്ട്, താരത്തിന് പിന്തുണയായി മനോജ് കേ യു, അർജുൻ അശോകൻ സജിൻ ഗോപു എന്നിവരും പ്രധാന വേഷങ്ങളിൽ. ആൻ്റണി വർഗ്ഗീസ് വളരെ കുറഞ്ഞ നേരം കൊണ്ട് ഇന്ന് വരെ ചെയ്തിട്ടുള്ള എറ്റവും മികച്ച പ്രകടനം നടത്തിയിട്ടുണ്ട്.അജഗന്തരം പോലെ ഒരു കട്ട മാസ്സ് ടിനു പാപ്പച്ചൻ ചിത്രം പ്രതീക്ഷിച്ച് ചാവേറിന് പോയാൽ നിങ്ങള് തീർച്ചയായും നിരാശപെടെണ്ടി വരും. എന്നാലും പത്രങ്ങളിലൂടെയും ചാനൽ വർത്തകലൂടെയും ആഴ്ചയിൽ ഒരുവട്ടം എങ്കിലും കേട്ട് പഴകിയ രാഷ്ട്രീയ കൊലപാതക കഥയുടെ നേർക്കാഴ്ചയാണ് ചാവേർ." https://youtu.be/SfFLFYgpdTs **Sanal Kumar Padmanabhan** "ഈ അടുത്ത കാലത്ത് ജൂഡ് ആന്റണിക്കു ശേഷം ഒരു മലയാള സംവിധായകൻ ഏറ്റവും കൂടുതൽ കഷ്ടപ്പെട്ടു പണിയെടുത്തത് ടിനു പാപ്പച്ചൻ ആണെന്ന് നിസംശയം പറയാം .ജൂഡിന് 2018 പ്രളയം പുനർ സൃഷ്ടിക്കുക എന്നത് കനത്ത വെല്ലുവിളി ആയിരുന്നപ്പോൾ ഇവിടെ ടിനുവിന് പാർട്ടിക്ക് വേണ്ടി ചാവാനും കൊല്ലാനും നടന്നു ഒടുക്കം "ചാവേർ " ആകേണ്ടി വരുന്നവരുടെ, ഒരുപാട് വട്ടം കണ്ടും കേട്ടും മടുത്ത കഥയെ വീണ്ടും യാതൊരു വിധ പുതുമയോ , വഴിതിരുവോ ഒന്നുമില്ലാതെ ജോയ് മാത്യു എഴുതിയ ശരാശരിയിലും താഴെ നിൽക്കുന്ന തിരക്കഥയെ ആളുകൾ ഒരു വട്ടം എങ്കിലും കാണുന്നൊരു സിനിമ ആക്കി മാറ്റണം എന്നതായിരുന്നു ടാസ്ക് .. !" "ഒടുവിൽ ടിനു ..കുഞ്ചാക്കോ ബോബനെ ബംഗാളിയെ പോലെ പണിയെടുപ്പിച്ചു ശരീരഭാരം പത്ത് കിലോയോളം കൂട്ടിച്ചും , ഗറ്റപ്പ് മൊത്തത്തിൽ മാറ്റിയും കട്ട കലിപ്പൻ ആയി കാണുന്നവർക്ക് കൺവിൻസിങ് ആകുന്ന തരത്തിൽ അവതരിപ്പിച്ചും .ജസ്റ്റിൻ വർഗീസിനെക്കൊണ്ട് മാക്സിമം പിഴിഞ്ഞെടുത്തും ..അയാൾ തനിക്ക് കിട്ടിയ തിരക്കഥയെ കാണുന്നവരെ കൊണ്ടു" മോശമല്ല " എന്ന് പറയിക്കുന്ന തരത്തിലേക്ക് മാറ്റുകയാണ് ...." "റേറ്റിംഗ് 3 (2.5 + .5 ) .5 കുഞ്ചക്കോ അണ്ണന്റെ പെർഫോമൻസിനും ടിനുവിന്റെ മേക്കിങ്ങിനും . നോട്ട് : സ്വാതന്ത്ര്യം അർദ്ധ രാത്രിയിൽ , അജ ഗജാന്തരം എന്നീ ചിത്രങ്ങൾക്ക് ശേഷം ടിനുവും പെപ്പേയും ഒന്നിക്കുന്നു !!കൂടെ മാസ്സ് വേഷത്തിൽ കുഞ്ചാക്കോയും. എന്നൊരു ധാരണയിൽ ഈ സിനിമ ഓ ടി ടി യിൽ പോലും കാണരുത് ! അടിമുടി നിരാശ ആയിരിക്കും .പ്രതീക്ഷകൾ ഒന്നും ഇല്ലാതെ കാണുക . https://youtu.be/kdvgTeVjpD4 **Karthik Raj** "രാവിലെ മുതൽ മിക്സസ് റിവ്യൂസ് കണ്ടത് കൊണ്ട് തന്നെ വലിയാ പ്രതീക്ഷ ഇല്ലാതെയാണ് പടത്തിന് പോയത്. അതുകൊണ്ട് തന്നെ എനിക്ക് പടം നന്നായി വർക്ക് ആയി. പറയാൻ ഉദ്ദേശിച്ച രാഷ്ട്രീയം കൃത്യമായും വ്യക്തമായും പറഞ്ഞ സിനിമ..നിലവിലെ മലയാളത്തിൽ ഉള്ളതിൽ ഏറ്റവും മികച്ച ഒരു ഡയറക്റ്റർ ആണ് ടിനു പാപ്പച്ചൻ എന്നു അടിവരയിട്ട് പറയുന്ന സിനിമ. ഒരു ശരാശരിക്ക് മുകളിലുള്ള തിരക്കഥയാണ് സിനിമയുടെത് . But Quality Making & Strong Technical Side ഉള്ളതിനാൽ ഒരു മികച്ച അനുഭവം ആയി സിനിമ മാറുന്നുണ്ട്. അഭിനേതാക്കളുടെ പ്രകടനവും എടുത്തു പറയേണ്ട ഒന്നാണ്. ചാക്കോച്ചനെ കൊണ്ട് ഒന്നും പറ്റില്ല എന്നതിൽ നിന്ന് ഈ റോൾ പുള്ളിക്ക് മാത്രമേ ഇത്ര പെർഫെക്റ്റ് ആയി ചെയ്യാൻ പറ്റു എന്ന് മാറ്റി പറയത്തക്കവിധം ഉള്ള കിടിലൻപെര്ഫോര്മസ് . പുള്ളിയുടെ ഈ 2nd അല്ലേൽ 3rd Phase ഒന്നൂടി ഇന്ററസ്റ്റിംഗ് ആവുന്നുണ്ട് ഈ പടത്തിലൂടെ. ഇനിയുള്ള ലൈൻ അപ്പും പ്രതീക്ഷ നൽകുന്നത് ആണ്..അർജ്ജുൻ അശോകനും നന്നായിരുന്നു. മൊത്തത്തിൽ രാഷ്ട്രീയം ബേസ് ചെയ്തു വരുന്ന ക്രൈം ഡ്രാമ ഒക്കെ ഇഷ്ടമുള്ളവർ തീർച്ചയയും തിയറ്ററിൽ കാണേണ്ട പടം ആണ് ചാവേർ.."