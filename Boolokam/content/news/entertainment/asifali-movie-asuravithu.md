---
author: Beaumaris
categories:
- Entertainment
comment_count: 0
date: 2022-04-21 13:01:48
draft: false
image: https://cdn.boolokam.com/articles/2022/04/lilililiilli.jpg
like_count: 94260
share_count: 45768
tags:
- asifali
- asuravithu
- Entertainment
- malayalam cinema
title: എന്നാലും ഇത്തരം കടുത്ത പരീക്ഷണങ്ങള്‍ക്ക് മുതിരരുത് എന്ന പാഠം ആ നടനെ ഉയരങ്ങളിൽ
  എത്തിച്ചു എന്നതാണ് സത്യം
view_count: 2077245
---

അസുരവിത്ത് എന്ന ആസിഫലി നായകനായ സിനിമയെ വധിക്കുകയാണ് ഇവിടെ. ആസിഫലിയുടെ എന്നല്ല പലരുടെയും സിനിമാജീവിതത്തിൽ ഇതുപോലെ മറക്കാൻ ആഗ്രഹിക്കുന്ന ചില സിനിമകൾ ഉണ്ടാകും. ഇത് 2012 ൽ ഇറങ്ങിയ സിനിമയാണ്. എ.കെ.സാജന്‍ ആസിഫ് അലിക്ക് ചാര്‍ത്തികൊടുക്കാന്‍ തീരുമാനിച്ച പുതിയ വേഷം അയാള്‍ ആര്‍ജ്ജിച്ചെടുത്ത അഭിനയ സപര്യക്ക് കടുത്ത പാരയാണ് പണിതുവെച്ചത് എന്നു ആസിഫലി മനസിലാക്കി കാണും എന്നതിന്റെ തെളിവാണ് പിൽക്കാലത്തെ അയാളുടെ കഥാപാത്രങ്ങൾ. കുഞ്ഞളിയന്റെ നാലാംകിട കോമഡിഷോകണ്ട് ഇറങ്ങിയോടുന്നവരെ തടഞ്ഞുവെച്ച് കരയിപ്പിക്കുന്ന വിധമാണ് അസുരവിത്തിന്റെ വിളയാട്ടം എന്നായിരുന്നു അന്നത്തെ ചില കമന്റുകൾ പോലും. ഡോണാവാനൊക്കെ ആര്‍ക്കും മോഹം കാണും സിനിമയിലെങ്കിലും ,എന്നാലും ഇത്തരം കടുത്ത പരീക്ഷണങ്ങള്‍ക്ക് മുതിരരുത് എന്ന പാഠം ആ നടനെ ഉയരങ്ങളിൽ എത്തിച്ചു എന്നതാണ് സത്യം. ആ സത്യം ഓർത്തുകൊണ്ട് ഈ തമാശ പോസ്റ്റ് വായിക്കാം. **അസുരവിത്ത് ( Release date: 6 January 2012 )** **എഴുതിയത് : Bilal Nazeer** **അസുരവിത്ത്: The Real Don** അമിതാഭ് ബച്ചനും ഷാരുഖ് ഖാനും വെല്ലുവിളി ഉയർത്തിയ മല്ലു ഡോൺ ദിലീപ് ഏട്ടനല്ല, മറിച്ച് ആസിഫിക്കയാണ്.പള്ളിയിൽ അച്ഛൻ ആകാൻ പോയ ഇക്കയെ പുള്ളകളുടെ അച്ഛൻ ആക്കാൻ നോക്കുകയാണ് മാർട്ടി ( സംവൃത). പക്ഷേ ഇക്കാക്ക് ദേഷ്യം വരുമ്പോൾ മാത്രമേ കൺട്രോൾ പോകൂ കാരണം മരിച്ച് പോയ പുള്ളിയുടെ അച്ഛൻ സ്റ്റോപ് വയലൻസിലെ രാജു ഏട്ടൻ ആയിരുന്നു അല്ലാതെ ചോക്കലേറ്റിലെ രാജു ഏട്ടൻ അല്ല. ![](https://cdn.boolokam.com/articles/2022/04/lilililiilli.jpg)പത്താം കളം എന്ന ടെറർ ജൂത ഫാമിലിയുടെ ഹെഡ് ആണ് അബ്ബാജി. അബ്ബാജിയുടെ അമുൽ ബേബി കൊച്ചുമക്കൾ ആണ് കൊച്ചി ഭരിക്കുന്നത്. ഒരിക്കൽ പത്താം കളം നടത്തുന്ന കൊലപാതകത്തിന് സാക്ഷി പറഞ്ഞ ഇക്കായൂടെ മുഖത്ത് പോലീസ് മുളക് അരച്ച് തേക്കുന്നു. ഇതോടെ ഇക്കാ ഓടി പോയി ഡോൺ ആകുന്നു. അതിനായി 5 പേരോട് കമ്പനി കൂടി അതിന് D company എന്ന് പേരും ഇടുന്നു. തൻ്റെ മുഖത്ത് മുളക് അരച്ച് തേച്ച പോലീസ്കാരനെ കൊല്ലാൻ സ്വന്തം മുഖത്ത് വീണ്ടും മുളകരച്ച് സ്വയം തേച്ച് ഇക്കാ പോകുന്നു. കോളിംഗ് ഗ്ലാസ്, സ്കോച്ച്, കോട്ട്, സൂട്ട്, തോക്ക് അങ്ങനെ ഇക്കയുടെ ജീവിതം അതോടെ കോസ്റ്റ്‌ലി ആകുന്നു. ഒരു തവണ ഉപയോഗിച്ച കാർ പോലും പുള്ളി പിന്നീട് ഓടിക്കില്ല. ഇതിനൊക്കെയുള്ള കാശ് പുള്ളി ഉണ്ടാക്കുന്നത് തന്നോട് പരാതി പറയാൻ വരുന്ന പട്ടിണി പാവങ്ങളെ ഊറ്റിയാണ്. അങ്ങനെ പാവപ്പെട്ടവരുടെ കയ്യിൽ നിന്ന് കാശ് വാങ്ങി ദുഷ്ടന്മാരെ കൊന്നിട്ട് ഒരു കസേരയിൽ കയറി ഇരുന്ന് കറങ്ങും. പിന്നെ കുറച്ച് നേരം മറൈൻ ഡ്രൈവിൽ പോയി നിക്കും, അവിടെ ബോർ അടിക്കുമ്പോൾ ഫോർട്ട് കൊച്ചി, പിന്നെ തോപ്പുംപടി പാലം, പിന്നെ ബോൾഗാട്ടി പാലസ്. ഇക്കയുടെ പട്ടി ഷോ സഹിക്കാൻ വയ്യാതെ വില്ലന്മാർ പുള്ളിയുടെ കൂട്ടുകാരെ തട്ടുന്നു. ഇതിന് പ്രതികാരം ചെയ്യാൻ ഇറങ്ങിയ ഇക്കാ ആള് മാറി സ്വന്തം അമ്മയെ കൊല്ലുന്നു. എന്നിട്ട് അതിനും ഉത്തരവാദി വില്ലൻ ആണെന്ന് പറഞ്ഞ് അയാളെ പൊക്കി മുകളിലോട്ട് എറിഞ്ഞ് താഴെ കത്തി വെച്ച് കൊല്ലുന്നു. തൻ്റെ അമ്മയെ താൻ തന്നെ കൊന്ന വിഷമം സഹിക്കാതെ നായികയെയും കൊണ്ട് വള്ളം തുഴഞ്ഞ് ഹണി മൂണിന് പോകുന്നു