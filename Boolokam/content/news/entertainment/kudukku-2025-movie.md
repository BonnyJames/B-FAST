---
author: Beaumaris
categories:
- Entertainment
comment_count: 0
date: 2022-08-20 03:46:56
draft: false
image: https://cdn.boolokam.com/articles/2022/08/DFFFFF.jpg
like_count: 21717
share_count: 6690
tags:
- Aimanom Sajan
- aju varghese
- DURGA KRISHNA
- kudukku 2025 movie
- RAM MOHAN
- shine tom chacko
- Swasika
title: '''കുടുക്ക് 2025'' ആഗസ്റ്റ് ഇരുപത്തിയഞ്ചിന്'
view_count: 697032
---

**'കുടുക്ക് 2025' ആഗസ്റ്റ് ഇരുപത്തിയഞ്ചിന്** **അയ്മനം സാജൻ** കാലം മാറുന്നതോടെ എല്ലാ രംഗത്തും മാറ്റങ്ങൾ കടന്നു വരുന്നു, പുതിയ പുതിയ കണ്ടു പിടുത്തങ്ങളും ഉണ്ടാകുന്നു. ഈ കണ്ടുപിടുത്തങ്ങളും ടെക്നോളജികളും മനുഷ്യജീവിതത്തിൻ്റെ സ്വകാര്യ കതകൾക്ക് എങ്ങനെ വെല്ലുവിളികൾ തീർക്കുന്നു എന്നതാണ് കുടുക്ക്2025 എന്ന ചിത്രത്തിലൂടെ അവതരിപ്പിക്കുന്നത്. എസ്.വി.കൃഷ്ണ ശങ്കറിൻ്റെ ബാനറിൽ ബിലഹരി തിരക്കഥ രചിച്ച് സംവിധാനം ചെയ്യുന്ന ഈ ചിത്രത്തിൻ്റെ നിർമ്മാണ പ്രവർത്തനങ്ങൾ പൂർത്തിയായിരിക്കുന്നു,കുറച്ചു സാധാരണക്കാരായ മനുഷ്യരിലൂടെ ഈ വിഷയം പ്രേഷകരികിലേക്ക് എത്തിക്കുവാനാണ് സംവിധായകനായ ബിലഹരിയുടെ ശ്രമം. മാരൻ എന്ന ചെറുപ്പക്കാരൻ്റേയും അവൻ്റെ ചുറ്റുള്ള ചിലരുടെ ജീവിതവും അവർക്കു നേരിടേണ്ടി വരുന്ന ചില പ്രശ്നങ്ങളുമാണ് ഈ ചിത്രത്തിലൂടെ ചൂണ്ടിക്കാണിക്കുന്നത്.മനഷ്യ ജീവിതവുമായി ഏറെ ബന്ധമുള്ള മുഹൂർത്തങ്ങൾ കോർത്തിണക്കി പൂർണ്ണമായും കൊമേഴ്സ്യൽ എൻ്റർടൈന റായിട്ടാണ് ഈ ചിത്രത്തെ അവതരിപ്പിക്കുന്നത്. ![](https://cdn.boolokam.com/articles/2022/08/DFFFFF.jpg)ചിത്രത്തിൻ്റെ ഒരു ഘട്ടത്തിൽ മിസ്റ്ററി തില്ലറിലേക്കു മാറുകയും ക്ലൈമാക്സിലേക്കെത്തുമ്പോൾ ആക്ഷൻ ത്രില്ലറിൻ്റെ 'സ്വഭാവം കൈവരിക്കുകയും ചെയ്യുന്നു ഈ ചിത്രം.മലയാളത്തിൽ ഇന്നുവരെ ചർച്ച ചെയ്യപ്പെടാത്ത ഒരു പ്രമേയം എന്നതു തന്നെ ഈ ചിത്രത്തെ വേറിട്ടു നിർത്തുന്നതും. എസ്.വി.കൃഷ്ണ ശങ്കറാണ് കേന്ദ്രകഥാപാത്രത്തെ അവതരിപ്പിക്കുന്നത്.ഷൈൻ ടോം ചാക്കോ, അജു വർഗീസ്, രലുനാഥ് പലേരി, ദുർഗാ കൃഷ്ണ ,റാംമോഹൻ, സാ സ്വീക, എന്നിവരും പ്രധാന താരങ്ങളാണ്.സംഗീതം - ഭൂമി, മണികണ്ഠൻ അയ്യപ്പ . ഛായാഗ്രഹണം - അഭിമന്യുവിശ്വനാഥ്.എഡിറ്റിംഗ് - കിരൺ ദാസ്.പശ്ചാത്തല സംഗീതം.ഭൂമി, മുജീബ് മജീദ്. കലാസംവിധാനം -ഇന്ദു ലാൽ, അനൂപ്,ചമയം: സുനിൽ നാട്ടക്കൽ, മുത്തലിബ്,വസ്ത്രാലങ്കാരം. ഫെമിന ജബ്ബാർ ,സംഘട്ടനം വിക്കി .എസ്.വി.കെ., ബിലഹരി, ദീപ്തി റാം എന്നിവർ നിർമ്മിക്കുന്ന ഈ ചിത്രം ആഗസ്റ്റ് ഇരുപത്തിയഞ്ചിന് പ്രദർശനത്തിനെത്തുന്നു. &nbsp;