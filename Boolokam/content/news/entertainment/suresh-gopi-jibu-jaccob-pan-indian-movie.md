---
author: Beaumaris
categories:
- Entertainment
comment_count: 0
date: 2022-04-21 11:01:59
draft: false
image: ''
like_count: 77259
share_count: 13759
tags:
- Featured
- jibu jacob
- pan indian movie
- SURESHGOPI
title: സുരേഷ് ഗോപിയുടെ 'മേ ഹൂം മൂസ' പാൻ ഇന്ത്യൻ സിനിമയെന്ന് സംവിധായകൻ
view_count: 1280658
---

സുരേഷ് ഗോപിയെ നായകനാക്കി ജിബു ജേക്കബ് സംവിധാനം ചെയുന്ന ബിഗ് ബഡ്ജറ്റ് ചിത്രത്തെ കുറിച്ച് മാധ്യമങ്ങൾ റിപ്പോർട്ട് ചെയ്തിരുന്നു. 'മേ ഹൂം മൂസ' എന്നാണ് ചിത്രത്തിന് പേരിട്ടിരിക്കുന്നത്. ഇരുപതിലേറെ ചിത്രങ്ങളിൽ Cinematographer ആയി പ്രവർത്തിച്ച ശേഷമാണു ബിജുമേനോനെ നായകനാക്കി വെള്ളിമൂങ്ങ എന്ന ചിത്രം ജിബു ജേക്കബ് സംവിധാനം ചെയ്തത്. തുടർന്ന് മോഹൻലാലിനെ നായകനാക്കി 'മുന്തിരിവള്ളികൾ തളിർക്കുമ്പോൾ', ബിജുമേനോനെ നായകനാക്കി 'ആദ്യരാത്രി', ആസിഫലിയെ നായകനാക്കി 'എല്ലാം ശരിയാകും' തുടങ്ങിയ ചിത്രങ്ങൾ അദ്ദേഹം സംവിധാനം ചെയ്തു . 'മേ ഹൂം മൂസ'യുടെ ചിത്രീകരണം കൊടുങ്ങല്ലൂരിൽ ആരംഭിച്ചു. തിരിച്ചുവരവിൽ കൈനിറയെ ചിത്രങ്ങളുമായി മലയാളത്തിന്റെ സ്വന്തം ആക്ഷൻ ഹീറോ സുരേഷ്‌ഗോപി സിനിമയിൽ സജീവമാകുന്നുണ്ട്. മേ ഹൂം മൂസയെ കുറിച്ച് ജിബു ജേക്കബ് വെളിപ്പെടുത്തുന്ന പ്രധാനപ്പെട്ട സംഗതി, ചിത്രം ഒരു പാൻ ഇന്ത്യൻ സിനിമ ആയിരിക്കും എന്നാണു. വാഗ ബോർഡർ ഉൾപ്പെടെ പല ഉത്തരേന്ത്യൻ സംസ്ഥാനങ്ങളും ലൊക്കേഷനാകുന്ന ചിത്രത്തിന്റെ കഥയും തിരക്കഥയും സംഭാഷണവും റൂബിഷ് റെയ്ൻ ആണ് നിർവഹിക്കുന്നത്. വിഷ്ണുനാരായണൻ ഛായാഗ്രഹണം നിർവഹിക്കുന്നു . സംഗീതം നിർവഹിക്കുന്നത് ശ്രീനാഥ്‌ ശിവശങ്കരൻ