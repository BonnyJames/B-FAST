---
title: "'മകൾ' റിലീസടുക്കുമ്പോൾ സത്യൻ അന്തിക്കാടിനെ പലരും പുച്ഛിക്കുന്നതും പരിഹസിക്കുന്നതും കാണാം"
date: 2022-04-26T06:11:31
draft: false
categories: ["Entertainment"]
tags: ['Jayaram', 'makal movie', 'Meera Jasmine', 'sathyan anthikad']
author: "Beaumaris"
---

<strong>എഴുതിയത് : GladwinSharun</strong>

മകൾ സിനിമ റിലീസിന് അടുക്കുമ്പോൾ സത്യൻ അന്തിക്കാടിനെ ഇപ്പോൾ പലരും പുച്ഛിക്കുന്നതും പരിഹസിക്കുന്നതും കണ്ടു."എല്ലാ സിനിമകളും ഒരേ പോലെയാണ്, പുതുമ ഇല്ല, നന്മ ആണ്, മോട്ടിവേഷനും ഫിലോസഫിയും ആണ്,ഒരേ അച്ചിൽ വാർത്ത കഥാപാത്രങ്ങളാണ്, ട്രാക്ക് മാറ്റുന്നില്ല, സീരിയൽ ആണ്, എല്ലാ സിനിമകളും ഒരേ പോലെയിരിക്കും" ഇവയൊക്കെയാണ് പ്രധാന വിമർശനങ്ങൾ. ഇതിൽ നന്മ കൂടുതലാണ് എന്നൊക്കെ പറഞ്ഞു വിമർശിക്കുന്നവരോട് എന്തുപറയാനാ...

<img class="wp-image-331183 aligncenter" src="https://cdn.boolokam.com/articles/2022/04/fwfwwff.jpg" alt="" width="737" height="384" />കുടുംബ ചിത്രത്തിൽ പിന്നെ അങ്ങോട്ടുമിങ്ങോട്ടും തമ്മിൽതല്ലും തെറിവിളിയും കൊല്ലും കൊലയും കുത്തിനിറച്ച് മദ്യപാനവും പുകവലിയും മയക്കുമരുന്നും പ്രമോട്ട് ചെയ്യണോ?ഇനി ഇതൊക്കെ ചെയ്താലോ അപ്പോ വരും പൊളിറ്റിക്കൽ കറക്റ്റ്നസ് എന്ന് പറഞ്ഞുകൊണ്ട് വേറൊരു കൂട്ടം. പണ്ട് ഇറങ്ങിയ മിക്ക സിനിമകളിലെയും പൊളിറ്റിക്കൽ കറക്റ്റ്നസ്സ് നോക്കി വലിച്ചുകീറുന്നവർക്ക് സത്യൻ അന്തിക്കാട് സിനിമകൾ മാത്രം അതിന് കിട്ടിയില്ല. അപ്പോ പിന്നെ നന്മയാണ് സെൻറിമെൻസ് ആണ് സാരോപദേശം ആണ് സന്ദേശം തരുന്ന സിനിമകളാണ് എന്നൊക്കെ പറഞ്ഞ് നെഗറ്റീവ് അടിക്കാം അത്രതന്നെ.സത്യൻ അന്തിക്കാട് സിനിമകൾ വല്ലതും ടീവിയിൽ വന്നാൽ ഈ നെഗറ്റീവ് അടിക്കുന്നവർ പോലും ഇതൊന്നും ഓർക്കാതെ ആ സിനിമകൾ ഇരുന്ന് കണ്ട് പോവും എന്നത് വേറൊരു സത്യം.

<img class="wp-image-331184 aligncenter" src="https://cdn.boolokam.com/articles/2022/04/svvvv.jpg" alt="" width="746" height="419" />പിന്നെ ഈ പറഞ്ഞ വിമർശനങ്ങൾ സത്യൻ അന്തിക്കാട് ഇന്നും ഇന്നലെയും കേൾക്കാൻ തുടങ്ങിയതല്ല സിനിമയിൽ കേറിയ സമയം തൊട്ടേ കേൾക്കുന്നതാണ്. എന്നിട്ടും ഇതേ നന്മയുള്ള ക്ലീഷേ ഉപദേശകഥകൾ വച്ച് അയാൾ വീണ്ടും വീണ്ടും ഹിറ്റുകൾ സമ്മാനിച്ചു കൊണ്ടിരുന്നു. സത്യൻ അന്തിക്കാട് സിനിമകൾ എല്ലാം ഒരേ പോലെയുള്ളതാണ് എന്ന് വിമർശിക്കുമ്പോൾ പോലും ആ സിനിമകൾക്ക് ഒക്കെ അന്യായ റിപ്പീറ്റ് വാല്യൂ ആണ്. 80കൾ തൊട്ട് ഈ പറയുന്ന പോലുള്ള ഒരേ ടൈപ്പ് സിനിമകൾ വെച്ച് ഒരു തവണ പോലും വീണ് പോവാതെ നിരന്തമായി ഹിറ്റുകൾ നൽകി ആക്റ്റീവ് ആയി നിൽക്കുന്ന ഏക സീനിയർ സംവിധായകൻ ആയി അയാൾ നിലനിൽക്കുന്നുണ്ടെങ്കിൽ എന്തോ ഒരു മാജിക് അയാളുടെ സംവിധാനത്തിലുണ്ട്.

<img class="wp-image-331185 aligncenter" src="https://cdn.boolokam.com/articles/2022/04/ffeefe.jpg" alt="" width="952" height="357" />എൻറെ ഓർമ്മ വെച്ച പ്രായത്തിൽ ഞാനാദ്യമായി തിയേറ്ററിൽ പോയി കാണുന്ന മൂന്നു സിനിമകളും സത്യൻഅന്തിക്കാട് സിനിമകളാണ്. അച്ചുവിൻറെ അമ്മ, വിനോദയാത്ര, ഇന്നത്തെ ചിന്താവിഷയം ഇതിനുശേഷം ഒരുപാട് മലയാള സിനിമകൾ തീയേറ്ററിൽ കണ്ടിട്ടുണ്ട് അതിൽ പലതിന്റെയും തിയേറ്റർ എക്സ്പീരിയൻസ് ഓർമ്മ പോലുമില്ല. പക്ഷേ ഇപ്പോഴും ഈ മൂന്നു സിനിമകളുടെയും തിയേറ്റർ എക്സ്പീരിയൻസ് നല്ല ഓർമ്മയുണ്ട്. അതാണ് സത്യൻ അന്തിക്കാടിന്റെ ഒരു മാജിക്. ഇതൊന്നും സത്യൻ അന്തിക്കാട് കരിയറിലെ ഏറ്റവും മികച്ച സിനിമകൾ അല്ല എന്നിട്ടും ഈ സിനിമകളുടെ ഓർമ്മകൾ നിറം മങ്ങാതെ മനസ്സിൽ നിൽക്കുന്നുണ്ടെങ്കിൽ അങ്ങേരുടെ കരിയർ ബെസ്റ്റ് സിനിമകളിൽപ്പെടുന്ന നാടോടിക്കാറ്റ്, സന്മനസ്സുള്ളവർക്ക് സമാധാനം, മനസിനക്കരെ, വീണ്ടും ചില വീട്ടുകാര്യങ്ങൾ, സന്ദേശം, പൊന്മുട്ടയിടുന്ന താറാവ്, ടി പി ബാലഗോപാലൻ MA ഇതൊക്കെ തിയേറ്ററിൽ കാണാൻ പറ്റിയിരുന്നെങ്കിൽ ഇതിലും മനോഹരമായ ഓർമ്മകൾ കിട്ടിയേനെ.

സത്യൻ അന്തിക്കാട് എന്നത് കുടുംബചിത്രങ്ങളുടെ സംവിധായകൻ എന്ന ഒരു ബ്രാൻഡ് ആണ്. ആ ബ്രാൻഡ് ഇന്നേവരെ നിരാശപ്പെടുത്തിയിട്ടില്ല ഒരു വിമർശനങ്ങളിലും തളർന്നു വീണിട്ടും ഇല്ല. മകൾ സിനിമയും അദ്ദേഹത്തിൻറെ മുൻകാല ചിത്രങ്ങൾ പോലെ കുടുംബ പ്രേക്ഷകർ ഏറ്റെടുത്തു വിജയിപ്പിക്കുകയും ചെയ്യും അതിലൂടെ അഞ്ചു പതിറ്റാണ്ടുകളിൽ വിജയം കൊയ്തിട്ടുള്ള മലയാളത്തിലെ ആദ്യ സംവിധായകൻ എന്ന നേട്ടം സത്യൻ അന്തിക്കാടിനെ തേടി വരികയും ചെയ്യും.സത്യൻ അന്തിക്കാട് അയാൾക്ക് ഇഷ്ടമുള്ള രീതിയിൽ സിനിമ എടുക്കട്ടെ ആ സിനിമകൾ കാണാൻ ഇവിടെ അയാളുടേതായ ഒരു പ്രേക്ഷകർ ഉണ്ട് അവരു കണ്ടോളും അല്ലാത്തവർ കാണണ്ട.


!['മകൾ' റിലീസടുക്കുമ്പോൾ സത്യൻ അന്തിക്കാടിനെ പലരും പുച്ഛിക്കുന്നതും പരിഹസിക്കുന്നതും കാണാം](https://cdn.boolokam.com/articles/2022/04/fwfwwff.jpg)**എഴുതിയത് : GladwinSharun** മകൾ സിനിമ റിലീസിന് അടുക്കുമ്പോൾ സത്യൻ അന്തിക്കാടിനെ ഇപ്പോൾ പലരും പുച്ഛിക്കുന്നതും പരിഹസിക്കുന്നതും കണ്ടു."എല്ലാ സിനിമകളും ഒരേ പോലെയാണ്, പുതുമ ഇല്ല, നന്മ ആണ്, മോട്ടിവേഷനും ഫിലോസഫിയും ആണ്,ഒരേ അച്ചിൽ വാർത്ത കഥാപാത്രങ്ങളാണ്, ട്രാക്ക് മാറ്റുന്നില്ല, സീരിയൽ ആണ്, എല്ലാ സിനിമകളും ഒരേ പോലെയിരിക്കും" ഇവയൊക്കെയാണ് പ്രധാന വിമർശനങ്ങൾ. ഇതിൽ നന്മ കൂടുതലാണ് എന്നൊക്കെ പറഞ്ഞു വിമർശിക്കുന്നവരോട് എന്തുപറയാനാ... കുടുംബ ചിത്രത്തിൽ പിന്നെ അങ്ങോട്ടുമിങ്ങോട്ടും തമ്മിൽതല്ലും തെറിവിളിയും കൊല്ലും കൊലയും കുത്തിനിറച്ച് മദ്യപാനവും പുകവലിയും മയക്കുമരുന്നും പ്രമോട്ട് ചെയ്യണോ?ഇനി ഇതൊക്കെ ചെയ്താലോ അപ്പോ വരും പൊളിറ്റിക്കൽ കറക്റ്റ്നസ് എന്ന് പറഞ്ഞുകൊണ്ട് വേറൊരു കൂട്ടം. പണ്ട് ഇറങ്ങിയ മിക്ക സിനിമകളിലെയും പൊളിറ്റിക്കൽ കറക്റ്റ്നസ്സ് നോക്കി വലിച്ചുകീറുന്നവർക്ക് സത്യൻ അന്തിക്കാട് സിനിമകൾ മാത്രം അതിന് കിട്ടിയില്ല. അപ്പോ പിന്നെ നന്മയാണ് സെൻറിമെൻസ് ആണ് സാരോപദേശം ആണ് സന്ദേശം തരുന്ന സിനിമകളാണ് എന്നൊക്കെ പറഞ്ഞ് നെഗറ്റീവ് അടിക്കാം അത്രതന്നെ.സത്യൻ അന്തിക്കാട് സിനിമകൾ വല്ലതും ടീവിയിൽ വന്നാൽ ഈ നെഗറ്റീവ് അടിക്കുന്നവർ പോലും ഇതൊന്നും ഓർക്കാതെ ആ സിനിമകൾ ഇരുന്ന് കണ്ട് പോവും എന്നത് വേറൊരു സത്യം. ![](https://cdn.boolokam.com/articles/2022/04/svvvv.jpg)പിന്നെ ഈ പറഞ്ഞ വിമർശനങ്ങൾ സത്യൻ അന്തിക്കാട് ഇന്നും ഇന്നലെയും കേൾക്കാൻ തുടങ്ങിയതല്ല സിനിമയിൽ കേറിയ സമയം തൊട്ടേ കേൾക്കുന്നതാണ്. എന്നിട്ടും ഇതേ നന്മയുള്ള ക്ലീഷേ ഉപദേശകഥകൾ വച്ച് അയാൾ വീണ്ടും വീണ്ടും ഹിറ്റുകൾ സമ്മാനിച്ചു കൊണ്ടിരുന്നു. സത്യൻ അന്തിക്കാട് സിനിമകൾ എല്ലാം ഒരേ പോലെയുള്ളതാണ് എന്ന് വിമർശിക്കുമ്പോൾ പോലും ആ സിനിമകൾക്ക് ഒക്കെ അന്യായ റിപ്പീറ്റ് വാല്യൂ ആണ്. 80കൾ തൊട്ട് ഈ പറയുന്ന പോലുള്ള ഒരേ ടൈപ്പ് സിനിമകൾ വെച്ച് ഒരു തവണ പോലും വീണ് പോവാതെ നിരന്തമായി ഹിറ്റുകൾ നൽകി ആക്റ്റീവ് ആയി നിൽക്കുന്ന ഏക സീനിയർ സംവിധായകൻ ആയി അയാൾ നിലനിൽക്കുന്നുണ്ടെങ്കിൽ എന്തോ ഒരു മാജിക് അയാളുടെ സംവിധാനത്തിലുണ്ട്. ![](https://cdn.boolokam.com/articles/2022/04/ffeefe.jpg)എൻറെ ഓർമ്മ വെച്ച പ്രായത്തിൽ ഞാനാദ്യമായി തിയേറ്ററിൽ പോയി കാണുന്ന മൂന്നു സിനിമകളും സത്യൻഅന്തിക്കാട് സിനിമകളാണ്. അച്ചുവിൻറെ അമ്മ, വിനോദയാത്ര, ഇന്നത്തെ ചിന്താവിഷയം ഇതിനുശേഷം ഒരുപാട് മലയാള സിനിമകൾ തീയേറ്ററിൽ കണ്ടിട്ടുണ്ട് അതിൽ പലതിന്റെയും തിയേറ്റർ എക്സ്പീരിയൻസ് ഓർമ്മ പോലുമില്ല. പക്ഷേ ഇപ്പോഴും ഈ മൂന്നു സിനിമകളുടെയും തിയേറ്റർ എക്സ്പീരിയൻസ് നല്ല ഓർമ്മയുണ്ട്. അതാണ് സത്യൻ അന്തിക്കാടിന്റെ ഒരു മാജിക്. ഇതൊന്നും സത്യൻ അന്തിക്കാട് കരിയറിലെ ഏറ്റവും മികച്ച സിനിമകൾ അല്ല എന്നിട്ടും ഈ സിനിമകളുടെ ഓർമ്മകൾ നിറം മങ്ങാതെ മനസ്സിൽ നിൽക്കുന്നുണ്ടെങ്കിൽ അങ്ങേരുടെ കരിയർ ബെസ്റ്റ് സിനിമകളിൽപ്പെടുന്ന നാടോടിക്കാറ്റ്, സന്മനസ്സുള്ളവർക്ക് സമാധാനം, മനസിനക്കരെ, വീണ്ടും ചില വീട്ടുകാര്യങ്ങൾ, സന്ദേശം, പൊന്മുട്ടയിടുന്ന താറാവ്, ടി പി ബാലഗോപാലൻ MA ഇതൊക്കെ തിയേറ്ററിൽ കാണാൻ പറ്റിയിരുന്നെങ്കിൽ ഇതിലും മനോഹരമായ ഓർമ്മകൾ കിട്ടിയേനെ. സത്യൻ അന്തിക്കാട് എന്നത് കുടുംബചിത്രങ്ങളുടെ സംവിധായകൻ എന്ന ഒരു ബ്രാൻഡ് ആണ്. ആ ബ്രാൻഡ് ഇന്നേവരെ നിരാശപ്പെടുത്തിയിട്ടില്ല ഒരു വിമർശനങ്ങളിലും തളർന്നു വീണിട്ടും ഇല്ല. മകൾ സിനിമയും അദ്ദേഹത്തിൻറെ മുൻകാല ചിത്രങ്ങൾ പോലെ കുടുംബ പ്രേക്ഷകർ ഏറ്റെടുത്തു വിജയിപ്പിക്കുകയും ചെയ്യും അതിലൂടെ അഞ്ചു പതിറ്റാണ്ടുകളിൽ വിജയം കൊയ്തിട്ടുള്ള മലയാളത്തിലെ ആദ്യ സംവിധായകൻ എന്ന നേട്ടം സത്യൻ അന്തിക്കാടിനെ തേടി വരികയും ചെയ്യും.സത്യൻ അന്തിക്കാട് അയാൾക്ക് ഇഷ്ടമുള്ള രീതിയിൽ സിനിമ എടുക്കട്ടെ ആ സിനിമകൾ കാണാൻ ഇവിടെ അയാളുടേതായ ഒരു പ്രേക്ഷകർ ഉണ്ട് അവരു കണ്ടോളും അല്ലാത്തവർ കാണണ്ട.
