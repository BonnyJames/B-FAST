---
author: Beaumaris
categories:
- Entertainment
comment_count: 0
date: 2022-08-27 15:27:15
draft: false
image: ''
like_count: 35812
share_count: 12339
tags:
- the great indian murder
- web series
title: '''ദി ഗ്രേറ്റ് ഇന്ത്യൻ മർഡർ'' ഈ ത്രില്ലർ നിരാശപ്പെടുത്തില്ല'
view_count: 649206
---

**Bejoy R** ഹാസിലും സാഹിബ് ബീവി ഓർ ഗാങ്ങ്സ്റ്റർ സീരീസും , പാൻ സിങ്ങ് തോമറുമൊക്കെ പ്രിയപ്പെട്ട സിനിമകളും തിഗ്മാൻഷു ധൂലിയ ഇഷ്ട സംവിധായകനുമാണ് ,അദ്ദേഹത്തിന്റെ ദി ഗ്രേറ്റ് ഇന്ത്യൻ മർഡർ 9 എപ്പിസോഡുകളുള്ള ഗ്രിപ്പിങ്ങായ വെബ് സീരീസാണ് ,സ്കാം 1992 ൽ ഹർഷദ് മേഹ്തയായി നല്ല പ്രകടനം കാഴ്ചവച്ച പ്രതീക് ഗാന്ധിയും ഗാങ്ങ്സ് ഓഫ് വസേയ് പൂറിലൂടെ ശ്രദ്ധേയയായ റിച്ചാ ചഢയും രഘു ബീർ യാദവും അഷുതോഷ് റാണയും ഷരീബ് ഹഷ്മിയും ഫോട്ടോഗ്രാഫറിൽ മോഹൻലാലിനൊപ്പം അഭിനയിച്ച മണിയും ശശാങ്ക് അറോറയുമൊക്കെ പ്രധാന വേഷങ്ങളിൽ വരുന്ന ഗ്രേറ്റ് ഇന്ത്യൻ മർഡർ ,വികാസ് സ്വരൂപ് എഴുതിയ സിക്സ് സസ്പെക്ട്സ് എന്ന നോവലാണ് .ഹൈ പ്രൊഫൈൽ ബിസിനസുകാരനും ചത്തീസ്ഗഢ് അഭ്യന്തര മന്ത്രിയുടെ മകനുമായ വിക്കി റായിയുടെ കൊലപാതകവും അതിനോടനുബന്ധിച്ച് കിടക്കുന്ന പ്ലോട്ടുകളിലും സബ് പ്ലോട്ടുകളിലും ചുരുൾ നിവരുന്ന ആരാണ് , എന്തിനാണ് എന്ന ഈ മർഡർ മിസ്റ്ററി എൻഗേജിങ്ങാണ് ,വളരെ ഡീറ്റേലായി പറഞ്ഞു പോകുന്ന കഥ സബ് പ്ലോട്ടുകളുടെ ബാഹുല്യം മൂലം ഇടയ്ക്ക് ലൂസാകുന്നുണ്ടെങ്കിലും ,തിഗ്മാൻഷുവിന്റെ സംവിധാനവും ,ക്വാളിറ്റിയുള്ള പ്രൊഡക്ഷൻ ഡിസൈനും അഭിനേതാക്കളുടെ പെർഫോമൻസുമൊക്കെ എടുത്തു പറയേണ്ട ഈ ത്രില്ലർ നിരാശപ്പെടുത്തില്ല .ദി ഗ്രേറ്റ് ഇന്ത്യൻ മർഡർ - ഹോട്സ്റ്റാറിലാണ് .