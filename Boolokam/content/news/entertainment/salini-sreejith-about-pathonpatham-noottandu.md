---
author: Beaumaris
categories:
- Entertainment
comment_count: 0
date: 2022-08-13 06:14:54
draft: false
image: https://cdn.boolokam.com/articles/2022/08/eqgege.jpg
like_count: 4461
share_count: 1820
tags:
- Featured
- pathonpatham noottaandu
- siju wilson
- vinayan
title: കാത്തിരിക്കാം വിനയൻ സർ ഒരുക്കി വച്ചിരിക്കുന്ന വിസ്മയത്തിനായി
view_count: 71751
---

**Salini Sreejith** ഏകദേശം മൂന്ന് വർഷങ്ങൾക്ക് ശേഷം ഒരു വിനയൻ ചിത്രം വീണ്ടും തീയേറ്ററുകളിലേക്ക് എത്താൻ പോവുകയാണ്. ശ്രീ ഗോകുലം മൂവീസിന്റെ ബാനറിൽ ഗോകുലം ഗോപാലൻ നിർമിക്കുന്ന ഹിസ്റ്റോറിക്കൽ ആക്ഷൻ ത്രില്ലർ ചിത്രം ."പത്തൊൻപതാം നൂറ്റാണ്ട്". സ്റ്റാർഡവും ഫാൻബേസുമുള്ള നടന്മാരുടെ മാത്രം പിന്നാലെ പോകാതെ യുവ നടന്മാർക്ക് അവസരങ്ങൾ നൽകി അവരെ മലയാള സിനിമയുടെ മുൻപന്തിയിലേക്ക് കൈ പിടിച്ചുയർത്തുന്നത് പണ്ട് മുതലേ വിനയൻ സർ ചെയ്ത് വരുന്ന കാര്യമാണ്. ആ കൂട്ടത്തിൽ ജയസൂര്യയും മണിച്ചേട്ടനും ഒക്കെ പെടും. ഇത്തവണ പത്തൊൻപതാം നൂറ്റാണ്ടിലെ കേന്ദ്ര കഥാപാത്രമായ ആറാട്ടുപുഴ വേലായുധ പണിക്കറായി വിനയൻ സർ കാസ്റ്റ് ചെയ്തിരിക്കുന്നത് സിജു വിൽസനെ ആണ്. സിനിമാപ്രേമികൾക്ക് പരിചിതമായ മുഖമാണെങ്കിലും ഒരു നായകൻ എന്ന നിലയിൽ വലിയ നേട്ടങ്ങളൊന്നും പറയാനില്ലാത്ത സിജു വിൽസന് ഒരു ബിഗ് ബഡ്‌ജറ്റ്‌ ചരിത്ര സിനിമയിലെ മെയിൻ റോൾ തന്നെ കൊടുത്തിട്ടുണ്ടെങ്കിൽ അത് വെറുതെയാവില്ല എന്നത് ഉറപ്പാണ്.ഇടക്ക് ഒന്ന് നിറം ചെറിയ മങ്ങിയെങ്കിലും ആകാശഗംഗയും കരുമാടികുട്ടനും , വസന്തിയും ലക്ഷ്മിയും പിന്നെ ഞാനും , ഇന്നും ഒരു വിസ്മയമായി നിലകൊള്ളുന്ന അത്ഭുതദ്വീപ് , പോലെയുള്ള ഒരു പിടി നല്ല സിനിമകൾ സമ്മാനിച്ചിട്ടുള്ള വിനയൻ എന്ന സംവിധായകനിൽ എനിക്ക് ഇപ്പോഴും വിശ്വാസമുണ്ട്. പത്തൊൻപതാം നൂറ്റാണ്ട് സെപ്റ്റംബർ 8 ന് തിരുവോണ നാളിൽ തീയേറ്ററുകളിലെത്തും. കാത്തിരിക്കാം വിനയൻ സർ ഒരുക്കി വച്ചിരിക്കുന്ന വിസ്മയത്തിനായി. [caption id="attachment_346526" align="aligncenter" width="831"]![](https://cdn.boolokam.com/articles/2022/08/eqgege.jpg) Siju Wilson[/caption] **