---
author: Beaumaris
categories:
- Entertainment
comment_count: 0
date: 2023-12-28 15:08:25
draft: false
image: ''
like_count: 67793
share_count: 52872
tags:
- 500 crore club
- Box Office
- salaar
- salar
title: സലാർ 500 കോടി ക്ലബ്ബിൽ; ബോക്സോഫീസിൽ കുതിപ്പ്
view_count: 1947211
---

പ്രഭാസിന്റെ ‘സലാർ’ ബോക്‌സ് ഓഫീസിൽ വിജയകരമായ കുതിപ്പ് തുടരുകയാണ്. ആഗോളതലത്തിൽ റിലീസ് ചെയ്ത കേന്ദ്രങ്ങളിൽ നിന്നായി 500 കോടിയോളം ചിത്രം ഇതിനോടകം നേടിയെന്നാണ് അണിയറപ്രവർത്തകർ പറയുന്നത്. ക്രിസ്മസ് സിനിമകളുടെ റെക്കോർഡാണിത്. ഹോംബാലെ ഫിലിംസിന്റെ ബാനറിൽ പ്രശാന്ത് നീൽ നിർമ്മിച്ച ഈ ബ്രഹ്മാണ്ഡ ചിത്രം റിലീസിന് മുമ്പേ ശ്രദ്ധ നേടിയിരുന്നു. പൃഥ്വിരാജ് പ്രൊഡക്ഷൻസാണ് ചിത്രം കേരളത്തിൽ വിതരണം ചെയ്തത്. കേരളത്തിൽ റിലീസ് ദിവസം രാവിലെ ഏഴ് മണി മുതൽ ഫാൻസ് ഷോ സംഘടിപ്പിച്ചിരുന്നു. കേരളത്തിൽ നിന്ന് ഇതുവരെ ഏഴ് കോടി രൂപയാണ് ചിത്രം നേടിയത്.കെജിഎഫ് പരമ്പരയ്ക്ക് ശേഷം പ്രശാന്ത് നീൽ സംവിധാനം ചെയ്ത ഈ ചിത്രത്തിൽ നിന്നും പ്രേക്ഷകർ ഏറെ പ്രതീക്ഷിച്ചിരുന്നു. പ്രഭാസിന്റെ വൺമാൻ ഷോയും പൃഥ്വിയുടെ ശക്തമായ പ്രകടനവുമാണ് ചിത്രത്തിന്റെ ഹൈലൈറ്റ്. രണ്ട് ഭാഗങ്ങളുള്ള ചിത്രത്തിന്റെ ആദ്യ ഭാഗത്തിന് സലാർ: പാർട്ട് വൺ സീസ് ഫയർ എന്നാണ് പേരിട്ടിരിക്കുന്നത്. കെജിഎഫ്, കാന്താര എന്നീ സൂപ്പർ ഹിറ്റ് ചിത്രങ്ങൾക്ക് ശേഷം ഹോംബാലെ ഫിലിംസിന്റെ ബാനറിൽ വിജയ് കിരന്ദൂരാണ് ഇത് നിർമ്മിക്കുന്നത്.രവി ബസ്രൂർ സംഗീതം, ഛായാഗ്രഹണം ഭുവൻ ഗൗഡ. ശ്രുതി ഹാസനാണ് നായിക. ജഗപതി ബാബു, ഈശ്വരി റാവു എന്നിവരാണ് മറ്റ് താരങ്ങൾ. ഛായാഗ്രഹണം ഭുവൻ ഗൗഡയും സംഗീതസംവിധാനം രവി ബസ്രൂറും.