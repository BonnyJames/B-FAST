---
author: Beaumaris
categories:
- Entertainment
comment_count: 0
date: 2022-03-18 05:23:02
draft: false
image: ''
like_count: 87113
share_count: 14393
tags:
- Featured
- lijo jose pellissery
- malayalam cinema
- mammootty
- Nanpakal Nerath Mayakkam
title: ഇന്ന് ഉറക്കദിനം, രാത്രി ഏഴുമണിക്ക് എന്താണ് സംഭവിക്കുന്നത് ?
view_count: 1540762
---

മമ്മൂട്ടിയെ നായകനാക്കി ലിജോ ജോസ് പല്ലിശ്ശേരി സംവിധാനം ചെയുന്ന 'നന്പകൽ നേരത്ത് മയക്കം' എന്ന സിനിമയുടെ ചിത്രീകരണം പൂർത്തിയായതുമുതൽ ആരാധകരുടെ കാത്തിരിപ്പാണ്. എന്നാൽ ഇപ്പോൾ ലിജോ ജോസിന്റെ ഫേസ്ബുക് പോസ്റ്റ് ആരാധകരെ ആശയക്കുഴപ്പത്തിലാക്കുന്നു. 'നാളെ ലോക ഉറക്കദിനം, ഏഴ് മണി' എന്നായിരുന്നു അദ്ദേഹം ഇന്നലെ ചെയ്ത പോസ്റ്റ്. ഇന്ന് ലോക ഉറക്ക ദിനമാണ്, എന്നാൽ രാത്രി ഏഴുമണിക്ക് എന്താണ് എന്ന് ആർക്കും മനസിലായില്ലെങ്കിലും മമ്മൂട്ടിയുടെ ഫേസ്ബുക് പോസ്റ്റോടെയാണ് ആശയക്കുഴപ്പം മാറിയത് . ഇന്ന് ഏഴുമണിക്ക് നന്പകൽ നേരത്തു മയക്കത്തിന്റെ ടീസർ റിലീസ് ചെയ്യുകയാണ് എന്നാണു മമ്മൂട്ടിയുടെ ഫേസ്ബുക് പോസ്റ്റ്. ലിജോ ജോസ് പല്ലിശ്ശേരി മമ്മൂട്ടിയെ നായകനാക്കി ചെയ്ത ആദ്യ സിനിമയാണ് നന്പകൽ നേരത്ത് മയക്കം. ഈ സിനിമ മുഴുവനും തമിഴ്‌നാട്ടിൽ വച്ചാണ് ചിത്രീകരിച്ചത്. പഴനിയും വേളാങ്കണ്ണിയും ആയിരുന്നു പ്രധാന ലൊക്കേഷനുകൾ. മമ്മൂട്ടി കമ്പനിയുടെ ബാനറിലാണ് നിർമ്മാണം. ആമേന്‍ മൂവി മൊണാസ്ട്രി എന്ന കമ്പനിയുമായി ലിജോ ജോസ് പല്ലിശേരി സഹനിർമ്മാതാവായി കൂടെയുണ്ട് .