---
author: safwan
categories:
- Entertainment
comment_count: 0
date: 2022-05-04 09:20:10
draft: false
image: https://cdn.boolokam.com/articles/2022/05/images-30-1.jpeg
like_count: 22414
share_count: 6869
tags:
- Featured
- lalu alex
title: അവൾ ഇന്നുണ്ടായിരുന്നെങ്കിൽ 30 വയസ്സ് ആയേനെ. ഇന്നും അതൊരു വേദനയാണ്. ലാലു അലക്സ്.
view_count: 509783
---

വർഷങ്ങളായി സിനിമാ മേഖലയിൽ സജീവമായ ലാലുഅലക്സ് മലയാളികളുടെ പ്രിയപ്പെട്ട നടനാണ്. ഒട്ടനവധി നിരവധി ചിത്രങ്ങളിലാണ് നായകനായും അല്ലാതെയും താരം വേഷം ചെയ്തിട്ടുള്ളത്. താരം ചെയ്യുന്ന കഥാപാത്രങ്ങളിൽ എല്ലാം തൻ്റെതായ വ്യക്തിമുദ്ര പതിപ്പിക്കാൻ താരത്തിന് സാധിച്ചിട്ടുണ്ട്.

കുറച്ചുകാലം മുമ്പ് ലാലുഅലക്സ് അഭിനയത്തിൽ നിന്നും ഇടവേള എടുത്തിരുന്നു. പിന്നീട് പൃഥ്വിരാജ് മോഹൻലാൽ ചിത്രമായ ബ്രോ ഡാഡീയിലൂടെയാണ് താരം തിരിച്ചെത്തിയത്. തൻറെ തിരിച്ചുവരവിൽ അസാമാന്യ പ്രകടനമാണ് താരം കാഴ്ചവച്ചത്. ഇപ്പോഴിതാ തൻറെ ജീവിതത്തിൽ സംഭവിച്ച പ്രതിസന്ധികളെക്കുറിച്ച് തുറന്നു പറഞ്ഞിരിക്കുകയാണ് താരം.

  
"സിനിമ ഇല്ലാതെ വീട്ടിലിരുന്ന നാളുകൾ വിഷമം ഉണ്ടാക്കുന്നതാണ്. സിനിമ ഇല്ലാതെ പ്രതിസന്ധിയിലൂടെ കടന്നു പോയപ്പോൾ എനിക്ക് മുഴുവൻ പിന്തുണയും തന്നത് ഭാര്യ ബെറ്റി ആണ്. സിനിമ പലപ്പോഴും ഇല്ലാതായിട്ടുണ്ട്. മലയാളസിനിമ എന്നോട് കുറച്ചുനാൾ വീട്ടിൽ ഇരിക്കാൻ പറയും. ഞാൻ അത് അനുസരിക്കും. അങ്ങനെ ഇരിക്കുന്ന നാളുകൾ എല്ലാം സങ്കടം ഉണ്ടാകുന്നതാണ്.

![](https://cdn.boolokam.com/articles/2022/05/images-30-1.jpeg)

ചില കാര്യങ്ങൾ ഓർത്താൽ സങ്കടം വരും. ഒരു മകളുണ്ടായിരുന്നു. പത്തുമാസം മാത്രമാണ് അവൾ ജീവിച്ചുള്ളൂ. അവൾ ഉണ്ടായിരുന്നെങ്കിൽ ഇപ്പോൾ 30 വയസ്സ് ആയേനെ. പക്ഷേ ഞാൻ അതെല്ലാം മറികടന്നു. അവസരങ്ങൾ തേടി ഞാൻ ഒരുപാട് വാതിലുകൾ മുട്ടി യിട്ടുണ്ട്. ആകെ മൊത്തം തൂക്കി നോക്കുമ്പോൾ ജീവിതത്തിൽ ഭാഗ്യവാനാണ് ഞാൻ. സ്വപ്നം കണ്ടതിനേക്കാൾ അഞ്ചും പത്തും മടങ്ങു തിരിച്ചുകിട്ടി."-ലാലു അലക്സ് പറഞ്ഞു.