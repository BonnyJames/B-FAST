---
author: Beaumaris
categories:
- Entertainment
comment_count: 0
date: 2022-08-20 14:04:38
draft: false
image: ''
like_count: 80113
share_count: 25244
tags:
- love story movie
- Rahul Madhavan
- rohini
- shafeeq
title: റഹ്മാൻ ഇതേ വേഷങ്ങളിൽ വിലസുന്ന കാലത്താണ് ഷഫീക്ക് അതേവേഷത്തിൽ ഇത്രയും വലിയ വിജയം
  നേടിയത്
view_count: 2215467
---

**Rahul Madhavan** മലയാളത്തിൽ നിരവധി പ്രണയചിത്രങ്ങൾ വലിയ വിജയങ്ങൾ ആയിട്ടുണ്ട്. അനിയത്തിപ്രാവ് ഇൻഡസ്ട്രി ഹിറ്റ്‌ വരെയായ ചരിത്രവുമുണ്ട്.എന്നാൽ അധികമാരും പറയാത്ത ആ സമയത്തെ ട്രെൻഡ് ആയ മറ്റൊരു പഴയ പടമുണ്ട്, എൺപതുകളുടെ മധ്യത്തിൽ വന്ന് വമ്പൻ വിജയം നേടിയ ലവ്സ്റ്റോറിയാണ് ആ ചിത്രം.നിരവധി ഹിറ്റ്‌ ചിത്രങ്ങൾ നിർമിച്ച സുനിത പ്രൊഡക്ഷൻസിന്റെ സാരഥി എം മണിയാണ് ഇതിന്റെ നിർമാതാവ്. സംവിധാനം സാജൻ. നടൻ ജഗദീഷ് ആയിരുന്നു ചിത്രത്തിന്റെ കഥ, തിരക്കഥ, സംഭാഷണം എന്നിവ രചിച്ചത് എന്നത് മറ്റൊരു പ്രത്യേകതയാണ്. 1986 ലാണ് പടം റിലീസ് ആയത്. നെടുമുടി വേണു ഡബിൾ റോളിൽ അഭിനയിച്ച ചിത്രം കൂടിയാണ് ഇത്. പുതുമുഖം ഷഫീക് ആയിരുന്നു നായകൻ. നായിക രോഹിണിയും. റഹ്മാനോക്കെ ഇതേ കൂട്ട് വേഷങ്ങളിൽ അടിപൊളിയായി വിലസുന്ന കാലത്താണ് ഷഫീക്ക് എന്ന താരം ഇത്രയും വലിയ വിജയം നേടിയത് എന്നത് അക്കാലത്തു വലിയ ചർച്ചയായിരുന്നു. ഷഫീക്കിന്റെ ഹെയർ സ്റ്റൈൽ, ബ്രേക്ക് ഡാൻസ് എന്നിവയെല്ലാം ഒരുപക്ഷെ അന്ന് ചെറുപ്പകാരിൽ പുതിയ ഹരം ഉണ്ടാക്കിയിട്ടുണ്ടാവാം. ഷഫീക് റഹ്മാന് വെല്ലുവിളി ഉയർത്തുമെന്ന് പലരും പറഞ്ഞു. അതൊക്കെ പറച്ചിലിൽ ഒതുങ്ങി. എന്തായാലും പടം കേറി കൊളുത്തി.പക്ഷെ ഷഫീക്ക് സിനിമയിൽ അധികം തിളങ്ങിയില്ല എന്നതാണ് വാസ്തവം.പിന്നീട് ഏതാനും കുറച്ചു പടങ്ങൾ മാത്രം ചെയ്ത അദ്ദേഹം അഭിനയം പൂർണമായും നിർത്തി. [embed]https://youtu.be/8arT--3xJGw[/embed] ഏതൊരു പടവും ഹിറ്റ്‌ ആക്കാൻ ആ പടത്തിലെ പാട്ടുകൾക്ക് സാധിക്കാറുണ്ട്. അങ്ങനെ നോക്കുമ്പോൾ ഈ പടം ഇത്രയും വിജയം നേടിയതിനു കാരണം ഇതിലെ പാട്ടുകൾ ആണ് എന്ന് ഡബിൾ സ്ട്രോങ്ങ്‌ ആയി പറയാവുന്നതാണ്. ചുനക്കര -ശ്യാം ടീം ഒരുക്കിയ എല്ലാ ഗാനങ്ങളും തരംഗമായി. 'പൂവായ പൂ നീ ചൂടി വന്നല്ലോ ', ഒരു കടലോളം സ്നേഹം തന്നു, ചെല്ലകുരുവി നീയെന്നും, സ്നേഹം പൂത്തുലഞ്ഞു, ഒരു മലർ തോപ്പിലെ ' എന്നു തുടങ്ങുന്ന എല്ലാ ഗാനങ്ങളും സൂപ്പർ ആയിരുന്നു. [embed]https://youtu.be/XvNlfMeL_lI[/embed] ചിത്രത്തിന്റെ കഥാസാരം എഴുതണം എന്നുണ്ട് പക്ഷെ നിങ്ങൾ എത്രയോ കണ്ട സന്ദർഭങ്ങൾ ആയതിനാൽ അത് വിട്ടു പിടിക്കുന്നു. അതുകൊണ്ട് തന്നെ ഈ പടം തീർച്ചയായും കാണണം എന്ന് പറയാൻ എനിക്കാവില്ല. പക്ഷെ പാട്ടുകൾ അത് ഒരു തവണ യൂട്യൂബിൽ കണ്ടാൽ നിങ്ങൾ ചിലപ്പോൾ വീണ്ടും കാണാൻ സാധ്യതയുണ്ട്.ചിത്രത്തിന്റെ എൻഡിങ് ടൈറ്റില് "നാളെ ഞങ്ങളുടെ വിവാഹം" എന്നാണ്. അതായത് ആ പേരിൽ ഇതേ ടീം അടുത്ത വർഷം പടം ചെയ്തു. മുകേഷ്,മേനക എന്നിവരും പടത്തിലുണ്ട്."ആലിപ്പഴം ഇന്നൊന്നായെൻ മുറ്റത്തെങ്ങും 'എന്ന ആ പടത്തിലെ ഗാനം നിങ്ങൾക്ക് സുപരിചിതമായിരിക്കും. .