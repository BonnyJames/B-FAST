---
author: Beaumaris
categories:
- Entertainment
comment_count: 0
date: 2023-11-11 03:16:56
draft: false
image: https://cdn.boolokam.com/articles/2023/11/ffwffff.jpg
like_count: 76425
share_count: 30242
tags:
- bertha's hand
- Sir Wilhelm Conrad Rontgen
title: എന്താണ് ‘ബെർത്തയുടെ കൈ’ ?
view_count: 2273921
---

**എന്താണ് ‘ബെർത്തയുടെ കൈ’ ?** **അറിവ് തേടുന്ന പാവം പ്രവാസി** വൈദ്യശാസ്‌ത്രത്തിലെ നിര്‍ണായക കണ്ടുപിടിത്തം ജര്‍മന്‍ ശാസ്‌ത്രജ്ഞനായ വില്‍ഹെം കോണ്‍റാഡ്‌ റോണ്ട്‌ജെന്‍(Sir Wilhelm Conrad Rontgen) 1895 നവംബര്‍ എട്ടിന്‌ എക്‌സ്‌ ‑റേഡിയേഷന്‍ അഥവാ എക്‌സ്‌-റേ കണ്ടുപിടിച്ചു.ഈ നേട്ടത്തിന്‌ 1901 ല്‍ ഭൗതിക ശാസ്‌ത്രത്തിനുള്ള നോബല്‍ സമ്മാനം നേടുന്ന ആദ്യത്തെ വ്യക്തിയായി ഇദ്ദേഹം മാറി.1895 ല്‍ വില്‍ഹെം റോണ്ട്‌ജെന്‍ ഡിസ്‌ചാര്‍ജ്‌ ട്യൂബ്‌ ഉപയോഗിച്ചുള്ള ചില പരീക്ഷണങ്ങള്‍ക്കിടെ അവിചാരിതമായാണ്‌ എക്‌സ്‌-റേ കണ്ടെത്തിയത്‌. എക്‌സറേ ട്യൂബ്‌ ഉപയോഗിച്ചാണ്‌ എക്‌സ്‌-റേ ഉത്‌പാദിപ്പിക്കുന്നത്‌. ഉല്‌പാദിപ്പിക്കപ്പെടുന്ന കിരണങ്ങളുടെ തീവ്രതയനുസരിച്ച്‌ എക്‌സ്‌-റേ ട്യൂബുകളുടെ ഘടനയില്‍ വ്യത്യാസം വരുത്തുന്നു. എക്‌സ്‌-റേ കണ്ടുപിടിച്ചു ഒരാഴ്‌ച കഴിഞ്ഞ്‌ റോണ്ട്‌ ജെന്‍ അദ്ദേഹത്തിന്റെ ഭാര്യഅന്ന ബെർത്തയുടെ കൈയുടെ ഒരു എക്‌സറേ ഫോട്ടോ എടുത്തു. വിവാഹമോതിരം, അസ്ഥികള്‍ എന്നിവ വെളിപ്പെടുത്തുന്ന ചിത്രമായിരുന്നു അത്‌. ഇതാണ് പിന്നീട് ലോകപ്രശസ്തമായ ‘ബെർത്തയുടെ കൈ’ എന്ന ആദ്യത്തെ എക്സ്-റേ ചിത്രം (റേഡിയോഗ്രാഫ്). പ്രഥമ എക്സറേ എടുക്കുക വഴി ആദ്യത്തെ റേഡിയോഗ്രാഫറായി റോൺഗനെ കണക്കാക്കാം. എക്‌സ്‌-റേ റോണ്ട്‌ ജെന്‍ റേ എന്നും അറിയപ്പെടാറുണ്ട്‌.1895 ഡിസംബർ 28ന് വുർസ്ബർഗ് മെഡിക്കൽ സൊസൈറ്റിയുടെ ജേണലിൽ പ്രസിദ്ധീകരിച്ച ‘On a new kind of ray’ എന്ന പ്രബന്ധത്തിലൂടെ തന്റെ കണ്ടുപിടുത്തം ലോകത്തെ അറിയിച്ചു. 1896 ജനുവരി 23 ന് ഒരാളുടെ കൈയുടെ എക്സ്-റേ ചിത്രം എടുത്തു കാണിച്ചുകൊണ്ട് അതിന്റെ ഉപയോഗം പൊതു ജനങ്ങളെ ബോധ്യപ്പെടുത്തി. പ്രകൃതിയുടെ പ്രതിഭാസങ്ങൾക്ക് മനുഷ്യ നാമം നൽകുന്നത് ശരിയല്ല എന്നു കരുതി അദ്ദേഹം താൻ കണ്ടുപിടിച്ച രശ്മികൾക്ക് സ്വന്തം പേരിടാൻ വിസമ്മതിച്ചു. എക്സ്–റേ യുടെ കണ്ടുപിടുത്തം വഴി ലഭിക്കുമായിരുന്ന കോടികളുടെ പെറ്റന്റ് തുക പോലും തിരസ്കരിച്ച അദ്ദേഹം തനിക്ക് ലഭിച്ച നൊബേൽ സമ്മാനത്തുകയും പഠനം നടത്തിയ സർവകലാശാലയ്ക്ക് സംഭാവന ചെയ്തു. 1920 ൽ മ്യൂണിക്കിലെ മക്മില്ലൻ യൂണിവേഴ്സിറ്റിയുടെ ഫിസിക്സ് ഇൻസ്റ്റിറ്റ്യൂട്ട് ഡയറക്ടർ ആയിരിക്കെ അദ്ദേഹം സർവീസിൽനിന്നു വിരമിച്ചു. മഹാനായ ഒരു ശാസ്ത്രകാരൻ എന്നതിലുപരി മഹനീയമായ മാനുഷിക മൂല്യങ്ങളുടെ പ്രതീകവുമായിരുന്നു റോൺഗൻ. തന്റെ കണ്ടുപിടുത്തങ്ങൾ തികച്ചും മനുഷ്യത്വത്തിൽ അധിഷ്ഠിതമാണെന്നും അവ ഒരുകാലത്തും , കരാറിന്റെയോ , പേറ്റന്റിന്റെയോ , ലൈസൻസിന്റെയോ പേരിൽ തടസ്സപ്പെടാൻ പാടില്ലെന്നും അദ്ദേഹത്തിനു നിർബന്ധമുണ്ടായിരുന്നു. ആമാശയ അർബുദ രോഗത്തെ തുടർന്ന് 1923 ഫെബ്രുവരി 10 ന് 78 മത്തെ വയസ്സിൽ സർ റോൺഗൻ അന്തരിച്ചു. **![](https://cdn.boolokam.com/articles/2023/11/ffwffff.jpg)💢 വാൽ കഷ്ണം💢** വസ്തുക്കളിലേക്ക് തുളച്ചു കയറുവാൻ കഴിവുള്ള ഹ്രസ്വ തരംഗദൈർഘ്യമുള്ള ഇലക്ട്രോമാഗ്‌നറ്റിക് തരംഗങ്ങളാണ് എക്സറേ. ശരീരത്തിലൂടെ കടന്നുപോകാൻ ഈ വികിരണത്തിന് കഴിയും. നഗ്നനേത്രങ്ങൾ കൊണ്ട് അവയെ കാണാനോ അനുഭവിക്കാനോ കഴിയില്ല. അവ ശരീരത്തിലൂടെ കടന്നുപോകുമ്പോൾ എക്സ്-റേകളിൽ നിന്നുള്ള ഊർജം ശരീരത്തിന്റെ വിവിധ ഭാഗങ്ങളിൽ വ്യത്യസ്ത നിരക്കുകളിൽ ആഗിരണം ചെയ്യപ്പെടുന്നു. ശരീരത്തിന്റെ മറുവശത്തുള്ള ഒരു ഡിറ്റക്ടർ (സാധാരണയായി ഫിലിം) എക്സ്-റേകൾ കടന്നുപോയതിനു ശേഷം അവയെ എടുത്ത് ഒരു ചിത്രമാക്കി മാറ്റുന്നു. ശരീരത്തിന്റെ മിക്ക ഭാഗങ്ങളും പരിശോധിക്കാൻ എക്സ്-റേ ഉപയോഗിക്കാം. എല്ലുകളും , സന്ധികളും നോക്കുന്നതിനാണ് അവ പ്രധാനമായും ഉപയോഗിക്കുന്നത്, എന്നിരുന്നാലും ആന്തരിക അവയവങ്ങൾ പോലുള്ള മൃദുവായ ടിഷ്യുവിനെ ബാധിക്കുന്ന പ്രശ്നങ്ങൾ കണ്ടെത്താൻ അവ ചിലപ്പോൾ ഉപയോഗിക്കുന്നു. 1896 ല്‍ റസ്സല്‍ റയ്‌നോള്‍ഡ് നിര്‍മിച്ച എക്‌സ് റേ മെഷീനാണ് ലോകത്തിലെ ആദ്യത്തെ മെഷീന്‍. ആധുനിക രീതിയിലുള്ള എക്‌സറേ ട്യൂബിന്റെ നിര്‍മാതാവ് വില്യം കൂളിഡ്ജാണ്. ആദ്യ കാലത്ത് ഫോട്ടോഗ്രാഫിക്ക് ഉപയോഗിക്കുന്ന ഫോട്ടോപേപ്പറുപയോ ഗിച്ചായിരുന്നു എക്‌സ് റേ പകര്‍ത്തിയിരുന്നത്. പിന്നീട് സില്‍വര്‍ ഹാലൈസ് പതിപ്പിച്ച ഫിലിമുകള്‍ ഉപയോഗിക്കാന്‍ തുടങ്ങി. ഇന്ന് കംപ്യൂട്ടര്‍ റേഡിയോഗ്രാഫിയും , ഡിജിറ്റല്‍ റേഡിയോ ഗ്രാഫിയും സാര്‍വത്രികമായി ക്കൊണ്ടിരിക്കുകയാണ്. എക്‌സ് റേ ഫിലിമുപയോഗിക്കുന്നില്ല എന്നാണ് ഏറ്റവും വലിയ പ്രത്യേകത. സി.ആര്‍.എല്‍ ഇമേജ് പ്ലേറ്റ് ഉപയോഗിച്ച് കമ്പ്യൂട്ടര്‍ സഹായത്തോടെ റീഡ് ചെയ്താണ് കമ്പ്യൂട്ടര്‍ ഡാറ്റ നിര്‍മിക്കുന്നത്.ഇമേജ് പ്ലേറ്റ് വീണ്ടും ഉപയോഗിക്കാന്‍ കഴിയുമെന്നതാണ് പ്രത്യേകത. ഡി.ആര്‍.സിസ്റ്റം എന്ന ആധുനിക സംവിധാനത്തില്‍ എക്‌സ് റേ ദൃശ്യങ്ങള്‍ നേരിട്ടു കംപ്യൂട്ടറിലേക്ക് എത്തിക്കാന്‍ സാധിക്കും.ഈ സംവിധാനങ്ങള്‍ ഉപയോഗപ്പെടുത്തി ഒരു ഡോക്ടര്‍ക്ക് ഹോസ്പിറ്റലിന്റെ വിവിധ ഭാഗങ്ങളിലിരുന്ന് രോഗിയുടെ എക്‌സറേ കാണാന്‍ സാധിക്കും . എക്‌സ് റേ പകര്‍ത്താനുപയോഗിക്കുന്ന ഫിലിമുകള്‍ എക്‌സ് റേ പകര്‍ത്തുന്നതിന് മുമ്പേ വെളിച്ചം കണ്ടു പോയാല്‍ അവയുടെ പ്രവര്‍ത്തനക്ഷമത ഇല്ലാതാകും. എക്‌സ് റേ ഫിലിം ജെലാറ്റിന്‍ കവേര്‍ഡ് പോളിസ്റ്റര്‍ ബേസ്ഡ് ആണ്. ഇരുവശത്തും എമര്‍ഷന്‍ കോട്ടിംഗ് പതിച്ച ഈ ഫിലിം ഉപയോഗിച്ച് പലരും സൂര്യഗ്രഹണം ദര്‍ശിക്കാറുണ്ട്. ![](https://cdn.boolokam.com/articles/2023/11/wfwfwffwf-1.jpg)എക്‌സ് റേ രശ്മികൾ അത്യന്തം അപകടകാരിയാണ് . സൂക്ഷിച്ച് കൈകാര്യം ചെയ്തില്ലെങ്കില്‍ രോഗിക്കും രോഗനിര്‍ണയ വിദഗ്ധര്‍ക്കും അപകടമുണ്ടാകും. റേഡിയേഷന്‍ അളവിനെ റെം അല്ലെങ്കില്‍ സെവേര്‍ട്ട് എന്നാണ് പറയുക. ഒരു വര്‍ഷം ആരോഗ്യമുള്ള ഒരു വ്യക്തിക്ക് ഏല്‍ക്കാവുന്ന പരമാവധി റേഡിയേഷന്‍ 0.1 റെം ആണ്. പലപ്പോഴും ഒരു എക്‌സ് റേ ഏകദേശം 0.005 റെം ആയിരിക്കും. എക്‌സ് റേ യൂണിറ്റുകള്‍ സ്ഥിതി ചെയ്യുന്ന ഭാഗം ലെഡ് പതിച്ചതോ കനം കൂടിയ കോണ്‍ക്രീറ്റോ സമാനമായതു കൊണ്ടോ നിര്‍മിച്ചതായിരിക്കും. എന്നാല്‍ ഇന്നുള്ള പല എക്‌സ് റേ സെന്ററുകളും മതിയായ സുരക്ഷയില്ലാതെ പ്രവര്‍ത്തിക്കുന്നവയാണ്. രോഗിക്കും സഹായിക്കും പരമാവധി റേഡിയേഷന്‍ ഏല്‍ക്കാതിരിക്കാന്‍ എക്‌സറേ വിദഗ്ധന്‍ ശ്രമിക്കാറുണ്ട്. സ്വയംരക്ഷയ്ക്കായി ലെഡ് എപ്രണോ , സമാനമായ ലെഡ് ഫ്രീ എപ്രണ്‍, പ്രൊട്ടക്ഷന്‍ ഗ്ലാസ് ,ഗ്ലൗസ് പോലെയുള്ള സുരക്ഷോപാധികള്‍ എന്നിവ ഓരോ എക്‌സറേ ടെക്‌നീഷ്യനും ധരിച്ചിരിക്കണമെന്നാണ് ആരോഗ്യവിദഗ്ധരുടെ മുന്നറിയിപ്പ്.എക്‌സറേ യൂണിറ്റില്‍ ജോലിചെയ്യുന്നവര്‍ക്ക് ലഭിക്കുന്ന റേഡിയേഷന്‍ തോത് അളക്കാനുപയോഗിക്കുന്ന ഉപകരണമാണ് ഫിലിം ബാഡ്ജ് ഡൊസിമീറ്റര്‍. രോഗിക്കും രോഗനിര്‍ണയ വിദഗ്ധനും ലഭിക്കുന്ന പരമാവധി റേഡിയേഷന്‍ തോത് കുറയ്ക്കാനുള്ള തത്വങ്ങളാണ് അലറ(As Low As Reasonably Achievable Principle)