---
title: "അയാൾ കുടുംബം എന്ന പ്രഷർ കുക്കറിന്റെ വിസിൽ ഊരിയെടുത്ത് ദൂരെ മാറി നിന്ന് മന്ദഹസിക്കുകയാണ്"
date: 2022-07-25T10:08:39
draft: false
categories: ["Entertainment"]
tags: ['Roopesh R', 'senna hegde director', 'thinkalazhcha nishchayam']
author: "Beaumaris"
---

<strong>" നിശ്ചയത്തിന് മുമ്പ് " അപനിർമ്മിക്കപ്പെടുന്ന കുടുംബം !</strong>

<strong>Roopesh R</strong>

" കുടുംബനാഥൻ , കുടുംബനാഥ " എന്നീ പരമ്പരാഗത സങ്കല്പങ്ങൾ പേറുന്ന സമ്മർദ്ദങ്ങൾ എത്ര മാത്രം അസഹനീയവും , ഭീകരവുമാണ് ! സെന്ന ഹെഗ്ഡേ എന്ന കാഞ്ഞങ്ങാടുകാരൻ തന്റെ "തിങ്കളാഴ്ച നിശ്ചയം " എന്ന സിനിമയിലൂടെ കുടുംബം എന്ന പ്രഷർ കുക്കറിന്റെ വിസിൽ ഊരി എടുത്ത് ദൂരെ മാറി നിന്ന് മന്ദഹസിക്കുകയാണ് . ആ കുസൃതിക്ക് ദേശീയ / സംസ്ഥാന ചലച്ചിത്ര ബഹുമതികൾ അദ്ദേഹത്തെ തേടിയെത്തുകയും ചെയ്തു .

ഉത്തര മലബാറിലെ വളപ്പട്ടണം പുഴയ്ക്ക് അപ്പുറത്തെ കാഴ്ചകൾ അത്ര മേൽ അനാവരണം ചെയ്യപ്പെടാത്ത ഒരു മാധ്യമം സിനിമയാണ് . അവിടത്തെ " സാമൂഹിക - കുടുംബ - സാംസ്കാരിക അന്തരീക്ഷം " ആ അർത്ഥത്തിൽ നമുക്ക് അത്രമേൽ പരിചിതമല്ല . ഒരു പക്ഷെ ആ ഭാഷയും അതിലെ വ്യാവഹാരിക പദങ്ങൾ പോലും നമുക്ക് അത്രമേൽ അന്യമാണ് . അത്തരത്തിലുള്ള നിർമ്മലമായ സാംസ്കാരിക ഭൂമിയെ അത്യന്തം സങ്കീർണ്ണമായ ഒരു സാമൂഹിക അധികാര വ്യവസ്ഥയെ അപഗ്രഥിക്കാൻ തിരഞ്ഞെടുത്തിരിക്കുകയാണ് സെന്ന ഈ സിനിമയിൽ

<img class="size-full wp-image-343989 aligncenter" src="https://cdn.boolokam.com/articles/2022/07/35.webp" alt="" width="760" height="432" />വളരെ ലളിതമായി പറഞ്ഞു പോയ ഈ ജീവിത കഥയ്ക്കുള്ളിൽ അധികം പരുക്കില്ലാതെ " കുടുംബം എന്ന പ്രഷർ കുക്കറിന്റെ വാൽവ് ഊരി വിടുക " എന്നത് അത്ര എളുപ്പമുളള ലക്ഷ്യം ഒന്നു മല്ല എന്നാൽ സെന്നയിലെ സിനിമാക്കാരൻ തന്റെ ലക്ഷ്യത്തെ അയത്ന ലളിതമായി ഇവിടെ സാക്ഷാത്കരിക്കുന്നുണ്ട് .

" കുടുംബം " എന്നത് എത്ര മേൽ സങ്കീർണ്ണമായി പ്രവർത്തിക്കുന്ന ഒരു പ്രഷർ കുക്കറാണ് !
അതിൽ കുടുംബ നാഥൻ അനുഭവിക്കുന്ന സാമൂഹിക - സാമ്പത്തിക വൈഷമ്യങ്ങളും അതുണ്ടാക്കുന്ന പ്രഷറും അയാളെ നിരന്തരം പരിക്ഷീണനാക്കുന്നുണ്ട് .അയാൾ നിരവധി പൊട്ടിതെറികളിലൂടെ അത് ബോധ്യപ്പെടുത്തുന്നുമുണ്ട് .എല്ലാം കുടുംബത്തിന് വേണ്ടിയാണ് എന്ന ഒരു ആശ്വാസമാണ് അയാൾക്ക് ആകെയുള്ള ഒരു പിടിവള്ളി .

അയാളിൽ വന്നു ചേരുന്ന അതിസമ്മർദ്ദങ്ങൾ അയാൾക്ക് പുറത്തു കളയാനുള്ള ഏക മാർഗ്ഗം അതിന്റെ പരുക്കൻ ഭാവത്തിൽ കുടുംബനാഥയായ സ്ത്രീക്ക് മേലെ നിർദ്ദയം ചൊരിയുക എന്നതാണ് .കുടുംബത്തിലെ സ്ത്രീകൾ അത് എവിടേക്കും പകരാനാകാതെ ഒരു പൊട്ടിതെറിയുടെ സാധ്യത പോലും അവശേഷിക്കാതെ നെഞ്ചിൽ നിർവ്വീര്യമാക്കപ്പെട്ട ബോംബുമായി നടക്കേണ്ടി വരുന്നു !രണ്ട് പെൺ മക്കളുള്ള ഒരു ശരാശരി കേരളീയ കുടുംബത്തിന്റെ ആധിയിൽ പ്രധാനം സാമൂഹിക മൂല്യ വ്യവസ്ഥകളെ അതിലംഘിക്കാതെ അവരെ വളർത്തുകയും എത്രയും പെട്ടെന്ന് യോഗ്യരായ മരുമക്കളെ കണ്ടെത്തി വിവാഹം (മംഗലം കഴിച്ച് )ചെയ്ത് അയയ്ക്കുക എന്നതുമാണ് .

<img class="size-full wp-image-343866 aligncenter" src="https://cdn.boolokam.com/articles/2022/07/rh44y4y.jpg" alt="" width="1200" height="800" />സിനിമയിൽ കുടുംബ നാഥൻ മൂത്ത മകൾ സ്വന്തം ഇഷ്ട പ്രകാരം ഇണയെ തെരഞ്ഞെടുത്തപ്പോൾ സമൂഹത്തിന്റെ മുന്നിൽ അപമാനിതനായ ആളാണ് . അയാൾ അനുഭവിക്കുന്ന അപമാനത്തിന്റെ പങ്കും അപകർഷകത്വവും തന്റെ മരുമകനോട് കാണിക്കുന്നുമുണ്ട്.പിന്നെ അയാളുടെ പ്രതീക്ഷ രണ്ടാമത്തെ മകളിലാണ് . ആ " മകൾ " അനുഭവിക്കുന്നത് ഒരു അർത്ഥത്തിൽ വലിയ സാമൂഹിക സമ്മർദ്ദമാണ് കുടുംബം മാത്രമല്ല അവളുടെ സർവ്വവ്യവഹാരങ്ങളേയും മൂല്യ നിർണ്ണയം ചെയ്യുന്നത് സമൂഹം മൊത്തമായിട്ടാണ് .

അതേ സമയം കുടുംബത്തിലെ ഏക ആൺതരിയുടെ ജീവിത വ്യവഹാരങ്ങളിൽ അയാൾക്ക് എല്ലാതരത്തിലുള്ള രഹസ്യാത്മകത പുലർത്താനുള്ള സ്വാതന്ത്യവുമുണ്ട് . പുരുഷാധികാര സാമൂഹിക ഘടന അയാൾക്ക് നൽകുന്ന ലൈസൻസാണത് .വിവാഹ നിശ്ചയം നടക്കേണ്ട തിങ്കളാഴ്ച എന്നത് ഒരു കട്ട് ഓഫ് ഡേറ്റാണ് !അതിന് തലേ ദിവസം തന്നെ സെന്ന ഹെഗ്ഡേ എന്ന സംവിധായകൻ " കുടുംബം " എന്ന " പ്രഷർ കുക്കറിന്റെ "വിസിൽ ഊരി വിട്ടു ..എന്തൊരാശ്വാസം ...!സെന്ന &amp; ടീമിന് ഊഷ്മളമായ അഭിവാദ്യങ്ങൾ ????❤️


![അയാൾ കുടുംബം എന്ന പ്രഷർ കുക്കറിന്റെ വിസിൽ ഊരിയെടുത്ത് ദൂരെ മാറി നിന്ന് മന്ദഹസിക്കുകയാണ്](https://cdn.boolokam.com/articles/2022/07/35.webp)**" നിശ്ചയത്തിന് മുമ്പ് " അപനിർമ്മിക്കപ്പെടുന്ന കുടുംബം !** **Roopesh R** " കുടുംബനാഥൻ , കുടുംബനാഥ " എന്നീ പരമ്പരാഗത സങ്കല്പങ്ങൾ പേറുന്ന സമ്മർദ്ദങ്ങൾ എത്ര മാത്രം അസഹനീയവും , ഭീകരവുമാണ് ! സെന്ന ഹെഗ്ഡേ എന്ന കാഞ്ഞങ്ങാടുകാരൻ തന്റെ "തിങ്കളാഴ്ച നിശ്ചയം " എന്ന സിനിമയിലൂടെ കുടുംബം എന്ന പ്രഷർ കുക്കറിന്റെ വിസിൽ ഊരി എടുത്ത് ദൂരെ മാറി നിന്ന് മന്ദഹസിക്കുകയാണ് . ആ കുസൃതിക്ക് ദേശീയ / സംസ്ഥാന ചലച്ചിത്ര ബഹുമതികൾ അദ്ദേഹത്തെ തേടിയെത്തുകയും ചെയ്തു . ഉത്തര മലബാറിലെ വളപ്പട്ടണം പുഴയ്ക്ക് അപ്പുറത്തെ കാഴ്ചകൾ അത്ര മേൽ അനാവരണം ചെയ്യപ്പെടാത്ത ഒരു മാധ്യമം സിനിമയാണ് . അവിടത്തെ " സാമൂഹിക - കുടുംബ - സാംസ്കാരിക അന്തരീക്ഷം " ആ അർത്ഥത്തിൽ നമുക്ക് അത്രമേൽ പരിചിതമല്ല . ഒരു പക്ഷെ ആ ഭാഷയും അതിലെ വ്യാവഹാരിക പദങ്ങൾ പോലും നമുക്ക് അത്രമേൽ അന്യമാണ് . അത്തരത്തിലുള്ള നിർമ്മലമായ സാംസ്കാരിക ഭൂമിയെ അത്യന്തം സങ്കീർണ്ണമായ ഒരു സാമൂഹിക അധികാര വ്യവസ്ഥയെ അപഗ്രഥിക്കാൻ തിരഞ്ഞെടുത്തിരിക്കുകയാണ് സെന്ന ഈ സിനിമയിൽ വളരെ ലളിതമായി പറഞ്ഞു പോയ ഈ ജീവിത കഥയ്ക്കുള്ളിൽ അധികം പരുക്കില്ലാതെ " കുടുംബം എന്ന പ്രഷർ കുക്കറിന്റെ വാൽവ് ഊരി വിടുക " എന്നത് അത്ര എളുപ്പമുളള ലക്ഷ്യം ഒന്നു മല്ല എന്നാൽ സെന്നയിലെ സിനിമാക്കാരൻ തന്റെ ലക്ഷ്യത്തെ അയത്ന ലളിതമായി ഇവിടെ സാക്ഷാത്കരിക്കുന്നുണ്ട് . " കുടുംബം " എന്നത് എത്ര മേൽ സങ്കീർണ്ണമായി പ്രവർത്തിക്കുന്ന ഒരു പ്രഷർ കുക്കറാണ് ! അതിൽ കുടുംബ നാഥൻ അനുഭവിക്കുന്ന സാമൂഹിക - സാമ്പത്തിക വൈഷമ്യങ്ങളും അതുണ്ടാക്കുന്ന പ്രഷറും അയാളെ നിരന്തരം പരിക്ഷീണനാക്കുന്നുണ്ട് .അയാൾ നിരവധി പൊട്ടിതെറികളിലൂടെ അത് ബോധ്യപ്പെടുത്തുന്നുമുണ്ട് .എല്ലാം കുടുംബത്തിന് വേണ്ടിയാണ് എന്ന ഒരു ആശ്വാസമാണ് അയാൾക്ക് ആകെയുള്ള ഒരു പിടിവള്ളി . അയാളിൽ വന്നു ചേരുന്ന അതിസമ്മർദ്ദങ്ങൾ അയാൾക്ക് പുറത്തു കളയാനുള്ള ഏക മാർഗ്ഗം അതിന്റെ പരുക്കൻ ഭാവത്തിൽ കുടുംബനാഥയായ സ്ത്രീക്ക് മേലെ നിർദ്ദയം ചൊരിയുക എന്നതാണ് .കുടുംബത്തിലെ സ്ത്രീകൾ അത് എവിടേക്കും പകരാനാകാതെ ഒരു പൊട്ടിതെറിയുടെ സാധ്യത പോലും അവശേഷിക്കാതെ നെഞ്ചിൽ നിർവ്വീര്യമാക്കപ്പെട്ട ബോംബുമായി നടക്കേണ്ടി വരുന്നു !രണ്ട് പെൺ മക്കളുള്ള ഒരു ശരാശരി കേരളീയ കുടുംബത്തിന്റെ ആധിയിൽ പ്രധാനം സാമൂഹിക മൂല്യ വ്യവസ്ഥകളെ അതിലംഘിക്കാതെ അവരെ വളർത്തുകയും എത്രയും പെട്ടെന്ന് യോഗ്യരായ മരുമക്കളെ കണ്ടെത്തി വിവാഹം (മംഗലം കഴിച്ച് )ചെയ്ത് അയയ്ക്കുക എന്നതുമാണ് . ![](https://cdn.boolokam.com/articles/2022/07/rh44y4y.jpg)സിനിമയിൽ കുടുംബ നാഥൻ മൂത്ത മകൾ സ്വന്തം ഇഷ്ട പ്രകാരം ഇണയെ തെരഞ്ഞെടുത്തപ്പോൾ സമൂഹത്തിന്റെ മുന്നിൽ അപമാനിതനായ ആളാണ് . അയാൾ അനുഭവിക്കുന്ന അപമാനത്തിന്റെ പങ്കും അപകർഷകത്വവും തന്റെ മരുമകനോട് കാണിക്കുന്നുമുണ്ട്.പിന്നെ അയാളുടെ പ്രതീക്ഷ രണ്ടാമത്തെ മകളിലാണ് . ആ " മകൾ " അനുഭവിക്കുന്നത് ഒരു അർത്ഥത്തിൽ വലിയ സാമൂഹിക സമ്മർദ്ദമാണ് കുടുംബം മാത്രമല്ല അവളുടെ സർവ്വവ്യവഹാരങ്ങളേയും മൂല്യ നിർണ്ണയം ചെയ്യുന്നത് സമൂഹം മൊത്തമായിട്ടാണ് . അതേ സമയം കുടുംബത്തിലെ ഏക ആൺതരിയുടെ ജീവിത വ്യവഹാരങ്ങളിൽ അയാൾക്ക് എല്ലാതരത്തിലുള്ള രഹസ്യാത്മകത പുലർത്താനുള്ള സ്വാതന്ത്യവുമുണ്ട് . പുരുഷാധികാര സാമൂഹിക ഘടന അയാൾക്ക് നൽകുന്ന ലൈസൻസാണത് .വിവാഹ നിശ്ചയം നടക്കേണ്ട തിങ്കളാഴ്ച എന്നത് ഒരു കട്ട് ഓഫ് ഡേറ്റാണ് !അതിന് തലേ ദിവസം തന്നെ സെന്ന ഹെഗ്ഡേ എന്ന സംവിധായകൻ " കുടുംബം " എന്ന " പ്രഷർ കുക്കറിന്റെ "വിസിൽ ഊരി വിട്ടു ..എന്തൊരാശ്വാസം ...!സെന്ന & ടീമിന് ഊഷ്മളമായ അഭിവാദ്യങ്ങൾ ????❤️
