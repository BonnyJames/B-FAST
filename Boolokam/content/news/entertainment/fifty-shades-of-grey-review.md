---
author: Beaumaris
categories:
- Entertainment
comment_count: 0
date: 2023-03-22 09:28:48
draft: false
image: https://cdn.boolokam.com/articles/2023/03/3t3ttt-1-1024x635.jpg
like_count: 13265
share_count: 7369
tags:
- Fifty Shades of Grey
- movie
title: അമ്മയുടെ കൂട്ടുകാരി ആറു വര്ഷം കൊണ്ട് ക്രിസ്റ്റീന്‍ എന്ന പതിനാറുകാരനെ എന്തു
  മാനസിക തലത്തില്‍ എത്തിച്ചു എന്നതിന്റെ ചലച്ചിത്രാവിഷ്കാരം
view_count: 534756
---

**എഴുതിയത് : ബി.ജി.എന്‍ വര്‍ക്കല** **കടപ്പാട് : മികച്ച അന്താരാഷ്‌ട്ര സിനിമകൾ (MAC)** **Fifty Shades of Grey** മൂന്നു സീരീസ് ആയിട്ടുള്ള ഒരു ഫിലിം ആണ് ഫിഫ്റ്റി ഷെയ്ഡ് ഓഫ് ഗ്രേ . ഇത് ക്രിസ്റ്റീന്‍ , അന എന്നിവരുടെ അതി വിചിത്രമായ പ്രണയത്തിന്റ കഥയാണ്. ബന്ധങ്ങളുടെ അതിതീയവ്രമായ നൂലുകള്‍ കൊണ്ട് മനോഹരമായി ഒരു പ്രണയ കഥ പറയുന്നു. അതേ സമയം ഇതൊരു ലൈംഗിക മനോരോഗിയുടെ കഥ കൂടിയാണ് . .അമ്മയുടെ കൂട്ടുകാരി ആറു വര്ഷം കൊണ്ട് പതിനാറു വയസ്സുള്ള ക്രിസ്റ്റീന്‍ എന്ന കൌമാരക്കാരനെ എന്തു മാനസിക തലത്തില്‍ എത്തിച്ചു എന്നതിന്റെ ചലച്ചിത്രാവിഷ്കാരം ഒരു നോവലിനെ അടിസ്ഥാനമാക്കി ആണ് ഈ ചിത്രം നിര്‍മ്മിച്ചിരിക്കുന്നത്. പണക്കാരനായ ക്രിസ്റ്റീന്‍ എന്ന്‍ ചെറുപ്പക്കാരന്‍ പൊതുസമൂഹത്തില്‍ വളരെ സമ്മതനും പ്രശസ്തനും സ്ത്രീകള്‍ക്കിടയില്‍ അയാള്‍ ഒരു സ്വവര്‍ഗലൈംഗിക അനുരാഗിയും ആയാണ് അറിയുന്നതു . പക്ഷേ അയാളെ കോളേജിലെ മാഗസിന് വേണ്ടി അഭിമുഖത്തിന് കൂട്ടുകാരിയുടെ ആവശ്യപ്രകാരം അവൾക്ക് അനുവദിച്ച ദിവസം അവള്‍ സുഖമില്ലാതെ ഇരുന്നതിനാല്‍ പോകേണ്ടി വന്നതാണ് അന . ആ അഭിമുഖത്തോടെ അന ക്രിസ്തീൻന്റെ മനസ്സില്‍ കുടിയേറി. അനയിലും അയാളോടുള്ള പ്രണയം ഉടലെടുത്തു . ഒടുവില്‍ ആ പ്രണയം അനയെ ക്രിസ്റ്റീന്‍റെ കിടക്കയോളം എത്തിച്ചു. അന്നോളം ആരെയും പ്രണയിച്ചിട്ടില്ലാത്ത, ശരീരം പങ്ക് വച്ചിട്ടില്ലാത്ത അനയോട് അയാള്‍ ഒരു കരാര്‍ നല്‍കിക്കൊണ്ട് തന്റെ ബംഗ്ലാവിലേക്ക് ക്ഷണിക്കുന്നു . ആ കരാര്‍ പ്രകാരം അത് അംഗീകരിച്ച് കഴിഞ്ഞാല്‍ അവൾക്ക് വേണ്ടുന്ന എല്ലാ സുഖ സൌകര്യങ്ങളും ലഭിക്കും എന്ന്‍ വാഗ്ദാനം മുന്നോട്ട് വയ്ക്കുന്നു. വിലയേറിയ സമ്മാനങ്ങളും ആയി ക്രിസ്റ്റീന്‍ അവളുടെ പിന്നാലേ ഒരു കാന്തം എന്ന്‍ പോലെ ചുറ്റുകയാണ് . എന്താണ് ആ കരാര്‍ എന്നു നോക്കുമ്പോള്‍ ആണ് അന ശരിക്കും അത്ഭുതപ്പെടുന്നത് . ഇണയെ കെട്ടിയിട്ടു നോവിച്ചും മര്‍ദ്ദിചും , ഓരോ വസ്തുക്കള്‍ ഉപയോഗിച്ചും ലൈംഗികമായി ഉത്തേജിപ്പിക്കുകയും ഭോഗിക്കുകയും ചെയ്യുന്നതിനുള്ള സമ്മതമാണ് ആ കരാര്‍ . അവള്‍ അതിനെ ഒപ്പിടുന്നതിനു മുന്നേ തന്നെ അവളില്‍ അതില്‍ പലതും അയാള്‍ പ്രയോഗിക്കുകയും അവള്‍ അതൊക്കെ ആസ്വദിക്കുകയും ചെയ്യുന്നു . ഒടുവില്‍ അയാളിലെ കഠിനമായ ശിക്ഷ എന്താണ് എന്നത് കൂടി അറിഞ്ഞ ശേഷം ഒപ്പിടാം കരാര്‍ എന്ന് നിബന്ധനയില്‍ അതും അവള്‍ അനുഭവിക്കുന്നു . ആ കഠിന വേദനയില്‍ അവള്‍ അയാളെ വിട്ടു പോകുന്നു എങ്കിലും ഇതുപോലെ ഇതിനകം പതിനഞ്ചോളം സ്ത്രീകളെ അയാള്‍ ഇതേ കരാര്‍ പ്രകാരം ഉപയോഗിക്കുകയും അവരൊക്കെ അയാളെ ഉപേക്ഷിച്ചു പോകുകയും ചെയ്തു എന്ന അറിവില്‍ അവള്‍ ഒടുവില്‍ അയാളിലേക്ക് തന്നെ തിരികെ എത്തുന്നു. അതോടെ അവര്‍ തമ്മില്‍ അതി ഗഹനമായ ഒരു ബന്ധം ഉടലെടുക്കുന്നു.. ഒടുവില്‍ അവര്‍ വിവാഹം കഴിക്കാന്‍ തീരുമാനിക്കുന്നു . ![](https://cdn.boolokam.com/articles/2023/03/3t3ttt-1-1024x635.jpg)ഇടയിലേക്ക് ആ പഴയ സ്ത്രീ കടന്നു വന്നു അവളോടു അയാളെ ക്കുറിച്ച് പറയാന്‍ ശ്രമിക്കുന്നെങ്കിലും അവള്‍ ആ സ്ത്രീയെ ആട്ടിയകറ്റുകയും, അവര്‍ വിവാഹിതരാകുകയും ചെയ്യുന്നു . കുടുംബ ബന്ധങ്ങളുടെയും , പരസ്പര ബഹുമാനങ്ങളുടെയും സൌഹൃദങ്ങളുടെയും പ്രണയത്തിന്റെയും ഒരുപാട് മുഹൂര്‍ത്തങ്ങള്‍ യൂറോപ്പ്യന്‍ ജനതയെക്കുറിച്ച് കരുതിവച്ചിരിക്കുന്ന കാഴ്ചപ്പാടിനെ പാടെ നിരാകരിക്കുന്ന വിധത്തില്‍ ഇതില്‍ കാണാന്‍ കഴിയുന്നുണ്ട് . ചിലപ്പോഴൊക്കെ ഒരു മലയാളമോ ഹിന്ദിയോ ചിത്രം കാണുന്ന അനുഭവം അതിനാല്‍ തന്നെ തോന്നുകയും ഉണ്ടായി. സെക്സിന്റെ ,സാഡിസത്തിന്റെ ഒരുപാട് മുഹൂര്‍ത്തങ്ങള്‍ ഉള്ളതുകൊണ്ടു അധികം ശ്രദ്ധിക്കാതെ പോയ ഒരു മനശാസ്ത്ര ചിത്രം ആയി ഈ ട്രൈ സീരീസിനെ വിലയിരുത്തുന്നു . കുട്ടികളില്‍ മുതിര്‍ന്നവര്‍ നല്‍കുന്ന ലൈംഗിക അറിവുകള്‍ എങ്ങനെ അവരുടെ മാനസിക നിലയെയും ലൈംഗിക ചിന്തകളെയും ബാധിക്കുന്നു എന്നു മനസ്സിലാക്കിക്കുന്ന ഒരു നല്ല ചിത്രമായിരുന്നു ഇത് .