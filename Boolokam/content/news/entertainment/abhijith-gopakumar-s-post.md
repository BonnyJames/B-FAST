---
author: Beaumaris
categories:
- Entertainment
comment_count: 0
date: 2023-04-07 14:49:35
draft: false
image: https://cdn.boolokam.com/articles/2023/04/p.jpg
like_count: 21957
share_count: 4432
tags:
- Abhijith Gopakumar S
- malayalam movies
title: ചില സിനിമ കണ്ടിട്ട് അയ്യേ ഇത് ഇവർ ആണോ ചെയ്തത് എന്ന് നമ്മൾ ചോദിക്കും !
view_count: 624478
---

**Abhijith Gopakumar S** ചില സിനിമകൾ ഉണ്ടു അത് കണ്ടിട്ട് അതിൻ്റെ സംവിധായകൻ്റെ പേര് അറിയുമ്പോൾ നമ്മൾ ഞെട്ടും. അയ്യോ ഈ പുള്ളി ആണോ ഇത് ചെയ്തത് എന്ന്. ഡോക്ടർ പശുപതി ഷാജി കൈലാസിൻ്റെ ആണെന്നും പിൻഗാമി സത്യൻ അന്തിക്കാടിൻ്റെ ആണെന്നും ആദ്യം ആയി അറിയുന്നവർക്ക് ഉണ്ടാകുന്ന പോലെ. അതിനു കാരണം മിക്ക സംവിധായകർക്കും ഒരു പാറ്റേൺ ഉണ്ട് .അവർ അതിൽ പെടാതെ സിനിമ ചെയ്യുന്നത് കൊണ്ട് ആണ് ഈ ഞെട്ടൽ. എന്നാല് മറ്റു ചില സിനിമ കണ്ടിട്ട് അയ്യേ ഇത് ഇവർ ആണോ ചെയ്തത് എന്ന് നമ്മൾ ചോദിക്കും.ഗോൾഡ് കണ്ട് അൽഫോൺസ് പുത്രനോടും ട്രാൻസ് കണ്ട് അൻവർ റഷീദിനോടും ചോദിച്ച പോലെ. അത് പോലെ മലയാളത്തിലെ ചില പ്രമുഖരുടെ സിനിമകൾ ആണ് പറയുന്നത്. അവർ തന്നെ ആണോ ചെയ്തു വച്ചത് എന്ന് സംശയം തോന്നുന്ന അവർ തന്നെ ഒരിക്കലും പറയാൻ ആഗ്രഹിക്കാത്ത സിനിമകൾ. അവർക്ക് മറ്റു ഫ്ലോപ്പ് ഇല്ല എന്ന് അല്ല. ഇതിന് മുൻപിൽ അതൊക്കെ തങ്കം ആണ്.. **1\. വൈശാഖ് - കസിൻസ്** മോൺസ്റ്റർ വച്ച് നോക്കിയാൽ ഇത് കണ്ടിരിക്കാം, അത് എന്തിന് ഒഴിവാക്കി എന്ന് ചോദിച്ചാൽ മോൺസ്റ്റർ വൈശാഖ് ലാലേട്ടൻ വീണ്ടും വരുന്നു എന്ന ലേബലിൽ വന്ന സിനിമ ആണ്.അത്യാവശ്യം ട്രോൾ കിട്ടിയ ഐറ്റം. എന്നാല് കസിൻസ് പക്ഷേ പുള്ളിയുടെ ആണ് എന്ന് പലർക്കും അറിയില്ല. അതും വിശുദ്ധൻ ചെയ്ത ശേഷം ചെയ്തു വച്ച പടം. **![](https://cdn.boolokam.com/articles/2023/04/p.jpg)2.ഫാസിൽ - ലീവിങ് ടുഗദർ** മലയാളത്തിലെ ഏറ്റവും സീനിയർ ആയ സംവിധായകരിൽ ഒരാൾ ചെയ്തു വച്ച ക്ലാസ്സിക്.അന്നത്തെ പുതുമുഖങ്ങൾ ആയ ഹേമന്ത്, ശ്രീജിത്ത്, ശിവദ എന്നിവരെ ഒക്കെ വച്ച് അല്പം അനിയത്തി പ്രാവ് അല്പം മണിച്ചിത്രത്താഴ്‌ ഒക്കെ ചേർത്ത് ഒരു സാധനം.ഇത് മുഴുവൻ ഒറ്റ ഇരുപ്പിൽ കാണുന്നവന് ലൈഫ് ടൈം സെറ്റിൽമെൻ്റ്. **3\. പ്രിയദർശൻ - ആമയും മുയലും/ഗീതാഞ്ജലി** മലയാളത്തിൽ ഏറ്റവും റിപീറ്റ് വാല്യു ഉള്ള സിനിമകൾ ആരുടെ എന്ന് ചോദിച്ചാൽ പ്രിയൻ എന്നാകും ഉത്തരം.പുള്ളിയുടെ പൊട്ടിയ സിനിമകൾ പോലും കണ്ട് ഇരിക്കാൻ പറ്റും. മരക്കാർ ഞാൻ ഒഴിവാക്കിയത് നേരത്തെ പറഞ്ഞ പോലെ കണ്ടവർ കണ്ടവർ പുള്ളിയുടെ പേര് വിളിച്ച് ചൊല്ലി തള്ളക്ക് വിളിച്ചിട്ടുണ്ട്. എന്നാല് ഈ രണ്ടു ക്ലാസ്സിക് ഐറ്റം പുള്ളിയുടെ ആണ് എന്ന് പലർക്കും അറിയില്ല. മലയാള സിനിമയ്ക്ക് എന്നും അഭിമാനിക്കാൻ തക്കവണ്ണം ചെയ്തു വച്ച മണിച്ചിത്രത്താഴിന്റെ അകന്ന ബന്ധത്തിലെ സീക്വൽ ആയി വന്ന സിനിമ ആണ് ഗീതാഞ്ജലി. നേരത്തെ പറഞ്ഞ സെറ്റിൽമെൻ്റ് ഇതിനും കൊടുക്കാം.ആമയും മുയലും പിന്നെ പുള്ളിയുടെ സ്ഥിരം കാസ്റ്റ് വച്ച് ജൂനിയർ ലാലേട്ടനെ നായകൻ ആക്കി ചെയ്ത സിനിമ ആണ്. കോമഡി ഫൺ ആകാൻ വന്നത് മറ്റൊരു ദുരന്തം .... **![](https://cdn.boolokam.com/articles/2023/04/qdff.webp)4\. ഷാജി കൈലാസ് - മദിരാശി/ജിഞ്ചർ** മലയാള സിനിമയിലെ തട്ട് പൊളിപ്പൻ ആക്ഷൻ മാസ്സ് ഡയലോഗ് പോലീസ് സിനിമകളുടെ തലവൻ ആയിരുന്നു ഷാജി കൈലാസ്. ലാലേട്ടൻ,മമ്മൂക്ക,സുരേഷ് ഗോപി എന്നിവർക്ക് ഒപ്പം എല്ലാം ഗംഭീര സിനിമകൾ ചെയ്തു നിന്ന പുള്ളി പിന്നീട് തുടരെ തോൽവി അറിഞ്ഞു. ഡോൺ, സൗണ്ട് ഓഫ് ബൂട്ട്, ദ്രോണ, ടൈം, അലിഭായ്, റെഡ് ചില്ലീസ്, സിംഹാസനം പിന്നെ ഗംഭീര സിനിമ ആയ ഓഗസ്റ്റ് 1 നെ രണ്ടാം ഭാഗം കൊണ്ട് വന്ന ഓഗസ്റ്റ് 15, തൻ്റെ തന്നെ ഗംഭീര ഹിറ്റ് ആയ കിംഗ്, കമ്മീഷണർ ഇവയെ ഒന്നിപ്പിച്ച് മറ്റൊരു രണ്ടാം ഭാഗം... എന്നിവ കൂടി ആയതോടെ വെടികെട്ടിൽ പുള്ളിയുടെ തന്നെ കിളി പോയി. ഒടുവിൽ തൻ്റെ ആദ്യ വരവിൽ ചെയ്ത കോമഡി വച്ചൊരു കളികളിക്കാൻ പുള്ളി തുനിഞ്ഞ്. അതിനു നായകൻ ആയതോ അന്ന് പുള്ളിയേക്കാൾ മോശം നിലയിൽ ഉള്ള ജയറാം. ഒന്നല്ല രണ്ടു അണുബോംബ് ആണ് പൊട്ടിയത്.പിന്നെ സൂചിപ്പിച്ച പോലെ മോശം നിലയിൽ ഉള്ള ജയറാമിൻ്റെ തലയിൽ ആയി ഇവ രണ്ടും. ഇങ്ങനെ രണ്ടു സിനിമ വന്നത് തന്നെ പലർക്കും അറിയില്ല. പിന്നെയാണോ ഷാജി കൈലാസിന്റെ വകയാണ് ഈ ചിത്രങ്ങൾ എന്ന് അറിയുക... **5.ജോഷി : സലാം കാശ്മീർ/ലോക്പാൽ/ലൈല ഓ ലൈല** ജയനിൽ തുടങ്ങി നിവിൻ പോളിയെ വരെ നായകൻ ആക്കിയ മലയാളത്തിൻ്റെ മഹാ സംവിധായകൻ. നസീർ,മോഹൻ ലാൽ , മമ്മൂട്ടി, സുരേഷ് ഗോപി, ദിലീപ്, പൃഥ്വിരാജ് എന്നിങ്ങനെ നമ്മുടെ മിക്ക താരങ്ങളും പുള്ളിയുടെ നായകന്മാർ ആയി. അതും സൂപ്പർഹിറ്റ് ചിത്രങ്ങളിൽ. മലയാള സിനിമയുടെ താര സംഘടന ഒരു സിനിമ ചെയ്തപ്പോൾ അതിൻ്റെ സംവിധാനവും ചെയ്തത് പുള്ളി ആണ്. പുള്ളിക്ക് കരിയറിൽ ഒരുപാട് പരാജയം ഉണ്ട് . എന്നാല് ഓരോ തവണയും പുള്ളി ഉയർത്തെഴുന്നേറ്റു ഒരു ബംബർ ഹിറ്റ് അങ്ങ് തരും.എന്നാല് പുള്ളി തന്നെ മറക്കാൻ ആഗ്രഹിക്കുന്ന, ജോഷിയുടെ കരിയറിൽ നീണ്ട ഇടവേള വരുത്തിയ 3 സിനിമകൾ ഉണ്ടു. ഇവ തമ്മിൽ മത്സരിച്ചു വേണം ഏറ്റവും മോശം ഏതെന്ന് കണ്ടെത്താൻ. പട്ടാള സിനിമയുടെ സ്പൂഫ് ചെയ്ത പോലെ ചെയ്തു വച്ച ക്ലാസ്സിക് സാധനം ആണ് സലാം കാശ്മീർ. ജയറാമേട്ടൻ്റെ ഗംഭീര ട്രാൻസ്ഫർമേഷൻ കൊണ്ട് ട്രോളന്മാർ ഇന്നും ആഘോഷിക്കുന്ന ഐറ്റം. പാപ്പാപാ....ഫീൽ ദി ബിജിഎം ലോക്പാൽ സമരം കത്തി നിന്ന സമയം പണക്കാരൻ്റെ കള്ളപണം മോഷ്ടിക്കുന്ന നായകൻ കഥ ആയി വനത് ആണ്.കൂടെ ലാലേട്ടൻ്റെ 15 ഗെറ്റപ്പ് . സീരിയൽ തോൽക്കുന്ന മേക്കിങ്. റൺ ബേബി റൺ വമ്പൻ ഹിറ്റ് ആയതു കൊണ്ട് അതേ ടീമിനെ വച്ച് ചെയ്ത ഏജൻ്റ് മൂവി. സത്യരാജ് ഉൾപടെ വെറുപ്പിച്ചു .അതായിരുന്നു ലൈല... [caption id="attachment_390633" align="aligncenter" width="1000"]![](https://cdn.boolokam.com/articles/2023/04/fww.jpg) Laila O Laila Poster-Malayalam Movie-Stills-Mohanlal-Amala Paul-Joshey-Onlookers Media[/caption] **6.റാഫി മെക്കാർട്ടിൻ : ലവ് ഇൻ സിംഗപ്പൂർ** മലയാളത്തിൽ പ്രിയദർശൻ,സിദ്ദിഖ് ലാൽ കഴിഞ്ഞാൽ ഏറ്റവും റിപ്പീറ്റ് വാല്യു ഉള്ള സിനിമകൾ ചെയ്ത പുള്ളികൾ ആണ്. പുതുക്കോട്ടയിലെ പുതു മണവാളൻ, പഞ്ചാബി ഹൗസ്, തെങ്കാശി പട്ടണം, ചതിക്കാത്ത ചന്തു ഒക്കെ ചെയ്ത ഇവർ ഇക്കയും ആയി ആദ്യം ആയി ഒന്നിച്ച സിനിമ. എന്തൊക്കയോ കാണിച്ചു കൂട്ടുന്ന അവസ്ഥ... **![](https://cdn.boolokam.com/articles/2023/04/dwwwwwe.jpg)7\. ജീത്തു ജോസഫ് - mr & Mrs റൗഡി** ജീത്തു ജോസഫ് എന്ന പേരിന് ത്രില്ലർ എന്നൊരു അർത്ഥം കൂടി ഉണ്ട് . ദൃശ്യം എന്ന സംഭവം നമ്മുക്ക് തന്ന പുള്ളി ഡിറ്റക്ടീവ് , ദൃശ്യം2, 12th man, ഊഴം, മെമ്മറീസ് തുടങ്ങി ത്രില്ലര്, ലൈഫ് ഓഫ് ജോസൂട്ടി പോലെ ഫാമിലി സാധനങ്ങളും ചെയ്തിട്ടുണ്ട്. എന്നാല് പുള്ളിയുടെ ആണ് എന്ന് അധികം പറഞ്ഞു കേൾക്കാതെ പോയ ഒരു ദുരന്തം. കാളിദാസ്, അപർണ ഇജ്ജാതി വെറുപ്പിക്കൽ. **8\. സന്തോഷ് ശിവൻ - ജാക് & ജിൽ** ഇന്ത്യൻ സിനിമയുടെ അഭിമാനം ആയ സിനിമാട്ടോഗ്രാഫർ . പുള്ളിയുടെ കണ്ണുകളിൽ കണ്ട ഫ്രെയിം ഒക്കെ ലോകോത്തര നിലവാരത്തിൽ. അങ്ങനെ ഇരിക്കെ അനന്ത ഭദ്രം എന്ന നോവൽ പുള്ളി സിനിമ ആക്കി. ഇന്നും അൽഭുതം ആയൊരു സിനിമ. കൂടാതെ ഉറുമി എന്ന ചരിത്ര സിനിമ കൂടി ആയതോടെ പുള്ളി മറ്റൊരു ലെവലിൽ എത്തി. അതോടെ ഏതു ചരിത്ര സിനിമ ഇറങ്ങിയാലും ഇത് സന്തോഷ് ശിവൻ ചെയ്താലേ ശെരി ആകത്തുള്ളു എന്നായി സംസാരം. എന്തിന് ചില മൃതശരീരം കണ്ടാൽ പോലും സന്തോഷ് ശിവൻ വന്നാൽ ജീവൻ വയ്ക്കും എന്ന് പറഞ്ഞ ഫാനരൻമാരെ പറപിക്കാൻ പുള്ളി ഉണ്ടാക്കി വിട്ട മാരക ഐറ്റം. മഞ്ജു വാര്യർ, കാളിദാസ്,സൗബിൻ എന്നിവരെ ഒക്കെ ചേർത്ത് ഒരു ബ്രഹ്‌മാണ്ഡ sci-fi സംഭവം. ഈ സിനിമ മുഴുവൻ കണ്ടവർ ഈ പോസ്റ്റ് വായിക്കുന്നവരിൽ ഉണ്ടാകില്ല എന്ന് ഉറപ്പുണ്ട് .. ഒരു നടന് ഇതിലും കൂടുതൽ വെറുപ്പിക്കാൻ കഴിയില്ല എന്ന ലെവലിൽ സൗബിൻ ചെയ്ത അവാർഡ് അർഹിക്കൽ പെർഫോർമൻസ്.