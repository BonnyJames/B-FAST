---
author: Beaumaris
categories:
- Entertainment
comment_count: 0
date: 2022-05-29 11:33:53
draft: false
image: https://cdn.boolokam.com/articles/2022/05/fwfwfwrr.jpg
like_count: 57694
share_count: 21455
tags:
- malar premam movie
- premam movie
- sai pallavi
title: ടിപ്പിക്കൽ മലയാളി കാല്പനിക സൗന്ദര്യത്തിന് അൽഫോൻസ് കൊടുത്ത കൃത്യമായ ഡെഫിനിഷൻ
  ആണ് മലർ
view_count: 797388
---

**Monu V Sudarsan** ആകെ പൊതിഞ്ഞു കിടക്കുന്ന മുഖമോ രൂപമോ ഇല്ലാത്ത നനുത്ത മഞ്ഞിന്റെ അനുഭവമാണ് മലരായി സായി പല്ലവിയെ സ്‌ക്രീനിൽ കാണുമ്പോഴെല്ലാം, ഏഴ് വർഷങ്ങളിക്കുപ്പുറവും തോന്നാറുള്ളത്. ഉള്ളിൽ എന്നോ ഉറഞ്ഞു പോയ പ്രണയസങ്കൽപ്പങ്ങളുടെ പൂർണതയുള്ള ഒരു മിസ്റ്റിക് സ്വപ്നം. ഇടവ മാസ കുളിരുള്ള മഴ കഴിഞ്ഞ് നിൽക്കുന്ന ഭൂമിയിലാണ് അൽഫോൻസ് പ്രേമത്തെ ചിറക് നൽകി ഉയർത്തി വിടുന്നതത്രയും.. &nbsp; കണ്ടിരിക്കുന്നവനും നനുത്ത കുളിര് തോന്നിപ്പിക്കുന്ന അത്രയും സൗന്ദര്യമുള്ള ഭൂമികയിൽ.. എന്നാൽ ശ്രദ്ധിച്ചിട്ടുണ്ടോ.. 'പ്രേമ'ത്തിൽ മഴ ആർത്തലച്ചു പെയ്യുന്നതത്രയും ജോർജിന്റെ കോളേജ് കാലത്താണ്.. ഒന്നുകൂടി തെളിച്ചു പറഞ്ഞാൽ മലർ മിസ്സ്‌ എന്ന പ്രണയത്തിന്റെ കാലത്ത്. ടിപ്പിക്കൽ മലയാളി കാല്പനിക സൗന്ദര്യത്തിന് അൽഫോൻസ് കൊടുത്ത കൃത്യമായ ഡെഫിനിഷൻ ആണ് മലർ... മുഖകുരുവുള്ള, അതിസൗന്ദര്യം യാതൊന്നുമില്ലാത്ത തമിഴ് പെണ്ണിന് അത്രമേൽ ഭംഗിയുള്ള കാരക്റ്റർ ആർക് വച് നീട്ടിയപ്പോൾ സംഭവിച്ച മാജിക്. &nbsp; ![](https://cdn.boolokam.com/articles/2022/05/fwfwfwrr.jpg) അപൂർണതയാണ് മലരിനെ ഇപ്പോഴും നെഞ്ചോട് ചേർത്ത് നിർത്തുന്നത്.. ആ പ്രണയം പൂർണമായിരുന്നുവെങ്കിൽ ഒരുപക്ഷെ അവളെ മലയാളികൾ ഇത്ര കണ്ട് പ്രണയിക്കുമായിരുന്നു എന്ന് തോന്നുന്നില്ല...ജോർജിന് മലരിനോട് ഉണ്ടായിരുന്ന അത്രയും ഭംഗിയുള്ള ആ പ്രേമം എത്രയും അനുഭവിപ്പിക്കാൻ കഴിയുമോ അത്രയും ആഴത്തിൽ ആണ് സ്‌ക്രീനിൽ തെളിയുന്നതത്രയും. &nbsp; ![](https://cdn.boolokam.com/articles/2022/05/bbr3.jpg) ഒടുവിൽ ആ യാത്രക്ക് മുൻപ് "മിസ്സ്‌ യു " എന്ന് അയാൾ അവളെ നോക്കി പറയുന്ന വാക്കുകൾ പിന്നീട് കാണുമ്പോഴൊക്കെയും ഉള്ളൊന്ന് നീറ്റുന്നത് അതിനാൽ തന്നെയാവണം."അവൻ സന്തോഷമാ ഇറുക്ക്" എന്ന് പറഞ്ഞു നടന്ന് നീങ്ങുന്ന മലരിലേക്ക് ഫോകസ് ചെയ്യുന്ന കാമറ.. അവൾ മറയുന്ന നേരമത്രയും തെല്ലൊന്ന് നിറഞ്ഞ കണ്ണുകളുമായി അവളെ നോക്കി നിൽക്കുന്ന ജോർജ്.. ആ ഒരു നിമിഷം കണ്ടിരിക്കുന്ന ഓരോരുത്തരും അയാളായി മാറുന്നുണ്ട്‌ എന്ന് തോന്നിയിട്ടുണ്ട്.. &nbsp; ![](https://cdn.boolokam.com/articles/2022/05/nnnttttt-1.jpg) "I am a guest lecturer.. I am here to teach.." അത്രയും സിമ്പിൾ ആയ ഇൻട്രോ ആ കഥാപാത്രത്തിനായി വച് നീട്ടുമ്പോ അയാൾ ഓർത്തിരുന്നോ വർഷങ്ങൾക്കിപ്പുറവും അവൾ ആഘോഷിക്കപ്പെടുമെന്ന്..?? യൂട്യൂബിൽ unfinished hope കേൾക്കുമ്പോഴൊക്കെയും കണ്ണിപ്പോഴും നിറയാറുണ്ടെന്ന്..മലർ.. അത്രയും പ്രിയപ്പെട്ട കാല്പനിക സ്വപ്നം. &nbsp; [embed]https://youtu.be/0G2VxhV_gXM[/embed]