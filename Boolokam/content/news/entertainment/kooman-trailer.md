---
author: Beaumaris
categories:
- Entertainment
comment_count: 0
date: 2022-10-26 12:11:23
draft: false
image: ''
like_count: 118435
share_count: 26061
tags:
- asif ali
- Jeethu Joseph
- kooman
- Trailer
title: ദുരൂഹത നിറച്ച് ആസിഫ് അലി -ജീത്തു ജോസഫ് സിനിമ കൂമന്റെ ട്രെയ്‌ലർ പുറത്തിറങ്ങി
view_count: 1612413
---

ജിത്തു ജോസഫ് ആസിഫ് അലിയെ നായകനാക്കി സംവിധാനം ചെയ്യുന്ന ചിത്രമാണ് കൂമൻ. ചിത്രത്തിന്റെ ട്രെയ്‌ലർ പുറത്തിറങ്ങി. ആസിഫ് അലി ആദ്യമായാണ് ജീത്തു ജോസഫിന്റെ ചിത്രത്തിൽ നായകനാകുന്നത്. വളരെ ദുരൂഹമായ കഥയാണ് കൂമൻ. എന്നാണു ടീസറും ട്രെയ്‌ലറും പറയുന്നത്. കേരള തമിഴ് നാട് അതിർത്തിയിലെ മലയോരഗ്രാമത്തിലാണ് ചിത്രത്തിന്റെ കഥ നടക്കുന്നത്. വ്യത്യസ്ത സംസ്കാരത്തിലുള്ള ആളുകൾ ഒന്നിച്ചു പാർക്കുന്ന ആ നാട്ടിലെ പോലീസ് സ്റ്റേഷനിലേക്ക് വളരെ കർക്കശക്കാരനായ ഒരു പോലീസ് ഉദ്യോഗസ്ഥൻ സ്ഥലംമാറി എത്തുന്നു . അയാളുടെ കർക്കശ്യ സ്വഭാവം ആ പോലീസ് സ്റ്റേഷനുമായി ബന്ധപ്പെട്ട ആളുകളുടെയും നായകന്റെയും ജീവിതത്തെ കീഴ്മേൽ മറിക്കുന്നു. ആ ഗ്രാമത്തിലെ സാധാരണ സംഭവങ്ങൾ അസാധാരമുള്ളതായി മാറുന്നു. അതിന്റെ പിന്നാലെയുള്ള നായകന്റെ യാത്ര ചിത്രത്തെ ത്രില്ലർ സ്വഭാവത്തിലെക്ക് നയിക്കുന്നു. ഇതാണ് "കൂമൻ" എന്ന സിനിമയുടെ പ്രധാന കഥാതന്തു. https://youtu.be/OCGGoT23kh4 കേൾക്കുമ്പോൾത്തന്നെ അസാധാരണത്വം അനുഭവപ്പെടുന്ന ചിത്രം നിർമ്മിക്കുന്നത് മാജിക്ക് ഫ്രെയിംസിന്റെ ബാനറിൽ ലിസ്റ്റിൻ സ്റ്റീഫനും അനന്യ ഫിലിംസിന്റെ ബാനറിൽ ആൽവിൻ ആന്റണിയുമാണ് . ജീത്തു ജോസഫ് സംവിധാനം നിർവഹിച്ച ട്വെൽത്ത് മാനു വേണ്ടി രചന നിർവ്വഹിച്ച കെ ആർ കൃഷ്ണകുമാറിന്റെതാണ് രചന. രഞ്ജി പണിക്കർ, ബാബുരാജ്, മേഘനാഥൻ, ഹന്നാ രജി കോശി, ആദം അയൂബ്, ബൈജു, ജാഫർ ഇടുക്കി, പൗളി വിൽ‌സൺ, കരാട്ടേ കാർത്തിക്, ജോർജ്ജ് മരിയൻ, രമേശ് തിലക്, പ്രശാന്ത് മുരളി, അഭിരാം രാധാകൃഷ്ണൻ, രാജേഷ് പറവൂർ, ദീപക് പറമ്പോൾ, ജയിംസ് ഏലിയ, വിനോദ് ബോസ്, പ്രദീപ് പരസ്പരം, റിയാസ് നർമ്മകല എന്നിവരും കൂമനിൽ വേഷമിടുന്നു.