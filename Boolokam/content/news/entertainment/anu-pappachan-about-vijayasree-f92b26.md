---
title: "ഇത്രയധികം ആത്മവേദനയും കണ്ണീരും അനുഭവിച്ച് ഓർമ്മ പുതുക്കിയ മറ്റൊരു നടിയില്ല"
date: 2022-10-17T06:58:25
draft: false
categories: ["Entertainment"]
tags: ['actress', 'vijayasree']
author: "Beaumaris"
---

<strong>അനു പാപ്പച്ചൻ</strong>

ഇത്രയധികം ആത്മവേദനയും കണ്ണീരും അനുഭവിച്ച് ഓർമ്മ പുതുക്കിയ മറ്റൊരു നടിയില്ല. 1969 മുതൽ 1974 വരെ ഉജ്വലപ്രഭയിൽ കത്തി നിന്ന വെള്ളിനക്ഷത്രം.വെറും നാലര വർഷം കൊണ്ടാണ് മലയാള തിരശ്ശീലയെ വിജയശ്രീ സ്വന്തമാക്കിയത്. അക്കാലം കൊണ്ട് മലയാളത്തിൽ അഭിനയിച്ച നാല്പത്തിയൊന്ന് സിനിമകളും വിജയചരിത്രമാക്കി 'സൂപ്പർതാര 'മായവൾ.സ്ത്രീ സൗന്ദര്യത്ത
കുറിച്ചുള്ള അപദാനങ്ങൾ, അകാല വേർപാട് സൃഷ്ടിച്ച നഷ്ടബോധങ്ങൾ , ജീവിതത്തിലും മരണത്തിലും പുരണ്ട അവ്യക്തതകൾ അങ്ങനെ സിനിമാ ഉപസംസ്കാരത്തിന് (Subculture) ചർച്ച ചെയ്യാൻ വേണ്ടുവോളം വിഭവങ്ങൾ തന്റെ ഹ്രസ്വ ജീവിതത്തിൽ വിജശ്രീ ബാക്കിയാക്കി.

വട്ട മുഖം, ഭംഗിയുള്ള കണ്ണുകൾ, നിരയൊത്ത പല്ലുകളും മനോഹരമായ ചിരിയും , ചുരുണ്ട മുടി, മാംസളമായതും അതേ സമയം വിഗ്രഹപൂർണതയുള്ളശരീരം എന്നിവ തിര പ്രസാധനത്തിൽ വിജയശ്രീയെ കാണിയുടെ അഭിലാഷ പൂർണിമയാക്കി.അതിനുമുമ്പും അതിന് ശേഷവും ഇത്രയും അഴകുറ്റ, പ്രക്ഷേപിത സൗന്ദര്യമുള്ള സ്ത്രീ മലയാളത്തിരയിൽ വന്നിട്ടില്ല എന്ന് ആരാധകർ ഏറ്റുപാടുന്നു.
ജയഭാരതിയോ, ഷീലയോ അവതരിപ്പിച്ചതു പോലെ, സ്ത്രൈണ ലൈംഗികത വിഷയമാകുന്ന ,ഉൾക്കരുത്തുള്ള കഥാപാത്രങ്ങളൊന്നും വിജയശ്രീ അവതരിപ്പിച്ചിട്ടില്ല. കിടപ്പറ രംഗങ്ങൾ പോലും തുലോം കുറവ്. ആ ശരീരത്തിൻ്റെ 'സെക്സ് അപ്പീൽ ' സിനിമ വാണിജ്യതാല്പര്യത്തോടെ വളർത്തിയെടുത്തതായിരുന്നു. കുടുംബത്തോടൊപ്പം കാണാവുന്നതെങ്കിലും ശരീരതൃഷ്ണകളോട് ആഭിമുഖ്യമുള്ള കാണിയോട് രഹസ്യമായി വിനിമയം ചെയ്യുന്ന ആസക്തികൾ ഒളിപ്പിച്ചു കടത്താൻ വാണിജ്യ സിനിമ വിജയശ്രീയുടെ ശരീരം ഉപയോഗിച്ചു.ഗാനരംഗങ്ങളും പ്രണയരംഗങ്ങളും അതിനായിമാത്രം രൂപപ്പെടുത്തിയ സന്ദർഭങ്ങളും ധാരാളം.
പ്രണയിനികളായിരുന്നു വിജയശ്രീ കഥാപാത്രങ്ങളിൽ അധികവും. കാമുക ഹൃദയങ്ങളുടെ സ്വപ്നലോചനങ്ങളിൽ അണിഞ്ഞൊരുങ്ങി പ്രത്യക്ഷപ്പെടുന്ന, ചിലപ്പോൾ നായകന് അലങ്കാരമായി കൊണ്ടുനടക്കാവുന്ന 'വസ്തു' മാത്രമായി വിജയശ്രീക്കഥാപാത്രങ്ങൾ.

<img class="size-full wp-image-355018 aligncenter" src="https://cdn.boolokam.com/articles/2022/10/r2rtttt.jpg" alt="" width="960" height="746" />കൈവിരൽ കടിച്ചു കൊണ്ടും വായ പൊത്തിച്ചിരിച്ചുകൊണ്ടും നാണവും പ്രണയവും പ്രകടനപരതയോടെ അഭിനയിക്കുന്ന രീതിയായിരുന്നു വിജയശ്രീ.ശരീരത്തിൻ്റെ താഴ്പകുതി ,അരക്കെട്ടിനും കാലുകൾക്കുമുള്ള ആകാരഭംഗി ഏറ്റവും അധികം ഉപയോഗപ്പെടുത്തപ്പെട്ട അഭിനേത്രി കൂടിയാണ് വിജയശ്രീ. കാലുകളുടെ നഗ്നതകളോടുള്ള അഭിനിവേശം ( ലെഗ് ഫെറ്റിഷിസം ) മലയാളികാണിയിൽ വളർത്തിയെടുത്ത അഭിനേത്രികളിൽ ഒരാൾ വിജയശ്രീയാണ്.പോസ്റ്റ്മാനെ കാണാനില്ല, മന്ത്രകോടി, അഞ്ജാത വാസം, പൊന്നാപുരം കോട്ട തുടങ്ങിയ സിനിമകളിലെല്ലാം അത് പ്രകടനപരതയോടെ ദർശിക്കാം.
മോഡേൺ വസ്ത്രങ്ങൾ ധരിക്കുമ്പോൾ അരയ്ക്കു താഴെ നഗ്നവും, നഗ്നമെന്ന് തോന്നിപ്പിക്കുന്നതരം വേഷങ്ങളും അവർ ധരിച്ചു.മലയാളത്തിരയിലെ ആദ്യ 'പിൻ അപ് ഗേൾ' എന്ന നിലയിൽ മർലിൻ മൻറോ ' യോടും 'റീത ഹേവർത്തു'മായും താരതമ്യം ചെയ്യപ്പെടുന്നതും ഇക്കാരണങ്ങളാണ്

വിജയശ്രീയുടെ ശരീരനിലകൾ ക്യാമറ പകർത്തുന്നതിലും ആൺ കാമനകളുടെ കൃത്യമായ രീതിശാസ്ത്രം പ്രവർത്തിക്കുന്നത് കാണാം. ' ബാക്ക് ടു ക്യാമറ പോസ്' കാണിയിൽ നിന്ന് ലക്ഷ്യമാക്കുന്ന ദൃശ്യഹർഷം, പുരുഷ ഹോർമോണുകളുടെ ഉത്തേജനം ആ തിരശരീരത്തിൽ ഇക്കാലത്തും തിരയപ്പെടുന്നുണ്ട്.
കുട്ടിയുടുപ്പിൽ ആവർത്തിച്ച് പ്രത്യക്ഷപ്പെടാൻ നിർബന്ധിതയായ അഭിനേത്രി കൂടിയാണ് വിജയശ്രീ.
കൗമാര നിഷ്കളങ്കതയുള്ള പെൺകിടാങ്ങൾ പോലും ആൺനോട്ടത്തിന് വിധേയമാകുന്നത് എങ്ങിനെയെന്ന് വിജയശ്രീ കഥാപാത്രങ്ങൾ കാണിച്ചുതരുന്നു സഹജമായി വിജയശ്രീക്കുള്ള കുട്ടിത്തഭാവങ്ങളെ സിനിമ കമ്പോളച്ചരക്കാക്കി മാറ്റുകയായിരുന്നു.ഇതിന് ക്ലാസിക് ദൃഷ്ടാന്തമാണ് 'അഛൻ്റെ ഭാര്യ' (1971) എന്ന സിനിമ.
വിജയശ്രീയുടെ അരങ്ങേറ്റ ചിത്രം 'ചിത്തി'യുടെ മലയാളം പതിപ്പായ ഈ സിനിമ , അക്കാലയളവിൽ അവരുടെ തിരസ്വരൂപത്തിൽ വന്ന മാറ്റം തന്നെയാണ് ഉപയോഗപ്പെടുത്തിയിരിക്കുന്നതും.
അനുഭൂതികളുടെ ശരീരമെന്ന നിലയ്ക്കല്ലാതെ വിജയശ്രീ എന്ന അഭിനേത്രിയെ കമ്പോള സിനിമ ഉപയോഗപ്പെടുത്തിയിട്ടുണ്ടോ എന്നു ചോദിച്ചാൽ നിരാശയായിരിക്കും ഫലം.

സിനിമാ വ്യവസായത്തിനകത്തും അത്തരം ബോധ്യങ്ങൾ ഉറച്ചതായിരുന്നു.' പൊതുവെ അവർ ഒരു സെക്സി ഫിഗറാണ്. ഏതു വേഷം ധരിച്ചാലും നന്നാകുന്ന ശരീര ഘടന ' ( എൻ്റെ ജീവിതം - പ്രേം നസീർ - മാതൃഭൂമി ബുക്സ്)എന്ന പ്രേംനസീറിൻ്റെ പ്രസ്താവത്തിൽ തന്നെ അതു വ്യക്തവുമാണ്.
അഭിനയിക്കാനറിയാവുന്ന , അസാമാന്യമായി നൃത്തം ചെയ്യാനറിയുന്ന കലാകാരിയായിരുന്നു വിജയശ്രീ. ശാരീരികോർജത്തിൻ്റേയും മുഖപ്രസന്നതയുടേയും നൃത്തരൂപമായി തിരശ്ശീലയിൽ അവർ.
ധാരാളം ഇടം ഉപയോഗിച്ച് നൃത്തം ചെയ്യുന്ന നർത്തകിയായിരുന്നു വിജയശ്രീ. ആടിയുലയുന്ന ലാസ്യതാള ഭാവങ്ങൾ, തുള്ളിത്തിമിർക്കുന്ന നാടൻ ശൈലികൾ , വഴക്കങ്ങളിൽ ഏതുതരം നൃത്തരൂപങ്ങളേയും ആവാഹിക്കാൻ ആ ഒത്തരൂപത്തിന് കഴിഞ്ഞു.

ആടയാഭരണങ്ങൾക്ക് ശോഭയേറ്റുന്ന മുഖശ്രീയും, ഉടലഴകും അഭൗമസൗന്ദര്യ ശില്പചാരുതയായി തന്നെ കാണികളും ഏറ്റെടുക്കുകയായിരുന്നു.
വാസുപിള്ളയുടേയും വിജയമ്മയുടെയും മകളായി തിരുവനന്തപുരത്തെ മണക്കാട്ട്, 1953 ജനുവരി 8 ന് ജനിച്ച വിജയശ്രീ 1966 ൽ 'ചിത്തി' എന്ന തമിഴ് സിനിമയിലൂടെയാണ് അഭിനയരംഗത്തേക്ക് കടന്നു വരുന്നത്.
'പത്മിനി' പ്രധാന വേഷത്തിൽ അഭിനയിച്ച ഈ സിനിമയിൽ ഊമപെൺകൊടിയായാണ് വിജയശ്രീ അഭിനയിച്ചത്.നിഷ്കളങ്കതയുടെ തിരസ്വരൂപമായ ഈ കഥാപാത്രത്തിന് ജോടിയായത് ജെമിനി ഗണേശനാണ്.തുടർന്ന് കുലവിളക്ക്, അതേ കൺകൾ, നാൻ, ദൈവമകൻ, താലാട്ട്, ബാബു, മറു പിറവി, അക്കരെ പച്ച തുടങ്ങി 18 ഓളം തമിഴ് സിനിമകളിൽ വിജയശ്രീ വേഷമിട്ടു.
ഇക്കൂട്ടത്തിൽ, വിജയശ്രീയുടെ അഭിനയ ജീവിതത്തിലെ തന്നെ ഏറ്റവും മികച്ച കഥാപാത്രമാണ് 'താലാട്ടി 'ൽ (1969) അവതരിപ്പിക്കപ്പെട്ടത്.ഛായാഗ്രഹനും സംവിധായകനുമായ വിപിൻദാസ് തെരുവിലെ ഏഴകളുടെ ജീവിതദുരിതവും സ്വപ്നങ്ങളും ചേർന്ന ഒന്നാന്തരം 'മെലോ ഡ്രാമ'യായാണ് 'താലാട്ട് ' ഒരുക്കിയിരിക്കുന്നത്.
അന്ധയായ പെൺകുട്ടി 'പാർവതി' (വിജയശ്രീ) ദാരിദ്യമേല്‌പിക്കുന്ന കഠിനതകളുടെ ആൾസ്വരുപമായി മാറുന്നു.'മല്ലികൈ പൂ പോട്ട് കണ്ണന് ക്ക് മംഗല നീരാട്ട്, ചെമ്പക പൂംപോട്ട് പാട് ഒരു ചെന്തമിഴ് താലാട്ട്' എന്ന ഗാനം അവിസ്മരണീയം.

<img class="size-full wp-image-355019 aligncenter" src="https://cdn.boolokam.com/articles/2022/10/rrrrr.jpg" alt="" width="428" height="643" />'അഭിനേത്രി എന്ന നിലയിൽ വിജയശ്രീക്ക് ലഭ്യമായ സങ്കീർണവ്യക്തിത്വമുള്ള, അഭിനയസാധ്യതയുള്ള അപൂർവ്വ അവസരമാണ് 'താലാട്ടി 'ലേത്.കേശവദേവിൻ്റെ 'ഓടയിൽ നിന്ന് ' ശിവാജി ഗണേശൻ്റെ 'ബാബു ' (1971) ആയപ്പോൾ 'കണ്ണമ്മ ' എന്ന തൻ്റേടിയായ പെണ്ണായി തകർത്തഭിനയിച്ചു വിജയശ്രീ.
പുരുഷനോട്ടത്തിൻ്റെ ഇംഗിതങ്ങൾക്കനുസരിച്ച് കുണുങ്ങി കുണുങ്ങി നടക്കുന്ന 'കണ്ണമ്മ 'യുടെ ശരീരം വ്യക്തമായ കമ്പോളലാക്കോടെ തന്നെയാണ് ബാബുവിൽ പ്രത്യക്ഷപ്പെടുന്നത്.
അക്കാലമാകുമ്പോഴേക്കും വിജയശ്രീയുടെ തിരസ്വരൂപത്തിൽ സംഭവിച്ച വ്യതിയാനത്തെയും ഈ വേഷം സൂചിപ്പിക്കുന്നുണ്ട്.'വരതപ്പാ വരതപ്പാ കഞ്ചി വരതപ്പാ ' എന്ന ഗാനരംഗം വിജയശ്രീയുടെ നിതംബതാളത്തെ ഉപയോഗിക്കാനും ഊന്നൽ കൊടുത്ത് അവതരിപ്പിക്കാനും ശ്രമിക്കുന്നത് കാണാം.

നാട്ടുപെണ്ണിൻ്റെ കുസൃതിയും നാണവും ഒരു പോലെ അവതരിപ്പിക്കാൻ വ്യക്തിഗതമികവുണ്ട് വിജയശ്രീക്ക്.
തെലുങ്കിൽ 1966 മുതൽ 74 വരെ ആറോളം സിനിമകളും കന്നടയിൽ 1968 മുതൽ 72 വരെ ഏഴു സിനിമകളും വിജയശ്രീ അഭിനയിച്ചിട്ടുണ്ട്. 'മഞ്ചി കുടുംബ 'ത്തിൽ തെലുഗു സിനിമയിലെ അതികായരായ നാഗേശ്വരറാവു ഷൗക്കർ ജാനകി ,വിജയനിർമല എന്നിവർക്കൊപ്പം വിജയശ്രീ നടത്തിയ പ്രകടനം ഏറെ ജനപ്രിയമായി.വിജയശ്രീയുടെതായി ഏറ്റവും അവസാനം തിരശ്ശീലയിൽ എത്തിയതും ഒരു തെലുഗു ചിത്രമാണ്. അമിതാബ് ബച്ചൻ്റെ 'സൻജീർ 'എൻ.ടി .രാമറാവു നായകനായി പുനർനിർമിച്ച 'നിപൂലാണ്ടി മനീഷി ' (1974) തിയറ്ററിൽ എത്തിയത് വിജയശ്രീ അന്തരിച്ച് ഏഴു മാസം കഴിഞ്ഞാണ്. ഈ സിനിമയിലെ 'റാണി' രൂപസൗകുമാര്യംകൊണ്ടും ഗ്ലാമർ കൊണ്ടും ആരുടെയും ശ്രദ്ധ പിടിച്ചുപറ്റുന്ന കഥാപാത്രമാണ്.
'വെൽകം സ്വാഗതം' എന്ന നൃത്തരംഗത്തെ വിജയശ്രീ എന്ന നർത്തകിയുടെ പ്രകടനം ഗൃഹാതുരതയോടെ ആസ്വദിക്കുന്ന കാണികൾ ഇന്നുമുണ്ട്.

1969 ൽ 'പൂജാപുഷ്പ'ത്തിലൂടെയാണ് വിജയശ്രീ മലയാളത്തിൽ അരങ്ങേറുന്നത്.1970 ൽ പുറത്തിറങ്ങിയ ' രക്തപുഷ്പ 'ത്തിൽ പ്രേം നസിറിനൊപ്പം കൂട്ടുചേർന്ന വിജയശ്രീ തൻ്റെ ജൈത്രയാത്ര ആരംഭിക്കുകയായിരുന്നു.29 സിനിമകൾ ഇവർ ഒരുമിച്ചഭിനയിച്ചു.
22 ലും പ്രേംനസീറിൻ്റെ നായികയായി തന്നെ.അതി മനോഹരമായ നിരവധി മലയാള ചലച്ചിത്രഗാനങ്ങൾ ഈ സിനിമകളുടെ പ്രചാരം ഇരട്ടിപ്പിച്ചു.കഥാപരിണാമമോ, അനുക്രമ നാടകീയ വികാസങ്ങളോ സാന്ദർഭികയുക്തിയോ നസീർ - വിജയശ്രീ കൂട്ടിന് ഒരു തടസ്സമായിരുന്നില്ല. കാലദേശ പരാമർശങ്ങളിലെ യഥാർത്ഥ്യമില്ലായ്മ, പ്രമേയത്തിലെ യുക്തിരാഹിത്യം ,കൃത്രിമത്വം ഇത്തരം ഘടകങ്ങളൊന്നും നസീർ - വിജയശ്രീ കൂട്ടുകെട്ടിനെ ബാധിച്ചില്ല.

നായകനും നായികയും കണ്ടുമുട്ടുന്നതു തന്നെ പ്രണയിക്കാനും സല്ലപിക്കാനും വേണ്ടിയാണ് എന്ന മട്ടിലുള്ള ഒരിളവ് കാണികളുടെ ഭാഗത്തു നിന്നും ഇവർക്ക് ഉണ്ടായിരുന്നു. ഒരു പക്ഷെ, ഇത്രയും 'ഫിലിമി' ആയി കാണിക്കൂട്ടം അംഗീകരിച്ച ഒരേയൊരു താരജോടിയാകാം നസീർ - വിജയശ്രീ മാരുടേത്. നസീർ - ഭാസി കൂട്ടുകെട്ടിെ സി.ഐ ഡി സിനിമകളിലെ ആവർത്തിത സാന്നിധ്യമായിരുന്നു വിജയശ്രീ.നസീർ - ഭാസി വേഷപ്പകർച്ചകൾ കൊണ്ട് രസകരമാകുന്ന ഈ സിനിമകളിൽ ഗാനരംഗങ്ങളും പ്രേമരംഗങ്ങളും പൂരിപ്പിക്കുകയായിരുന്നു വിജയശ്രീ.
വിജയശ്രീ അഭിനയിച്ച പത്തോളം സിനിമകൾ ഈ കുറ്റാന്വേഷണ വിഭാഗത്തിൽ പെടുന്നവയാണ്.
ഡിറ്റക്ടീവ് 909 കേരളത്തിൽ, ലങ്കാദഹനം, ടാക്സിക്കാർ, പോസ്റ്റ്മാനെ കാണാനില്ല, മറവിൽ തിരിവ് സൂക്ഷിക്കുക, പഞ്ചവടി, അജ്ഞാതവാസം, പത്മവ്യൂഹം, മന്ത്രകോടി, കാട് തുടങ്ങിയവ അന്വേഷണ സ്വഭാവമുള്ളവയാണ്.നസീർ - ഷീല മാർക്കിടയിൽ 1973- 74 കാലഘട്ടങ്ങളിൽ ഉടലെടുത്ത പിണക്കങ്ങൾ ചലച്ചിത്ര വ്യവസായത്തെ ബാധിക്കാതിരിക്കാൻ കാരണമായതും വിജയശ്രീ തന്നെ!
കേവലാനന്ദത്തിനുള്ള ചേരുവകളുള്ള സിനിമകളാണ് നസിറുമായി ചേർന്നുള്ള വിജയശ്രീ ചിത്രങ്ങളെല്ലാം. നാടൻ പെണ്ണും കുലസ്ത്രീയും വീരാംഗനയും ഈ പതിവ് തെറ്റിച്ചില്ല.. കമ്പോള സിനിമയിൽ നൂറു ശതമാനം ഗാരൻ്റിയുള്ള താര ബ്രാൻഡായി വിജയശ്രീ.ശാരദ,ഷീല, ജയഭാരതി,വിധു ബാല തുടങ്ങിയവർക്കൊപ്പം അഭിനയിക്കുമ്പോൾ പോലും വ്യത്യസ്തവും ചിലപ്പോൾ ശക്തവും ആയ കഥാപാത്രങ്ങൾ നസീറിന് ചെയ്യേണ്ടി വന്നെങ്കിൽ, വിജയശ്രീക്കൊപ്പം അത്തരം ബാധ്യതകൾ ഒന്നുമില്ലാതെ 'ക്ലീൻ എൻ്റർടെയിൻമെൻ്റ് സിനിമ 'കൾ സൃഷ്ടിക്കാൻ അദ്ദേഹത്തിന് കഴിഞ്ഞു.നസീറിൻ്റെ താരസ്വരൂപത്തെ വിനോദവ്യവസായത്തിൽ ഈടുറ്റതാക്കാൻ വലിയ പങ്കുവഹിച്ച അഭിനേത്രിയാണ് വിജയശ്രീ.

<img class="size-full wp-image-355020 aligncenter" src="https://cdn.boolokam.com/articles/2022/10/r2rttttyy.jpg" alt="" width="950" height="960" />കാണിയുടെ മനോമുകുരത്തെ ഇക്കിളിപ്പെടുത്തുന്ന തിരസാന്നിധ്യമായി വിജയശ്രീയെ സിനിമ ഉപയോഗപ്പെടുത്തുന്നത് 'രക്തപുഷ്പം ' മുതല്ക്കാണ് .' കണ്ടിട്ടും കണ്ടിട്ടും കൊതി തീരുന്നില്ല റാണി. നിന്നെ ഇമവെട്ടാതെ ഇങ്ങനെ നോക്കി നിന്ന് നിൻ്റെയീ പൂ പോലുള്ള ശരീരം എൻ്റെ ദേഹത്തോട് ചേർത്ത് പിടിച്ച് ഈ പിഞ്ചു കൈകൊണ്ട് എൻ്റെ മുഖത്ത് തലോടിയാൽ അതിൽ നിന്ന് കിട്ടുന്ന ആനന്ദത്തിൽ ഞാൻ എല്ലാം മറന്നു പോകുന്നു ' എന്ന നായകൻ്റെ വാചകങ്ങൾ കാണിയുടെ വൈകാരിക ദുർബലതകളെ തന്നെയാണ് നോട്ടമിടുന്നത്.
നസീർ - വിജയശ്രീ ടീമിൻ്റെ ഏറ്റവും മികച്ച വിനോദ ചിത്രങ്ങളിലൊന്നാണ് എ ബി രാജ് സംവിധാനം ചെയ്ത 'മറുനാട്ടിൽ ഒരു മലയാളി' (1971)
സാരിയിൽ,കുടുബസ്ത്രീയുടെ അടക്കവും ഒതുക്കവുള്ള ശരീരഭാഷയിലാണ് ഗീതയായി വിജയശ്രീ പ്രത്യക്ഷപ്പെടുന്നത്.' ഗോവർധനഗിരി കൈകളിലുയർത്തിയ ഗോപകുമാരൻ വരുമോ തോഴി' എന്ന നൃത്ത പരിശീലന രംഗഗാനം വിജയശ്രീയുടെ നർത്തനവൈഭവത്തെ കൃത്യമായി അടയാളപ്പെടുത്തുന്നുണ്ട്.
'അശോക പൂർണിമ വിടരും വാനം ' , 'മനസ്സിലുണരൂ ഉഷസന്ധ്യയായ് ' , 'സ്വർഗവാതിലേകാദശി വന്നു, സ്വപ്നലോലയായി ഞാനുണർന്നു'
തുടങ്ങിയ ഗാനങ്ങൾ ' മറുനാട്ടിൽ ഒരു മലയാളി'യെ കലാതിവർത്തിയാക്കുന്നു.

അഭിനേത്രിയുടെ ശരീരം സ്വപ്നലോലുപമാകുന്നത് 'സ്വർഗവാതിലേകാദശി' എന്ന ഗാനത്തിൻ്റെ ചിത്രീകരണത്തിൽ കാണാം. ഇതേ സിനിമയിൽ തന്നെ തലയിൽ അമ്മൻകുടമേന്തി 'കാളി ഭദ്രകാളി, കാത്തരുളൂദേവി ' എന്ന് പാടി അനായാസ ശരീര വഴക്കത്തോടെ നൃത്തം ചെയ്യുന്ന വിജയശ്രീയെയും കാണാം.
വിജയശ്രീ ഇരട്ടവേഷത്തിൽ അഭിനയിച്ച 'പത്മവ്യൂഹം', താരമെന്നതിൽ കവിഞ്ഞ് അഭിനേത്രിയുടെ കഴിവിനെ വെളിപ്പെടുത്തുന്ന സിനിമയാണ്.
'ജയ ' എന്ന പാവം പെൺകുട്ടിയായും അവളുടെ ഇരട്ട സഹോദരി 'റാണി' എന്ന തൻ്റേടിയായും വിജയശ്രീ നിറഞ്ഞു നില്ക്കുന്ന സിനിമയാണ് പത്മവ്യൂഹം.

രണ്ടു വ്യക്തിത്വങ്ങളുടെയും പെരുമാറ്റ വൈജാത്യങ്ങൾ കൃത്യമായി അവതരിപ്പിക്കാൻ വിജയശ്രീക്ക് കഴിയുന്നു എന്ന് മാത്രമല്ല, രണ്ടു പേരും ഒരുമിച്ച് വരുന്ന ഫ്രെയിമുകളിൽ അഭിനേത്രി പുലർത്തുന്ന ടൈമിംഗും ഭാവപ്രകടനങ്ങളും കൃത്യത കൊണ്ട് അത്ഭുതപ്പെടുത്തും.' പാലരുവിക്കരയിൽ പഞ്ചമി വിടരും പടവിൽ ' എന്ന ഗാനരംഗം 'ജയ 'യുടെ ഗ്രാമീണ, ശാലീന ഭാവങ്ങൾ നൈർമല്യത്തോടെ പ്രത്യക്ഷപ്പെടുന്ന സന്ദർഭമാണ്. വിൻസെൻ്റ്, നസീർ എന്നിവർക്കൊപ്പം ക്ലൈമാക്സിലെ സംഘട്ടന രംഗത്തും അരങ്ങുതകർക്കുന്ന വിജയശ്രീയെ കാണാം.ഊക്കും വേഗവും സമന്വയിക്കുന്ന അടി തടകൾക്ക് വിജയശ്രീയുടെ ശരീരം പ്രാപ്തമാകുന്നു എന്നു മാത്രമല്ല, അത് കാണിക്ക് സ്വാഭാവികമായി തന്നെ തോന്നുകയും ചെയ്യുന്നു.
"തനിനിറ'ത്തിൽ (1973) ഗുസ്തിക്കാരനായ ടാങ്ക് മാധവൻ്റെ (ഉമ്മർ) മകൾ രാധയായി വിജയശ്രീ നടത്തുന്ന പ്രകടനവും ഇതോടൊപ്പം ചേർത്തുവായിക്കണം. അഛനോടൊപ്പം ഗുസ്തിയും കായികാഭ്യസങ്ങളും പരിശീലിപ്പിക്കുന്ന രാധ ,ഇറക്കം കുറഞ്ഞ ട്രൗസറിലും ഷർട്ടിലും ഏറെ നേരം പ്രത്യക്ഷപ്പെടുന്നു.പ്രമേയ പരമായി ന്യായീകരിക്കാവുന്നതാണെങ്കിലും കാണിയുടെ കാമമോഹിതങ്ങളെക്കൂടി പരിഗണിച്ചു തന്നെയാണ് ഇവിടെയും ദൃശ്യങ്ങൾ രൂപപ്പെടുന്നത്.

വലിപ്പവും ശക്തിയുമുള്ള പെൺ സ്വരൂപമായി രാധയെ മാറ്റി തീർക്കാൻ വിജയശ്രീക്ക് കഴിയുന്നുണ്ടിവിടെ.
വ്യതസ്തമായ നൃത്തചലനങ്ങൾ കൊണ്ട് ശ്രദ്ധേയമാണ് ഇതിലെ 'ഗുരുകുലം വളർത്തിയ കുളിരേ ' എന്ന ഗാനരംഗം. എങ്കിലും പാദരതിയുടെ മേഖലയിൽ തന്നെ സിനിമയുടെ കച്ചവടക്കണ്ണ് എന്ന് 'തനിനിറ'വും കാട്ടിത്തരുന്നു.
ഈ സിനിമയുടെ ക്ലൈമാക്സിലും സംഘട്ടന രംഗത്ത് ഉശിരൻ പ്രകടനം നടത്തുന്ന വിജയശ്രീയെ കാണാം.
സ്ത്രീ ശരീരത്തെ ദ്വയാർത്ഥം കൊണ്ടു ധ്വനിപ്പിക്കുന്നതിൽ മിക്കപ്പോഴും ഇരയായി തീർന്ന അഭിനേത്രിയാണ് വിജയശ്രീ.' പശു' എന്നാണ് മലയാള സിനിമ പെണ്ണിനെ വിശേപ്പിക്കാൻ, ഉപമിക്കാൻ കണ്ടെത്തിയ വാക്ക് !1973 ൽ പുറത്തിറങ്ങിയ രണ്ട് സിനിമകൾ 'പച്ചനോട്ടുകൾ ' , 'തേനരുവി ' ഈ അർത്ഥത്തിൽ സംഭാഷണങ്ങൾ വിജയശ്രീ കഥാപാത്രങ്ങൾ നേരിടേണ്ടി വരുന്നുണ്ട്. 'പച്ചനോട്ടുകൾ ' അവസാനിക്കുന്നത് നായകന് നല്കുന്ന ഉപദേശത്തോടെയാണ്.' ഇനി നീ പശുനെ നോക്കാനൊരു വീട്ടിലും പോകരുത് കേട്ടോ.കിട്ടിയ പശുനെ വെച്ച് നീ പരിപാലിച്ചു കഴിഞ്ഞോണം' എന്നാണ് വിവാഹ ജീവിതത്തിലേക്ക് കടക്കുന്ന പൗലോസിനും (പ്രേം നസീർ ) ലീനാമ്മയ്ക്കും (വിജയശ്രീ) കിട്ടുന്ന ഉപദേശം.

ശിക്ഷ, ദത്തുപുത്രൻ, പ്രൊഫസർ, ലങ്കാദഹനം, ടാക്സിക്കാർ തുടങ്ങിയ സിനിമകളിൽ കുടുംബത്തിന് പുറത്തുള്ള സ്ത്രീ കഥാപാത്രങ്ങളെ അവതരിപ്പിച്ചിട്ടുണ്ട് വിജയശ്രീ. ആദ്യ രണ്ട് സിനിമകളിലും നൃത്തരംഗത്തിൽ മാത്രമാണ് അവരുടെ സാന്നിധ്യം.ജെമിനി ഗണേശൻ നായകനായ 'പ്രൊഫസറിൽ ' മലബാർ കാർണിവലിലെ നർത്തകി 'മായാദേവി'യായാണ് വിജയശ്രീ അഭിനയിച്ചത്.Sedusing women ആയി, അഭിനേത്രിയുടെ കരിയറിലെ ഒറ്റപ്പെട്ടൊരു വേഷമാണ് പ്രൊഫസറിലേത്.
ജീവിക്കാൻ വേണ്ടി കള്ളപ്പണ മാഫിയയുടെ ആളായി മാറിയ ഒരു 'വാമ്പ് ' കഥാപാത്രമാണ് ' ടാക്സികാറി 'ലെ റാണി. വിജയശ്രീ അവതരിപ്പിച്ച കഥാപാത്രങ്ങളിൽ കുറച്ചധികം വ്യക്തി സംഘർഷങ്ങൾ അനുഭവിക്കുന്ന കഥാപാത്രങ്ങളിൽ ഒന്നാണിത്.

'താമരപ്പൂ നാണിച്ചു, നിൻ്റെ തങ്കവിഗ്രഹം വിജയിച്ചു' എന്ന പ്രണയ ഗാനവും 'സ്വപ്നത്തിൽ വന്നവൾ ഞാൻ ' എന്ന 'ഐറ്റം നൃത്തവും അഭിനേത്രിയുടെ ശരീരത്തെ പുരുഷക്കാഴ്‌ചക്കനുകൂലമായി മാറ്റുന്നത് കാണാം.
'ലങ്കാദഹന 'ത്തിലും (1971) ' 'അജ്ഞാതവാസ'ത്തിലും (1973) ചലച്ചിത്രതാരമായി അഭിനയിക്കാൻ അവസരം കിട്ടിയ അപൂർവ്വത വിജയശ്രീക്കുണ്ട്.സിനിമയിൽ ഉടനീളം ശാരീരികാകർഷണം ലഭിക്കുന്ന വേഷത്തിലാണ് രജനിയുടെ പ്രത്യക്ഷപ്പെടൽ. 'തിരുവാഭരണം ചാർത്തി വിടർന്നു, തിരുവാതിര നക്ഷത്രം' എന്ന ഗാനരംഗത്ത് പരമ്പരാഗത സവർണ മലയാളിപ്പെണ്ണായും ,'സ്വർഗനന്ദിനി സ്വപ്ന വിഹാരിണി' എന്ന ഗാനത്തിന് ക്ലാസിക്കൽ ചുവടുവെച്ചും ലങ്കാദഹനത്തിൽ വിജയശ്രീ നിറം പകരുന്നു.
'അഞ്ജാതവാസ'ത്തിലെ പൂക്കച്ചവടക്കാരി കുഞ്ഞിലക്ഷ്മി (വിജയശ്രീ) സിനിമയിൽ അവതരിപ്പിക്കപ്പെടുമ്പോൾ സ്ത്രീ ശരീരത്തിൻ്റെ പ്രദർശനപരതയേറുന്നത് 'താഴം പൂ, മുല്ലപ്പു, താമരപ്പൂ
ചന്ദ്രക്കസവിട്ട കൊങ്ങിണിപ്പൂ ' എന്ന ഗാനരംഗത്തിൽ കാണാം. മിസ് ശാലിനിയായി രൂപം മാറുന്ന കോടമ്പാക്കം കുഞ്ഞിലക്ഷ്മി, നർമത്തിലൂടെ താരപൊങ്ങച്ചങ്ങളും വിമർശനവിധേയമാക്കുന്നുണ്ട്.
സിനിമാ നടൻ രാം രാം ആയി ജീവിക്കുന്ന സി ഐ ഡി രവിയും( നസീർ ) , ശാലിനിയും ഒരു ഗാനം റിഹേഴ്സൽ ചെയ്യുന്ന രംഗമുണ്ട് ഈ സിനിമയിൽ.' മുത്തു കിലുങ്ങി മണി മുത്തു കിലുങ്ങി' എന്ന വരികൾക്ക് ചുവടു വെക്കുന്ന വിജയശ്രീയുടെ കാലുകൾ 'ഫ്രെയിം' ചെയ്യുന്ന സംവിധായകൻ ( കടുവാക്കുളം) അക്കാലത്തിൻ്റെ നോട്ടങ്ങളെയാണ് പ്രതിനിധീകരിക്കുന്നത്.

സംവിധായകൻ കെ.എസ് സേതുമാധവൻ്റെ രണ്ടു സിനിമകളിൽ വിജയശ്രീ ശ്രദ്ധേയമായ വേഷങ്ങൾ അവതരിപ്പിക്കുകയുണ്ടായി.1972 ൽ പുറത്തിറങ്ങിയ 'ആദ്യത്തെ കഥ 'യിൽ പാവാടക്കാരിയും ലജ്ജാവതിയുമായ രാജകുമാരി (വിജയശ്രീ) നടത്തുന്ന പ്രകടനം കൗതുകമാണ്. ഇതിൽ നിന്ന് തീർത്തും വേറിട്ട, മധ്യ വയസ്സ് പിന്നിടുന്ന മറ്റൊരു കഥാപാത്രത്തെ വിജയശ്രീക്ക് നല്കി കെ.എസ് സേതുമാധവൻ നമ്മെ ഞെട്ടിക്കുന്നത് 1974ൽ പുറത്തിറങ്ങിയ 'ജീവിക്കാൻ മറന്നു പോയ സ്ത്രീ' യിലാണ്.വെറും ഇരുപത്തൊന്ന് വയസ്സുള്ളപ്പോഴാണ് വിജയശ്രീ ഈ വേഷം സ്വീകരിക്കുന്നത് എന്നുമോർക്കണം.
വെറും ഗ്ലാമർ, വിനോദവാണിജ്യ സിനിമകളല്ലാതെ കണ്ണീർ / കുടുംബ ദേവതകളെയും തനിക്കഭിനയിച്ചു വിജയിപ്പിക്കാൻ കഴിയുമെന്ന് വിജയശ്രീ തെളിയിച്ച സിനിമകളാണ് 1973 ൽ പുറത്തിറങ്ങിയ 'സ്വർഗപുത്രി'യും 1974ൽ വന്ന 'യൗവന 'വും.

ഒതേനൻ്റെ മകൻ, ആരോമലുണ്ണി, പൊന്നാപുരം കോട്ട, അങ്കത്തട്ട് എന്നീ വടക്കൻ പാട്ട് സിനിമകൾ വിജയശ്രീ നല്കിയ പ്രശസ്തിയും താരാധനയും പ്രതിഭാസ സമാനമായിരുന്നു.
ഒതേനൻ്റെ മകൻ ഒഴിച്ചുള്ള സിനിമകൾ വർണപ്പൊലിമകൊണ്ടും കാഴ്ചയെ അമ്പരപ്പിക്കുന്നു. വീരാംഗനമാരുടെ മേനിയഴക് കഴിയുന്നത്ര പൊലിപ്പിച്ചു കാട്ടാനുള്ള ശ്രമങ്ങൾ ഈ സിനിമകളിൽ കാണാം. വാൾപയറ്റും ഉറുമി വീശലും കുതിര സവാരിയുമടക്കം അത്തരം സിനിമകളാവശ്യപ്പെടുന്ന സാഹസികരംഗങ്ങളുമെല്ലാം മികവോടെ അവതരിപ്പിക്കാൻ കഴിഞ്ഞ അഭിനേത്രിയാണ് വിജയശ്രീ.
'പൊന്നാപുരം കോട്ടയിലെ '' ബാല ദുർവൃത്തിയുടെ വിളനിലമായ കോട്ട ആക്രമിക്കാൻ ആൺവേഷം കെട്ടി ഒരുമ്പെട്ടിറങ്ങുന്ന പെണ്ണാണ്.

ഇറുകിയ വസ്ത്രങ്ങളും മാറിടത്തിന് ഊന്നൽ നല്കിയുള്ള ഡിസൈനും കാണിയുടെ ശ്രദ്ധയാകർഷിക്കാനുള്ള അടവ് മാത്രമായി ഈ സിനിമകളുപയോഗിക്കുന്നു. കടും നിറങ്ങൾ ഭ്രമിക്കുന്ന കാഴ്ചാനുഭവമായി മാറുന്ന സിനിമ കൂടിയാണ് ' പൊന്നാപുരം കോട്ട'.'നളചരിതത്തിലെ നായകൻ. ', 'രൂപവതി രുചിരാംഗി' ,' മന്ത്രമോതിരം മായ മോതിരം ' അങ്ങിനെ പൊന്നാപുരം കോട്ടയിലെ ഗാനങ്ങളെല്ലാം ജനപ്രിയമായി.
വിജയശ്രീയുടെ ശരീര സൗന്ദര്യം സിനിമയുടെ വാണിജ്യ അനുകൂല ഘടകമായി മാറ്റിയെടുക്കാൻ ശ്രമിച്ച സംവിധായകനാണ് കുഞ്ചാക്കോ. ഒതേനൻ്റെ മകൻ, ദത്തുപുത്രൻ,
പോസ്റ്റ്മാനെ കാണാനില്ല, ആരോമലുണ്ണി, തേനരുവി, പൊന്നാപുരം കോട്ട, പാവങ്ങൾ പെണ്ണുങ്ങൾ എന്നീ
സിനിമകളാണ് കുഞ്ചാക്കോ - വിജയശ്രീ കൂട്ടുകെട്ടിൽ പിറന്നത്.

അതേ സമയം മറ്റൊരു പ്രമുഖ നിർമാതാവായ മെരിലാൻഡ് സുബ്രമണ്യം പ്രൊഫസർ, ശ്രീ ഗുരുവായൂരപ്പൻ, കാട്, സ്വർഗപുത്രി, യൗവനം,വണ്ടിക്കാരി എന്നീ സിനികളിലും വിജയശ്രീയെ അഭിനയിപ്പിച്ചു.ഈ രണ്ട് നിർമാണ കമ്പനികളും തമ്മിലുള്ള മത്സരവും വടം വലിയും വിജയശ്രീയുടെ അഭിനയ ജീവിതത്തെ സമ്മർദ്ദത്തിലാക്കി എന്ന് വാർത്തയും അക്കാലത്ത് പ്രചരിച്ചിരുന്നു. ശിക്ഷ, പുഷ്പാഞ്ജലി, തനി നിറം, അങ്കത്തട്ട് എന്നീ സിനിമകൾ നിർമിച്ച മുഹമ്മദ് ആസം എന്ന നിർമാതാവിൻ്റെ ഇടപെടലുകളും ആ ജീവിതത്തിൽ വഴിത്തിരിവായി.
സംവിധായകൻ ശശികുമാർ പത്തു സിനിമകൾ വിജയശ്രീയെ വെച്ച് പൂർത്തിയാക്കിയിട്ടുണ്ട്. എ.ബി രാജ് നാലും വേണു മൂന്നു ചിത്രങ്ങളുമൊരുക്കി.
വേണുവിൻ്റെ 'പ്രേതങ്ങളുടെ താഴ് വര' എന്ന സിനിമയിലാണ് ' മലയാള ഭാഷ തൻ മാദക ഭംഗിനിൻ ' എന്ന പ്രശസ്തമായ ഗാനം ചിത്രീകരിക്കപ്പെട്ടത്.

വിജയശ്രീയുടെ ശരീരം പുരുഷ ആസ്വാദനത്തിണങ്ങുന്ന വഷളത്തരങ്ങൾക്ക് വളമാകുന്നതിൻ്റെ കുറേക്കൂടി തീക്ഷ്ണമായ സന്ദർഭങ്ങൾ ഉള്ള സിനിമയാണ് ' പോസ്റ്റ്മാനെ കാണാനില്ല'. സിനിമയിൽ, ആദ്യ കാഴ്ച മുതൽ വിജയശ്രീയുടെ ശരീരത്തിൽ നടത്തുന്ന നോട്ടങ്ങൾ തമാശ രൂപത്തിൽ അവതരിപ്പിക്കപ്പെട്ട ഒന്നാന്തരം അശ്ലീലമാണ്. ഹോട്ടൽ ജോലിയിൽ അമ്മയെ സഹായിക്കുന്ന കമലം ,കുന്തിച്ചിരുന്നു തുണിയലക്കുന്നതും മീൻ വെട്ടുന്നതുമെല്ലാം കാഴ്ചാരതിയെ പിന്തുണയ്ക്കുന്ന രീതിയിലാണ് .മീൻ വെട്ടുന്നതിനിടയിൽ കമലത്തിൻ്റെ ബ്ലൗസിൽ ഉറുമ്പുകയറുന്നതും അതിനെ മാറ്റാൻ എഴുന്നേല്ക്കുമ്പോൾ ഉടുമുണ്ടഴിയുന്നതും അതു കണ്ട് നായകൻ സഹായിക്കാൻ ചെല്ലുന്നതും എവിടെ ഉറുമ്പെന്ന് ചോദിച്ചു കൊണ്ട് മാറിടത്തിൽ കൈവെക്കാനൊരുങ്ങുന്നതുമൊക്കെ ഹാസ്യരംഗത്തിന് തരംതാഴാവുന്നതിന്റെ പരമാവധിയാണ്. നാട്ടുംപുറത്തെ കുസലില്ലാത്ത പെൺകുട്ടിയെ അവതരിപ്പിക്കുന്നതിൽ വിജയശ്രീ പുലർത്തുന്ന സവിശേഷ ശരീരഭാഷയും അഭിനയവും ഇവിടെ ശരീരത്തിൻ്റെ കാമ സ്വരൂപ സൂചനകളിൽ തകരുന്നു.

മലയാള സിനിമയുടെ ചരിത്രത്തിലെ തന്നെ ഏറ്റവും ക്രൂരമായ, ഞെട്ടിപ്പിക്കുന്ന ബലാത്സംഗ ചിത്രീകരണവും 'പോസ്റ്റ്മാനെ കാണാനില്ല' എന്ന സിനിമയിൽ ഉണ്ട്. രണ്ട് ദിവസമെടുത്ത് ചിത്രീകരിച്ച ഈ രംഗത്തിന് അത്യധികം ശാരിരിക പ്രയാസമനുഭവിക്കേണ്ടി വന്നു എന്ന് അതിലഭിനയിച്ച ഗോവിന്ദൻ കുട്ടി പില്ക്കാലത്ത് എഴുതിയിട്ടുണ്ട്. മൂന്നു ക്യാമറകൾ സജ്ജമാക്കി ആ ശരീരാക്രമണം ഏതാണ്ട് ഒറിജിനലായി ചിത്രീകരിക്കുകയായിരുന്നു സംവിധായകൻ കുഞ്ചാക്കോ.'മുന്നൂറ്റി അമ്പതിൽപരം അടി സെൻസർ ബോർഡിൻ്റെ കത്രിക വെട്ടി നീക്കം ചെയ്തതിന് ശേഷമുള്ള ബലാത്സംഗരം‌ഗമാണ് നിങ്ങൾക്ക് ചിത്രത്തിൽ കാണാൻ കഴിഞ്ഞത്. അപ്പോൾ എടുത്തത് മുഴുവൻ കണ്ടിരുന്നെങ്കിലോ ' എന്ന ഗോവിന്ദൻകുട്ടിയുടെ ചോദ്യം ( മലയാള സിനിമ അകവും പൊരുളും എൻ്റെ യാത്രയിൽ ) സിനിമാ നിർമാണ പ്രവർത്തനത്തിന് പിന്നിലെ മനുഷ്യവിരുദ്ധത തന്നെയാണ് കുറിക്കുന്നത്.

1970 ൽ 'എൽ ടോപോ 'യിൽ ക്യാമറയ്ക്ക് മുന്നിൽ വെച്ച് അലജാൻഡ്രോ ജൊഡോ റോവ്സ്കി മരിയ ലോറൻസിയോയേയും, 'ലാസ്റ്റ് ടാങ്കോ ഇൻ പാരീസിൽ ' മർലിൻ ബ്രാൻഡോ ,മരീയ ഷ്നീഡറേയും ബലാത്ക്കാരം ചെയ്തത് അഭിനേത്രികളുടെ സമ്മതമില്ലാതെയോ, മുഴുവൻ കാര്യങ്ങളും വിശദീകരിക്കാതെ ആയിരുന്നു.
ഈയടുത്ത് 'ബേസിക് ഇൻസ്റ്റിക്ട് ' എന്ന സിനിമയിൽ അടിവസ്ത്രം ഊരാൻ നിബദ്ധിക്കപ്പെട്ടപ്പോൾ തനിക്കനുഭവിക്കേണ്ടി വന്ന മനോഭീതിയെകുറിച്ച് അഭിനേത്രി ഷാരോൺ സ്റ്റോൺ തുറന്നു പറയുകയുണ്ടായി. ഇത്തരം രംഗങ്ങൾ അഭിനേത്രികൾക്കുണ്ടാക്കുന്ന മെൻ്റൽ ട്രോമകൾ ഒഴിവാക്കാനാണ് സമകാലത്ത് 'ഇൻ്റിമസി കോ ഓർഡിനേറ്റർമാർ ' എന്ന പുതിയ വിഭാഗം സങ്കേതിക പ്രവർത്തകൾ സിനിമയിൽ പ്രവർത്തിച്ചു തുടങ്ങിയത്.

'പോസ്റ്റ്മാനെ കാണാനില്ല'യിലും പൊന്നാപുരം ' കോട്ടയിലും അങ്ങനെയൊരു സുരക്ഷിത കവചവും വിജയശ്രീക്ക് ഉണ്ടായില്ല. ഒരു പാട് വർഷങ്ങൾ നീളുമായിരുന്ന തൻ്റെ സാന്നിധ്യം ഒന്നുകൊണ്ടു മാത്രം തീയ്യറ്ററിൽ ആളെകൂട്ടാൻ പറ്റുമായിരുന്ന ഒരു താരം സിനിമ എന്ന മാധ്യമത്തിൻ്റെ ഉപജാപകശേഷികൊണ്ടും അത് കയ്യാളുന്ന ആൺ അധികാര വ്യവസ്ഥിതിയുടെ ഇടപെടൽ കൊണ്ടും ജീവൻ വെടിയേണ്ടി വന്നു. കാണി എന്ന നിലയിൽ പ്രേക്ഷകർ നല്കുന്ന പ്രോത്സാഹനവും ആ മരണത്തിലുണ്ട്.1974 മാർച്ച് 17 നാണ് തൻ്റെ ഇരുപത്തൊന്നാം വയസ്സിൽ വിജയശ്രീയുടെ അകാലഹത്യ.
'പൊന്നാപുരം കോട്ട' യിലെ കുപ്രസിദ്ധമായ കുളിരംഗം ചിത്രീകരിക്കുമ്പോൾ വിജയശ്രീ ധരിച്ചിരുന്ന വസ്ത്രം അഴിഞ്ഞു പോയെന്നും അതും ക്യാമറയിൽ പതിഞ്ഞിരുന്നുവെന്നും ഉദയായുമായുള്ള തർക്കങ്ങൾ ഉടലെടുത്തപ്പോൾ ഈ ഫൂട്ടേജ് ബ്ലാക് മെയിലിംഗിന് ഉപയോഗിക്കപ്പെട്ടു എന്ന് ശക്തമായ ആരോപണം ഉയർന്നിരുന്നു. 'വള്ളിയൂർക്കാവിലെ കന്നിക്ക് വയനാടൻ പുഴയിലാറാട്ട് ' എന്ന ഗാനം പുരുളാതിരി നാട്ടിലെ ഇളയരാജാവിൻ്റെ വേഷത്തിൽ ആൾമാറാട്ടം നടത്തുന്നത് ബാല എന്ന സ്ത്രീയാണ് എന്ന് കൊമ്മു ( നസീർ ) മനസിലാക്കുന്നതാണ് കഥാസന്ദർഭം.

സൂം ലെൻസ് ഉപയോഗിച്ച് ചിത്രീകരിക്കപ്പെട്ട ഈ രംഗത്ത് ക്യാമറ വിജയശ്രീയുടെ ശരീരത്തെ ആഭാസകരമായി തന്നെയാണ് ചിത്രീകരിച്ചത്.സംവിധായകൻ സ്വീകരിക്കുന്ന 'ലെൻസ് ലാംഗ്വേജ് ' എന്തെന്ന് മനസ്സിലാക്കാനുള്ള അധികാരമില്ലായ്മ, മാധ്യമ ബോധമില്ലായ്മ അഭിനേത്രിയെ ഒറ്റുകൊടുക്കാനുള്ള എല്ലാ സാധ്യതയുമൊരുക്കുന്നു എന്ന് ഈ രംഗം തെളിയിക്കുന്നു.
തൻ്റെ ശരീരം ഏത് അളവിൽ ഏത് അർത്ഥത്തിൽ ക്യാമറയ്ക്ക് മുന്നിൽ വെളിവാകണം എന്ന് തീരുമാനിക്കാനുള്ള അധികാരം ഉപയോഗിക്കാനും അത് തനിക്ക് ഹിതകരമല്ലെങ്കിൽ
ചോദ്യം ചെയ്യാനും അഭിനേത്രികൾ തയ്യാറാകുക എന്ന വലിയ പാഠം വിജയശ്രീക്കുണ്ടായ ഈ അനുഭവം പകരുന്നുണ്ട്. അത്തരം ആകുലതകൾ ഉള്ള 'സമീറ ' (ലിയോണ )എന്ന അഭിനേത്രിയെ പരിഹസിക്കുന്ന ഒരു രംഗം സമകാലത്തിറങ്ങിയ 'മായാനദി ' യിൽ കാണുകയുണ്ടായി. ഒരു ഗാനരംഗത്തിനിടയിൽ തൻ്റെ പൊക്കിൾ ഭാഗം ക്യാമറയ്ക്ക് ഗോചരമായോ എന്ന ശങ്കയുമായാണ് സമീറ വരുന്നത്. അതിനുള്ള കാരണം അവരുടെ മുന്നനുഭവമാണ്. 'ഭർത്താവിനത് ഇഷ്ടമല്ല' എന്ന ന്യായമാണ് സമീറയുടെ തീരുമാനത്തിന് പിന്നിൽ കൊടുത്തിരിക്കുന്നത്. 'സ്ലോ 'മോഷനിൽ ചിത്രീകരിക്കപ്പെട്ട ആ ഗാനരംഗം സ്വാഭാവിക വേഗതയിൽ മതി എന്ന് തീരുമാനിക്കുന്ന സമീറ, പരിഹാസമേല്ക്കേണ്ട അഭിനേത്രിയല്ല. 'മൂഡു പോകും' എന്ന എഡിറ്ററുടെ വിലാപവും 'മലയാള സിനിമ നശിച്ചുപോകട്ടെ' എന്ന സംവിധായകൻ്റെ രോദനവും ജനം ആസ്വദിച്ച് ചിരിക്കുന്നത്, അഭിനേത്രി കാണിച്ചത് ഒരു വങ്കത്തരമാണ് എന്ന ധ്വനി കലരുന്നത് കൊണ്ടാണ്. യഥാർത്ഥത്തിൽ ഭർത്താവിൻ്റെയോ, മറ്റ് പാട്രിയാർക്കൽ സമർദ്ദങ്ങളോ ഇല്ലാതെ തൻ്റെ ശരീരക്കാഴ്ചയെക്കുറിച്ച് ഉറച്ചനിലപാടെടുക്കുന്ന 'സമീറ 'മാരെയാണ് കാലം ആവശ്യപ്പെടുന്നത്.വിജയശ്രീയുടെ രക്തസാക്ഷിത്വത്തോട് അഭിനേത്രികൾക്ക് അങ്ങനെയെ അഭിവാദ്യമർപ്പിക്കാനാവൂ.

&amp;nbsp;


![ഇത്രയധികം ആത്മവേദനയും കണ്ണീരും അനുഭവിച്ച് ഓർമ്മ പുതുക്കിയ മറ്റൊരു നടിയില്ല](https://cdn.boolokam.com/articles/2022/10/r2rtttt.jpg)**അനു പാപ്പച്ചൻ** ഇത്രയധികം ആത്മവേദനയും കണ്ണീരും അനുഭവിച്ച് ഓർമ്മ പുതുക്കിയ മറ്റൊരു നടിയില്ല. 1969 മുതൽ 1974 വരെ ഉജ്വലപ്രഭയിൽ കത്തി നിന്ന വെള്ളിനക്ഷത്രം.വെറും നാലര വർഷം കൊണ്ടാണ് മലയാള തിരശ്ശീലയെ വിജയശ്രീ സ്വന്തമാക്കിയത്. അക്കാലം കൊണ്ട് മലയാളത്തിൽ അഭിനയിച്ച നാല്പത്തിയൊന്ന് സിനിമകളും വിജയചരിത്രമാക്കി 'സൂപ്പർതാര 'മായവൾ.സ്ത്രീ സൗന്ദര്യത്ത കുറിച്ചുള്ള അപദാനങ്ങൾ, അകാല വേർപാട് സൃഷ്ടിച്ച നഷ്ടബോധങ്ങൾ , ജീവിതത്തിലും മരണത്തിലും പുരണ്ട അവ്യക്തതകൾ അങ്ങനെ സിനിമാ ഉപസംസ്കാരത്തിന് (Subculture) ചർച്ച ചെയ്യാൻ വേണ്ടുവോളം വിഭവങ്ങൾ തന്റെ ഹ്രസ്വ ജീവിതത്തിൽ വിജശ്രീ ബാക്കിയാക്കി. വട്ട മുഖം, ഭംഗിയുള്ള കണ്ണുകൾ, നിരയൊത്ത പല്ലുകളും മനോഹരമായ ചിരിയും , ചുരുണ്ട മുടി, മാംസളമായതും അതേ സമയം വിഗ്രഹപൂർണതയുള്ളശരീരം എന്നിവ തിര പ്രസാധനത്തിൽ വിജയശ്രീയെ കാണിയുടെ അഭിലാഷ പൂർണിമയാക്കി.അതിനുമുമ്പും അതിന് ശേഷവും ഇത്രയും അഴകുറ്റ, പ്രക്ഷേപിത സൗന്ദര്യമുള്ള സ്ത്രീ മലയാളത്തിരയിൽ വന്നിട്ടില്ല എന്ന് ആരാധകർ ഏറ്റുപാടുന്നു. ജയഭാരതിയോ, ഷീലയോ അവതരിപ്പിച്ചതു പോലെ, സ്ത്രൈണ ലൈംഗികത വിഷയമാകുന്ന ,ഉൾക്കരുത്തുള്ള കഥാപാത്രങ്ങളൊന്നും വിജയശ്രീ അവതരിപ്പിച്ചിട്ടില്ല. കിടപ്പറ രംഗങ്ങൾ പോലും തുലോം കുറവ്. ആ ശരീരത്തിൻ്റെ 'സെക്സ് അപ്പീൽ ' സിനിമ വാണിജ്യതാല്പര്യത്തോടെ വളർത്തിയെടുത്തതായിരുന്നു. കുടുംബത്തോടൊപ്പം കാണാവുന്നതെങ്കിലും ശരീരതൃഷ്ണകളോട് ആഭിമുഖ്യമുള്ള കാണിയോട് രഹസ്യമായി വിനിമയം ചെയ്യുന്ന ആസക്തികൾ ഒളിപ്പിച്ചു കടത്താൻ വാണിജ്യ സിനിമ വിജയശ്രീയുടെ ശരീരം ഉപയോഗിച്ചു.ഗാനരംഗങ്ങളും പ്രണയരംഗങ്ങളും അതിനായിമാത്രം രൂപപ്പെടുത്തിയ സന്ദർഭങ്ങളും ധാരാളം. പ്രണയിനികളായിരുന്നു വിജയശ്രീ കഥാപാത്രങ്ങളിൽ അധികവും. കാമുക ഹൃദയങ്ങളുടെ സ്വപ്നലോചനങ്ങളിൽ അണിഞ്ഞൊരുങ്ങി പ്രത്യക്ഷപ്പെടുന്ന, ചിലപ്പോൾ നായകന് അലങ്കാരമായി കൊണ്ടുനടക്കാവുന്ന 'വസ്തു' മാത്രമായി വിജയശ്രീക്കഥാപാത്രങ്ങൾ. കൈവിരൽ കടിച്ചു കൊണ്ടും വായ പൊത്തിച്ചിരിച്ചുകൊണ്ടും നാണവും പ്രണയവും പ്രകടനപരതയോടെ അഭിനയിക്കുന്ന രീതിയായിരുന്നു വിജയശ്രീ.ശരീരത്തിൻ്റെ താഴ്പകുതി ,അരക്കെട്ടിനും കാലുകൾക്കുമുള്ള ആകാരഭംഗി ഏറ്റവും അധികം ഉപയോഗപ്പെടുത്തപ്പെട്ട അഭിനേത്രി കൂടിയാണ് വിജയശ്രീ. കാലുകളുടെ നഗ്നതകളോടുള്ള അഭിനിവേശം ( ലെഗ് ഫെറ്റിഷിസം ) മലയാളികാണിയിൽ വളർത്തിയെടുത്ത അഭിനേത്രികളിൽ ഒരാൾ വിജയശ്രീയാണ്.പോസ്റ്റ്മാനെ കാണാനില്ല, മന്ത്രകോടി, അഞ്ജാത വാസം, പൊന്നാപുരം കോട്ട തുടങ്ങിയ സിനിമകളിലെല്ലാം അത് പ്രകടനപരതയോടെ ദർശിക്കാം. മോഡേൺ വസ്ത്രങ്ങൾ ധരിക്കുമ്പോൾ അരയ്ക്കു താഴെ നഗ്നവും, നഗ്നമെന്ന് തോന്നിപ്പിക്കുന്നതരം വേഷങ്ങളും അവർ ധരിച്ചു.മലയാളത്തിരയിലെ ആദ്യ 'പിൻ അപ് ഗേൾ' എന്ന നിലയിൽ മർലിൻ മൻറോ ' യോടും 'റീത ഹേവർത്തു'മായും താരതമ്യം ചെയ്യപ്പെടുന്നതും ഇക്കാരണങ്ങളാണ് വിജയശ്രീയുടെ ശരീരനിലകൾ ക്യാമറ പകർത്തുന്നതിലും ആൺ കാമനകളുടെ കൃത്യമായ രീതിശാസ്ത്രം പ്രവർത്തിക്കുന്നത് കാണാം. ' ബാക്ക് ടു ക്യാമറ പോസ്' കാണിയിൽ നിന്ന് ലക്ഷ്യമാക്കുന്ന ദൃശ്യഹർഷം, പുരുഷ ഹോർമോണുകളുടെ ഉത്തേജനം ആ തിരശരീരത്തിൽ ഇക്കാലത്തും തിരയപ്പെടുന്നുണ്ട്. കുട്ടിയുടുപ്പിൽ ആവർത്തിച്ച് പ്രത്യക്ഷപ്പെടാൻ നിർബന്ധിതയായ അഭിനേത്രി കൂടിയാണ് വിജയശ്രീ. കൗമാര നിഷ്കളങ്കതയുള്ള പെൺകിടാങ്ങൾ പോലും ആൺനോട്ടത്തിന് വിധേയമാകുന്നത് എങ്ങിനെയെന്ന് വിജയശ്രീ കഥാപാത്രങ്ങൾ കാണിച്ചുതരുന്നു സഹജമായി വിജയശ്രീക്കുള്ള കുട്ടിത്തഭാവങ്ങളെ സിനിമ കമ്പോളച്ചരക്കാക്കി മാറ്റുകയായിരുന്നു.ഇതിന് ക്ലാസിക് ദൃഷ്ടാന്തമാണ് 'അഛൻ്റെ ഭാര്യ' (1971) എന്ന സിനിമ. വിജയശ്രീയുടെ അരങ്ങേറ്റ ചിത്രം 'ചിത്തി'യുടെ മലയാളം പതിപ്പായ ഈ സിനിമ , അക്കാലയളവിൽ അവരുടെ തിരസ്വരൂപത്തിൽ വന്ന മാറ്റം തന്നെയാണ് ഉപയോഗപ്പെടുത്തിയിരിക്കുന്നതും. അനുഭൂതികളുടെ ശരീരമെന്ന നിലയ്ക്കല്ലാതെ വിജയശ്രീ എന്ന അഭിനേത്രിയെ കമ്പോള സിനിമ ഉപയോഗപ്പെടുത്തിയിട്ടുണ്ടോ എന്നു ചോദിച്ചാൽ നിരാശയായിരിക്കും ഫലം. സിനിമാ വ്യവസായത്തിനകത്തും അത്തരം ബോധ്യങ്ങൾ ഉറച്ചതായിരുന്നു.' പൊതുവെ അവർ ഒരു സെക്സി ഫിഗറാണ്. ഏതു വേഷം ധരിച്ചാലും നന്നാകുന്ന ശരീര ഘടന ' ( എൻ്റെ ജീവിതം - പ്രേം നസീർ - മാതൃഭൂമി ബുക്സ്)എന്ന പ്രേംനസീറിൻ്റെ പ്രസ്താവത്തിൽ തന്നെ അതു വ്യക്തവുമാണ്. അഭിനയിക്കാനറിയാവുന്ന , അസാമാന്യമായി നൃത്തം ചെയ്യാനറിയുന്ന കലാകാരിയായിരുന്നു വിജയശ്രീ. ശാരീരികോർജത്തിൻ്റേയും മുഖപ്രസന്നതയുടേയും നൃത്തരൂപമായി തിരശ്ശീലയിൽ അവർ. ധാരാളം ഇടം ഉപയോഗിച്ച് നൃത്തം ചെയ്യുന്ന നർത്തകിയായിരുന്നു വിജയശ്രീ. ആടിയുലയുന്ന ലാസ്യതാള ഭാവങ്ങൾ, തുള്ളിത്തിമിർക്കുന്ന നാടൻ ശൈലികൾ , വഴക്കങ്ങളിൽ ഏതുതരം നൃത്തരൂപങ്ങളേയും ആവാഹിക്കാൻ ആ ഒത്തരൂപത്തിന് കഴിഞ്ഞു. ആടയാഭരണങ്ങൾക്ക് ശോഭയേറ്റുന്ന മുഖശ്രീയും, ഉടലഴകും അഭൗമസൗന്ദര്യ ശില്പചാരുതയായി തന്നെ കാണികളും ഏറ്റെടുക്കുകയായിരുന്നു. വാസുപിള്ളയുടേയും വിജയമ്മയുടെയും മകളായി തിരുവനന്തപുരത്തെ മണക്കാട്ട്, 1953 ജനുവരി 8 ന് ജനിച്ച വിജയശ്രീ 1966 ൽ 'ചിത്തി' എന്ന തമിഴ് സിനിമയിലൂടെയാണ് അഭിനയരംഗത്തേക്ക് കടന്നു വരുന്നത്. 'പത്മിനി' പ്രധാന വേഷത്തിൽ അഭിനയിച്ച ഈ സിനിമയിൽ ഊമപെൺകൊടിയായാണ് വിജയശ്രീ അഭിനയിച്ചത്.നിഷ്കളങ്കതയുടെ തിരസ്വരൂപമായ ഈ കഥാപാത്രത്തിന് ജോടിയായത് ജെമിനി ഗണേശനാണ്.തുടർന്ന് കുലവിളക്ക്, അതേ കൺകൾ, നാൻ, ദൈവമകൻ, താലാട്ട്, ബാബു, മറു പിറവി, അക്കരെ പച്ച തുടങ്ങി 18 ഓളം തമിഴ് സിനിമകളിൽ വിജയശ്രീ വേഷമിട്ടു. ഇക്കൂട്ടത്തിൽ, വിജയശ്രീയുടെ അഭിനയ ജീവിതത്തിലെ തന്നെ ഏറ്റവും മികച്ച കഥാപാത്രമാണ് 'താലാട്ടി 'ൽ (1969) അവതരിപ്പിക്കപ്പെട്ടത്.ഛായാഗ്രഹനും സംവിധായകനുമായ വിപിൻദാസ് തെരുവിലെ ഏഴകളുടെ ജീവിതദുരിതവും സ്വപ്നങ്ങളും ചേർന്ന ഒന്നാന്തരം 'മെലോ ഡ്രാമ'യായാണ് 'താലാട്ട് ' ഒരുക്കിയിരിക്കുന്നത്. അന്ധയായ പെൺകുട്ടി 'പാർവതി' (വിജയശ്രീ) ദാരിദ്യമേല്‌പിക്കുന്ന കഠിനതകളുടെ ആൾസ്വരുപമായി മാറുന്നു.'മല്ലികൈ പൂ പോട്ട് കണ്ണന് ക്ക് മംഗല നീരാട്ട്, ചെമ്പക പൂംപോട്ട് പാട് ഒരു ചെന്തമിഴ് താലാട്ട്' എന്ന ഗാനം അവിസ്മരണീയം. ![](https://cdn.boolokam.com/articles/2022/10/rrrrr.jpg)'അഭിനേത്രി എന്ന നിലയിൽ വിജയശ്രീക്ക് ലഭ്യമായ സങ്കീർണവ്യക്തിത്വമുള്ള, അഭിനയസാധ്യതയുള്ള അപൂർവ്വ അവസരമാണ് 'താലാട്ടി 'ലേത്.കേശവദേവിൻ്റെ 'ഓടയിൽ നിന്ന് ' ശിവാജി ഗണേശൻ്റെ 'ബാബു ' (1971) ആയപ്പോൾ 'കണ്ണമ്മ ' എന്ന തൻ്റേടിയായ പെണ്ണായി തകർത്തഭിനയിച്ചു വിജയശ്രീ. പുരുഷനോട്ടത്തിൻ്റെ ഇംഗിതങ്ങൾക്കനുസരിച്ച് കുണുങ്ങി കുണുങ്ങി നടക്കുന്ന 'കണ്ണമ്മ 'യുടെ ശരീരം വ്യക്തമായ കമ്പോളലാക്കോടെ തന്നെയാണ് ബാബുവിൽ പ്രത്യക്ഷപ്പെടുന്നത്. അക്കാലമാകുമ്പോഴേക്കും വിജയശ്രീയുടെ തിരസ്വരൂപത്തിൽ സംഭവിച്ച വ്യതിയാനത്തെയും ഈ വേഷം സൂചിപ്പിക്കുന്നുണ്ട്.'വരതപ്പാ വരതപ്പാ കഞ്ചി വരതപ്പാ ' എന്ന ഗാനരംഗം വിജയശ്രീയുടെ നിതംബതാളത്തെ ഉപയോഗിക്കാനും ഊന്നൽ കൊടുത്ത് അവതരിപ്പിക്കാനും ശ്രമിക്കുന്നത് കാണാം. നാട്ടുപെണ്ണിൻ്റെ കുസൃതിയും നാണവും ഒരു പോലെ അവതരിപ്പിക്കാൻ വ്യക്തിഗതമികവുണ്ട് വിജയശ്രീക്ക്. തെലുങ്കിൽ 1966 മുതൽ 74 വരെ ആറോളം സിനിമകളും കന്നടയിൽ 1968 മുതൽ 72 വരെ ഏഴു സിനിമകളും വിജയശ്രീ അഭിനയിച്ചിട്ടുണ്ട്. 'മഞ്ചി കുടുംബ 'ത്തിൽ തെലുഗു സിനിമയിലെ അതികായരായ നാഗേശ്വരറാവു ഷൗക്കർ ജാനകി ,വിജയനിർമല എന്നിവർക്കൊപ്പം വിജയശ്രീ നടത്തിയ പ്രകടനം ഏറെ ജനപ്രിയമായി.വിജയശ്രീയുടെതായി ഏറ്റവും അവസാനം തിരശ്ശീലയിൽ എത്തിയതും ഒരു തെലുഗു ചിത്രമാണ്. അമിതാബ് ബച്ചൻ്റെ 'സൻജീർ 'എൻ.ടി .രാമറാവു നായകനായി പുനർനിർമിച്ച 'നിപൂലാണ്ടി മനീഷി ' (1974) തിയറ്ററിൽ എത്തിയത് വിജയശ്രീ അന്തരിച്ച് ഏഴു മാസം കഴിഞ്ഞാണ്. ഈ സിനിമയിലെ 'റാണി' രൂപസൗകുമാര്യംകൊണ്ടും ഗ്ലാമർ കൊണ്ടും ആരുടെയും ശ്രദ്ധ പിടിച്ചുപറ്റുന്ന കഥാപാത്രമാണ്. 'വെൽകം സ്വാഗതം' എന്ന നൃത്തരംഗത്തെ വിജയശ്രീ എന്ന നർത്തകിയുടെ പ്രകടനം ഗൃഹാതുരതയോടെ ആസ്വദിക്കുന്ന കാണികൾ ഇന്നുമുണ്ട്. 1969 ൽ 'പൂജാപുഷ്പ'ത്തിലൂടെയാണ് വിജയശ്രീ മലയാളത്തിൽ അരങ്ങേറുന്നത്.1970 ൽ പുറത്തിറങ്ങിയ ' രക്തപുഷ്പ 'ത്തിൽ പ്രേം നസിറിനൊപ്പം കൂട്ടുചേർന്ന വിജയശ്രീ തൻ്റെ ജൈത്രയാത്ര ആരംഭിക്കുകയായിരുന്നു.29 സിനിമകൾ ഇവർ ഒരുമിച്ചഭിനയിച്ചു. 22 ലും പ്രേംനസീറിൻ്റെ നായികയായി തന്നെ.അതി മനോഹരമായ നിരവധി മലയാള ചലച്ചിത്രഗാനങ്ങൾ ഈ സിനിമകളുടെ പ്രചാരം ഇരട്ടിപ്പിച്ചു.കഥാപരിണാമമോ, അനുക്രമ നാടകീയ വികാസങ്ങളോ സാന്ദർഭികയുക്തിയോ നസീർ - വിജയശ്രീ കൂട്ടിന് ഒരു തടസ്സമായിരുന്നില്ല. കാലദേശ പരാമർശങ്ങളിലെ യഥാർത്ഥ്യമില്ലായ്മ, പ്രമേയത്തിലെ യുക്തിരാഹിത്യം ,കൃത്രിമത്വം ഇത്തരം ഘടകങ്ങളൊന്നും നസീർ - വിജയശ്രീ കൂട്ടുകെട്ടിനെ ബാധിച്ചില്ല. നായകനും നായികയും കണ്ടുമുട്ടുന്നതു തന്നെ പ്രണയിക്കാനും സല്ലപിക്കാനും വേണ്ടിയാണ് എന്ന മട്ടിലുള്ള ഒരിളവ് കാണികളുടെ ഭാഗത്തു നിന്നും ഇവർക്ക് ഉണ്ടായിരുന്നു. ഒരു പക്ഷെ, ഇത്രയും 'ഫിലിമി' ആയി കാണിക്കൂട്ടം അംഗീകരിച്ച ഒരേയൊരു താരജോടിയാകാം നസീർ - വിജയശ്രീ മാരുടേത്. നസീർ - ഭാസി കൂട്ടുകെട്ടിെ സി.ഐ ഡി സിനിമകളിലെ ആവർത്തിത സാന്നിധ്യമായിരുന്നു വിജയശ്രീ.നസീർ - ഭാസി വേഷപ്പകർച്ചകൾ കൊണ്ട് രസകരമാകുന്ന ഈ സിനിമകളിൽ ഗാനരംഗങ്ങളും പ്രേമരംഗങ്ങളും പൂരിപ്പിക്കുകയായിരുന്നു വിജയശ്രീ. വിജയശ്രീ അഭിനയിച്ച പത്തോളം സിനിമകൾ ഈ കുറ്റാന്വേഷണ വിഭാഗത്തിൽ പെടുന്നവയാണ്. ഡിറ്റക്ടീവ് 909 കേരളത്തിൽ, ലങ്കാദഹനം, ടാക്സിക്കാർ, പോസ്റ്റ്മാനെ കാണാനില്ല, മറവിൽ തിരിവ് സൂക്ഷിക്കുക, പഞ്ചവടി, അജ്ഞാതവാസം, പത്മവ്യൂഹം, മന്ത്രകോടി, കാട് തുടങ്ങിയവ അന്വേഷണ സ്വഭാവമുള്ളവയാണ്.നസീർ - ഷീല മാർക്കിടയിൽ 1973- 74 കാലഘട്ടങ്ങളിൽ ഉടലെടുത്ത പിണക്കങ്ങൾ ചലച്ചിത്ര വ്യവസായത്തെ ബാധിക്കാതിരിക്കാൻ കാരണമായതും വിജയശ്രീ തന്നെ! കേവലാനന്ദത്തിനുള്ള ചേരുവകളുള്ള സിനിമകളാണ് നസിറുമായി ചേർന്നുള്ള വിജയശ്രീ ചിത്രങ്ങളെല്ലാം. നാടൻ പെണ്ണും കുലസ്ത്രീയും വീരാംഗനയും ഈ പതിവ് തെറ്റിച്ചില്ല.. കമ്പോള സിനിമയിൽ നൂറു ശതമാനം ഗാരൻ്റിയുള്ള താര ബ്രാൻഡായി വിജയശ്രീ.ശാരദ,ഷീല, ജയഭാരതി,വിധു ബാല തുടങ്ങിയവർക്കൊപ്പം അഭിനയിക്കുമ്പോൾ പോലും വ്യത്യസ്തവും ചിലപ്പോൾ ശക്തവും ആയ കഥാപാത്രങ്ങൾ നസീറിന് ചെയ്യേണ്ടി വന്നെങ്കിൽ, വിജയശ്രീക്കൊപ്പം അത്തരം ബാധ്യതകൾ ഒന്നുമില്ലാതെ 'ക്ലീൻ എൻ്റർടെയിൻമെൻ്റ് സിനിമ 'കൾ സൃഷ്ടിക്കാൻ അദ്ദേഹത്തിന് കഴിഞ്ഞു.നസീറിൻ്റെ താരസ്വരൂപത്തെ വിനോദവ്യവസായത്തിൽ ഈടുറ്റതാക്കാൻ വലിയ പങ്കുവഹിച്ച അഭിനേത്രിയാണ് വിജയശ്രീ. ![](https://cdn.boolokam.com/articles/2022/10/r2rttttyy.jpg)കാണിയുടെ മനോമുകുരത്തെ ഇക്കിളിപ്പെടുത്തുന്ന തിരസാന്നിധ്യമായി വിജയശ്രീയെ സിനിമ ഉപയോഗപ്പെടുത്തുന്നത് 'രക്തപുഷ്പം ' മുതല്ക്കാണ് .' കണ്ടിട്ടും കണ്ടിട്ടും കൊതി തീരുന്നില്ല റാണി. നിന്നെ ഇമവെട്ടാതെ ഇങ്ങനെ നോക്കി നിന്ന് നിൻ്റെയീ പൂ പോലുള്ള ശരീരം എൻ്റെ ദേഹത്തോട് ചേർത്ത് പിടിച്ച് ഈ പിഞ്ചു കൈകൊണ്ട് എൻ്റെ മുഖത്ത് തലോടിയാൽ അതിൽ നിന്ന് കിട്ടുന്ന ആനന്ദത്തിൽ ഞാൻ എല്ലാം മറന്നു പോകുന്നു ' എന്ന നായകൻ്റെ വാചകങ്ങൾ കാണിയുടെ വൈകാരിക ദുർബലതകളെ തന്നെയാണ് നോട്ടമിടുന്നത്. നസീർ - വിജയശ്രീ ടീമിൻ്റെ ഏറ്റവും മികച്ച വിനോദ ചിത്രങ്ങളിലൊന്നാണ് എ ബി രാജ് സംവിധാനം ചെയ്ത 'മറുനാട്ടിൽ ഒരു മലയാളി' (1971) സാരിയിൽ,കുടുബസ്ത്രീയുടെ അടക്കവും ഒതുക്കവുള്ള ശരീരഭാഷയിലാണ് ഗീതയായി വിജയശ്രീ പ്രത്യക്ഷപ്പെടുന്നത്.' ഗോവർധനഗിരി കൈകളിലുയർത്തിയ ഗോപകുമാരൻ വരുമോ തോഴി' എന്ന നൃത്ത പരിശീലന രംഗഗാനം വിജയശ്രീയുടെ നർത്തനവൈഭവത്തെ കൃത്യമായി അടയാളപ്പെടുത്തുന്നുണ്ട്. 'അശോക പൂർണിമ വിടരും വാനം ' , 'മനസ്സിലുണരൂ ഉഷസന്ധ്യയായ് ' , 'സ്വർഗവാതിലേകാദശി വന്നു, സ്വപ്നലോലയായി ഞാനുണർന്നു' തുടങ്ങിയ ഗാനങ്ങൾ ' മറുനാട്ടിൽ ഒരു മലയാളി'യെ കലാതിവർത്തിയാക്കുന്നു. അഭിനേത്രിയുടെ ശരീരം സ്വപ്നലോലുപമാകുന്നത് 'സ്വർഗവാതിലേകാദശി' എന്ന ഗാനത്തിൻ്റെ ചിത്രീകരണത്തിൽ കാണാം. ഇതേ സിനിമയിൽ തന്നെ തലയിൽ അമ്മൻകുടമേന്തി 'കാളി ഭദ്രകാളി, കാത്തരുളൂദേവി ' എന്ന് പാടി അനായാസ ശരീര വഴക്കത്തോടെ നൃത്തം ചെയ്യുന്ന വിജയശ്രീയെയും കാണാം. വിജയശ്രീ ഇരട്ടവേഷത്തിൽ അഭിനയിച്ച 'പത്മവ്യൂഹം', താരമെന്നതിൽ കവിഞ്ഞ് അഭിനേത്രിയുടെ കഴിവിനെ വെളിപ്പെടുത്തുന്ന സിനിമയാണ്. 'ജയ ' എന്ന പാവം പെൺകുട്ടിയായും അവളുടെ ഇരട്ട സഹോദരി 'റാണി' എന്ന തൻ്റേടിയായും വിജയശ്രീ നിറഞ്ഞു നില്ക്കുന്ന സിനിമയാണ് പത്മവ്യൂഹം. രണ്ടു വ്യക്തിത്വങ്ങളുടെയും പെരുമാറ്റ വൈജാത്യങ്ങൾ കൃത്യമായി അവതരിപ്പിക്കാൻ വിജയശ്രീക്ക് കഴിയുന്നു എന്ന് മാത്രമല്ല, രണ്ടു പേരും ഒരുമിച്ച് വരുന്ന ഫ്രെയിമുകളിൽ അഭിനേത്രി പുലർത്തുന്ന ടൈമിംഗും ഭാവപ്രകടനങ്ങളും കൃത്യത കൊണ്ട് അത്ഭുതപ്പെടുത്തും.' പാലരുവിക്കരയിൽ പഞ്ചമി വിടരും പടവിൽ ' എന്ന ഗാനരംഗം 'ജയ 'യുടെ ഗ്രാമീണ, ശാലീന ഭാവങ്ങൾ നൈർമല്യത്തോടെ പ്രത്യക്ഷപ്പെടുന്ന സന്ദർഭമാണ്. വിൻസെൻ്റ്, നസീർ എന്നിവർക്കൊപ്പം ക്ലൈമാക്സിലെ സംഘട്ടന രംഗത്തും അരങ്ങുതകർക്കുന്ന വിജയശ്രീയെ കാണാം.ഊക്കും വേഗവും സമന്വയിക്കുന്ന അടി തടകൾക്ക് വിജയശ്രീയുടെ ശരീരം പ്രാപ്തമാകുന്നു എന്നു മാത്രമല്ല, അത് കാണിക്ക് സ്വാഭാവികമായി തന്നെ തോന്നുകയും ചെയ്യുന്നു. "തനിനിറ'ത്തിൽ (1973) ഗുസ്തിക്കാരനായ ടാങ്ക് മാധവൻ്റെ (ഉമ്മർ) മകൾ രാധയായി വിജയശ്രീ നടത്തുന്ന പ്രകടനവും ഇതോടൊപ്പം ചേർത്തുവായിക്കണം. അഛനോടൊപ്പം ഗുസ്തിയും കായികാഭ്യസങ്ങളും പരിശീലിപ്പിക്കുന്ന രാധ ,ഇറക്കം കുറഞ്ഞ ട്രൗസറിലും ഷർട്ടിലും ഏറെ നേരം പ്രത്യക്ഷപ്പെടുന്നു.പ്രമേയ പരമായി ന്യായീകരിക്കാവുന്നതാണെങ്കിലും കാണിയുടെ കാമമോഹിതങ്ങളെക്കൂടി പരിഗണിച്ചു തന്നെയാണ് ഇവിടെയും ദൃശ്യങ്ങൾ രൂപപ്പെടുന്നത്. വലിപ്പവും ശക്തിയുമുള്ള പെൺ സ്വരൂപമായി രാധയെ മാറ്റി തീർക്കാൻ വിജയശ്രീക്ക് കഴിയുന്നുണ്ടിവിടെ. വ്യതസ്തമായ നൃത്തചലനങ്ങൾ കൊണ്ട് ശ്രദ്ധേയമാണ് ഇതിലെ 'ഗുരുകുലം വളർത്തിയ കുളിരേ ' എന്ന ഗാനരംഗം. എങ്കിലും പാദരതിയുടെ മേഖലയിൽ തന്നെ സിനിമയുടെ കച്ചവടക്കണ്ണ് എന്ന് 'തനിനിറ'വും കാട്ടിത്തരുന്നു. ഈ സിനിമയുടെ ക്ലൈമാക്സിലും സംഘട്ടന രംഗത്ത് ഉശിരൻ പ്രകടനം നടത്തുന്ന വിജയശ്രീയെ കാണാം. സ്ത്രീ ശരീരത്തെ ദ്വയാർത്ഥം കൊണ്ടു ധ്വനിപ്പിക്കുന്നതിൽ മിക്കപ്പോഴും ഇരയായി തീർന്ന അഭിനേത്രിയാണ് വിജയശ്രീ.' പശു' എന്നാണ് മലയാള സിനിമ പെണ്ണിനെ വിശേപ്പിക്കാൻ, ഉപമിക്കാൻ കണ്ടെത്തിയ വാക്ക് !1973 ൽ പുറത്തിറങ്ങിയ രണ്ട് സിനിമകൾ 'പച്ചനോട്ടുകൾ ' , 'തേനരുവി ' ഈ അർത്ഥത്തിൽ സംഭാഷണങ്ങൾ വിജയശ്രീ കഥാപാത്രങ്ങൾ നേരിടേണ്ടി വരുന്നുണ്ട്. 'പച്ചനോട്ടുകൾ ' അവസാനിക്കുന്നത് നായകന് നല്കുന്ന ഉപദേശത്തോടെയാണ്.' ഇനി നീ പശുനെ നോക്കാനൊരു വീട്ടിലും പോകരുത് കേട്ടോ.കിട്ടിയ പശുനെ വെച്ച് നീ പരിപാലിച്ചു കഴിഞ്ഞോണം' എന്നാണ് വിവാഹ ജീവിതത്തിലേക്ക് കടക്കുന്ന പൗലോസിനും (പ്രേം നസീർ ) ലീനാമ്മയ്ക്കും (വിജയശ്രീ) കിട്ടുന്ന ഉപദേശം. ശിക്ഷ, ദത്തുപുത്രൻ, പ്രൊഫസർ, ലങ്കാദഹനം, ടാക്സിക്കാർ തുടങ്ങിയ സിനിമകളിൽ കുടുംബത്തിന് പുറത്തുള്ള സ്ത്രീ കഥാപാത്രങ്ങളെ അവതരിപ്പിച്ചിട്ടുണ്ട് വിജയശ്രീ. ആദ്യ രണ്ട് സിനിമകളിലും നൃത്തരംഗത്തിൽ മാത്രമാണ് അവരുടെ സാന്നിധ്യം.ജെമിനി ഗണേശൻ നായകനായ 'പ്രൊഫസറിൽ ' മലബാർ കാർണിവലിലെ നർത്തകി 'മായാദേവി'യായാണ് വിജയശ്രീ അഭിനയിച്ചത്.Sedusing women ആയി, അഭിനേത്രിയുടെ കരിയറിലെ ഒറ്റപ്പെട്ടൊരു വേഷമാണ് പ്രൊഫസറിലേത്. ജീവിക്കാൻ വേണ്ടി കള്ളപ്പണ മാഫിയയുടെ ആളായി മാറിയ ഒരു 'വാമ്പ് ' കഥാപാത്രമാണ് ' ടാക്സികാറി 'ലെ റാണി. വിജയശ്രീ അവതരിപ്പിച്ച കഥാപാത്രങ്ങളിൽ കുറച്ചധികം വ്യക്തി സംഘർഷങ്ങൾ അനുഭവിക്കുന്ന കഥാപാത്രങ്ങളിൽ ഒന്നാണിത്. 'താമരപ്പൂ നാണിച്ചു, നിൻ്റെ തങ്കവിഗ്രഹം വിജയിച്ചു' എന്ന പ്രണയ ഗാനവും 'സ്വപ്നത്തിൽ വന്നവൾ ഞാൻ ' എന്ന 'ഐറ്റം നൃത്തവും അഭിനേത്രിയുടെ ശരീരത്തെ പുരുഷക്കാഴ്‌ചക്കനുകൂലമായി മാറ്റുന്നത് കാണാം. 'ലങ്കാദഹന 'ത്തിലും (1971) ' 'അജ്ഞാതവാസ'ത്തിലും (1973) ചലച്ചിത്രതാരമായി അഭിനയിക്കാൻ അവസരം കിട്ടിയ അപൂർവ്വത വിജയശ്രീക്കുണ്ട്.സിനിമയിൽ ഉടനീളം ശാരീരികാകർഷണം ലഭിക്കുന്ന വേഷത്തിലാണ് രജനിയുടെ പ്രത്യക്ഷപ്പെടൽ. 'തിരുവാഭരണം ചാർത്തി വിടർന്നു, തിരുവാതിര നക്ഷത്രം' എന്ന ഗാനരംഗത്ത് പരമ്പരാഗത സവർണ മലയാളിപ്പെണ്ണായും ,'സ്വർഗനന്ദിനി സ്വപ്ന വിഹാരിണി' എന്ന ഗാനത്തിന് ക്ലാസിക്കൽ ചുവടുവെച്ചും ലങ്കാദഹനത്തിൽ വിജയശ്രീ നിറം പകരുന്നു. 'അഞ്ജാതവാസ'ത്തിലെ പൂക്കച്ചവടക്കാരി കുഞ്ഞിലക്ഷ്മി (വിജയശ്രീ) സിനിമയിൽ അവതരിപ്പിക്കപ്പെടുമ്പോൾ സ്ത്രീ ശരീരത്തിൻ്റെ പ്രദർശനപരതയേറുന്നത് 'താഴം പൂ, മുല്ലപ്പു, താമരപ്പൂ ചന്ദ്രക്കസവിട്ട കൊങ്ങിണിപ്പൂ ' എന്ന ഗാനരംഗത്തിൽ കാണാം. മിസ് ശാലിനിയായി രൂപം മാറുന്ന കോടമ്പാക്കം കുഞ്ഞിലക്ഷ്മി, നർമത്തിലൂടെ താരപൊങ്ങച്ചങ്ങളും വിമർശനവിധേയമാക്കുന്നുണ്ട്. സിനിമാ നടൻ രാം രാം ആയി ജീവിക്കുന്ന സി ഐ ഡി രവിയും( നസീർ ) , ശാലിനിയും ഒരു ഗാനം റിഹേഴ്സൽ ചെയ്യുന്ന രംഗമുണ്ട് ഈ സിനിമയിൽ.' മുത്തു കിലുങ്ങി മണി മുത്തു കിലുങ്ങി' എന്ന വരികൾക്ക് ചുവടു വെക്കുന്ന വിജയശ്രീയുടെ കാലുകൾ 'ഫ്രെയിം' ചെയ്യുന്ന സംവിധായകൻ ( കടുവാക്കുളം) അക്കാലത്തിൻ്റെ നോട്ടങ്ങളെയാണ് പ്രതിനിധീകരിക്കുന്നത്. സംവിധായകൻ കെ.എസ് സേതുമാധവൻ്റെ രണ്ടു സിനിമകളിൽ വിജയശ്രീ ശ്രദ്ധേയമായ വേഷങ്ങൾ അവതരിപ്പിക്കുകയുണ്ടായി.1972 ൽ പുറത്തിറങ്ങിയ 'ആദ്യത്തെ കഥ 'യിൽ പാവാടക്കാരിയും ലജ്ജാവതിയുമായ രാജകുമാരി (വിജയശ്രീ) നടത്തുന്ന പ്രകടനം കൗതുകമാണ്. ഇതിൽ നിന്ന് തീർത്തും വേറിട്ട, മധ്യ വയസ്സ് പിന്നിടുന്ന മറ്റൊരു കഥാപാത്രത്തെ വിജയശ്രീക്ക് നല്കി കെ.എസ് സേതുമാധവൻ നമ്മെ ഞെട്ടിക്കുന്നത് 1974ൽ പുറത്തിറങ്ങിയ 'ജീവിക്കാൻ മറന്നു പോയ സ്ത്രീ' യിലാണ്.വെറും ഇരുപത്തൊന്ന് വയസ്സുള്ളപ്പോഴാണ് വിജയശ്രീ ഈ വേഷം സ്വീകരിക്കുന്നത് എന്നുമോർക്കണം. വെറും ഗ്ലാമർ, വിനോദവാണിജ്യ സിനിമകളല്ലാതെ കണ്ണീർ / കുടുംബ ദേവതകളെയും തനിക്കഭിനയിച്ചു വിജയിപ്പിക്കാൻ കഴിയുമെന്ന് വിജയശ്രീ തെളിയിച്ച സിനിമകളാണ് 1973 ൽ പുറത്തിറങ്ങിയ 'സ്വർഗപുത്രി'യും 1974ൽ വന്ന 'യൗവന 'വും. ഒതേനൻ്റെ മകൻ, ആരോമലുണ്ണി, പൊന്നാപുരം കോട്ട, അങ്കത്തട്ട് എന്നീ വടക്കൻ പാട്ട് സിനിമകൾ വിജയശ്രീ നല്കിയ പ്രശസ്തിയും താരാധനയും പ്രതിഭാസ സമാനമായിരുന്നു. ഒതേനൻ്റെ മകൻ ഒഴിച്ചുള്ള സിനിമകൾ വർണപ്പൊലിമകൊണ്ടും കാഴ്ചയെ അമ്പരപ്പിക്കുന്നു. വീരാംഗനമാരുടെ മേനിയഴക് കഴിയുന്നത്ര പൊലിപ്പിച്ചു കാട്ടാനുള്ള ശ്രമങ്ങൾ ഈ സിനിമകളിൽ കാണാം. വാൾപയറ്റും ഉറുമി വീശലും കുതിര സവാരിയുമടക്കം അത്തരം സിനിമകളാവശ്യപ്പെടുന്ന സാഹസികരംഗങ്ങളുമെല്ലാം മികവോടെ അവതരിപ്പിക്കാൻ കഴിഞ്ഞ അഭിനേത്രിയാണ് വിജയശ്രീ. 'പൊന്നാപുരം കോട്ടയിലെ '' ബാല ദുർവൃത്തിയുടെ വിളനിലമായ കോട്ട ആക്രമിക്കാൻ ആൺവേഷം കെട്ടി ഒരുമ്പെട്ടിറങ്ങുന്ന പെണ്ണാണ്. ഇറുകിയ വസ്ത്രങ്ങളും മാറിടത്തിന് ഊന്നൽ നല്കിയുള്ള ഡിസൈനും കാണിയുടെ ശ്രദ്ധയാകർഷിക്കാനുള്ള അടവ് മാത്രമായി ഈ സിനിമകളുപയോഗിക്കുന്നു. കടും നിറങ്ങൾ ഭ്രമിക്കുന്ന കാഴ്ചാനുഭവമായി മാറുന്ന സിനിമ കൂടിയാണ് ' പൊന്നാപുരം കോട്ട'.'നളചരിതത്തിലെ നായകൻ. ', 'രൂപവതി രുചിരാംഗി' ,' മന്ത്രമോതിരം മായ മോതിരം ' അങ്ങിനെ പൊന്നാപുരം കോട്ടയിലെ ഗാനങ്ങളെല്ലാം ജനപ്രിയമായി. വിജയശ്രീയുടെ ശരീര സൗന്ദര്യം സിനിമയുടെ വാണിജ്യ അനുകൂല ഘടകമായി മാറ്റിയെടുക്കാൻ ശ്രമിച്ച സംവിധായകനാണ് കുഞ്ചാക്കോ. ഒതേനൻ്റെ മകൻ, ദത്തുപുത്രൻ, പോസ്റ്റ്മാനെ കാണാനില്ല, ആരോമലുണ്ണി, തേനരുവി, പൊന്നാപുരം കോട്ട, പാവങ്ങൾ പെണ്ണുങ്ങൾ എന്നീ സിനിമകളാണ് കുഞ്ചാക്കോ - വിജയശ്രീ കൂട്ടുകെട്ടിൽ പിറന്നത്. അതേ സമയം മറ്റൊരു പ്രമുഖ നിർമാതാവായ മെരിലാൻഡ് സുബ്രമണ്യം പ്രൊഫസർ, ശ്രീ ഗുരുവായൂരപ്പൻ, കാട്, സ്വർഗപുത്രി, യൗവനം,വണ്ടിക്കാരി എന്നീ സിനികളിലും വിജയശ്രീയെ അഭിനയിപ്പിച്ചു.ഈ രണ്ട് നിർമാണ കമ്പനികളും തമ്മിലുള്ള മത്സരവും വടം വലിയും വിജയശ്രീയുടെ അഭിനയ ജീവിതത്തെ സമ്മർദ്ദത്തിലാക്കി എന്ന് വാർത്തയും അക്കാലത്ത് പ്രചരിച്ചിരുന്നു. ശിക്ഷ, പുഷ്പാഞ്ജലി, തനി നിറം, അങ്കത്തട്ട് എന്നീ സിനിമകൾ നിർമിച്ച മുഹമ്മദ് ആസം എന്ന നിർമാതാവിൻ്റെ ഇടപെടലുകളും ആ ജീവിതത്തിൽ വഴിത്തിരിവായി. സംവിധായകൻ ശശികുമാർ പത്തു സിനിമകൾ വിജയശ്രീയെ വെച്ച് പൂർത്തിയാക്കിയിട്ടുണ്ട്. എ.ബി രാജ് നാലും വേണു മൂന്നു ചിത്രങ്ങളുമൊരുക്കി. വേണുവിൻ്റെ 'പ്രേതങ്ങളുടെ താഴ് വര' എന്ന സിനിമയിലാണ് ' മലയാള ഭാഷ തൻ മാദക ഭംഗിനിൻ ' എന്ന പ്രശസ്തമായ ഗാനം ചിത്രീകരിക്കപ്പെട്ടത്. വിജയശ്രീയുടെ ശരീരം പുരുഷ ആസ്വാദനത്തിണങ്ങുന്ന വഷളത്തരങ്ങൾക്ക് വളമാകുന്നതിൻ്റെ കുറേക്കൂടി തീക്ഷ്ണമായ സന്ദർഭങ്ങൾ ഉള്ള സിനിമയാണ് ' പോസ്റ്റ്മാനെ കാണാനില്ല'. സിനിമയിൽ, ആദ്യ കാഴ്ച മുതൽ വിജയശ്രീയുടെ ശരീരത്തിൽ നടത്തുന്ന നോട്ടങ്ങൾ തമാശ രൂപത്തിൽ അവതരിപ്പിക്കപ്പെട്ട ഒന്നാന്തരം അശ്ലീലമാണ്. ഹോട്ടൽ ജോലിയിൽ അമ്മയെ സഹായിക്കുന്ന കമലം ,കുന്തിച്ചിരുന്നു തുണിയലക്കുന്നതും മീൻ വെട്ടുന്നതുമെല്ലാം കാഴ്ചാരതിയെ പിന്തുണയ്ക്കുന്ന രീതിയിലാണ് .മീൻ വെട്ടുന്നതിനിടയിൽ കമലത്തിൻ്റെ ബ്ലൗസിൽ ഉറുമ്പുകയറുന്നതും അതിനെ മാറ്റാൻ എഴുന്നേല്ക്കുമ്പോൾ ഉടുമുണ്ടഴിയുന്നതും അതു കണ്ട് നായകൻ സഹായിക്കാൻ ചെല്ലുന്നതും എവിടെ ഉറുമ്പെന്ന് ചോദിച്ചു കൊണ്ട് മാറിടത്തിൽ കൈവെക്കാനൊരുങ്ങുന്നതുമൊക്കെ ഹാസ്യരംഗത്തിന് തരംതാഴാവുന്നതിന്റെ പരമാവധിയാണ്. നാട്ടുംപുറത്തെ കുസലില്ലാത്ത പെൺകുട്ടിയെ അവതരിപ്പിക്കുന്നതിൽ വിജയശ്രീ പുലർത്തുന്ന സവിശേഷ ശരീരഭാഷയും അഭിനയവും ഇവിടെ ശരീരത്തിൻ്റെ കാമ സ്വരൂപ സൂചനകളിൽ തകരുന്നു. മലയാള സിനിമയുടെ ചരിത്രത്തിലെ തന്നെ ഏറ്റവും ക്രൂരമായ, ഞെട്ടിപ്പിക്കുന്ന ബലാത്സംഗ ചിത്രീകരണവും 'പോസ്റ്റ്മാനെ കാണാനില്ല' എന്ന സിനിമയിൽ ഉണ്ട്. രണ്ട് ദിവസമെടുത്ത് ചിത്രീകരിച്ച ഈ രംഗത്തിന് അത്യധികം ശാരിരിക പ്രയാസമനുഭവിക്കേണ്ടി വന്നു എന്ന് അതിലഭിനയിച്ച ഗോവിന്ദൻ കുട്ടി പില്ക്കാലത്ത് എഴുതിയിട്ടുണ്ട്. മൂന്നു ക്യാമറകൾ സജ്ജമാക്കി ആ ശരീരാക്രമണം ഏതാണ്ട് ഒറിജിനലായി ചിത്രീകരിക്കുകയായിരുന്നു സംവിധായകൻ കുഞ്ചാക്കോ.'മുന്നൂറ്റി അമ്പതിൽപരം അടി സെൻസർ ബോർഡിൻ്റെ കത്രിക വെട്ടി നീക്കം ചെയ്തതിന് ശേഷമുള്ള ബലാത്സംഗരം‌ഗമാണ് നിങ്ങൾക്ക് ചിത്രത്തിൽ കാണാൻ കഴിഞ്ഞത്. അപ്പോൾ എടുത്തത് മുഴുവൻ കണ്ടിരുന്നെങ്കിലോ ' എന്ന ഗോവിന്ദൻകുട്ടിയുടെ ചോദ്യം ( മലയാള സിനിമ അകവും പൊരുളും എൻ്റെ യാത്രയിൽ ) സിനിമാ നിർമാണ പ്രവർത്തനത്തിന് പിന്നിലെ മനുഷ്യവിരുദ്ധത തന്നെയാണ് കുറിക്കുന്നത്. 1970 ൽ 'എൽ ടോപോ 'യിൽ ക്യാമറയ്ക്ക് മുന്നിൽ വെച്ച് അലജാൻഡ്രോ ജൊഡോ റോവ്സ്കി മരിയ ലോറൻസിയോയേയും, 'ലാസ്റ്റ് ടാങ്കോ ഇൻ പാരീസിൽ ' മർലിൻ ബ്രാൻഡോ ,മരീയ ഷ്നീഡറേയും ബലാത്ക്കാരം ചെയ്തത് അഭിനേത്രികളുടെ സമ്മതമില്ലാതെയോ, മുഴുവൻ കാര്യങ്ങളും വിശദീകരിക്കാതെ ആയിരുന്നു. ഈയടുത്ത് 'ബേസിക് ഇൻസ്റ്റിക്ട് ' എന്ന സിനിമയിൽ അടിവസ്ത്രം ഊരാൻ നിബദ്ധിക്കപ്പെട്ടപ്പോൾ തനിക്കനുഭവിക്കേണ്ടി വന്ന മനോഭീതിയെകുറിച്ച് അഭിനേത്രി ഷാരോൺ സ്റ്റോൺ തുറന്നു പറയുകയുണ്ടായി. ഇത്തരം രംഗങ്ങൾ അഭിനേത്രികൾക്കുണ്ടാക്കുന്ന മെൻ്റൽ ട്രോമകൾ ഒഴിവാക്കാനാണ് സമകാലത്ത് 'ഇൻ്റിമസി കോ ഓർഡിനേറ്റർമാർ ' എന്ന പുതിയ വിഭാഗം സങ്കേതിക പ്രവർത്തകൾ സിനിമയിൽ പ്രവർത്തിച്ചു തുടങ്ങിയത്. 'പോസ്റ്റ്മാനെ കാണാനില്ല'യിലും പൊന്നാപുരം ' കോട്ടയിലും അങ്ങനെയൊരു സുരക്ഷിത കവചവും വിജയശ്രീക്ക് ഉണ്ടായില്ല. ഒരു പാട് വർഷങ്ങൾ നീളുമായിരുന്ന തൻ്റെ സാന്നിധ്യം ഒന്നുകൊണ്ടു മാത്രം തീയ്യറ്ററിൽ ആളെകൂട്ടാൻ പറ്റുമായിരുന്ന ഒരു താരം സിനിമ എന്ന മാധ്യമത്തിൻ്റെ ഉപജാപകശേഷികൊണ്ടും അത് കയ്യാളുന്ന ആൺ അധികാര വ്യവസ്ഥിതിയുടെ ഇടപെടൽ കൊണ്ടും ജീവൻ വെടിയേണ്ടി വന്നു. കാണി എന്ന നിലയിൽ പ്രേക്ഷകർ നല്കുന്ന പ്രോത്സാഹനവും ആ മരണത്തിലുണ്ട്.1974 മാർച്ച് 17 നാണ് തൻ്റെ ഇരുപത്തൊന്നാം വയസ്സിൽ വിജയശ്രീയുടെ അകാലഹത്യ. 'പൊന്നാപുരം കോട്ട' യിലെ കുപ്രസിദ്ധമായ കുളിരംഗം ചിത്രീകരിക്കുമ്പോൾ വിജയശ്രീ ധരിച്ചിരുന്ന വസ്ത്രം അഴിഞ്ഞു പോയെന്നും അതും ക്യാമറയിൽ പതിഞ്ഞിരുന്നുവെന്നും ഉദയായുമായുള്ള തർക്കങ്ങൾ ഉടലെടുത്തപ്പോൾ ഈ ഫൂട്ടേജ് ബ്ലാക് മെയിലിംഗിന് ഉപയോഗിക്കപ്പെട്ടു എന്ന് ശക്തമായ ആരോപണം ഉയർന്നിരുന്നു. 'വള്ളിയൂർക്കാവിലെ കന്നിക്ക് വയനാടൻ പുഴയിലാറാട്ട് ' എന്ന ഗാനം പുരുളാതിരി നാട്ടിലെ ഇളയരാജാവിൻ്റെ വേഷത്തിൽ ആൾമാറാട്ടം നടത്തുന്നത് ബാല എന്ന സ്ത്രീയാണ് എന്ന് കൊമ്മു ( നസീർ ) മനസിലാക്കുന്നതാണ് കഥാസന്ദർഭം. സൂം ലെൻസ് ഉപയോഗിച്ച് ചിത്രീകരിക്കപ്പെട്ട ഈ രംഗത്ത് ക്യാമറ വിജയശ്രീയുടെ ശരീരത്തെ ആഭാസകരമായി തന്നെയാണ് ചിത്രീകരിച്ചത്.സംവിധായകൻ സ്വീകരിക്കുന്ന 'ലെൻസ് ലാംഗ്വേജ് ' എന്തെന്ന് മനസ്സിലാക്കാനുള്ള അധികാരമില്ലായ്മ, മാധ്യമ ബോധമില്ലായ്മ അഭിനേത്രിയെ ഒറ്റുകൊടുക്കാനുള്ള എല്ലാ സാധ്യതയുമൊരുക്കുന്നു എന്ന് ഈ രംഗം തെളിയിക്കുന്നു. തൻ്റെ ശരീരം ഏത് അളവിൽ ഏത് അർത്ഥത്തിൽ ക്യാമറയ്ക്ക് മുന്നിൽ വെളിവാകണം എന്ന് തീരുമാനിക്കാനുള്ള അധികാരം ഉപയോഗിക്കാനും അത് തനിക്ക് ഹിതകരമല്ലെങ്കിൽ ചോദ്യം ചെയ്യാനും അഭിനേത്രികൾ തയ്യാറാകുക എന്ന വലിയ പാഠം വിജയശ്രീക്കുണ്ടായ ഈ അനുഭവം പകരുന്നുണ്ട്. അത്തരം ആകുലതകൾ ഉള്ള 'സമീറ ' (ലിയോണ )എന്ന അഭിനേത്രിയെ പരിഹസിക്കുന്ന ഒരു രംഗം സമകാലത്തിറങ്ങിയ 'മായാനദി ' യിൽ കാണുകയുണ്ടായി. ഒരു ഗാനരംഗത്തിനിടയിൽ തൻ്റെ പൊക്കിൾ ഭാഗം ക്യാമറയ്ക്ക് ഗോചരമായോ എന്ന ശങ്കയുമായാണ് സമീറ വരുന്നത്. അതിനുള്ള കാരണം അവരുടെ മുന്നനുഭവമാണ്. 'ഭർത്താവിനത് ഇഷ്ടമല്ല' എന്ന ന്യായമാണ് സമീറയുടെ തീരുമാനത്തിന് പിന്നിൽ കൊടുത്തിരിക്കുന്നത്. 'സ്ലോ 'മോഷനിൽ ചിത്രീകരിക്കപ്പെട്ട ആ ഗാനരംഗം സ്വാഭാവിക വേഗതയിൽ മതി എന്ന് തീരുമാനിക്കുന്ന സമീറ, പരിഹാസമേല്ക്കേണ്ട അഭിനേത്രിയല്ല. 'മൂഡു പോകും' എന്ന എഡിറ്ററുടെ വിലാപവും 'മലയാള സിനിമ നശിച്ചുപോകട്ടെ' എന്ന സംവിധായകൻ്റെ രോദനവും ജനം ആസ്വദിച്ച് ചിരിക്കുന്നത്, അഭിനേത്രി കാണിച്ചത് ഒരു വങ്കത്തരമാണ് എന്ന ധ്വനി കലരുന്നത് കൊണ്ടാണ്. യഥാർത്ഥത്തിൽ ഭർത്താവിൻ്റെയോ, മറ്റ് പാട്രിയാർക്കൽ സമർദ്ദങ്ങളോ ഇല്ലാതെ തൻ്റെ ശരീരക്കാഴ്ചയെക്കുറിച്ച് ഉറച്ചനിലപാടെടുക്കുന്ന 'സമീറ 'മാരെയാണ് കാലം ആവശ്യപ്പെടുന്നത്.വിജയശ്രീയുടെ രക്തസാക്ഷിത്വത്തോട് അഭിനേത്രികൾക്ക് അങ്ങനെയെ അഭിവാദ്യമർപ്പിക്കാനാവൂ. &nbsp;
