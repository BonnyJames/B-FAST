---
author: Beaumaris
categories:
- Entertainment
comment_count: 0
date: 2022-09-12 10:42:25
draft: false
image: ''
like_count: 56379
share_count: 22288
tags:
- ayan mukerji
- brahmasthra movie
- karan johar
title: ബ്രഹ്മാസ്ത്രയുടെ വിജയം എന്നതിനേക്കാൾ ഉപരി കരൺ ജോഹറിൻ്റെ വിജയമാണ്.
view_count: 1208688
---

**Pranam Krishna** ബ്രഹ്മാസ്ത്രയുടെ വിജയം എന്നതിനേക്കാൾ ഉപരി എനിക്കിത് കരൺ ജോഹറിൻ്റെ വിജയമാണ്. ഈ ബോളിവുഡ് വിരുദ്ധ കാമ്പയിൻ തുടങ്ങിയത് മുതൽ കരണിനോളം ഹെയിറ്റ് കാമ്പയിൻ നേരിട്ട വേറൊരു വ്യക്തി ആ ഇൻഡസ്ട്രിയിൽ ഉണ്ടാവില്ല. കോഫി വിത്ത് കരണിൽ ഉൾപ്പെടെ പുള്ളി ചിരിച്ചു കൊണ്ടാണെങ്കിലും തൻ്റെ പേരിനൊപ്പം സ്നേക്ക് സ്മൈലി വരുന്നതിനു പറ്റി സംസാരിക്കുന്നത് കേൾക്കുമ്പോൾ എന്തോ ഒരു സങ്കടം തോന്നിയിരുന്നു. ഇന്നും ഇന്ത്യയിലെ ഏറ്റവും സെക്കുലർ ആയ ഫിലിം ഇൻഡസ്ട്രിയാണ് ബോളിവുഡ്. വിവേക് അഗ്നിഹോത്രിയെ പോലുള്ള റൈറ്റ് വിങ് ഫിലിം മേക്കേഴ്‌സിനൊന്നും ഇതുവരെയും മെയിൻസ്ട്രീം ബോളിവുഡിലേക്ക് ആക്സസ് കിട്ടാത്തതും ഈയൊരു സെക്കുലർ ഫാബ്രിക് കൊണ്ടാണ്. പിന്നെ അവരെ കൊണ്ട് കഴിയുന്നത് ഇതിനെ അപ്പാടെ തകർത്തുകളയലാണ്. സിനിമ ബോയിക്കൊട്ടിങ് ഒരു വശത്ത് കൂടി നടക്കുമ്പോൾ തന്നെ കരൺ ജോഹറിനെ കരിവാരി തേക്കാനുള്ള പ്രവർത്തികൾ അർണാബ് ഗോസ്വാമിയുടെയും, കങ്കണ റാവത്തിൻ്റെയും കാർമികത്വത്തിൽ സൈമൽട്ടെനിയസായി നടക്കുന്നുണ്ടായിരുന്നു. ബോളിവുഡിലെ മെയിൻ പേഴ്സനായി പലരും കണക്കാക്കുന്ന കരണിനെ തകർക്കലായിരുന്നു ഈ വ്യക്തിഹത്യക്ക് ആധാരം. അത് പോലെ പാർട്ടി പോലുള്ള താരങ്ങളുടെ സോഷ്യൽ ഗാദറിങ്കൾക്കൊക്കെ മിക്കപ്പോഴും മുൻകൈ എടുക്കാറുള്ളതും, ആതിഥ്യം വഹിക്കാറുള്ളതും കരൺ തന്നെയാണ്. ആയൊരു എക്കോസിസ്റ്റം തകർക്കാൻ കൂടിയാണ് ഡ്രഗ് പാർട്ടി ആരോപണങ്ങൾ ഒക്കെ വന്നതും. അങ്ങനെ ഇരിക്കെയാണ് കരണിൻ്റെ നിർമ്മാണത്തിൽ, മഹേഷ് ഭട്ട് - സോണി റാസ്ദാൻ ദമ്പതികളുടെ മകളായ ആലിയയും, ബീഫ് ഈറ്റിംഗ് ഹിന്ദുവായ രൺബീർ കപൂറും പ്രധാന കഥാപാത്രങ്ങളായി എത്തുന്ന ബ്രഹ്മാഷ്ട്ര റിലീസ് ആവുന്നത്. ഇതോടെ തീർത്തുകളയണം എന്ന ഒറ്റ ഉദ്ദേശത്തിൽ ഫെയിക്ക് പ്രൊഫൈലുകൾ മുതൽ വേരിഫൈഡ് ട്രാക്കർമാർ വരെ മുൻപ് എങ്ങുമില്ലാത്ത വിധത്തിലുള്ള ഹേറ്റ് കാമ്പയിൻ നടത്തിയിട്ടും സിനിമ ബോക്സ് ഓഫീസിൽ വിജയം കൈവരിച്ചു കൊണ്ടിരിക്കുകയാണ്. അഥവാ വിദ്വേഷത്തിനു മുകളിൽ ധർമ്മ നേടിയ വിജയം.