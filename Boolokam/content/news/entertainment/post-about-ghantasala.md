---
author: Beaumaris
categories:
- Entertainment
comment_count: 0
date: 2022-08-26 17:59:33
draft: false
image: ''
like_count: 128973
share_count: 28577
tags:
- Ghantasala
- music diector
- Sanjeev S Menon
title: വെറും അൻപത്തി ഒന്നാമത്തെ വയസിൽ ലോകത്തോട് വിട പറഞ്ഞ അസാമാന്യ പ്രതിഭ
view_count: 1904124
---

**Sanjeev S Menon** വെറും അൻപത്തി ഒന്നാമത്തെ വയസിൽ ലോകത്തോട് വിട പറഞ്ഞ അസാമാന്യ പ്രതിഭ, അതായിരുന്നു ഗണ്ഡസാല. തെലുഗു സിനിമാ ചരിത്രത്തിൽ ഗണ്ഡസാല കഴിഞ്ഞേ എസ്.പി.ബാലസുബ്രഹ്മണ്യത്തിനു പോലും സ്ഥാനമുള്ളു. മധുരതരമായ ആ ശബ്ദം തെലുഗു ജനതയുടെ മനം കവർന്നു.ഗായകനായി മാത്രമല്ല, സംഗീത സംവിധായകൻ എന്ന നിലയിലും പ്രാഗത്ഭ്യം തെളിയിച്ച ഗണ്ഡസാല കന്നഡ, തമിഴ്, മലയാളം, ഹിന്ദി ഭാഷാ സിനിമകളിലും തന്റെ സാന്നിദ്ധ്യം അറിയിച്ചിട്ടുണ്ട്.ക്വിറ്റ് ഇന്ത്യാ സമരത്തിൽ പങ്കെടുത്ത അദ്ദേഹം ജയിൽവാസവും അനുഭവിച്ചിട്ടുണ്ട്. 1990 കളുടെ അവസാന പാദത്തിലും 2000 ന്റെ ആദ്യ പാദത്തിലുമായി ബെംഗളൂരുവിലെ ജഗദീഷ് നഗറിൽ താമസിക്കുമ്പോൾ തൊട്ടടുത്ത നെല്ലൂർപുരം കോളനിയിലെ കുറച്ചു കൂട്ടുകാരെ കിട്ടി. അവരിൽ ചിലർ മുഖേനയാണ് Adhi Narayana Rao ന്റെ ഇടുങ്ങിയ മുറിയിൽ എത്തിപ്പെടുന്നത്. അവിടെ കണ്ടുമുട്ടിയവരിൽ ഹർമോണിയം വായിച്ച് പാട്ടു പാടുന്ന ഗുരുവും തബലയുമായി വന്ന് പഠിക്കുന്ന രണ്ടു ശിഷ്യൻമാരും ഉൾപ്പെടും. പിന്നീട് മറ്റു പലരും പാട്ടുകളുമായി വന്നു.പക്ഷെ ഈ പാട്ടുകളൊന്നും ഞാൻ കേട്ടിട്ടുണ്ടായിരുന്നില്ല. കാരണം, ശങ്കരാഭരണവും സ്വാതിമുദ്യവും കഴിഞ്ഞാൽ 1990 കളിൽ ഇറങ്ങിയ തെലുഗു പാട്ടുകളിലെ ചിലതു മാത്രമേ ഞാൻ കേട്ടിട്ടുള്ളു. പക്ഷെ ദിവസവും ഈ പാട്ടുകൾ കേട്ട് കേട്ട് രണ്ടു മൂന്നു പാട്ടുകൾ ഞാനും ഹൃദിസ്ഥമാക്കി." സെല്ലഗ രാവേലാ... മെല്ലഗ രാവേലാ".... "ബലേ മഞ്ചി റോസു.... വസന്തൈന റോസു ", "ഊഹലു ഗുസഗുസ ലാഡേ....നാ....ഹൃദയമു ഊഗിസ ലാഡേ" അങ്ങനെ ചില ഗാനങ്ങൾ ഞാൻ പാടിത്തുടങ്ങി. അക്കാലത്താണ് ഗണ്ഡസാല എന്ന ഒരു ഗായകനേപ്പറ്റി അറിയുന്നത്. പിന്നീടു മനസ്സിലായി, അദ്ദേഹം ചില്ലറക്കാരനല്ലെന്ന്! [embed]https://youtu.be/TIMi2SbCe_g[/embed] തിരുമല തിരുപ്പതി ദേവസ്ഥാനത്തിനുള്ളിൽ വിഗ്രഹത്തിനടുത്തിരുന്ന് ഭജന പാടാൻ അനുവാദമുണ്ടായിരുന്ന ഒരേയൊരു ഗായകൻ, പത്മശ്രീ പുരസ്കാരം ഏറ്റുവാങ്ങിയ സംഗീതഞ്ജൻ, കർണ്ണാടക സംഗീതത്തേയും ലളിതസംഗീതത്തേയും സംയോജിപ്പിച്ച് ചനമുണ്ടാക്കിയ സംഗീത സംവിധായകൻ.1970 ഫെബ്രുവരി ഒന്നിന് അദ്ദേഹത്തിന്റെ സിനിമാ ഗാന തേരോട്ടത്തിന്റെ 25-ാം വാർഷികം ആന്ധ്രാ പ്രദേശ് സർക്കാർ സിൽവർ ജൂബിലി ആഘോഷമാക്കി മാറ്റി.ഹൈദരാബാദ് ജവഹർലാൽ നെഹ്രു സ്റ്റേഡിയത്തിൽ അദ്ദേഹത്തെ ഒരു നോക്കു കാണാൻ 30,000 കാണികൾ തടിച്ചുകൂടി.1974 ൽ അദ്ദേഹം നിര്യാതനായി. അദ്ദേഹത്തിന്റെ ജന്മദിവസവും മരണ ദിവസവും ആന്ധ്രാ നിവാസികൾ ആഘോഷമാക്കുന്നു. ഇന്നും ഗണ്ഡസാല എന്ന നാമം ആന്ധ്രാ, തെലുങ്കാന ഹൃദയങ്ങളിൽ പതിഞ്ഞുകിടക്കുന്നു. " തേറ്റ തേറ്റ തെലുഗുലാ.... തെല്ലവാരി എലുഗുലാ.... "