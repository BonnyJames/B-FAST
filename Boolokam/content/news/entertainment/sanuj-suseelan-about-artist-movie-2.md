---
title: "മികച്ച സംവിധായകനും നടനും നടിക്കുമുള്ള സംസ്ഥാന ഫിലിം അവാർഡുകൾ ഈ ചിത്രം നേടിയതിൽ അത്ഭുതമില്ല"
date: 2023-05-03T04:51:12
draft: false
categories: ["Entertainment"]
tags: ['aan augustine', 'artist malayalam movie', 'Fahad Faasil', 'Sanuj Suseelan', 'syamaprasad']
author: "Beaumaris"
---

<strong>ആർട്ടിസ്റ്റ്</strong>

<strong>Sanuj Suseelan</strong>

തിരുവനന്തപുരത്തെ ഫൈൻ ആർട്ട്സ് കോളജ് എന്നും എനിക്കൊരു കടങ്കഥയായിരുന്നു. പാളയത്തെ ചുവന്ന നിറമടിച്ച മനോഹരമായ ആ കെട്ടിടത്തെ ഓരോ പ്രായത്തിലും ഓരോ രീതിയിലാണ് ഞാൻ കണ്ടിട്ടുള്ളത്. കുട്ടിയായിരുന്നപ്പോൾ ആരോ പറഞ്ഞു കേട്ടത് പിള്ളേരെ പടം വര പഠിപ്പിക്കുന്ന ഒരു കോളേജാണ് അതെന്നായിരുന്നു. പിന്നീട് കുറച്ചൂടെ കഴിഞ്ഞപ്പോളാണ് ചിത്രം വര മാത്രമല്ല ശില്പകലയും അവിടെ പഠിപ്പിക്കുമെന്നറിഞ്ഞത്. കൗമാരത്തിൽ ആ കെട്ടിടത്തെപ്പറ്റി ഒരു കൂട്ടുകാരൻ വലിയ രഹസ്യം കൂടി പറഞ്ഞു തന്നു. ഈ കോളജിൽ പഠിക്കുന്ന കുട്ടികളുടെ മുന്നിൽ തുണിയുടുക്കാതെ മണിക്കൂറുകളോളം ഇരുന്നു കൊടുക്കുന്ന ആണുങ്ങളും പെണ്ണുങ്ങളും ഉണ്ടത്രേ. അവരുടെ പടം വരയ്ക്കുന്നതും പഠനത്തിൻ്റെ ഭാഗമാണെന്നും അതിൻ്റെ പേരാണ് പാത്തോളജി എന്നുമൊക്കെ അവൻ പഠിപ്പിച്ചു. ചുവപ്പും പച്ചയും നിറങ്ങളിലുള്ള സിറ്റി ബസ്സുകളിൽ പിന്നീടെപ്പോളെങ്കിലും പാളയം വഴി പോകുമ്പോളെല്ലാം ആ കെട്ടിടത്തിനകത്തെ ഏതോ മുറികളിൽ ഒരു പുരുഷനോ സ്ത്രീയോ ഒരുപാടു പേരുടെ മുന്നിൽ പൂർണ നഗ്നരായി തൻ്റെ ശരീരത്തിൻ്റെ അളവുകൾ വരഞ്ഞെടുക്കാൻ അനുവാദം കൊടുത്തുകൊണ്ട് നിശ്ചലരായി ഇരിക്കുന്നുണ്ടാവുമെന്ന ഓർമ്മപ്പെടുത്തൽ തനിയെ മനസ്സിലേക്ക് വരാൻ തുടങ്ങി. അകാരണമായ ഒരു ലജ്ജയോടെ ആ കെട്ടിടത്തെ ഞാൻ നോക്കാൻ തുടങ്ങി.

<img class="size-large wp-image-394120 aligncenter" src="https://cdn.boolokam.com/articles/2023/05/egw.jpg" alt="" width="800" height="532" /> കുറച്ചു കൂടി പ്രായമായതിനു ശേഷമാണ് ഫൈൻ ആർട്ട്സ് കോളജ് ശരിക്കും എന്താണെന്നും അവിടെ പഠിക്കുന്നവർ എന്താണ് ചെയ്യുന്നതെന്നുമൊക്കെ പിടികിട്ടിയത്. അന്ന് കൂട്ടുകാരൻ പറഞ്ഞത് പാത്തോളജിയെക്കുറിച്ചല്ല അനാട്ടമിയെക്കുറിച്ചാണ് എന്ന് മനസ്സിലായത് ഒരു പുസ്തകത്തിൽ നിന്നാണ്. തിരുവനന്തപുരത്തെ ജീവിതത്തിൽ കണ്ടു മുട്ടിയിട്ടുള്ള ഫൈൻ ആർട്ട്സ് വിദ്യാർത്ഥികൾ മിക്കവരും സിനിമയിൽ കാണിക്കുന്നത് പോലുള്ളവരായിരുന്നില്ല. സാധാരണക്കാർ ഇടുന്ന തരം വസ്ത്രങ്ങൾ തന്നെ അണിയുകയും എന്നാൽ മറ്റൊരു ലോകത്തു ജീവിക്കുന്നവരെ പോലെ പെരുമാറുകയും സംസാരിക്കുകയും ചെയ്യുന്നവരായിരുന്നു അവർ. അപൂർവം പേർ മാത്രം മുടി നീട്ടി വളർത്തിയും നിറങ്ങൾ വാരിവിതറിയ, അയഞ്ഞ വേഷങ്ങളണിഞ്ഞും നടക്കുന്നത് കാണാമായിരുന്നു. ആ ഒരു പ്രായത്തിൽ അവരോടു തോന്നിയത് ആരാധനയാണോ ബഹുമാനമാണോ അസൂയയാണോ എന്നൊന്നുമറിയില്ല. ലോകപ്രശസ്തരായ പല കലാകാരന്മാരുടെയും പുസ്തകങ്ങളിൽ കണ്ടിട്ടുള്ള തരം ഭ്രാന്തമായ ഒരു സാങ്കല്പിക ലോകത്തിൽ അഭിരമിക്കുന്നവർ. ചുറ്റിനും ചലിച്ചു കൊണ്ടിരിക്കുന്ന യഥാർത്ഥ ലോകത്തിലെ ഒരു വസ്തുവിനും ചലിപ്പിക്കാനാകാത്ത ഭ്രമാത്കതയിൽ ജീവിതം ആഘോഷിക്കുന്നവർ എന്നിങ്ങനെ സുഖം പിടിച്ച ഒരു ജീവിതമായിരിക്കും അവരുടേത് എന്നാണ് കരുതിയിരുന്നത്. എന്നാൽ അവരുടെയുള്ളിൽ അടിച്ചു വീശുന്ന കൊടുങ്കാറ്റ് അന്നൊന്നും നമ്മൾ അറിഞ്ഞിരുന്നില്ല.

<img class=" wp-image-394119 aligncenter" src="https://cdn.boolokam.com/articles/2023/05/2r2.jpg" alt="" width="861" height="574" />ശ്യാമപ്രസാദ് സംവിധാനം ചെയ്ത "ആർട്ടിസ്റ്റ്" എന്ന സിനിമ ഇപ്പോളാണ് കാണുന്നത്. ഈ സിനിമ ഇറങ്ങിയിട്ട് ഏഴു വർഷമായി. പലരും റെക്കമെൻഡ് ചെയ്ത സിനിമയുമാണ്. പക്ഷെ ഒരു ഡാർക്ക് മൂവി ആണെന്ന് എങ്ങനെയോ ഉണ്ടായ ഒരു തോന്നലിൽ കാണാതെ വിട്ടു. മൈക്കിൾ , ഗായത്രി എന്നീ ചിത്രകലാ വിദ്യാർത്ഥികളുടെ കഥയാണ് ഈ സിനിമ എന്ന് പറയാമെങ്കിലും സത്യത്തിൽ ഈ ചിത്രം സംസാരിക്കുന്നത് ആർട്ടിനെകുറിച്ചാണ്. 'Art for art's sake' എന്ന് കേട്ടിട്ടില്ലേ ? കല മാത്രമല്ല കലാകാരന്മാരും അങ്ങനെ തന്നെയാണ് എന്നാണ് എൻ്റെ പരിമിതമായ അനുഭവത്തിൽ നിന്ന് മനസ്സിലായിട്ടുള്ളത്. ആത്യന്തികമായി ഒരു കലാകാരനെ നയിക്കുന്നത് അവൻ്റെ ഉള്ളിൽ നിന്ന് ഇറക്കി വിടാൻ ധൃതിപ്പെടുന്ന ചിന്തകൾ മാത്രമാണ്. വരയായാലും എഴുത്തായാലും എന്തായാലും അത് തന്നെ അവസ്ഥ. മൈക്കിൾ അതുപോലെ ഒരാളാണ്. അഭിനവ്, രുചി എന്നിങ്ങനെ അവനു ചുറ്റുമുള്ള എല്ലാവർക്കും ജീവിക്കാൻ ഓരോ കാരണങ്ങളുണ്ട്. ഗായത്രി ഒഴികെ. അവിചാരിതമായ തിരിച്ചടിയിൽ തകർന്നു പോയ ജീവിതത്തെ തിരിച്ചു പിടിക്കുന്ന മൈക്കിളിന് എല്ലാ നിറങ്ങളും അറിയാൻ കഴിയുന്നുണ്ട്. ഗായത്രിയുടെ സ്നേഹം ഒഴികെ എല്ലാം അവന് മനസ്സിലാവുന്നുണ്ട്. എല്ലാത്തിനുമവസാനം ഒരു ആർട്ടിസ്റ്റ് മാത്രമായി അവൻ മാറുമ്പോളും നഷ്ടം അവൾക്കു മാത്രമാണ്. ഇതിലെ ആൺ കഥാപാത്രങ്ങളെല്ലാം സ്വാർത്ഥരും ഒന്നാംതരം നാർസിസിസ്റ്റുകളുമാണ്. അതൊന്നും കലർപ്പില്ലാതെ തന്നെ ചിത്രത്തിൽ കാണിക്കുന്നുണ്ട്. ഈ ചിത്രത്തെക്കുറിച്ച് ചിലയിടത്തൊക്കെ വായിച്ചത് പോലെ മൈക്കിൾ അവളെ "തേച്ചിട്ടു" പോകുന്നതായിട്ടല്ല സിനിമ പറയുന്നത്. മറിച്ച് അവൻ്റെ ഉള്ളിലെ ആർട്ടിസ്റ്റ് അത് കാണാതെ പോകുന്നതായാണ്. വിഖ്യാത ചിത്രകാരനായ വിൻസെന്റ് വാൻഗോഘ് പറഞ്ഞത് പോലെ "“I put my heart and soul into my work, and I have lost my mind in the process.”

<img class=" wp-image-394121 aligncenter" src="https://cdn.boolokam.com/articles/2023/05/wgg.jpg" alt="" width="811" height="571" />പാരിതോഷ് ഉത്തം എഴുതിയ "Dreams in Prussian Blue" എന്ന നോവലിന്റെ ചലച്ചിത്ര ആവിഷ്കാരമാണ് ആർട്ടിസ്റ്റ് . നോവലിലെ കഥയുടെ പശ്ചാത്തലം മുംബൈ ആണെങ്കിൽ ഇതിൽ തിരുവനന്തപുരമാണ്. ഫൈൻ ആർട്ട്സ് കോളജിലെ ജീവിതം ഈ സിനിമയിൽ കാണിക്കുന്നത് പോലല്ല എന്നാണ് സുഹൃത്തായ ഒരു ആർട്ടിസ്റ്റ് പറഞ്ഞത്. ഫഹദിനെ പോലൊരു നടന് മൈക്കിൾ എന്ന കഥാപത്രം എന്തെങ്കിലും വെല്ലുവിളി സൃഷ്ടിച്ചിരുന്നു എന്ന് വിശ്വസിക്കുന്നില്ല. ഗായത്രിയെ അവതരിപ്പിച്ച ആൻ അഗസ്റ്റിൻ ആണ് ഈ ചിത്രത്തിലെ സർപ്രൈസ്. ഒരേ തരം എക്സ്പ്രെഷൻസും ഡയലോഗ് ഡെലിവെറിയും ഒക്കെക്കാരണം എനിക്ക് ഒട്ടും ഇഷ്ടമല്ലായിരുന്ന നടിയാണ് ആൻ. പക്ഷെ ഇതിലെ ഗായത്രിയെ അതിമനോഹരമായി ആൻ അവതരിപ്പിച്ചു എന്ന് പറയാതെ വയ്യ. അവളുടെ നിഷ്കളങ്കതയും പ്രണയവും നിരാശയുമെല്ലാം സൂക്ഷ്മമായി തന്നെ ആൻ അഭിനയിച്ചു ഫലിപ്പിച്ചു. പ്രത്യേകിച്ച് കഥയുടെ ആദ്യ പകുതിയിൽ. അനുഭവ് എന്ന കഥാപാത്രമായി വന്ന ശ്രീറാം രാമചന്ദ്രനെ പിന്നീട് അധികം സിനിമകളിലൊന്നും കണ്ടിട്ടില്ല. പ്രതിഭയുള്ള അഭിനേതാവാണ് ശ്രീറാം എന്നാണ് തോന്നുന്നത്. മികച്ച സംവിധായകനും നടനും നടിക്കുമുള്ള സംസ്ഥാന ഫിലിം അവാർഡുകൾ ഈ ചിത്രം നേടിയതിൽ അത്ഭുതമില്ല. റഫീഖ് അഹമ്മദിന്റെ മനോഹരമായ വരികളും ബിജിബാൽ അതിനു നൽകിയ അതിമനോഹരമായ സംഗീതത്തെക്കുറിച്ചും പറഞ്ഞില്ലെങ്കിൽ ഇത് പൂർണമാവില്ല.

കലാകാരന്മാരുടെ ജീവിതം അവരുടെ കലയ്ക്കു വേണ്ടി മാത്രമാണ് എന്നാണ് ഈ സിനിമയും പറഞ്ഞു വയ്ക്കുന്നത്. പണം, പ്രശസ്തി, സൗകര്യങ്ങൾ എന്നിവയ്‌ക്കൊന്നും ഒരു പരിധിയിൽ കൂടുതൽ അവരെ സ്വാധീനിക്കാൻ കഴിയില്ല. ലോകം കണ്ട ഏറ്റവും പ്രതിഭാശാലികളായ കലാകാരന്മാരുടെ ജീവിതം എങ്ങനെയായിരുന്നു എന്ന് നോക്കിയാൽ അത് കുറച്ചൊക്കെ ശരിയാണെന്നു തോന്നാതിരിക്കില്ല.


![മികച്ച സംവിധായകനും നടനും നടിക്കുമുള്ള സംസ്ഥാന ഫിലിം അവാർഡുകൾ ഈ ചിത്രം നേടിയതിൽ അത്ഭുതമില്ല](https://cdn.boolokam.com/articles/2023/05/egw.jpg)**ആർട്ടിസ്റ്റ്** **Sanuj Suseelan** തിരുവനന്തപുരത്തെ ഫൈൻ ആർട്ട്സ് കോളജ് എന്നും എനിക്കൊരു കടങ്കഥയായിരുന്നു. പാളയത്തെ ചുവന്ന നിറമടിച്ച മനോഹരമായ ആ കെട്ടിടത്തെ ഓരോ പ്രായത്തിലും ഓരോ രീതിയിലാണ് ഞാൻ കണ്ടിട്ടുള്ളത്. കുട്ടിയായിരുന്നപ്പോൾ ആരോ പറഞ്ഞു കേട്ടത് പിള്ളേരെ പടം വര പഠിപ്പിക്കുന്ന ഒരു കോളേജാണ് അതെന്നായിരുന്നു. പിന്നീട് കുറച്ചൂടെ കഴിഞ്ഞപ്പോളാണ് ചിത്രം വര മാത്രമല്ല ശില്പകലയും അവിടെ പഠിപ്പിക്കുമെന്നറിഞ്ഞത്. കൗമാരത്തിൽ ആ കെട്ടിടത്തെപ്പറ്റി ഒരു കൂട്ടുകാരൻ വലിയ രഹസ്യം കൂടി പറഞ്ഞു തന്നു. ഈ കോളജിൽ പഠിക്കുന്ന കുട്ടികളുടെ മുന്നിൽ തുണിയുടുക്കാതെ മണിക്കൂറുകളോളം ഇരുന്നു കൊടുക്കുന്ന ആണുങ്ങളും പെണ്ണുങ്ങളും ഉണ്ടത്രേ. അവരുടെ പടം വരയ്ക്കുന്നതും പഠനത്തിൻ്റെ ഭാഗമാണെന്നും അതിൻ്റെ പേരാണ് പാത്തോളജി എന്നുമൊക്കെ അവൻ പഠിപ്പിച്ചു. ചുവപ്പും പച്ചയും നിറങ്ങളിലുള്ള സിറ്റി ബസ്സുകളിൽ പിന്നീടെപ്പോളെങ്കിലും പാളയം വഴി പോകുമ്പോളെല്ലാം ആ കെട്ടിടത്തിനകത്തെ ഏതോ മുറികളിൽ ഒരു പുരുഷനോ സ്ത്രീയോ ഒരുപാടു പേരുടെ മുന്നിൽ പൂർണ നഗ്നരായി തൻ്റെ ശരീരത്തിൻ്റെ അളവുകൾ വരഞ്ഞെടുക്കാൻ അനുവാദം കൊടുത്തുകൊണ്ട് നിശ്ചലരായി ഇരിക്കുന്നുണ്ടാവുമെന്ന ഓർമ്മപ്പെടുത്തൽ തനിയെ മനസ്സിലേക്ക് വരാൻ തുടങ്ങി. അകാരണമായ ഒരു ലജ്ജയോടെ ആ കെട്ടിടത്തെ ഞാൻ നോക്കാൻ തുടങ്ങി. കുറച്ചു കൂടി പ്രായമായതിനു ശേഷമാണ് ഫൈൻ ആർട്ട്സ് കോളജ് ശരിക്കും എന്താണെന്നും അവിടെ പഠിക്കുന്നവർ എന്താണ് ചെയ്യുന്നതെന്നുമൊക്കെ പിടികിട്ടിയത്. അന്ന് കൂട്ടുകാരൻ പറഞ്ഞത് പാത്തോളജിയെക്കുറിച്ചല്ല അനാട്ടമിയെക്കുറിച്ചാണ് എന്ന് മനസ്സിലായത് ഒരു പുസ്തകത്തിൽ നിന്നാണ്. തിരുവനന്തപുരത്തെ ജീവിതത്തിൽ കണ്ടു മുട്ടിയിട്ടുള്ള ഫൈൻ ആർട്ട്സ് വിദ്യാർത്ഥികൾ മിക്കവരും സിനിമയിൽ കാണിക്കുന്നത് പോലുള്ളവരായിരുന്നില്ല. സാധാരണക്കാർ ഇടുന്ന തരം വസ്ത്രങ്ങൾ തന്നെ അണിയുകയും എന്നാൽ മറ്റൊരു ലോകത്തു ജീവിക്കുന്നവരെ പോലെ പെരുമാറുകയും സംസാരിക്കുകയും ചെയ്യുന്നവരായിരുന്നു അവർ. അപൂർവം പേർ മാത്രം മുടി നീട്ടി വളർത്തിയും നിറങ്ങൾ വാരിവിതറിയ, അയഞ്ഞ വേഷങ്ങളണിഞ്ഞും നടക്കുന്നത് കാണാമായിരുന്നു. ആ ഒരു പ്രായത്തിൽ അവരോടു തോന്നിയത് ആരാധനയാണോ ബഹുമാനമാണോ അസൂയയാണോ എന്നൊന്നുമറിയില്ല. ലോകപ്രശസ്തരായ പല കലാകാരന്മാരുടെയും പുസ്തകങ്ങളിൽ കണ്ടിട്ടുള്ള തരം ഭ്രാന്തമായ ഒരു സാങ്കല്പിക ലോകത്തിൽ അഭിരമിക്കുന്നവർ. ചുറ്റിനും ചലിച്ചു കൊണ്ടിരിക്കുന്ന യഥാർത്ഥ ലോകത്തിലെ ഒരു വസ്തുവിനും ചലിപ്പിക്കാനാകാത്ത ഭ്രമാത്കതയിൽ ജീവിതം ആഘോഷിക്കുന്നവർ എന്നിങ്ങനെ സുഖം പിടിച്ച ഒരു ജീവിതമായിരിക്കും അവരുടേത് എന്നാണ് കരുതിയിരുന്നത്. എന്നാൽ അവരുടെയുള്ളിൽ അടിച്ചു വീശുന്ന കൊടുങ്കാറ്റ് അന്നൊന്നും നമ്മൾ അറിഞ്ഞിരുന്നില്ല. ![](https://cdn.boolokam.com/articles/2023/05/2r2.jpg)ശ്യാമപ്രസാദ് സംവിധാനം ചെയ്ത "ആർട്ടിസ്റ്റ്" എന്ന സിനിമ ഇപ്പോളാണ് കാണുന്നത്. ഈ സിനിമ ഇറങ്ങിയിട്ട് ഏഴു വർഷമായി. പലരും റെക്കമെൻഡ് ചെയ്ത സിനിമയുമാണ്. പക്ഷെ ഒരു ഡാർക്ക് മൂവി ആണെന്ന് എങ്ങനെയോ ഉണ്ടായ ഒരു തോന്നലിൽ കാണാതെ വിട്ടു. മൈക്കിൾ , ഗായത്രി എന്നീ ചിത്രകലാ വിദ്യാർത്ഥികളുടെ കഥയാണ് ഈ സിനിമ എന്ന് പറയാമെങ്കിലും സത്യത്തിൽ ഈ ചിത്രം സംസാരിക്കുന്നത് ആർട്ടിനെകുറിച്ചാണ്. 'Art for art's sake' എന്ന് കേട്ടിട്ടില്ലേ ? കല മാത്രമല്ല കലാകാരന്മാരും അങ്ങനെ തന്നെയാണ് എന്നാണ് എൻ്റെ പരിമിതമായ അനുഭവത്തിൽ നിന്ന് മനസ്സിലായിട്ടുള്ളത്. ആത്യന്തികമായി ഒരു കലാകാരനെ നയിക്കുന്നത് അവൻ്റെ ഉള്ളിൽ നിന്ന് ഇറക്കി വിടാൻ ധൃതിപ്പെടുന്ന ചിന്തകൾ മാത്രമാണ്. വരയായാലും എഴുത്തായാലും എന്തായാലും അത് തന്നെ അവസ്ഥ. മൈക്കിൾ അതുപോലെ ഒരാളാണ്. അഭിനവ്, രുചി എന്നിങ്ങനെ അവനു ചുറ്റുമുള്ള എല്ലാവർക്കും ജീവിക്കാൻ ഓരോ കാരണങ്ങളുണ്ട്. ഗായത്രി ഒഴികെ. അവിചാരിതമായ തിരിച്ചടിയിൽ തകർന്നു പോയ ജീവിതത്തെ തിരിച്ചു പിടിക്കുന്ന മൈക്കിളിന് എല്ലാ നിറങ്ങളും അറിയാൻ കഴിയുന്നുണ്ട്. ഗായത്രിയുടെ സ്നേഹം ഒഴികെ എല്ലാം അവന് മനസ്സിലാവുന്നുണ്ട്. എല്ലാത്തിനുമവസാനം ഒരു ആർട്ടിസ്റ്റ് മാത്രമായി അവൻ മാറുമ്പോളും നഷ്ടം അവൾക്കു മാത്രമാണ്. ഇതിലെ ആൺ കഥാപാത്രങ്ങളെല്ലാം സ്വാർത്ഥരും ഒന്നാംതരം നാർസിസിസ്റ്റുകളുമാണ്. അതൊന്നും കലർപ്പില്ലാതെ തന്നെ ചിത്രത്തിൽ കാണിക്കുന്നുണ്ട്. ഈ ചിത്രത്തെക്കുറിച്ച് ചിലയിടത്തൊക്കെ വായിച്ചത് പോലെ മൈക്കിൾ അവളെ "തേച്ചിട്ടു" പോകുന്നതായിട്ടല്ല സിനിമ പറയുന്നത്. മറിച്ച് അവൻ്റെ ഉള്ളിലെ ആർട്ടിസ്റ്റ് അത് കാണാതെ പോകുന്നതായാണ്. വിഖ്യാത ചിത്രകാരനായ വിൻസെന്റ് വാൻഗോഘ് പറഞ്ഞത് പോലെ "“I put my heart and soul into my work, and I have lost my mind in the process.” ![](https://cdn.boolokam.com/articles/2023/05/wgg.jpg)പാരിതോഷ് ഉത്തം എഴുതിയ "Dreams in Prussian Blue" എന്ന നോവലിന്റെ ചലച്ചിത്ര ആവിഷ്കാരമാണ് ആർട്ടിസ്റ്റ് . നോവലിലെ കഥയുടെ പശ്ചാത്തലം മുംബൈ ആണെങ്കിൽ ഇതിൽ തിരുവനന്തപുരമാണ്. ഫൈൻ ആർട്ട്സ് കോളജിലെ ജീവിതം ഈ സിനിമയിൽ കാണിക്കുന്നത് പോലല്ല എന്നാണ് സുഹൃത്തായ ഒരു ആർട്ടിസ്റ്റ് പറഞ്ഞത്. ഫഹദിനെ പോലൊരു നടന് മൈക്കിൾ എന്ന കഥാപത്രം എന്തെങ്കിലും വെല്ലുവിളി സൃഷ്ടിച്ചിരുന്നു എന്ന് വിശ്വസിക്കുന്നില്ല. ഗായത്രിയെ അവതരിപ്പിച്ച ആൻ അഗസ്റ്റിൻ ആണ് ഈ ചിത്രത്തിലെ സർപ്രൈസ്. ഒരേ തരം എക്സ്പ്രെഷൻസും ഡയലോഗ് ഡെലിവെറിയും ഒക്കെക്കാരണം എനിക്ക് ഒട്ടും ഇഷ്ടമല്ലായിരുന്ന നടിയാണ് ആൻ. പക്ഷെ ഇതിലെ ഗായത്രിയെ അതിമനോഹരമായി ആൻ അവതരിപ്പിച്ചു എന്ന് പറയാതെ വയ്യ. അവളുടെ നിഷ്കളങ്കതയും പ്രണയവും നിരാശയുമെല്ലാം സൂക്ഷ്മമായി തന്നെ ആൻ അഭിനയിച്ചു ഫലിപ്പിച്ചു. പ്രത്യേകിച്ച് കഥയുടെ ആദ്യ പകുതിയിൽ. അനുഭവ് എന്ന കഥാപാത്രമായി വന്ന ശ്രീറാം രാമചന്ദ്രനെ പിന്നീട് അധികം സിനിമകളിലൊന്നും കണ്ടിട്ടില്ല. പ്രതിഭയുള്ള അഭിനേതാവാണ് ശ്രീറാം എന്നാണ് തോന്നുന്നത്. മികച്ച സംവിധായകനും നടനും നടിക്കുമുള്ള സംസ്ഥാന ഫിലിം അവാർഡുകൾ ഈ ചിത്രം നേടിയതിൽ അത്ഭുതമില്ല. റഫീഖ് അഹമ്മദിന്റെ മനോഹരമായ വരികളും ബിജിബാൽ അതിനു നൽകിയ അതിമനോഹരമായ സംഗീതത്തെക്കുറിച്ചും പറഞ്ഞില്ലെങ്കിൽ ഇത് പൂർണമാവില്ല. കലാകാരന്മാരുടെ ജീവിതം അവരുടെ കലയ്ക്കു വേണ്ടി മാത്രമാണ് എന്നാണ് ഈ സിനിമയും പറഞ്ഞു വയ്ക്കുന്നത്. പണം, പ്രശസ്തി, സൗകര്യങ്ങൾ എന്നിവയ്‌ക്കൊന്നും ഒരു പരിധിയിൽ കൂടുതൽ അവരെ സ്വാധീനിക്കാൻ കഴിയില്ല. ലോകം കണ്ട ഏറ്റവും പ്രതിഭാശാലികളായ കലാകാരന്മാരുടെ ജീവിതം എങ്ങനെയായിരുന്നു എന്ന് നോക്കിയാൽ അത് കുറച്ചൊക്കെ ശരിയാണെന്നു തോന്നാതിരിക്കില്ല.
