---
author: Beaumaris
categories:
- Entertainment
comment_count: 0
date: 2022-07-22 08:30:02
draft: false
image: ''
like_count: 69686
share_count: 25961
tags:
- KURI MOVIE
- vishnu unni krishnan
title: '"അത്രമേൽ കഷ്ടപ്പെട്ടു തന്നെയാണ് ഞങ്ങളെല്ലാവരും ഈ കുറി തൊട്ടത്", കുറിയുടെ സംവിധായകന്റെ
  കുറിപ്പ്'
view_count: 1071752
---

**കുറിയുടെ കഥ, തിരക്കഥ, സംവിധാനം നിർവ്വഹിച്ച കെ ആർ പ്രവീണിന്റെ കുറിപ്പ്** കുറി ഇന്ന് നിങ്ങളിലേക്ക് എത്തുകയാണ്. പ്രത്യക്ഷത്തിൽ റിലീസാകുന്ന എൻ്റെ ആദ്യ സിനിമ!! ഓരോ സിനിമയും ഓരോ പോരാട്ടങ്ങളാണ്.കുറിയുടെ സ്ഥിതിയും മറിച്ചല്ല. അത്രമേൽ കഷ്ടപ്പെട്ടു തന്നെയാണ് ഞങ്ങളെല്ലാവരും ഈ കുറി തൊട്ടത്! കഷ്ടപ്പാടിന്റെയും കാത്തിരിപ്പുകളുടേയും കണക്കുകളേറെയുണ്ടെങ്കിലും ആ ഇടർച്ചയിലൊക്കെ കൂടെയുണ്ടായിരുന്ന കുടുംബത്തോടും, കുറച്ച് നല്ല മനുഷ്യരോടുമുള്ള നന്ദി എത്ര സുഖമുള്ള വാക്കുകളിൽ പകർത്തിയാലും മതിയാകില്ല.. ഓരോ പേരുകളും എടുത്ത് എഴുതുന്നില്ലെന്നേയുള്ളൂ; നിങ്ങളൊരോരുത്തരും അത്രമേൽ ആഴത്തിൽ എന്നെന്നും ഉള്ളിലുണ്ടാകും!!❣️ മനുഷ്യൻ്റെ സ്വാഭാവിക വികാര-വിചാരങ്ങളെ അടിസ്ഥാനപ്പെടുത്തി; മനസ്സിൽ തട്ടുന്ന ഒരു കഥ പറയാൻ പരമാവധി ശ്രമിച്ചിട്ടുണ്ട്. ഒരിക്കലുമൊരു ലോകോത്തര-സുന്ദര-സുരഭില സിനിമയാണെന്നോ, വലിയ അവകാശവാദങ്ങളോ, ഒരുതരത്തിലുമുള്ള അമിത പ്രതീക്ഷയോ തരാനുദ്ദേശിക്കുന്നില്ല. എന്നിരുന്നാൽ തന്നെ.. ഒരിക്കലും നിങ്ങളുടെ ക്ഷമയെ പരീക്ഷിക്കുന്നൊരു സൃഷ്ടിയാകില്ലെന്ന പരിപൂർണ വിശ്വാസമുള്ളതുകൊണ്ട്; ഏതു പ്രതിസന്ധിഘട്ടത്തേയും അതിജീവിക്കുമെന്ന ശുഭാപ്തിവിശ്വാസമുണ്ട്! ബാക്കിയൊക്കെ നിങ്ങളുടെ കാഴ്ചയിലാണ്.. ❤️ തുടക്കക്കാരാണ് ഞങ്ങളിൽ പലരും.. തിരശ്ശീലയില്‍ സ്വന്തം പേര് തെളിയുന്നത് സ്വപ്നം കണ്ട്; പരിശ്രമിച്ചെത്തിയതാണ് ഇവിടം വരെ. കുറ്റങ്ങളും കുറവുകളും ഒരായിരമുണ്ടെങ്കിലും.. അന്തിമ ഫലം; അത്രകണ്ട് മോശമാകില്ലെന്ന പരിപൂർണ്ണ ബോധ്യത്തിൽ തന്നെയാണ് ഇതുവരെ മുന്നോട്ടാഞ്ഞത്.. ആയതിനാൽ തന്നെ; നിങ്ങൾ നൽകുന്ന 'തല്ലും, തലോടലും' ഒരുപോലെ സ്വീകരിക്കാൻ ഞങ്ങളൊരോരുത്തരും ബാധ്യസ്ഥരാണ്,, പ്രത്യേകിച്ച് ഞാൻ!! ഇതുവരെ പകർന്ന സ്നേഹത്തിനും, കരുതലിനും, കാത്തിരിപ്പിനും തീർത്താൽ തീരാത്തത്ര നന്ദി! തിയറ്ററിൽ തന്നെ നിങ്ങളീ സിനിമ കാണണം.. അഭിപ്രായങ്ങൾ അറിയിക്കണം. എപ്പോഴത്തേയും പോലെ ഇപ്പോഴും കൂടെയുണ്ടാകണം! നിങ്ങളാണ് ബലം.. നിങ്ങളിൽ തന്നെയാണ് പ്രതീക്ഷയും! ???????? കൂട്ടത്തിൽ ഒരു കാര്യം കൂടെ പറഞ്ഞോട്ടെ.. ജീവിതം എന്താണു നമുക്ക് കരുതിവച്ചിരിക്കുന്നതെന്ന് ആർക്കും പ്രവചിക്കാൻ കഴിയില്ല. ജീവിതം വച്ചുനീട്ടുന്ന ഏതു പ്രതിസന്ധികളെയും നേരിടാനുള്ള ശക്തിയും, മനഃസാന്നിധ്യവും ആർജിക്കുക എന്നതാണ് നമുക്ക് ചെയ്യാൻ കഴിയുന്ന ഏക കാര്യം. എന്തു സംഭവിച്ചാലും കൂടുതൽ ഊർജത്തോടെ മുന്നോട്ട് ജീവിക്കുമെന്ന് ദൃഢനിശ്ചയമെടുക്കുക. ജീവിതത്തിൽ എല്ലാത്തിനും അതിന്റേതായ സമയമുണ്ട്. അൽപം വൈകിയാണെങ്കിലും സംഭവിക്കേണ്ട കാര്യങ്ങൾ സംഭവിക്കുക തന്നെ ചെയ്യും.. നാളെ ഒരു നല്ല ദിവസമായിരിക്കുമെന്ന ശുഭാപ്തി വിശ്വാസത്തിൽതന്നെ മുന്നോട്ടു പോകുക! എല്ലാം നിങ്ങൾക്ക് എതിരായി സംഭവിക്കുന്നു എന്ന് തോന്നിയാൽ പോലും.. അൽപം കാത്തിരിക്കുക! തളർത്താനും, തള്ളിപ്പറയാനും പലരും ശ്രമിച്ചേക്കാം.. പക്ഷേ; നമ്മുടെ ജീവിതത്തിൽ തീരുമാനങ്ങൾ എടുക്കേണ്ടത് നമ്മുടെ മാത്രം ഉത്തരവാദിത്വമാണെന്ന ഉറച്ച ബോധ്യം നമുക്കുണ്ടാകണം! തെറ്റും ശരിയും ആപേക്ഷികമാണെന്ന തിരിച്ചറിവുണ്ടാകണം. എന്തുവന്നാലും മുന്നോട്ട് തന്നെ പോകുക.. ഓടാനായില്ലെങ്കിൽ നടക്കുക,, നടക്കാനായില്ലെങ്കിൽ ഇഴയുക,, ഏതുവിധേനയും മുന്നോട്ടു തന്നെ പോകുക! മഴ മാറി വെയിൽ ഉദിക്കുന്നതുപോലെ.. ഒരുനാൾ വിഷമങ്ങൾ മാറി; സന്തോഷത്തിന്റെ സൂര്യൻ ഉദിക്കുക തന്നെ ചെയ്യും! ആ ഒരു നാളിനായി ക്ഷമയോടെ പരിശ്രമിച്ചുകൊണ്ട് കാത്തിരിക്കുക!! നിങ്ങളുടെ സ്വന്തം! ..kr~