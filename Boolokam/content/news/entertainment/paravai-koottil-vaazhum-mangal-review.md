---
author: Beaumaris
categories:
- Entertainment
comment_count: 0
date: 2023-06-04 15:47:59
draft: false
image: ''
like_count: 138034
share_count: 33637
tags:
- bharathiraja
- Paravai Koottil Vaazhum Mangal
- ramya nambeesan
title: രമ്യ നമ്പീശൻ എന്ന അഭിനേത്രിയുടെ ഏറ്റവും മികച്ച പ്രകടനം, ഭാരതിരാജ എന്ന അതുല്യ
  സംവിധായകൻ 'ഒരുക്കിയ പറവൈ കൂട്ടിൽ വാഴും മാൻകളി'ലെ രേവതി
view_count: 1820893
---

രമ്യ നമ്പീശൻ എന്ന അഭിനേത്രിയുടെ ഏറ്റവും മികച്ച പ്രകടനം. ഭാരതിരാജ എന്ന അതുല്യ സംവിധായകൻ 'ഒരുക്കിയ പറവൈ കൂട്ടിൽ വാഴും മാൻകളി'ലെ രേവതി. മോഡേൺ ലവ് ചെന്നൈ എന്ന ആന്തോളജി തമിഴ് ചിത്രത്തിലാണ് ഭാരതിരാജയുടെ ഈ എപ്പിസോഡ് ഉള്ളത്. മലയാളം, തമിഴ് ഭാഷകളിലായി ഒരുപാട് സിനിമകൾ രമ്യ ചെയ്തിട്ടുണ്ടെങ്കിലും ഒരു ഗംഭീര വേഷം എന്ന് ഓർത്തിരിക്കാൻ ഉള്ളതുണ്ടോ എന്ന് സംശയമാണ്. ചാപ്പാ കുരിശ്, ട്രാഫിക്, പിസ്സാ, എന്നിവയാണ് ഇതുവരെയുള്ളതിൽ മികച്ചതായി തോന്നിയത്. എന്നാൽ ഈ സിനിമയിലെ വളരെ വ്യത്യസ്തമായ ഒരു കഥാപാത്രമായിരുന്നു. വളരെ പക്വതയോടെയുള്ള ആ കഥാപാത്രത്തിന്റെ സംസാരവും, പെരുമാറ്റവും തീരുമാനങ്ങൾ എടുക്കുന്ന രീതിയും കാണുമ്പോൾ മനസ്സ് നിറയുന്നതിനോടൊപ്പം വല്ലാത്ത ഒരു വിങ്ങലും അനുഭവപ്പെടും. ക്ലൈമാക്സിനോടടുക്കുമ്പോൾ ആ കഥാപാത്രത്തെ നമ്മൾ ഏറെ ഇഷ്ടപ്പെട്ടു പോകും. [embed]https://youtu.be/LMkXdF-uVvI[/embed] ചിത്രത്തിലെ മറ്റൊരു പ്രധാന സ്ത്രീകഥാപാത്രമായ വിജയലക്ഷ്മി അവതരിപ്പിക്കുന്ന രോഹിണിയെയും സ്ഥിരം ക്ലീഷേകളില്ലാതെ അവതരിപ്പിച്ചിരിക്കുന്നതും എടുത്തു പറയണം. കിഷോറിന്റെ വേഷവും മികച്ചതാണ്. അവർ മൂന്നുപേരും എടുത്ത തീരുമാനവും! "തിരിച്ചു തരാൻ എനിക്കുള്ളത് എൻറെ ഏകാന്തത മാത്രമാണ്" എന്ന് രോഹിണി പറയുമ്പോൾ "അതെനിക്ക് തന്നോളൂ"എന്നാണ് രേവതിയുടെ മറുപടി. ഒടുവിലവൾ സബ് വേയിലൂടെ, ബസ്സിലൂടെ ഒറ്റയ്ക്ക് യാത്ര ചെയ്യുമ്പോൾ എവിടെയോ കണ്ണുകൾ ഈറനണിയും.അതെ രമ്യ നമ്പീശന്റെ കരിയർ ബെസ്റ്റ് പെർഫോമൻസ് തന്നെയെന്ന് പറയാം. ഈ വർഷം B32 മുതൽ 44 വരെ, ഇപ്പോൾ ഈ ചിത്രവും - രമ്യയ്ക്ക് 2023 നല്ല വർഷമാണെന്ന് തോന്നുന്നു.ഈ ചിത്രം മാത്രമല്ല ഈ ആന്തോളജി വെബ് സീരീസിലെ എല്ലാ കഥകളും മനോഹരമാണ്. അതിന് കൂടുതൽ ഭംഗിയും നൊസ്റ്റാൾജിയയും സമ്മാനിക്കാൻ ഇളയരാജയുടെ സംഗീതവും കൂടിയാകുമ്പോൾ ഇരട്ടിമധുരം ആകുന്നു. താൻ അവതരിപ്പിച്ച നടിമാർക്ക് 'രാ' വെച്ച് പേര് നൽകിയിട്ടുള്ള സംവിധായകൻ (രാധ, രേവതി, രഞ്ജിനി, രേഖ etc) ഇതിലെ കഥാപാത്രങ്ങൾക്കും രേവതി, രോഹിണി എന്നീ പേരുകളാണ് നൽകിയിരിക്കുന്നത് എന്നുള്ളത് ഒരു കൗതുകമാണ്.മിസ്സ് ചെയ്യരുത് ആമസോൺ പ്രൈമിൽ ഉണ്ട്. പന്നീരൈ തൂവും മഴൈ...ജില്ലെന്ട്ര കാറ്റ്രിൻ അലൈ..