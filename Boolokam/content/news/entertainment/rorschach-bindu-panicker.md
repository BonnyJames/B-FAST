---
author: Beaumaris
categories:
- Entertainment
comment_count: 0
date: 2022-10-08 07:08:31
draft: false
image: ''
like_count: 19691
share_count: 8336
tags:
- bindu panicker
- Featured
- mammootty
- rorschach
title: '''രോഷാക്ക്'' എന്ന പടം ബിന്ദു പണിക്കർ ഇല്ലാതെ അപൂർണം ആണ്'
view_count: 474299
---

തന്റെ അഭിനയസിദ്ധികൊണ്ട് മലയാളചലച്ചിത്രലോകത്തെ പ്രശസ്തയായി തീർന്ന നടിയാണ് ബിന്ദു പണിക്കർ. 1992ൽ സിബി മലയിൽ സംവിധാനംചെയ്ത കമലദളത്തിലൂടെ ചലച്ചിത്രരംഗത്തെത്തി. കമലദളം എന്ന സിനിമിയിലേക്ക് നർത്തകിമാരെ ആവശ്യപ്പെട്ടുകൊണ്ടുള്ള പരസ്യത്തിലേക്ക്, ബിന്ദുവറിയാതെ സുഹൃത്ത് ശർമിള അപേക്ഷയയയ്ക്കുകയും തുടർന്ന്, ഓഡീഷനുവേണ്ടി കത്തു ലഭിയ്ക്കുകയുംചെയ്തു. ഹാസ്യതാരമായാണ് ബിന്ദു പണിക്കർ ശ്രദ്ധിക്കപ്പെട്ടതെങ്കിലും ഇപ്പോൾ അമ്മവേഷങ്ങളിലും ഈ താരം സജീവമാണ്. ജഗതിയുടെ ഭാര്യയായാണ് മിക്ക സിനിമകളിലും ബിന്ദു അഭിനയിച്ചിട്ടുള്ളത്. ശ്രീകൃഷ്ണപുരത്തെ നക്ഷത്രതിളക്കത്തിലെ ഇന്ദുമതിയായും, സൂത്രധാരനിലെ ദേവകിയായും, തിളക്കത്തിലെ വനജയായും പ്രേക്ഷകരെ രസിപ്പിച്ച, കരയിപ്പിച്ച, വിസ്മയിപ്പിച്ച അനേകം കഥാപാത്രങ്ങൾ കൊണ്ട് തന്റെ സിനിമ കരിയർ മനോഹരമാക്കിയ നടി.അമ്മ എന്ന മലയാളസിനിമാകലാകാരരുടെ സംഘടയിലെ അംഗമായ ബിന്ദു, നിരവധി ഓഫീസ് ഭാരവാഹിത്വങ്ങളും വഹിച്ചിട്ടുണ്ട്. മലയാളചലച്ചിത്രനടൻ സായികുമാറാണ്, ഭർത്താവ്‌. ഇരുവരുടെയും രണ്ടാംവിവാഹമായിരുന്നു. സംവിധായകനായിരുന്ന ബിജു വി. നായരാണ് ആദ്യഭർത്താവ്. 1997 ഒക്ടോബർ 27നായിരുന്നു വിവാഹം. ഈ ദാമ്പത്യത്തിൽ അരുന്ധതി പണിക്കർ (കല്യാണി) എന്ന മകളുണ്ട്. ആറു വർഷങ്ങൾക്കുശേഷം, ഹൃദയാഘാതംമൂലം ബിജു നായർ നിര്യാതനായി. ബിജു നായരുടെ മരണത്തിനുശേഷം, 2009ൽ നടൻ സായി കുമാറിനെ ബിന്ദു വിവാഹംകഴിച്ചു. കുടുംബത്തോടൊപ്പം കൊച്ചിയിലാണു സ്ഥിരതാമസം. ബിന്ദു, തന്റെ വിവാഹംതകർത്തുവെന്ന് സായികുമാറിന്റെ ആദ്യഭാര്യ പ്രസന്ന ആരോപണമുന്നയിച്ചിരുന്നു.അക്കാലത്ത്, ഈ ആരോപണങ്ങൾ രണ്ടുപേരും നിഷേധിച്ചിരുന്നെങ്കിലും സായികുമാറിന്, പ്രസന്നയിൽനിന്നു വിവാഹമോചനംലഭിച്ച ഉടൻതന്നെ സായികുമാറും ബിന്ദുവും വിവാഹിതരായി. ബിന്ദു പണിക്കരുടേതായി ഇപ്പോൾ റിലീസ് ചെയ്ത ചിത്രം മമ്മൂട്ടി നായകനായ രോഷാക്ക് ആണ്. വളരെ അതുല്യമായ അഭിനയമാണ് താരം ചിത്രത്തിൽ കാഴ്ചവച്ചിരിക്കുന്നത്. ഇത്രയും കാലം തനിക്ക് കിട്ടിയ വേഷങ്ങളിൽ നിന്നെല്ലാം വളരെ വ്യത്യസ്തയാർനൊരു കഥാപാത്രം ആയിരുന്നു രോഷാക്കിലെ സീത. പടം കണ്ട ഏതൊരാൾക്കും ഈ അതുല്യ കലാകാരിയെ കുറിച് പറയാതെ പോവാൻ പറ്റില്ല, കാരണം അത്രയും ഗംഭീരമായിരുന്നു സീതയായി ബിന്ദു പണിക്കരുടെ പകർന്നാട്ടം.വരുന്ന ഓരോ സീനിലും, ചിരി ആണേലും ഡയലോഗ് ഡെലിവറി ആണേലും, സങ്കടം ആണേലും കാണുന്ന പ്രേക്ഷകരെ അത്ഭുതപെടുത്തുന്ന രീതിയിൽ ഉള്ള പെർഫോമൻസ്.പടത്തിൽ നടൻ ജഗദീഷ്നോടൊപ്പമുള്ള ഒരു ഗംഭീര സീനുണ്ട്, കണ്ടവർക്ക് അറിയാം എത്രത്തോളം ഇമ്പാക്ട് ആണ് ഈ സീൻ സിനിമയിൽ സൃഷ്ട്ടിചിട്ടുള്ളതെന്ന്.രോഷാക്ക് എന്ന പടം ബിന്ദു പണിക്കർ ഇല്ലാതെ അപൂർണം ആണ്, തീർച്ചയായും കണ്ട് കഴിഞ്ഞാൽ മനസ്സിൽ തങ്ങി നിൽക്കുന്ന കഥാപാത്രം :സീത **കടപ്പാട് : Sayooj Sukumaran**