---
author: Beaumaris
categories:
- Entertainment
comment_count: 0
date: 2022-08-22 08:24:55
draft: false
image: ''
like_count: 63706
share_count: 17992
tags:
- chiranjeevi
- GODFATHER
- Lucifer
- mohanlal
- Prithviraj Sukumaran
- salmankhan
title: ചിരഞ്ജീവിയെ വിളിച്ചു വരുത്തി ലാലേട്ടനെക്കൊണ്ട് ആക്ടിംഗ് ക്ലാസെടുപ്പിക്കാതെ
  ചിലരുടെ കരച്ചില് നിർത്തുമെന്ന് തോന്നുന്നില്ല
view_count: 1397052
---

ചിരഞ്ജീവി നായകനായെത്തുന്ന 'ഗോഡ്ഫാദറിന്റെ' ട്രെയ്‌ലർ ഇന്നലെ പുറത്തിറങ്ങിയിരുന്നു . മോഹന്‍ലാല്‍, പൃഥ്വിരാജ് കൂട്ടുകെട്ടില്‍ ഒരുങ്ങിയ ബ്ലോക്ക്ബസ്റ്റര്‍ ചിത്രം ലൂസിഫറിന്റെ തെലുങ്ക് റീമേയ്ക്കാണ് ഗോഡ്ഫാദര്‍. മോഹന്‍ലാല്‍ അവതരിപ്പിച്ച സ്റ്റീഫന്‍ നെടുമ്പള്ളി എന്ന കഥാപാത്രമായി തെലുങ്കില്‍ ചിരഞ്ജീവിയെത്തുന്ന ചിത്രത്തില്‍ പൃഥ്വിരാജ് അവതരിപ്പിച്ച സയീദ് മസൂദ് എന്ന കഥാപാത്രമായി എത്തുന്നത് സല്‍മാന്‍ ഖാനാണ്. മഞ്ജുവാര്യര്‍ അവതരിപ്പിച്ച പ്രിയദര്‍ശിനി രാംദാസ് എന്ന കഥാപാത്രമായി തെലുങ്കില്‍ എത്തുന്നത് നയന്‍താരയാണ്.ജയം മോഹന്‍രാജയാണ് ചിത്രം സംവിധാനം ചെയ്യുന്നത്. നീരവ് ഷാ ആണ് ഛായാഗ്രഹണം. എസ് തമന്‍ ആണ് സംഗീതം. സില്‍വയാണ് സംഘട്ടന സംവിധായകന്‍. ലൂസിഫറിന്റെയും സംഘട്ടനം സംവിധാനം ചെയ്തത് സില്‍വയായിരുന്നു. എന്നാൽ ട്രെയ്‌ലർ പുറത്തിങ്ങിയത് മുതൽ മലയാളികൾ പരിഹാസവുമായി ഇറങ്ങി. പ്രധാനമായും മോഹൻലാലിന്റേയും ചിരഞ്ജീവിയുടെയും അഭിനയത്തെ താരതമ്യം ചെയ്തുകൊണ്ടാണ് പരിഹാസം. പൃഥ്വിരാജിന്റെ വേഷം ചെയ്ത സൽമാൻ ഖാനും പരിഹാസം ഏറ്റുവാങ്ങുന്നുണ്ട്. **സുമേഷ് വൈക്കം** [embed]https://youtu.be/JO6EVchzAlI[/embed] ഒരു സിനിമ മറ്റൊരു ഭാഷയിലേയ്ക്ക് റീമേക്ക് ചെയ്യപ്പെടുന്നു എന്നറിയുമ്പോൾ 'സീൻ ബൈ സീൻ' കോപ്പിയിലുള്ള മറ്റൊരു സിനിമയല്ല ഒരിക്കലും പ്രതീക്ഷിക്കുന്നത്.കേന്ദ്ര പ്രമേയത്തിൽ നിന്നുകൊണ്ട് റീമേക്ക് ചെയ്യുന്ന ഇൻഡസ്ട്രിയിലെ പ്രേക്ഷകരുടെ അഭിരുചികൾക്കൊത്ത് അവർക്ക് കാണാൻ വേണ്ടി ചെയ്യുന്ന സിനിമയിൽ പുതിയതായി എന്തൊക്കെ എലമെന്റുകൾ ചേർത്തിട്ടുണ്ടാവും എന്നറിയാനുള്ള കൗതുകത്തിന്റെ പുറത്താണ് ഓരോ റീമേക്ക് സിനിമയേയും സമീപിക്കുന്നത്.ഒറിജിനൽ സിനിമയുടെ മെയിൻ പ്ലോട്ടിൽ നിന്നുകൊണ്ട് പുതിയൊരു തിരക്കഥയിൽ ഉണ്ടാവുന്നൊരു സിനിമ തന്നെയാണ് റീമേക്ക് വേർഷനിൽ പ്രതീക്ഷിക്കുന്നത്.ഒറിജിനൽ പതിപ്പിന്റെ കോപ്പി പേസ്റ്റ് ഫോർമാറ്റിലാണ് റീമേക്ക് സിനിമ എത്തുന്നതെങ്കിൽ ആ സിനിമ വലുതായി എക്സൈറ്റ് ചെയ്യിക്കാനും വഴിയില്ല.ഒരു സിനിമയുടെ കോപ്പി പേസ്റ്റ് വേർഷൻ കാണാൻ വേണ്ടി കാശും സമയവും ചിലവിടുന്ന കാര്യവും വളരെ പ്രായാസമുള്ളതാണ്. ഇവിടെ ബിജുമേനോന്റെ അയ്യപ്പൻ നായരെ പവൻ കല്യാൺ അതേപടി പകർത്തി വെയ്ക്കാത്തതിന്റെ പേരിലുള്ള നെഞ്ചത്തടിയും നിലവിളിയും ഒന്ന് ശമിച്ചു വരുവായിരുന്നു.അപ്പോഴാണ് ചിരഞ്ചിവി ഗോഡ് ഫാദറുമായെത്തുന്നത്.ഇനി ചിരഞ്ജീവിയെ വിളിച്ചു വരുത്തി ലാലേട്ടനെക്കൊണ്ട് ആക്ടിംഗ് ക്ലാസെടുപ്പിച്ച് തിരിച്ചയക്കാതെ പുതിയ കരച്ചില് നിർത്തുമെന്ന് തോന്നുന്നില്ല