---
author: Beaumaris
categories:
- Entertainment
comment_count: 0
date: 2022-04-06 11:45:24
draft: false
image: ''
like_count: 89169
share_count: 24466
tags:
- Featured
- majili movie
- naga chaitanya
- samantha
title: വേർപിരിയലിന് ശേഷം ആരാധകരെ ഞെട്ടിച്ചുകൊണ്ട് നാഗചൈതന്യയുടെ ചിത്രം ഷെയർ ചെയ്ത്
  സാമന്ത
view_count: 1286372
---

പത്ത് വർഷത്തെ സൗഹൃദത്തിന് ശേഷം 2017-ലായിരുന്നു സാമന്തയും നാഗചൈതന്യയും തമ്മിലുള്ള വിവാഹം നടന്നത്. എന്നാൽ അഞ്ചാം വിവാഹവാർഷികം ആകാൻ ഏതാനും ദിവസം ഉള്ളപ്പോഴാണ് വേർപിരിയൽ പ്രഖ്യാപനം . പ്രഖ്യാപനത്തിനു പിന്നാലെ മുൻഭർത്താവ് നാഗചൈതന്യയുമൊത്തുള്ള ഫോട്ടോ സാമൂഹ്യമാധ്യമങ്ങളിൽ ഷെയർ ചെയ്തിരിക്കുകയാണ് സാമന്ത. സാമന്തയും നാഗചൈതന്യയും ഒന്നിച്ചഭിനയിച്ച 'മജിലി' യുടെ മൂന്നാംവാർഷികമായിരുന്നു ഇന്നലെ. ആ സിനിമയുടെ പോസ്റ്റർ ആണ് സാമന്ത ഇൻസ്റ്റാഗ്രാമിൽ ഷെയർ ചെയ്തത്. ശിവ നിർവാണയാണ് മജിലിയുടെ സംവിധായകൻ. ഈ ചിത്രം വൻ വിജയമായിരുന്നു . അതോടെയാണ് സാമന്ത-നാഗചൈതന്യ ജോഡിയും ഒരു തരംഗമാകുന്നത്. വേർപിരിയലിന് ശേഷം ആദ്യമായാണ് സാമന്ത നാഗചൈതന്യയുടെ ചിത്രം സോഷ്യൽ മീഡിയയിൽ പങ്കുവയ്ക്കുന്നത്. ബന്ധം വേർപിരിഞ്ഞ ശേഷം നാഗചൈതന്യയുടെ ചിത്രങ്ങൾ എല്ലാം തന്നെ സ്വന്തം പ്രൊഫൈലിൽ നിന്നും സാമന്ത നീക്കം ചെയ്തിരുന്നു .