---
title: "വിൻസി എബ്രഹാം എന്ന കഥാപാത്രം ഒരു ക്രിമിനലാണ്!!!"
date: 2022-09-08T03:16:28
draft: false
categories: ["Entertainment"]
tags: ['Ajay Balachandran', 'paappan movie']
author: "Beaumaris"
---

<strong>Ajay Balachandran </strong>

പാപ്പൻ കണ്ടു! നല്ല ഗ്രിപ്പിങ് എന്റർടൈനർ. ആരാണ് മരിച്ചതെന്നും ആരാണ് കൊലപാതകി എന്നും എന്താണ് കൊലപാതകങ്ങളുടെ മോട്ടീവ് എന്നും കാഴ്ചക്കാരെ മാറി മാറി സംശയിപ്പിച്ച് ഇടയ്ക്കിടെ ചെറിയ ചെറിയ ക്ലൂ ഇട്ടുകൊടുത്ത് മുന്നോട്ട് പോകുന്ന തിരക്കഥ. ഇത്തരമൊരു സിനിമയിൽ സാങ്കേതികമായ വിശദാംശങ്ങൾക്ക് വലിയ പ്രാധാന്യമില്ല. എന്നാലും പറയണമല്ലോ?

<img class="wp-image-349985 aligncenter" src="https://cdn.boolokam.com/articles/2022/09/gegeg-1-1-2-1.jpg" alt="" width="774" height="403" />വിൻസി എബ്രഹാം എന്ന കഥാപാത്രം ഒരു ക്രിമിനലാണ്!!!

ക്രിമിനോളജിയിൽ റാങ്കുണ്ടെന്ന് ഉന്നതോദ്യോഗസ്ഥരെ സമർത്ഥമായി തെറ്റിദ്ധരിപ്പിക്കുകയായിരുന്നു വിൻസി എബ്രഹാം!!! വ്യാജ സർട്ടിഫിക്കറ്റും ഉണ്ടാക്കിയിട്ടുണ്ടാവണം! വിജയരാഘവൻ അഭിനയിച്ച കഥാപാത്രത്തെ കബളിപ്പിച്ച ക്രിമിനലിന്റെ കുറ്റകൃത്യത്തെപ്പറ്റി രണ്ട് സൂചനകൾ സിനിമയിലുണ്ട്!
സീരിയൽ കില്ലർമാരെ ഏത് പെണ്ണ് പ്രേമിക്കാനാണ് എന്ന് വിൻസി എബ്രഹാം സിനിമയിൽ ചോദിക്കുന്നുണ്ട്. Hybristophilia എന്ന അവസ്ഥയെക്കുറിച്ചറിയാത്ത ക്രിമിനോളജിസ്റ്റ് ഉണ്ടാവാൻ സാധ്യതയില്ല! കുറ്റവാളികളെ പ്രേമിക്കുക എന്നതാണ് ഈ അവസ്ഥയുള്ള സ്ത്രീകളുടെ അടിസ്ഥാന സ്വഭാവം. ശിക്ഷ ലഭിച്ച് ജയിലിലടയ്ക്കപ്പെട്ട പുരുഷ സീരിയൽ കില്ലർമാരുമായി കത്തിടപാട് നടത്താനും പ്രണയിക്കാനും സ്ത്രീകൾ തയ്യാറാവുന്നത് സർവസാധാരണമാണ് എന്ന കാര്യം ക്രിമിനോളജിസ്റ്റുകൾക്ക് അറിയില്ല എന്ന് പറഞ്ഞാൽ വിശ്വസിക്കാനാവില്ല (ഒരു സ്ത്രീ കൊലയാളിക്ക് ഫാൻ ഉണ്ടായതുൾപ്പെടെ കേരളത്തിൽ തന്നെ ഒന്നിലധികം സംഭവങ്ങൾ ഉണ്ടായിട്ടുണ്ട്).

കേരളത്തിലെ റിപ്പർ ചന്ദ്രൻ അമേരിക്കയിലെ ജാക്ക് ദ റിപ്പറിനെ അനുകരിക്കുകയായിരുന്നു എന്നും വിൻസി എബ്രഹാം മറ്റൊരിടത്ത് പറയുന്നുണ്ട്. ജാക്ക് ദ റിപ്പർ അമേരിക്കയിലല്ല ബ്രിട്ടനിലാണ് കൊലപാതകങ്ങൾ നടത്തിയത് എന്നറിയാത്ത ക്രിമിനോളജിസ്റ്റോ? മാത്രമല്ല, ജാക്ക് ദ റിപ്പറിന്റെ മോഡസ് ഓപ്പറാണ്ടി ആയിരുന്നില്ല റിപ്പർ ചന്ദ്രന്റേത്! ഒന്ന് കഴുത്തറുക്കലും കുത്തിക്കീറലും (ശരിക്കും റിപ്പർ). മറ്റേത് തലയ്ക്കടി!
വ്യാജ സർട്ടിഫിക്കറ്റ് ഉണ്ടാക്കി ഗവണ്മെന്റിനെത്തന്നെ കുരങ്ങ് കളിപ്പിച്ച വിൻസി എബ്രഹാമിനെ ജോലിയിൽ നിന്ന് പുറത്താക്കുക എന്നാണ് എനിക്ക് പറയാനുള്ളത്! സർക്കാർ നീതിപാലിക്കുക! മുഖ്യമന്ത്രി രാജി വയ്ക്കുക.

പടം എനിക്കിഷ്ടപ്പെട്ടു എന്ന് ഒന്നുകൂടി പറയട്ടെ!


![വിൻസി എബ്രഹാം എന്ന കഥാപാത്രം ഒരു ക്രിമിനലാണ്!!!](https://cdn.boolokam.com/articles/2022/09/gegeg-1-1-2-1.jpg)**Ajay Balachandran** പാപ്പൻ കണ്ടു! നല്ല ഗ്രിപ്പിങ് എന്റർടൈനർ. ആരാണ് മരിച്ചതെന്നും ആരാണ് കൊലപാതകി എന്നും എന്താണ് കൊലപാതകങ്ങളുടെ മോട്ടീവ് എന്നും കാഴ്ചക്കാരെ മാറി മാറി സംശയിപ്പിച്ച് ഇടയ്ക്കിടെ ചെറിയ ചെറിയ ക്ലൂ ഇട്ടുകൊടുത്ത് മുന്നോട്ട് പോകുന്ന തിരക്കഥ. ഇത്തരമൊരു സിനിമയിൽ സാങ്കേതികമായ വിശദാംശങ്ങൾക്ക് വലിയ പ്രാധാന്യമില്ല. എന്നാലും പറയണമല്ലോ? വിൻസി എബ്രഹാം എന്ന കഥാപാത്രം ഒരു ക്രിമിനലാണ്!!! ക്രിമിനോളജിയിൽ റാങ്കുണ്ടെന്ന് ഉന്നതോദ്യോഗസ്ഥരെ സമർത്ഥമായി തെറ്റിദ്ധരിപ്പിക്കുകയായിരുന്നു വിൻസി എബ്രഹാം!!! വ്യാജ സർട്ടിഫിക്കറ്റും ഉണ്ടാക്കിയിട്ടുണ്ടാവണം! വിജയരാഘവൻ അഭിനയിച്ച കഥാപാത്രത്തെ കബളിപ്പിച്ച ക്രിമിനലിന്റെ കുറ്റകൃത്യത്തെപ്പറ്റി രണ്ട് സൂചനകൾ സിനിമയിലുണ്ട്! സീരിയൽ കില്ലർമാരെ ഏത് പെണ്ണ് പ്രേമിക്കാനാണ് എന്ന് വിൻസി എബ്രഹാം സിനിമയിൽ ചോദിക്കുന്നുണ്ട്. Hybristophilia എന്ന അവസ്ഥയെക്കുറിച്ചറിയാത്ത ക്രിമിനോളജിസ്റ്റ് ഉണ്ടാവാൻ സാധ്യതയില്ല! കുറ്റവാളികളെ പ്രേമിക്കുക എന്നതാണ് ഈ അവസ്ഥയുള്ള സ്ത്രീകളുടെ അടിസ്ഥാന സ്വഭാവം. ശിക്ഷ ലഭിച്ച് ജയിലിലടയ്ക്കപ്പെട്ട പുരുഷ സീരിയൽ കില്ലർമാരുമായി കത്തിടപാട് നടത്താനും പ്രണയിക്കാനും സ്ത്രീകൾ തയ്യാറാവുന്നത് സർവസാധാരണമാണ് എന്ന കാര്യം ക്രിമിനോളജിസ്റ്റുകൾക്ക് അറിയില്ല എന്ന് പറഞ്ഞാൽ വിശ്വസിക്കാനാവില്ല (ഒരു സ്ത്രീ കൊലയാളിക്ക് ഫാൻ ഉണ്ടായതുൾപ്പെടെ കേരളത്തിൽ തന്നെ ഒന്നിലധികം സംഭവങ്ങൾ ഉണ്ടായിട്ടുണ്ട്). കേരളത്തിലെ റിപ്പർ ചന്ദ്രൻ അമേരിക്കയിലെ ജാക്ക് ദ റിപ്പറിനെ അനുകരിക്കുകയായിരുന്നു എന്നും വിൻസി എബ്രഹാം മറ്റൊരിടത്ത് പറയുന്നുണ്ട്. ജാക്ക് ദ റിപ്പർ അമേരിക്കയിലല്ല ബ്രിട്ടനിലാണ് കൊലപാതകങ്ങൾ നടത്തിയത് എന്നറിയാത്ത ക്രിമിനോളജിസ്റ്റോ? മാത്രമല്ല, ജാക്ക് ദ റിപ്പറിന്റെ മോഡസ് ഓപ്പറാണ്ടി ആയിരുന്നില്ല റിപ്പർ ചന്ദ്രന്റേത്! ഒന്ന് കഴുത്തറുക്കലും കുത്തിക്കീറലും (ശരിക്കും റിപ്പർ). മറ്റേത് തലയ്ക്കടി! വ്യാജ സർട്ടിഫിക്കറ്റ് ഉണ്ടാക്കി ഗവണ്മെന്റിനെത്തന്നെ കുരങ്ങ് കളിപ്പിച്ച വിൻസി എബ്രഹാമിനെ ജോലിയിൽ നിന്ന് പുറത്താക്കുക എന്നാണ് എനിക്ക് പറയാനുള്ളത്! സർക്കാർ നീതിപാലിക്കുക! മുഖ്യമന്ത്രി രാജി വയ്ക്കുക. പടം എനിക്കിഷ്ടപ്പെട്ടു എന്ന് ഒന്നുകൂടി പറയട്ടെ!
