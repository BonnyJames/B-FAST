---
author: Beaumaris
categories:
- Entertainment
comment_count: 0
date: 2022-08-28 12:07:21
draft: false
image: ''
like_count: 122244
share_count: 51552
tags:
- Simon Daniel
- simon daniel malayalam movie
- vineeth kumar
title: മലയാളിക്ക് പരിചയമില്ലാത്ത ഈ കഥാതന്തു തന്നെയാണ് സിനിമയുടെ ഹൈ ലൈറ്റ്
view_count: 2245821
---

**Jamesh** അതി​ഗംഭീരമായ ഒരു ഇൻവെസ്റ്റി​ഗേഷൻ ത്രില്ലറാണ് സൈമൺ ഡാനിയൽ. ഒരു ആർക്കിയോളജിസ്റ്റ് ഒരു ശവശരീരത്തിനെ ബെയ്സ് ചെയ്ത് നടത്തുന്ന ഇൻവെസ്റ്റി​ഗേഷൻ ആണ് കഥയുടെ ത്രഡ്. മലയാളിക്ക് പരിചയമില്ലാത്ത ഈ കഥാതന്തു തന്നെയാണ് സിനിമയുടെ ഹൈ ലൈറ്റ്. സൈമൺ ഡാനിയലിന്റെ വിജയത്തോടെ ആ കഥാപാത്രം ഇനി അടുത്ത സിനിമകളിൽ വേറെ ഇന്റവെസ്റ്റി​ഗേഷനുമായി സൈമൺ ഡാനിയൽ ഉണ്ടാകും എന്ന് ഉറപ്പിച്ചുകഴിഞ്ഞു. സൈമൺ ഡാനിയലായി തിയറ്ററുകളിൽ നിറഞ്ഞാടുന്നത് വിനീത് കുമാറാണ്. വിനീതിനെകുറിച്ച് പറയുകയാണെങ്കിൽ 22 വർഷങ്ങൾക്ക് മുമ്പ് ദേവദൂതൻ എന്ന സിനിമയുടെ സെറ്റിൽവെച്ചാണ് വിനീത് കുമാറിനെ ഞാനാദ്യം കാണുന്നത്. അന്നുതുടങ്ങിയ സൗഹൃദം വർഷങ്ങൾക്കിപ്പുറവും അതേ ഊഷ്മളതയോടെ നിലനിൽക്കുന്നു. ആഡ് ഫിലിം, നിരവധി ഫോട്ടോഷൂട്ടുകൾ തുടങ്ങി ഒന്നിച്ച് ഡാൻസ് വരെ കളിച്ചുതിമിർത്ത സൗഹൃദം. വിനീത് സംവിധാനം ചെയ്ത ചിത്രം ഡിയർ ഫ്രണ്ട് OTT യിലെ ഏറ്റവും വലിയ ഹിറ്റുകളിലൊന്നായി മാറിയിരിക്കുന്നു. ടൊവിനോയും ബേസിൽ ജോസഫുമൊക്കെ തകർത്ത് അഭിനയിച്ച ആ സിനിമ കണ്ടപ്പോഴാണ് വിനീതിനെ ഇനി ജമേഷ് ഷോയിലെക്കെത്തിക്കാൻ ഇനിയൊട്ടും വൈകിക്കൂടാ എന്ന് കരുതിയത്. അപ്പോഴേക്കും നടനെന്ന കുപ്പായം വീണ്ടുമണിഞ്ഞ് സൈമൺ ‍ഡാനിയലായി അഭിനയരം​ഗത്തേക്ക് വിനീതിന്റെ തിരിച്ചുവരവ് സംഭവിച്ചുകഴിഞ്ഞിരുന്നു. നടൻ, സംവിധായകൻ എഴുത്തുകാരൻ എന്നീ നിലകളിൽ മലയാള സിനിമയിൽ കഴിഞ്ഞ മൂന്ന് പതിറ്റാണ്ടിലധികം കാലം നിറഞ്ഞുനിന്ന വിനീത് കുമാറാണ് ഇന്ന് നമ്മുടെ അതിഥിയായി എത്തുന്നത്. ഇന്റർവ്യൂ കാണുക.