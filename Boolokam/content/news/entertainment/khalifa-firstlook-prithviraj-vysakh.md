---
author: Beaumaris
categories:
- Entertainment
comment_count: 0
date: 2022-10-16 12:25:46
draft: false
image: ''
like_count: 50163
share_count: 12989
tags:
- khalifa movie
- prithviraj
- Vysakh
title: സ്വർണം കൊണ്ട് പ്രതികാരമെഴുതാൻ  'ഖലീഫ' വരുന്നു, പൃഥ്വിയും വൈശാഖും ഒന്നിക്കുന്നു
view_count: 714656
---

തന്റെ കരിയർ വ്യക്തമായ ധാരണകൾക്കനുസരിച്ചു ഉയർത്തിക്കൊണ്ടുവരുന്ന നടനാണ് പൃഥ്വിരാജ് സുകുമാരൻ. തിയേറ്റർ അടുത്ത കാലത്തു മലയാള സിനിമ നേരിട്ട പ്രതിസന്ധിയെ തകർത്തെറിഞ്ഞുകൊണ്ടാണ് ജനഗണമനയും കടുവയും വിജയം വരിച്ചത്. മാത്രമല്ല ഇനി ഇറങ്ങാനിരിക്കുന്ന പ്രോജക്റ്റുകൾ നോക്കിയാൽ തന്നെ അറിയാം അദ്ദേഹത്തിന്റെ ലക്ഷ്യങ്ങൾ. കാളിയനും വിലായത് ബുദ്ധയും പ്രശാന്ത് നീൽ -പ്രഭാസ് ടീം ഒന്നിക്കുന്ന സലാറിലെ വില്ലൻ വേഷമായ വരദരാജ മന്നാറും ആടുജീവിതവും എല്ലാം പറയുന്നത് അതുതന്നെ. ഇതിനൊക്കെ പുറമെയാണ് മറ്റൊരു വമ്പൻ പ്രൊജക്റ്റിന്റെ ഫസ്റ്റ് ലുക്ക് ഇപ്പോൾ പുറത്തുവിട്ടത്. പോക്കിരിരാജയ്ക്കു ശേഷം പൃഥ്വിരാജ്-വൈശാഖ് ടീം ഒന്നിക്കുന്ന 'ഖലീഫ'യുടേതാണ് ഫസ്റ്റ് ലുക്ക്. താരത്തിന്റെ പിറന്നാളിനോട് അനുബന്ധിച്ചാണ് പോസ്റ്റർ ഇറക്കിയത്. ഇന്നുതന്നെയാണ് സാലറിന്റെ കാരക്റ്റർ പോസ്റ്ററും ഇറങ്ങിയത്, 15 വർഷങ്ങൾക്ക് മുൻപ് അയാൾ ഇന്റർവ്യൂ ഇൽ പറഞ്ഞത് പോലെ 40 ആം വയസ്സിൽ അയാൾ അയാളുടെ പുതിയ അധ്യായം ആരംഭിക്കുന്നു. പ്രതികാര കഥയായിരിക്കും ഖലീഫ എന്നാണ് പോസ്റ്ററിലെ തലവാചകം നൽകുന്ന സൂചന. ദ റൂളർ എന്നും സിനിമയുടെ പേരിന് മുകളിലായി കാണാം. ചിത്രത്തിലെ മറ്റഭിനേതാക്കളേക്കുറിച്ചുള്ള വിവരങ്ങളൊന്നും പുറത്തുവിട്ടിട്ടില്ല. സ്വർണം ഒലിച്ചിറങ്ങുന്ന കൈകൊണ്ട് മുഖം പാതി മറച്ച് നിൽക്കുന്ന നായകനാണ് പോസ്റ്ററിലുള്ളത്.