---
author: Beaumaris
categories:
- Entertainment
comment_count: 0
date: 2022-10-23 07:11:45
draft: false
image: ''
like_count: 60381
share_count: 10369
tags:
- ACOR VIKRAM
- VIKRAM
title: രജനിയുടെ മാസും കമലിന്റെ ക്ലാസും ഒത്തിണങ്ങിയ അദ്ദേഹം ഇവർക്ക് പിന്നിൽ മൂന്നാമനാകേണ്ടതായിരുന്നു..
view_count: 1440035
---

### **Bineesh K Achuthan**

ചിയാൻ വിക്രം തമിഴ് സിനിമയിൽ അരങ്ങേറ്റം കുറിച്ചിട്ട 32 വർഷം. 90 - കളുടെ തുടക്കത്തിൽ രംഗപ്രവേശം ചെയ്തെങ്കിലും ഒരു ദശാബ്ധത്തിന് ശേഷമാണ് കരിയറിൽ ഒരു ബ്രേക്ക് കിട്ടുന്നത്. ബാലയുടെ സേതുവിലൂടെ. തുടർന്ന് വാണിജ്യമൂല്യവും കലാമേൻമയും ഒത്തിണങ്ങിയ നിരവധി ചിത്രങ്ങൾ. ഒരു വശത്ത് സേതുവും കാശിയും പോലെ കലാമൂല്യമുള്ള ചിത്രങ്ങൾ ചെയ്യുമ്പോൾ മറുവശത്ത് ദൂളും സാമിയും മാസിന്റെ അങ്ങേയറ്റമായിരുന്നു. ക്ലാസും മാസും സംയോജിപ്പിച്ച പിതാമകനും അന്യനും വേറെ...പക്ഷേ പ്രസിദ്ധമായ ഷങ്കർ എഫക്റ്റ് വിക്രത്തെയും ബാധിച്ചു. അന്യൻ കരിയറിൽ നിർണ്ണായകമായെങ്കിലും തുടർന്ന് ആ വിജയക്കുതിപ്പ് നിലനിർത്താനായില്ല. രജനിയുടെ മാസും കമലിന്റെ ക്ലാസും ഒത്തിണങ്ങിയ അദ്ദേഹം ഇവർക്ക് പിന്നിൽ മൂന്നാമനാകേണ്ടതായിരുന്നു. പക്ഷേ, കഥാപാത്രങ്ങളെ തെരഞ്ഞെടുക്കുന്നതിൽ വന്ന പാളിച്ചകൾ അദേഹത്തിന്റെ കുതിപ്പിന് കടിഞ്ഞാണിട്ടു. പൊന്നിയൻ സെൽവൻ 2 ലൂടെ വിക്രം വീണ്ടുമൊരു തരംഗമാകുമെന്ന് പ്രതീക്ഷിക്കുന്നു. തമിഴിലെ ഇന്നത്തെ മുൻ നിരക്കാർ ചെയ്യുന്ന ഏത് വേഷവും വിക്രം അനായാസം കൈകാര്യം ചെയ്യും എന്നാൽ അദ്ദേഹം ചെയ്യുന്ന വേഷങ്ങൾ സമകാലികർക്ക് അത്ര ഭംഗിയായി അവതരിപ്പിക്കാനാവില്ല എന്നത് തന്നെയാണ് വിക്രത്തിന്റെ പ്രസക്തിയും .