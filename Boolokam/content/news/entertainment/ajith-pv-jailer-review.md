---
author: Bonny
categories:
- Entertainment
comment_count: 0
date: 2023-08-10 07:01:18
draft: false
image: http://13.232.38.164/wp-content/uploads/2023/08/e11.webp
like_count: 83758
share_count: 12557
tags:
- Ajith PV
- jailer
- rajanikanth
- review
title: തന്നെ ചവിട്ടി താഴ്ത്തിയവർക്കുള്ള നെൽസന്റെ മറുപടിയാണ് ജയ്‌ലർ
view_count: 1853572
---

**Ajith PV** ഈ പടം സംവിധായകൻ്റെ പേരിൽ അറിയപ്പെടുവാൻ ആണ് ഞാൻ ആഗ്രഹിക്കുന്നത്. ഒരു സംവിധായകനെ എത്രത്തോളം ചവിട്ടി താഴ്ത്താമോ അത്രത്തോളം എല്ലാവരും ചേർന്ന് നെൽസണോട് ചെയ്തിരുന്നു. ബീസ്റ്റ് എന്ന പടത്തിൻ്റെ നെഗറ്റീവ് റിവ്യൂസിന് നെൽസൺ മത്രമാണ് ഉത്തരവാദി എങ്കിൽ ജയിലർ പടത്തിൻ്റെ മികച്ച റിപ്പോർട്ട്സിന് അദ്ദേഹം മാത്രമാണ് കാരണവും. അതിന് വേറെ ആർക്കും ക്രെഡിറ്റ് കൊടുക്കേണ്ട യാതൊരു ആവശ്യവും ഇല്ല. ബീസ്റ്റിന് ശേഷം ജയിലർ മൂവിയിൽ നിന്ന് രജനികാന്ത് പിന്മാറി എന്ന വാർത്ത അടിച്ചിറക്കിയവരും അവാർഡ് ഫങ്ഷണിൽ അദ്ദേഹത്തെ അപമാനിച്ചു വിട്ടവരുമെല്ലാം ഇനി അദ്ദേഹത്തിൻ്റെ പുതിയ പടത്തിന് ടിക്കറ്റ് നോക്കി ഇരിക്കും. ഇത് തന്നെയാണ് ഏറ്റവും വലിയ തിരിച്ചടിയും. [](http://13.232.38.164/wp-content/uploads/2023/08/e222.jpg)ചെറിയ ഒരു കഥ ആണെങ്കിലും രജനിയെ ഒരു സാധാ മനുഷ്യനായി കാണിച്ചതും നെൽസണിന്റെ സ്ഥിരം ചേരുവയായ ഡാർക്ക് കോമഡീസ് വർക്കൗട്ട് ആയതും പടത്തിന്റെ പോസിറ്റീവായി മാറി. ട്രെയിലർ കണ്ടപ്പോൾ ഊഹിച്ചെടുത്ത കഥകളിൽ നിന്നെല്ലാം പടം വളരെ വ്യത്യസ്തമായിരുന്നു. പടത്തിൽ എടുത്തു പറയേണ്ടത് അതിൻ്റെ ഇൻറർവെൽ ബ്ലോക്ക് ആണ്. രജനിയുടെ ആക്ഷനും അനിരുദ്ധിന്റെ മ്യൂസിക്കും കൂടിച്ചേരുമ്പോൾ ഇന്റർവെല്ലിൽ തീയറ്റർ ഇളകിമറിയുവാനുള്ള എല്ലാം തന്നെ ഉണ്ടാകുന്നുണ്ട്. ഒരു പടത്തിന്റെ ഏറ്റവും വലിയ പോസിറ്റീവ് എന്തെന്നാൽ ആ പടത്തിലെ ബാക്കിയെല്ലാ സീനുകൾക്കും മുകളിൽ നിൽക്കുന്ന ഒരു ക്ലൈമാക്സ് വരുമ്പോൾ ആണ്. പടം ഇടയ്ക്ക് എത്ര തന്നെ ഡൗൺ ആയാലും നല്ലൊരു ക്ലൈമാക്സ് ഉണ്ടെങ്കിൽ ആ കുറവുകൾ എല്ലാം ഒന്നുമല്ലാതെയാകും. അതുതന്നെയാണ് ഇവിടെ സംഭവിച്ചത്. ഒരു തീപ്പൊരി ഇന്റർവെല്ലിന് മുകളിൽ നിൽക്കുന്ന ഗംഭീര ക്ലൈമാക്സ്. ഈ അടുത്ത് ഇത്രയും ആസ്വദിച്ച ഒരു കൊമേഷ്യൽ പടം വേറെയില്ല. [![](http://13.232.38.164/wp-content/uploads/2023/08/e11.webp)](http://13.232.38.164/wp-content/uploads/2023/08/e11.webp)ഒരു സൈഡിൽ രജനി നിറഞ്ഞാടുമ്പോൾ അപ്പുറത്ത് വിനായകൻ ഗംഭീര വില്ലനായി തകർക്കുകയാണ്. ട്രെയിലർ കണ്ടപ്പോൾ ഒരു ചെറിയ വില്ലനായി ഒതുങ്ങുമെന്ന് വിചാരിച്ചെങ്കിലും തലൈവരുടെ മുമ്പിൽ അവസാനം വരെ തോൽക്കാതെ പിടിച്ചുനിൽക്കുന്ന ഒരു അടാറ് വില്ലനായി തിളങ്ങി. ഇപ്പോൾ തമിഴ് സിനിമകളിൽ കണ്ടുവരുന്ന ഓവർ പാസവും അവസാനം നായകൻ നന്മ മരം ആകുന്നതും ഒഴിവാക്കിയത് വളരെ നന്നായി. [![](http://13.232.38.164/wp-content/uploads/2023/08/ffwww-1-1024x612.jpg)](http://13.232.38.164/wp-content/uploads/2023/08/ffwww-1.jpg)കൂടുതൽ മലയാളികളും എന്തിനു വേണ്ടിയാണോ ഈ പടത്തിന് വേണ്ടി കാത്തിരുന്നത് ആ കാത്തിരിപ്പിന് നൂറ് ശതമാനവും റിസൾട്ട് നെൽസൺ കൊടുത്തു. കൂടിപ്പോയാൽ 10 മിനിറ്റ് ഉള്ളുവെങ്കിലും ലാലേട്ടനും ശിവരാജ് കുമാറും തീയറ്റർ പൂരപ്പറമ്പാക്കി. സൂപ്പർസ്റ്റാറുകൾക്ക് ഗസ്റ്റ് റോളുകൾ എങ്ങനെ കൊടുക്കണമെന്ന് മറ്റുള്ള സംവിധായകർ നെൽസണെ കണ്ടു പഠിക്കണം. ക്ലൈമാക്സിലുള്ള ലാലേട്ടന്റെയും ശിവരാജ് കുമാറിന്റെയും സീനുകൾ പ്രേക്ഷകരെ മറ്റൊരു തലത്തിലേക്ക് എത്തിക്കും. രണ്ടാം പകുതിയിൽ കുറച്ച് വലിച്ചു നീട്ടലുകൾ ഉണ്ടെങ്കിലും സുനിലിന്റെ ക്യാരക്ടർ എല്ലാം അത്യാവശ്യം നന്നായി പോയി. ചെറിയ റോളിൽ വന്ന ജാക്കി ഷെറോഫും നന്നായിരുന്നു. [![](http://13.232.38.164/wp-content/uploads/2023/08/ff3rrrr-1024x768.webp)](http://13.232.38.164/wp-content/uploads/2023/08/ff3rrrr.webp)വലിയൊരു രജനി ഫാനോ മോഹൻലാൽ ഫാനോ അല്ലാതിരുന്നിട്ടും ഈ പടം ആദ്യ ഷോ തന്നെ എന്നെ ബുക്ക് ചെയ്യുവാൻ പ്രേരിപ്പിച്ചത് അനിരുദ്ധിൻ്റെ മ്യൂസിക്കാണ്. പ്രത്യേകിച്ച് ഹുക്കും എന്ന പാട്ട്. ആ പാട്ട് തിയേറ്ററിൽ എങ്ങനെയാകും എന്ന് അറിയുവാനുള്ള ഒരു ക്യൂരിയോസിറ്റി. ആ പ്രതീക്ഷകൾ ഒട്ടും തെറ്റിക്കാതെ തന്നെയാണ് അനിരുദ്ധ് ഇതിനുവേണ്ടി സംഗീതം ഒരുക്കിയിരിക്കുന്നത്. ഒരു പടത്തിന്റെ ലെവൽ മുഴുവനായി മാറ്റുവാൻ കെൽപ്പുള്ള ഒരു സംഗീത സംവിധായകൻ . ആകെ മൊത്തത്തിൽ വളരെ ആസ്വദിച്ച് നിറഞ്ഞ കൈയ്യടികളോട് കാണുവാൻ പറ്റിയ ഒരു നല്ല പടം.