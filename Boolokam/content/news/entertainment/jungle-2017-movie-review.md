---
author: Beaumaris
categories:
- Entertainment
comment_count: 0
date: 2023-09-07 16:35:36
draft: false
image: https://cdn.boolokam.com/articles/2023/09/qddf.jpg
like_count: 96220
share_count: 59016
tags:
- Alex Russell
- Daniel Radcliffe
- JUNGLE (2017)
- Thomas Kretschmann
title: ആമസോണിന്റെ ഉള്ളറകളെക്കുറിച്ച് അടുത്തറിയാൻ പോയവർക്ക് വനം നൽകിയ എട്ടിന്റെ പണി
  !
view_count: 1968928
---

**JUNGLE (2017)** **Rameez Muhammed** ആമസോൺ ലോകത്തിലെ ഏറ്റവും വലിയ മഴക്കാടുകളാണെന്ന് എല്ലാവർക്കും അറിയുമായിരിക്കും. എന്നാൽ ആമസോണിന്റെ വലിപ്പം ഇന്ത്യാ മഹാരാജ്യത്തിന്റെ രണ്ടിരട്ടിയാണെന്ന് അറിയുമോ?! അതിൽ ഇനിയും മനുഷ്യൻ പൂർണമായും എത്തിപ്പെടാത്ത പ്രദേശങ്ങളുണ്ട്. സൂര്യപ്രകാശം പോലും അടിത്തട്ടിലേക്ക് അരിച്ചിറങ്ങാത്തത രീതിയിൽ മരങ്ങൾ ഇടതൂർന്നു വളരുന്ന ഭാഗങ്ങളുണ്ട്. അനാകോണ്ടയും പിരാനയും വിഷജന്തുക്കളും ഉൾപ്പെടെ കണ്ടെത്തിയതും ഇനിയും കണ്ടെത്താത്തതുമായ അനേകം അപകടകാരികളായ ജീവികളുണ്ട്. ഇങ്ങനെയൊരിടത്ത് വഴിയറിയാതെ ഒരു മനുഷ്യൻ ഒറ്റക്ക് അകപ്പെട്ടുപോയാൽ എന്താകും അവസ്ഥ? ഇതൊരു നടന്ന സംഭവമാണ്... Yossi Ghinsberg എന്ന ഇസ്രായേലുകാരൻ ആമസോണിന്റെ ഉള്ളറകളെക്കുറിച്ച് അടുത്തറിയാൻ സാഹസിക യാത്ര നടത്താൻ തീരുമാനിച്ചു... വഴിയിൽ പലയിടത്തുവച്ച് സമാന ആഗ്രഹങ്ങളുള്ള 3 പേരെക്കൂടി അയാൾ കണ്ടുമുട്ടി... അവർ ബോളീവിയയിൽ നിന്ന് നിബിഡ വനത്തിലേക്ക് പ്രവേശിച്ചു... പക്ഷേ പ്രാദേശികമായ അറിവുള്ളവരുടെ അസാന്നിധ്യത്തിൽ അവരുടെ പ്ലാൻ തകിടം മറിയുകയും വനത്തിൽ അകപ്പെട്ടുപോകുകയും ചെയ്യുന്നു. ![](https://cdn.boolokam.com/articles/2023/09/qddf.jpg)അത്യാവശ്യം സർവൈവൽ സിനിമകൾ കാണുന്നവരൊക്കെ കണ്ടാസ്വാദിച്ച സിനിമയാകുമിത്... ആമസോണിന്റെ വന്യത ഫലപ്രദമായി കാഴ്ചക്കാരിലേക്ക് പകരുന്ന രംഗങ്ങൾ സിനിമയുടെ പ്രത്യേകതയാണ്... പ്രതികൂല സാഹചര്യങ്ങൾ എങ്ങനെ മനുഷ്യരിലെ അതിജീവനത്തിനുള്ള ജന്മവാസനയെ ഉണർത്തുന്നുവെന്ന് ഈ റിയൽ സ്റ്റോറി കാട്ടിത്തരുന്നു. https://youtu.be/oJYJmYQ0AGw Yossi Ghinsberg ആയി Daniel Radcliffeന്റെ പ്രകടനം അവിസ്മരണീയമാണ്... പ്രത്യേകിച്ച് സെക്കന്റ്‌ ഹാഫിലെ ഫിസിക്കൽ ട്രാൻസ്ഫോർമേഷൻ ഒക്കെ സൂപ്പർ. Harry Potter franchiseന് ശേഷം വ്യത്യസ്തമായ വേഷങ്ങൾ ചെയ്യാൻ പുള്ളി ശ്രദ്ധിച്ചിട്ടുണ്ട്... അക്കൂട്ടത്തിലെ മികച്ച പെർഫോമൻസുകളിൽ ഒന്നാണ് ജംഗിളിലേത്.