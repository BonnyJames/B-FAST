---
author: Beaumaris
categories:
- Entertainment
comment_count: 0
date: 2022-08-13 13:49:09
draft: false
image: ''
like_count: 33710
share_count: 8412
tags:
- kuruthi movie
- shine tom chacko
title: ഒന്ന് കണ്ണ് തുറന്ന് പിടിച്ചാൽ നമുക്ക് ചുറ്റിനും നിരവധി കമ്മുമാരെ കാണാൻ കഴിയും
view_count: 489753
---

**Sudheesh Poozhithara** കുരുതിയിലെ ഷൈൻ ടോം ചാക്കോ അവതരിപ്പിച്ച കഥാപാത്രം ആണ് കരീം(കമ്മു). ഒന്ന് കണ്ണ് തുറന്ന് പിടിച്ചാൽ നമുക്ക് ചുറ്റിനും നിരവധി കമ്മുമാരെ കാണാൻ കഴിയും, കമ്മുവിന്റ ഭാഷയിൽ പറഞ്ഞാൽ ഓരോ കൗമിനും ഓരോ പേരുകൾ ആയിരിക്കും എന്ന് മാത്രം.ഇവർ ആൾക്കൂട്ടത്തിൽ ജനാധിപത്യം സംരക്ഷിക്കപ്പെടേണ്ടതിന്റെയും. മതേതരത്വം നിലനിൽക്കപ്പെടേണ്ടതിനെയും കുറിച്ച് വാ തോരാതെ സംസാരിക്കും, നമ്മളൊക്കെ ഒന്നാണെടാ എന്ന് ഉറക്കെ വിളിച്ചു പറയും.എന്നിട്ടോ ആളില്ലാത്തിടങ്ങളിൽ അവരുടെ സ്വകാര്യതകളിൽ, അവരുടെ ഉള്ളിലെ വെറുപ്പിനെ മതഭ്രാന്തിനെ തൊട്ട് തീണ്ടായ്മയെ അവർ വിഷം ചീറ്റുന്ന നാവ് കൊണ്ട് പുറത്തേക്കിടും. അയമുക്കാന്റെ കടയിൽ വെച്ച് നസ്ലിൻ അവതരിപ്പിച്ച റെസൂലിന്റെ തീവ്ര മനോഭാവത്തെ പരസ്യമായി തിരുത്തുകയും. പിന്നീട് റെസൂലും കരീമും മാത്രമുള്ളിടത് വെച്ച് "നമ്മുടെ ആദർശങ്ങൾ ആൾക്കൂട്ടത്തിൽ വെച്ച് വിളിച്ച് കൂവരുത്" എന്ന് ഉപദേശിക്കുകയും ചെയ്യുന്നുണ്ട് കരീം. സമൂഹത്തിൽ പൃഥ്വിരാജ് അവതരിപ്പിച്ച ലായിക്കിനെക്കാൾ അപകടകാരികൾ ഇവർ ആണ്. എന്ത് തന്നെ ആയാലും മാമുക്കോയ അവതരിപ്പിച്ച മൂസ ഖാദറിനെ പോലുള്ള പുരോഗമന വാദികൾ എണ്ണത്തിൽ കുറയുകയും ലായിക്കിനെയും സാഗർ സൂര്യ അവതരിപ്പിച്ച വിഷ്ണുവിനെയും പോലുള്ളവർ പെരുകുകയും ചെയ്യുന്ന ഈ കാലത്ത് കുരുതികൾ തുടർക്കഥകൾ ആകും. [embed]https://youtu.be/WNjKCWSRYSM[/embed] &nbsp; **