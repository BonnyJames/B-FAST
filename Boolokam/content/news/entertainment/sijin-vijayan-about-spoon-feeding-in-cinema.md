---
author: Beaumaris
categories:
- Entertainment
comment_count: 0
date: 2022-05-15 07:00:43
draft: false
image: https://cdn.boolokam.com/articles/2022/05/fwfwfwwfff.jpeg
like_count: 62825
share_count: 27539
tags:
- janaganamana
- malayalam cinema
- puzhu
- spon feeding
title: സ്പൂൺ ഫീഡിങ് വേണ്ടവർക്ക് ജനഗണമനയും വേണ്ടാത്തവർക്ക് പുഴുവും ഇഷ്ടപ്പെട്ടേക്കാം
view_count: 1002195
---

**Sijin Vijayan** കാലങ്ങൾ ആയി വിമർശന വിധേയമായി ചർച്ച ചെയ്യുന്ന സംഗതി ആണ് സിനിമകളിലെ സ്പൂൺ ഫീഡിംഗ്, ഒരു ആർട്ട് ഫോം എന്ന നിലക്ക് കൊടുക്കാവുന്നതിന്റെ മാക്സിമം സ്പൂൺ ഫീഡ് ചെയ്യാതെ ആകാമെന്നും, സ്പൂൺ ഫീഡിങ് കുറഞ്ഞു കുറഞ്ഞ് ഇല്ലാതാവുന്ന പക്ഷമാണ് ആ ആർട്ട് ഫോമിന് അതിന്റെ സൗന്ദര്യം ഉണ്ടാവുന്നെന്നുമൊക്കെ തന്നെയാണ് എന്റെയും അഭിപ്രായം. &nbsp; പക്ഷേ, പറയുന്ന പൊളിറ്റിക്സ് നന്നായി കണക്ട് ആവാനും മാറ്റർ ഒരു പരിധി വരെയെങ്കിലും കൃത്യമായി കിട്ടാനും സ്പൂണിൽ കോരി കൊടുത്താൽ മാത്രം സാധിക്കുന്ന ഓഡിയൻസും ഇവിടുണ്ട്. As an artist ഒരാൾക്ക് അയാളുടെ സിനിമ കാണുന്നവർ കാഴ്ച്ചയിൽ തന്നെ എഫെർട്ട് എടുക്കുന്ന കൂടുതൽ വായനകളുടെ സാധ്യതകൾ അന്വേഷിക്കുന്ന, സിംബോളിക് ബിംബങ്ങളെയൊക്കെ ഉൾക്കൊള്ളുന്ന, പറയാതെ പറയുന്ന ഡെപ്ത് ഉള്ള സംഗതികളെ അതിന്റെ അർത്ഥത്തിലും ആഴത്തിലും മനസ്സിലാക്കാൻ കഴിയുന്ന വിഭാഗം ഓഡിയൻസ് മനസ്സിലാക്കിയാൽ മതി എന്ന സ്റ്റാൻഡ് ഒക്കെ എടുക്കാം, no plans to change no plans to impress എന്ന് പറയാം,As an art form അവരുടെ വർക്കുകൾ വലിയ സാധ്യതകളോടെ എക്സിസ്റ്റ് ചെയ്യുകയും ചെയ്യും. ഇനി പറയുന്നത് ഇതിന്റെ രാഷ്ട്രീയ സാധ്യതകളെ പറ്റിയാണ്. ഇവിടുത്തെ മെജോറിറ്റി ആയ കാഴ്ചക്കാരിൽ മേൽ പറഞ്ഞ, കയ്യടക്കത്തോടെ ചെയ്ത് വെച്ചിട്ടുള്ള വലിയ ഡെപ്ത് ഉള്ള, കൂടുതൽ വായനകൾക്ക് സാധ്യത ഉള്ള സ്പൂൺ ഫീഡിങ് ഇല്ലാത്ത വർക്കുകൾ ചെലുത്തുന്നതിനേക്കാൾ സ്വാധീനം അത്രമാത്രം കലാമൂല്യം അവകാശപ്പെടാൻ സാധിക്കാത്ത സ്പൂണിൽ കോരി വായിൽ ഒഴിച്ച് കൊടുക്കുന്ന, പറയാനുള്ളത് അങ്ങനെ തന്നെ പറയുന്ന സിംബലുകളും ഹിഡൻ ഫാക്ടറുകളും കുറവുള്ള മനസിലാക്കാൻ ബുദ്ധിമുട്ട് ഇല്ലാത്ത വർക്കുകൾ ആവും. &nbsp; ![](https://cdn.boolokam.com/articles/2022/05/fwfwfwwfff.jpeg) ആ വർക്കുകൾ സ്ഥലത്തേയും കാലത്തെയും അതിജീവിച്ച് ക്ലാസ്സിക്കുകൾ ആയി വാഴ്ത്തപ്പെടും എന്ന അഭിപ്രായം ഒന്നും എനിക്കില്ല, പെട്ടന്ന് മറന്ന് പോവുകയും ട്രെൻഡിൽ നിന്ന് പെട്ടന്ന് മാറി നടക്കുകയും ചെയ്യാം, പക്ഷേ ആ സിനിമകൾ പെട്ടന്ന് കൊടുക്കുന്ന കണ്ടെന്റ് ഈ കാലത്തിന് ആവശ്യമുണ്ട്. ഈ കാലത്തിന്റെ രാഷ്ട്രീയം സ്പൂൺ ഫീഡഡ് ആയി സംസാരിക്കുന്ന സിനിമകളെയും ആവശ്യപ്പെടുന്നുണ്ട് എന്ന് തന്നെയാണ് പറഞ്ഞത്. ഭൂരിപക്ഷം വരുന്ന ഓഡിയൻസിലേക്ക് ഇപ്പോൾ തീർച്ചയായും പറയേണ്ടതുള്ള കണ്ടെന്റ് പെട്ടന്ന് കൺവേ ആവുന്ന രീതിയിൽ എത്തിക്കാൻ സാധിക്കുന്നുണ്ടെങ്കിൽ അതൊരു രാഷ്ട്രീയ പ്രവർത്തനമാണ്, കലാ രൂപങ്ങൾ രാഷ്ട്രീയ മാധ്യമങ്ങൾ ആവുകയും കലാകാരന്മാർ രാഷ്ട്രീയ പ്രവർത്തകർ ആവുകയും ചെയ്യുമ്പോൾ സ്പൂൺ ഫീഡിങ് ഒരു വലിയ സാധ്യത തന്നെയാണ്. &nbsp; ![](https://cdn.boolokam.com/articles/2022/05/hhrrh.jpg) മുസീരിസ് ബിനാലെയിലെ ആർട്ട് ഫോമുകൾ അല്ല ഇവിടുത്തെ ഭൂരിപക്ഷ ജന വിഭാഗത്തിന്റെ രാഷ്ട്രീയ മാധ്യമം, അവരോട് പറയാനുള്ള രാഷ്ട്രീയം അതിനേക്കാൾ നന്നായി പറയാൻ കഴിയുക തെരുവിൽ പ്രസംഗിക്കുന്നവർക്കും നാടകക്കാർക്കും, വീട് തോറും കയറിയിറങ്ങി ലഖുലേഖ വിതരണം ചെയ്ത് നേരിട്ട് അവരുടെ ഭാഷയിൽ കാര്യം പറയുന്നവർക്കാണ്. കവിത വായിച്ച് നാട്ടിലെ പ്രശ്നങ്ങൾ മനസിലാക്കുന്നവരൊക്കെ മൈക്രോ മൈനോരിറ്റി ആണ്, ഭൂരിഭാഗം പേരും പത്രം വായിച്ചും വാർത്ത കണ്ടും ഓൺലൈൻ ആയും ഓഫ്‌ലൈൻ ആയും അങ്ങോട്ടുമിങ്ങോട്ടും വർത്തമാനം പറഞ്ഞുമൊക്കെ ആണ്, പെട്ടന്ന് റെസ്പോൺസ് ആവശ്യമുള്ള അടിയന്തിര പ്രാധാന്യമുള്ള പ്രശ്നങ്ങൾ ഏറ്റവുമെളുപ്പം മനസ്സിലാവുന്ന ഭാഷയിൽ പറയണം, അവിടെ വൃത്തവും പ്രാസവും കണക്കാക്കി കൃത്യമായ റേഷ്യോയിൽ കവിത എഴുതി വിതരണം ചെയ്താലോ നൂറ് ആന്തരിക അർത്ഥങ്ങളുള്ള ചിത്രം വരച്ച് വലിയ ക്യാൻവാസിൽ പ്രദർശിപ്പിച്ചാലോ ആ ഔട്ട് കിട്ടില്ല റിയൽ ലൈഫിൽ പൊളിറ്റിക്കൽ ആയി മികച്ച ഔട്ട്പുട്ട് ഉണ്ടാവുന്നത് സ്പൂൺ ഫീഡഡ് മാതൃകകളിലൂടെ തന്നെ ആണ്. ജനഗണമന എന്തുകൊണ്ട് ഇഷ്ടപ്പെട്ടു എന്ന് ചോദിച്ചാൽ അതിന്റെ ആദ്യ കാരണവും പ്രധാന കാരണവും ഇതാണ്.