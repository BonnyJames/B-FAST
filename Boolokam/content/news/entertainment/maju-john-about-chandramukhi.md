---
author: Beaumaris
categories:
- Entertainment
comment_count: 0
date: 2022-07-07 06:06:16
draft: false
image: ''
like_count: 72973
share_count: 28373
tags:
- chandramukhi marathi movie
- Maju John
title: ഇപ്പോഴത്തെ മറാത്തി സിനിമകളുടെ നിലവാരം ബോളിവുഡിനെ പോലും ഞെട്ടിക്കുന്നതാണ്
view_count: 1672710
---

**Maju John** സമീപകാലത്തിറങ്ങുന്ന മറാത്തി സിനിമകളുടെ നിലവാരം അക്ഷരാർത്ഥത്തിൽ ബോളിവുഡിനെയെല്ലാം ഞെട്ടിക്കുന്നതാണ്. അത്തരത്തിലുള്ള ഒന്നാണ് പ്രശസ്ത മറാത്തി എഴുത്തുകാരനും IAS ഉദ്യോഗസ്ഥനും ആയിരുന്ന വിശ്വാസ് പാട്ടീലിന്റെ അതേ പേരിലുള്ള നോവലിന്റെ ചലച്ചിത്രആവിഷ്കാരം 'ചന്ദ്രമുഖി'. എൺപതുകളുടെ പാശ്ചാത്തലത്തിൽ സെറ്റ് ചെയ്തിരിക്കുന്ന ഈ പീരിയഡ് ഫിലിം ഒരു ഹൈ വോൾട്ടേജ് പൊളിറ്റിക്കൽ ഫാമിലി ഡ്രാമ ആണ്. കുടുംബബന്ധങ്ങൾ, പ്രണയം, വിരഹം, ചതി, രാഷ്ട്രീയം( നമ്മൾ മലായാളികൾ പറയുന്ന രാഷ്ട്രീയമല്ല കെട്ടോ ) എല്ലാം വിഷയം. സംഗീതം, ആർട്ട്, ഛായാഗ്രഹണം, സംഭാഷണം, നൃത്തം, അഭിനയം, സർവ്വോപരി സംവിധാനം അടക്കം സർവ്വമേഖലകളിലും സാധാരണക്ക് മുകളിൽ മികവ് പുലർത്തുന്ന ഈ ചിത്രം MP, MLA, മന്ത്രിമാരടക്കം ഉള്ള ഒരു വലിയ രാഷ്ട്രീയ കുടുംബത്തിന്റെ കഥയാണ്. അടുത്ത് കേന്ദ്രമന്ത്രിയാകാൻ തയ്യാറെടുത്തിരിക്കുന്ന ആ കുടുംബത്തിലെ MP ക്ക് ഒരു 'തമാശ' ഡാൻസറും എന്നാൽ അതിലേറെ കലാകാരിയും കുടുംബപ്രാരാബ്ധങ്ങളിലും വഴിപിഴക്കാത്ത ചന്ദ്രമുഖിയുമായി യാദൃച്ഛികമായി തുടങ്ങി അസാധാരണമായി വളരുന്ന ഒരു ബന്ധമാണ് ഈ ചിത്രത്തിനാധാരം. ആക്ഷൻ രംഗങ്ങൾ ഒഴിവാക്കിയാൽ നമ്മുടെ ലൂസിഫറിനോടൊക്കെ കിട പിടിക്കാവുന്ന ഒരു പൊളിറ്റിക്കൽ കുടുംബകഥ, മനോഹരമായി ചെയ്തിരിക്കുന്നു പ്രസാദ് ഓക്ക് എന്ന യുവ സംവിധായകൻ. ഇദ്ദേഹം അഭിനയിച്ച ധർമവീർ ഒരു ബ്ലോക്ക് ബസ്റ്ററായി തീയേറ്ററിൽ ഇപ്പോൾ ഓടിക്കൊണ്ടിരിക്കുകയാണ്. ഈ 2022 ചിത്രം ആമസോൺ പ്രൈമിൽ പുതിയതായി വന്നിരിക്കുന്നു. കാണാം. [embed]https://youtu.be/HffhHCWWkco[/embed]