---
author: Beaumaris
categories:
- Entertainment
comment_count: 0
date: 2023-06-12 08:55:21
draft: false
image: ''
like_count: 3972
share_count: 941
tags:
- crime
- Drama
- Escobar:Paradise lost (2014)
- Hystory
title: കൊളംബിയയിലെ ഒരു ഡ്രഗ് ഡീലറുടെയും അയാളുമായി അടുത്ത് നില്‍ക്കുന്നവരുടെയും കഥ
view_count: 122768
---

**Escobar:Paradise lost(2014/French,Spain/English,Spanish)** **[Crime,Drama,Hystory]{6.5/10 of 23K}** **Mohanalayam Mohanan** നല്ലൊരു സിനിമ.കൊളംബിയായിലെ ഒരു ഡ്രഗ് ഡീലറുടെ ,അയാളുമായി അടുത്ത് നില്‍ക്കുന്നവരുടെ കഥ.അതും നല്ല രീതിയില്‍ ഹൃദയത്തില്‍ തട്ടുന്നതുപോലെ പറഞ്ഞും വച്ചിരിക്കുകയും ചെയ്യുന്നു. കൊളംബോയിലെ നംബര്‍ വണ്‍ ഡ്രഗ് ഡീലറാണ് പാബ്ലോ എസ്കോബാര്‍.അയാളുടെ മരുമകളുടെ അഭിപ്രായത്തില്‍ കിട്ടുന്ന പണത്തിന്റെ ഭൂരിഭാഗവും അയാള്‍ പാവങ്ങള്‍ക്കായി വിനിയോഗിക്കുകയാണ്.അയാള്‍ക്കൊരു മരുമകളുണ്ട്,സുന്ദരിയായ മരിയ.മരിയ., കാനഡയില്‍ നിന്നെത്തി കൊളംബിയന്‍ കടല്‍ തീരത്ത് ഹോട്ടലും (തട്ടുകട അത്രയേയുള്ളൂ) കടലില്‍ സര്‍ഫീങ്ങ് പരിശീലനവുമൊക്കെ നല്‍കുന്ന സഹോദരങ്ങളിലെ ഇളയവനായ നീക്കുമായി പ്രണയത്തിലാകുന്നു.പക്ഷേ പ്രശ്നമൊന്നുമില്ല,അമ്മാവനും ബന്ധുക്കളും ആ ബന്ധം അംഗീകരിക്കുകയും അമ്മാവന്റെ കാര്‍മ്മികത്വത്തില്‍ മോതിരം മാറ്റം നടത്തുകയും ചെയ്യുന്നു. [](https://cdn.boolokam.com/articles/2023/06/r2r222rr.jpg)എന്നാല്‍ ഈ ബന്ധത്തിനു പുറത്തു ചേട്ടനിയന്‍മാര്‍ തമ്മില്‍ തെറ്റുന്നു.ഇതിനിടയില്‍ പാബ്ലോ കൊളംബിയന്‍ ഗവണ്മെന്റുമായി ഒത്തുതീര്‍പ്പുണ്ടാക്കുകയും അതനുസരിച്ച് കുറച്ചുകാലം ജയിലില്‍ കിടക്കുകയും വേണം.അതിനായി പാബ്ലോ തന്റെ വമ്പിച്ച സ്വത്ത് പല ഭാഗങ്ങളായി വീതിച്ച് പലയിടത്തായി ഒളിപ്പിച്ചു വയ്ക്കാന്‍ തീരുമാനിക്കുന്നു..അതിനായി പലരേയും ഡെപ്യൂട്ട് ചെയ്യുന്നു,ആകെ പതിമൂന്നുപേര്‍.അതിലൊന്ന് നിക്കായിരുന്നു.നിക്കിനുള്ള നിര്‍ദ്ദേശം സിംപിളായിരുന്നു.ലുവാങ്കോ പട്ടണത്തിലെ പള്ളിക്ക് മുന്നില്‍ കാര്‍ പാര്‍ക്ക് ചെയ്യുക.അവിടെ ഒരു ഗൈഡ് വന്ന്‍ എത്ര എന്നു ചോദിക്കുമ്പോള്‍ 72 എന്നു പറയുക.പിന്നെ അയാള്‍ പറയുന്ന വഴിക്കു അയാളോടൊപ്പം കാട്ടിലേക്ക് പോവുക.കാട്ടില്‍ അയാള്‍ക്കറിയാവുന്ന ഗുഹയില്‍ നിധിയുടെ കെട്ടുകള്‍ സ്ഥാപിക്കുക,എന്നിട്ട് ഗുഹാമുഖം ഡൈനാമിറ്റ് വച്ച് തകര്‍ക്കുക,തിരിച്ച് വരുന്ന വഴി ഗൈഡിനെ കൊല്ലുക.പ്രശ്നം തീര്ന്നു.പക്ഷേ വന്നത് മുലപ്പാലിന്റെ മണം മാറാത്ത കൊച്ചു പയ്യനാണ്,അച്ചനാണ് വരേണ്ടിയിരുന്നതു പക്ഷേ അദ്ദേഹം വീണു കാലോടിഞ്ഞു.ഈ പയ്യനെ കൊല്ലാന്‍ നിക്കിനു മടി പോരാത്തതിന് ആദ്യത്തെ കൊലപാതകവും.അയാള്‍ ആ പയ്യനെ കൊല്ലാതെ വിടുന്നു.പാബ്ലോ ഇത് മണത്തറിയുന്നു.പിന്നീട് ചോരക്കളിയാണ് നടക്കുന്നതു.അത് കണ്ടുതന്നെ അറിയണം. https://youtu.be/pjEw1OX2aPA Benicio Del Toro ആണ് പാബ്ലോ എസ്കബാര്‍ ആയി തിളങ്ങി വിളങ്ങി നില്‍ക്കുന്നത്.നാട്ടുകാര്‍ക്ക് പ്രിയങ്കരനായും ബന്ധുക്കളുടെ കണ്ണിലുണ്ണിയായും ശത്രുക്കളോടു ചോര കണ്ടു അറപ്പ് തീര്‍ന്ന കൊലപാതകിയായും അയാള്‍ തിളങ്ങി.രണ്ടാം സ്ഥാനം കുറച്ചു സമയം മാത്രം സ്ക്രീനില്‍ വന്ന ഗൈഡ് മാര്‍ട്ടിന്‍ എന്ന പതിനഞ്ചുകാരന്‍ പയ്യനാണ്.(കല്യാണവും കഴിച്ചു ഒരു കൊച്ചുമുണ്ട് ഈ പതിനഞ്ച്കാരന്) എങ്കിലും ഒരു കൌമാരക്കാരന്റെ കുതൂഹലവും മുതിര്‍ന്ന ഒരു മനുഷ്യന്റെ ഉത്തരവാദിത്വബോധവും തോക്കിന് മുന്നിലും അവനെ നേരിട്ട ദുരന്തത്തിന് മുന്നില്‍ തകര്‍ന്നു നില്‍ക്കുന്നവനായും അവന്‍ പകര്‍ന്നാടി. Andrea Di Stefano ആണ് ചിത്രം കഥയെഴുതി സംവിധാനം ചെയ്തിരിക്കുന്നത്.പാബ്ലോ എസ്കബാറിന്റെ അഴിഞ്ഞാട്ടത്തിനിടയില്‍ എന്തു ക്യാമറ എന്തു സംഗീതം.ക്യാമറക്കാരന് ചിത്രീകരിക്കുക എന്നല്ലാതെ ഷൈന്‍ ചെയ്യാന്‍ അവസരങ്ങള്‍ കുറവാണ്.