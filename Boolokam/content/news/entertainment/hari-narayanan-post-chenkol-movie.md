---
title: "ആ കുഞ്ഞിന്റെ കണ്ണുകളിലൂടെ തന്റെ ദേവിയെ തന്നെയാണ് സേതു നോക്കുന്നത്, നഷ്ടപ്പെട്ട പ്രണയത്തെ, ജീവിതത്തെ ..."
date: 2022-08-14T04:47:47
draft: false
categories: ["Entertainment"]
tags: ['chenkol movie', 'Hari Narayanan', 'mohanlal', 'parvathy']
author: "Beaumaris"
---

<strong>Hari Narayanan</strong>

"ഞാൻ ഇറങ്ങി വരും, നമുക്ക് എവിടെങ്കിലും പോയി ജീവിക്കാം"
"എവിടെ?"
"എവിടെങ്കിലും!"
"ഇല്ല, എനിക്ക് നീ നഷ്ടപ്പെടണം,
എന്നെയിനി ഓർക്കരുത്"
ജീവന് തുല്യം സ്നേഹിച്ച ദേവിയെ ജീവിതത്തിൽ നിന്നും ഒഴിവാക്കാൻ സേതു ഇത്രമാത്രമാണ് പറഞ്ഞത്.
ലോഹിതദാസ് തിരക്കഥ എഴുതിയ ചെങ്കോൽ എപ്പോൾ കണ്ടാലും മനസ്സിനെ ഇങ്ങനെ പച്ചക്ക് കുത്തി കീറി കാണേണ്ടി വരുന്ന ഒരു രംഗമുണ്ട്. തന്റെ ദേവിയുടെ മകളെ പരിചയപ്പെടുന്ന ഒരു രംഗം. സിനിമയിൽ കേവലം രണ്ട് മിനിട്ടുകൾ മാത്രമേ ഉള്ളെങ്കിൽ പോലും പല രാത്രികളിൽ എന്റെ ഉറക്കം കളഞ്ഞിട്ടുള്ള രംഗമാണിത്.
അമ്മ " അവൾക്ക് വല്യ വെഷമം, സേതു മാമൻ ഇത്ര ദിവസായിട്ടും അവളോട് ഒന്ന് മിണ്ടില്യാന്ന്, ദേവീടെ തനി സ്വഭാവാ"
സേതു കുഞ്ഞിന്റെ കണ്ണിലേക്ക് ആഴത്തിൽ നോക്കുന്നു.
"എന്താ മോൾടെ പേര്?"
"ശ്രീലക്ഷ്മി"
ഒരു വാക്ക് പോലും മറിച്ച് മിണ്ടാൻ സാധിക്കാതെ സേതു തല താഴ്ത്തുന്നു.

കഴിഞ്ഞു! ഇത്രമാത്രമേ ആ രംഗത്തുള്ളു. പക്ഷെ എത്രയോ രാത്രികൾ ഉറക്കം നഷ്ടപ്പെടുത്തിയിരിക്കുന്നു. അത്രമാത്രം തീക്ഷ്ണതയായിരുന്നു ആ കുഞ്ഞിന്റെ കണ്ണുകളിൽ. ആ കുഞ്ഞിന്റെ കണ്ണുകളിലൂടെ തന്റെ ദേവിയെ തന്നെയാണ് സേതു നോക്കുന്നത്. നഷ്ടപ്പെട്ട പ്രണയത്തെ, ജീവിതത്തെ, നല്ലകാലത്തെ എല്ലാം ഒറ്റ ഷോട്ടിലൂടെ , രണ്ട് സംഭാഷണങ്ങളിലൂടെ സിബി മലയിൽ- ലോഹിതദാസ് കോംബോ കാച്ചി കുറുക്കി വച്ചിട്ടുണ്ട്. ഒരുപക്ഷേ ആ രണ്ട് സിനിമകൾ രണ്ട് മിനിട്ടിലേക്ക് ചുരുങ്ങിയ നിമിഷം!

<img class="size-full wp-image-346664 aligncenter" src="https://cdn.boolokam.com/articles/2022/08/hh-1.jpg" alt="" width="600" height="383" />ജീവിത സാഹചര്യങ്ങൾ കാരണം പറഞ്ഞുകൊണ്ട് ഒരിക്കലും നിങ്ങൾ ആരെയും നഷ്ടപ്പെടുത്തരുത്. കാരണം എല്ലാം മാറ്റി മറിക്കാൻ നിങ്ങൾ അത്രയും ആഴത്തിൽ സ്നേഹിക്കുന്ന ഒരാൾ കൂടെ വരുന്നതോടെ കഴിയുമായിരിക്കാം. ഒരുപക്ഷേ ദേവിയെ സ്വീകരിച്ചിരുന്നെങ്കിൽ സേതുവിന് അച്ഛനേ നഷ്ടപ്പെടില്ലായിരുന്നു, പെങ്ങൾ നഷ്ടപ്പെടില്ലായിരുന്നു, തന്റെ ജീവിതം നഷ്ടപ്പെടില്ലായിരുന്നു.ഒഴിവാക്കലുകൾ , മാറ്റി നിർത്തലുകൾ , കാത്തിരിപ്പുകളൊക്കെ കാലമിത്രയും നഷ്ടം മാത്രമേ വരുത്തി വച്ചിട്ടുള്ളൂ. സ്നേഹമുള്ള മനുഷ്യരെ ഉപാധികളില്ലാതെ ചേർത്തു പിടിക്കുക.തന്റെ ജീവന്റെ പാതിയെ പോലെ കരുതിയ ഒരാൾക്ക് മറ്റൊരാളിലുണ്ടായ കുഞ്ഞിനെ നിർവികാരതയോടെ നോക്കി കാണുന്നത് അത്ര സുഖകരമല്ല, അനുഭവിക്കാത്തവർക്ക് ഫാന്റസിയും അനുഭവിച്ചോർക്ക് മാത്രം മനസ്സിലാകുന്നതുമായ പച്ചയായ ഒരു സത്യം മാത്രമാണത്.


![ആ കുഞ്ഞിന്റെ കണ്ണുകളിലൂടെ തന്റെ ദേവിയെ തന്നെയാണ് സേതു നോക്കുന്നത്, നഷ്ടപ്പെട്ട പ്രണയത്തെ, ജീവിതത്തെ ...](https://cdn.boolokam.com/articles/2022/08/hh-1.jpg)**Hari Narayanan** "ഞാൻ ഇറങ്ങി വരും, നമുക്ക് എവിടെങ്കിലും പോയി ജീവിക്കാം" "എവിടെ?" "എവിടെങ്കിലും!" "ഇല്ല, എനിക്ക് നീ നഷ്ടപ്പെടണം, എന്നെയിനി ഓർക്കരുത്" ജീവന് തുല്യം സ്നേഹിച്ച ദേവിയെ ജീവിതത്തിൽ നിന്നും ഒഴിവാക്കാൻ സേതു ഇത്രമാത്രമാണ് പറഞ്ഞത്. ലോഹിതദാസ് തിരക്കഥ എഴുതിയ ചെങ്കോൽ എപ്പോൾ കണ്ടാലും മനസ്സിനെ ഇങ്ങനെ പച്ചക്ക് കുത്തി കീറി കാണേണ്ടി വരുന്ന ഒരു രംഗമുണ്ട്. തന്റെ ദേവിയുടെ മകളെ പരിചയപ്പെടുന്ന ഒരു രംഗം. സിനിമയിൽ കേവലം രണ്ട് മിനിട്ടുകൾ മാത്രമേ ഉള്ളെങ്കിൽ പോലും പല രാത്രികളിൽ എന്റെ ഉറക്കം കളഞ്ഞിട്ടുള്ള രംഗമാണിത്. അമ്മ " അവൾക്ക് വല്യ വെഷമം, സേതു മാമൻ ഇത്ര ദിവസായിട്ടും അവളോട് ഒന്ന് മിണ്ടില്യാന്ന്, ദേവീടെ തനി സ്വഭാവാ" സേതു കുഞ്ഞിന്റെ കണ്ണിലേക്ക് ആഴത്തിൽ നോക്കുന്നു. "എന്താ മോൾടെ പേര്?" "ശ്രീലക്ഷ്മി" ഒരു വാക്ക് പോലും മറിച്ച് മിണ്ടാൻ സാധിക്കാതെ സേതു തല താഴ്ത്തുന്നു. കഴിഞ്ഞു! ഇത്രമാത്രമേ ആ രംഗത്തുള്ളു. പക്ഷെ എത്രയോ രാത്രികൾ ഉറക്കം നഷ്ടപ്പെടുത്തിയിരിക്കുന്നു. അത്രമാത്രം തീക്ഷ്ണതയായിരുന്നു ആ കുഞ്ഞിന്റെ കണ്ണുകളിൽ. ആ കുഞ്ഞിന്റെ കണ്ണുകളിലൂടെ തന്റെ ദേവിയെ തന്നെയാണ് സേതു നോക്കുന്നത്. നഷ്ടപ്പെട്ട പ്രണയത്തെ, ജീവിതത്തെ, നല്ലകാലത്തെ എല്ലാം ഒറ്റ ഷോട്ടിലൂടെ , രണ്ട് സംഭാഷണങ്ങളിലൂടെ സിബി മലയിൽ- ലോഹിതദാസ് കോംബോ കാച്ചി കുറുക്കി വച്ചിട്ടുണ്ട്. ഒരുപക്ഷേ ആ രണ്ട് സിനിമകൾ രണ്ട് മിനിട്ടിലേക്ക് ചുരുങ്ങിയ നിമിഷം! ജീവിത സാഹചര്യങ്ങൾ കാരണം പറഞ്ഞുകൊണ്ട് ഒരിക്കലും നിങ്ങൾ ആരെയും നഷ്ടപ്പെടുത്തരുത്. കാരണം എല്ലാം മാറ്റി മറിക്കാൻ നിങ്ങൾ അത്രയും ആഴത്തിൽ സ്നേഹിക്കുന്ന ഒരാൾ കൂടെ വരുന്നതോടെ കഴിയുമായിരിക്കാം. ഒരുപക്ഷേ ദേവിയെ സ്വീകരിച്ചിരുന്നെങ്കിൽ സേതുവിന് അച്ഛനേ നഷ്ടപ്പെടില്ലായിരുന്നു, പെങ്ങൾ നഷ്ടപ്പെടില്ലായിരുന്നു, തന്റെ ജീവിതം നഷ്ടപ്പെടില്ലായിരുന്നു.ഒഴിവാക്കലുകൾ , മാറ്റി നിർത്തലുകൾ , കാത്തിരിപ്പുകളൊക്കെ കാലമിത്രയും നഷ്ടം മാത്രമേ വരുത്തി വച്ചിട്ടുള്ളൂ. സ്നേഹമുള്ള മനുഷ്യരെ ഉപാധികളില്ലാതെ ചേർത്തു പിടിക്കുക.തന്റെ ജീവന്റെ പാതിയെ പോലെ കരുതിയ ഒരാൾക്ക് മറ്റൊരാളിലുണ്ടായ കുഞ്ഞിനെ നിർവികാരതയോടെ നോക്കി കാണുന്നത് അത്ര സുഖകരമല്ല, അനുഭവിക്കാത്തവർക്ക് ഫാന്റസിയും അനുഭവിച്ചോർക്ക് മാത്രം മനസ്സിലാകുന്നതുമായ പച്ചയായ ഒരു സത്യം മാത്രമാണത്.
