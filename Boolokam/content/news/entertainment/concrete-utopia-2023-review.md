---
author: Beaumaris
categories:
- Entertainment
comment_count: 0
date: 2023-10-03 10:10:17
draft: false
image: https://cdn.boolokam.com/articles/2023/10/Still_press-still_07-scaled.jpg
like_count: 96993
share_count: 43944
tags:
- Concrete Utopia (2023)
- Korean
title: ഭീതിയുടെയും പോരാട്ടത്തിന്റെയും, അതിജീവനത്തിന്റയും കഥ, 'കോൺക്രീറ്റ് ഉട്ടോപ്യ
  '
view_count: 1636924
---

കോൺക്രീറ്റ് ഉട്ടോപ്യ , 2023-ൽ പുറത്തിറങ്ങിയ ദക്ഷിണ കൊറിയൻ ഡിസാസ്റ്റർ - ത്രില്ലർ ചിത്രമാണ് ഉം തേ-ഹ്വ സംവിധാനം ചെയ്ത് ലീ ബ്യൂങ്-ഹുൻ , പാർക്ക് സിയോ-ജൂൺ , പാർക്ക് ബോ-യംഗ് എന്നിവർ അഭിനയിച്ചത്. കിം സൂങ്‌ൻയുങ്ങിന്റെ പ്ലസന്റ് ബുള്ളിയിംഗ് എന്ന വെബ്‌ടൂണിന്റെ രണ്ടാം ഭാഗത്തെ അടിസ്ഥാനമാക്കിയാണ് ഈ സിനിമ നിർമ്മിച്ചിരിക്കുന്നത് ,ഒരു ഭൂകമ്പത്തെയും അതിന്റെ അനന്തരഫലങ്ങളെയും കുറിച്ചാണ് സിനിമ . 2023 ഓഗസ്റ്റ് 9-ന് തിയേറ്ററിൽ റിലീസ് ചെയ്തു. ചിത്രത്തിന് പൊതുവെ നിരൂപകരിൽ നിന്ന് നല്ല അവലോകനങ്ങൾ ലഭിച്ചു, കൂടാതെ 2023 ഓഗസ്റ്റ് 17-ന് 96-ാമത് അക്കാദമി അവാർഡിനുള്ള മികച്ച അന്താരാഷ്ട്ര ഫീച്ചർ ഫിലിം വിഭാഗത്തിൽ ദക്ഷിണ കൊറിയൻ എൻട്രിയായി തിരഞ്ഞെടുക്കപ്പെട്ടു. **Film : Concrete Utopia (2023)** **Language : Korean** **Ahnas Noushad** അതിശക്തമായ ഭൂകമ്പത്തിൽ സിയോൾ നഗരം തകർന്ന് തരിപ്പണമായി എന്ന് തന്നെ പറയാം, ഭീമാകരമായ കെട്ടിടങ്ങൾ നിമിഷം നേരം കൊണ്ട് നിലം പൊത്തി. കെട്ടിടാവശിഷ്ടങ്ങൾക്കിടയിൽ മൃദേഹങ്ങൾ കെട്ടി കിടക്കുന്നു. രക്ഷപ്രവാർത്തനങ്ങൾക്ക് ഒരു ഗവണ്മെന്റ് ഇല്ലാ. ആഹാരമില്ല, വൈദ്യുതി ഇല്ലാ. സിയോളിൽ ഇനി ആകെ അവശേഷിക്കുന്നത് 'ഹുവാങ് ഗംഗ്' എന്ന ഒരു അപ്പാർട്മെന്റ് മാത്രമാണ്, മറ്റുള്ള അപ്പാർട്മെന്റിലെ താമസക്കാരും അവശേഷിക്കുന്ന ബാക്കി ജനങ്ങളും കൂടി അവിടെ അഭയം തേടാൻ എത്തുന്നു. .നാട്ടിലൊരു ആപത്ത്‌ വരുമ്പോൾ ഒരുമിച്ച് നിന്ന് അതിജീവിക്കേണ്ടതിന് പകരം 'ഹുവാങ് ഗംഗ്' അപ്പാർട്മെന്റ് നിവാസികൾ ആ അപ്പാർട്മെന്റിൽ താമസിക്കുന്നവരെ മാത്രം സംരക്ഷിക്കുകയും ബാക്കിയുള്ളവരെ അവിടുന്ന് പുറത്താക്കാനുമുള്ള തീരുമാനത്തിലും എത്തുന്നു. ബാക്കി നിങ്ങൾ കണ്ട് നോക്കൂ. https://youtu.be/57CJngvMoqg ഡിസാസ്റ്റർ ത്രില്ലറുകളുടെ കമനീയ ശേഖരമുള്ള കൊറിയയിൽ നിന്ന് ദേ ഒരെണ്ണം കൂടെ**Concrete Utopia (2023) ,** നല്ല കിടുക്കാച്ചി സബ്ജെക്റ്റാണ് .അതിന് പറ്റിയ കാസ്റ്റിംങ്ങും കട്ടക്ക് കട്ട നിൽക്കുന്ന പെർഫോമൻസ്, ടെക്നിക്കൽ സൈഡൊക്കെ പൊളിയാണ്.വിഷ്വൽസൊക്കെ ടോപ് ക്ലാസ്സ്‌, ഫുൾ HD തന്നെ ഡൗൺലോഡ് ചെയ്ത് കാണണം.. എന്നാലേ ഒരു ഗും ഉള്ളൂ .![](https://cdn.boolokam.com/articles/2023/10/Still_press-still_07-scaled.jpg)വളരെ സാവധാനം പറഞ്ഞ് പോകുന്ന, വലിയ തോതിൽ ബോറടിപ്പിക്കാത്ത, എന്നാലോ ഇതൊക്കെ ഇനി എന്തായി തീരും എന്നറിയാനുള്ള ഒരു ആകാംഷ ഉളവാക്കുകയും, ഇടക്ക് ഒന്ന് ഗിയർ ചേഞ്ച്‌ ചെയ്ത് ക്ലൈമാക്സ്‌ അടുപ്പിച്ച് കത്തി കേറി, ഒടുക്കം സാറ്റിസ്‌ഫൈഡ് ആയിട്ടുള്ള ഒരു ക്ലൈമാക്സ് നൽകി പറഞ്ഞവസാനിപ്പിച്ച, ഭീതിയുടെയും പോരാട്ടത്തിന്റെയും, അതിജീവനത്തിന്റയും കഥയാണ് . സോഷ്യൽ മീഡിയയിൽ പടത്തിന് അത്യാവശ്യം നല്ല ഹൈപ്പുണ്ട്. ഓസ്കാർ എൻട്രി കിട്ടിയ കൊറിയൻ പടം ആണിതെന്ന് അറിയുമ്പോൾ ആ പ്രതീക്ഷ ഇരട്ടി ആകും സ്വഭാവികം. ഉള്ളത് പറയാല്ലോ, അമിത പ്രതീക്ഷയൊന്നും ഇല്ലാതെ സമീപിച്ചാൽ നല്ലൊരു എക്സ്പീരിയൻസ് ഉറപ്പാണ്. ![](https://cdn.boolokam.com/articles/2023/10/fqqf.jpg) *