---
title: "എല്ലാ സിനിമകൾക്കും രാഷ്ട്രീയമുണ്ട് എന്നിരിക്കെ തീർപ്പ്, പ്രത്യക്ഷമായി തന്നെ അത് പറയുന്ന സിനിമയാണ്"
date: 2022-08-28T12:56:32
draft: false
categories: ["Entertainment"]
tags: ['murali gopu', 'prithviraj', 'ratheesh ambat', 'theerppu movie', 'theerppu review']
author: "Beaumaris"
---

<strong>തീർപ്പ്</strong>

<strong>Akshay Lal </strong>

തീരേ ഹൈപ്പില്ലാതെ വന്ന, 100% എഴുത്തുകാരന്റെ കൈയ്യൊപ്പ് പതിഞ്ഞ, ഒരു മാസീവ് മുരളി ഗോപി പടം. ആദ്യമേ തന്നെ പറയട്ടെ ഒരു എന്‍റർടെയ്നർ മൂഡിൽ കാണാനുള്ള ചിത്രമല്ല തീർപ്പ്. നാല് സുഹൃത്തുക്കളുടെ കഥപറയുന്ന ചിത്രമാണിത്. എല്ലാ സിനിമകൾക്കും രാഷ്ട്രീയമുണ്ട് എന്നിരിക്കെ തീർപ്പ്, പ്രത്യക്ഷമായി തന്നെ അത് പറയുന്ന സിനിമയാണ്.

ഇന്ത്യയിൽ ഗ്ലോബലൈസേഷൻ ആരംഭിക്കുന്ന കാലത്ത്, ഒരു തീരദേശ ഗ്രാമത്തിൽ ആരംഭിച്ച് കാലത്തിലൂടെ സഞ്ചരിച്ച് ആ കടൽത്തീരത്ത് തന്നെ അവസാനിക്കുന്ന കഥ. മുരളി ഗോപിയുടെ തിരക്കഥയാണ് ചിത്രത്തിന്‍റെ ശക്തി. എഴുത്തുകാരൻ ആവശ്യപ്പെടുന്ന ഫ്രെയിമുകൾ വെച്ച് സുനിൽ കെ എസ് ഛായാഗ്രഹണം മനോഹരമാക്കിയിട്ടുണ്ട്. സാമുദായിക സാഹോദര്യം,മൂലധനം, വർഗ്ഗീയത,ഫാസിസം തുടങ്ങിയ പതിവ് മുരളി ഗോപി ചേരുവകൾ പാകത്തിന് ചേർത്താണ് തിരക്കഥ തയ്യാറാക്കിയിരിക്കുന്നത്. ലിമിറ്റഡ് സ്പേസ് നരേഷനിലൂടെ ദേശിയ, അന്താരാഷ്ട്ര വിഷയങ്ങൾ പ്രമേയമാക്കാൻ ചിത്രം ശ്രമിക്കുന്നുണ്ട്. പണത്തിലധിഷ്ഠിതമായ വ്യക്തി ബന്ധങ്ങളെ സാമുദായിക സാമൂഹിക ബന്ധങ്ങളുടെ കൂടി അടിസ്ഥാനത്തിൽ അവതരിപ്പിക്കുന്ന ചിത്രം പ്രേക്ഷകന്‍റെ രാഷ്ട്രീയ മത ചിന്തകളെ വിമർശനാത്മക ചിന്തകൾക്ക് വഴിയൊരുക്കുന്നു.

<img class="size-full wp-image-348776 aligncenter" src="https://cdn.boolokam.com/articles/2022/08/jtjjj-1.jpg" alt="" width="1200" height="644" />ആഗോളവത്കരണം എങ്ങനെയാണ് മനുഷ്യ സമൂഹത്തിന്‍റെ ഏറ്റവും അടിസ്ഥാനഘടകമായ കുടുംബങ്ങളെ ബാധിച്ചതെന്നും അതിലൂടെ ഉടലെടുത്ത അസത്വങ്ങളുടെ സമവാക്യം എങ്ങനെയാണ് സാമൂഹിക ഐക്യത്തിന്‍റെ കല്ലിളക്കിയതെന്നും ഗ്ലോബൽ വില്ലേജുകൾ എങ്ങനെയാണ് ചരിത്രത്തെയും ചരിത്ര സ്മാരകത്തെയും അട്ടിമറിച്ചതെന്നും പ്രേക്ഷകർക്ക് മുന്നിൽ ബഷീറിക്കയുടെ കുടുംബത്തിന്‍റെ കഥയിലൂടെ അവതരിപ്പിക്കുന്നു. വിവിധ തരത്തിലുള്ള അധികാരം എങ്ങനെയാണ് മനുഷ്യരെ ശക്തരാക്കുന്നതെന്നും, അധികാരമില്ലാത്ത മനുഷ്യരുടെ ജീവന്‍റെ വില എന്താണെന്നുമാണ് ചിത്രം വ്യക്തമാക്കുന്നത്.
ന്യൂനപക്ഷ സമുദായങ്ങളെ മൂലധനടിസ്ഥാനത്തിൽ ചൂഷണം ചെയ്യുന്ന സവർണ്ണ ഹിന്ദു വിഭാഗങ്ങളിലെ സാമ്പത്തികമായി തകർന്ന വ്യക്തികളിലൂടെയാണ് ചിത്രത്തിന്‍റെ ആദ്യ പകുതി പുരോഗമിക്കുന്നത്. ഈ നാടിന്‍റെ പാരമ്പര്യത്തെ വിലക്കെടുക്കാൻ വരുന്ന വൈദേശിക കുത്തകകൾക്ക് വഴിയൊരുക്കുന്ന ഈ സവർണ്ണ വിഭാഗം, സാമ്പത്തിക ലാഭത്തിനായി ന്യൂനപക്ഷ സമുദായങ്ങളുടെ സ്വത്തിന്മേൽ കണ്ണ് വെക്കുകയും ആ സ്വത്തിന്‍റെ അവകാശം മുതലാളിത്തത്തോട് ചേർന്ന് തട്ടിയെടുക്കുന്നതും വർത്തമാനകാല ഇന്ത്യൻ രാഷ്ട്രീയത്തിൽ ഏറെ പ്രസക്തമായ തീർപ്പിന്‍റെ ചർച്ചാവിഷയമാണ്. ചൂഷണത്തിനെതിരെയുള്ള ഒരു സമുദായത്തിന്‍റെ പ്രതിരോധ ശബ്ദമായി അബ്ദുല്ല മാറുമ്പോൾ മൈത്രി നിലനിർത്താൻ സ്വയം ത്യജിക്കുന്നതിന്‍റെ ആൾരൂപമായി ബഷീർ മാറുന്നു.

മുന്നോക്ക സംവരണം പോലുള്ള വിഷയങ്ങൾ വലിയ ചർച്ചകൾക്ക് വിധേയമാകുന്ന കാലത്താണ് സാമ്പത്തികമായി പിന്നോക്കം നിൽക്കുന്ന മുന്നോക്ക സമുദായക്കാരുടെ കഷ്ടതകൾക്കായി ന്യൂനപക്ഷ സമുദായത്തെ ചൂഷണം ചെയ്യുന്നവരുടെ കഥ എഴുത്തുകാരൻ പറയുന്നത്. ബാല്യത്തിൽ തന്നെ ഉടലെടുക്കുന്ന അപരമത അസ്വസ്ഥതകളുടെ ഫ്രെയിമുകൾ 1993- ലെ മലയാളി ബാല്യത്തിന്‍റെ പരിചിത സാമൂഹിക പരിസരമല്ല. ബാല്യത്തിന്‍റെ നിഷ്കളങ്കതയിലേക്ക് വർഗ്ഗീയച്ചുവയുടെ വിഷം തളിക്കുന്ന കഥാസന്ദർഭങ്ങൾ ഈ കാലഘട്ടത്തിലെ കുട്ടികളോട് എന്താണ് സംസാരിക്കുക എന്നത് തീർപ്പ് കല്പിക്കാവുന്ന ഒന്നല്ല, ചിത്രത്തിൽ അത്തരം സന്ദർഭങ്ങൾ ആവോളമുണ്ട്. ഒന്ന് തൊട്ടാൽ പൊട്ടുന്ന നീർക്കുമിളയാണ് കേരളത്തിലെ 1990 കളിലെ മതമൈത്രിയെന്നു സിനിമ പറയുമ്പോൾ അംഗീകരിച്ചു നല്കാൻ ഒരു പക്ഷെ വിവരമുള്ള പ്രേക്ഷകന് ബുദ്ധിമുട്ടായിരിക്കും. 2014 മുതലിങ്ങോട്ട് ഈ കാലം വരെ സംഭവിച്ചിട്ടുള്ള "വർഗ്ഗീയവത്കരണം" ആ കാലത്ത് കേരളത്തിലുണ്ടായിരുന്നോ എന്നത് ചർച്ചാ വിഷയമാണ്. ന്യൂനപക്ഷ ചൂഷണത്തിന്‍റെ ഇന്ത്യൻ മാതൃക കേരളത്തിന്‍റെ ഒരു ഗ്രാമത്തിൽ അവതരിപ്പിക്കുന്നതിന്‍റെ പ്രശ്നം ചിത്രത്തിനുണ്ട്.

മരക്കാരുടെയും, സഫ്ദർ ഹാഷ്മിയുടെയും, ഗാന്ധിജിയുടെയും, ചെ ഗുവേരയുടെയും, ഹിറ്റ്ലറിന്‍റേയും,മുസോളനിയുടെയും, സ്റ്റാലിന്‍റേയും, സദ്ദാം ഹുസൈന്‍റേയും, ചാർളി ചാപ്ലിന്‍റേയും, ‌ഝാൻസി റാണിയുടേയും ഒക്കെ റെഫെറൻസ് ഓരോ പ്രേക്ഷകനും നൽകുന്ന ഇമ്പാക്ട് പലതാണ്. അബ്ദുല്ലയുടെ വയറു പിളർക്കുന്ന ഝാൻസി റാണിയുടെ കത്തിയും, ബഷീറിന്‍റെ വീടിന്‍റെ മൂലക്കല്ല് അടിച്ചു തെറിപ്പിക്കുന്ന കപിൽ ദേവിന്‍റെ ബാറ്റും, സദ്ദാമിന്‍റെ വ്യാജ വൈനും ചില ഉദാഹരണങ്ങൾ മാത്രമാണ്.

<img class="alignnone size-full wp-image-348542" src="https://cdn.boolokam.com/articles/2022/08/fr2rrr.jpg" alt="" width="1428" height="657" />"മരക്കാർ അറബിക്കടലിന്‍റെ സിംഹമാണെന്നു ആണല്ലോ വെയ്പ്പ്, അപ്പോൾ മരക്കാരെ കടൽ എടുത്ത് എന്ന് കരുതട്ടെ" എന്ന കല്യാൺ മേനോന്‍റെ വാക്കുകൾ രാജ്യത്ത് അസ്തിത്വം തെളിയിക്കാൻ വിധിക്കപ്പെടുന്ന നൂറുകണക്കിന് മനുഷ്യരുടെ ചരിത്രത്തെക്കൂടിയാണ് ചോദ്യമുനയിൽ നിർത്തുന്നത്. നിസ്സഹായരായി മാത്രം ജീവിക്കേണ്ടി വരുന്ന ബഷീറിന്‍റെയും അബ്ദുല്ലയുടെയും ജീവിതത്തിന്‍റെ തീർപ്പ് എന്താണ് എന്ന് പ്രേക്ഷകന് മനസിലാകാത്ത വിധം കഥയവസാനിക്കുമ്പോൾ നായർ മേനോൻ പോറ്റിമാരുടെ ജീവിതത്തിന്‍റെ തീർപ്പ് എന്താണെന്ന് പ്രേക്ഷകന് വ്യക്തമാകും. പക്ഷെ രണ്ടു തീർപ്പുകളും ഒരിക്കലും ഒത്തുതീർപ്പിലെത്താൻ പാടില്ലെന്ന വെളിപാട് നൽകുന്ന മറ്റൊരു അപകടരമായ രാഷ്ട്രീയ സന്ദേശവും നൽകുന്നുണ്ട്. തീർച്ചയായും കാണേണ്ടതും ചർച്ചയാകേണ്ടതുമായ സിനിമയാണ് തീർപ്പ്. അതേസമയം തെറ്റിദ്ധരിപ്പിക്കപ്പെടുത്തുന്ന, ഒളിച്ചു കടത്തപ്പെടുന്ന രാഷ്ട്രീയ സിനിമ കൂടിയാണ് 'തീർപ്പ്'.


![എല്ലാ സിനിമകൾക്കും രാഷ്ട്രീയമുണ്ട് എന്നിരിക്കെ തീർപ്പ്, പ്രത്യക്ഷമായി തന്നെ അത് പറയുന്ന സിനിമയാണ്](https://cdn.boolokam.com/articles/2022/08/jtjjj-1.jpg)**തീർപ്പ്** **Akshay Lal** തീരേ ഹൈപ്പില്ലാതെ വന്ന, 100% എഴുത്തുകാരന്റെ കൈയ്യൊപ്പ് പതിഞ്ഞ, ഒരു മാസീവ് മുരളി ഗോപി പടം. ആദ്യമേ തന്നെ പറയട്ടെ ഒരു എന്‍റർടെയ്നർ മൂഡിൽ കാണാനുള്ള ചിത്രമല്ല തീർപ്പ്. നാല് സുഹൃത്തുക്കളുടെ കഥപറയുന്ന ചിത്രമാണിത്. എല്ലാ സിനിമകൾക്കും രാഷ്ട്രീയമുണ്ട് എന്നിരിക്കെ തീർപ്പ്, പ്രത്യക്ഷമായി തന്നെ അത് പറയുന്ന സിനിമയാണ്. ഇന്ത്യയിൽ ഗ്ലോബലൈസേഷൻ ആരംഭിക്കുന്ന കാലത്ത്, ഒരു തീരദേശ ഗ്രാമത്തിൽ ആരംഭിച്ച് കാലത്തിലൂടെ സഞ്ചരിച്ച് ആ കടൽത്തീരത്ത് തന്നെ അവസാനിക്കുന്ന കഥ. മുരളി ഗോപിയുടെ തിരക്കഥയാണ് ചിത്രത്തിന്‍റെ ശക്തി. എഴുത്തുകാരൻ ആവശ്യപ്പെടുന്ന ഫ്രെയിമുകൾ വെച്ച് സുനിൽ കെ എസ് ഛായാഗ്രഹണം മനോഹരമാക്കിയിട്ടുണ്ട്. സാമുദായിക സാഹോദര്യം,മൂലധനം, വർഗ്ഗീയത,ഫാസിസം തുടങ്ങിയ പതിവ് മുരളി ഗോപി ചേരുവകൾ പാകത്തിന് ചേർത്താണ് തിരക്കഥ തയ്യാറാക്കിയിരിക്കുന്നത്. ലിമിറ്റഡ് സ്പേസ് നരേഷനിലൂടെ ദേശിയ, അന്താരാഷ്ട്ര വിഷയങ്ങൾ പ്രമേയമാക്കാൻ ചിത്രം ശ്രമിക്കുന്നുണ്ട്. പണത്തിലധിഷ്ഠിതമായ വ്യക്തി ബന്ധങ്ങളെ സാമുദായിക സാമൂഹിക ബന്ധങ്ങളുടെ കൂടി അടിസ്ഥാനത്തിൽ അവതരിപ്പിക്കുന്ന ചിത്രം പ്രേക്ഷകന്‍റെ രാഷ്ട്രീയ മത ചിന്തകളെ വിമർശനാത്മക ചിന്തകൾക്ക് വഴിയൊരുക്കുന്നു. ആഗോളവത്കരണം എങ്ങനെയാണ് മനുഷ്യ സമൂഹത്തിന്‍റെ ഏറ്റവും അടിസ്ഥാനഘടകമായ കുടുംബങ്ങളെ ബാധിച്ചതെന്നും അതിലൂടെ ഉടലെടുത്ത അസത്വങ്ങളുടെ സമവാക്യം എങ്ങനെയാണ് സാമൂഹിക ഐക്യത്തിന്‍റെ കല്ലിളക്കിയതെന്നും ഗ്ലോബൽ വില്ലേജുകൾ എങ്ങനെയാണ് ചരിത്രത്തെയും ചരിത്ര സ്മാരകത്തെയും അട്ടിമറിച്ചതെന്നും പ്രേക്ഷകർക്ക് മുന്നിൽ ബഷീറിക്കയുടെ കുടുംബത്തിന്‍റെ കഥയിലൂടെ അവതരിപ്പിക്കുന്നു. വിവിധ തരത്തിലുള്ള അധികാരം എങ്ങനെയാണ് മനുഷ്യരെ ശക്തരാക്കുന്നതെന്നും, അധികാരമില്ലാത്ത മനുഷ്യരുടെ ജീവന്‍റെ വില എന്താണെന്നുമാണ് ചിത്രം വ്യക്തമാക്കുന്നത്. ന്യൂനപക്ഷ സമുദായങ്ങളെ മൂലധനടിസ്ഥാനത്തിൽ ചൂഷണം ചെയ്യുന്ന സവർണ്ണ ഹിന്ദു വിഭാഗങ്ങളിലെ സാമ്പത്തികമായി തകർന്ന വ്യക്തികളിലൂടെയാണ് ചിത്രത്തിന്‍റെ ആദ്യ പകുതി പുരോഗമിക്കുന്നത്. ഈ നാടിന്‍റെ പാരമ്പര്യത്തെ വിലക്കെടുക്കാൻ വരുന്ന വൈദേശിക കുത്തകകൾക്ക് വഴിയൊരുക്കുന്ന ഈ സവർണ്ണ വിഭാഗം, സാമ്പത്തിക ലാഭത്തിനായി ന്യൂനപക്ഷ സമുദായങ്ങളുടെ സ്വത്തിന്മേൽ കണ്ണ് വെക്കുകയും ആ സ്വത്തിന്‍റെ അവകാശം മുതലാളിത്തത്തോട് ചേർന്ന് തട്ടിയെടുക്കുന്നതും വർത്തമാനകാല ഇന്ത്യൻ രാഷ്ട്രീയത്തിൽ ഏറെ പ്രസക്തമായ തീർപ്പിന്‍റെ ചർച്ചാവിഷയമാണ്. ചൂഷണത്തിനെതിരെയുള്ള ഒരു സമുദായത്തിന്‍റെ പ്രതിരോധ ശബ്ദമായി അബ്ദുല്ല മാറുമ്പോൾ മൈത്രി നിലനിർത്താൻ സ്വയം ത്യജിക്കുന്നതിന്‍റെ ആൾരൂപമായി ബഷീർ മാറുന്നു. മുന്നോക്ക സംവരണം പോലുള്ള വിഷയങ്ങൾ വലിയ ചർച്ചകൾക്ക് വിധേയമാകുന്ന കാലത്താണ് സാമ്പത്തികമായി പിന്നോക്കം നിൽക്കുന്ന മുന്നോക്ക സമുദായക്കാരുടെ കഷ്ടതകൾക്കായി ന്യൂനപക്ഷ സമുദായത്തെ ചൂഷണം ചെയ്യുന്നവരുടെ കഥ എഴുത്തുകാരൻ പറയുന്നത്. ബാല്യത്തിൽ തന്നെ ഉടലെടുക്കുന്ന അപരമത അസ്വസ്ഥതകളുടെ ഫ്രെയിമുകൾ 1993- ലെ മലയാളി ബാല്യത്തിന്‍റെ പരിചിത സാമൂഹിക പരിസരമല്ല. ബാല്യത്തിന്‍റെ നിഷ്കളങ്കതയിലേക്ക് വർഗ്ഗീയച്ചുവയുടെ വിഷം തളിക്കുന്ന കഥാസന്ദർഭങ്ങൾ ഈ കാലഘട്ടത്തിലെ കുട്ടികളോട് എന്താണ് സംസാരിക്കുക എന്നത് തീർപ്പ് കല്പിക്കാവുന്ന ഒന്നല്ല, ചിത്രത്തിൽ അത്തരം സന്ദർഭങ്ങൾ ആവോളമുണ്ട്. ഒന്ന് തൊട്ടാൽ പൊട്ടുന്ന നീർക്കുമിളയാണ് കേരളത്തിലെ 1990 കളിലെ മതമൈത്രിയെന്നു സിനിമ പറയുമ്പോൾ അംഗീകരിച്ചു നല്കാൻ ഒരു പക്ഷെ വിവരമുള്ള പ്രേക്ഷകന് ബുദ്ധിമുട്ടായിരിക്കും. 2014 മുതലിങ്ങോട്ട് ഈ കാലം വരെ സംഭവിച്ചിട്ടുള്ള "വർഗ്ഗീയവത്കരണം" ആ കാലത്ത് കേരളത്തിലുണ്ടായിരുന്നോ എന്നത് ചർച്ചാ വിഷയമാണ്. ന്യൂനപക്ഷ ചൂഷണത്തിന്‍റെ ഇന്ത്യൻ മാതൃക കേരളത്തിന്‍റെ ഒരു ഗ്രാമത്തിൽ അവതരിപ്പിക്കുന്നതിന്‍റെ പ്രശ്നം ചിത്രത്തിനുണ്ട്. മരക്കാരുടെയും, സഫ്ദർ ഹാഷ്മിയുടെയും, ഗാന്ധിജിയുടെയും, ചെ ഗുവേരയുടെയും, ഹിറ്റ്ലറിന്‍റേയും,മുസോളനിയുടെയും, സ്റ്റാലിന്‍റേയും, സദ്ദാം ഹുസൈന്‍റേയും, ചാർളി ചാപ്ലിന്‍റേയും, ‌ഝാൻസി റാണിയുടേയും ഒക്കെ റെഫെറൻസ് ഓരോ പ്രേക്ഷകനും നൽകുന്ന ഇമ്പാക്ട് പലതാണ്. അബ്ദുല്ലയുടെ വയറു പിളർക്കുന്ന ഝാൻസി റാണിയുടെ കത്തിയും, ബഷീറിന്‍റെ വീടിന്‍റെ മൂലക്കല്ല് അടിച്ചു തെറിപ്പിക്കുന്ന കപിൽ ദേവിന്‍റെ ബാറ്റും, സദ്ദാമിന്‍റെ വ്യാജ വൈനും ചില ഉദാഹരണങ്ങൾ മാത്രമാണ്. ![](https://cdn.boolokam.com/articles/2022/08/fr2rrr.jpg)"മരക്കാർ അറബിക്കടലിന്‍റെ സിംഹമാണെന്നു ആണല്ലോ വെയ്പ്പ്, അപ്പോൾ മരക്കാരെ കടൽ എടുത്ത് എന്ന് കരുതട്ടെ" എന്ന കല്യാൺ മേനോന്‍റെ വാക്കുകൾ രാജ്യത്ത് അസ്തിത്വം തെളിയിക്കാൻ വിധിക്കപ്പെടുന്ന നൂറുകണക്കിന് മനുഷ്യരുടെ ചരിത്രത്തെക്കൂടിയാണ് ചോദ്യമുനയിൽ നിർത്തുന്നത്. നിസ്സഹായരായി മാത്രം ജീവിക്കേണ്ടി വരുന്ന ബഷീറിന്‍റെയും അബ്ദുല്ലയുടെയും ജീവിതത്തിന്‍റെ തീർപ്പ് എന്താണ് എന്ന് പ്രേക്ഷകന് മനസിലാകാത്ത വിധം കഥയവസാനിക്കുമ്പോൾ നായർ മേനോൻ പോറ്റിമാരുടെ ജീവിതത്തിന്‍റെ തീർപ്പ് എന്താണെന്ന് പ്രേക്ഷകന് വ്യക്തമാകും. പക്ഷെ രണ്ടു തീർപ്പുകളും ഒരിക്കലും ഒത്തുതീർപ്പിലെത്താൻ പാടില്ലെന്ന വെളിപാട് നൽകുന്ന മറ്റൊരു അപകടരമായ രാഷ്ട്രീയ സന്ദേശവും നൽകുന്നുണ്ട്. തീർച്ചയായും കാണേണ്ടതും ചർച്ചയാകേണ്ടതുമായ സിനിമയാണ് തീർപ്പ്. അതേസമയം തെറ്റിദ്ധരിപ്പിക്കപ്പെടുത്തുന്ന, ഒളിച്ചു കടത്തപ്പെടുന്ന രാഷ്ട്രീയ സിനിമ കൂടിയാണ് 'തീർപ്പ്'.
