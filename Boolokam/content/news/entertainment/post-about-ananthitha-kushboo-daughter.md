---
author: Beaumaris
categories:
- Entertainment
comment_count: 0
date: 2022-06-30 07:45:16
draft: false
image: ''
like_count: 25754
share_count: 13327
tags:
- ananthitha kushboo daughter
- BODY SHAMING
- cinema
- Kushboo
title: ബോഡി ഷെയ്‌മിങ്ങിനെ കുറിച്ച് ഖുശ്ബുവിന്റെ മകൾ, "എല്ലാരും അമ്മയുമായി ആണ്  എന്നെ
  താരതമ്യപ്പെടുത്തുന്നത്"
view_count: 859073
---

നാട് ഖുശ്‌ബുവിന്റെയും സംവിധായകൻ സുന്ദർ സിയുടെയും രണ്ടു മക്കളിൽ ഒരാളാണ് അനന്തിത സുന്ദര്‍. അനന്തിത ഇപ്പോൾ തനിക്കു നേരിടേണ്ടിവന്ന ബോഡി ഷെയ്‌മിങ്ങിനെ കുറിച്ച് പറയുകയാണ്. ഒരു തമിഴ് ചാനലിനോടാണ് അനന്തിത ഇക്കാര്യം വെളിപ്പെടുത്തിയത്. അനന്തിതയുടെ സഹോദരി അവന്തിക ലണ്ടനില്‍ പഠനം പൂര്‍ത്തിയാക്കി സിനിമയില്‍ അരങ്ങേറ്റം കുറിക്കാന്‍ ഒരുങ്ങുകയാണ് . എന്നാൽ സിനിമാ നിർമ്മാണമാണ് അനന്തിത ലക്ഷ്യമിടുന്നത്. അനന്തിതയുടെ വാക്കുകൾ കേൾക്കാം. "സമൂഹമാധ്യമങ്ങളില്‍ കുട്ടിക്കാലം മുതല്‍ തന്നെ സജീവമായിരുന്നു. ഒരുപാട് പോസിറ്റീവിറ്റിയോടെയാണ് ഞാന്‍ അത് കൈകാര്യം ചെയ്തത്. എന്നാല്‍ പലരുടെയും കമന്റുകള്‍ വേദനയുണ്ടാക്കി. നല്ല ഉയരവും വണ്ണവുമുള്ള കുട്ടിയാണ് ഞാന്‍. ശരീരഭാരത്തിന്റെയും നിറത്തിന്റെയും പേരില്‍ വല്ലാതെ പരിഹാസിക്കപ്പെട്ടു. അമ്മയുമായി താരതമ്യം ചെയ്യുന്നവരുമുണ്ടായിരുന്നു. അമ്മ സുന്ദരിയാണല്ലോ. അമ്മയെപ്പോലെ സൗന്ദര്യമില്ല, കാണാന്‍ ആകര്‍ഷണമില്ല തുടങ്ങിയ അഭിപ്രായങ്ങള്‍ വല്ലാതെ വേദനിപ്പിച്ചു.ഇപ്പോള്‍ ശരീരഭാരം കുറച്ചു. ഭക്ഷണം ക്രമീകരിച്ചും വ്യായാമം ചെയ്തുമാണ് ഞാനെന്റെ ലക്ഷ്യത്തിലെത്തിയത്. എന്നിലുള്ള മാറ്റം പ്ലാസ്റ്റിക് സര്‍ജറി ചെയ്തതുകൊണ്ടാണെന്ന് ആരോപിക്കുന്നവരുമുണ്ട്. വര്‍ഷങ്ങളായി മോശം വാക്കുകള്‍ കേള്‍ക്കുന്നതിനാല്‍ ഇതെല്ലാം കൈകാര്യം ചെയ്യാനുള്ള തൊലിക്കട്ടി എനിക്കുണ്ട്" - അനന്തിത പറയുന്നു .