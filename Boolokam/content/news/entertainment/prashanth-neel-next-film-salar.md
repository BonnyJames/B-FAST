---
author: Beaumaris
categories:
- Entertainment
comment_count: 0
date: 2022-04-15 10:58:33
draft: false
image: ''
like_count: 25084
share_count: 5035
tags:
- Featured
- prabhas
- Prashanth Neel
- Prithviraj Sukumaran
- salar
title: പ്രശാന്ത് നീലിന്റെ അടുത്ത പാൻ ഇന്ത്യൻ ചിത്രം 'സലാർ'
view_count: 359833
---

കെ ജി എഫ് രണ്ടു ഭാഗങ്ങളുടെയും വൻ വിജയത്തിന് ശേഷം സംവിധായകൻ പ്രശാന്ത് നീൽ ഒരുക്കുന്ന ഏറ്റവും പുതിയ ചിത്രമാണ് സലാർ. കെ ജി എഫ് 1 & 2 നിർമ്മിച്ച ഹോംബാലെ ഫിലിംസ് തന്നെയാണ് ഈ ബിഗ് ബഡ്ജറ്റ് ആക്ഷൻ ചിത്രവും നിർമ്മിക്കുന്നത്. സൂപ്പർ സ്റ്റാർ പ്രഭാസ് നായകനായി എത്തുന്ന ഈ പാൻ ഇന്ത്യൻ ചിത്രത്തിന്റെ ആദ്യ ടീസർ മെയ് മാസത്തിൽ എത്തും. മലയാളത്തിന്റെ സൂപ്പർതാരം പൃഥ്വിരാജ് സുകുമാരനും ഈ ചിത്രത്തിൽ ഒരു പ്രാധാന്യമുള്ള ഒരു വേഷം ചെയ്യുമെന്നുള്ള റിപ്പോർട്ടുകൾ പുറത്തുവന്നിരുന്നു. ശ്രുതി ഹാസൻ ആണ് ഈ ചിത്രത്തിലെ നായികയായി എത്തുന്നത്. കന്നഡ, തെലുങ്കു ഭാഷകളിൽ ഒരേ സമയം ഷൂട്ട് ചെയ്യുന്ന ചിത്രം തമിഴ്, ഹിന്ദി, മലയാളം ഭാഷകളിലും റിലീസ് ചെയ്യും.