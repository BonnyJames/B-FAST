---
author: Beaumaris
categories:
- Entertainment
comment_count: 0
date: 2023-10-19 12:55:20
draft: false
image: https://cdn.boolokam.com/articles/2023/10/ssvsss.jpg
like_count: 12726
share_count: 2533
tags:
- cast away (2000)
- Robert Zemeckis
- tom hanks
- tom hanks cast away
title: എത്ര പെർഫക്റ്റ് ആയിട്ടാണ് അയാൾ എല്ലാം ചെയ്തത്...
view_count: 178372
---

**Cast Away (2000)** **Director: Robert Zemeckis** **GENRE: survival / drama** **Aswin Chandrasekharan** മനുഷ്യവാസം ഇല്ലാത്ത ദ്വീപിൽ അകപ്പെട്ടു പോകുന്ന ഒരു മനുഷ്യന്റെ കഥ. കാണാത്തവർ ഉണ്ടെങ്കിൽ വായിക്കുമ്പോൾ സ്പോയിലർ ആവാം.. FedEx എന്ന പാർസൽ ഡെലിവറി കമ്പനിയിൽ ജോലി ചെയ്യുന്ന ചക്ക് നോളണ്ട്(Tom Hanks )കൃത്യ നിഷ്ഠത എന്നത് ഒരു തരത്തിൽ പോലും തെറ്റിക്കാത്തയാൾ.താൻ വന്നിട്ടെ തുറക്കാവു എന്ന് പറഞ്ഞിട്ട് പ്രണയിനിയായ കെല്ലിക്ക് (Helen Hunt) മോതിരം സമ്മാനിക്കുന്നു.ശേഷം ന്യൂ ഇയറിനു കാണാം എന്ന് കെല്ലിക്ക് വാക്ക് കൊടുത്ത് ജോലിയുടെ ഭാഗമായി മലേഷ്യയിലേക്ക് പോയതായിരുന്നു ചക്. പക്ഷെ യാത്രാമധ്യേ വിമാനം തകർന്നു പസഫിക് സമുദ്രത്തിൽ പതിക്കുന്നു.കുടെയുള്ളവർ ഒക്കെ മരിക്കുന്നു.ചക്ക് മാത്രം രക്ഷപ്പെട്ട് ദ്വീപിൽ എത്തപ്പെടുന്നു. തുടർന്ന് അവിടുന്ന് രക്ഷപ്പെടാനുള്ള അയാളുടെ പരിശ്രമങ്ങൾ കാണിക്കുന്നതാണ് കഥ. ഏകാന്തതയുടെ ഭയാനകതയും,ദയനീയതയും.നിരാശയും, അതിജീവനവും, പ്രതീക്ഷയും.എല്ലാം കാണിക്കുന്ന മികച്ച സിനിമകളിൽ ഒന്ന്.ഒറ്റപ്പെടലിൽ നിന്ന് ചക്ക്ന് ജീവിതം തന്നെ മടുക്കുന്നുണ്ട്. പക്ഷെ ഏത് സാഹചര്യമായാലും മനുഷ്യൻ ഒന്ന് പൊരുതി നോക്കും.അതിജീവിക്കാൻ ശ്രമിക്കും.അതിന് അയാൾക്ക് ആകെയുള്ളത് അയാളുടെ പ്രണയിനിയുടെ ഫോട്ടോ പതിച്ച ഒരു പഴയകാല വാച്ചും.ഒഴുകി വന്ന കുറച്ച് പാർസൽ ബോക്സുകളും മാത്രം.അതിൽ ഒരു ബോക്സ് മാത്രം അയാൾ തുറക്കുന്നില്ല അയാൾക്ക് അതൊരു പ്രചോദനമാവുകയാണ് അതിന് കാരണം Climax കണ്ടാൽ മനസ്സിലാകും. ഒറ്റപ്പെടലിന്റെ മാനസികാവസ്ഥയിൽ അയാൾ ഒരു കൂട്ടുകാരനെ കണ്ടെത്തുന്നു "വിൽസൺ "എന്ന ഒരു വോളിബോൾ പന്ത്!! അതെ വെറുമൊരു പന്തിനെ ഇത്രയും സ്നേഹിച്ച ഒരു മനുഷ്യൻ.ഒഴുകി വന്ന പാർസൽ ബോക്സുകളിൽ നിന്ന് കിട്ടിയ പന്തിൽ സ്വന്തം രക്തകൊണ്ട് ഒരു മുഖം വരക്കുന്നു.(ഗുഹാ മനുഷ്യർ ദൈവം എന്ന സങ്കല്പം ഉണ്ടാക്കിയത് ഇങ്ങനെ ഒക്കെ ആയിരിക്കാം)നാല് വർഷത്തെ ഏകാന്ത ജീവിതത്തിൽ അയാൾക്ക് സംസാരിക്കാനും വിഷമങ്ങൾ പറയാനും പ്രതീക്ഷകൾ പങ്ക് വയ്ക്കാനും ഒക്കെ ഉള്ള ഒരു കൂട്ടുകാരൻ. രക്ഷപ്പെടാനുള്ള ശ്രമത്തിനിടെ വിൽസണെ നഷ്ടമാകുമ്പോൾ അയാൾ തകർന്നു പോവുന്നുണ്ട് കാണുന്ന നമ്മൾക്കും അത് ഉള്ളിൽ തട്ടും.ഒരിക്കൽ ദ്വീപിലേക്ക് തിരയിൽ വന്നടിഞ്ഞ ഒരു വസ്തു നോക്കിയിരിക്കുമ്പോഴാണ് രക്ഷപ്പെടാനുള്ള വഴി ചക്കിന്റെ മനസ്സിലുദിച്ചത്.അവസാന ശ്രമം എന്നോണം Chuck ഒരു ചങ്ങാടം നിർമ്മിക്കാൻ തുടങ്ങുന്നു..സാഹസികമായ യാത്രയ്ക്ക് തയ്യാറെടുക്കുന്നു. അയാൾക്ക് അത് മാത്രമാണ് തിരിച്ചു പോവാൻ ഉള്ള ഒരേയൊരു വഴി. ![](https://cdn.boolokam.com/articles/2023/10/ssvsss.jpg)ടോം ഹാങ്ക്സ്,പ്രത്യേകിച്ചു പറയേണ്ട ആവശ്യമില്ലല്ലോ കഥാപാത്രത്തിലേക്ക് ഇറങ്ങിച്ചെന്ന് മികച്ചതിൽ മികച്ചവയാക്കാൻ അപാര കഴിവുള്ള Actor.ഇങ്ങേര് അഭിനയിക്കുകയല്ല ജീവിക്കുകയായിരുന്നു.ഈ കഥാപാത്രത്തിന് വേണ്ടി ഒരുപാട് കഷ്ടതകൾ എടുത്തുവെന്ന് സിനിമ കാണുമ്പോൾ തന്നെ അറിയാം.ദ്വീപിൽ അകപ്പെട്ടപ്പോൾ മുതൽ വർഷങ്ങൾ കഴിഞ്ഞപ്പോളുള്ള ആ മാറ്റം തന്നെ കണ്ടാൽ മതി. ഡെഡിക്കേഷൻ ലെവൽ.നിരാശ നിറഞ്ഞ സാഹചര്യവും. സ്വന്തമായി തീ ഉണ്ടാക്കിയപ്പോൾ ഉള്ള ആഹ്ലാദവും ഒക്കെ ഒന്ന് കാണേണ്ടത് തന്നെയാണ് .എത്ര പെർഫെക്റ്റ് ആയിട്ടാണ് ഇങ്ങേര് എല്ലാം ചെയ്തത്. https://youtu.be/szMPQdICai8 ശേഷം തിരികെ രക്ഷപ്പെട്ട് വന്നിട്ടും അയാളുടെ എല്ലാം നഷ്ടമായിരുന്നു എല്ലാവരും അയാൾ മരിച്ചെന്ന് വിചാരിച്ചു.അയാളുടെ പ്രണയിനിയുടെ വിവാഹവും കഴിഞ്ഞിരുന്നു. ഒന്നും തിരിച്ചു പിടിക്കാൻ സാധിക്കില്ല എന്ന് അയാൾക്ക് അറിയാമായിരുന്നു. ചക് അവസാനം ഇങ്ങനെ പറയുന്നുണ്ട് "ഇപ്പോ ഞാനെന്താണ് ചെയ്യേണ്ടതെന്ന് എനിക്ക് അറിയാം. ഈ ജീവിതം തുടരണം. കാരണം നാളെയും സൂര്യൻ ഉദിക്കും.നാളെ തിര എന്തൊക്കെ കൊണ്ട് വരുമെന്ന് നമുക്ക് അറിയില്ലല്ലൊ?."അതെ എന്ത് നഷ്ടമായാലും ജീവിക്കണം.ജീവിതം മുന്നോട്ട് കൊണ്ട് പോയെ പറ്റു. Must watch Survival Movie❤️ ഇത് കാണുമ്പോൾ റോബിൻസൺ ക്രൂസോ എന്ന നോവലാണ് എനിക്ക് ഓർമ്മ വന്നത്