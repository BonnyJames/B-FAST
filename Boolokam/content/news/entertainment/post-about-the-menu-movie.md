---
author: Beaumaris
categories:
- Entertainment
comment_count: 0
date: 2023-01-14 10:16:33
draft: false
image: https://cdn.boolokam.com/articles/2023/01/the-menuu-1024x597.jpg
like_count: 23791
share_count: 26036
tags:
- the menu
- the menu movie
title: ഈ സിനിമ യ്ക്ക് ആരാധകരോളം തന്നെ ഹേറ്റേഴ്സും ഉണ്ട്, അതിന്റെ കാരണം ഇതാണ്
view_count: 906944
---

‘ദി മെനു’, ഒരു മികച്ച സിനിമയാണ്. അതിനുകാരണം അതിന്റെ പ്രമേയപരമായ തിരഞ്ഞെടുപ്പാണ്. അത്ര ലളിതമായ സിനിമയല്ലിത്. അതുകൊണ്ടുതന്നെ ആരാധകരോളം ത​െന്ന ഹേറ്റേഴ്സും സിനിമക്കുണ്ട്. [caption id="attachment_379204" align="aligncenter" width="800"] Anya Taylor-Joy and Ralph Fiennes in the film THE MENU. Photo by Eric Zachanowich. Courtesy of Searchlight Pictures. © 2022 20th Century Studios All Rights Reserved[/caption] **മേന്മകൾ** 1\. മെനു കൈകാര്യം ചെയ്യുന്ന വിഷയം യൂനിവേഴ്സലാണ്, ഒപ്പം പുതുമയുള്ളതും. സിനിമ നൽകുന്ന നവീനമായ അനുഭവ പരിസരം ത​െന്നയാണിതിലെ ഏറ്റവും ആകർഷകമായ ഘടകം. 2\. വലിയരീതിയിൽ ക്യൂരിയോസിറ്റി ഉണ്ടാക്കുന്ന സിനിമയാണിത്. എന്താണിത്, ഇനി എന്തുനടക്കും എന്ന ചോദ്യങ്ങൾ തുടക്കംമുതൽ പ്രേക്ഷകനെ അലട്ടിക്കൊണ്ടിരിക്കും. 3\. മികച്ച അഭിനേതാക്കളുടെ തിരഞ്ഞെടുപ്പ് സിനിമക്ക് മുതൽക്കൂട്ടാണ്. പ്രത്യേകിച്ചും റാൽഫ് ഫിയന്നേഴ്സിന്റെ ഷെഫ് സ്ലോവിക്കും അന്യ ടെയ്‍ലറിന്റെ മാർഗോയും... 4.ബ്ലാക്ക് കോമഡി ഹൊറർ എന്നൊ​െക്കയാണ് സിനിമയുടെ ഔദ്യോഗിക ഴോനറുകളെങ്കിലും സിനിമ ഓരോരുത്തർക്കും അവരുടേതായ രീതിയിൽ വ്യാഖ്യാനിക്കാവുന്നതാണ്. ചിലർക്കിത് ത്രില്ലറായും ഡ്രാമയായും തോന്നിയേക്കാം. 5.ക്രൈസ്റ്റിന്റെ ലാസ്റ്റ് സപ്പറിനെ ഓർമിപ്പിക്കുന്ന തരത്തിൽ 12 പേരുടെ തെര​െഞ്ഞടുപ്പ്, പതിയെ ഉള്ള അവരുടെ പാപങ്ങളുടെ വെളിപ്പെടുത്തൽ, ആദിമധ്യാന്തമുള്ള നാടകീയത അങ്ങിനെ വെൽ ക്രാഫ്റ്റഡ് സിനിമയാണ് ദി മെനു. 6.സിനിമയുടെ അന്തർധാര സാമൂഹിക വിമർശനമാണ്. ആധുനിക മനുഷ്യരുടെ തെറ്റായ ഭക്ഷണശീലങ്ങൾ ആർത്തി പരസ്പര ബഹുമാനമില്ലായ്മ അതിമോഹങ്ങൾ അങ്ങിനെ എല്ലാത്തിനേയും സിനിമ പ്രശ്നവത്കരിക്കുന്നുണ്ട്. ഇനി പറയുന്നതിൽ സ്​പോയ്‍ലർ ഉണ്ട്. spoiler allert..... **![](https://cdn.boolokam.com/articles/2023/01/the-menuu-1024x597.jpg)പോരായ്മകൾ** 1.കുറച്ചധികം ഫിലൊസോഫിക്കൽ ആയതിനാൽ സിനിമ എല്ലാവർക്കും അത്ര എളുപ്പത്തിൽ മനസിലാകില്ല. 2.ബിബ്ലിക്കലായ രീതിയിൽ സൂചനകളിലൂടെയാണ് സിനിമ വികസിക്കുന്നത്. അതിന്റെ കുരുക്കഴിക്കുക അത്ര ലളിതമല്ല. 3.സിനിമയുടെ കഥയിലും തിരക്കഥയിലും പങ്കുവഹിച്ച വിൽ ട്രാസിയുടെ ഒരു ദ്വീപിലെ റെസ്റ്ററന്റ് അനുഭവത്തിൽനിന്ന് ഉരുത്തിരിഞ്ഞ കഥയാണിത്. ഹൈലി പേഴ്സണലായ കഥ പിന്നീട് യൂനിവേഴ്സലാക്കി മാറ്റുകയായിരുന്നു. അതിന്റെ പോരായ്മകൾ സിനിമയിൽ ഉണ്ട്. 4.അത്ര ഓർഗാനിക് സിനിമയില്ല ‘ദി മെനു’. ഉദാഹരണത്തിന് നിക്കോളാസ് കാർഡോക്കിന്റെ ടെയ്ലർ റെഡ്ഫോർഡ് എന്തിന് ആത്മഹത്യ ചെയ്തു എന്നത് മനസിലാക്കാൻ വലിയ അധ്വാനം വേണ്ടിവരും. അതുപോലെ ഷെഫും സംഘവും എന്തിനാണ് സ്വയം മരിക്കുന്നതെന്നതും വലിയ കൺഫ്യൂഷൻ ഉണ്ടാക്കു​ന്ന വിഷയമാണ്. **സിനിമ ആസ്വദിക്കാൻ വേണ്ടി മാത്രം ചില കാര്യങ്ങൾ....സിനിമ കണ്ടവർ വായിച്ചാലും മതി...** **പാപങ്ങൾ** ഇതിൽ പലതരം പാങ്ങളാണ് 11 അതിഥികളിൽ ഷെഫ് സ്ലോവിക് ആരോപിക്കുന്നത്. 12 ആം ഗസ്റ്റ് അയാളുടെ അമ്മ തന്നെയാണ്. സിനിമാ നടനും സെക്രട്ടറിയും....ഇവരിരുവരും അവരുടെ കുടുംബാംഗങ്ങളെ വഞ്ചിക്കുന്നവരാണ്. വ്യഭിചാരവും പരസ്പരമുള്ള ചതിയും ആണ് അവരുടെ പാപം. സിനിമാ നടൻ തന്റെ മോശം സിനിമകളിലൂടെ പ്രേക്ഷകരെ വെറുപ്പിച്ചിട്ടും ഉണ്ട്.മൂന്ന് ബിസിനസ് പർട്ണേഴ്സ്...... ഇവർ പണത്തിനായി സാമ്പത്തിക തട്ടിപ്പ് നടത്തുന്നവരാണ്. വ്യാജ രേഖകൾ ഉണ്ടാക്കുന്നവരും അഹങ്കാരികളുമാണ്. ![](https://cdn.boolokam.com/articles/2023/01/1200x0-1024x683.jpg)ഫുഡ് ക്രിറ്റിക് ആൻഡ് എഡിറ്റർ.....തങ്ങളുടെ ലേഖനങ്ങളിലൂടെ ഒരുപാട് ഷെഫുമാരുടെ ജീവിതം തുലച്ചവരാണ് ഫുഡ് ക്രിറ്റിക്കും എഡിറ്റവും. നിർദ്ദയരാണിവർ. ഒപ്പം പൊങ്ങച്ചക്കാരും. പണക്കാരായ ദമ്പതികൾ.....പണമുണ്ട് എന്നുവിചാരിച്ച് ആഡംബര ജീവിതം നയിക്കുന്നവരാണിവർ. കഴിക്കുന്ന ഭക്ഷണത്തെക്കുറിച്ച് യാതൊരു ശ്രദ്ധയും ഇല്ലാത്തവർ. ഒമ്പത് തവണ അവർ ദ്വീപിൽ വന്ന് ഭക്ഷണം കഴിച്ചിട്ടും ഒരു ഡിഷിന്റെ പേരുപോലും ഓർമയില്ലാത്തവർ. കൂടാതെ ഇതിലെ ഭർത്താവ് മാഗോയോടൊപ്പം ഉല്ലസിച്ച് നടന്നിട്ടുമുണ്ട്. ഇതിൽ ഏറ്റവും വലിയ ക്രിമിനലാണ് ടെയ്ലർ റെഡ്ഫോർഡ്. അയാൾ മരിക്കുമെന്നറിഞ്ഞിട്ടും അവിടെ വരികയായിരുന്നു. കൂടാടെ മാർഗോ എന്ന അഭിസാരികയെ മരിക്കാൻവേണ്ടി ഒപ്പം കൂട്ടുകയും ചെയ്തു. സ്വന്തം ആസ്വാദനത്തിനായി മറ്റുള്ളവരെ കുരുതികൊടുക്കാൻ മടിയില്ലാത്തയാൾ. &nbsp; [caption id="attachment_379208" align="aligncenter" width="800"]![](https://cdn.boolokam.com/articles/2023/01/sa-2-1024x683.jpg) Anya Taylor-Joy and Ralph Fiennes in the film THE MENU. Photo by Eric Zachanowich. Courtesy of Searchlight Pictures. © 2022 20th Century Studios All Rights Reserved[/caption] സിനിമ അതിന്റെ അവസാനം ഡാർക് കോമഡിയിലേക്ക് കടക്കുകയാണ്. സ്മോർ എന്നാണ് അവസാന വിഭവത്തിന്റെ പേര്. ചേരുവകളിൽ കസ്റ്റമേഴ്സ്, ഷെഫ്, റസ്റ്ററന്റ് എന്നിവയെല്ലാംപെടും. സമൂഹത്തിന്റെ പാപഭാരം തീർക്കാൻ സ്വയം കുരിശിലേറിയ ക്രിസ്തുവായി ഷെഫ് സ്ലോവിക് സ്വയം അവരോധിക്കുന്നു.സിനിമ ഹോട്ട് സ്റ്റാറിലുണ്ട്. കൃത്യമായ കഥയും നിയതമായ തിരക്കഥാ വ്യവസ്ഥയും സിനിമയിൽ ആഗ്രഹിക്കുന്നവർ ‘ദ മെനു’കാണേണ്ടതില്ല. ഔ​ട്ട് ഓഫ് ബോക്സ് ചിന്താഗതിക്കാർ ഒരിക്കലും സിനിമ ഒഴിവാക്കുകയും ചെയ്യരുത്. മെനുവിന് അഞ്ചിൽ 3.8 മാർക്ക്.