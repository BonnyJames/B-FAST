---
title: "ഇത്രയും കൊടിയ പാതകങ്ങൾ ഒരു ജനതയോട് ചെയ്തിട്ടും, നീതി നടപ്പാക്കപ്പെട്ടിട്ടില്ല എന്ന ഉള്ളു പൊള്ളുന്ന ഒരു സത്യത്തിന്റെ മുകളിൽ ആണ് സിനിമ അവസാനിക്കുന്നത്"
date: 2024-01-19T15:12:07
draft: false
categories: ["Entertainment"]
tags: ['Killers of Flower Moon (2023)', 'Leonardo DiCaprio', 'Lily Gladstone', 'review']
author: "Beaumaris"
---

<strong>Vani Jayate</strong>

തുടക്കത്തിൽ ഒസേജ് കൺട്രിയിൽ തന്റെ അമ്മാവന്റെ ക്ഷണപ്രകാരം എത്തപ്പെട്ട ഏർണസ്റ്റ് ബക്ക്ഹാർട്ട് (ലിയോണാർഡോ ഡികാപ്രിയോ) തന്നെ റെയിൽവേ സ്റ്റേഷനിൽ നിന്നും കാറിൽ ഡ്രൈവ് ചെയ്തു തന്റെ അമ്മാവന്റെ അടുത്തേക്ക് കൊണ്ടുപോവുന്ന ഹെൻറി റോണിനോട് ചോദിക്കുന്നുണ്ട്.
"... ഇക്കാണുന്ന ഭൂമിയൊക്കെ ആരുടേതാണ്?"
"എന്റെ ഭൂമിയാണ്"
പിന്നീട് മോളി (ലില്ലി ഗ്ലാഡിസ്റ്റൺ) യെ പാട്ടിലാക്കാൻ നോക്കുന്ന സമയത്ത് ഏണസ്റ്റ് അവളോട് ചോദിക്കുന്ന ഒരു ചോദ്യമുണ്ട്.
"... എന്ത് നിറമാണ് നിന്റേതെന്ന്"
"എന്റെ നിറം"

<img class="size-full wp-image-438814 aligncenter" src="https://cdn.boolokam.com/articles/2024/01/wffwwfw.jpeg" alt="" width="930" height="620" />അമേരിക്കയിൽ ഒരുകാലത്ത് ഏറ്റവും സമ്പന്നമായ ഒരു സമുദായമായിരുന്നു ഓസേജുകളുടേത്. അമേരിക്കൻ ഉപഭൂഖണ്ഡത്തിലേക്ക് നടന്ന വെള്ളക്കാരുടെ അധിനിവേശത്തിന്റെ കാലഘട്ടത്തിൽ മണ്ണിന്റെ യഥാർത്ഥ അവകാശികളായ തദ്ദേശീയരായ ഇന്ത്യക്കാരെ ഉന്മൂലനം ചെയ്യുകയും, ബാക്കിയായവരെ ഒന്നിനും കൊള്ളാത്ത തരിശു ഭൂമികളിലേക്ക് നാട് കടത്തുകയും ചെയ്തിരുന്നു. അത്തരത്തിലുള്ള ആറോളം ഗോത്രങ്ങളിൽ (സിവിലൈസ്ഡ് ട്രൈബ്സ് എന്നവർ വിശേഷിപ്പിക്കുന്ന) ഒന്നായ ഒസേജുകൾ എത്തപ്പെട്ടത് ഒക്കോലഹോമ സ്റ്റേറ്റിലെ കുരിപ്പ കിളുർക്കാത്ത ഭൂവിടങ്ങളിൽ ആണ്. എന്നാൽ ഭാഗ്യമോ അവരുടെ നിർഭാഗ്യമോ, അവർ എത്തിച്ചേർന്ന ആ ഭൂമിയിൽ സമൃദ്ധമായി പെട്രോളിയം സ്രോതസ്സ് കണ്ടെത്തുകയും, ഇരുപതാം നൂറ്റാണ്ടിന്റെ തുടക്കത്തിൽ ഏറ്റവും അധികം പ്രതിശീർഷ വരുമാനമുള്ള ഒരു ജനതയായി അവർ മാറുകയും ചെയ്തു. എന്നാൽ വെള്ളക്കാരന്റെ അത്യാഗ്രഹം, നിഷ്കളങ്കരായ ആ ജനതയെ അവരുടെ ഇരകളാക്കി മാറ്റുകയായിരുന്നു. അധിനിവേശക്കാരായ പാശ്ചാത്യർ അവരുടെ കുടിലത ഉപയോഗിച്ച് അവരെ കൊന്നൊടുക്കുകയും, പലവിധത്തിൽ നശിപ്പിക്കുകയും ചെയ്തു, അവരുടെ സ്വത്തുക്കളും ഭൂമിയും മുഴുവൻ കയ്യടക്കുകയും ചെയ്ത ചോര മണക്കുന്ന ചരിത്രം, ചരിത്രത്താളുകളിൽ നിന്നും വളരെ ശ്രദ്ധാപ്പൂർവം മൂടിവെയ്ക്കപ്പെട്ട ഒന്നാണ്.

<img class="size-full wp-image-438815 aligncenter" src="https://cdn.boolokam.com/articles/2024/01/qdqdqdqdq.webp" alt="" width="1000" height="563" />ഡേവിഡ് ഗ്രാനിന്റെ അതെ പേരിലുള്ള ഒരു പുസ്തകത്തെ ആസ്പദമാക്കി മാർട്ടിൻ സ്കോർസേസി സംവിധാനം ചെയ്തു കഴിഞ്ഞ വര്ഷം റിലീസ് ചെയ്ത സിനിമയാണ് കില്ലേഴ്സ് ഓഫ് ദി ഫ്ലവർ മൂൺ. ചതിയുടെ ചൂഷണങ്ങളുടെ നെറികെട്ട ചരിത്രത്തിന്റെ നേരാവിഷ്കാരം എന്ന് വേണമെങ്കിൽ വിശേഷിപ്പിക്കാം. എഫ് ബി ഐ എന്ന അന്വേഷണ ഏജൻസിയുടെ അധികാരവും അന്വേഷണ പരിധിയുമൊക്കെ വികാസം പ്രാപിച്ചത് അവിടെ നടന്ന കൂട്ടക്കൊലയുടെ അന്വേഷണത്തിലൂടെയാണ് എന്നാണ് ചരിത്രം പറയുന്നത്.

<img class="alignnone size-full wp-image-438816" src="https://cdn.boolokam.com/articles/2024/01/dqqddqdq.webp" alt="" width="800" height="451" />സിനിമ കാണുന്നതിനോടൊപ്പം വിഷയത്തെക്കുറിച്ച് ലഘുവായിട്ടെങ്കിലും ഒരു റിസർച്ച് കൂടി നടത്തിയാൽ മാത്രമേ പലതും മനസ്സിലാക്കാൻ സാധിക്കൂ എന്നൊരു പോരായ്മ ഒഴിവാക്കിയാൽ ഇയ്യടുത്ത കാലത്ത് കണ്ട ഏറ്റവും മികച്ച സിനിമ തന്നെയാണ് കില്ലേഴ്സ് ഓഫ് ദി ഫ്‌ളവർ മൂൺ. പതിഞ്ഞ താളത്തിൽ പറഞ്ഞു പോവുന്ന സിനിമ, ഇത്രയും കൊടിയ പാതകങ്ങൾ ഒരു ജനതയോട് ചെയ്തിട്ടും, നീതി നടപ്പാക്കപ്പെട്ടിട്ടില്ല എന്ന ഉള്ളു പൊള്ളുന്ന ഒരു സത്യത്തിന്റെ മുകളിൽ ആണ് അവസാനിക്കുന്നത്. ലില്ലി ഗ്ലാഡ്സ്റ്റോൺ എന്ന നടിക്ക് അടക്കം നിരവധി പുരസ്‌ക്കാരങ്ങൾ നേടിക്കൊണ്ടിരിക്കുന്ന സിനിമ ഈ വർഷത്ത ഓസ്‌കറിന്റെ പട്ടികയിൽ മുന്നിൽ തന്നെയുണ്ട്. ലിയോവിനോടൊപ്പം, റോബർട്ട് ഡിനീറോ, ബ്രണ്ടൻ ഫ്രേസർ, ജെസ്സെ പ്ളേമോൺസ് തുടങ്ങിയ ഒരു വൻ താരനിര തന്നെയുണ്ട്... ഇത്തരത്തിലുള്ള സിനിമകൾ ഇഷ്ടപ്പെടുന്നവർക്ക് ഒരു മസ്റ്റ് വാച്ച് മൂവിയാണ്. അൽപ്പം ക്ഷമയോടെ കാണണം എന്ന് മാത്രം.ഈ സിനിമയുടെ പ്ലോട്ടിനെക്കുറിച്ചും സിനിമയുടെ ചരിത്ര പശ്ചാത്തലം മനസിലാക്കാൻ ഉതകുന്ന സംഭവങ്ങളെക്കുറിച്ചും വിശദമായ നിരവധി വീഡിയോകൾ നെറ്റിൽ ഉപലഭ്യമാണ്.

https://youtu.be/7cx9nCHsemc

====================================

കില്ലേഴ്സ് ഓഫ് ദി ഫ്‌ളവർ മൂൺ:
ആപ്പിൾ + ടിവിയിൽ സബ്‌സ്‌ക്രിപ്‌ഷനിൽ ഉൾപ്പെടുത്തി സ്ട്രീം ചെയ്തു തുടങ്ങിയിട്ടുണ്ട്. ആമസോൺ പ്രൈം വീഡിയോവിൽ റെന്റൽ മോഡിലാണ്.


![ഇത്രയും കൊടിയ പാതകങ്ങൾ ഒരു ജനതയോട് ചെയ്തിട്ടും, നീതി നടപ്പാക്കപ്പെട്ടിട്ടില്ല എന്ന ഉള്ളു പൊള്ളുന്ന ഒരു സത്യത്തിന്റെ മുകളിൽ ആണ് സിനിമ അവസാനിക്കുന്നത്](https://cdn.boolokam.com/articles/2024/01/wffwwfw.jpeg)**Vani Jayate** തുടക്കത്തിൽ ഒസേജ് കൺട്രിയിൽ തന്റെ അമ്മാവന്റെ ക്ഷണപ്രകാരം എത്തപ്പെട്ട ഏർണസ്റ്റ് ബക്ക്ഹാർട്ട് (ലിയോണാർഡോ ഡികാപ്രിയോ) തന്നെ റെയിൽവേ സ്റ്റേഷനിൽ നിന്നും കാറിൽ ഡ്രൈവ് ചെയ്തു തന്റെ അമ്മാവന്റെ അടുത്തേക്ക് കൊണ്ടുപോവുന്ന ഹെൻറി റോണിനോട് ചോദിക്കുന്നുണ്ട്. "... ഇക്കാണുന്ന ഭൂമിയൊക്കെ ആരുടേതാണ്?" "എന്റെ ഭൂമിയാണ്" പിന്നീട് മോളി (ലില്ലി ഗ്ലാഡിസ്റ്റൺ) യെ പാട്ടിലാക്കാൻ നോക്കുന്ന സമയത്ത് ഏണസ്റ്റ് അവളോട് ചോദിക്കുന്ന ഒരു ചോദ്യമുണ്ട്. "... എന്ത് നിറമാണ് നിന്റേതെന്ന്" "എന്റെ നിറം" അമേരിക്കയിൽ ഒരുകാലത്ത് ഏറ്റവും സമ്പന്നമായ ഒരു സമുദായമായിരുന്നു ഓസേജുകളുടേത്. അമേരിക്കൻ ഉപഭൂഖണ്ഡത്തിലേക്ക് നടന്ന വെള്ളക്കാരുടെ അധിനിവേശത്തിന്റെ കാലഘട്ടത്തിൽ മണ്ണിന്റെ യഥാർത്ഥ അവകാശികളായ തദ്ദേശീയരായ ഇന്ത്യക്കാരെ ഉന്മൂലനം ചെയ്യുകയും, ബാക്കിയായവരെ ഒന്നിനും കൊള്ളാത്ത തരിശു ഭൂമികളിലേക്ക് നാട് കടത്തുകയും ചെയ്തിരുന്നു. അത്തരത്തിലുള്ള ആറോളം ഗോത്രങ്ങളിൽ (സിവിലൈസ്ഡ് ട്രൈബ്സ് എന്നവർ വിശേഷിപ്പിക്കുന്ന) ഒന്നായ ഒസേജുകൾ എത്തപ്പെട്ടത് ഒക്കോലഹോമ സ്റ്റേറ്റിലെ കുരിപ്പ കിളുർക്കാത്ത ഭൂവിടങ്ങളിൽ ആണ്. എന്നാൽ ഭാഗ്യമോ അവരുടെ നിർഭാഗ്യമോ, അവർ എത്തിച്ചേർന്ന ആ ഭൂമിയിൽ സമൃദ്ധമായി പെട്രോളിയം സ്രോതസ്സ് കണ്ടെത്തുകയും, ഇരുപതാം നൂറ്റാണ്ടിന്റെ തുടക്കത്തിൽ ഏറ്റവും അധികം പ്രതിശീർഷ വരുമാനമുള്ള ഒരു ജനതയായി അവർ മാറുകയും ചെയ്തു. എന്നാൽ വെള്ളക്കാരന്റെ അത്യാഗ്രഹം, നിഷ്കളങ്കരായ ആ ജനതയെ അവരുടെ ഇരകളാക്കി മാറ്റുകയായിരുന്നു. അധിനിവേശക്കാരായ പാശ്ചാത്യർ അവരുടെ കുടിലത ഉപയോഗിച്ച് അവരെ കൊന്നൊടുക്കുകയും, പലവിധത്തിൽ നശിപ്പിക്കുകയും ചെയ്തു, അവരുടെ സ്വത്തുക്കളും ഭൂമിയും മുഴുവൻ കയ്യടക്കുകയും ചെയ്ത ചോര മണക്കുന്ന ചരിത്രം, ചരിത്രത്താളുകളിൽ നിന്നും വളരെ ശ്രദ്ധാപ്പൂർവം മൂടിവെയ്ക്കപ്പെട്ട ഒന്നാണ്. ![](https://cdn.boolokam.com/articles/2024/01/qdqdqdqdq.webp)ഡേവിഡ് ഗ്രാനിന്റെ അതെ പേരിലുള്ള ഒരു പുസ്തകത്തെ ആസ്പദമാക്കി മാർട്ടിൻ സ്കോർസേസി സംവിധാനം ചെയ്തു കഴിഞ്ഞ വര്ഷം റിലീസ് ചെയ്ത സിനിമയാണ് കില്ലേഴ്സ് ഓഫ് ദി ഫ്ലവർ മൂൺ. ചതിയുടെ ചൂഷണങ്ങളുടെ നെറികെട്ട ചരിത്രത്തിന്റെ നേരാവിഷ്കാരം എന്ന് വേണമെങ്കിൽ വിശേഷിപ്പിക്കാം. എഫ് ബി ഐ എന്ന അന്വേഷണ ഏജൻസിയുടെ അധികാരവും അന്വേഷണ പരിധിയുമൊക്കെ വികാസം പ്രാപിച്ചത് അവിടെ നടന്ന കൂട്ടക്കൊലയുടെ അന്വേഷണത്തിലൂടെയാണ് എന്നാണ് ചരിത്രം പറയുന്നത്. ![](https://cdn.boolokam.com/articles/2024/01/dqqddqdq.webp)സിനിമ കാണുന്നതിനോടൊപ്പം വിഷയത്തെക്കുറിച്ച് ലഘുവായിട്ടെങ്കിലും ഒരു റിസർച്ച് കൂടി നടത്തിയാൽ മാത്രമേ പലതും മനസ്സിലാക്കാൻ സാധിക്കൂ എന്നൊരു പോരായ്മ ഒഴിവാക്കിയാൽ ഇയ്യടുത്ത കാലത്ത് കണ്ട ഏറ്റവും മികച്ച സിനിമ തന്നെയാണ് കില്ലേഴ്സ് ഓഫ് ദി ഫ്‌ളവർ മൂൺ. പതിഞ്ഞ താളത്തിൽ പറഞ്ഞു പോവുന്ന സിനിമ, ഇത്രയും കൊടിയ പാതകങ്ങൾ ഒരു ജനതയോട് ചെയ്തിട്ടും, നീതി നടപ്പാക്കപ്പെട്ടിട്ടില്ല എന്ന ഉള്ളു പൊള്ളുന്ന ഒരു സത്യത്തിന്റെ മുകളിൽ ആണ് അവസാനിക്കുന്നത്. ലില്ലി ഗ്ലാഡ്സ്റ്റോൺ എന്ന നടിക്ക് അടക്കം നിരവധി പുരസ്‌ക്കാരങ്ങൾ നേടിക്കൊണ്ടിരിക്കുന്ന സിനിമ ഈ വർഷത്ത ഓസ്‌കറിന്റെ പട്ടികയിൽ മുന്നിൽ തന്നെയുണ്ട്. ലിയോവിനോടൊപ്പം, റോബർട്ട് ഡിനീറോ, ബ്രണ്ടൻ ഫ്രേസർ, ജെസ്സെ പ്ളേമോൺസ് തുടങ്ങിയ ഒരു വൻ താരനിര തന്നെയുണ്ട്... ഇത്തരത്തിലുള്ള സിനിമകൾ ഇഷ്ടപ്പെടുന്നവർക്ക് ഒരു മസ്റ്റ് വാച്ച് മൂവിയാണ്. അൽപ്പം ക്ഷമയോടെ കാണണം എന്ന് മാത്രം.ഈ സിനിമയുടെ പ്ലോട്ടിനെക്കുറിച്ചും സിനിമയുടെ ചരിത്ര പശ്ചാത്തലം മനസിലാക്കാൻ ഉതകുന്ന സംഭവങ്ങളെക്കുറിച്ചും വിശദമായ നിരവധി വീഡിയോകൾ നെറ്റിൽ ഉപലഭ്യമാണ്. https://youtu.be/7cx9nCHsemc ==================================== കില്ലേഴ്സ് ഓഫ് ദി ഫ്‌ളവർ മൂൺ: ആപ്പിൾ + ടിവിയിൽ സബ്‌സ്‌ക്രിപ്‌ഷനിൽ ഉൾപ്പെടുത്തി സ്ട്രീം ചെയ്തു തുടങ്ങിയിട്ടുണ്ട്. ആമസോൺ പ്രൈം വീഡിയോവിൽ റെന്റൽ മോഡിലാണ്.
