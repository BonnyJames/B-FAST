---
title: "മെയ് 23 ന് ഒരു പ്രത്യേക സുഗന്ധമുണ്ട്"
date: 2023-05-25T07:33:48
draft: false
categories: ["Entertainment"]
tags: ['padmarajan', 'rahman actor']
author: "Beaumaris"
---

<strong>അനിൽസെയിൻ</strong>

മെയ് മാസം പിറന്നാളുകളുടെ പെരുമഴക്കാലം .എന്റെ കുടുംബത്തിലെ അഞ്ചുപേരിൽ നാലുപേരുടെ പിറന്നാളും ഈ മെയ് മാസത്തിൽ .ദാ, ലാലേട്ടന്റെ പിറന്നാളാണ്  കടന്നുപോയതും .മെയ് 23 എന്ന ദിവസത്തിനു മറ്റൊരു പ്രത്യേകതയുണ്ട്.മലയാളത്തിന്റെ ഏറ്റവും പ്രിയപ്പെട്ട സംവിധായകന്റെ ജന്മദിനമാണ് .ഒപ്പം ആ സംവിധായകന്റെ ചിത്രത്തിലൂടെ അരങ്ങേറ്റം കുറിച്ച്, മലയാളത്തിൽ മാത്രമല്ല ഇതര ഭാഷാ ചിത്രങ്ങളിലും തന്റെ പേര് സുവർണ്ണ ലിപികളിൽ എഴുതിച്ചേർത്ത പ്രിയ നടന്റെയും .ആരാണാ സംവിധായകൻ? ആരാണാ നടൻ? നമുക്ക്‌ അതിലേക്കൊന്നു യാത്രപോകാം.അതാണ് പത്മരാജനും റഹ്മാനും.

<strong><a href="https://cdn.boolokam.com/articles/2023/05/fwwwww-1.jpg"><img class=" wp-image-396842 aligncenter" src="https://cdn.boolokam.com/articles/2023/05/fwwwww-1.jpg" alt="" width="927" height="436" /></a>പത്മരാജൻ ജനുവരിയുടെ നഷ്ട്ടം.</strong>

പി .പത്മരാജന്‍ അഥവാ പകരം വയ്ക്കാനില്ലാത്ത പ്രതിഭ. ഈ ഗന്ധര്‍വ്വ സാന്നിദ്ധ്യം മലയാളത്തിന് നഷ്ടമായിട്ട് 29 വർഷങ്ങൾ.“മാനാകാനും മയിലാകാനും നിന്‍ ചുണ്ടിലെ മുത്തമാകാനും നിമിഷാര്‍ദ്ധം പോലും വേണ്ടാത്ത ഗഗന സഞ്ചാരി” യെന്നു പറഞ്ഞു മറഞ്ഞ, മലയാള സിനിമ ചരിത്രത്തില്‍ വ്യത്യസ്ഥ കാഴ്ച യൊരുക്കിയ അതുല്ല്യ പ്രതിഭ. തന്‍റെ കയ്യൊപ്പ് പതിഞ്ഞ ഒരുപിടി നല്ല സിനിമകള്‍ മലയാളിക്കേകി മാഞ്ഞുപോയ നക്ഷത്രം ..ഇനി നക്ഷത്രങ്ങളേകാവല്‍…..മലയാളിയുടെ മനസ്സില്‍ നൊമ്പരപൂവായി , ജനുവരിയുടെ നഷ്ടമായി ഇന്നലെകളില്‍ മാത്രമല്ല ഇന്നിലും പത്മരാജന്‍ ജീവിക്കുന്നു..അമരനായി…1946 മെയ് 23 ന് ആലപ്പുഴ ജില്ലയിലെ ഹരിപ്പടിനടുത്തു മുതുകുളത്തായിരുന്നു പത്മരാജന്‍റെ ജനനം. ശാസ്ത്ര ബിരുദം നേടി 1965 ല്‍ ആള്‍ ഇന്ത്യ റേഡിയോയില്‍ പ്രോഗ്രാം അനൌണ്‍സ്റായി ഔദ്യോഗിക ജീവിതത്തിനു തുടക്കം കുറിച്ചു. സഹപ്രവര്‍ത്തകയായിരുന്ന രാധാലക്ഷ്മി യെ ജീവിത സഖിയാക്കി..കലാലയ കാലഘട്ടത്തില്‍ തന്നെ എഴുത്തിനോട് കമ്പമായിരുന്നു.. അനായാസമായ എഴുത്തില്‍ കഥകളും നോവലുകളും വിരിഞ്ഞു. ആദ്യ കഥ ലോല മിസ്ഫോര്‍ഡ് കൌമുദിയില്‍ പ്രസിദ്ധീകരിച്ചു. 45 വയസ്സിനിടക്ക്‌ 15 നോവലുകളും 36 തിരക്കഥ കളും ഒട്ടനവധി കഥകളും വെളിച്ചം കണ്ടു. 1972 ല്‍ “നക്ഷത്രങ്ങളെ കാവല്‍” എന്ന നോവല്‍ കേരള സാഹിത്യ അക്കാദമി പുരസ്കാരത്തിന് അര്‍ഹമായി. പല കൃതികളും സിനിമയായി പരിണമിച്ചു.

1975 ല്‍ “പ്രയാണം” എന്ന സിനിമയ്ക്കു കഥയും തിരക്കഥയും രചിച്ച് മലയാള സിനിമാ ലോകത്തേക്ക് പടികടന്നെത്തുമ്പോള്‍ അതുവരെ യുണ്ടായിരുന്ന സിനിമാ സങ്കല്‍പ്പങ്ങള്‍ മാറ്റി എഴുതപ്പെടുകയായിരുന്നു. അതെ, പപ്പേട്ടന്‍ എന്ന സ്നേഹപ്പേരില്‍ അറിയപ്പെട്ടിരുന്ന പത്മരാജന്‍ സിനിമയേയും പ്രേക്ഷക ഹൃദയങ്ങളെയും കീഴടക്കുകയായിരുന്നു.ശക്തമായൊരു കൂട്ടുകെട്ടാണ് പ്രയാണം മലയാള സിനിമയ്ക്കു സമ്മാനിച്ചത്‌. പത്മരാജന്‍-ഭരതന്‍ കൂട്ടുകെട്ട്… മലയാള സിനിമയുടെ ചരിത്രമെടുത്താല്‍ ഈ കൂട്ടായ്മയില്‍ പിറവിയെടുത്ത ചിത്രങ്ങള്‍ ഇന്ത്യന്‍ സിനിമാ ചരിത്രത്തിലെത്തന്നെ മികച്ച ചിത്രങ്ങള്‍ എന്നുതന്നെ പറയാവുന്നതാണ്. അതില്‍ എടുത്തു പറയേണ്ട് ചിത്രങ്ങളാണ് രതിനിര്‍വ്വേദവും, തകരയും, ലോറിയും .
ജയഭാരതി,കൃഷ്ണചന്ദ്രന്‍,സുരേഖ,പ്രതാപ്‌പോത്തന്‍, അച്ചന്‍കുഞ്ഞ്, നിത്യ തുടങ്ങിയവരെല്ലാം പിന്നീടും ഒരുപാടു ചിത്രങ്ങളില്‍ ഭാഗഭാക്കായിട്ടുണ്ടെങ്കിലും അവരവരെ അറിഞ്ഞതും, അറിയിച്ചതും ഈ ചിത്രങ്ങളിലൂടെ തന്നെയെന്നു നിസ്സംശയം പറയാം.

<a href="https://cdn.boolokam.com/articles/2023/05/fqffff.webp"><img class=" wp-image-396840 aligncenter" src="https://cdn.boolokam.com/articles/2023/05/fqffff-1024x768.webp" alt="" width="880" height="660" /></a>അവാര്‍ഡ് സിനിമയെന്നും വാണിജ്യ സിനിമയെന്നും വിഭജിക്കപ്പെട്ടിരുന്ന മലയാള സിനിമയില്‍ മദ്ധ്യവര്‍ത്തി സിനിമയെന്ന തരംഗം സൃഷ്ട്ടിക്കപ്പെട്ടത് പത്മരാജന്‍-ഭരതന്‍ കൂട്ടുകെട്ടിലൂടെ ആയിരുന്നു.പല പ്രമുഖ സംവിധായകരുടെയും മികച്ച ചിത്രങ്ങള്‍ പത്മരാജനുമൊത്തുള്ള കൂട്ടുകെട്ടില്‍ രൂപം കൊണ്ടതാണ്. ഐ.വി.ശശി, കെ.എസ്.സേതുമാധവന്‍, കെ.ജി.ജോര്‍ജ്ജ്, മോഹന്‍, ശങ്കരന്‍ നായര്‍, ജോഷി തുടങ്ങിയവര്‍ അതില്‍ ചിലര്‍.1978 വരെ കഥാ-തിരക്കഥ രംഗത്തെ സജീവ സാന്നിദ്ധ്യമായിരുന്നുവെങ്കില്‍ 1979ല്‍ കഥയും തിരക്കഥയും സംവിധാനവുമായി മറ്റൊരത്ഭുതം സൃഷ്ടിക്കയായിരുന്നു പെരുവഴിയമ്പലത്തിലൂടെ. പകയും വിദ്വേഷവും ചാട്ടുളിയായി കൗമാര മനസ്സിലൂടെ പടര്‍ന്നിറങ്ങിയപ്പോള്‍ വിസ്മയിച്ചത് മലയാളമാണ്..ഒപ്പം മലയാളിക്കു ഉണ്ടകണ്ണുള്ള നായകനേയും സമ്മാനിച്ചു പെരുവഴിയമ്പലം..അശോകനെ..

അശോകനെപോലെ പത്മരാജസ്പര്‍ശ ത്തിലൂടെ മലയാളത്തിന്‍റെ മണിമുത്തുകള്‍ ആയവര്‍ ഏറെ. ,വെളുത്തു മെലിഞ്ഞ് മിമിക്രിയുമായി നടന്നിരുന്ന ഒരു പയ്യന്‍ മലയാള സിനിമയുടെ അവിഭാജ്യഘടകമായി മാറാന്‍ അധിക നാള്‍ വേണ്ടിവന്നില്ല. അതാണ്‌ ജയറാം. അപരന്‍ എന്ന ചിത്രത്തിലൂടെ ഇരട്ട വേഷങ്ങളില്‍ മലയാളിയുടെ മനസ്സിന്‍റെ ആഴങ്ങളിലേക്ക് ഊളിയിടട്ടിറങ്ങാന്‍ ആ വേഷം ധാരാളമായിരുന്നു. ദൈവത്തോടോപ്പമാണ് പപ്പേട്ടന് തന്‍റെ മനസ്സില്‍ സ്ഥാനം എന്നാണു ജയറാം പറയാറ്..ജയറാമിന്‍റെ
മികച്ച രണ്ടു വേഷങ്ങള്‍ കൂടി പ്രേക്ഷകര്‍ക്കായി പത്മരാജന്‍ ഒരുക്കിവച്ചു, മൂന്നാംപക്കവും ഇന്നലെ യും. ഇന്നും പ്രേക്ഷകര്‍ ജയറാമിനെ ഇഷ്ട്ടപ്പെടുന്നുവെങ്കില്‍ തീര്‍ച്ചയായും ഈ ചിത്രങ്ങളുടെ പ്രാധാന്യം വിസ്മരിക്കാനാകില്ല.വളരെ അപ്രതീക്ഷിതമായി മറ്റൊരു ചെറുപ്പക്കാരന്‍ കൂടി മലയാളി മനസ്സില്‍ ചേക്കേറി, താമസിയാതെ തമിഴ്‌ മക്കള്‍ക്കിടക്കും..ഷൂട്ടിംഗ് കാണാനെത്തിയ വിദ്യാര്‍ഥി കൂട്ടത്തില്‍ നിന്നും വെളുത്തു കൊലുന്നനെയുള്ള , മുടി നീട്ടി വളര്‍ത്തിയ ചെറുപ്പക്കാരനെ പത്മരാജന്‍ ക്യാമറക്കു മുന്നിലെത്തിക്കാന്‍ തെല്ലും ആലോചിച്ചില്ല..രവി പുത്തൂരാനായി കൂടെവിടെ എന്ന ചിത്രത്തില്‍ റഹ്മാന്‍റെ അരങ്ങേറ്റം. പറന്നു പറന്നു പറന്നു മറുഭാഷ ചിത്രങ്ങളിലും കരിയിലകാറ്റു പോലെ, മൂന്നാംപക്കം എന്നീ ചിത്രങ്ങളിലും റഹ്മാന്‍ നിറ സാനിദ്ധ്യമായി.

കൂടെവിടെ എന്ന ചിത്രത്തിന്‍റെ വിസ്മയം അവിടെയും തീരുന്നില്ല.. പട്ടാളകാരനായ കാമുകന്റെയും പ്രിയ ശിഷ്യന്റെയും മദ്ധ്യ സമ്മര്‍ദ്ദങ്ങളാല്‍ വീര്‍പ്പുമുട്ടുന്ന ആലീസിനെ ആര്‍ക്കു മറക്കാനാകും? ചാരുഹാസന്‍-കമലാഹാസന്‍ കുടുംബത്തിലേക്ക് ആലീസെത്തി, സുഹാസിനിയിലൂടെ..പത്മരാജന്‍റെ മാന്ത്രിക സ്പര്‍ശത്തില്‍ വിരിഞ്ഞ മറ്റൊരു കുസുമം.പൂച്ചകണ്ണുള്ള പെണ്‍കുട്ടിയെ മലയാളികള്‍ ഇന്നും മറന്നിട്ടില്ല, ശാരിയെ . ദേശാടനക്കിളി കരയാറില്ല എന്ന ചിത്രത്തിലെ ആ പെണ്‍കുട്ടിക്ക്,സാലിക്ക് ശാരിയുടെ മുഖമല്ലാതെ മറ്റൊരു മുഖം ആര്‍ക്കു സങ്കല്‍പ്പിക്കാനാകും? അതുപോലെ സോളമന്‍റെ ഹൃദയത്തില്‍ ചേക്കേറിയ സോഫിയയായും ശാരിയല്ലാതെ പകരം വയ്ക്കാന്‍ മറ്റാര്? ആദ്യ ചിത്രം തന്‍റെ പേരിനോട് ചേര്‍ക്കപ്പെട്ടയാളാണ് ഇടവേള ബാബു. പത്മരാജന്‍റെ മാന്ത്രിക വിരലിലെ സൃഷ്ടിയാണതും.

കൂടാതെ സിനിമാ പ്രവര്‍ത്തകരായ സുരേഷ് ഉണ്ണിത്താന്‍, ഒറ്റ ചിത്രത്തിലൂടെ (പെരുന്തച്ചൻ) മലയാളിയുടെ മനസിൽ ഇടം നേടിയ (ഈ അടുത്തു നമ്മെ വിട്ടു പിരിഞ്ഞ) അജയൻ, ബ്ലെസ്സി തുടങ്ങിയവരെല്ലാം ശിഷ്യഗണത്തില്‍ പെടുന്നു.പ്രമേയത്തിലും അവതരണത്തിലും ഒന്നിനൊന്നു വ്യത്യസ്ഥത പുലര്‍ത്തിയ ചിത്രങ്ങളായിരുന്നു പത്മരാജനില്‍ നിന്നും രൂപം കൊണ്ടവ.നഷ്ട്ടപ്രണയത്തിന്റെ കഥ പറഞ്ഞ നവംബറിന്റെ നഷ്ടം, നഷ്ടമായ ഇന്നലെകളെ തേടുന്നോരിന്നലെ, സ്ത്രീ ബന്ധ കഥയായ ദേശാടനകിളി കരയാറില്ല, കൗമാര രതി പറഞ്ഞ രതിനിര്‍വ്വേദം, സ്ത്രീക്കു മുന്നില്‍ നിസ്സഹായമാകുന്ന കരുത്തിന്റെ കഥ പറഞ്ഞ ഒരിടത്തൊരു ഫയല്‍മാന്‍, വാര്‍ദ്ധക്യ ഒറ്റപ്പെടലുകള്‍ വെളിവാക്കിയ തിങ്കളാഴ്ച നല്ല ദിവസം,അനാഥമാകുന്ന ബാല്യത്തിന്‍റെ നൊമ്പരപ്പെടുലുകളിലൂടെ നൊമ്പരത്തിപൂവ്‌, മയക്കുമരുന്നും രതിയും കൂടികുഴയുന്ന സീസണ്‍, പ്രലോപനത്തിന്‍റെയും പ്രകോപനതിന്‍റെയും നേര്‍കാഴ്ചയായ അരപ്പട്ട കെട്ടിയ ഗ്രാമത്തില്‍, സംഘര്‍ഷ മനസ്സുകളിലേക്കുള്ള എത്തിനോട്ടമായ കൂടെവിടെ, പകയുടെ കഥ പറഞ്ഞ കരിമ്പിന്‍ പൂവിനക്കരെ, സിനിമയിലെ ജീവിതവും, ജീവിതത്തിലെ സിനിമയും അനാവരണം ചെയ്ത കരിയിലകാറ്റുപോലെ, ഉറവ വറ്റാത്ത സ്നേഹം സങ്കടകടലാക്കി മാറ്റിയ മൂന്നാംപക്കം, ടാങ്കര്‍ ലോറിയുമായി ചുരമിറങ്ങി പ്രേക്ഷക മനസ്സില്‍ ചേക്കേറിയ നമുക്കു പാര്‍ക്കാന്‍ മുന്തിരിത്തോപ്പുകള്‍, മഴയുടെ മാന്ത്രികതയില്‍ എവിടെനിന്നോ വന്ന് എങ്ങോട്ടോ പോയ ക്ലാരയുടെ വ്യതസ്ത പ്രണയത്തിന്‍ കഥ പറഞ്ഞ തൂവാനത്തുമ്പികള്‍, പട്ടിക തീരുന്നില്ല,

ഒടുക്കം , കഥകള്‍ പറഞ്ഞു പറഞ്ഞു മനുഷ്യ കഥകള്‍ക്കു മുകളില്‍ പാലപ്പൂ മണമുള്ള ഗന്ധര്‍വ കഥവരെ പപ്പേട്ടന്‍ നമുക്കേകി.നല്ലൊരു കഥപറച്ചിലുകാരനെങ്കിലും ചിലപ്പോഴെങ്കിലും പല കഥകളും അദ്ദേഹം സിനിമാ ഭാഷ്യ ത്തിനു വേണ്ടി കടം കൊണ്ടിട്ടുണ്ട്. വാസന്തിയുടെ തമിഴ്‌ കഥയില്‍ നിന്നും രൂപം കൊണ്ടതാണ് കൂടെവിടെയും, ഇന്നലെയും. അതുപോലെ സുധാകര്‍ മംഗളോദയം, കെ.കെ. സുധാകരന്‍ എന്നിവരില്‍ നിന്നും കഥകള്‍ സിനിമയാക്കിയിട്ടുണ്ട്.മലയാള സിനിമയെ പത്മരാജനുമായി ബന്ധിപ്പിക്കുമ്പോള്‍ രസകരമായ ഒത്തിരി കാര്യങ്ങള്‍ ദര്‍ശിക്കാവുന്നതാണ്.1986 ല്‍ മാത്രം പത്മരാജന്‍റെ സംവിധാനത്തില്‍ അഞ്ചു ചിത്രങ്ങള്‍ പുറത്തു വന്നു എന്നുള്ളതാണ് ശ്രദ്ധേയമായ കാര്യം.നമുക്കു പാര്‍ക്കാന്‍ മുന്തിരിത്തോപ്പുകള്‍,കരിയിലകാറ്റുപോലെ,ദേശാടനക്കിളി കരയാറില്ല, അരപ്പട്ട കെട്ടിയ ഗ്രാമത്തില്‍, നൊമ്പരത്തിപൂവ്‌ തുടങ്ങിയവയാണ് ആ ചിത്രങ്ങള്‍. ഈ ചിത്രങ്ങളുടെ വ്യത്യസ്ഥത മാത്രം മതി പത്മരാജന്‍ എന്ന പ്രതിഭയെ തിരിച്ചറിയാന്‍.

86നെ സംബന്ധിച്ചിടത്തോളം മറ്റൊരു നേട്ടം കൂടിയുണ്ട്, 1979 ല്‍ പെരുവഴിയമ്പല്ത്തിനു ലഭിച്ച ദേശീയ അവാര്‍ഡിനു ശേഷം തിങ്കളാഴ്ച നല്ല ദിവസത്തിനുള്ള ദേശീയ അവാര്‍ഡ്‌ ലഭിച്ച വര്‍ഷമാണ്‌ 1986.പത്മരാജന്‍റെ സിനിമാ ജീവിതം 1975 ല്‍ പ്രയാണത്തില്‍ തുടങ്ങി 1991 ല്‍ ഞാന്‍ ഗന്ധര്‍വ്വനില്‍ അവസാനിക്കുമ്പോള്‍ 1976ലൊഴിച്ചു തുടര്‍ച്ചയായ പതിനഞ്ചു വര്‍ഷക്കാലവും കഥയും തിരക്കഥയും സംവിധാനവുമായി സജീവമായി മലയാള സിനിമാ രംഗത്തുണ്ടായിരുന്നു എന്നതാണ് സത്യം.അതുപോലെ എടുത്തുപറയേണ്ട ഒന്നാണ് പത്മരാജന്‍ സിനിമകളിലെ ഗാനങ്ങള്‍. പുത്തന്‍ തലമുറയുടെ ചുണ്ടുകളില്‍ പോലും തത്തി കളിക്കുന്ന ഗാനങ്ങളാണ് അതിലേറെയും. ആടിവാ കാറ്റേ, ഒന്നാം രാഗം പാടി,ദേവീ, ദേവാങ്കണങ്ങള്‍, പവിഴം പോല്‍, ഉണരുമീ ഗാനം തുടങ്ങിയവ അതില്‍ ചിലത് മാത്രം .പ്രമുഖ നടന്മാരായ മമ്മൂട്ടി,മോഹന്‍ ലാല്‍, ഭരത് ഗോപി, നെടുമുടി,തിലകന്‍ തുടങ്ങിയവരുടെയെല്ലാം മികച്ച പ്രകടനം പത്മരാജന്‍ ചിത്രങ്ങളിലൂടെ യായിരുന്നുവെന്ന് നിസ്സംശയം പറയാവുന്നതാണ്.തീരാ പ്രണയങ്ങളുടെ കഥകള്‍ പറഞ്ഞു പറഞ്ഞ് പ്രണയാതുരമാര്‍ന്നൊരു മനസ്സു മലയാളിക്കേകി നാല്‍പ്പത്തി അഞ്ചാം വയസ്സില്‍ ഗന്ധര്‍വ്വലോകത്തേക്ക് മറഞ്ഞ പി.പത്മരാജന്‍ എന്ന പ്രതിഭയെ മലയാളത്തിനു മറക്കാനാകില്ല…..മഴയുള്ള കാലത്തോളം……..ഓരോ മഴതുള്ളിയോടുമൊപ്പം………ഇനി നക്ഷത്രങ്ങളെ കാവല്‍.

<strong><a href="https://cdn.boolokam.com/articles/2023/05/dqqw.jpg"><img class=" wp-image-396841 aligncenter" src="https://cdn.boolokam.com/articles/2023/05/dqqw.jpg" alt="" width="981" height="513" /></a>റഹ്മാൻ</strong>

കൊറോണകാലത്തെപ്രണയം ത്തിൽ തന്നെ റഹ്മാനെ കുറിച്ചു പരാമർശിച്ചിട്ടുള്ളതിനാൽ ആവർത്തനങ്ങൾ ഒഴിവാക്കുന്നു.എനിക്ക് പ്രിയപ്പെട്ട നടനാണ് റഹ്മാൻ.റഹ്മാന്റെ പ്രഥമ ചിത്രമായ കൂടെവിടെ എന്ന ചിത്രത്തെ കുറിച്ചും നമ്മുടെ മുൻ എഴുത്തിൽ ചേർത്തു വച്ചിട്ടുള്ളതാണ്.റഹ്മാന്റെ ഫാനായിരുന്നുവോ ഞാൻ..അതേ, കണ്ട ചിത്രങ്ങൾ വച്ചു നോക്കുമ്പോൾ അതാണ് സത്യം. സകല ചിത്രങ്ങളും കണ്ടിരിക്കുന്നു..കളിയിൽ അൽപ്പം കാര്യം.. (മനതാരിലെന്നും), ഇത്തിരിപൂവേ ചുവന്നപൂവേ( പൊൻ പുലരൊളി), കാണാമറയത്ത് (കസ്തൂരി മാൻകുരുന്നേ), തമ്മിൽ തമ്മിൽ( ഇത്തിരി നാണം), കൂടും തേടി (വാചലം എൻ മൗനവും). പൂമുഖപടിയിൽ ( പൂമുഖ വാതിൽക്കൽ), മൂന്നാംപക്കം( ഉണരുമീ ഗാനം), ചിലമ്പ്( താരും തളിരും)എത്രയോ എത്രയോ ചിത്രങ്ങൾ..പറന്നു പറന്നു പറന്ന്..ഉയരങ്ങളിൽ..അടിയൊഴുക്കുകൾ..അടുത്തടുത്ത് ( ഈ ചിത്രത്തിന്റെ ഷൂട്ടിങ് വേളയിലാണ് റഹ്മാനെ അടുത്തറിയുന്നത്) കളമശ്ശേരിക്കടുത്തുള്ള പത്തടിപാലത്തെ അടുത്തടുത്തുള്ള വീടുകളിൽ ദിവസങ്ങളോളമായിരുന്നു ഷൂട്ടിങ്.വാർത്ത. കഥ തുടരുന്നു.ഈറൻ സന്ധ്യ, കരിയിലകാറ്റുപോലെ..പപ്പൻ പ്രിയപ്പെട്ട പപ്പൻ..മുക്തി...പട്ടിക തീരുന്നില്ല. എന്തായാലും മെയ് 23 ന് ഒരു പ്രത്യേക സുഗന്ധമുണ്ട്..പ്രിയപ്പെട്ട പപ്പേട്ടന്റെ ജന്മദിനമാണ്‌ ..ഒപ്പം അദ്ദേഹം കൈപിടിച്ചു സിനിമാ ലോകത്തെത്തിച്ച പ്രിയപ്പെട്ട റഹ്മാന്റെയും.ഒരേ ദിവസം ....ഇരുവർക്കും ജന്മദിനാശംസകൾ.


![മെയ് 23 ന് ഒരു പ്രത്യേക സുഗന്ധമുണ്ട്](https://cdn.boolokam.com/articles/2023/05/fwwwww-1.jpg)**അനിൽസെയിൻ** മെയ് മാസം പിറന്നാളുകളുടെ പെരുമഴക്കാലം .എന്റെ കുടുംബത്തിലെ അഞ്ചുപേരിൽ നാലുപേരുടെ പിറന്നാളും ഈ മെയ് മാസത്തിൽ .ദാ, ലാലേട്ടന്റെ പിറന്നാളാണ് കടന്നുപോയതും .മെയ് 23 എന്ന ദിവസത്തിനു മറ്റൊരു പ്രത്യേകതയുണ്ട്.മലയാളത്തിന്റെ ഏറ്റവും പ്രിയപ്പെട്ട സംവിധായകന്റെ ജന്മദിനമാണ് .ഒപ്പം ആ സംവിധായകന്റെ ചിത്രത്തിലൂടെ അരങ്ങേറ്റം കുറിച്ച്, മലയാളത്തിൽ മാത്രമല്ല ഇതര ഭാഷാ ചിത്രങ്ങളിലും തന്റെ പേര് സുവർണ്ണ ലിപികളിൽ എഴുതിച്ചേർത്ത പ്രിയ നടന്റെയും .ആരാണാ സംവിധായകൻ? ആരാണാ നടൻ? നമുക്ക്‌ അതിലേക്കൊന്നു യാത്രപോകാം.അതാണ് പത്മരാജനും റഹ്മാനും. **[](https://cdn.boolokam.com/articles/2023/05/fwwwww-1.jpg)പത്മരാജൻ ജനുവരിയുടെ നഷ്ട്ടം.** പി .പത്മരാജന്‍ അഥവാ പകരം വയ്ക്കാനില്ലാത്ത പ്രതിഭ. ഈ ഗന്ധര്‍വ്വ സാന്നിദ്ധ്യം മലയാളത്തിന് നഷ്ടമായിട്ട് 29 വർഷങ്ങൾ.“മാനാകാനും മയിലാകാനും നിന്‍ ചുണ്ടിലെ മുത്തമാകാനും നിമിഷാര്‍ദ്ധം പോലും വേണ്ടാത്ത ഗഗന സഞ്ചാരി” യെന്നു പറഞ്ഞു മറഞ്ഞ, മലയാള സിനിമ ചരിത്രത്തില്‍ വ്യത്യസ്ഥ കാഴ്ച യൊരുക്കിയ അതുല്ല്യ പ്രതിഭ. തന്‍റെ കയ്യൊപ്പ് പതിഞ്ഞ ഒരുപിടി നല്ല സിനിമകള്‍ മലയാളിക്കേകി മാഞ്ഞുപോയ നക്ഷത്രം ..ഇനി നക്ഷത്രങ്ങളേകാവല്‍…..മലയാളിയുടെ മനസ്സില്‍ നൊമ്പരപൂവായി , ജനുവരിയുടെ നഷ്ടമായി ഇന്നലെകളില്‍ മാത്രമല്ല ഇന്നിലും പത്മരാജന്‍ ജീവിക്കുന്നു..അമരനായി…1946 മെയ് 23 ന് ആലപ്പുഴ ജില്ലയിലെ ഹരിപ്പടിനടുത്തു മുതുകുളത്തായിരുന്നു പത്മരാജന്‍റെ ജനനം. ശാസ്ത്ര ബിരുദം നേടി 1965 ല്‍ ആള്‍ ഇന്ത്യ റേഡിയോയില്‍ പ്രോഗ്രാം അനൌണ്‍സ്റായി ഔദ്യോഗിക ജീവിതത്തിനു തുടക്കം കുറിച്ചു. സഹപ്രവര്‍ത്തകയായിരുന്ന രാധാലക്ഷ്മി യെ ജീവിത സഖിയാക്കി..കലാലയ കാലഘട്ടത്തില്‍ തന്നെ എഴുത്തിനോട് കമ്പമായിരുന്നു.. അനായാസമായ എഴുത്തില്‍ കഥകളും നോവലുകളും വിരിഞ്ഞു. ആദ്യ കഥ ലോല മിസ്ഫോര്‍ഡ് കൌമുദിയില്‍ പ്രസിദ്ധീകരിച്ചു. 45 വയസ്സിനിടക്ക്‌ 15 നോവലുകളും 36 തിരക്കഥ കളും ഒട്ടനവധി കഥകളും വെളിച്ചം കണ്ടു. 1972 ല്‍ “നക്ഷത്രങ്ങളെ കാവല്‍” എന്ന നോവല്‍ കേരള സാഹിത്യ അക്കാദമി പുരസ്കാരത്തിന് അര്‍ഹമായി. പല കൃതികളും സിനിമയായി പരിണമിച്ചു. 1975 ല്‍ “പ്രയാണം” എന്ന സിനിമയ്ക്കു കഥയും തിരക്കഥയും രചിച്ച് മലയാള സിനിമാ ലോകത്തേക്ക് പടികടന്നെത്തുമ്പോള്‍ അതുവരെ യുണ്ടായിരുന്ന സിനിമാ സങ്കല്‍പ്പങ്ങള്‍ മാറ്റി എഴുതപ്പെടുകയായിരുന്നു. അതെ, പപ്പേട്ടന്‍ എന്ന സ്നേഹപ്പേരില്‍ അറിയപ്പെട്ടിരുന്ന പത്മരാജന്‍ സിനിമയേയും പ്രേക്ഷക ഹൃദയങ്ങളെയും കീഴടക്കുകയായിരുന്നു.ശക്തമായൊരു കൂട്ടുകെട്ടാണ് പ്രയാണം മലയാള സിനിമയ്ക്കു സമ്മാനിച്ചത്‌. പത്മരാജന്‍-ഭരതന്‍ കൂട്ടുകെട്ട്… മലയാള സിനിമയുടെ ചരിത്രമെടുത്താല്‍ ഈ കൂട്ടായ്മയില്‍ പിറവിയെടുത്ത ചിത്രങ്ങള്‍ ഇന്ത്യന്‍ സിനിമാ ചരിത്രത്തിലെത്തന്നെ മികച്ച ചിത്രങ്ങള്‍ എന്നുതന്നെ പറയാവുന്നതാണ്. അതില്‍ എടുത്തു പറയേണ്ട് ചിത്രങ്ങളാണ് രതിനിര്‍വ്വേദവും, തകരയും, ലോറിയും . ജയഭാരതി,കൃഷ്ണചന്ദ്രന്‍,സുരേഖ,പ്രതാപ്‌പോത്തന്‍, അച്ചന്‍കുഞ്ഞ്, നിത്യ തുടങ്ങിയവരെല്ലാം പിന്നീടും ഒരുപാടു ചിത്രങ്ങളില്‍ ഭാഗഭാക്കായിട്ടുണ്ടെങ്കിലും അവരവരെ അറിഞ്ഞതും, അറിയിച്ചതും ഈ ചിത്രങ്ങളിലൂടെ തന്നെയെന്നു നിസ്സംശയം പറയാം. [![](https://cdn.boolokam.com/articles/2023/05/fqffff-1024x768.webp)](https://cdn.boolokam.com/articles/2023/05/fqffff.webp)അവാര്‍ഡ് സിനിമയെന്നും വാണിജ്യ സിനിമയെന്നും വിഭജിക്കപ്പെട്ടിരുന്ന മലയാള സിനിമയില്‍ മദ്ധ്യവര്‍ത്തി സിനിമയെന്ന തരംഗം സൃഷ്ട്ടിക്കപ്പെട്ടത് പത്മരാജന്‍-ഭരതന്‍ കൂട്ടുകെട്ടിലൂടെ ആയിരുന്നു.പല പ്രമുഖ സംവിധായകരുടെയും മികച്ച ചിത്രങ്ങള്‍ പത്മരാജനുമൊത്തുള്ള കൂട്ടുകെട്ടില്‍ രൂപം കൊണ്ടതാണ്. ഐ.വി.ശശി, കെ.എസ്.സേതുമാധവന്‍, കെ.ജി.ജോര്‍ജ്ജ്, മോഹന്‍, ശങ്കരന്‍ നായര്‍, ജോഷി തുടങ്ങിയവര്‍ അതില്‍ ചിലര്‍.1978 വരെ കഥാ-തിരക്കഥ രംഗത്തെ സജീവ സാന്നിദ്ധ്യമായിരുന്നുവെങ്കില്‍ 1979ല്‍ കഥയും തിരക്കഥയും സംവിധാനവുമായി മറ്റൊരത്ഭുതം സൃഷ്ടിക്കയായിരുന്നു പെരുവഴിയമ്പലത്തിലൂടെ. പകയും വിദ്വേഷവും ചാട്ടുളിയായി കൗമാര മനസ്സിലൂടെ പടര്‍ന്നിറങ്ങിയപ്പോള്‍ വിസ്മയിച്ചത് മലയാളമാണ്..ഒപ്പം മലയാളിക്കു ഉണ്ടകണ്ണുള്ള നായകനേയും സമ്മാനിച്ചു പെരുവഴിയമ്പലം..അശോകനെ.. അശോകനെപോലെ പത്മരാജസ്പര്‍ശ ത്തിലൂടെ മലയാളത്തിന്‍റെ മണിമുത്തുകള്‍ ആയവര്‍ ഏറെ. ,വെളുത്തു മെലിഞ്ഞ് മിമിക്രിയുമായി നടന്നിരുന്ന ഒരു പയ്യന്‍ മലയാള സിനിമയുടെ അവിഭാജ്യഘടകമായി മാറാന്‍ അധിക നാള്‍ വേണ്ടിവന്നില്ല. അതാണ്‌ ജയറാം. അപരന്‍ എന്ന ചിത്രത്തിലൂടെ ഇരട്ട വേഷങ്ങളില്‍ മലയാളിയുടെ മനസ്സിന്‍റെ ആഴങ്ങളിലേക്ക് ഊളിയിടട്ടിറങ്ങാന്‍ ആ വേഷം ധാരാളമായിരുന്നു. ദൈവത്തോടോപ്പമാണ് പപ്പേട്ടന് തന്‍റെ മനസ്സില്‍ സ്ഥാനം എന്നാണു ജയറാം പറയാറ്..ജയറാമിന്‍റെ മികച്ച രണ്ടു വേഷങ്ങള്‍ കൂടി പ്രേക്ഷകര്‍ക്കായി പത്മരാജന്‍ ഒരുക്കിവച്ചു, മൂന്നാംപക്കവും ഇന്നലെ യും. ഇന്നും പ്രേക്ഷകര്‍ ജയറാമിനെ ഇഷ്ട്ടപ്പെടുന്നുവെങ്കില്‍ തീര്‍ച്ചയായും ഈ ചിത്രങ്ങളുടെ പ്രാധാന്യം വിസ്മരിക്കാനാകില്ല.വളരെ അപ്രതീക്ഷിതമായി മറ്റൊരു ചെറുപ്പക്കാരന്‍ കൂടി മലയാളി മനസ്സില്‍ ചേക്കേറി, താമസിയാതെ തമിഴ്‌ മക്കള്‍ക്കിടക്കും..ഷൂട്ടിംഗ് കാണാനെത്തിയ വിദ്യാര്‍ഥി കൂട്ടത്തില്‍ നിന്നും വെളുത്തു കൊലുന്നനെയുള്ള , മുടി നീട്ടി വളര്‍ത്തിയ ചെറുപ്പക്കാരനെ പത്മരാജന്‍ ക്യാമറക്കു മുന്നിലെത്തിക്കാന്‍ തെല്ലും ആലോചിച്ചില്ല..രവി പുത്തൂരാനായി കൂടെവിടെ എന്ന ചിത്രത്തില്‍ റഹ്മാന്‍റെ അരങ്ങേറ്റം. പറന്നു പറന്നു പറന്നു മറുഭാഷ ചിത്രങ്ങളിലും കരിയിലകാറ്റു പോലെ, മൂന്നാംപക്കം എന്നീ ചിത്രങ്ങളിലും റഹ്മാന്‍ നിറ സാനിദ്ധ്യമായി. കൂടെവിടെ എന്ന ചിത്രത്തിന്‍റെ വിസ്മയം അവിടെയും തീരുന്നില്ല.. പട്ടാളകാരനായ കാമുകന്റെയും പ്രിയ ശിഷ്യന്റെയും മദ്ധ്യ സമ്മര്‍ദ്ദങ്ങളാല്‍ വീര്‍പ്പുമുട്ടുന്ന ആലീസിനെ ആര്‍ക്കു മറക്കാനാകും? ചാരുഹാസന്‍-കമലാഹാസന്‍ കുടുംബത്തിലേക്ക് ആലീസെത്തി, സുഹാസിനിയിലൂടെ..പത്മരാജന്‍റെ മാന്ത്രിക സ്പര്‍ശത്തില്‍ വിരിഞ്ഞ മറ്റൊരു കുസുമം.പൂച്ചകണ്ണുള്ള പെണ്‍കുട്ടിയെ മലയാളികള്‍ ഇന്നും മറന്നിട്ടില്ല, ശാരിയെ . ദേശാടനക്കിളി കരയാറില്ല എന്ന ചിത്രത്തിലെ ആ പെണ്‍കുട്ടിക്ക്,സാലിക്ക് ശാരിയുടെ മുഖമല്ലാതെ മറ്റൊരു മുഖം ആര്‍ക്കു സങ്കല്‍പ്പിക്കാനാകും? അതുപോലെ സോളമന്‍റെ ഹൃദയത്തില്‍ ചേക്കേറിയ സോഫിയയായും ശാരിയല്ലാതെ പകരം വയ്ക്കാന്‍ മറ്റാര്? ആദ്യ ചിത്രം തന്‍റെ പേരിനോട് ചേര്‍ക്കപ്പെട്ടയാളാണ് ഇടവേള ബാബു. പത്മരാജന്‍റെ മാന്ത്രിക വിരലിലെ സൃഷ്ടിയാണതും. കൂടാതെ സിനിമാ പ്രവര്‍ത്തകരായ സുരേഷ് ഉണ്ണിത്താന്‍, ഒറ്റ ചിത്രത്തിലൂടെ (പെരുന്തച്ചൻ) മലയാളിയുടെ മനസിൽ ഇടം നേടിയ (ഈ അടുത്തു നമ്മെ വിട്ടു പിരിഞ്ഞ) അജയൻ, ബ്ലെസ്സി തുടങ്ങിയവരെല്ലാം ശിഷ്യഗണത്തില്‍ പെടുന്നു.പ്രമേയത്തിലും അവതരണത്തിലും ഒന്നിനൊന്നു വ്യത്യസ്ഥത പുലര്‍ത്തിയ ചിത്രങ്ങളായിരുന്നു പത്മരാജനില്‍ നിന്നും രൂപം കൊണ്ടവ.നഷ്ട്ടപ്രണയത്തിന്റെ കഥ പറഞ്ഞ നവംബറിന്റെ നഷ്ടം, നഷ്ടമായ ഇന്നലെകളെ തേടുന്നോരിന്നലെ, സ്ത്രീ ബന്ധ കഥയായ ദേശാടനകിളി കരയാറില്ല, കൗമാര രതി പറഞ്ഞ രതിനിര്‍വ്വേദം, സ്ത്രീക്കു മുന്നില്‍ നിസ്സഹായമാകുന്ന കരുത്തിന്റെ കഥ പറഞ്ഞ ഒരിടത്തൊരു ഫയല്‍മാന്‍, വാര്‍ദ്ധക്യ ഒറ്റപ്പെടലുകള്‍ വെളിവാക്കിയ തിങ്കളാഴ്ച നല്ല ദിവസം,അനാഥമാകുന്ന ബാല്യത്തിന്‍റെ നൊമ്പരപ്പെടുലുകളിലൂടെ നൊമ്പരത്തിപൂവ്‌, മയക്കുമരുന്നും രതിയും കൂടികുഴയുന്ന സീസണ്‍, പ്രലോപനത്തിന്‍റെയും പ്രകോപനതിന്‍റെയും നേര്‍കാഴ്ചയായ അരപ്പട്ട കെട്ടിയ ഗ്രാമത്തില്‍, സംഘര്‍ഷ മനസ്സുകളിലേക്കുള്ള എത്തിനോട്ടമായ കൂടെവിടെ, പകയുടെ കഥ പറഞ്ഞ കരിമ്പിന്‍ പൂവിനക്കരെ, സിനിമയിലെ ജീവിതവും, ജീവിതത്തിലെ സിനിമയും അനാവരണം ചെയ്ത കരിയിലകാറ്റുപോലെ, ഉറവ വറ്റാത്ത സ്നേഹം സങ്കടകടലാക്കി മാറ്റിയ മൂന്നാംപക്കം, ടാങ്കര്‍ ലോറിയുമായി ചുരമിറങ്ങി പ്രേക്ഷക മനസ്സില്‍ ചേക്കേറിയ നമുക്കു പാര്‍ക്കാന്‍ മുന്തിരിത്തോപ്പുകള്‍, മഴയുടെ മാന്ത്രികതയില്‍ എവിടെനിന്നോ വന്ന് എങ്ങോട്ടോ പോയ ക്ലാരയുടെ വ്യതസ്ത പ്രണയത്തിന്‍ കഥ പറഞ്ഞ തൂവാനത്തുമ്പികള്‍, പട്ടിക തീരുന്നില്ല, ഒടുക്കം , കഥകള്‍ പറഞ്ഞു പറഞ്ഞു മനുഷ്യ കഥകള്‍ക്കു മുകളില്‍ പാലപ്പൂ മണമുള്ള ഗന്ധര്‍വ കഥവരെ പപ്പേട്ടന്‍ നമുക്കേകി.നല്ലൊരു കഥപറച്ചിലുകാരനെങ്കിലും ചിലപ്പോഴെങ്കിലും പല കഥകളും അദ്ദേഹം സിനിമാ ഭാഷ്യ ത്തിനു വേണ്ടി കടം കൊണ്ടിട്ടുണ്ട്. വാസന്തിയുടെ തമിഴ്‌ കഥയില്‍ നിന്നും രൂപം കൊണ്ടതാണ് കൂടെവിടെയും, ഇന്നലെയും. അതുപോലെ സുധാകര്‍ മംഗളോദയം, കെ.കെ. സുധാകരന്‍ എന്നിവരില്‍ നിന്നും കഥകള്‍ സിനിമയാക്കിയിട്ടുണ്ട്.മലയാള സിനിമയെ പത്മരാജനുമായി ബന്ധിപ്പിക്കുമ്പോള്‍ രസകരമായ ഒത്തിരി കാര്യങ്ങള്‍ ദര്‍ശിക്കാവുന്നതാണ്.1986 ല്‍ മാത്രം പത്മരാജന്‍റെ സംവിധാനത്തില്‍ അഞ്ചു ചിത്രങ്ങള്‍ പുറത്തു വന്നു എന്നുള്ളതാണ് ശ്രദ്ധേയമായ കാര്യം.നമുക്കു പാര്‍ക്കാന്‍ മുന്തിരിത്തോപ്പുകള്‍,കരിയിലകാറ്റുപോലെ,ദേശാടനക്കിളി കരയാറില്ല, അരപ്പട്ട കെട്ടിയ ഗ്രാമത്തില്‍, നൊമ്പരത്തിപൂവ്‌ തുടങ്ങിയവയാണ് ആ ചിത്രങ്ങള്‍. ഈ ചിത്രങ്ങളുടെ വ്യത്യസ്ഥത മാത്രം മതി പത്മരാജന്‍ എന്ന പ്രതിഭയെ തിരിച്ചറിയാന്‍. 86നെ സംബന്ധിച്ചിടത്തോളം മറ്റൊരു നേട്ടം കൂടിയുണ്ട്, 1979 ല്‍ പെരുവഴിയമ്പല്ത്തിനു ലഭിച്ച ദേശീയ അവാര്‍ഡിനു ശേഷം തിങ്കളാഴ്ച നല്ല ദിവസത്തിനുള്ള ദേശീയ അവാര്‍ഡ്‌ ലഭിച്ച വര്‍ഷമാണ്‌ 1986.പത്മരാജന്‍റെ സിനിമാ ജീവിതം 1975 ല്‍ പ്രയാണത്തില്‍ തുടങ്ങി 1991 ല്‍ ഞാന്‍ ഗന്ധര്‍വ്വനില്‍ അവസാനിക്കുമ്പോള്‍ 1976ലൊഴിച്ചു തുടര്‍ച്ചയായ പതിനഞ്ചു വര്‍ഷക്കാലവും കഥയും തിരക്കഥയും സംവിധാനവുമായി സജീവമായി മലയാള സിനിമാ രംഗത്തുണ്ടായിരുന്നു എന്നതാണ് സത്യം.അതുപോലെ എടുത്തുപറയേണ്ട ഒന്നാണ് പത്മരാജന്‍ സിനിമകളിലെ ഗാനങ്ങള്‍. പുത്തന്‍ തലമുറയുടെ ചുണ്ടുകളില്‍ പോലും തത്തി കളിക്കുന്ന ഗാനങ്ങളാണ് അതിലേറെയും. ആടിവാ കാറ്റേ, ഒന്നാം രാഗം പാടി,ദേവീ, ദേവാങ്കണങ്ങള്‍, പവിഴം പോല്‍, ഉണരുമീ ഗാനം തുടങ്ങിയവ അതില്‍ ചിലത് മാത്രം .പ്രമുഖ നടന്മാരായ മമ്മൂട്ടി,മോഹന്‍ ലാല്‍, ഭരത് ഗോപി, നെടുമുടി,തിലകന്‍ തുടങ്ങിയവരുടെയെല്ലാം മികച്ച പ്രകടനം പത്മരാജന്‍ ചിത്രങ്ങളിലൂടെ യായിരുന്നുവെന്ന് നിസ്സംശയം പറയാവുന്നതാണ്.തീരാ പ്രണയങ്ങളുടെ കഥകള്‍ പറഞ്ഞു പറഞ്ഞ് പ്രണയാതുരമാര്‍ന്നൊരു മനസ്സു മലയാളിക്കേകി നാല്‍പ്പത്തി അഞ്ചാം വയസ്സില്‍ ഗന്ധര്‍വ്വലോകത്തേക്ക് മറഞ്ഞ പി.പത്മരാജന്‍ എന്ന പ്രതിഭയെ മലയാളത്തിനു മറക്കാനാകില്ല…..മഴയുള്ള കാലത്തോളം……..ഓരോ മഴതുള്ളിയോടുമൊപ്പം………ഇനി നക്ഷത്രങ്ങളെ കാവല്‍. **[![](https://cdn.boolokam.com/articles/2023/05/dqqw.jpg)](https://cdn.boolokam.com/articles/2023/05/dqqw.jpg)റഹ്മാൻ** കൊറോണകാലത്തെപ്രണയം ത്തിൽ തന്നെ റഹ്മാനെ കുറിച്ചു പരാമർശിച്ചിട്ടുള്ളതിനാൽ ആവർത്തനങ്ങൾ ഒഴിവാക്കുന്നു.എനിക്ക് പ്രിയപ്പെട്ട നടനാണ് റഹ്മാൻ.റഹ്മാന്റെ പ്രഥമ ചിത്രമായ കൂടെവിടെ എന്ന ചിത്രത്തെ കുറിച്ചും നമ്മുടെ മുൻ എഴുത്തിൽ ചേർത്തു വച്ചിട്ടുള്ളതാണ്.റഹ്മാന്റെ ഫാനായിരുന്നുവോ ഞാൻ..അതേ, കണ്ട ചിത്രങ്ങൾ വച്ചു നോക്കുമ്പോൾ അതാണ് സത്യം. സകല ചിത്രങ്ങളും കണ്ടിരിക്കുന്നു..കളിയിൽ അൽപ്പം കാര്യം.. (മനതാരിലെന്നും), ഇത്തിരിപൂവേ ചുവന്നപൂവേ( പൊൻ പുലരൊളി), കാണാമറയത്ത് (കസ്തൂരി മാൻകുരുന്നേ), തമ്മിൽ തമ്മിൽ( ഇത്തിരി നാണം), കൂടും തേടി (വാചലം എൻ മൗനവും). പൂമുഖപടിയിൽ ( പൂമുഖ വാതിൽക്കൽ), മൂന്നാംപക്കം( ഉണരുമീ ഗാനം), ചിലമ്പ്( താരും തളിരും)എത്രയോ എത്രയോ ചിത്രങ്ങൾ..പറന്നു പറന്നു പറന്ന്..ഉയരങ്ങളിൽ..അടിയൊഴുക്കുകൾ..അടുത്തടുത്ത് ( ഈ ചിത്രത്തിന്റെ ഷൂട്ടിങ് വേളയിലാണ് റഹ്മാനെ അടുത്തറിയുന്നത്) കളമശ്ശേരിക്കടുത്തുള്ള പത്തടിപാലത്തെ അടുത്തടുത്തുള്ള വീടുകളിൽ ദിവസങ്ങളോളമായിരുന്നു ഷൂട്ടിങ്.വാർത്ത. കഥ തുടരുന്നു.ഈറൻ സന്ധ്യ, കരിയിലകാറ്റുപോലെ..പപ്പൻ പ്രിയപ്പെട്ട പപ്പൻ..മുക്തി...പട്ടിക തീരുന്നില്ല. എന്തായാലും മെയ് 23 ന് ഒരു പ്രത്യേക സുഗന്ധമുണ്ട്..പ്രിയപ്പെട്ട പപ്പേട്ടന്റെ ജന്മദിനമാണ്‌ ..ഒപ്പം അദ്ദേഹം കൈപിടിച്ചു സിനിമാ ലോകത്തെത്തിച്ച പ്രിയപ്പെട്ട റഹ്മാന്റെയും.ഒരേ ദിവസം ....ഇരുവർക്കും ജന്മദിനാശംസകൾ.
