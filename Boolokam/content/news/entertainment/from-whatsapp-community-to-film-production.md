---
author: Bonny
categories:
- Entertainment
comment_count: 0
date: 2023-08-01 05:37:19
draft: false
image: https://cdn.boolokam.com/articles/2023/08/wqfqffff-1024x682.jpg
like_count: 159739
share_count: 27343
tags:
- alleppey ashraf
- badusha
- Badushaa Cinemas
title: വാട്ട്സാപ്പ് കൂട്ടായ്മയിൽ നിന്നും സിനിമാ നിർമ്മാണ രംഗത്തേക്ക്
view_count: 2079359
---

**വാട്ട്സാപ്പ് കൂട്ടായ്മയിൽ നിന്നും സിനിമാ നിർമ്മാണ രംഗത്തേക്ക് .** **വാഴൂർ ജോസ്** ഗോൾഡൻ സ്‌ട്രോം എന്റെർടൈൻമെന്റ്സ് സിനിമയിൽ എല്ലാമേഖലകളിലും സജീവമാകാൻ ആഗ്രഹിക്കുന്നവരെ ഒന്നിപ്പിച്ച് നിർത്തി ലൈഫ് ടൈം മെമ്പർഷിപ്പിലൂടെ ഒരു കൂട്ടായ്മ രൂപീകരിച്ച്‌ പ്രോഫിറ്റ് ഷെയറിംഗ് എന്ന വ്യത്യസ്തമായ ഒരു ആശയം വഴി അവരുടെ സിനിമാ സ്വപ്നങ്ങൾക്ക് നിറപകിട്ടേകാൻ തുടക്കം കുറിച്ച ഈ സംരംഭത്തിന്റെ ഉത്ഘാടനവും ലോഗോ പ്രകാശനവും മെമ്പർഷിപ്പ് കാർഡിന്റെ വിതരണോത്ഘാടനവും ജൂലൈ മുപ്പത് ഞായറാഴ്ച രാവിലെ പതിനൊന്ന് മണിക്ക് എറണാകുളം ചിറ്റൂർ റോഡിൽ വൈ.എം.സി.എ. ജംഗ്‌ഷനിലുള്ള പേൾ പാലസ് എന്ന ഹോട്ടലിൽ വെച്ചു നിർമ്മാതാവ് ബാദുഷയും സംവിധായകൻ ആലപ്പി അഷറഫും ചേർന്ന് നിർവഹിച്ചു. [](https://cdn.boolokam.com/articles/2023/08/fwgggg.jpg)മിമിക്രിയിൽ നിന്നും സിനിമയിലെത്തി സംവിധായകൻ, തിരക്കഥാകൃത്ത്, അഭിനേതാവ്, പ്രൊഡ്യൂസർ, ഡിസ്ട്രിബ്യൂട്ടർ എന്നിങ്ങനെ സിനിമയുടെ വിവിധ മേഖലകളിൽ തന്റേതായ വ്യക്തിമുദ്ര പതിപ്പിച്ച മലയാളികൾ ഇന്നും ഹൃദയത്തിൽ സൂക്ഷിക്കുന്ന ഒരുപിടി നല്ല സിനിമകളുടെ അമരക്കാരനായ ആലപ്പി അഷ്‌റഫ്‌ ആദ്യ തിരി കൊളുത്തുകയും ബാദുഷ തിരി തെളിക്കുകയും, അതേ തുടർന്ന് പ്രൊഡ്യൂസറും ജേസി ഫൗണ്ടേഷന്റെ ചെയർമാനുമായ ജെ.ജെ. കുറ്റിക്കാട്, ഈ സംരംഭത്തിന്റെ ന്റെ ഭാരവാഹികൾ ആയ കൃഷ്ണ വർമ രാജ, സുനിൽ കെ. എസ്, സിയാ വഹാബ്, ജിൻസ് പള്ളിപ്പറമ്പിൽ എന്നിവർ ചേർന്ന് ആ കർമ്മം പൂർത്തീകരിക്കുകയും ചെയ്തു ഗോൾഡൻ സ്‌ട്രോ മി ന്റെ ലോഗോ പ്രകാശനം നിറഞ്ഞ സദസ്സിൽ വെച്ച് ബാദുഷയും ആലപ്പി അഷറഫും കൂടി നിർവഹിക്കുകയും ലോഗോ ഡിസൈൻ ചെയ്ത ശ്രീ. അബ്ദുൾ റെഫീഖിനെ ബാദുക്ക ഷീൽഡ് നൽകിയും ആലപ്പി അഷ്‌റഫ്‌ പൊന്നാടയണിയിക്കുകയും ചെയ്ത് ആദരിച്ചു.ഗോൾഡൻ സ്‌ട്രോം എന്റെർടൈൻ മെന്റിന്റെ ലൈഫ് ടൈം മെമ്പർഷിപ്പ് കാർഡിന്റെ വിതരണോത്ഘാടനം ലൈഫ് ടൈം മെമ്പർഷിപ്പ് ആദ്യം കരസ്ഥമാക്കിയ ശ്രീ. ജിജോ ജോണിന് വേണ്ടി സുഹൃത്ത് ശ്രീ. അനൂപിന് മെമ്പർഷിപ്പ് കാർഡും ഷീൽഡും നൽകി ബാദുഷ നിർവഹിക്കുകയും ചെയ്തു. വ്യത്യസ്തമായ ഒരു കാഴ്ചപ്പാടിലൂടെ സിനിമയെ ജനകീയമാക്കി മാറ്റുവാനുള്ള ഗോൾഡൻ സ്‌ട്രോം എന്റെർടൈൻമെന്റിന്റെ ലക്ഷ്യം സിനിമയിൽ ഒന്നുമാകാതെ തഴയപ്പെട്ടുപോകുന്ന ആളുകളെ കൈപിടിച്ച് അവരെ ചേർത്ത് നിർത്തി സിനിമചെയ്യുവാനും അതിൽനിന്നും ലഭിക്കുന്ന വരുമാനം എല്ലാവരിലേക്കും പകർന്നു നൽകുവാനും കൂടി ആണ്‌. [![](https://cdn.boolokam.com/articles/2023/08/wqfqffff-1024x682.jpg)](https://cdn.boolokam.com/articles/2023/08/wqfqffff.jpg)സിനിമയെ സ്നേഹിക്കുന്ന ഏതൊരാൾക്കും ഈ കൂട്ടായ്മയിൽ പങ്കാളിയാകുവാനും സിനിമ എന്ന തങ്ങളുടെ സ്വപ്നം യാഥാർഥ്യമാക്കി മാറ്റുവാനും സാധിക്കും. ഐക്യമത്യം മഹാബലം എന്ന വാചകത്തെ അന്വർത്ഥമാക്കുന്ന ഈ സംരംഭം വരും നാളുകളിൽ വലിയൊരു ചർച്ചാവിഷയമാകുകയും നിരവധി സിനിമകളിലൂടെ എല്ലാ സിനിമാ പ്രവർത്തകർക്കും ഒരുമയോടെ പ്രവർത്തിക്കാനും അവരുടെ വെൽഫെയറിനായി ഒട്ടേറെ കാര്യങ്ങൾ നടപ്പിലാക്കുകയും ചെയ്യും എന്നുള്ളത് തീർച്ചയാണ്. ഈ കൂട്ടായ്മയുടെ ആദ്യ സിനിമ പോലും 3 പുതിയ ഡയറക്ടേഴ്സ് ഒരുമിച്ച് സംവിധാനം ചെയ്യുന്നു എന്നത് എടുത്ത് പറയേണ്ട ഒരു കാര്യമാണ്. സിനിമാരംഗത്ത് ഒട്ടേറെ പേരുടെ ജീവിതങ്ങളിലേയ്ക്ക് മാറ്റത്തിന്റെ ഒരു സുവർണ്ണ കാറ്റുമായി ഇതാ Golden Storm Entertainments... അനുഗ്രഹിക്കൂ... ആശീർവദിക്കൂ..ഈ കൂട്ടായ്മയിൽ പങ്കുചേരൂ.കൂടുതൽ വിവരങ്ങൾക്ക് ജിൻസ് -9846970414 *ഫോട്ടോ -സിസിൽ. കെ. അലക്സ്*