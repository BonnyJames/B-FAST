---
title: "കൊച്ചിയിലെ ആദ്യകാല നടൻ തോമസ് ബർലി, ഏഴോളം തിരക്കഥകളുടെ രചനയിലാണിപ്പോൾ ഈ തൊണ്ണൂറുകാരൻ"
date: 2022-09-03T07:35:51
draft: false
categories: ["Entertainment"]
tags: ['ACTOR', 'thomas barley']
author: "Beaumaris"
---

<strong>കൊച്ചിയിലെ ആദ്യ കാല നടൻ തോമസ് ബർലി .....</strong>

<strong>മൻസൂർ നൈന (944 62 07 922)</strong>

നവതിയുടെ നിറവിലാണ് ആദ്യ കാല നടനും , സംവിധായകനും , നിർമ്മാതാവും ഹോളീവുഡ് സിനിമാ സീരിയലുകളിൽ വരെ സാന്നിദ്ധ്യമറിയിച്ച ഫോർട്ടുക്കൊച്ചിക്കാരനായ ശ്രീ തോമസ് ബർലി . ഈ പ്രായത്തിലും വെറുതെ സമയം കളയുന്നില്ല. ഇപ്പോൾ പൂർത്തിയാക്കുന്ന ' മൈെ നെയിം ഈസ് മരിയ ' അടുത്തു തന്നെ സിനിമയാകുകയാണ് . ഏഴോളം തിരക്കഥകളുടെ രചനയിലാണിപ്പോൾ ഈ തൊണ്ണൂറുകാരൻ .ഹോളീവുഡിലും , തമിഴിലും , മലയാള സിനിമയിലും തന്റെതായ അടയാളം രേഖപ്പെടുത്തിയ തോമസ് ബർലി എന്ന കുട്ടേട്ടന്റെ വിശേഷങ്ങളിലേക്ക് .

തോമസ് ബർലിയുടെ മുത്തച്ചൻ കെ.ബി. ജേക്കബായിരുന്നു ഇന്ത്യയിലെ ആദ്യത്തെ മുൻസിപ്പാലിറ്റി ചെയർമാൻ . ഫോർട്ട് കൊച്ചി മുൻസിപ്പാലിറ്റിയുടെ ആദ്യ ഇന്ത്യക്കാരനായ ചെയർമാൻ . ഒന്നര വർഷത്തോളം അദ്ദേഹം ഈ സ്ഥാനം അലങ്കരിച്ചു . ശേഷം അദ്ദേഹത്തിന്റെ മകൻ കെ.ജെ. ഹർഷൽ മുപ്പത് വർഷക്കാലം ഫോർട്ട് കൊച്ചിയുടെ മുൻസിപ്പൽ ചെയർമാനായിരുന്നു . കെ.ബി. ജേക്കബ് ചെയർമാനാകുന്നതിന് മുൻപ് വിദേശികളായ വെള്ളക്കാരായിരുന്നു ഇവിടെ ചെയർമാന്മാരായി ഇരുന്നത് . വോൾട്ടാസും , പാട്രിക്ക് ലെസ്ലി , ജോൺ ഹച്ചിൻസൺ , ആസ്പിൻവാൾ , എം.എ. പ്ലാറ്റൽ തുടങ്ങിയ വിദേശികൾ ഇവിടെ ചെയർമാന്മാരായി ഇരുന്നിട്ടുണ്ട് . ഇന്ത്യയിലെ ആദ്യത്തെ മുൻസിപ്പൽ ചെയർമാൻ കൊച്ചിക്കാരനായ കെ.ജെ. ജേക്കബായിരുന്നു . കാരണം ഇന്ത്യയിലെ ആദ്യത്തെ മുൻസിപ്പാലിറ്റിയാണല്ലൊ ഫോർട്ട് കൊച്ചി . കെ. ജെ ഹർഷൽ ഫോർട്ട് കൊച്ചി മുൻസിപ്പൽ ചെയർമാനായിരുന്ന കാലത്താണ് ഫോർട്ട് കൊച്ചി വെളി മുതൽ ബീച്ച് വരെ തണൽ മരങ്ങൾ നട്ടു വളർത്തി ഫോർട്ട് കൊച്ചിക്ക് സൗന്ദര്യം നൽകിയത് .

<strong>തോമസ് ബർലിയെ മൻസൂർ നൈന ഇന്റർവ്യൂ ചെയുന്നു</strong>

[video width="960" height="540" mp4="https://cdn.boolokam.com/articles/2022/09/thomas-barly.mp4"][/video]

തോമസ് ബെർലി സ്കൂൾ വിദ്യഭ്യാസം പൂർത്തിയാക്കിയത് ഫോർട്ട് കൊച്ചിയിലെ സാന്താക്രൂസ് ഹൈസ്ക്കൂളിലാണ് . ബ്രിട്ടീഷ് വിരുദ്ധ പോരാട്ടങ്ങൾക്ക് കൊച്ചിയിൽ നേതൃത്വം കൊടുത്തിരുന്ന കുരിശിങ്കൽ കുടുംബത്തിന്റെ തറവാട് ഫോർട്ട് കൊച്ചിയായ അന്നത്തെ ബ്രിട്ടീഷ് കൊച്ചിയിൽ തന്നെയായിരുന്നു . 1932 -ൽ കെ.ജെ. ബർലിയുടെയും ആനി ബർലിയുടെയും രണ്ടാമത്തെ മകനായാണ് തോമസ് ബർലിയുടെ ജനനം . 1934 -ൽ മഹാത്മാ ഗാന്ധിയെ ഫോർട്ട് കൊച്ചിയിലേക്ക് ക്ഷണിക്കാൻ പോയ അച്ചനും അമ്മയ്ക്കും ഒപ്പം അന്ന് രണ്ട് വയസ്സു മാത്രം പ്രായമുള്ള തോമസ് ബർലിയും ഉണ്ടായിരുന്നു .

അഭിനയം , ചിത്രകാരൻ , എഴുത്തുകാരൻ ഇത്തരം മോഹങ്ങളുമായാണ് തോമസ് ബർലി ചെറുപ്പത്തിലെ വളർന്നു വന്നത് . ഇതിനിടെയാണ് എറണാകുളം ജില്ലയിലെ കണ്ണമാലി - ചെല്ലാനം കണ്ടക്കടവ് പ്രദേശത്തെ അറക്കൽ കുടുംബാംഗമായ ( പിന്നീട് ബോംബെയിൽ സ്ഥിര താമസമാക്കി ) സേവ്യർ തോമസ് അറയ്ക്കൽ എന്ന വിമൽ കുമാറിന്റെ സംവിധാനത്തിൽ 'തിരമാല' എന്ന ചിത്രത്തിൽ തോമസ് ബർലി നായക വേഷം ചെയ്യുന്നത് (വിമൽ കുമാറിനെ കുറിച്ച് പിന്നീട് വഴിയെ പറയാം ) .

അന്ന് തോമസ് ബർലിയുടെ അച്ചനു കാമറ വിൽക്കാൻ ഫോർട്ട് കൊച്ചിയിലെ കുരിശിങ്കൽ തറവാട്ടിലെത്തിയ രാമു കാര്യാട്ട് ഈ ചിത്രത്തിന്റെ സഹസംവിധായകനായി . സംഗീത സംവിധാനം വിമൽ കുമാർ തന്നെയായിരുന്നു നിർവ്വഹിച്ചത് . അന്ന് സംഗീത സംവിധാനത്തിന് സഹായിയായി എത്തിയത് പിന്നീട് പ്രശസ്ത സംഗീത സംവിധായകനായി മാറിയ ബാബുരാജാണ് . ഗാനരചന പി. ബാസ്ക്കരനും . നായികയായത് ലളിത പത്മിനി - രാഗിണിയുടെ അടുത്ത ബന്ധുവായ കുമാരി തങ്കം . വില്ലനായി അഭിനയിച്ചത് പിന്നീട് പ്രശസ്ത നടനായി മാറിയ സത്യൻ . ഈ സിനിമയിലെ മറ്റൊരു നടൻ മുത്തയ്യയായിരുന്നു ഇദ്ദേഹം മട്ടാഞ്ചേരി ടൗൺ ഹാളിന് സമീപമാണ് താമസിച്ചിരുന്നത് . അക്കാലത്ത് സത്യനും പ്രേംനസീറുമെല്ലാം കടന്ന് വരുന്നതേയുള്ളു . 1953 -ൽ റിലീസായ സിനിമ അതിലെ സംഗീതം കൊണ്ട് ശ്രദ്ധേയമായി .

അമേരിക്കയിലേക്ക് പോയ തോമസ് ബർലി സിനിമാ മോഹവും , പഠനവുമായി യൂണിവേഴ്സിറ്റി ഓഫ് കാലിഫോർണിയ , ലോസ് ആഞ്ചലസിൽ ചേർന്നു . ഒന്നര പതിറ്റാണ്ടോളം ഹോളീവുഡ് ലോകത്തായിരുന്നു കൊച്ചീക്കാരനായ തോമസ് ബർലി . ' നെവർ സോ ഫ്യൂ ' ( Never So Few )
എന്ന ഹോളിവുഡ് സിനിമയിൽ വേഷമിട്ടു .
'വാണ്ടഡ് ഡെഡ് ഓർ എലൈവ് ' ,
' ഗൺസ് സ്മോക്ക് ' ,
' ഹാവ് ഗൺ ' ,
' വിൽ ട്രാവൽ '
എന്നീ ടി.വി. സീരിയലുകളിൽ മെക്സിക്കൻ വേഷത്തിൽ അഭിനയിച്ചു .

1959 ൽ തോമസ് ബർലി കുട്ടികൾക്കായി ' മായ ' എന്ന ഇംഗ്ലീഷ് സിനിമ നിർമ്മിച്ചു . ഈ ചിത്രത്തിന്റെ ഇന്ത്യയിലെ വിതരണം ബോംബെയിലെ മെഹ്ബൂബ് സ്റ്റുഡിയോയായിരുന്നു ഏറ്റെടുത്തത് . അത് പ്രശസ്തമാവുകയും ചെയ്തു . കാലിഫോർണിയയിൽ വാർണർ ബ്രദേർസിലും ബർലി ജോലി നോക്കിയിട്ടുണ്ട് . ' ജാസ് ' ' ജുറാസിക് പാർക്ക് ' ' ഇ.ടി. ' , ' ക്ലോസ് എൻ കൗണ്ടേഴ്സ് ഓഫ് ദി തേർഡ് കൈൻഡ് ' എന്നീ ചിത്രങ്ങൾ സംവിധാനം ചെയ്ത പ്രശസ്ത സംവിധായകൻ സ്റ്റീവൻ സ്പിൽബർഗ് ,
' സ്റ്റാർ വാർസ് ' സംവിധാനം ചെയ്ത ജോർജ്ജ് ലൂക്കോസ് , ' ദി ഗോഡ് ഫാദർ ' സംവിധാനം ചെയ്ത ഫ്രാൻസിസ് ഫോർഡ് കപ്പോള .തുടങ്ങിയ പ്രശസ്തർ പഠിച്ച യൂണിവേഴ്സിറ്റിയിൽ അവരെ പഠിപ്പിച്ച അതെ പ്രൊഫസർമാരുടെ കീഴിൽ തന്നെയാണ് തോമസ് ബർലിയും പഠിച്ചത് .

ആൽഫ്രഡ് ഹിച്ച്കോക്കിന്റെ സസ്പെൻസ് സിനിമകളോട് ഏറെ ഇഷ്ടം തോന്നിയ തോമസ് ബെർലി ഹിച്ച്കോക്കിന്റെ ടൈം സ്പൈസ് ടെക്ക്നിക്ക് ഉപയോഗിച്ച് മലയാള സിനിമയിൽ പരീക്ഷിച്ച് നിർമ്മിച്ച സിനിമയാണ് ' ഇതു മനുഷ്യനോ ? ' .
ഒരു കുറ്റാന്വേഷണ കഥയുടെ സസ്പെൻസ് ത്രില്ലറോടെയാണ് ഈ സിനിമ നിർമ്മിച്ചത് . കഥയും , സംവിധാനവും , സ്ക്രീൻ പ്ലേയും ബർലി തന്നെ . ശ്രീകുമാരൻ തമ്പി ഗാനരചനയും , എം.കെ. അർജുനൻ മാസ്റ്റർ സംഗീത സംവിധാനവും നിർവ്വഹിച്ചു . ഈ സിനിമയിലെ 'സുഖമൊരു ബിന്ദു ' എന്ന ഗാനം ഏറെ പ്രശസ്തമായി .

മുൻ നിര നായകനായിരുന്ന പ്രേംനസീറിനെ വെച്ച് ' വെള്ളിരിക്കാ പട്ടണം ' എന്ന മുഴുനീള ഹാസ്യ സിനിമ നിർമ്മിച്ച ബർലി തന്നെയായിരുന്നു ഈ ചിത്രത്തിന്റെ സംവിധാനവും , സംഗീത സംവിധാനവും നിർവ്വഹിച്ചത്. 2015 ൽ ലിജൊ ജോസ് പെല്ലിശ്ശേരി സംവിധാനം നിർവ്വഹിച്ച ' ഡബിൾ ബാരൽ ' എന്ന സിനിമയിലും അഭിനയിച്ചു .തോമസ് ബർലിയുടെ വീട്ടിലും തറവാട്ടിലും എത്തിയ പ്രശസ്തർ നിരവധിയാണ് . പ്രേം നസീർ ഇദ്ദേഹത്തിന്റെ വീട്ടിലെ സ്ഥിരം സന്ദർശകനായിരുന്നു . പ്രേംനസീറിനെ കുറിച്ച് പറയുമ്പോൾ ബർലിയുടെ ശബ്ദം ഇടറുന്നുണ്ടായിരുന്നു . അദ്ദേഹം പറയുന്നു പ്രേംനസീറെന്ന വിശാല ഹൃദയനെ , ധർമ്മിഷ്ടനെ പോലൊരാളെ നിങ്ങൾക്ക് കാണാൻ കഴിയില്ല ഏറെ നന്മകളുള്ള ഹൃദയമായിരുന്നു അദ്ദേഹത്തിന്റേത് .

ഒരിക്കൽ കുറച്ച് തുക ബർലിയെ ഏൽപ്പിച്ചിട്ട് നസീർ പറഞ്ഞു ഒരു പാവം തയ്യൽക്കാരനുണ്ട് കൊച്ചിയിൽ . അയാളെ ഇത് ഏൽപ്പിക്കണം . ഈ തയ്യൽക്കാരന്റെ വീട്ടിൽ ചെന്നു കണ്ട ബർലി പറയുന്നു സാമ്പത്തിക സഹായത്തിനു ഏറ്റവും അർഹമായ ഒരു കുടുംബമായിരുന്നു അത് . കാൻസർ രോഗവും ദാരിദ്ര്യവും ആ കുടുംബത്തെ വല്ലാതെ അലട്ടിയിരുന്നു . ഒരു ലക്ഷം രൂപയാണ് അന്ന് നസീർ ആ കുടുംബത്തിന് നൽകാൻ ബർലിയെ ഏൽപ്പിച്ചത് . അന്നത്തെ ഒരു ലക്ഷം രൂപയുടെ മൂല്യം പറയേണ്ടതില്ലല്ലൊ ..

അതു പോലെ നടൻ മുത്തയ്യ ഇംഗ്ലീഷിൽ നല്ല പ്രാവീണ്യമുള്ള വ്യക്തിയായിരുന്നു . മുത്തയ്യയുടെ അച്ചൻ സച്ചിദാനന്ദൻ പിള്ള എന്ന ടി.എസ് . സച്ചിത്ത് കേരളത്തിലെ ആദ്യത്തെ ഇംഗ്ലീഷ് പത്രമായ ' കൊച്ചിൻ ആർഗസ് ' ( Cochin Argus ) കൊച്ചിയിൽ നിന്ന് പ്രസിദ്ധീകരിച്ചിരുന്നു . മുത്തയ്യ എന്ന വലിയ നടന്റെ ജീവിതം പിന്നീട് കടുത്ത പ്രയാസങ്ങളുടെതായിരുന്നു . അന്ന് മുത്തയ്യക്ക് താങ്ങായി മാറിയത് ശ്രീ പ്രേംനസീർ എന്ന കരുണയുള്ള ഹൃദയമായിരുന്നു .

സിനിമയിൽ മാത്രം ജീവിതം തളച്ചിടാൻ ശ്രമിക്കാതെ അമേരിക്കയിൽ നിന്നു വീണു കിട്ടിയ ബന്ധം ഉപയോഗപ്പെടുത്തി ചെമ്മീൻ കയറ്റുമതി രംഗത്ത് ചുവടുറപ്പിച്ചു ബർലി . സിനിമയിൽ നിന്ന് തുടങ്ങി അതിലൂടെ പ്രശസ്തമായി അതിൽ തന്നെ എരിഞ്ഞൊടുങ്ങുന്ന ആളുകൾക്കിടയിൽ നിന്ന് വേറിട്ടു നിന്നു തോമസ് ബർലി . അക്കാലത്തെ പ്രശസ്ത ഹിന്ദി സിനിമാ നടൻ ദിലീപ് കുമാറിന്റെ അനുജൻ അസ്ലം ഖാനുമായി തുടങ്ങിയ കയറ്റുമതി രംഗത്തെ പാർട്ട്ണർ ഷിപ്പ് പതിറ്റാണ്ടുകളോളം തുടർന്നു . ജേഷ്ടൻ ദിലീപ് കുമാർ സിനിമയിൽ തിളങ്ങി നിൽക്കുമ്പോഴും അസ്ലം ഖാന് അതിൽ താൽപ്പര്യമുണ്ടായിരുന്നില്ലെന്ന് ബർലി പറയുന്നു . ചെമ്മീൻ കയറ്റുമതി രംഗത്ത് വിജയശ്രീലാളിതനാണ് തോമസ് ബെർലി എന്ന നടൻ .
**കൊച്ചിയിലെ ആദ്യ കാല നടൻ തോമസ് ബർലി .....** **മൻസൂർ നൈന (944 62 07 922)** നവതിയുടെ നിറവിലാണ് ആദ്യ കാല നടനും , സംവിധായകനും , നിർമ്മാതാവും ഹോളീവുഡ് സിനിമാ സീരിയലുകളിൽ വരെ സാന്നിദ്ധ്യമറിയിച്ച ഫോർട്ടുക്കൊച്ചിക്കാരനായ ശ്രീ തോമസ് ബർലി . ഈ പ്രായത്തിലും വെറുതെ സമയം കളയുന്നില്ല. ഇപ്പോൾ പൂർത്തിയാക്കുന്ന ' മൈെ നെയിം ഈസ് മരിയ ' അടുത്തു തന്നെ സിനിമയാകുകയാണ് . ഏഴോളം തിരക്കഥകളുടെ രചനയിലാണിപ്പോൾ ഈ തൊണ്ണൂറുകാരൻ .ഹോളീവുഡിലും , തമിഴിലും , മലയാള സിനിമയിലും തന്റെതായ അടയാളം രേഖപ്പെടുത്തിയ തോമസ് ബർലി എന്ന കുട്ടേട്ടന്റെ വിശേഷങ്ങളിലേക്ക് . തോമസ് ബർലിയുടെ മുത്തച്ചൻ കെ.ബി. ജേക്കബായിരുന്നു ഇന്ത്യയിലെ ആദ്യത്തെ മുൻസിപ്പാലിറ്റി ചെയർമാൻ . ഫോർട്ട് കൊച്ചി മുൻസിപ്പാലിറ്റിയുടെ ആദ്യ ഇന്ത്യക്കാരനായ ചെയർമാൻ . ഒന്നര വർഷത്തോളം അദ്ദേഹം ഈ സ്ഥാനം അലങ്കരിച്ചു . ശേഷം അദ്ദേഹത്തിന്റെ മകൻ കെ.ജെ. ഹർഷൽ മുപ്പത് വർഷക്കാലം ഫോർട്ട് കൊച്ചിയുടെ മുൻസിപ്പൽ ചെയർമാനായിരുന്നു . കെ.ബി. ജേക്കബ് ചെയർമാനാകുന്നതിന് മുൻപ് വിദേശികളായ വെള്ളക്കാരായിരുന്നു ഇവിടെ ചെയർമാന്മാരായി ഇരുന്നത് . വോൾട്ടാസും , പാട്രിക്ക് ലെസ്ലി , ജോൺ ഹച്ചിൻസൺ , ആസ്പിൻവാൾ , എം.എ. പ്ലാറ്റൽ തുടങ്ങിയ വിദേശികൾ ഇവിടെ ചെയർമാന്മാരായി ഇരുന്നിട്ടുണ്ട് . ഇന്ത്യയിലെ ആദ്യത്തെ മുൻസിപ്പൽ ചെയർമാൻ കൊച്ചിക്കാരനായ കെ.ജെ. ജേക്കബായിരുന്നു . കാരണം ഇന്ത്യയിലെ ആദ്യത്തെ മുൻസിപ്പാലിറ്റിയാണല്ലൊ ഫോർട്ട് കൊച്ചി . കെ. ജെ ഹർഷൽ ഫോർട്ട് കൊച്ചി മുൻസിപ്പൽ ചെയർമാനായിരുന്ന കാലത്താണ് ഫോർട്ട് കൊച്ചി വെളി മുതൽ ബീച്ച് വരെ തണൽ മരങ്ങൾ നട്ടു വളർത്തി ഫോർട്ട് കൊച്ചിക്ക് സൗന്ദര്യം നൽകിയത് . **തോമസ് ബർലിയെ മൻസൂർ നൈന ഇന്റർവ്യൂ ചെയുന്നു** [video width="960" height="540" mp4="https://cdn.boolokam.com/articles/2022/09/thomas-barly.mp4"][/video] തോമസ് ബെർലി സ്കൂൾ വിദ്യഭ്യാസം പൂർത്തിയാക്കിയത് ഫോർട്ട് കൊച്ചിയിലെ സാന്താക്രൂസ് ഹൈസ്ക്കൂളിലാണ് . ബ്രിട്ടീഷ് വിരുദ്ധ പോരാട്ടങ്ങൾക്ക് കൊച്ചിയിൽ നേതൃത്വം കൊടുത്തിരുന്ന കുരിശിങ്കൽ കുടുംബത്തിന്റെ തറവാട് ഫോർട്ട് കൊച്ചിയായ അന്നത്തെ ബ്രിട്ടീഷ് കൊച്ചിയിൽ തന്നെയായിരുന്നു . 1932 -ൽ കെ.ജെ. ബർലിയുടെയും ആനി ബർലിയുടെയും രണ്ടാമത്തെ മകനായാണ് തോമസ് ബർലിയുടെ ജനനം . 1934 -ൽ മഹാത്മാ ഗാന്ധിയെ ഫോർട്ട് കൊച്ചിയിലേക്ക് ക്ഷണിക്കാൻ പോയ അച്ചനും അമ്മയ്ക്കും ഒപ്പം അന്ന് രണ്ട് വയസ്സു മാത്രം പ്രായമുള്ള തോമസ് ബർലിയും ഉണ്ടായിരുന്നു . അഭിനയം , ചിത്രകാരൻ , എഴുത്തുകാരൻ ഇത്തരം മോഹങ്ങളുമായാണ് തോമസ് ബർലി ചെറുപ്പത്തിലെ വളർന്നു വന്നത് . ഇതിനിടെയാണ് എറണാകുളം ജില്ലയിലെ കണ്ണമാലി - ചെല്ലാനം കണ്ടക്കടവ് പ്രദേശത്തെ അറക്കൽ കുടുംബാംഗമായ ( പിന്നീട് ബോംബെയിൽ സ്ഥിര താമസമാക്കി ) സേവ്യർ തോമസ് അറയ്ക്കൽ എന്ന വിമൽ കുമാറിന്റെ സംവിധാനത്തിൽ 'തിരമാല' എന്ന ചിത്രത്തിൽ തോമസ് ബർലി നായക വേഷം ചെയ്യുന്നത് (വിമൽ കുമാറിനെ കുറിച്ച് പിന്നീട് വഴിയെ പറയാം ) . അന്ന് തോമസ് ബർലിയുടെ അച്ചനു കാമറ വിൽക്കാൻ ഫോർട്ട് കൊച്ചിയിലെ കുരിശിങ്കൽ തറവാട്ടിലെത്തിയ രാമു കാര്യാട്ട് ഈ ചിത്രത്തിന്റെ സഹസംവിധായകനായി . സംഗീത സംവിധാനം വിമൽ കുമാർ തന്നെയായിരുന്നു നിർവ്വഹിച്ചത് . അന്ന് സംഗീത സംവിധാനത്തിന് സഹായിയായി എത്തിയത് പിന്നീട് പ്രശസ്ത സംഗീത സംവിധായകനായി മാറിയ ബാബുരാജാണ് . ഗാനരചന പി. ബാസ്ക്കരനും . നായികയായത് ലളിത പത്മിനി - രാഗിണിയുടെ അടുത്ത ബന്ധുവായ കുമാരി തങ്കം . വില്ലനായി അഭിനയിച്ചത് പിന്നീട് പ്രശസ്ത നടനായി മാറിയ സത്യൻ . ഈ സിനിമയിലെ മറ്റൊരു നടൻ മുത്തയ്യയായിരുന്നു ഇദ്ദേഹം മട്ടാഞ്ചേരി ടൗൺ ഹാളിന് സമീപമാണ് താമസിച്ചിരുന്നത് . അക്കാലത്ത് സത്യനും പ്രേംനസീറുമെല്ലാം കടന്ന് വരുന്നതേയുള്ളു . 1953 -ൽ റിലീസായ സിനിമ അതിലെ സംഗീതം കൊണ്ട് ശ്രദ്ധേയമായി . അമേരിക്കയിലേക്ക് പോയ തോമസ് ബർലി സിനിമാ മോഹവും , പഠനവുമായി യൂണിവേഴ്സിറ്റി ഓഫ് കാലിഫോർണിയ , ലോസ് ആഞ്ചലസിൽ ചേർന്നു . ഒന്നര പതിറ്റാണ്ടോളം ഹോളീവുഡ് ലോകത്തായിരുന്നു കൊച്ചീക്കാരനായ തോമസ് ബർലി . ' നെവർ സോ ഫ്യൂ ' ( Never So Few ) എന്ന ഹോളിവുഡ് സിനിമയിൽ വേഷമിട്ടു . 'വാണ്ടഡ് ഡെഡ് ഓർ എലൈവ് ' , ' ഗൺസ് സ്മോക്ക് ' , ' ഹാവ് ഗൺ ' , ' വിൽ ട്രാവൽ ' എന്നീ ടി.വി. സീരിയലുകളിൽ മെക്സിക്കൻ വേഷത്തിൽ അഭിനയിച്ചു . 1959 ൽ തോമസ് ബർലി കുട്ടികൾക്കായി ' മായ ' എന്ന ഇംഗ്ലീഷ് സിനിമ നിർമ്മിച്ചു . ഈ ചിത്രത്തിന്റെ ഇന്ത്യയിലെ വിതരണം ബോംബെയിലെ മെഹ്ബൂബ് സ്റ്റുഡിയോയായിരുന്നു ഏറ്റെടുത്തത് . അത് പ്രശസ്തമാവുകയും ചെയ്തു . കാലിഫോർണിയയിൽ വാർണർ ബ്രദേർസിലും ബർലി ജോലി നോക്കിയിട്ടുണ്ട് . ' ജാസ് ' ' ജുറാസിക് പാർക്ക് ' ' ഇ.ടി. ' , ' ക്ലോസ് എൻ കൗണ്ടേഴ്സ് ഓഫ് ദി തേർഡ് കൈൻഡ് ' എന്നീ ചിത്രങ്ങൾ സംവിധാനം ചെയ്ത പ്രശസ്ത സംവിധായകൻ സ്റ്റീവൻ സ്പിൽബർഗ് , ' സ്റ്റാർ വാർസ് ' സംവിധാനം ചെയ്ത ജോർജ്ജ് ലൂക്കോസ് , ' ദി ഗോഡ് ഫാദർ ' സംവിധാനം ചെയ്ത ഫ്രാൻസിസ് ഫോർഡ് കപ്പോള .തുടങ്ങിയ പ്രശസ്തർ പഠിച്ച യൂണിവേഴ്സിറ്റിയിൽ അവരെ പഠിപ്പിച്ച അതെ പ്രൊഫസർമാരുടെ കീഴിൽ തന്നെയാണ് തോമസ് ബർലിയും പഠിച്ചത് . ആൽഫ്രഡ് ഹിച്ച്കോക്കിന്റെ സസ്പെൻസ് സിനിമകളോട് ഏറെ ഇഷ്ടം തോന്നിയ തോമസ് ബെർലി ഹിച്ച്കോക്കിന്റെ ടൈം സ്പൈസ് ടെക്ക്നിക്ക് ഉപയോഗിച്ച് മലയാള സിനിമയിൽ പരീക്ഷിച്ച് നിർമ്മിച്ച സിനിമയാണ് ' ഇതു മനുഷ്യനോ ? ' . ഒരു കുറ്റാന്വേഷണ കഥയുടെ സസ്പെൻസ് ത്രില്ലറോടെയാണ് ഈ സിനിമ നിർമ്മിച്ചത് . കഥയും , സംവിധാനവും , സ്ക്രീൻ പ്ലേയും ബർലി തന്നെ . ശ്രീകുമാരൻ തമ്പി ഗാനരചനയും , എം.കെ. അർജുനൻ മാസ്റ്റർ സംഗീത സംവിധാനവും നിർവ്വഹിച്ചു . ഈ സിനിമയിലെ 'സുഖമൊരു ബിന്ദു ' എന്ന ഗാനം ഏറെ പ്രശസ്തമായി . മുൻ നിര നായകനായിരുന്ന പ്രേംനസീറിനെ വെച്ച് ' വെള്ളിരിക്കാ പട്ടണം ' എന്ന മുഴുനീള ഹാസ്യ സിനിമ നിർമ്മിച്ച ബർലി തന്നെയായിരുന്നു ഈ ചിത്രത്തിന്റെ സംവിധാനവും , സംഗീത സംവിധാനവും നിർവ്വഹിച്ചത്. 2015 ൽ ലിജൊ ജോസ് പെല്ലിശ്ശേരി സംവിധാനം നിർവ്വഹിച്ച ' ഡബിൾ ബാരൽ ' എന്ന സിനിമയിലും അഭിനയിച്ചു .തോമസ് ബർലിയുടെ വീട്ടിലും തറവാട്ടിലും എത്തിയ പ്രശസ്തർ നിരവധിയാണ് . പ്രേം നസീർ ഇദ്ദേഹത്തിന്റെ വീട്ടിലെ സ്ഥിരം സന്ദർശകനായിരുന്നു . പ്രേംനസീറിനെ കുറിച്ച് പറയുമ്പോൾ ബർലിയുടെ ശബ്ദം ഇടറുന്നുണ്ടായിരുന്നു . അദ്ദേഹം പറയുന്നു പ്രേംനസീറെന്ന വിശാല ഹൃദയനെ , ധർമ്മിഷ്ടനെ പോലൊരാളെ നിങ്ങൾക്ക് കാണാൻ കഴിയില്ല ഏറെ നന്മകളുള്ള ഹൃദയമായിരുന്നു അദ്ദേഹത്തിന്റേത് . ഒരിക്കൽ കുറച്ച് തുക ബർലിയെ ഏൽപ്പിച്ചിട്ട് നസീർ പറഞ്ഞു ഒരു പാവം തയ്യൽക്കാരനുണ്ട് കൊച്ചിയിൽ . അയാളെ ഇത് ഏൽപ്പിക്കണം . ഈ തയ്യൽക്കാരന്റെ വീട്ടിൽ ചെന്നു കണ്ട ബർലി പറയുന്നു സാമ്പത്തിക സഹായത്തിനു ഏറ്റവും അർഹമായ ഒരു കുടുംബമായിരുന്നു അത് . കാൻസർ രോഗവും ദാരിദ്ര്യവും ആ കുടുംബത്തെ വല്ലാതെ അലട്ടിയിരുന്നു . ഒരു ലക്ഷം രൂപയാണ് അന്ന് നസീർ ആ കുടുംബത്തിന് നൽകാൻ ബർലിയെ ഏൽപ്പിച്ചത് . അന്നത്തെ ഒരു ലക്ഷം രൂപയുടെ മൂല്യം പറയേണ്ടതില്ലല്ലൊ .. അതു പോലെ നടൻ മുത്തയ്യ ഇംഗ്ലീഷിൽ നല്ല പ്രാവീണ്യമുള്ള വ്യക്തിയായിരുന്നു . മുത്തയ്യയുടെ അച്ചൻ സച്ചിദാനന്ദൻ പിള്ള എന്ന ടി.എസ് . സച്ചിത്ത് കേരളത്തിലെ ആദ്യത്തെ ഇംഗ്ലീഷ് പത്രമായ ' കൊച്ചിൻ ആർഗസ് ' ( Cochin Argus ) കൊച്ചിയിൽ നിന്ന് പ്രസിദ്ധീകരിച്ചിരുന്നു . മുത്തയ്യ എന്ന വലിയ നടന്റെ ജീവിതം പിന്നീട് കടുത്ത പ്രയാസങ്ങളുടെതായിരുന്നു . അന്ന് മുത്തയ്യക്ക് താങ്ങായി മാറിയത് ശ്രീ പ്രേംനസീർ എന്ന കരുണയുള്ള ഹൃദയമായിരുന്നു . സിനിമയിൽ മാത്രം ജീവിതം തളച്ചിടാൻ ശ്രമിക്കാതെ അമേരിക്കയിൽ നിന്നു വീണു കിട്ടിയ ബന്ധം ഉപയോഗപ്പെടുത്തി ചെമ്മീൻ കയറ്റുമതി രംഗത്ത് ചുവടുറപ്പിച്ചു ബർലി . സിനിമയിൽ നിന്ന് തുടങ്ങി അതിലൂടെ പ്രശസ്തമായി അതിൽ തന്നെ എരിഞ്ഞൊടുങ്ങുന്ന ആളുകൾക്കിടയിൽ നിന്ന് വേറിട്ടു നിന്നു തോമസ് ബർലി . അക്കാലത്തെ പ്രശസ്ത ഹിന്ദി സിനിമാ നടൻ ദിലീപ് കുമാറിന്റെ അനുജൻ അസ്ലം ഖാനുമായി തുടങ്ങിയ കയറ്റുമതി രംഗത്തെ പാർട്ട്ണർ ഷിപ്പ് പതിറ്റാണ്ടുകളോളം തുടർന്നു . ജേഷ്ടൻ ദിലീപ് കുമാർ സിനിമയിൽ തിളങ്ങി നിൽക്കുമ്പോഴും അസ്ലം ഖാന് അതിൽ താൽപ്പര്യമുണ്ടായിരുന്നില്ലെന്ന് ബർലി പറയുന്നു . ചെമ്മീൻ കയറ്റുമതി രംഗത്ത് വിജയശ്രീലാളിതനാണ് തോമസ് ബെർലി എന്ന നടൻ .
