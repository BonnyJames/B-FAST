---
title: "മുരളി ഇല്ലാത്ത ഒരു വ്യാഴവട്ടം"
date: 2022-08-06T06:43:45
draft: false
categories: ["Entertainment"]
tags: ['actor murali', 'Featured', 'malayalam movie']
author: "Beaumaris"
---

<strong>നടൻ മുരളി വിടപറഞ്ഞിട്ട് ഒരു വ്യാഴവട്ടം പിന്നിടുന്നു</strong>

<strong>ആർ. ഗോപാലകൃഷ്ണൻ </strong>
<strong>(2022 ഓഗസ്റ്റ് 06)</strong>

നാടകഅരങ്ങിൻ്റെ പിന്‍ബലത്തോടെ സിനിമയിലെത്തുകയും സിനിമയില്‍ അഭിനയത്തിന്റെ വലിയ കരുത്തു തെളിയിക്കുകയും ചെയ്ത അഭിനയതാവ് ആയിരുന്നു മുരളി. താരത്തിന്റെ പരിവേഷവും നാട്യങ്ങളുമില്ലാതെ പരുക്കന്‍ മുഖപടത്തിനുള്ളില്‍ പ്രതിഭാധനനായിരുന്ന വലിയ നടന്റെ ഓര്‍മ്മ മലയാളസിനിമയുടെ കരുത്തുറ്റ ഓര്‍മ്മപ്പെടുത്തലാണ്. ഒരു കഥാപാത്രത്തില്‍ അയാള്‍ തന്നെ തന്നെ കണ്ടെത്തുമ്പോഴാണ് അയാള്‍ മികച്ച അഭിനേതാവായി മാറുക എന്നാണ് മെര്‍ലിന്‍ സ്ട്രീപ് പറഞ്ഞത്. അത്തരത്തില്‍, ഭാവാഭിനയത്തിൻ്റെയും ശരീരഭാഷയുടെയും ശബ്ദവിന്യാസത്തിൻ്റെയും തനതായ മോഡുലേഷനിലൂടെ കഥാപാത്രങ്ങൾക്കുള്ളില്‍ തൻ്റേതായ അഭിനയ സമവാക്യങ്ങള്‍ മെനഞ്ഞ ഒരു നടനായിരുന്നു മുരളി. മുരളിയുടെ 13-ാം ചരമവാർഷിക ദിനം, ഇന്ന് .

കൊട്ടാരക്കരക്കടുത്ത് കുടവട്ടൂരിലെ കാർഷികകുടുംബത്തിൽ വെളിയം കുടവട്ടൂർ പൊയ്കയിൽ വീട്ടിൽ കെ. ദേവകിയമ്മയുടെ മൂത്ത മകനായി 1954 മേയ് 25-ന് മുരളി ജനിച്ചു. കുടവട്ടൂർ എൽ.പി. സ്‌കൂൾ, തൃക്കണ്ണമംഗലം എസ്‌.കെ.വി.എച്ച്‌.എസ്‌., ശാസ്‌താംകോട്ട ദേവസ്വം ബോർഡ്‌ കോളജ്‌, തിരുവനന്തപുരം ലോ അക്കാദമി എന്നിവിടങ്ങളിലായി വിദ്യാഭ്യാസം. കുടവട്ടൂര്‍ എൽ.പി. സക്കൂളില്‍ പഠിക്കുന്ന സമയത്ത് അദ്ധ്യാപകന്‍ സക്കൂളില്‍ അവതരിപ്പിച്ച നാടകത്തിലെ ബാലതാരമായാണ് മുരളി ആദ്യം സ്‌റ്റേജിലെത്തുന്നത്. ആരോഗ്യവകുപ്പിൽ എൽ.ഡി. ക്ലാർക്കായി ഔദ്യോഗിക ജീവിതം ആരംഭിച്ചു. പിന്നീട്‌ യൂണിവേഴ്‌സിറ്റിയിൽ അസിസ്റ്റന്റ് കേഡറിൽ നിയമനം ലഭിച്ചു. ഈ നിയമനം ലഭിച്ചതോടെ മുരളി നാടകാഭിനയത്തിനു സമയം കണ്ടെത്തി. പിന്നീട്, തിരുവനന്തപുരം ലാ അക്കാദമിയിൽ എൽ എൽ. ബി. പാസായി.

ആധുനിക മലയാള നാടകപ്രവര്‍ത്തനങ്ങള്‍ക്കൊപ്പം സഞ്ചരിച്ചുകൊണ്ടും സാഹിത്യമേഖലയിലെ ചെറുചലനങ്ങള്‍പോലും സൂക്ഷ്മമായി നിരീക്ഷിച്ചും നടന്ന മുരളി എല്ലാ പുതിയ നാടകപരീക്ഷണങ്ങള്‍ക്കും ആദ്യവസാനം കാഴ്ചക്കാരനായിരുന്നു. , കടമ്മനിട്ട ജോലിചെയ്തിരുന്ന പോസ്റ്റല്‍ അക്കൗണ്ട്‌സിലെ സുഹൃത്തുക്കളുടെ ശാസ്തമംഗലത്തെ നാടക റിഹേഴ്‌സല്‍ ക്യാമ്പില്‍ മുരളിയെ എത്തിച്ചതും ഇതുതന്നെ. റിഹേഴ്‌സലിന്റെ കാഴ്ചക്കാരന്‍ മാത്രമായിരുന്ന മുരളിയെ അരങ്ങില്‍ പരിശീലിക്കാന്‍ നിര്‍ബന്ധിച്ചത് സുഹൃത്ത് പ്രൊഫ. ആര്‍. നരേന്ദ്രപ്രസാദായിരുന്നു.

<img class="wp-image-345497 aligncenter" src="https://cdn.boolokam.com/articles/2022/08/Actor_Murali.webp" alt="" width="848" height="565" />പിന്നീട് മുരളി നാടക വേദിയിൽ കൂടുതൽ സജീവമാവുകയും അവസാനം ജോലി രാജി വെയ്ക്കുകയും ചെയ്തു. അരങ്ങില്‍ മുരളിയുടെ വലിയ കൂട്ട് അന്തരിച്ച പ്രശസ്ത നടന്‍ നരേന്ദ്രപ്രസാദായിരുന്നു. പിന്നീട് നരേന്ദ്രപ്രസാദ് 'നാട്യഗൃഹം' എന്ന പരീക്ഷണ നാടകവേദിയൊരുക്കുമ്പോള്‍ മുരളി ആദ്യവസാനക്കാരനായി. (തിരുവനന്തപുരത്തെ പ്രശസ്ത നാടകക്കളരിയായ 'നാട്യഗൃഹം' മുരളിയുടെ കൂടി ശ്രമഫലമായി രൂപപ്പെട്ടതാണ്.) 'സൗപര്‍ണിക' എന്ന നരേന്ദ്രപ്രസാദിന്റെ നാടകത്തിലൂടെയാണ് അരങ്ങില്‍ മുരളി തന്റെ സാന്നിധ്യം ആദ്യം അറിയിക്കുന്നത്. എഡ്വേര്‍ഡ് ആല്‍ബിയുടെ 'സൂ സ്റ്റോറി' ('The Zoo Story') മലയാളത്തിലേക്ക് മുരളി മൊഴിമാറ്റം നടത്തി, നരേന്ദ്രപ്രസാദിന്റെ സംവിധാനത്തില്‍ അവതരിപ്പിച്ചപ്പോള്‍ ഒരു മണിക്കൂറോളം അരങ്ങില്‍ ആദ്യവസാനം നിന്ന് വിജയിപ്പിക്കാനും മുരളിക്ക് കഴിഞ്ഞു. സി. എൻ. ശ്രീകണ്ഠന്‍ നായരുടെ ലങ്കാലക്ഷ്മിയാണ് മുരളി അഭിനയിച്ച് പേരുകേട്ട അവസാനത്തെ നാടകം.

ഭരത് ഗോപി ആദ്യമായി സംവിധയകനായ 'ഞാറ്റടി' എന്ന ചിത്രത്തിൽ മുരളിയെ നായകനാക്കി. ചിത്രം പൂർത്തിയായി എങ്കിലും, പക്ഷേ, ആ ചിത്രം തീയറ്റർ വഴി പുറത്തിറങ്ങിയില്ല. നിർമ്മാതാക്കൾ വഴി ഞാൻ അതിൻ്റെ ഒരു പ്രീമിയർ ഷോ കണ്ടിട്ടുണ്ട്. തുടർന്ന് അപ്രതീക്ഷിതമായി അരവിന്ദന്റെ 'ചിദംബരം' എന്ന ചിത്രത്തിൽ അഭിനയിക്കാൻ അവസരം ലഭിച്ചു. തുടർന്ന് 'മീനമാസത്തിലെ സൂര്യൻ' എന്ന ചിത്രത്തിൽ അഭിനയിച്ചു. ഹരിഹരന്റെ 'പഞ്ചാഗ്നി'യാണ് ആദ്യം റിലീസായ ചിത്രം.

'അര്‍ത്ഥം', 'കുട്ടേട്ടന്‍', 'ലാല്‍ സലാം', 'ഏയ് ഓട്ടോ', 'കിഴക്കുണരും പക്ഷി', 'കേളി' തുടങ്ങിയ ചിത്രങ്ങളിലൂടെ വില്ലനായാണ് ചലച്ചിത്രലോകത്ത് ചുവടുറപ്പിച്ചതെങ്കിലും പിന്നീട്, 'ദശരഥം', 'ധനം', 'ചമ്പക്കുളം തച്ചന്‍' തുടങ്ങി നിരവധി ചിത്രങ്ങളിലൂടെ ക്യാരക്ടര്‍ റോളുകളും അനായാസം വഴങ്ങുമെന്ന് തെളിയിച്ചതോടെ മുരളി മലയാള സിനിമയിലെ മുന്‍നിര നടന്‍മാരില്‍ ഒരാളായി. മലയാളത്തിലും തമിഴിലും എന്നെന്നും ഓര്‍മ്മിക്കാന്‍ പാകത്തിലുള്ള നിരവധി കഥാപാത്രങ്ങള്‍ക്ക് ജീവന്‍ പകര്‍ന്ന മുരളി ക്യാമറയുടെ പ്രകടനങ്ങള്‍ക്കൊപ്പം അരങ്ങിലെ വെളിച്ചത്തിലും നിറഞ്ഞുനിന്നിരുന്നു.

'വെങ്കല'ത്തിലെ ഗോപാലന്‍ മൂശാരി, 'ആകാശദൂതി'ലെ ജോണി, 'അമര'ത്തിലെ കൊച്ചുരാമന്‍, 'ആധാര'ത്തിലെ ബാപ്പൂട്ടി എന്നിവ മുരളിയുടെ ചലച്ചിത്രജീവിതത്തിലെ മികച്ച കഥാപാത്രങ്ങളാണ്. 'ചകോരം', 'താലോലം', 'കാരുണ്യം', 'ലാല്‍സലാം', 'പുലിജന്മം', 'മാലയോഗം', 'കാണാക്കിനാവ്'.... ഇങ്ങനെ നിരവധി സിനിമകളിലെ മുരളിയുടെ അഭിനയത്തേക്കുറിച്ചും എടുത്തു പറയാനുള്ളതാണ്. മുരളി പ്രേക്ഷക ഹൃദയത്തില്‍ ആഴത്തില്‍ സ്പര്‍ശിച്ച അഭിനേതാവാണ്. 1992-ല്‍ പുറത്തിറങ്ങിയ 'ആധാര'ത്തിലെ 'ബാപ്പുട്ടി'യാണ് മുരളിയുടെ അഭിനയ ജീവിതത്തിലെ വഴിത്തിരിവായത് എന്നും പറയാം. 'ആധാര'ത്തിലെ പ്രകടനം അദ്ദേഹത്തിന് ആ വര്‍ഷത്തെ മികച്ച നടനുള്ള സംസ്ഥാന പുരസ്‌ക്കാരം നേടിക്കൊടുത്തു. അതിനു മുമ്പേ 'അമര'ത്തിലെ കൊച്ചു രാമനിലൂടെ മികച്ച സഹനടനുള്ള പുരസ്‌കാരം മുരളിയെ തേടിയെത്തുകയും ചെയ്തിരുന്നു.

'നെയ്ത്തുകാര'നിലെ അപ്പ മേസ്തരി എന്ന കഥാപത്രമായുള്ള അഭിനയത്തിലൂടെ 2002-ല്‍ മികച്ച നടനുള്ള പുരസ്‌ക്കാരം ലഭിച്ചിട്ടുണ്ട്. നാല് തവണ മികച്ച നടനുള്ള സംസ്ഥാന പുരസ്‌ക്കാരവും രണ്ട് തവണ സഹനടനുള്ള പുരസ്‌ക്കാരവും ലഭിച്ചിട്ടുണ്ട്. അഞ്ജലി മേനോന്‍ സംവിധാനം ചെയത 'മഞ്ചാടിക്കുരു'വാണ് അവസാനമായി അഭിനയിച്ച ചിത്രം.. ഇത് പക്ഷേ, ഇറങ്ങിയത് 2013-ല്‍ മാത്രമാണ്.

സിപിഎം സ്ഥാനാര്‍ത്ഥിയായി 1999-ല്‍ ആലപ്പുഴയില്‍ നിന്ന് മത്സരിച്ചെങ്കിലും വി. എം. സുധീരനോട് പരാജയപ്പെട്ട മുരളി പിന്നീടു രാഷ്ട്രീയ മത്സരത്തിനു മുതിർന്നില്ല. സി.പി.എം. സഹയാത്രികനായി നടന്നപ്പോഴും നെറ്റിയില്‍ ദേവീസിന്ദൂരം ചാര്‍ത്തി ഉള്ളിലെ ഭക്തിയുടെ വെട്ടവും സൂക്ഷിച്ചുപോന്നു.
കേരള സംഗീത നാടക അക്കാദമി ചെയര്‍മാനായപ്പോള്‍ (2006-2009) വേറിട്ട പ്രവര്‍ത്തനങ്ങളിലൂടെ അക്കാദമിയുടെ മുഖച്ഛായതന്നെ മാറ്റി. ലോകത്തിന്റെ വിവിധ ഭാഗങ്ങളിലുള്ള നാടകങ്ങള്‍ മലയാളി പ്രേക്ഷകന് സാദ്ധ്യമാക്കുന്ന നാടകമത്സരങ്ങള്‍ക്കും ഫെസ്റ്റിവലുകള്‍ക്കും തൃശൂരില്‍ തുടക്കം കുറിച്ചു.

കൃതികൾ: 'മുരളി മുതൽ മുരളി വരെ'; 'മൃഗശാല കഥ'; 'അഭിനയത്തിന്റെ രസതന്ത്രം' വ്യാഴാഴ്ച തോറും മലയാള മനോരമയിൽ മുരളി എഴുതിയിരുന്ന പംക്തിയിലെ ലേഖനങ്ങ സമാഹരിച്ച ഒരു പുസ്തകം – 'വ്യാഴപ്പൊരുൾ'. മുരളിയെപ്പറ്റി ഭാനുപ്രകാശ്‌ എഴുതിതയ്യാറാക്കിയ 'ഹോളി ആക്ടര്‍'എന്ന പുസ്തകമുണ്ട്‌.
ജീവിതത്തിന്റെ അവസാന പത്തുവർഷകാലം കടുത്ത പ്രമേഹ ബാധിതനായിരുന്ന മുരളിക്ക്‌, ഒരു ആഫ്രിക്കൻ യാത്രക്കിടയിൽ രോഗം അധികരിച്ചു; തുടർന്ന് മുരളി തന്റെ 55-ാം വയസ്സിൽ 2009 ഓഗസ്റ്റ് 6- ന് രാത്രി എട്ടുമണിയോടെ തിരുവനന്തപുരത്ത് വെച്ച് അന്തരിച്ചു. മരിക്കുമ്പോൾ അദ്ദേഹം കേരള സംഗീത നാടക അക്കാദമി ചെയർമാനായിരുന്നു. അമ്മാവന്റെ മകളായ മിനി എന്ന് വിളിക്കുന്ന ഷൈലജയാണ് ഭാര്യ. കാർത്തിക ഏക മകളാണ്.
സ്മരണാഞ്ജലികൾ!

_____________
പുരസ്കാരങ്ങൾ: മികച്ച നടനുള്ള ദേശീയ അവാർഡ് (2002); മികച്ച നടനുള്ള സംസ്ഥാന അവാർഡ് നാലു തവണ--ആധാരം(1992), കാണാക്കിനാവ് (1996), താലോലം(1998), നെയ്ത്തുകാരൻ‍(2002); മികച്ച സഹനടനുള്ള സംസ്ഥാന അവാർഡ് - അമരം(1990), വീരാളിപ്പട്ട്, പ്രണയകാലം (2008)


![മുരളി ഇല്ലാത്ത ഒരു വ്യാഴവട്ടം](https://cdn.boolokam.com/articles/2022/08/Actor_Murali.webp)**നടൻ മുരളി വിടപറഞ്ഞിട്ട് ഒരു വ്യാഴവട്ടം പിന്നിടുന്നു** **ആർ. ഗോപാലകൃഷ്ണൻ** **(2022 ഓഗസ്റ്റ് 06)** നാടകഅരങ്ങിൻ്റെ പിന്‍ബലത്തോടെ സിനിമയിലെത്തുകയും സിനിമയില്‍ അഭിനയത്തിന്റെ വലിയ കരുത്തു തെളിയിക്കുകയും ചെയ്ത അഭിനയതാവ് ആയിരുന്നു മുരളി. താരത്തിന്റെ പരിവേഷവും നാട്യങ്ങളുമില്ലാതെ പരുക്കന്‍ മുഖപടത്തിനുള്ളില്‍ പ്രതിഭാധനനായിരുന്ന വലിയ നടന്റെ ഓര്‍മ്മ മലയാളസിനിമയുടെ കരുത്തുറ്റ ഓര്‍മ്മപ്പെടുത്തലാണ്. ഒരു കഥാപാത്രത്തില്‍ അയാള്‍ തന്നെ തന്നെ കണ്ടെത്തുമ്പോഴാണ് അയാള്‍ മികച്ച അഭിനേതാവായി മാറുക എന്നാണ് മെര്‍ലിന്‍ സ്ട്രീപ് പറഞ്ഞത്. അത്തരത്തില്‍, ഭാവാഭിനയത്തിൻ്റെയും ശരീരഭാഷയുടെയും ശബ്ദവിന്യാസത്തിൻ്റെയും തനതായ മോഡുലേഷനിലൂടെ കഥാപാത്രങ്ങൾക്കുള്ളില്‍ തൻ്റേതായ അഭിനയ സമവാക്യങ്ങള്‍ മെനഞ്ഞ ഒരു നടനായിരുന്നു മുരളി. മുരളിയുടെ 13-ാം ചരമവാർഷിക ദിനം, ഇന്ന് . കൊട്ടാരക്കരക്കടുത്ത് കുടവട്ടൂരിലെ കാർഷികകുടുംബത്തിൽ വെളിയം കുടവട്ടൂർ പൊയ്കയിൽ വീട്ടിൽ കെ. ദേവകിയമ്മയുടെ മൂത്ത മകനായി 1954 മേയ് 25-ന് മുരളി ജനിച്ചു. കുടവട്ടൂർ എൽ.പി. സ്‌കൂൾ, തൃക്കണ്ണമംഗലം എസ്‌.കെ.വി.എച്ച്‌.എസ്‌., ശാസ്‌താംകോട്ട ദേവസ്വം ബോർഡ്‌ കോളജ്‌, തിരുവനന്തപുരം ലോ അക്കാദമി എന്നിവിടങ്ങളിലായി വിദ്യാഭ്യാസം. കുടവട്ടൂര്‍ എൽ.പി. സക്കൂളില്‍ പഠിക്കുന്ന സമയത്ത് അദ്ധ്യാപകന്‍ സക്കൂളില്‍ അവതരിപ്പിച്ച നാടകത്തിലെ ബാലതാരമായാണ് മുരളി ആദ്യം സ്‌റ്റേജിലെത്തുന്നത്. ആരോഗ്യവകുപ്പിൽ എൽ.ഡി. ക്ലാർക്കായി ഔദ്യോഗിക ജീവിതം ആരംഭിച്ചു. പിന്നീട്‌ യൂണിവേഴ്‌സിറ്റിയിൽ അസിസ്റ്റന്റ് കേഡറിൽ നിയമനം ലഭിച്ചു. ഈ നിയമനം ലഭിച്ചതോടെ മുരളി നാടകാഭിനയത്തിനു സമയം കണ്ടെത്തി. പിന്നീട്, തിരുവനന്തപുരം ലാ അക്കാദമിയിൽ എൽ എൽ. ബി. പാസായി. ആധുനിക മലയാള നാടകപ്രവര്‍ത്തനങ്ങള്‍ക്കൊപ്പം സഞ്ചരിച്ചുകൊണ്ടും സാഹിത്യമേഖലയിലെ ചെറുചലനങ്ങള്‍പോലും സൂക്ഷ്മമായി നിരീക്ഷിച്ചും നടന്ന മുരളി എല്ലാ പുതിയ നാടകപരീക്ഷണങ്ങള്‍ക്കും ആദ്യവസാനം കാഴ്ചക്കാരനായിരുന്നു. , കടമ്മനിട്ട ജോലിചെയ്തിരുന്ന പോസ്റ്റല്‍ അക്കൗണ്ട്‌സിലെ സുഹൃത്തുക്കളുടെ ശാസ്തമംഗലത്തെ നാടക റിഹേഴ്‌സല്‍ ക്യാമ്പില്‍ മുരളിയെ എത്തിച്ചതും ഇതുതന്നെ. റിഹേഴ്‌സലിന്റെ കാഴ്ചക്കാരന്‍ മാത്രമായിരുന്ന മുരളിയെ അരങ്ങില്‍ പരിശീലിക്കാന്‍ നിര്‍ബന്ധിച്ചത് സുഹൃത്ത് പ്രൊഫ. ആര്‍. നരേന്ദ്രപ്രസാദായിരുന്നു. പിന്നീട് മുരളി നാടക വേദിയിൽ കൂടുതൽ സജീവമാവുകയും അവസാനം ജോലി രാജി വെയ്ക്കുകയും ചെയ്തു. അരങ്ങില്‍ മുരളിയുടെ വലിയ കൂട്ട് അന്തരിച്ച പ്രശസ്ത നടന്‍ നരേന്ദ്രപ്രസാദായിരുന്നു. പിന്നീട് നരേന്ദ്രപ്രസാദ് 'നാട്യഗൃഹം' എന്ന പരീക്ഷണ നാടകവേദിയൊരുക്കുമ്പോള്‍ മുരളി ആദ്യവസാനക്കാരനായി. (തിരുവനന്തപുരത്തെ പ്രശസ്ത നാടകക്കളരിയായ 'നാട്യഗൃഹം' മുരളിയുടെ കൂടി ശ്രമഫലമായി രൂപപ്പെട്ടതാണ്.) 'സൗപര്‍ണിക' എന്ന നരേന്ദ്രപ്രസാദിന്റെ നാടകത്തിലൂടെയാണ് അരങ്ങില്‍ മുരളി തന്റെ സാന്നിധ്യം ആദ്യം അറിയിക്കുന്നത്. എഡ്വേര്‍ഡ് ആല്‍ബിയുടെ 'സൂ സ്റ്റോറി' ('The Zoo Story') മലയാളത്തിലേക്ക് മുരളി മൊഴിമാറ്റം നടത്തി, നരേന്ദ്രപ്രസാദിന്റെ സംവിധാനത്തില്‍ അവതരിപ്പിച്ചപ്പോള്‍ ഒരു മണിക്കൂറോളം അരങ്ങില്‍ ആദ്യവസാനം നിന്ന് വിജയിപ്പിക്കാനും മുരളിക്ക് കഴിഞ്ഞു. സി. എൻ. ശ്രീകണ്ഠന്‍ നായരുടെ ലങ്കാലക്ഷ്മിയാണ് മുരളി അഭിനയിച്ച് പേരുകേട്ട അവസാനത്തെ നാടകം. ഭരത് ഗോപി ആദ്യമായി സംവിധയകനായ 'ഞാറ്റടി' എന്ന ചിത്രത്തിൽ മുരളിയെ നായകനാക്കി. ചിത്രം പൂർത്തിയായി എങ്കിലും, പക്ഷേ, ആ ചിത്രം തീയറ്റർ വഴി പുറത്തിറങ്ങിയില്ല. നിർമ്മാതാക്കൾ വഴി ഞാൻ അതിൻ്റെ ഒരു പ്രീമിയർ ഷോ കണ്ടിട്ടുണ്ട്. തുടർന്ന് അപ്രതീക്ഷിതമായി അരവിന്ദന്റെ 'ചിദംബരം' എന്ന ചിത്രത്തിൽ അഭിനയിക്കാൻ അവസരം ലഭിച്ചു. തുടർന്ന് 'മീനമാസത്തിലെ സൂര്യൻ' എന്ന ചിത്രത്തിൽ അഭിനയിച്ചു. ഹരിഹരന്റെ 'പഞ്ചാഗ്നി'യാണ് ആദ്യം റിലീസായ ചിത്രം. 'അര്‍ത്ഥം', 'കുട്ടേട്ടന്‍', 'ലാല്‍ സലാം', 'ഏയ് ഓട്ടോ', 'കിഴക്കുണരും പക്ഷി', 'കേളി' തുടങ്ങിയ ചിത്രങ്ങളിലൂടെ വില്ലനായാണ് ചലച്ചിത്രലോകത്ത് ചുവടുറപ്പിച്ചതെങ്കിലും പിന്നീട്, 'ദശരഥം', 'ധനം', 'ചമ്പക്കുളം തച്ചന്‍' തുടങ്ങി നിരവധി ചിത്രങ്ങളിലൂടെ ക്യാരക്ടര്‍ റോളുകളും അനായാസം വഴങ്ങുമെന്ന് തെളിയിച്ചതോടെ മുരളി മലയാള സിനിമയിലെ മുന്‍നിര നടന്‍മാരില്‍ ഒരാളായി. മലയാളത്തിലും തമിഴിലും എന്നെന്നും ഓര്‍മ്മിക്കാന്‍ പാകത്തിലുള്ള നിരവധി കഥാപാത്രങ്ങള്‍ക്ക് ജീവന്‍ പകര്‍ന്ന മുരളി ക്യാമറയുടെ പ്രകടനങ്ങള്‍ക്കൊപ്പം അരങ്ങിലെ വെളിച്ചത്തിലും നിറഞ്ഞുനിന്നിരുന്നു. 'വെങ്കല'ത്തിലെ ഗോപാലന്‍ മൂശാരി, 'ആകാശദൂതി'ലെ ജോണി, 'അമര'ത്തിലെ കൊച്ചുരാമന്‍, 'ആധാര'ത്തിലെ ബാപ്പൂട്ടി എന്നിവ മുരളിയുടെ ചലച്ചിത്രജീവിതത്തിലെ മികച്ച കഥാപാത്രങ്ങളാണ്. 'ചകോരം', 'താലോലം', 'കാരുണ്യം', 'ലാല്‍സലാം', 'പുലിജന്മം', 'മാലയോഗം', 'കാണാക്കിനാവ്'.... ഇങ്ങനെ നിരവധി സിനിമകളിലെ മുരളിയുടെ അഭിനയത്തേക്കുറിച്ചും എടുത്തു പറയാനുള്ളതാണ്. മുരളി പ്രേക്ഷക ഹൃദയത്തില്‍ ആഴത്തില്‍ സ്പര്‍ശിച്ച അഭിനേതാവാണ്. 1992-ല്‍ പുറത്തിറങ്ങിയ 'ആധാര'ത്തിലെ 'ബാപ്പുട്ടി'യാണ് മുരളിയുടെ അഭിനയ ജീവിതത്തിലെ വഴിത്തിരിവായത് എന്നും പറയാം. 'ആധാര'ത്തിലെ പ്രകടനം അദ്ദേഹത്തിന് ആ വര്‍ഷത്തെ മികച്ച നടനുള്ള സംസ്ഥാന പുരസ്‌ക്കാരം നേടിക്കൊടുത്തു. അതിനു മുമ്പേ 'അമര'ത്തിലെ കൊച്ചു രാമനിലൂടെ മികച്ച സഹനടനുള്ള പുരസ്‌കാരം മുരളിയെ തേടിയെത്തുകയും ചെയ്തിരുന്നു. 'നെയ്ത്തുകാര'നിലെ അപ്പ മേസ്തരി എന്ന കഥാപത്രമായുള്ള അഭിനയത്തിലൂടെ 2002-ല്‍ മികച്ച നടനുള്ള പുരസ്‌ക്കാരം ലഭിച്ചിട്ടുണ്ട്. നാല് തവണ മികച്ച നടനുള്ള സംസ്ഥാന പുരസ്‌ക്കാരവും രണ്ട് തവണ സഹനടനുള്ള പുരസ്‌ക്കാരവും ലഭിച്ചിട്ടുണ്ട്. അഞ്ജലി മേനോന്‍ സംവിധാനം ചെയത 'മഞ്ചാടിക്കുരു'വാണ് അവസാനമായി അഭിനയിച്ച ചിത്രം.. ഇത് പക്ഷേ, ഇറങ്ങിയത് 2013-ല്‍ മാത്രമാണ്. സിപിഎം സ്ഥാനാര്‍ത്ഥിയായി 1999-ല്‍ ആലപ്പുഴയില്‍ നിന്ന് മത്സരിച്ചെങ്കിലും വി. എം. സുധീരനോട് പരാജയപ്പെട്ട മുരളി പിന്നീടു രാഷ്ട്രീയ മത്സരത്തിനു മുതിർന്നില്ല. സി.പി.എം. സഹയാത്രികനായി നടന്നപ്പോഴും നെറ്റിയില്‍ ദേവീസിന്ദൂരം ചാര്‍ത്തി ഉള്ളിലെ ഭക്തിയുടെ വെട്ടവും സൂക്ഷിച്ചുപോന്നു. കേരള സംഗീത നാടക അക്കാദമി ചെയര്‍മാനായപ്പോള്‍ (2006-2009) വേറിട്ട പ്രവര്‍ത്തനങ്ങളിലൂടെ അക്കാദമിയുടെ മുഖച്ഛായതന്നെ മാറ്റി. ലോകത്തിന്റെ വിവിധ ഭാഗങ്ങളിലുള്ള നാടകങ്ങള്‍ മലയാളി പ്രേക്ഷകന് സാദ്ധ്യമാക്കുന്ന നാടകമത്സരങ്ങള്‍ക്കും ഫെസ്റ്റിവലുകള്‍ക്കും തൃശൂരില്‍ തുടക്കം കുറിച്ചു. കൃതികൾ: 'മുരളി മുതൽ മുരളി വരെ'; 'മൃഗശാല കഥ'; 'അഭിനയത്തിന്റെ രസതന്ത്രം' വ്യാഴാഴ്ച തോറും മലയാള മനോരമയിൽ മുരളി എഴുതിയിരുന്ന പംക്തിയിലെ ലേഖനങ്ങ സമാഹരിച്ച ഒരു പുസ്തകം – 'വ്യാഴപ്പൊരുൾ'. മുരളിയെപ്പറ്റി ഭാനുപ്രകാശ്‌ എഴുതിതയ്യാറാക്കിയ 'ഹോളി ആക്ടര്‍'എന്ന പുസ്തകമുണ്ട്‌. ജീവിതത്തിന്റെ അവസാന പത്തുവർഷകാലം കടുത്ത പ്രമേഹ ബാധിതനായിരുന്ന മുരളിക്ക്‌, ഒരു ആഫ്രിക്കൻ യാത്രക്കിടയിൽ രോഗം അധികരിച്ചു; തുടർന്ന് മുരളി തന്റെ 55-ാം വയസ്സിൽ 2009 ഓഗസ്റ്റ് 6- ന് രാത്രി എട്ടുമണിയോടെ തിരുവനന്തപുരത്ത് വെച്ച് അന്തരിച്ചു. മരിക്കുമ്പോൾ അദ്ദേഹം കേരള സംഗീത നാടക അക്കാദമി ചെയർമാനായിരുന്നു. അമ്മാവന്റെ മകളായ മിനി എന്ന് വിളിക്കുന്ന ഷൈലജയാണ് ഭാര്യ. കാർത്തിക ഏക മകളാണ്. സ്മരണാഞ്ജലികൾ! _____________ പുരസ്കാരങ്ങൾ: മികച്ച നടനുള്ള ദേശീയ അവാർഡ് (2002); മികച്ച നടനുള്ള സംസ്ഥാന അവാർഡ് നാലു തവണ--ആധാരം(1992), കാണാക്കിനാവ് (1996), താലോലം(1998), നെയ്ത്തുകാരൻ‍(2002); മികച്ച സഹനടനുള്ള സംസ്ഥാന അവാർഡ് - അമരം(1990), വീരാളിപ്പട്ട്, പ്രണയകാലം (2008)
