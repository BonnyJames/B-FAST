---
author: Beaumaris
categories:
- Entertainment
comment_count: 0
date: 2022-07-22 09:39:10
draft: false
image: ''
like_count: 29822
share_count: 17204
tags:
- nithya menan
- Santhosh Varkey
title: '"വര്‍ഷങ്ങളോളമായുള്ള എന്റെ അധ്വാനം വേസ്റ്റായി, ഇനി ജീവിതം ഗവേഷണത്തിന് വേണ്ടി",
  നിത്യയുടെ വിവാഹ വാർത്തയെ കുറിച്ച് സന്തോഷ്‌വർക്കി'
view_count: 649093
---

നടി നിത്യാമേനൻ വിവാഹിതയാകാൻ പോകുന്നു എന്ന വാർത്ത മാധ്യമങ്ങൾ റിപ്പോർട്ട് ചെയ്തിരുന്നു. സിനിമയിൽ വന്ന കാലം മുതൽ സൗഹൃദമുള്ള യുവനടനാണ് വരൻ എന്നും മാധ്യമങ്ങൾ പറഞ്ഞിരുന്നു. എന്നാൽ പിന്നീട് നിത്യാമേനൻ വാർത്ത നിഷേധിച്ചുകൊണ്ട് രംഗത്തുവന്നിരുന്നു. എന്നാൽ നിത്യാമേനോനെ വിവാഹം കഴിക്കാൻ താത്പര്യമുണ്ടെന്ന് വെളിപ്പെടുത്തിയ സിനിമാരാധകനായ സന്തോഷ് വർക്കിയുടെ പ്രതികരണമാണ് ഇപ്പോൾ സോഷ്യൽ മീഡിയ ട്രോളുകാർ ആഘോഷിക്കുന്നത്. നിത്യ കമ്മിറ്റഡ് ആണ് എന്നറിഞ്ഞിരുന്നെങ്കിൽ താൻ ഇത്രേം സമയം കളയില്ലായിരുന്നു എന്ന് സന്തോഷ് വർക്കി പറയുന്നു. സന്തോഷിന്റെ വാക്കുകളിലൂടെ ‘ശരിക്കുള്ള സംഭവമാണോയെന്നും അറിയില്ല. വാര്‍ത്ത സത്യമാണെങ്കില്‍ അത് വേദനജനകമാണ്. ഈ വാര്‍ത്ത വന്നശേഷം പലരും ഞാന്‍ ആത്മഹത്യശ്രമം നടത്തിയെന്ന് സോഷ്യല്‍മീഡിയയില്‍ എഴുതിയതായി കണ്ടു. വാര്‍ത്ത കണ്ട് നിത്യയുടെ മാതാപിതാക്കളേയും സംവിധായകന്‍ വി.കെ പ്രകാശ് സാറിനേയും വിളിച്ചിരുന്നു. അവര്‍ ഒന്നും മിണ്ടിയില്ല. വാര്‍ത്ത ശരിയാണെങ്കില്‍ ഇവര്‍ക്ക് എന്നോട് ഈ കാര്യം നേരത്തെ പറയാമായിരുന്നു. നിത്യ മേനോനും കമ്മിറ്റഡാണ് എന്ന കാര്യം എന്നോട് പറയാമായിരുന്നു. അങ്ങനെ അവര്‍ പറഞ്ഞിരുന്നെങ്കില്‍ എന്റെ ഇത്രയും സമയവും അധ്വാനവും കാശും വെറുതെ കളയില്ലായിരുന്നു. ഒരിക്കല്‍ നിത്യ മേനോന്റെ അച്ഛന്‍ പറഞ്ഞത്. നിത്യ ആരുമായും പ്രണയത്തിലല്ല എന്നാണ്. ഇപ്പോള്‍ വരുന്ന കാര്യങ്ങള്‍ സത്യമാണെങ്കില്‍ അന്ന് അവര്‍ പറഞ്ഞത് കള്ളമാണ്. വര്‍ഷങ്ങളോളമായുള്ള എന്റെ അധ്വാനം വേസ്റ്റായി.പക്ഷെ ഞാന്‍ ആത്മഹത്യയൊന്നും ചെയ്യാന്‍ പോകുന്നില്ല. പക്ഷെ ജീവിതത്തില്‍ മറ്റൊരു വിവാഹം ഉണ്ടാകില്ല. എന്റെ ജീവിതം ഗവേഷണത്തിന് വേണ്ടി മാറ്റിവെക്കുന്നു" സന്തോഷ് പറഞ്ഞു