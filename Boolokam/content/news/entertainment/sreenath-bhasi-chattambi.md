---
author: Beaumaris
categories:
- Entertainment
comment_count: 0
date: 2022-09-22 14:00:08
draft: false
image: ''
like_count: 76221
share_count: 49502
tags:
- CHATTAMBI
- chattambi movie
- sreenadh bhasi
title: ശ്രീനാഥ് ഭാസിയുടെ ആദ്യ സോളോ ഹീറോ ചിത്രം നാളെ റിലീസ് ആകുകയാണ്
view_count: 1896697
---

2012ൽ പുറത്തിറങ്ങിയ പ്രണയം എന്ന ചിത്രമാണ് ശ്രീനാഥിന്റെ അരങ്ങേറ്റ ചലച്ചിത്രം. പിന്നീട് ഉസ്താദ് ഹോട്ടൽ, ടാ തടിയാ, ഹണീ ബീ തുടങ്ങിയ ചിത്രങ്ങളിൽ അഭിനയിച്ച് അദ്ദേഹം വളരെയധികം ശ്രദ്ധിക്കപ്പെട്ടു. ഐസ്ഡ് ടീ പോലെയുള്ള ചില ഹ്രസ്വ ചിത്രങ്ങളിലും അദ്ദേഹം അഭിനയിച്ചിട്ടുണ്ട്. ക്രിസ്ത്യൻ സംഗീത ബാൻഡായ ക്രിംസൺ വുഡിൽ അംഗമാണ് അദ്ദേഹം. ടാ തടിയാ, ഹണി ബീ തുടങ്ങിയ ചിത്രങ്ങളിൽ മലയാളത്തിന്റെ, കൊച്ചി പ്രാദേശിക രൂപത്തിലുള്ള സംഭാഷണങ്ങൾ മികച്ച രീതിയിൽ അവതരിപ്പിച്ച് അദ്ദേഹം ശ്രദ്ധനേടി. ശ്രീനാഥ് ഭാസി എന്ന അഭിനേതാവ് പലപ്പോഴും അസാമാന്യ പ്രകടനങ്ങൾ കൊണ്ട് നമ്മളെ ഞെട്ടിച്ചിട്ടുണ്ട്. പറവയിലെ വില്ലനും , വൈറസിലെ ഡോക്ടർ ആബിദ് റഹ്മാനും, കപ്പേളയിലെ റോയിയും, ട്രാൻസിലെ കുഞ്ഞനും ഹോമിലെ ആന്റണി ഒലിവർ ട്വിസ്റ്റും തുടങ്ങി ഭീഷ്ണപർവ്വത്തിലെ അമിവരെയുള്ള വ്യത്യസ്തമാർന്ന വേഷപ്പകർച്ചകൾ നമ്മൾ കണ്ടിട്ടുണ്ട്. ഹണീബി തൊട്ടേ ഭാസിയെ ഇഷ്ടമാണ്.. ഒരു നല്ല നടൻ എന്ന രീതിയിൽ അല്ല, ആ ഇഷ്ടം. ഭാസിയുടെ ചില ആറ്റിറ്റ്യൂഡും മാനറിസങ്ങളുമൊക്കെ കണ്ടുകൊണ്ടിരിക്കാൻ നല്ല രസമാണ്. അതുകൊണ്ട് മാത്രം.ഭാസിയെ ഇത്‌ വരെ ഭാസിയായിട്ടു തന്നെയാണ് എല്ലാ സിനിമയിലും കണ്ടിട്ടുള്ളത്. ഒടുവിൽ ഇറങ്ങിയ ഭീഷ്മയിലും താരം കയ്യടികൾ ഒരുപാട് വാങ്ങിയെങ്കിലും അഭിനയ പ്രശംസയുള്ള പ്രകടനം ഒന്നും താരത്തിൽ നിന്നും ഇതുവരെ വന്നിട്ടില്ല . ഒരുപക്ഷേ അതുപോലുള്ള റോളുകൾ കിട്ടാത്തത് കൊണ്ടായിരിക്കാം. ഇപ്പോൾ ഭാസിയുടെ ഇറങ്ങാൻ പോകുന്ന ചട്ടമ്പി എന്ന പടം ഭാസിയുടെ കരിയർ തന്നെ മാറ്റി മറിക്കാൻ സാധ്യത ഉള്ള ചിത്രമാണ്.ശ്രീനാഥ് ഭാസിയുടെ ആദ്യ സോളോ ഹീറോ ചിത്രം. ഒരു നടൻ എന്ന തലത്തിൽ മികച്ച പ്രകടനം കാഴ്ചവയ്ക്കാനുള്ള ഒരു ഗംഭീര അവസരം തന്നെയാണ് ചട്ടമ്പി. നല്ല പടങ്ങളുടെ വിജയ ഘടകങ്ങൾ ആയിട്ടുള്ള ഒരുപാട് നല്ല താരങ്ങൾ ഈ സിനിമയിൽ അണിനിരക്കുന്നുണ്ട്. അവരുടെ പ്രകടനത്തിനൊത്ത് ഭാസിയും ഭാസിയുടെ പ്രകടനത്തിനോത്ത് അവരും ഉയർന്നാൽ പുതിയൊരു നായകനെയും പുതിയൊരു ഭാസിയെയും നമുക്ക് കാണാൻ കഴിയും. പ്രതീക്ഷയുണ്ട്. "താൻ ഏറെ മോഹിച്ച ഒരു ഴോണറും കഥാപാത്രവുമാണ് ‘ചട്ടമ്പി’യും കറിയയും. വളറെ പരുക്കനായ ഒരു കഥാപാത്രമാണ് കറിയ, ഇത്തരം ഒരു കഥാപാത്രം എന്നും എന്റെ സ്വപ്നമായിരുന്നു" ഭാസി പറഞ്ഞു. 1990കളുടെ പശ്ചാത്തലത്തിൽ ഇടുക്കിയിലെ മലയോര ​ഗ്രാമത്തിൽ നടന്ന യഥാർത്ഥ സംഭവങ്ങളെ അടിസ്ഥാനപ്പെടുത്തിയാണ് കഥ വികസിക്കുന്നത്. കൂട്ടാർ എന്ന ​ഗ്രാമത്തിലെ എല്ലാവരും ഭയക്കുന്ന ചട്ടമ്പിയാണ് താഴേതിൽ അവിര മകൻ സക്കറിയ എന്ന കറിയ. മുട്ടാറ്റിൽ ജോൺ എന്ന, നാട്ടിലെ പണക്കാരന്റെ വലംകൈയാണ് കറിയ. ഒരു ഘട്ടത്തിൽ ജോണിന് പോലും കറിയ ബുദ്ധിമുട്ടായിത്തീരുന്നു. ഇതോടെ ഇരുവരും ശത്രുതയിലാവുകയാണ്. അതേസമയം പോപ്പുലര്‍ ഫ്രണ്ട് പ്രഖ്യാപിച്ച കേരള ഹര്‍ത്താലിലും റിലീസ് മുടക്കാതെ ശ്രീനാഥ് ഭാസി ചിത്രം ചട്ടമ്പി. ചിത്രം നാളെത്തന്നെ തിയറ്ററുകളില്‍ എത്തുമെന്ന് അണിയറക്കാര്‍ അറിയിച്ചു. എന്നാല്‍ ഹര്‍ത്താല്‍ പ്രഖ്യാപിക്കപ്പെട്ട സാഹചര്യത്തില്‍ ചിത്രത്തിന്‍റെ ആദ്യ പ്രദര്‍ശനം നടക്കുത വൈകിട്ട് ആറിന് ആയിരിക്കും.