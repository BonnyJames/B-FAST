---
title: "അഞ്ച് നില കെട്ടിടത്തിൽ നിന്ന് പാർട്ടിക്കിടെ വീണ് മരിച്ച ദിവ്യഭാരതി, ഇന്നും ദുരൂഹമായി തുടരുന്ന മരണം"
date: 2023-04-05T15:34:13
draft: false
categories: ["Entertainment"]
tags: ['actress divya bharti', 'divya bharti']
author: "Beaumaris"
---

<strong>ഇന്ന് ദിവ്യ ഭാരതിയുടെ ഓർമദിനം</strong>

ഓം പ്രകാശ് ഭാരതിയുടെയും മീതയുടെയും മകളായി 1974 ഫെബ്രുവരി 25 ആം തിയതി മുബൈയിലാണ് ദിവ്യ ഭാരതി ജനിച്ചത്.തന്റെ 16 ആം വയസ്സിൽ അഭിനയിക്കാൻ തുടങ്ങിയ ദിവ്യ ആദ്യമായി അഭിനയിച്ച ചിത്രം 1990 ൽ നിലാ പെണ്ണേ എന്ന തമിഴ് ചിത്രമായിരുന്നു. പക്ഷേ ഈ ചിത്രം ഒരു വിജയമായിരുന്നില്ല. ആദ്യ വിജയചിത്രം തെലുങ്ക് ചിത്രമാ‍യ ബോബ്ബിലി രാജ എന്ന ചിത്രമായിരുന്നു. ഇതിൽ തെലുങ്ക് നായക നടനായ വെങ്കടേശ് ആയിരുന്നു ദിവ്യയുടെ കൂടെ അഭിനയിച്ചത്. തുടർന്ന് ധാരാളം തെലുങ്ക് സിനിമകളിൽ അഭിനയിച്ച ദിവ്യ പല പ്രമുഖ തെലുങ്ക് നടന്മാരുടെ കൂടെയും അഭിനയിച്ചു. ഇതിൽ പ്രധാന നടന്മാരായ ബാലകൃഷ്ണ, പ്രശാന്ത്, ചിരഞ്ജീ‍വി, മോഹൻ ബാബു എന്നിവർ ഉൾപ്പെടുന്നു.

<img class="size-full wp-image-390385 aligncenter" src="https://cdn.boolokam.com/articles/2023/04/fwfw.jpg" alt="" width="650" height="540" />1992 ൽ വിശ്വാത്മ എന്ന ചിത്രത്തിൽ അഭിനയിച്ചുകൊണ്ട് ബോളിവുഡിൽ അരങ്ങേറ്റം കുറിച്ചു. എന്നാൽ ഈ ചിത്രം ഒരു ഫ്ലോപ്പായിരുന്നുവെങ്കിലും അതിലെ ഗാനങ്ങൾ ശ്രദ്ധിക്കപ്പെട്ടു. തുടർന്ന് 14 ഓളം ഹിന്ദി ചിത്രങ്ങളിൽ ഇവർ അഭിനയിച്ചു. ഒരു പുതുമുഖ നടി എന്ന നിലയിൽ ഇത്രയധികം ചിത്രങ്ങളിൽ അഭിനയിച്ചത് അക്കാലത്തെ ഒരു റെക്കോർഡായിരുന്നു.ദിവ്യക്ക് പ്രമുഖ നടി ശ്രീദേവിയുടെ മുഖ ഭാവം ഉണ്ടായിരുന്നതിനാൽ ശ്രീദേവിയുമായി ഇവരെ താരതമ്യം ചെയ്തിരുന്നു. ഹിന്ദി ചലച്ചിത്രലോകത്തിലെ പല പ്രമുഖ നടന്മാരുമായി ദിവ്യ അഭിനയിച്ചിട്ടുണ്ട്. ഇതിൽ പ്രധാന നടന്മാർ സണ്ണി ഡിയോൾ, റിഷി കപൂർ, ഗോവിന്ദ, സഞ്ജയ് ദത്ത്, ഷാരൂഖ് ഖാൻ എന്നിവർ ഉൾപ്പെടുന്നു.

1992 ൽ ദിവ്യ സ്വകാര്യമായി ബോളിവുഡ് നടനായ സാജിദ് നദിയാവാലയെ വിവാഹം കഴിച്ചുവെങ്കിലും തന്റെ കുടുംബത്തിലെ പ്രശ്നങ്ങൾ ഒഴിവാക്കാനും, ചലച്ചിത്ര ജീവിതത്തെ ബാധിക്കാതിരിക്കാനും ഇത് രഹസ്യമാക്കി വെക്കുകയായിരുന്നു. 1993 ഏപ്രിൽ 5 ആം തിയതി ദിവ്യ തന്റെ 19 ആം വയസ്സിൽ മുംബൈയിലെ ഒരു അഞ്ച് നില കെട്ടിടത്തിൽ നിന്ന് ഒരു പാർട്ടിക്കിടെ വീണ് മരിച്ചു. 1998 ൽ ഈ കേസന്വേഷണം പോലീസ് അവസാനിപ്പിച്ചു. എന്നാൽ ഇന്നും ഇവരുടെ മരണകാരണം ദുരൂഹമായി തുടരുകയാണ്.പൂനം ഭാരതി കുനാൽ ഭാരതി എന്നിവർ സഹോദരങ്ങളാണ്.


![അഞ്ച് നില കെട്ടിടത്തിൽ നിന്ന് പാർട്ടിക്കിടെ വീണ് മരിച്ച ദിവ്യഭാരതി, ഇന്നും ദുരൂഹമായി തുടരുന്ന മരണം](https://cdn.boolokam.com/articles/2023/04/fwfw.jpg)**ഇന്ന് ദിവ്യ ഭാരതിയുടെ ഓർമദിനം** ഓം പ്രകാശ് ഭാരതിയുടെയും മീതയുടെയും മകളായി 1974 ഫെബ്രുവരി 25 ആം തിയതി മുബൈയിലാണ് ദിവ്യ ഭാരതി ജനിച്ചത്.തന്റെ 16 ആം വയസ്സിൽ അഭിനയിക്കാൻ തുടങ്ങിയ ദിവ്യ ആദ്യമായി അഭിനയിച്ച ചിത്രം 1990 ൽ നിലാ പെണ്ണേ എന്ന തമിഴ് ചിത്രമായിരുന്നു. പക്ഷേ ഈ ചിത്രം ഒരു വിജയമായിരുന്നില്ല. ആദ്യ വിജയചിത്രം തെലുങ്ക് ചിത്രമാ‍യ ബോബ്ബിലി രാജ എന്ന ചിത്രമായിരുന്നു. ഇതിൽ തെലുങ്ക് നായക നടനായ വെങ്കടേശ് ആയിരുന്നു ദിവ്യയുടെ കൂടെ അഭിനയിച്ചത്. തുടർന്ന് ധാരാളം തെലുങ്ക് സിനിമകളിൽ അഭിനയിച്ച ദിവ്യ പല പ്രമുഖ തെലുങ്ക് നടന്മാരുടെ കൂടെയും അഭിനയിച്ചു. ഇതിൽ പ്രധാന നടന്മാരായ ബാലകൃഷ്ണ, പ്രശാന്ത്, ചിരഞ്ജീ‍വി, മോഹൻ ബാബു എന്നിവർ ഉൾപ്പെടുന്നു. 1992 ൽ വിശ്വാത്മ എന്ന ചിത്രത്തിൽ അഭിനയിച്ചുകൊണ്ട് ബോളിവുഡിൽ അരങ്ങേറ്റം കുറിച്ചു. എന്നാൽ ഈ ചിത്രം ഒരു ഫ്ലോപ്പായിരുന്നുവെങ്കിലും അതിലെ ഗാനങ്ങൾ ശ്രദ്ധിക്കപ്പെട്ടു. തുടർന്ന് 14 ഓളം ഹിന്ദി ചിത്രങ്ങളിൽ ഇവർ അഭിനയിച്ചു. ഒരു പുതുമുഖ നടി എന്ന നിലയിൽ ഇത്രയധികം ചിത്രങ്ങളിൽ അഭിനയിച്ചത് അക്കാലത്തെ ഒരു റെക്കോർഡായിരുന്നു.ദിവ്യക്ക് പ്രമുഖ നടി ശ്രീദേവിയുടെ മുഖ ഭാവം ഉണ്ടായിരുന്നതിനാൽ ശ്രീദേവിയുമായി ഇവരെ താരതമ്യം ചെയ്തിരുന്നു. ഹിന്ദി ചലച്ചിത്രലോകത്തിലെ പല പ്രമുഖ നടന്മാരുമായി ദിവ്യ അഭിനയിച്ചിട്ടുണ്ട്. ഇതിൽ പ്രധാന നടന്മാർ സണ്ണി ഡിയോൾ, റിഷി കപൂർ, ഗോവിന്ദ, സഞ്ജയ് ദത്ത്, ഷാരൂഖ് ഖാൻ എന്നിവർ ഉൾപ്പെടുന്നു. 1992 ൽ ദിവ്യ സ്വകാര്യമായി ബോളിവുഡ് നടനായ സാജിദ് നദിയാവാലയെ വിവാഹം കഴിച്ചുവെങ്കിലും തന്റെ കുടുംബത്തിലെ പ്രശ്നങ്ങൾ ഒഴിവാക്കാനും, ചലച്ചിത്ര ജീവിതത്തെ ബാധിക്കാതിരിക്കാനും ഇത് രഹസ്യമാക്കി വെക്കുകയായിരുന്നു. 1993 ഏപ്രിൽ 5 ആം തിയതി ദിവ്യ തന്റെ 19 ആം വയസ്സിൽ മുംബൈയിലെ ഒരു അഞ്ച് നില കെട്ടിടത്തിൽ നിന്ന് ഒരു പാർട്ടിക്കിടെ വീണ് മരിച്ചു. 1998 ൽ ഈ കേസന്വേഷണം പോലീസ് അവസാനിപ്പിച്ചു. എന്നാൽ ഇന്നും ഇവരുടെ മരണകാരണം ദുരൂഹമായി തുടരുകയാണ്.പൂനം ഭാരതി കുനാൽ ഭാരതി എന്നിവർ സഹോദരങ്ങളാണ്.
