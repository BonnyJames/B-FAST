---
author: Beaumaris
categories:
- Entertainment
comment_count: 0
date: 2023-05-01 15:00:13
draft: false
image: https://cdn.boolokam.com/articles/2023/05/qqdff.jpg
like_count: 5687
share_count: 4676
tags:
- Author Lawrence Blooming Blossom
- darshana rajendran
- hridayam movie
- hrudayam movie
- pranav mohanlal
- Vineeth Sreenivasan
title: പുരുഷ ഫെമിനിസ്റ്റുകളും സ്ത്രീ ഫെമിനിസ്റ്റുകളും മനഃപൂർവം വിട്ടു കളഞ്ഞ ഒരു പുരുഷ
  വിരുദ്ധതയെ കുറിച്ചും ബോഡി ഷെയ്മിങ്ങിനെ പറ്റിയും
view_count: 196835
---

**ഹൃദയം സിനിമയിലെ പുരുഷ വിരുദ്ധത** **Author Lawrence Blooming Blossom** പുരുഷ ഫെമിനിസ്റ്റുകളും സ്ത്രീ ഫെമിനിസ്റ്റുകളും മനഃപൂർവം വിട്ടു കളഞ്ഞ ഒരു പുരുഷ വിരുദ്ധതയെ കുറിച്ചും ബോഡി ഷെയ്മിങ്ങിനെ പറ്റിയുമുള്ള കുറുപ്പ്. ഹൃദയം സിനിമയിൽ അരുൺ ദർശനെയെ ചുംബിക്കാൻ പോകുന്ന ഒരു രംഗമുണ്ട്. അവൻ അപ്പോൾ കൂട്ടുക്കാർക്കൊപ്പം കളിക്കുകയാണ്.അവൻ അടുത്ത് വരുമ്പോൾ അവൾ നോ പറയുന്നതിന് പകരം അവൻ പല്ല് തേച്ചിട്ടില്ല എന്നും അവനു ഭയങ്കര വായിനാറ്റം ആണെന്നും അവൾ പറയുന്നുണ്ട്. അവൻ പല്ല് തേച്ചോ ഇല്ലയോ എന്നവൾ കണ്ടിട്ടില്ല. ബ്രോ ഡാഡി എന്ന സിനിമയിൽ ലാലു അലക്സിന് മലബന്ധം ഉണ്ടെന്ന് കാണിച്ചതിനെ വിമർശിച്ച ആളുകൾ ഉള്ളൊരു ഗ്രൂപ്പ്‌ ആണിത്.. ഒരാളുടെ അസുഖത്തെ കോമഡി ആക്കി കാണിച്ചു എന്നൊക്കെ പറഞ്ഞു വന്ന പോസ്റ്റുകൾ ഞാൻ വായിച്ചിരുന്നു. വായ് നാറ്റവും ഒരു അസുഖമാണ് ചിലർക്കു എങ്കിലും. ഞാൻ സ്കൂളിൽ പഠിച്ച സമയത്ത് ഭയങ്കര വായിനാറ്റം ഉണ്ടായിരുന്ന ഒരു സുഹൃത്ത് ഞങ്ങളുടെ കൂടെ ഉണ്ടായിരുന്നു. ഞാൻ അവന്റെ ബെസ്റ്റ് ഫ്രണ്ട് ആയിരുന്നു. ക്ലാസ്സിലെ കുട്ടികൾ എല്ലാം അവനെ കളിയാക്കി ബയോഗ്യാസ് എന്നാണ് വിളിച്ചോണ്ട് ഇരുന്നത്. ഒടുക്കം അവൻ സ്കൂൾ മാറി പോയി. അത്രയേറെ രൂക്ഷമായ ഒരു പ്രശ്നം ആണിത്. കഷണ്ടിയുടെ പേരിൽ മമ്മൂട്ടി ഒരു ദിവസം എന്തോ കമന്റ്‌ പറഞ്ഞപ്പോൾ... ജൂഡ് ആന്റണിക്ക് പ്രശ്നം ഇല്ല എന്ന് പറഞ്ഞിട്ടും മറ്റു കഷണ്ടിയുള്ളവരെ അത് ദോഷമായി ബാധിക്കും എന്ന് പറഞ്ഞുകൊണ്ട് മമ്മൂട്ടിയെകൊണ്ട് മാപ്പ് പറയിപ്പിച്ചവർ ആണിവിടെ ഉള്ളവർ.അപ്പോൾ നിനക്ക് വായ് നാറ്റം ഉള്ളതുകൊണ്ട് നിനക്ക് ഉമ്മ തരില്ല എന്നൊരു പെണ്ണ് പറയുമ്പോൾ മറ്റു വായ്നാറ്റം ഉള്ള ആളുകളെയും അത് ബാധിക്കുമല്ലോ. ആണാണെലും പെണ്ണാണെലും ട്രാൻസ് ജൻഡർ ആണേലും. ![](https://cdn.boolokam.com/articles/2023/05/qqdff.jpg)ഇരുപതോ മുപ്പതോ വർഷം മുന്നേ ഇറങ്ങിയ വാത്സല്യം, ഹിറ്റ്ലർ, മിഥുനം എന്നൊക്കെയുള്ള സിനിമകളിൽ സ്ത്രീ വിരുദ്ധതയുടെ പേരിൽ ആ സിനിമകൾ ചെയ്ത നടന്മാരെയും സംവിധായകരെയും എഴുത്തുകാരേയും കുരിശിൽ കേറ്റിയത് നിങ്ങളൊക്കെ തന്നെയാണ്.അപ്പോൾ എന്റെ സംശയം ഇതാണ്.. ദർശനയുടെ ആ ഡയലോഗ് ബോഡി ഷെയ്മിങ് അല്ലെ ?. ഒരാൾക്ക് വണ്ണമുണ്ട്, കഷണ്ടിയാണ്, കറുത്തിട്ടാണ്, മെലിഞ്ഞിട്ടാണ് എന്നൊക്കെ പറയുന്നപോലെ വായ് നാറ്റം ഉണ്ട് എന്ന് പറയുന്നതും ബോഡി ഷെയ്മിങ് തന്നെയാണ്. പുരോഗമന സിനിമകളിൽ അഭിനയിക്കുന്ന ഫെമിനിസ്റ്റ് ആയ ദർശന പറഞ്ഞതുകൊണ്ട് ആർക്കും അത് പ്രശ്നമല്ല.ഇതേ ഡയലോഗ് അരുൺ (പ്രണവ് ) അവളോട് പറഞ്ഞിരുന്നുവെങ്കിൽ ഇവിടെ ഗ്രൂപ്പ്‌ കത്തിയേനെ.മോഹൻലാൽ ഹേറ്റേഴ്‌സും പൊക ടീമും പ്രണവിനെ എയറിൽ കേറ്റിയേനെ. പെണ്ണുങ്ങൾക്ക് എതിരെ വരുമ്പോൾ മാത്രമേ ബോഡി ഷെയ്മിങ് ആകുകയുള്ളോ? അതോ ആണുങ്ങൾ പറഞ്ഞാൽ മാത്രമേ ബോഡി ഷെയ്മിങ് ആകുകയുള്ളോ? ![](https://cdn.boolokam.com/articles/2023/05/dqqeeer-1024x569.webp)30 കൊല്ലം മുന്നേ വന്നുപോയ സിനിമകളുടെ പേരിൽ മാപ്പ് പറയിക്കാൻ മുന്നിട്ട് ഇറങ്ങിയവർ ദർശനയെക്കൊണ്ട് മാപ്പ് പറയിക്കുക.. വിനീത് ശ്രീനിവാസനും മാപ്പ് പറയുക. ഇത് പറയാത്ത പക്ഷം ഇനി വരുന്ന ഒരു സിനിമയിൽ പോലും സ്ത്രീ വിരുദ്ധത, പൊളിറ്റിക്കൽ കറക്ടനെസ്സ്, ബോഡി ഷെയ്മിങ് എന്നുള്ള ആരോപണങ്ങൾ ഉന്നയിക്കാതെ ഇരിക്കുക. നിങ്ങളുടെ മാത്രം സൗകര്യത്തിന് എടുത്തുപയോഗിക്കേണ്ട വാക്കുകൾ അല്ല. എല്ലാ ഫെമിനിസ്റ്റുകളും വന്നു എയറിൽ കയറ്റും എന്നറിയാം. അതറിഞ്ഞിട്ടും ഈ പോസ്റ്റ്‌ ഇടുന്നത് ആണുങ്ങൾക്കു കൂടെ ഇടയ്ക്ക് എങ്കിലും പൊളിറ്റിക്കൽ കറക്റ്റ്നെസ്സിന്റെ ആനുകൂല്യം കിട്ടണമല്ലോ.