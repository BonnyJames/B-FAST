---
title: "\"രണ്ട് മണിക്കൂർ പക്കാ സിനിമയെയാണ് ആറായി മുറിച്ചു തലയും വാലും വെച്ച് പിടിപ്പിച്ചു വെബ് സീരീസ് എന്നും പറഞ്ഞു വിളമ്പിയിരിക്കുന്നത്\""
date: 2023-07-12T04:05:14
draft: false
categories: ["Entertainment"]
tags: ['actor lal', 'aju varghese', 'kerala crime files', 'lal', 'web series']
author: "Beaumaris"
---

<strong>വെട്ടുക്കിളി</strong>

രണ്ട് മണിക്കൂർ പക്കാ സിനിമയെയാണ് ആറായി മുറിച്ചു തലയും വാലും വെച്ച് പിടിപ്പിച്ചു വെബ് സീരീസ് എന്നും പറഞ്ഞു വിളമ്പിയിരിക്കുന്നത്. പിന്നെ അജു വർഗീസിനെ ഇഷ്ടമുള്ളത് കൊണ്ടും ഭംഗിയായി ഒരു സിനിമയുടെ രീതിയിൽ തന്നെ ഒരുക്കിയിരിക്കുന്നത് കൊണ്ടും കണ്ടിരുന്നു എന്ന് മാത്രം. കഥയുമായി ബന്ധമില്ലാത്ത സംഭവങ്ങളും സംഭാഷണങ്ങളും ഒഴിവാക്കിയിരുന്നെങ്കിൽ തന്നെ ഇത് അൽപ്പം കൂടി ഇന്ട്രെസ്റ്റിംഗ് ആകുമായിരുന്നു , മാത്രമല്ല മൊത്തം ഒന്നര മണിക്കൂറിൽ ഒതുക്കാമായിരുന്നു. പക്ഷെ തീയറ്ററിൽ വന്നിരുന്നെങ്കിൽ ഒരാഴ്ച പോലും തികയാതെ പൂട്ടിക്കെട്ടേണ്ടി വന്നേനെ എന്നത് വേറെ കാര്യം ????

നായാട്ട് എന്ന സിനിമയുടെ തുടക്കത്തിൽ കുഞ്ചാക്കോയെ മുഖത്ത് കരിയും പൂശി വടം വലിക്കാരനാക്കി കാട്ടിയത് അനുകരിക്കുന്നത് പോലെ ഇതിൽ അജുവിനെ ഒരു നാടക നടനായാണ് കാട്ടുന്നത് . എന്നാൽ നായാട്ടിൽ അത് ആ കഥാപാത്രത്തിനെ മനസ്സിലാക്കാൻ സഹായിച്ചപ്പോൾ ഇവിടെ എന്തോ കോമഡി വരാൻ ഉണ്ടെന്ന് മാത്രമാണ് തോന്നിച്ചത്. അത് മാത്രമല്ല , അജുവിന്റെ വിവാഹവുമായി ബന്ധപ്പെട്ട പ്രശ്നങ്ങൾ , ലാലിന്റെ വിവാഹ മോചനവുമായി ബന്ധപ്പെട്ട പ്രശ്നങ്ങൾ , മകളുമായുള്ള നിമിഷങ്ങൾ, നവാസ് വള്ളിക്കുന്നിന്റെ ഭാര്യയുടെ പ്രസവവുമായി ബന്ധപ്പെട്ട പ്രശ്നങ്ങൾ ഒക്കെ എന്തിനാണെന്ന് അറിയാതെ നമ്മൾ കണ്ടു തീർക്കും . സത്യത്തിൽ എന്താണ് ഇതിനൊക്കെ കഥയുമായോ കഥാപാത്രങ്ങളുമായോ ബന്ധം ?

സംവിധായകൻ കണ്ടിട്ടുള്ള മറ്റ് തകർപ്പൻ സീരീസുകളിലൊക്കെ ഇങ്ങിനെ ആണെന്നത് മാത്രമാണ് ഇതിനു കാരണം എന്നത് ഉറപ്പ് . എന്നാൽ ആ സീരീസുകളിലൊക്കെ പ്രധാന കഥാപാത്രങ്ങളുടെ സ്വകാര്യ പ്രശനങ്ങളും കഥയുമായി എങ്ങിനെ അവരൊക്കെ കണക്ട് ചെയ്തിരിക്കുന്നു എന്നത് മാത്രം അദ്ദേഹത്തിന് മനസ്സിലായില്ല എന്നത് വ്യക്തം . ലാലിന്റെ കഥാപാത്രം ഇതിൽ എന്തിനാണെന്ന് പോലും അറിയില്ല. ബുദ്ധിപരമായോ ശക്തിപരമായോ കഥയ്ക്ക് ഒരു സംഭാവനയും ചെയ്യാത്ത കഥാപാത്രം. ഇടക്കിടക്ക് തെറി പറയാൻ മാത്രമാണ് ലാലിന്റെ വേഷം എഴുതി ഉണ്ടാക്കിയത് എന്ന് പോലും തോന്നി.

<a href="https://cdn.boolokam.com/articles/2023/07/zzz.jpg"><img class="size-large wp-image-402728 aligncenter" src="https://cdn.boolokam.com/articles/2023/07/zzz-1024x576.jpg" alt="" width="800" height="450" /></a>പ്രധാന കഥയുമായി ഒരു ബന്ധവും ഇല്ലാത്ത ഇത്തരം കൂട്ടി ചേർക്കലുകൾ കഥയുടെ ഒഴുക്കിനെ ബാധിച്ചു എങ്കിലും അരമണിക്കൂർ കൂടുമ്പോൾ ശ്വസം വിടാൻ സമയം കിട്ടുന്നത് കൊണ്ട് അത് മൈൻഡ് ചെയ്തില്ല എന്ന് മാത്രം. കഥയുടെ നദിയിലേക്കു വന്നു ചേരുന്ന കൊച്ചു കൊച്ചു ചാലുകളാണ് ഓരോ സംഭാഷണങ്ങളും സംഭവങ്ങളും, അവ ഒടുവിൽ ഒരു ഉഗ്രൻ വെള്ളപ്പാച്ചിലായി മാറുന്നത് ആ ചാലുകളുടെ ശക്തി കൊണ്ട് കൂടിയാകണം എന്നൊക്കെ തിരക്കഥാ ക്ലാസിൽ പറഞ്ഞു പഠിപ്പിച്ച മഹാനുഭാവനെ ഞാൻ മനസ്സുകൊണ്ട് ഒന്ന് വണങ്ങി പോയി.

കൊലയാളിയെ തപ്പി നൂറ് കണക്കിനു കിലോമീറ്റർ സഞ്ചരിച്ചു രാത്രിയിൽ ഒരു റബ്ബർ തോട്ടത്തിനു നടുവിലെ വീടിനു മുൻപിൽ എത്തിയ പത്ത് പന്ത്രണ്ടു പോലീസുകാർ റോഡിൽ നിന്നിട്ടു ഒരു പോലീസുകാരനെ മാത്രം വീട്ടിലേക്കു കയറ്റി വിടുന്നു അയാൾ അവിടെ ഉണ്ടോ എന്ന് ഒളിഞ്ഞു നോക്കാൻ . പുറകിലെ വാതിലിലൂടെ അയാൾ ഓടി രക്ഷപ്പെട്ടാൽ മൂഞ്ചും എന്നത് പോലും അറിയാത്ത പൊട്ടന്മാരാണോ ഈ പോലീസുകാർ ?

കൊലയാളിയെ നേരിൽ കണ്ട ആൾ രേഖാചിത്രത്തിനു വേണ്ട വിവരങ്ങൾ പറഞ്ഞു കൊടുക്കുമ്പോൾ അയാളെ കാട്ടാതെ രഹസ്യമായി ആർട്ടിസ്റ് ചിത്രം വരയ്ക്കുന്നത് , കൊലയാളിയുടെ ഫോൺ കൈയ്യിൽ കിട്ടിയപ്പോൾ കാൾ റെക്കോർഡ് പരിശോധിക്കുന്നതിന് മുൻപ് അത് രജിസ്റ്റർ ചെയ്തിരിക്കുന്ന പേരും അഡ്രെസും നോക്കാൻ മറന്നു പോകുന്നത് ഇങ്ങിനെ കേസ് നേരത്തെ സോൾവ് ചെയ്യാനുള്ള പഴുതുകൾ ഒക്കെ കഥയിൽ അവിടിവിടെ ഉണ്ട്.ഒരു കാര്യവുമില്ലാതെ എന്ന് തോന്നത്തക്ക വിധം കഥ 2010 ൽ നടക്കുന്നതാണെന്നു കാട്ടിയിരിക്കുന്നത് തന്നെ CCTV ക്യാമറകൾ കഥയിൽ നിന്ന് ഒഴിവാക്കാനാണ് . അല്ലെങ്കിൽ ലോഡ്ജിലെയോ പോലീസ് സ്റേഷനിലെയോ ക്യാമറ പരിശോധിച്ചാൽ ആദ്യത്തെ എപ്പിസോഡിൽ തന്നെ കഥ തീർന്നേനെ.

ആദ്യഭാഗത്തെ ബിൽഡപ്പിലൂടെ ഒരു ഭീകര സൈക്കോ എന്ന് തോന്നിപ്പിച്ച വില്ലൻ അവസാനം കൊലപാതകം നടത്തിയത് ബിരിയാണിയും ബിയറും ചോദിച്ചതിൻറെ കലിപ്പിനാണെന്ന് കണ്ടപ്പോൾ ( യഥാർത്ഥ കാരണം വേറെയാണ്) അത്രയും നേരം ഊതി വീർപ്പിച്ചതിന്റെ കാറ്റ് മുഴുവൻ പോയി. വില്ലനെ ന്യായീകരിക്കാൻ അത്രയും ശ്രമിക്കേണ്ട കാര്യമുണ്ടായിരുന്നു എന്ന് തോന്നിയില്ല. അതിപ്പോ രാക്ഷസൻ സിനിമയ്ക്ക് ശേഷമുള്ള ഒരു കീഴ്വഴക്കമാണല്ലോ? എന്തൊക്കെയാണെങ്കിലും മാർക്ക് ചെയ്യപ്പെടേണ്ട ഒരു ഉദ്യമം എന്ന നിലയിൽ തന്നെയാണ് ഞാൻ ഇതിനെ കാണുന്നത്. കാരണം നാളെ സിനിമ നടന്മാർക്കും സംവിധായകർക്കും വെബ് സീരീസിനോടുള്ള ഭയം മാറിക്കിട്ടാനും നമുക്കൊക്കെ വീട്ടിലിരുന്നു ഇവ നേരെ കാണാനുമൊക്കെ ഒരു തുടക്കമാകുമെങ്കിൽ അതിനെ അഭിനന്ദിക്കുക തന്നെ വേണം .


!["രണ്ട് മണിക്കൂർ പക്കാ സിനിമയെയാണ് ആറായി മുറിച്ചു തലയും വാലും വെച്ച് പിടിപ്പിച്ചു വെബ് സീരീസ് എന്നും പറഞ്ഞു വിളമ്പിയിരിക്കുന്നത്"](https://cdn.boolokam.com/articles/2023/07/zzz-1024x576.jpg)**വെട്ടുക്കിളി** രണ്ട് മണിക്കൂർ പക്കാ സിനിമയെയാണ് ആറായി മുറിച്ചു തലയും വാലും വെച്ച് പിടിപ്പിച്ചു വെബ് സീരീസ് എന്നും പറഞ്ഞു വിളമ്പിയിരിക്കുന്നത്. പിന്നെ അജു വർഗീസിനെ ഇഷ്ടമുള്ളത് കൊണ്ടും ഭംഗിയായി ഒരു സിനിമയുടെ രീതിയിൽ തന്നെ ഒരുക്കിയിരിക്കുന്നത് കൊണ്ടും കണ്ടിരുന്നു എന്ന് മാത്രം. കഥയുമായി ബന്ധമില്ലാത്ത സംഭവങ്ങളും സംഭാഷണങ്ങളും ഒഴിവാക്കിയിരുന്നെങ്കിൽ തന്നെ ഇത് അൽപ്പം കൂടി ഇന്ട്രെസ്റ്റിംഗ് ആകുമായിരുന്നു , മാത്രമല്ല മൊത്തം ഒന്നര മണിക്കൂറിൽ ഒതുക്കാമായിരുന്നു. പക്ഷെ തീയറ്ററിൽ വന്നിരുന്നെങ്കിൽ ഒരാഴ്ച പോലും തികയാതെ പൂട്ടിക്കെട്ടേണ്ടി വന്നേനെ എന്നത് വേറെ കാര്യം ???? നായാട്ട് എന്ന സിനിമയുടെ തുടക്കത്തിൽ കുഞ്ചാക്കോയെ മുഖത്ത് കരിയും പൂശി വടം വലിക്കാരനാക്കി കാട്ടിയത് അനുകരിക്കുന്നത് പോലെ ഇതിൽ അജുവിനെ ഒരു നാടക നടനായാണ് കാട്ടുന്നത് . എന്നാൽ നായാട്ടിൽ അത് ആ കഥാപാത്രത്തിനെ മനസ്സിലാക്കാൻ സഹായിച്ചപ്പോൾ ഇവിടെ എന്തോ കോമഡി വരാൻ ഉണ്ടെന്ന് മാത്രമാണ് തോന്നിച്ചത്. അത് മാത്രമല്ല , അജുവിന്റെ വിവാഹവുമായി ബന്ധപ്പെട്ട പ്രശ്നങ്ങൾ , ലാലിന്റെ വിവാഹ മോചനവുമായി ബന്ധപ്പെട്ട പ്രശ്നങ്ങൾ , മകളുമായുള്ള നിമിഷങ്ങൾ, നവാസ് വള്ളിക്കുന്നിന്റെ ഭാര്യയുടെ പ്രസവവുമായി ബന്ധപ്പെട്ട പ്രശ്നങ്ങൾ ഒക്കെ എന്തിനാണെന്ന് അറിയാതെ നമ്മൾ കണ്ടു തീർക്കും . സത്യത്തിൽ എന്താണ് ഇതിനൊക്കെ കഥയുമായോ കഥാപാത്രങ്ങളുമായോ ബന്ധം ? സംവിധായകൻ കണ്ടിട്ടുള്ള മറ്റ് തകർപ്പൻ സീരീസുകളിലൊക്കെ ഇങ്ങിനെ ആണെന്നത് മാത്രമാണ് ഇതിനു കാരണം എന്നത് ഉറപ്പ് . എന്നാൽ ആ സീരീസുകളിലൊക്കെ പ്രധാന കഥാപാത്രങ്ങളുടെ സ്വകാര്യ പ്രശനങ്ങളും കഥയുമായി എങ്ങിനെ അവരൊക്കെ കണക്ട് ചെയ്തിരിക്കുന്നു എന്നത് മാത്രം അദ്ദേഹത്തിന് മനസ്സിലായില്ല എന്നത് വ്യക്തം . ലാലിന്റെ കഥാപാത്രം ഇതിൽ എന്തിനാണെന്ന് പോലും അറിയില്ല. ബുദ്ധിപരമായോ ശക്തിപരമായോ കഥയ്ക്ക് ഒരു സംഭാവനയും ചെയ്യാത്ത കഥാപാത്രം. ഇടക്കിടക്ക് തെറി പറയാൻ മാത്രമാണ് ലാലിന്റെ വേഷം എഴുതി ഉണ്ടാക്കിയത് എന്ന് പോലും തോന്നി. [](https://cdn.boolokam.com/articles/2023/07/zzz.jpg)പ്രധാന കഥയുമായി ഒരു ബന്ധവും ഇല്ലാത്ത ഇത്തരം കൂട്ടി ചേർക്കലുകൾ കഥയുടെ ഒഴുക്കിനെ ബാധിച്ചു എങ്കിലും അരമണിക്കൂർ കൂടുമ്പോൾ ശ്വസം വിടാൻ സമയം കിട്ടുന്നത് കൊണ്ട് അത് മൈൻഡ് ചെയ്തില്ല എന്ന് മാത്രം. കഥയുടെ നദിയിലേക്കു വന്നു ചേരുന്ന കൊച്ചു കൊച്ചു ചാലുകളാണ് ഓരോ സംഭാഷണങ്ങളും സംഭവങ്ങളും, അവ ഒടുവിൽ ഒരു ഉഗ്രൻ വെള്ളപ്പാച്ചിലായി മാറുന്നത് ആ ചാലുകളുടെ ശക്തി കൊണ്ട് കൂടിയാകണം എന്നൊക്കെ തിരക്കഥാ ക്ലാസിൽ പറഞ്ഞു പഠിപ്പിച്ച മഹാനുഭാവനെ ഞാൻ മനസ്സുകൊണ്ട് ഒന്ന് വണങ്ങി പോയി. കൊലയാളിയെ തപ്പി നൂറ് കണക്കിനു കിലോമീറ്റർ സഞ്ചരിച്ചു രാത്രിയിൽ ഒരു റബ്ബർ തോട്ടത്തിനു നടുവിലെ വീടിനു മുൻപിൽ എത്തിയ പത്ത് പന്ത്രണ്ടു പോലീസുകാർ റോഡിൽ നിന്നിട്ടു ഒരു പോലീസുകാരനെ മാത്രം വീട്ടിലേക്കു കയറ്റി വിടുന്നു അയാൾ അവിടെ ഉണ്ടോ എന്ന് ഒളിഞ്ഞു നോക്കാൻ . പുറകിലെ വാതിലിലൂടെ അയാൾ ഓടി രക്ഷപ്പെട്ടാൽ മൂഞ്ചും എന്നത് പോലും അറിയാത്ത പൊട്ടന്മാരാണോ ഈ പോലീസുകാർ ? കൊലയാളിയെ നേരിൽ കണ്ട ആൾ രേഖാചിത്രത്തിനു വേണ്ട വിവരങ്ങൾ പറഞ്ഞു കൊടുക്കുമ്പോൾ അയാളെ കാട്ടാതെ രഹസ്യമായി ആർട്ടിസ്റ് ചിത്രം വരയ്ക്കുന്നത് , കൊലയാളിയുടെ ഫോൺ കൈയ്യിൽ കിട്ടിയപ്പോൾ കാൾ റെക്കോർഡ് പരിശോധിക്കുന്നതിന് മുൻപ് അത് രജിസ്റ്റർ ചെയ്തിരിക്കുന്ന പേരും അഡ്രെസും നോക്കാൻ മറന്നു പോകുന്നത് ഇങ്ങിനെ കേസ് നേരത്തെ സോൾവ് ചെയ്യാനുള്ള പഴുതുകൾ ഒക്കെ കഥയിൽ അവിടിവിടെ ഉണ്ട്.ഒരു കാര്യവുമില്ലാതെ എന്ന് തോന്നത്തക്ക വിധം കഥ 2010 ൽ നടക്കുന്നതാണെന്നു കാട്ടിയിരിക്കുന്നത് തന്നെ CCTV ക്യാമറകൾ കഥയിൽ നിന്ന് ഒഴിവാക്കാനാണ് . അല്ലെങ്കിൽ ലോഡ്ജിലെയോ പോലീസ് സ്റേഷനിലെയോ ക്യാമറ പരിശോധിച്ചാൽ ആദ്യത്തെ എപ്പിസോഡിൽ തന്നെ കഥ തീർന്നേനെ. ആദ്യഭാഗത്തെ ബിൽഡപ്പിലൂടെ ഒരു ഭീകര സൈക്കോ എന്ന് തോന്നിപ്പിച്ച വില്ലൻ അവസാനം കൊലപാതകം നടത്തിയത് ബിരിയാണിയും ബിയറും ചോദിച്ചതിൻറെ കലിപ്പിനാണെന്ന് കണ്ടപ്പോൾ ( യഥാർത്ഥ കാരണം വേറെയാണ്) അത്രയും നേരം ഊതി വീർപ്പിച്ചതിന്റെ കാറ്റ് മുഴുവൻ പോയി. വില്ലനെ ന്യായീകരിക്കാൻ അത്രയും ശ്രമിക്കേണ്ട കാര്യമുണ്ടായിരുന്നു എന്ന് തോന്നിയില്ല. അതിപ്പോ രാക്ഷസൻ സിനിമയ്ക്ക് ശേഷമുള്ള ഒരു കീഴ്വഴക്കമാണല്ലോ? എന്തൊക്കെയാണെങ്കിലും മാർക്ക് ചെയ്യപ്പെടേണ്ട ഒരു ഉദ്യമം എന്ന നിലയിൽ തന്നെയാണ് ഞാൻ ഇതിനെ കാണുന്നത്. കാരണം നാളെ സിനിമ നടന്മാർക്കും സംവിധായകർക്കും വെബ് സീരീസിനോടുള്ള ഭയം മാറിക്കിട്ടാനും നമുക്കൊക്കെ വീട്ടിലിരുന്നു ഇവ നേരെ കാണാനുമൊക്കെ ഒരു തുടക്കമാകുമെങ്കിൽ അതിനെ അഭിനന്ദിക്കുക തന്നെ വേണം .
