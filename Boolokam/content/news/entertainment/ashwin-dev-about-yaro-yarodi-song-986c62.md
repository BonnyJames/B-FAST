---
title: "മ്യൂസിക്കൽ നമ്പർ സൃഷ്ടിക്കുന്നതിൽ സംവിധായകൻ എത്രത്തോളം എഫർട് ഇടേണ്ടി വരുമെന്നതിനുള്ള നല്ലൊരുദാഹരണമാണ് \"യാരോ യാരോടി\""
date: 2022-10-09T13:06:17
draft: false
categories: ["Entertainment"]
tags: ['alaipayuthey movie', 'madhavan', 'SHALINI', 'song', 'yaro yarodi song']
author: "Beaumaris"
---

<strong>Ashwin Dev</strong>

'രാച്ചസമാമനേ' യുടെ വീഡിയോ വന്നോയെന്ന് നോക്കുന്നതിനിടയിലാണ് 'അലൈ പായുതേ' യിലെ 'യാരോ യാരോടി' യിൽ ചെന്നെത്തുന്നത്. പാട്ട് ഇടയ്ക്കിടെ കേൾക്കാറുണ്ടെങ്കിലും ഒരുപാട് കാലത്തിനു ശേഷമാണ് വീഡിയോ കാണുന്നത്.

https://youtu.be/wkB69vKHUi8

അഞ്ചര മിനുട്ടുകൾ നീണ്ടുനിൽക്കുന്ന പാട്ടിൽ ആകെ പത്തിൽ താഴെ ഷോട്ടുകളെ ഉള്ളൂയെന്ന് ഇന്നാണ് ശ്രദ്ധിക്കുന്നത്! ഈയിടെയായി മ്യൂസിക്കൽ രംഗങ്ങളുടെ ചിത്രീകരണത്തോട് പ്രത്യേക താല്പര്യമുള്ളത് കൊണ്ട് മാത്രമാണ് ശ്രദ്ധിച്ചത്, അല്ലാതെ ഒരു തരത്തിലും "ദേ ഇത് സിംഗിൾ ഷോട്ട് ആണ്" എന്ന് പറഞ്ഞ് ഷോട്ടിലേക്ക് ശ്രദ്ധ ക്ഷണിക്കുന്ന രീതിയിലല്ല ചെയ്തിട്ടുള്ളത്.

പൊതുവെ എനർജിയുള്ള പാട്ടുകളിൽ അത് മാച്ച് ചെയ്യാൻ ഒരുപാട് ഫാസ്റ്റ് കട്ടുകളിട്ട് വെട്ടി നുറുക്കിയിടുന്നതാണ് കാണാറുള്ളത്. എന്നാലിവിടെ, എഡിറ്റിംഗിനെ ആശ്രയിക്കാതെ തന്നെ, മനോഹരമായ ക്യാമറ മൂവ്മെന്റ്കളിലൂടെ പാട്ടിന്റെ ഫീൽ വിഷ്വലി കൺവെ ചെയ്യുന്നുണ്ട്.
ഏതാണ്ട് 0.17 മുതൽ 1.56 വരെ, പതിയെ ആ പെൺകുട്ടികളെ ട്രാക്ക് ചെയ്യുന്ന രണ്ട് ഷോട്ടുകൾ മാത്രമാണുള്ളത്. പല്ലവി കഴിഞ്ഞ് വോയ്‌സ് നിർത്തുന്ന സമയത്താണ് പിന്നെ കട്ട്‌ വരുന്നത്. മൂന്നാമത്തെ ഷോട്ട് തുടങ്ങുന്നത് പുറത്ത് വെച്ച് വരന്റെ കൂട്ടർ വരുന്ന സമയത്താണ്. അത് വരെ അവർക്ക് വേണ്ടി അനങ്ങാതെ കാത്തിരിക്കുന്ന ക്യാമറ ആ വെള്ളയും വെള്ളയുമുടുത്ത നർത്തകർ ഫ്രെയിംന്റെ നടുവിൽ എത്തുന്ന സമയത്ത്, മ്യൂസിക്കും ഡാൻസ് സ്റ്റെപ്പും പീക്ക് ചെയ്യുന്ന ആ മൊമെന്റിൽ തന്നെ മുകളിലേക്കുയരുന്നു; അവിടെ വച്ചും കട്ട്‌ വരുന്നില്ല. നർത്തകരുടെ ചലനങ്ങൾക്കനുസരിച്ച്, പാട്ടിന്റെയും ഡാൻസിന്റെയും ഫ്ലോ കളയാതെ ക്യാമറ എങ്ങനെ താഴെ വന്ന് നിൽക്കുന്നു എന്ന് വാക്കുകളിൽ വിവരിക്കാൻ ബുദ്ധിമുട്ടാണ്. അതിശയോക്തിയായി പറഞ്ഞതല്ല, ശരിക്കും കണ്ടാലേ ആ ഭംഗി മനസ്സിലാവുകയുള്ളൂ. (അങ്ങനെ വാക്കുകളിൽ വിവരിക്കാൻ പറ്റാത്ത സംഭവങ്ങൾ കാണാൻ വേണ്ടിയാണ് സിനിമകൾ കാണുന്നത് തന്നെ!)

അടുത്ത രണ്ട് വലിയ ഷോട്ടുകൾ മാധവൻ ശാലിനിയുമായും, പിന്നെ അവരുടെ അച്ഛനുമായും ഇടപഴകുന്ന രംഗങ്ങൾ ആണ്. അപ്പോഴും ബാക്ഗ്രൗണ്ടിൽ ഡാൻസ് നടക്കുന്നുണ്ട് (ഏതാണ്ട് 3.58 വരെ). അത് കഴിഞ്ഞു വരുന്നത് ശാലിനി കലവറയിലൂടെ ഓടിനടന്ന് ഒടുവിൽ മാധവന്റെ മുൻപിൽ ഇടിച്ചു നിൽക്കുന്ന ട്രാക്കിങ് ഷോട്ടാണ്. എന്നാൽ ഇത് കഴിഞ്ഞു വരുന്ന ഷോട്ടാണ് എനിക്കേറെ ഇഷ്ടപ്പെട്ടത് (4.18 മുതൽ).

<img class=" wp-image-353972 aligncenter" src="https://cdn.boolokam.com/articles/2022/10/bfbfgg.jpg" alt="" width="827" height="620" />ആ കല്ല് പാകിയ പാതയിലൂടെ ശാലിനി ദൂരെ നിന്ന് ഓടി വരുമ്പോൾ ആ ഭാഗത്തേക്ക്‌ ക്യാമറയും എതിർ ദിശയിൽ നിന്ന് ഓടിയടുക്കുന്നു; കൂടെ ഡാൻസ് ചെയ്യാൻ നമ്മളും ആവേശത്തോടെ അവരെ സമീപിക്കുന്നത് പോലെ. അവർ അടുത്തെത്തുമ്പോഴും കട്ട്‌ ചെയ്യുന്നില്ല, പകരം ദിശ തിരിച്ച്, അവരുടെ കൂടെ തന്നെ പോയി, സ്റ്റെപ്പുകൾക്കനുസരിച്ചു കൂടെ നിൽക്കുകയും ചുറ്റും കറങ്ങുകയും ചെയ്യുന്നു. (നേരത്തെ പറഞ്ഞ പോലെ ഇവിടെയും വാക്കുകളിൽ വിവരിച്ചാൽ "നായികയുടെ കൂടെ ക്യാമറയും വെള്ളത്തിൽ ചാടട്ടെ" ഡയലോഗ് പോലെ കോമഡി ആയിപ്പോകും).

സംഗീതവും വരികളും കൊറിയോഗ്രാഫിയും പ്രൊഡക്ഷൻ ഡിസൈനും കോസ്‌ട്യും ഡിസൈനും, എല്ലാം പരസ്പരം ഉയർത്തിക്കൊണ്ട് വരുന്ന രീതിയിൽ ഒരു മ്യൂസിക്കൽ നമ്പർ സൃഷ്ടിക്കുന്നതിൽ സംവിധായകൻ എത്രത്തോളം എഫർട് ഇടേണ്ടി വരുമെന്നതിനുള്ള നല്ലൊരുദാഹരണമാണ് "യാരോ യാരോടി".
കഴിഞ്ഞ അമ്പത് വർഷങ്ങളായി എത്രയോ സിനിമകൾ ചെയ്ത സ്പിൽബർഗ് കഴിഞ്ഞ വർഷമിറങ്ങിയ West Side Story ചെയ്യുമ്പോൾ ആദ്യമായി മ്യൂസിക്കൽ ചെയ്യാൻ ചെറുതായി ഭയമുണ്ടായിരുന്നു എന്ന് പറഞ്ഞതായി കേട്ടിരുന്നു; ആ ഴാനറിനോട് അദ്ദേഹത്തിനുള്ള ബഹുമാനം ആ സിനിമയിലെ ഓരോ മ്യൂസിക്കൽ നമ്പറുകളും എടുത്തു നോക്കിയാൽ മനസ്സിലാവുകയും ചെയ്യും. പാട്ടുകൾ എത്ര നന്നായാലും, ആരെ കൊണ്ട് പാടിച്ചാലും, നർത്തകരെ ചുമ്മാ നോക്കിയിരിക്കുന്ന ക്യാമറയും പവർപോയിന്റ് ട്രാൻസിഷൻ പോലെ ചെയ്ത് വച്ചിരിക്കുന്ന എഡിറ്റുകളും മറ്റും ഒരുപാട് ഗാനരംഗങ്ങളിൽ കണ്ടു മടുത്തിട്ടാവണം പൊതുവെ ആർക്കും ഇവയോട് താല്പര്യമില്ലാത്തത്; എന്നാൽ സിനിമ എന്ന ദൃശ്യമാധ്യമത്തിന്റെ സാദ്ധ്യതകളെ ഉപയോഗപ്പെടുത്താൻ വളരെയധികം അവസരങ്ങളുള്ള ഒരു ഴാനർ ആണ് മ്യൂസിക്കൽ.


![മ്യൂസിക്കൽ നമ്പർ സൃഷ്ടിക്കുന്നതിൽ സംവിധായകൻ എത്രത്തോളം എഫർട് ഇടേണ്ടി വരുമെന്നതിനുള്ള നല്ലൊരുദാഹരണമാണ് "യാരോ യാരോടി"](https://cdn.boolokam.com/articles/2022/10/bfbfgg.jpg)**Ashwin Dev** 'രാച്ചസമാമനേ' യുടെ വീഡിയോ വന്നോയെന്ന് നോക്കുന്നതിനിടയിലാണ് 'അലൈ പായുതേ' യിലെ 'യാരോ യാരോടി' യിൽ ചെന്നെത്തുന്നത്. പാട്ട് ഇടയ്ക്കിടെ കേൾക്കാറുണ്ടെങ്കിലും ഒരുപാട് കാലത്തിനു ശേഷമാണ് വീഡിയോ കാണുന്നത്. https://youtu.be/wkB69vKHUi8 അഞ്ചര മിനുട്ടുകൾ നീണ്ടുനിൽക്കുന്ന പാട്ടിൽ ആകെ പത്തിൽ താഴെ ഷോട്ടുകളെ ഉള്ളൂയെന്ന് ഇന്നാണ് ശ്രദ്ധിക്കുന്നത്! ഈയിടെയായി മ്യൂസിക്കൽ രംഗങ്ങളുടെ ചിത്രീകരണത്തോട് പ്രത്യേക താല്പര്യമുള്ളത് കൊണ്ട് മാത്രമാണ് ശ്രദ്ധിച്ചത്, അല്ലാതെ ഒരു തരത്തിലും "ദേ ഇത് സിംഗിൾ ഷോട്ട് ആണ്" എന്ന് പറഞ്ഞ് ഷോട്ടിലേക്ക് ശ്രദ്ധ ക്ഷണിക്കുന്ന രീതിയിലല്ല ചെയ്തിട്ടുള്ളത്. പൊതുവെ എനർജിയുള്ള പാട്ടുകളിൽ അത് മാച്ച് ചെയ്യാൻ ഒരുപാട് ഫാസ്റ്റ് കട്ടുകളിട്ട് വെട്ടി നുറുക്കിയിടുന്നതാണ് കാണാറുള്ളത്. എന്നാലിവിടെ, എഡിറ്റിംഗിനെ ആശ്രയിക്കാതെ തന്നെ, മനോഹരമായ ക്യാമറ മൂവ്മെന്റ്കളിലൂടെ പാട്ടിന്റെ ഫീൽ വിഷ്വലി കൺവെ ചെയ്യുന്നുണ്ട്. ഏതാണ്ട് 0.17 മുതൽ 1.56 വരെ, പതിയെ ആ പെൺകുട്ടികളെ ട്രാക്ക് ചെയ്യുന്ന രണ്ട് ഷോട്ടുകൾ മാത്രമാണുള്ളത്. പല്ലവി കഴിഞ്ഞ് വോയ്‌സ് നിർത്തുന്ന സമയത്താണ് പിന്നെ കട്ട്‌ വരുന്നത്. മൂന്നാമത്തെ ഷോട്ട് തുടങ്ങുന്നത് പുറത്ത് വെച്ച് വരന്റെ കൂട്ടർ വരുന്ന സമയത്താണ്. അത് വരെ അവർക്ക് വേണ്ടി അനങ്ങാതെ കാത്തിരിക്കുന്ന ക്യാമറ ആ വെള്ളയും വെള്ളയുമുടുത്ത നർത്തകർ ഫ്രെയിംന്റെ നടുവിൽ എത്തുന്ന സമയത്ത്, മ്യൂസിക്കും ഡാൻസ് സ്റ്റെപ്പും പീക്ക് ചെയ്യുന്ന ആ മൊമെന്റിൽ തന്നെ മുകളിലേക്കുയരുന്നു; അവിടെ വച്ചും കട്ട്‌ വരുന്നില്ല. നർത്തകരുടെ ചലനങ്ങൾക്കനുസരിച്ച്, പാട്ടിന്റെയും ഡാൻസിന്റെയും ഫ്ലോ കളയാതെ ക്യാമറ എങ്ങനെ താഴെ വന്ന് നിൽക്കുന്നു എന്ന് വാക്കുകളിൽ വിവരിക്കാൻ ബുദ്ധിമുട്ടാണ്. അതിശയോക്തിയായി പറഞ്ഞതല്ല, ശരിക്കും കണ്ടാലേ ആ ഭംഗി മനസ്സിലാവുകയുള്ളൂ. (അങ്ങനെ വാക്കുകളിൽ വിവരിക്കാൻ പറ്റാത്ത സംഭവങ്ങൾ കാണാൻ വേണ്ടിയാണ് സിനിമകൾ കാണുന്നത് തന്നെ!) അടുത്ത രണ്ട് വലിയ ഷോട്ടുകൾ മാധവൻ ശാലിനിയുമായും, പിന്നെ അവരുടെ അച്ഛനുമായും ഇടപഴകുന്ന രംഗങ്ങൾ ആണ്. അപ്പോഴും ബാക്ഗ്രൗണ്ടിൽ ഡാൻസ് നടക്കുന്നുണ്ട് (ഏതാണ്ട് 3.58 വരെ). അത് കഴിഞ്ഞു വരുന്നത് ശാലിനി കലവറയിലൂടെ ഓടിനടന്ന് ഒടുവിൽ മാധവന്റെ മുൻപിൽ ഇടിച്ചു നിൽക്കുന്ന ട്രാക്കിങ് ഷോട്ടാണ്. എന്നാൽ ഇത് കഴിഞ്ഞു വരുന്ന ഷോട്ടാണ് എനിക്കേറെ ഇഷ്ടപ്പെട്ടത് (4.18 മുതൽ). ആ കല്ല് പാകിയ പാതയിലൂടെ ശാലിനി ദൂരെ നിന്ന് ഓടി വരുമ്പോൾ ആ ഭാഗത്തേക്ക്‌ ക്യാമറയും എതിർ ദിശയിൽ നിന്ന് ഓടിയടുക്കുന്നു; കൂടെ ഡാൻസ് ചെയ്യാൻ നമ്മളും ആവേശത്തോടെ അവരെ സമീപിക്കുന്നത് പോലെ. അവർ അടുത്തെത്തുമ്പോഴും കട്ട്‌ ചെയ്യുന്നില്ല, പകരം ദിശ തിരിച്ച്, അവരുടെ കൂടെ തന്നെ പോയി, സ്റ്റെപ്പുകൾക്കനുസരിച്ചു കൂടെ നിൽക്കുകയും ചുറ്റും കറങ്ങുകയും ചെയ്യുന്നു. (നേരത്തെ പറഞ്ഞ പോലെ ഇവിടെയും വാക്കുകളിൽ വിവരിച്ചാൽ "നായികയുടെ കൂടെ ക്യാമറയും വെള്ളത്തിൽ ചാടട്ടെ" ഡയലോഗ് പോലെ കോമഡി ആയിപ്പോകും). സംഗീതവും വരികളും കൊറിയോഗ്രാഫിയും പ്രൊഡക്ഷൻ ഡിസൈനും കോസ്‌ട്യും ഡിസൈനും, എല്ലാം പരസ്പരം ഉയർത്തിക്കൊണ്ട് വരുന്ന രീതിയിൽ ഒരു മ്യൂസിക്കൽ നമ്പർ സൃഷ്ടിക്കുന്നതിൽ സംവിധായകൻ എത്രത്തോളം എഫർട് ഇടേണ്ടി വരുമെന്നതിനുള്ള നല്ലൊരുദാഹരണമാണ് "യാരോ യാരോടി". കഴിഞ്ഞ അമ്പത് വർഷങ്ങളായി എത്രയോ സിനിമകൾ ചെയ്ത സ്പിൽബർഗ് കഴിഞ്ഞ വർഷമിറങ്ങിയ West Side Story ചെയ്യുമ്പോൾ ആദ്യമായി മ്യൂസിക്കൽ ചെയ്യാൻ ചെറുതായി ഭയമുണ്ടായിരുന്നു എന്ന് പറഞ്ഞതായി കേട്ടിരുന്നു; ആ ഴാനറിനോട് അദ്ദേഹത്തിനുള്ള ബഹുമാനം ആ സിനിമയിലെ ഓരോ മ്യൂസിക്കൽ നമ്പറുകളും എടുത്തു നോക്കിയാൽ മനസ്സിലാവുകയും ചെയ്യും. പാട്ടുകൾ എത്ര നന്നായാലും, ആരെ കൊണ്ട് പാടിച്ചാലും, നർത്തകരെ ചുമ്മാ നോക്കിയിരിക്കുന്ന ക്യാമറയും പവർപോയിന്റ് ട്രാൻസിഷൻ പോലെ ചെയ്ത് വച്ചിരിക്കുന്ന എഡിറ്റുകളും മറ്റും ഒരുപാട് ഗാനരംഗങ്ങളിൽ കണ്ടു മടുത്തിട്ടാവണം പൊതുവെ ആർക്കും ഇവയോട് താല്പര്യമില്ലാത്തത്; എന്നാൽ സിനിമ എന്ന ദൃശ്യമാധ്യമത്തിന്റെ സാദ്ധ്യതകളെ ഉപയോഗപ്പെടുത്താൻ വളരെയധികം അവസരങ്ങളുള്ള ഒരു ഴാനർ ആണ് മ്യൂസിക്കൽ.
