---
author: Beaumaris
categories:
- Entertainment
comment_count: 0
date: 2022-10-20 06:49:52
draft: false
image: ''
like_count: 24018
share_count: 2969
tags:
- Bhadran Mattel
- Featured
- mohanlal
- spadikam movie
- thiakan
- urvasi
title: ആടുതോമ ബിഗ് സ്‌ക്രീനിൽ തിരിച്ചെത്തുന്നു
view_count: 364642
---

ഭദ്രൻ സംവിധാനം ചെയ്ത സ്ഫടികം എന്ന ചിത്രം മോഹൻലാലിന്റ അഭിനയജീവിതത്തിലെ ഏറ്റവും മികച്ച വേഷങ്ങളിൽ ഒന്നാണ്. മോഹൻലാലിൻറെ ആടുതോമയും തിലകന്റെ ചാക്കോ മാഷും ഇന്നും ജനഹൃദയങ്ങളിൽ ജീവിക്കുകയാണ്. എന്നാൽ കാലങ്ങൾക്കുശേഷം ആടുതോമ വീണ്ടും പുനരവതരിക്കുകയാണ്. സ്ഫടികത്തിന്റ 24ാം വാർഷിക വേളയിലായിരുന്നു സംവിധായകൻ ഭദ്രൻ ഇക്കാര്യം മലയാളികളെ അറിയിച്ചത്. പുതിയ സാങ്കേതിക മികവിൽ ചിത്രം വീണ്ടും തിയറ്ററുകളിൽ എത്തിക്കാനുള്ള തയ്യാറെടുപ്പിലാണ് ഭദ്രനും സംഘവും. റീമാസ്റ്ററിങ് പതിപ്പിന്റെ അപ്ഡേറ്റ് പങ്കുവെച്ചിരിക്കുകയാണ് ഓൾഡ് മങ്ക്സ് ഡിസൈൻ സംഘം. .'ഭദ്രൻ സാറിനോടൊപ്പം. മുഴുവൻ മലയാളികൾക്കുമൊപ്പം ഞങ്ങളും കാത്തിരിക്കുന്നു. ആടുതോമയെ വീണ്ടും ബിഗ്‌സ്‌ക്രീനിൽ കാണാൻ! ബിഗ് സ്‌ക്രീനിൽ ഫോർകെ ഡോൾബി അറ്റ്‌മോസ് റീമാസ്റ്റേർഡ് പതിപ്പുമായി ആടു തോമ വീണ്ടും വരുന്നു. കാത്തിരിക്കുക!' എന്നാണു അവരുടെ ഫേസ്ബുക്ക് പേജിൽകുറിച്ചത്. പുത്തൻ സാങ്കേതിക മികവിൽ സ്ഫടികം ഉടൻ തന്നെ തിയേറ്ററുകളിൽ എത്തുമെന്നാണ് അറിയാൻ സാധിക്കുന്നത്. **ഭദ്രന്‍റെ ഫേസ്ബുക്ക് വായിക്കം** സ്ഫടികം ഒരു നിയോഗമാണ് ഞാൻ വളർന്ന നാടും, നാട്ടുകാരും എന്റെ മാതാപിതാക്കളും , ഗുരുക്കളുമൊക്കെയാണ് ആ സിനിമയുടെ ഉടയോന്മാർ . അത് എനിക്ക് മുന്നിൽ ഇണങ്ങി ചേർന്നിരുന്നില്ലെങ്കിൽ സ്ഫടികം സംഭവിക്കുമായിരുന്നില്ല.നിങ്ങൾ ഹൃദയത്തിലേറ്റിയ സ്ഫടികം സിനിമ റിലീസിംഗിന്റെ 24-ാം വാർഷികം ആഘോഷിക്കുകയാണ്. ഈ സിനിമയെ ഇത്രമാത്രം സ്നേഹിക്കുന്ന എന്റെ പ്രേക്ഷകർക്ക് വലിയ സന്തോഷം നൽക്കുന്ന ഒരു വാർത്ത നൽകാൻ ഞാൻ ആഗ്രഹിക്കുന്നു.സ്ഫടികത്തിന്റെ രണ്ടാം ഭാഗമില്ല ,എന്നാൽ ആടുതോമയും ചാക്കോ മാഷും റെയ് ബാൻ ഗ്ലാസ്സും ഒട്ടും കലർപ്പില്ലാതെ ,നിങ്ങൾ സ്നേഹിച്ച സ്ഫടികം സിനിമ 4 K ശബ്ദ ദ്രശ്യ വിസ്മയങ്ങളോടെ ,അടുത്ത വർഷം ,സിനിമയുടെ റിലീസിംഗിന്റെ 25-ാം വാർഷികത്തോടനുബന്ധിച്ച് പ്രമുഖ തിയറ്ററുകളിൽ പ്രദർശനത്തിനെത്തിക്കും.ഭൂമിയുള്ളടത്തോളം കാലം നിങ്ങളുടെ സ്ഫടികം നമ്മോടൊപ്പം ജീവിക്കും...." ഇന്നും സൂര്യനേ പോലെ കത്തി ജ്വലിക്കുന്നു. "