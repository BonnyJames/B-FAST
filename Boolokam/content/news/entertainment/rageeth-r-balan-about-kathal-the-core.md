---
author: Beaumaris
categories:
- Entertainment
comment_count: 0
date: 2023-11-24 06:00:19
draft: false
image: https://cdn.boolokam.com/articles/2023/11/wffwfwfw-2.jpg
like_count: 36834
share_count: 24208
tags:
- jyothika
- kathal the core
- mammootty
- mumbai police
- prithviraj
- roshan andrews
title: '"കാതൽ'' കണ്ടിറങ്ങുമ്പോൾ ''മുംബൈ പോലീസ്'' ആദ്യ ദിവസം കണ്ടിറങ്ങിയ ഒരു പ്രേക്ഷകന്റെ
  അതെ അത്ഭുതവും അതിശയവും"'
view_count: 1660518
---

**രാഗീത് ആർ ബാലൻ** ഒരു അഭിമുഖത്തിൽ സംവിധായകൻ റോഷൻ ആൻഡ്രൂസ് പറയുക ഉണ്ടായി. " ഞാൻ ഒരു ദിവസം രാജുവിനെ വിളിച്ചു ചോദിച്ചു ഒരു ആക്ടർ എന്ന നിലയിൽ പല മാറ്റങ്ങൾക്കു വേണ്ടി ശ്രമിക്കുന്ന ഒരാൾ ആണ് നിങ്ങൾ.. അത്‌ വായിച്ചിട്ടുണ്ട് ഒരുപാട് കേട്ടിട്ടുണ്ട്.. അപ്പൊ നിങ്ങള് ഒരു മാറ്റത്തിനു ഒരു ആക്ടറുടെ ഷെല്ല് പൊളിച്ചു പുറത്തു വരാൻ തയ്യാറാണോ? I Mean Ready To Do Any Thing. പുള്ളി പറഞ്ഞു ഞാൻ എന്തും ചെയ്യും എനിക്ക് ഒരു inhibitions (തടസങ്ങൾ )ഉം ഇല്ല..കഥാപാത്രം ആവശ്യപ്പെട്ടാൽ ഞാൻ എന്തും ചെയ്യാൻ തയ്യാറാണ് " 2013ലെ ഒരു വെള്ളിയാഴ്ച മുംബൈ പോലീസ് ഇറങ്ങിയ ദിവസം റോഷൻ ആൻഡ്രൂസ് തീയേറ്ററിൽ ഉണ്ടായിരുന്നു.. അന്ന് സിനിമ കഴിഞ്ഞു ഇറങ്ങിയ ഒത്തിരി ആളുകൾ കൂവി ആണ് പുറത്തേക്ക് ഇറങ്ങിയത്.. അതിൽ ഒരാൾ റോഷനോട്‌ ഇങ്ങനെ ചോദിച്ചു "Hey Aren't you Ashamed of yourself to make such films?" ഹേയ് ഇത്തരം സിനിമകൾ ചെയ്യാൻ നിങ്ങൾക്ക് നാണമില്ലേ? പൊതു ഇടങ്ങളിൽ ആളുകൾ തുറന്നു ചർച്ച ചെയ്യാൻ പോലും മടിക്കുന്ന വിഷയങ്ങൾ മലയാള സിനിമകൾ സംസാരിച്ചത് വളരെ അത്ഭുതത്തോടെ തന്നെ നോക്കി കാണുന്ന ഒരാളാണ് ഞാൻ.ജാതിവിവേചനം,മാരിറ്റൽ റേപ്പ്, പുരുഷധിപത്യം,ബോഡി ഷൈമിങ്, ലൈംഗിക ദാരിദ്ര്യം, കപട സദാചാരം, സ്വവർഗ ലൈംഗികത തുടങ്ങി ഒട്ടുമിക്ക കാര്യങ്ങളും സിനിമകൾ ചർച്ച ചെയ്തു എന്നത് വലിയൊരു വിപ്ലവം ആണ്.പ്രേക്ഷകരുടെ ആസ്വാദന നിലവാരത്തെ വില കുറച്ചു കണ്ടിരുന്ന ഒരു പ്രവണതയിൽ നിന്നുള്ള ഒരു മോചനം ആയിരുന്നു ഇത്തരത്തിൽ ഉള്ളൊരു വിപ്ലവം. വർഷം 2023. പത്തു വർഷങ്ങൾക്കു ഇപ്പുറം ഇന്ന് കാതൽ എന്ന സിനിമ കണ്ടിറങ്ങുമ്പോൾ മുംബൈ പോലീസ് ആദ്യ ദിവസം കണ്ടിറങ്ങിയ ഒരു പ്രേക്ഷകന്റെ അതെ അത്ഭുതവും അതിശയവും എല്ലാം അതുപോലെ എന്റെ ഉള്ളിൽ തന്നെ ഉണ്ട്.തീയേറ്ററിൽ നിന്നും കാതൽ കണ്ടു ഇറങ്ങുമ്പോൾ കാതിൽ അങ്ങനെ മുഴങ്ങുക ആണ് "എന്റെ ദൈവമേ" I can't express it in words... Can only express it from the soul. ![](https://cdn.boolokam.com/articles/2023/11/wffwfwfw-2.jpg)എനിക്ക് അത് വാക്കുകളിൽ പ്രകടിപ്പിക്കാൻ കഴിയില്ല, ആത്മാവിൽ നിന്ന് മാത്രമേ പ്രകടിപ്പിക്കാൻ കഴിയൂ. ഇങ്ങനെയൊരു പ്ലോട്ട് സിനിമയാക്കിയ ജിയോ ബേബിക്കും തിരക്കഥാകൃത്തുക്കളായ ആദർശ് സുകുമാരനും പോൾ സ്കറിയയ്ക്കും നന്ദി... ഇത്തരം ഒരു സിനിമ മലയാളത്തിനു സമ്മാനിച്ചതിന്.ഈ സിനിമയിൽ അഭിനയിച്ച ആരുടെയും പേര് എടുത്ത് പറയാൻ കഴിയുന്നില്ല... ഒരാളുടെ മാത്രം പേര് മാത്രമായി പറയുന്നത് എങ്ങനെ ആണ്... തുടക്കത്തിലെ ടൈറ്റിൽ കാർഡ് മുതൽ സിനിമയുടെ അവസാനം വരെ ജീവനായി സഞ്ചരിക്കുന്ന പശ്ചാത്തല സംഗീതം കാതുകളിൽ നിന്നും ഇനിയും ഇറങ്ങി പോയിട്ടില്ല. സിനിമയെ കുറിച്ച് പദ്മരാജൻ സാറിന്റെ വാക്കുകൾ "പകലന്തിയോളം പണിയെടുത്തു ക്ഷീണിച്ചു വരുന്നവന് കണ്ടു ആസ്വദിച്ചു പോകുന്ന ഒരു കല രൂപം ആണ് സിനിമ എന്ന് ഞാൻ വിശ്വസിക്കുന്നില്ല. സിനിമയുടെ ഉദ്ദേശങ്ങളിൽ ഒന്നുമാത്രമാണത്. എന്റെ സിനിമകൾ അത്തരത്തിൽ ഉള്ളതല്ല. സിനിമ കണ്ടിറങ്ങുന്ന പ്രേക്ഷകന് എന്തെങ്കിലുമൊന്നു കൂടെ കൊണ്ടുപോകാൻ കഴിയണം. ചിലപ്പോൾ അതൊരു സന്ദേശമായിരിക്കാം, അല്ലെങ്കിൽ ഒരു വികാരം, മറ്റു ചിലപ്പോൾ പ്രേക്ഷകന്റെ വികാരങ്ങളെ ഉദ്ദിപിപ്പിച്ചു വീണ്ടും അവനെ ഒരു നല്ല മനുഷ്യനാക്കിയേക്കാം " കാതൽ എന്ന സിനിമ പദ്മരാജൻ സാറിന്റെ വാക്കുകളിൽ ഉണ്ട്. ആരാണ് ശരി ആരാണ് തെറ്റ് എന്നത് സിനിമ കണ്ടിറങ്ങിയാലും നിർവചിക്കൻ പറ്റുന്നില്ല