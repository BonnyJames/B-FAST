---
author: Beaumaris
categories:
- Entertainment
comment_count: 0
date: 2022-03-23 11:25:48
draft: false
image: ''
like_count: 135152
share_count: 31162
tags:
- actor vinayakan
- oruthee movie
- Saradakutty Bharathikutty
title: '"അന്തരീക്ഷത്തിലാകെ നാറ്റമാണ്. മഹാ കഷ്ടം !! മഹാനാണക്കേട്" വിനായകനെതിരെ ശാരദക്കുട്ടി
  ടീച്ചർ'
view_count: 1864825
---

വിനായകൻ ഇന്ന് എയറിലാണ് എന്നതാണ് സത്യം. ഒരു സ്ത്രീയുമായി ലൈംഗിക ബന്ധത്തിൽ ഏർപ്പെടുവാൻ തോന്നിയാൽ അത് നേരിട്ട് ചോദിക്കുമെന്നും അതിനെയാണ് മീ ടൂ (me too) എന്ന് വിളിക്കുന്നത് എങ്കിൽ താൻ അത് വീണ്ടും ചെയ്യുമെന്നും വിനായകൻ പറഞ്ഞിരുന്നു. “എന്താണ് മീ ടൂ? എനിക്ക് അറിയില്ല. പെണ്ണിനെ കയറി പിടിച്ചോ. അതാണോ? ഞാൻ ചോദിക്കട്ടെ ഒരു പെണ്ണുമായി എനിക്ക് ശാരീരിക ബന്ധത്തിൽ ഏർപ്പെടണം എന്നുണ്ടെങ്കിൽ എന്ത് ചെയ്യും. എന്റെ ലൈഫിൽ ഞാൻ പത്ത് സ്ത്രീകളുമായി ശാരീരിക ബന്ധത്തിൽ ഏർപ്പെട്ടിട്ടുണ്ട്. ആ പത്ത് സ്ത്രീകളോടും ഞാൻ ആണ് എന്നോടൊപ്പം ഫിസിക്കൽ റിലേഷൻഷിപ്പിൽ ഏർപ്പെടുമോ എന്ന് അങ്ങോട്ട് ചോദിച്ചത്. അതാണ് നിങ്ങൾ പറയുന്ന മീ ടൂ എങ്കിൽ ഞാൻ ഇനിയും ചോദിക്കും. എന്നോട് ഒരു പെണ്ണും ഇങ്ങോട്ട് വന്നു ചോദിച്ചിട്ടില്ല’ – വിനായകന്റെ ഈ വാക്കുകളിന്മേൽ ശക്തമായ പ്രതിഷേധങ്ങളും വിമർശനങ്ങളും നടക്കുകയാണ് . ശാരദക്കുട്ടി ടീച്ചർ വിനായകനെ ശക്തമായി തന്നെ വിമർശിച്ചിട്ടുണ്ട്. ടീച്ചറിന്റെ സോഷ്യൽ മീഡിയ പോസ്റ്റ് _**"ഒരു മികച്ച സിനിമയുടെ, അതും വളരെ മികച്ച ഒരു സ്ത്രീ പക്ഷ സിനിമയുടെ പ്രമോഷനിടയിൽ സ്വന്തം വിവരക്കേടും അഹന്തയും അൽപത്തവും ഹുങ്കും എന്നു വേണ്ട ഉള്ളിലെ സകല വൃത്തികേടുകളും വലിച്ചു പുറത്തെടുത്തു മെഴുകി അതിൽ കിടന്നുരുണ്ട് പിരണ്ട് നാറിക്കുഴഞ്ഞ വിനായകൻ മഹാ അപമാനമാണ്. മഹാ പരാജയമാണ്.**_ _**ചോദ്യം ചോദിച്ച് അയാളെ അവിടെത്തന്നെയിട്ട് കുഴച്ച്പുരട്ടിയെടുത്താഘോഷിച്ച ചോദ്യകർത്താക്കൾ വീട്ടിൽ ചെന്ന് സോപ്പും ഡെറ്റോളും സുഗന്ധദ്രവ്യങ്ങളും ചേർത്ത് ചൂടുവെളളത്തിലൊന്ന് കുളിക്ക് . അന്തരീക്ഷത്തിലാകെ നാറ്റമാണ്. മഹാ കഷ്ടം !! മഹാനാണക്കേട് !..**_ _**കലാകാരനാണത്രേ.."**_ ടീച്ചറിന്റെ ശക്തമായ പ്രതികരണം വായിച്ചല്ലോ ...എന്തായാലും വിനായകനെതിരെ കൂടുതൽ പ്രതികരണങ്ങൾ ഇന്നും വരും ദിവസങ്ങളിലും ഉണ്ടാകുമെന്ന് തീർച്ചയാണ്.