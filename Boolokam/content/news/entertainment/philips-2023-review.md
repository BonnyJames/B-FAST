---
author: Beaumaris
categories:
- Entertainment
comment_count: 0
date: 2024-01-21 08:05:50
draft: false
image: https://cdn.boolokam.com/articles/2024/01/dqdqddddd.jpg
like_count: 28061
share_count: 2912
tags:
- mukesh
- philip's 2023
- philips
- review
- Vino John
title: കുറച്ചു നാളുകൾക്കു ശേഷം മലയാളത്തിൽ നിന്നും മനസ്സ് നിറച്ചൊരു ചിത്രമാണ് ഫിലിപ്'സ്,  പ്രൈമിലും
  മനോരമ മാക്സിലും സ്ട്രീം ചെയ്തു തുടങ്ങി
view_count: 417707
---

**Vino John** കുറച്ചു നാളുകൾക്കു ശേഷം മലയാളത്തിൽ നിന്നും മനസ്സ് നിറച്ചൊരു ചിത്രം കാണാം.ഭാര്യയുടെ പെട്ടന്നുള്ള വേർപാടിന് ശേഷം ആ മൂന്ന് പിള്ളേർക്കും അപ്പനായ ഫിലിപ്പായിരുന്നു ഏക ആശ്രയം, അതേപോലെ ഫിലിപ്പ് ആ മൂന്നുപേരെയും അമ്മയില്ലാത്തതിന്റെ കുറവ് അറിയിക്കാതെ കൊണ്ട് നടന്നിരുന്നത് , അങ്ങനെ സന്തോഷകരമായി പൊയ്ക്കൊണ്ടിരുന്ന ഫിലിപ്പിന്റെ ഫാമിലിയിലേക്ക് ഒരു പ്രശ്നം കടന്നു വരുകയും അതിനെ തുടർന്ന് നടക്കുന്ന സംഭവങ്ങളുമാണ് ഒന്നെമുക്കാൽ മണിക്കൂറിൽ താഴെയുള്ള ഈ ഫാമിലി ചിത്രം പറയുന്നത്. ഫിലിപ്പിന്റെ രണ്ടാമത്തെ സന്തതി ബ്ലസി എന്ന ടീനേജ് മോളുടെ കാഴ്ചപ്പാടിലൂടെ വിവരക്കുന്ന കഥയിൽ മുകേഷേട്ടന്റെ കുറേനാളുകൾക്ക് ശേഷം ഉള്ള ഒരു മുഴുനീള മനോഹര കഥാപാത്രത്തെ കാണാൻ സാധിക്കും. ഒപ്പം മണി അങ്കിൾ എന്ന ഇന്നസെന്റ് ചേട്ടന്റെ ഗംഭീരമായ കലാശകൊട്ടും.തീരുന്നില്ല, ബേസിൽ ആയി വന്ന നോബിൾ ബാബു തോമസ്,ബ്ലസി ആയി വന്ന നവനി ദേവാനന്ദ് ,ബെറ്റി ആയി വന്ന കുട്ടി തുടങ്ങി കഥയിൽ വരുന്ന ഓരോരുത്തരും മനോഹരമായ പ്രകടനങ്ങളാണ് കാഴ്ചവച്ചിരിക്കുന്നത്. ![](https://cdn.boolokam.com/articles/2024/01/dqdqddddd.jpg)ആൽഫർഡ് കുര്യൻ ജോസഫ് എന്ന സംവിധായകന്റെ കന്നി സംരംഭമായ ഈ ചിത്രത്തിന്റെ തൂലിക ചലിപ്പിച്ചിരിക്കുന്നത് സംവിധായകനെ കൂടാതെ " ഹെലൻ " എഴുതിയ മത്തായിക്കുട്ടി സെവ്യർ കൂടിയാണ്.നല്ല എഴുത്തായിരുന്നു അങ്ങേരുടെ, കുറെ നല്ല നല്ല മോമെന്റുകൾ, ഡയലോഗ് ഒക്കെ ചിത്രത്തിന്റെ ഹൈലൈറ്റ് ആണ്. ഹിഷാം അബ്ദുൽ വഹാബ് ന്റെ അതിമനോഹരമായ സംഗീതമാണ് ചിത്രത്തിന്റെ മറ്റൊരു പോസറ്റീവ്. കുറെയേറെ കണ്ണുകൾ നിറയുന്ന മൊമെന്റുകളിൽ അദ്ദേഹം നൽകിയിരിക്കുന്ന മ്യൂസിക് ബാക്ക്ഗ്രൗണ്ട് സ്കോർ ചില്ലറയല്ല. https://youtu.be/kE-NXuzFnUU ബന്ധങ്ങളുടെ ത്രീവത ലാളിത്യം ഒക്കെ ഏതാനും പേരിലൂടെ ഹൃദയത്തിൽ തൊടും വിധം പറയുന്ന ഈ ചിത്രം മുകേഷേട്ടന്റെ 300 മത്തെ ചിത്രം കൂടിയാണ്. കഴിഞ്ഞ വർഷം സൂപ്പർ സ്റ്റാർസ് എല്ലാം തിരിച്ചു വന്നു ഇപ്പോൾ ജയറാമേട്ടൻ തിരിച്ചു വന്നു എന്നൊക്കെ പറയുന്നപോലെ ലീഡിങ് ആക്ടർ ആയി നമ്മളെ ഒരുപാട് ചിരിപ്പിച്ച ആ മുകേഷേട്ടന്റെ കൂടി തിരിച്ചു വരവായിരുന്നു 2023 ൽ ഫിലിപ്പ് എന്ന കഥാപാത്രത്തിലൂടെ. ഒടുക്കം ഇന്നസെന്റ് ചേട്ടന്റെ കുറെയേറെ സിനിമ മൊമെന്റ്കൾ കൂട്ടി ചേർക്കുന്നുണ്ട്,സത്യം പറഞ്ഞാൽ കരഞ്ഞു പോയി, ഇനിയും ചിരിപ്പിക്കാൻ അങ്ങേര് ഇല്ലല്ലോ എന്നോർത്തുപോയി. മൊത്തത്തിൽ കുടുംബം സമേതം കാണേണ്ട റീസെന്റ് ബെസ്റ്റ് മലയാളം പടം, Don't miss it. Available in prime/manorama max/simply south