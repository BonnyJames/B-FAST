---
author: Beaumaris
categories:
- Entertainment
comment_count: 0
date: 2023-07-31 14:08:34
draft: false
image: https://cdn.boolokam.com/articles/2023/07/egeghhhh-1024x1024.jpg
like_count: 9566
share_count: 2394
tags:
- Fahadh Faasil
- maamannan. fahadh faasil
- mari selvaraj
- netizens
title: മാമന്നനിലെ ആശയത്തെ മറന്ന് തമിഴ്നാട് ഫഹദിന്റെ ജാതിഭ്രാന്തനായ കഥാപാത്രത്തെ ആഘോഷിക്കുന്നു,
  മാരിസെൽവരാജിനെ ചിത്രം തിരിച്ചടിക്കുന്നുവോ ?
view_count: 123473
---

മാരി സെൽവരാജ് സംവിധാനം ചെയ്ത മാമന്നൻ കഴിഞ്ഞ ജൂണിലാണ് റിലീസ് ചെയ്തത്. അതിൽ ഉദയനിധി സ്റ്റാലിനായിരുന്നു നായകൻ. ഇത് അദ്ദേഹത്തിന്റെ അവസാന ചിത്രമായതിനാൽ, അത് വലിയ രീതിയിൽ പ്രാധാന്യംകൊടുത്തു നിർമ്മിച്ചു. വടിവേലു, ഫഹദ് ഫാസിൽ , കീർത്തി സുരേഷ് തുടങ്ങി പരിചയ സമ്പന്നരായ ഒട്ടനവധി നടന്മാരും നടിമാരും പ്രധാനവേഷങ്ങളിൽ അഭിനയിച്ചു. അത് കൂടാതെ എ ആർ റഹ്‌മാൻ ചിത്രത്തിന് സംഗീതം പകർന്നു. [](https://cdn.boolokam.com/articles/2023/07/geegeg.jpg) റിലീസിന് മുമ്പേ തന്നെ ചിത്രം നിരവധി വിവാദങ്ങളിൽ പെട്ടിരുന്നു. പ്രത്യേകിച്ച് സംവിധായകൻ മാരി സെൽവരാജ്, മാമന്നന്റെ ഓഡിയോ ലോഞ്ചിൽ, തേവർമകൻ എന്ന ചിത്രത്തെ വിമർശിക്കുകയും കോളിളക്കം സൃഷ്ടിക്കുകയും ചെയ്തിരുന്നു. അതുകൂടാതെ തേവർമകനിൽ നിന്ന് വടിവേലു ചെയ്ത ഇസക്കി എന്ന കഥാപാത്രത്തെയാണ് തന്റെ സിനിമയിൽ എടുത്തതെന്നും അദ്ദേഹം പറഞ്ഞു. ഇതോടെ സോഷ്യൽ മീഡിയയിൽ മാമന്നൻ ചർച്ചാ വിഷയമായി. [![](https://cdn.boolokam.com/articles/2023/07/egeghhhh-1024x1024.jpg)](https://cdn.boolokam.com/articles/2023/07/egeghhhh.jpg)ജൂൺ 29ന് ചിത്രം റിലീസ് ചെയ്തതിന് പിന്നാലെ മുൻ സഭാ നേതാവ് ധനപാലിന്റെ ജീവിതത്തിലെ സംഭവമാണ് ചിത്രത്തിൽ ചിത്രീകരിച്ചിരിക്കുന്നതെന്ന് സിനിമ കണ്ട പലരും പറഞ്ഞു. ചിലർ തിരുമാവളവനുമായി താരതമ്യപ്പെടുത്തുകയും ചെയ്തു. സാമൂഹ്യനീതിയെയും സമത്വത്തെയും കുറിച്ച് ഗംഭീരമായി സംസാരിച്ച ചിത്രം ബ്ലോക്ക്ബസ്റ്റർ ഹിറ്റായി മാറുകയും ജനങ്ങൾക്കിടയിൽ മികച്ച സ്വീകാര്യത നേടുകയും ചെയ്തു. ബോക്‌സ് ഓഫീസിൽ 72 കോടിയാണ് ചിത്രം നേടിയത്. [![](https://cdn.boolokam.com/articles/2023/07/ffggggg-2.jpg)](https://cdn.boolokam.com/articles/2023/07/ffggggg-2.jpg)സാധാരണയായി ഒരു സിനിമ തിയേറ്ററിൽ റിലീസ് ചെയ്ത് 28 ദിവസങ്ങൾക്ക് ശേഷമാണ് OTT യിൽ റിലീസ് ചെയ്യുന്നത്. അങ്ങനെ തിയറ്ററുകളിൽ റിലീസ് ചെയ്ത് 28 ദിവസങ്ങൾക്ക് ശേഷം ജൂലൈ 27ന് നെറ്റ്ഫ്ലിക്സ് ഒടിടി സൈറ്റിൽ മാമന്നൻ എന്ന ചിത്രം റിലീസ് ചെയ്തു. ഒടിയിലും മികച്ച പ്രതികരണമാണ് മാമന്നന് ലഭിക്കുന്നത്. ഇന്ത്യയിൽ നെറ്റ്ഫ്ലിക്സിൽ ഏറ്റവുമധികം ആളുകൾ കണ്ട ചിത്രമാണ് ഈ ചിത്രം, ട്രെൻഡിംഗിൽ ഒന്നാം സ്ഥാനത്താണ്. [![](https://cdn.boolokam.com/articles/2023/07/gegehhhh-1-1024x569.jpg)](https://cdn.boolokam.com/articles/2023/07/gegehhhh-1.jpg)ഇതെല്ലാം മാറ്റിനിർത്തിയാൽ, ഒടിടിയിൽ റിലീസ് ചെയ്തതു മുതൽ സോഷ്യൽ മീഡിയയിൽ വ്യത്യസ്തമായ രീതിയിലാണ് ചിത്രം ട്രെൻഡ് ചെയ്യുന്നത്. ഫഹദ് ഫാസിൽ മാമന്നനിൽ ജാതിഭ്രാന്തനായ രത്നവേലുവിനെ അവതരിപ്പിച്ചു. അദ്ദേഹത്തിന്റെ കഥാപാത്രം അൽപ്പം മാസ്സ് ആയിട്ടാണ് കാണിച്ചിരിക്കുന്നത്. ക്രൂരനായ വില്ലൻ കഥാപാത്രത്തെ നായകനാക്കി ചിത്രീകരിച്ച് ഇന്റർനെറ്റിൽ പോസ്റ്റ് ചെയ്ത മീം വീഡിയോകളാണ് ഇപ്പോൾ വൈറലാകുന്നത്. [video width="640" height="368" mp4="https://cdn.boolokam.com/articles/2023/07/fahad.mp4"][/video] വടിവേലുവിനെയും ഉദയനിധിയെയും പുകഴ്ത്തുന്നതിനുപകരം ഈ സിനിമയിൽ ജാതിമതഭ്രാന്തനെ അവതരിപ്പിച്ച ഫഹദ് ഫാസിലിനെ നായകനായി ചില നെറ്റിസൺസ് ആഘോഷിക്കുകയാണ്.ഇതുമായി ബന്ധപ്പെട്ട ചിത്രങ്ങളും വീഡിയോകളും ഇന്റർനെറ്റിൽ തരംഗമാണ്.പ്രത്യേകിച്ച് ഫഹദിന്റെ സീനുകളെല്ലാം കട്ട് ചെയ്ത് അതിൽ എണ്ണിയാലൊടുങ്ങാത്ത ജാതി പാട്ടുകൾ ഇട്ടു വീഡിയോ സോഷ്യൽ മീഡിയയിൽ പോസ്റ്റ് ചെയ്തിട്ടുണ്ട്. 

> In [#Maamannan](https://twitter.com/hashtag/Maamannan?src=hash&ref_src=twsrc%5Etfw) , [#FahadhFaasil](https://twitter.com/hashtag/FahadhFaasil?src=hash&ref_src=twsrc%5Etfw) acting is so brilliant..
> 
> I am worried, some youth with caste pride might get inspired by his characterization and acting..[#UnintendedConsequence](https://twitter.com/hashtag/UnintendedConsequence?src=hash&ref_src=twsrc%5Etfw) [pic.twitter.com/hI9ck94TMW](https://t.co/hI9ck94TMW) — Ramesh Bala (@rameshlaus) [June 30, 2023](https://twitter.com/rameshlaus/status/1674822550503948288?ref_src=twsrc%5Etfw)

ഫഹദ് ഫാസിലിന്റെ കഥാപാത്രത്തിന് എന്ത് വേഷം നൽകിയാലും സെറ്റാണെന്ന് പറഞ്ഞ് പലതരം പാട്ടുകൾ പാടി അവർ ആഘോഷിക്കാൻ തുടങ്ങിയിട്ടുണ്ട്.പ്രകടനത്തില്‍ ചിത്രത്തില്‍ ഉദയനിധിയെയും, വടിവേലുവിനെയുമൊക്കെ ഫഹദ് വളരെ ദൂരം പിന്നിലാക്കിയെന്നാണ് പല പോസ്റ്റുകളും പറയുന്നത്. തങ്ങളുടെ ഹീറോയുടെ ആശയം മുന്നില്‍ നില്‍ക്കണം എന്ന് കരുതി പടം എടുക്കാനാണെങ്കില്‍ ഒരിക്കലും ഫഹദിനെ പ്രതിനായകനാക്കരുത് തുടങ്ങിയ അഭിപ്രായങ്ങളും ഉയരുന്നുണ്ട്. [video width="662" height="270" mp4="https://cdn.boolokam.com/articles/2023/07/fahad2.mp4"][/video] എഡിറ്റ് ചെയ്ത ഈ വീഡിയോകളെല്ലാം കാണാൻ നല്ലതാണെങ്കിലും ഇതിനു പിന്നിലെ അപകടമാണ് ചർച്ചാവിഷയം. ജാതിയിൽ അഭിമാനം കൊള്ളുന്ന പാട്ടുകളോടെ നാനാജാതിക്കാർ ഈ വീഡിയോ എഡിറ്റ് ചെയ്യുന്നതിനാൽ ഇത് യുവതലമുറയിൽ ജാതീയത വളർത്തുമോ എന്ന ആശങ്കയും നിലനിൽക്കുന്നുണ്ട്. ഫഹദ് ഫാസിലിന്‍റെ രത്നവേല്‍ എന്ന കഥാപാത്രത്തെ തങ്ങളുടെ ജാതിയിലേക്ക് എടുത്ത് ചില എഡിറ്റിംഗുകളും വൈറലാകുന്നുണ്ട്. ജാതി സംഘടനകളും, ജാതി രാഷ്ട്രീയവും ശക്തമായ തമിഴകത്ത് ഇത്തരം വീഡിയോകള്‍ വൈറലാകുന്നുണ്ട്. ഫഹദ് ഫാസിലിനെ പോലൊരു നിലവാരമുള്ള നടനെ വില്ലനായി ഇറക്കുമ്പോൾ ഇതാണ് പ്രശ്‌നമെന്ന് ചിലർ പോസ്റ്റിടുന്നുണ്ട്. മാമന്നൻ ചിത്രം ഇങ്ങനെ ഒടിടിയിൽ ഇറങ്ങിയതോടെ മാരി സെൽവരാജിന് വലിയ തലവേദനയായി മാറിയിരിക്കുകയാണ്. [video width="480" height="600" mp4="https://cdn.boolokam.com/articles/2023/07/vbvd.mp4"][/video] ജാതി അഹങ്കാരമുള്ള ചില യുവാക്കൾക്ക് ഫഹദിന്റെ പ്രകടനവും കഥാപാത്രവും വ്യത്യസ്തമായ പ്രചോദനമായി മാറുമോ എന്ന ആശങ്കയുണ്ട് എന്നാണു സിനിമാ നിരൂപകൻ പ്രശാന്ത് തന്റെ പോസ്റ്റിൽ പറയുന്നത്.