---
title: "'ചൂന'- നിഷ്ടൂരനായ ഒരു പൊതുശത്രുവിനെ അയാൾ പല തരത്തിൽ ദ്രോഹിച്ച ഒരു പറ്റം ആളുകൾ ചേർന്ന് ഒരു മറു പണി കൊടുക്കാൻ ശ്രമിക്കുന്നു"
date: 2023-09-30T15:28:27
draft: false
categories: ["Entertainment"]
tags: ['choona', 'choona web series', 'review', 'ചൂന']
author: "Beaumaris"
---

<strong>Vani Jayate </strong>

'ചൂന' എന്നാൽ ചുണ്ണാമ്പ് , ഹിന്ദിയിൽ "ചൂനാ ലഗാക്കെ ഗയാ" എന്നൊരു പ്രയോഗമുണ്ട്. "പണി കൊടുത്ത് പോയി" എന്ന് മലയാളത്തിൽ വിശേഷിപ്പിക്കാവുന്ന കാര്യം. അതാണ് ഒറ്റവാക്കിൽ പ്രമേയം. പ്രബലനും, എന്തും ചെയ്യാൻ മടിയില്ലാത്ത നിഷ്ടൂരനുമായ ഒരു പൊതുശത്രുവിനെ അയാൾ പല തരത്തിൽ ദ്രോഹിച്ച ഒരു പറ്റം ആളുകൾ ചേർന്ന് ഒരു മറു പണി കൊടുക്കാൻ ശ്രമിക്കുന്നു എന്ന രസകരമായ ഒരു പ്രിമൈസിൽ ആണ് സീരീസ് സൃഷ്ടിച്ചിട്ടുള്ളത്. വ്യത്യസ്തരായ പല ചുറ്റുപാടുകളിൽ നിന്നും വന്ന വ്യക്തികളാണ് ഇങ്ങനെ ഒരു പൊതു ലക്ഷ്യത്തിന് വേണ്ടി ഒരുമിക്കുന്നത്. അത്യാവശ്യത്തിന് ട്വിസ്റ്റുകളും, സസ്‌പെൻസും, വ്യത്യസ്തതയുള്ള ആഖ്യാനരീതിയും കൊണ്ട് മടുപ്പില്ലാതെ ബിഞ്ച് വാച്ച് ചെയ്യാവുന്ന ഒരു സീരീസ് തന്നെയാണ് ചൂന.

<img class="size-full wp-image-422884 aligncenter" src="https://cdn.boolokam.com/articles/2023/09/dddffff-1.jpg" alt="" width="1185" height="669" />കാൽക്കുലേറ്റർ എന്ന അപരനാമത്തിൽ അറിയപ്പെടുന്ന അവിനാശ് ശുക്ല എന്ന ശുക്ലാജി എന്ന നഗരവികസന മന്ത്രി ഒരു വമ്പൻ സ്രാവാണ്. ഷെനോയ് ബിൽഡേഴ്‌സ് എന്ന ഒരു വമ്പൻ കൺസ്ട്രക്ഷൻ കമ്പനിയുടെ ഒരു പ്രൊജക്ടിന് വേണ്ടി പട്ടാണി ടോല എന്ന ഒരു ചേരി ഒഴിപ്പിക്കാൻ നടത്തുന്ന ശ്രമത്തിൽ നിന്നാണ് തുടക്കം. ജ്യോതിഷത്തിലും വാസ്തു ശാസ്ത്രത്തിലും ഒക്കെ അമിതമായി വിശ്വസിക്കുന്ന ശുക്ലാജിയെ തന്റെ ശനിദശയെക്കുറിച്ച് മുന്നറിയിപ്പ് നൽകുന്ന ജ്യോതിഷിയെ ഇല്ലാതാക്കാൻ ഉത്തരവിടുന്നു. പിന്നീടങ്ങോട്ട് ശുക്ലാജി മൂലം പല വിധത്തിൽ ബുദ്ധിമുട്ടുകൾ അനുഭവിക്കേണ്ടി വന്ന കുറെ കഥാപാത്രങ്ങളെ പരിചയപ്പെടുത്തുന്നു. അവർ എങ്ങിനെയാണ് ഒത്തു ചേരുന്നത് എന്നും, അവർ ഏത് വിധത്തിലാണ് തങ്ങളുടെ പ്രതികാര നിർവഹണം നടത്തുന്നത് എന്നുമാണ് പ്രമേയം.

<img class="wp-image-422885 aligncenter" src="https://cdn.boolokam.com/articles/2023/09/ffffffff.jpg" alt="" width="995" height="487" />കുറെ അസംഭാവ്യതകളും അതിഭാവുകത്വങ്ങളും ഒക്കെ ഉണ്ടെങ്കിലും അതിനെയൊക്കെ അവഗണിക്കാവുന്ന വിധത്തിൽ സരസമായി പറഞ്ഞു പോവുന്ന ഒരു ശൈലിയാണ് സ്രഷ്ടാക്കൾ അവലംബിച്ചിരിക്കുന്നത്. ഓരോ കഥാപാത്രങ്ങളും തമ്മിലുള്ള രസതന്ത്രവും, അവരുടെ സവിശേഷതകളും ഒക്കെ നർമ്മം കലർത്തി പറയുന്നത് പ്രേക്ഷകരെ അവരോട് എൻഗേജ് ചെയ്യിക്കുന്നുണ്ട്. പിന്നെ പൊതുവെ പ്രബലനായ ഒരാളെ ഒരു കൂട്ടം ഇരകൾ ചേർന്ന് വീഴ്ത്തുന്നത് എക്കാലത്തും പ്രേക്ഷകർക്ക് അടുപ്പം തോന്നുന്ന വിഷയമാണ്. ശുക്ലാജിയുടെ വേഷത്തിൽ ജിമ്മി ഷെർഗിൽ ആണ്. പണ്ട് സാഹേബ് ബീബി ഔർ ഗ്യാങ്‌സ്റ്റർ എന്ന സിനിമയിലെ സമാനമായ ഒരു വേഷപ്പകർച്ച ആണെങ്കിലും അത് കയ്യൊതുക്കത്തോടെ തന്നെ അദ്ദേഹം അവതരിപ്പിച്ചിട്ടുണ്ട്. പക്ഷെ സീരീസിൽ ഉടനീളം ഉള്ളത് അർഷദ് വാർസിയുടെ നറേറ്റിവ് ആണ്. പലപ്പോഴും ആവശ്യത്തിലേറെ ഇടപെടലുകൾ ആ ശബ്ദസാന്നിധ്യം നടത്തുന്നത് അലോസരമായി തോന്നാം.

https://youtu.be/YTuQkEmyIlk

എതിർ ചേരിയിൽ വിദ്യാർത്ഥി നേതാവായ അൻസാരിയായി എത്തുന്ന ആഷിം ഗുലാത്തിക്ക് തരക്കേടില്ലാത്ത സ്‌ക്രീൻ പ്രെസൻസ് ഉണ്ടെങ്കിലും കോൺസ്ട്രബിൾ ആയി തരം താഴ്ത്തപ്പെട്ട ബാങ്കിയായി വരുന്ന ഗ്യാനേന്ദ്ര ത്രിപാഠിയുടെ പ്രകടനമാണ് എടുത്ത് നിൽക്കുന്നത്. ബിഷ്ണു എന്ന ഊമയായി ചന്ദൻ റോയിക്ക് മികച്ച വേഷമുണ്ട്. ഡൽഹി ബേസ്‌ഡായ തീയറ്റർ ആർട്ടിസ്റ്റായ ചന്ദൻ തന്റെ റോൾ ഗംഭീരമാക്കിയിട്ടുണ്ട്. പിന്നെ ജെപിയായി വിക്രം കൊച്ചാറും, ത്രിലോക് ആയി നമിത് ദാസും പരിചിതമായ മുഖങ്ങളാണ്. പ്രധാന സ്ത്രീ കഥാപാത്രങ്ങളായ ബേലയും ജൂമ്പയും വ്യക്തിത്വമുള്ള വേഷങ്ങളാണ്.
ഈ ഓൺസാമ്പിൾ കാസ്റ്റിനപ്പുറം ചടുലതയോടെ പറഞ്ഞു പോവുന്ന രീതിയും കൊണ്ട് മൊത്തത്തിൽ ബോറടിക്കാതെ കണ്ടിരിക്കാവുന്ന ഒരു സീരീസ് ആണ് ചൂന. നെറ്ഫ്ലിക്സിൽ സ്ട്രീം ചെയ്യുന്നുണ്ട്.


!['ചൂന'- നിഷ്ടൂരനായ ഒരു പൊതുശത്രുവിനെ അയാൾ പല തരത്തിൽ ദ്രോഹിച്ച ഒരു പറ്റം ആളുകൾ ചേർന്ന് ഒരു മറു പണി കൊടുക്കാൻ ശ്രമിക്കുന്നു](https://cdn.boolokam.com/articles/2023/09/dddffff-1.jpg)**Vani Jayate** 'ചൂന' എന്നാൽ ചുണ്ണാമ്പ് , ഹിന്ദിയിൽ "ചൂനാ ലഗാക്കെ ഗയാ" എന്നൊരു പ്രയോഗമുണ്ട്. "പണി കൊടുത്ത് പോയി" എന്ന് മലയാളത്തിൽ വിശേഷിപ്പിക്കാവുന്ന കാര്യം. അതാണ് ഒറ്റവാക്കിൽ പ്രമേയം. പ്രബലനും, എന്തും ചെയ്യാൻ മടിയില്ലാത്ത നിഷ്ടൂരനുമായ ഒരു പൊതുശത്രുവിനെ അയാൾ പല തരത്തിൽ ദ്രോഹിച്ച ഒരു പറ്റം ആളുകൾ ചേർന്ന് ഒരു മറു പണി കൊടുക്കാൻ ശ്രമിക്കുന്നു എന്ന രസകരമായ ഒരു പ്രിമൈസിൽ ആണ് സീരീസ് സൃഷ്ടിച്ചിട്ടുള്ളത്. വ്യത്യസ്തരായ പല ചുറ്റുപാടുകളിൽ നിന്നും വന്ന വ്യക്തികളാണ് ഇങ്ങനെ ഒരു പൊതു ലക്ഷ്യത്തിന് വേണ്ടി ഒരുമിക്കുന്നത്. അത്യാവശ്യത്തിന് ട്വിസ്റ്റുകളും, സസ്‌പെൻസും, വ്യത്യസ്തതയുള്ള ആഖ്യാനരീതിയും കൊണ്ട് മടുപ്പില്ലാതെ ബിഞ്ച് വാച്ച് ചെയ്യാവുന്ന ഒരു സീരീസ് തന്നെയാണ് ചൂന. കാൽക്കുലേറ്റർ എന്ന അപരനാമത്തിൽ അറിയപ്പെടുന്ന അവിനാശ് ശുക്ല എന്ന ശുക്ലാജി എന്ന നഗരവികസന മന്ത്രി ഒരു വമ്പൻ സ്രാവാണ്. ഷെനോയ് ബിൽഡേഴ്‌സ് എന്ന ഒരു വമ്പൻ കൺസ്ട്രക്ഷൻ കമ്പനിയുടെ ഒരു പ്രൊജക്ടിന് വേണ്ടി പട്ടാണി ടോല എന്ന ഒരു ചേരി ഒഴിപ്പിക്കാൻ നടത്തുന്ന ശ്രമത്തിൽ നിന്നാണ് തുടക്കം. ജ്യോതിഷത്തിലും വാസ്തു ശാസ്ത്രത്തിലും ഒക്കെ അമിതമായി വിശ്വസിക്കുന്ന ശുക്ലാജിയെ തന്റെ ശനിദശയെക്കുറിച്ച് മുന്നറിയിപ്പ് നൽകുന്ന ജ്യോതിഷിയെ ഇല്ലാതാക്കാൻ ഉത്തരവിടുന്നു. പിന്നീടങ്ങോട്ട് ശുക്ലാജി മൂലം പല വിധത്തിൽ ബുദ്ധിമുട്ടുകൾ അനുഭവിക്കേണ്ടി വന്ന കുറെ കഥാപാത്രങ്ങളെ പരിചയപ്പെടുത്തുന്നു. അവർ എങ്ങിനെയാണ് ഒത്തു ചേരുന്നത് എന്നും, അവർ ഏത് വിധത്തിലാണ് തങ്ങളുടെ പ്രതികാര നിർവഹണം നടത്തുന്നത് എന്നുമാണ് പ്രമേയം. ![](https://cdn.boolokam.com/articles/2023/09/ffffffff.jpg)കുറെ അസംഭാവ്യതകളും അതിഭാവുകത്വങ്ങളും ഒക്കെ ഉണ്ടെങ്കിലും അതിനെയൊക്കെ അവഗണിക്കാവുന്ന വിധത്തിൽ സരസമായി പറഞ്ഞു പോവുന്ന ഒരു ശൈലിയാണ് സ്രഷ്ടാക്കൾ അവലംബിച്ചിരിക്കുന്നത്. ഓരോ കഥാപാത്രങ്ങളും തമ്മിലുള്ള രസതന്ത്രവും, അവരുടെ സവിശേഷതകളും ഒക്കെ നർമ്മം കലർത്തി പറയുന്നത് പ്രേക്ഷകരെ അവരോട് എൻഗേജ് ചെയ്യിക്കുന്നുണ്ട്. പിന്നെ പൊതുവെ പ്രബലനായ ഒരാളെ ഒരു കൂട്ടം ഇരകൾ ചേർന്ന് വീഴ്ത്തുന്നത് എക്കാലത്തും പ്രേക്ഷകർക്ക് അടുപ്പം തോന്നുന്ന വിഷയമാണ്. ശുക്ലാജിയുടെ വേഷത്തിൽ ജിമ്മി ഷെർഗിൽ ആണ്. പണ്ട് സാഹേബ് ബീബി ഔർ ഗ്യാങ്‌സ്റ്റർ എന്ന സിനിമയിലെ സമാനമായ ഒരു വേഷപ്പകർച്ച ആണെങ്കിലും അത് കയ്യൊതുക്കത്തോടെ തന്നെ അദ്ദേഹം അവതരിപ്പിച്ചിട്ടുണ്ട്. പക്ഷെ സീരീസിൽ ഉടനീളം ഉള്ളത് അർഷദ് വാർസിയുടെ നറേറ്റിവ് ആണ്. പലപ്പോഴും ആവശ്യത്തിലേറെ ഇടപെടലുകൾ ആ ശബ്ദസാന്നിധ്യം നടത്തുന്നത് അലോസരമായി തോന്നാം. https://youtu.be/YTuQkEmyIlk എതിർ ചേരിയിൽ വിദ്യാർത്ഥി നേതാവായ അൻസാരിയായി എത്തുന്ന ആഷിം ഗുലാത്തിക്ക് തരക്കേടില്ലാത്ത സ്‌ക്രീൻ പ്രെസൻസ് ഉണ്ടെങ്കിലും കോൺസ്ട്രബിൾ ആയി തരം താഴ്ത്തപ്പെട്ട ബാങ്കിയായി വരുന്ന ഗ്യാനേന്ദ്ര ത്രിപാഠിയുടെ പ്രകടനമാണ് എടുത്ത് നിൽക്കുന്നത്. ബിഷ്ണു എന്ന ഊമയായി ചന്ദൻ റോയിക്ക് മികച്ച വേഷമുണ്ട്. ഡൽഹി ബേസ്‌ഡായ തീയറ്റർ ആർട്ടിസ്റ്റായ ചന്ദൻ തന്റെ റോൾ ഗംഭീരമാക്കിയിട്ടുണ്ട്. പിന്നെ ജെപിയായി വിക്രം കൊച്ചാറും, ത്രിലോക് ആയി നമിത് ദാസും പരിചിതമായ മുഖങ്ങളാണ്. പ്രധാന സ്ത്രീ കഥാപാത്രങ്ങളായ ബേലയും ജൂമ്പയും വ്യക്തിത്വമുള്ള വേഷങ്ങളാണ്. ഈ ഓൺസാമ്പിൾ കാസ്റ്റിനപ്പുറം ചടുലതയോടെ പറഞ്ഞു പോവുന്ന രീതിയും കൊണ്ട് മൊത്തത്തിൽ ബോറടിക്കാതെ കണ്ടിരിക്കാവുന്ന ഒരു സീരീസ് ആണ് ചൂന. നെറ്ഫ്ലിക്സിൽ സ്ട്രീം ചെയ്യുന്നുണ്ട്.
