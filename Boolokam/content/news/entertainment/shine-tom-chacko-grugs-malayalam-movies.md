---
author: Beaumaris
categories:
- Entertainment
comment_count: 0
date: 2022-10-18 13:02:33
draft: false
image: ''
like_count: 8042
share_count: 1661
tags:
- drugs in malayalam cinema
- shine tom chacko
title: മയക്ക് മരുന്ന് എന്നാണ് നമ്മുടെ നാട്ടിൽ ഒരു സ്റ്റൈലിഷ് അക്സസറി ആയി മാറിയത് ?
view_count: 124153
---

ഷൈൻ ടോമിന്റെ അഭിനയ ശേഷിയോട് എതിർ അഭിപ്രായമൊന്നും ഇല്ല. എന്നാൽ ഇദ്ദേഹം വ്യക്തമായും മയക്ക് മരുന്ന് ഉപയോഗിച്ചിട്ടു പ്രോമോയ്ക്ക് വന്നിരുന്നു കാണിക്കുന്ന കോപ്രായങ്ങളെ അംഗീകരിക്കാനാവില്ല. അന്ന് മയക്ക് മരുന്ന് കേസിൽ പിടിച്ച ഷൈൻ നെ ഓർത്തു നെഞ്ചു പൊട്ടി ആ പാവം പിതാവ് പറഞ്ഞത് ഇപ്പോഴും ഓർക്കുന്നു. " എന്റെ മകൻ മയക്ക് മരുന്ന് ഉപയോഗിക്കില്ല " ഇന്ന് അദ്ദേഹം ഇതൊക്കെ കാണുമ്പോൾ എന്ത് കരുതുന്നോ ആവോ? ഇത് ഷൈന്റെ നോർമൽ പെരുമാറ്റം എന്നത് നേരിട്ടറിയാവുന്ന ആരും അംഗീകരിക്കില്ല. വേദന സംഹാരി കഴിച്ചത് എന്ന ന്യായവും ഇനി വിലപ്പോകില്ല. ഒന്നുകിൽ പിള്ളേര് കളി എന്ന് അവഗണിക്കാം. അല്ലെങ്കിൽ സിനിമയുടെ പിന്നണിക്കാർ വിവാദമുണ്ടാക്കി സിനിമ ശ്രദ്ധിക്കപ്പെടാൻ വേണ്ടി ഷൈൻനെ കോമാളി വേഷം കെട്ടി മുൻപിൽ നിറുത്തി കളിക്കുന്നത് എന്ന് നിസ്സാരമായി തള്ളി വിടാം. അതുമല്ലെങ്കിൽ ഇതിന്റെ പുറകിലുള്ള യഥാർത്ഥ ഉദ്ദേശം എന്താണെന്ന് മനസ്സിലാക്കി ഇതിനെയൊക്കെ നിരുത്സാഹപ്പെടുത്താം. സെലിബ്രിട്ടികൾ ഡ്രഗ്സ് കഴിക്കുന്നത് നോർമൽ ആണെന്നും അങ്ങിനെയാണ് അവർക്ക് വേറേ ലെവലിലേക്ക് പെർഫോർമൻസ് ഉയർത്താൻ കഴിയുന്നത് എന്നും സമൂഹത്തിൽ ധാരണ പടർത്തിയും ഇത്തരം അൽപ്പം കുഴഞ്ഞ പെരുമാറ്റം ഫൺ ആയും, സ്റ്റൈൽ ആയും, മാസ് ആയും അവതരിപ്പിച്ചു നോർമലൈസ് ചെയ്യാനുമുള്ള ഒരു നീക്കം ഇവിടെ നടക്കുന്നുണ്ട് എന്ന് പറഞ്ഞാൽ അത് ഒരു Conspiracy theory ആണെന്ന് തള്ളി കളയാൻ പറ്റുമോ? മയക്ക് മരുന്ന് എന്നാണ് നമ്മുടെ നാട്ടിൽ ഒരു സ്റ്റൈലിഷ് അക്സസറി ആയി മാറിയത് എന്ന് മാത്രം സ്വയം ചോദിച്ചാൽ മതി. 10 വർഷം ആയിട്ടുണ്ടോ ഇല്ല. കൃത്യം 9 വർഷങ്ങൾക്ക് മുൻപ് വന്ന രണ്ട് സിനിമകൾ, "കിളി പോയി, ഇടുക്കി ഗോൾഡ്! ഇത് രണ്ടും കണ്ടിട്ട് ഇതൊന്ന് പരീക്ഷിക്കണം എന്ന് തോന്നാത്ത ഏത് യൗവനം ആണ് അന്ന് ഉണ്ടായിരുന്നത്? ആ രണ്ട് സിനിമകൾ ഇറങ്ങുന്നതിനു മുൻപ് നിങ്ങളുടെ സ്കൂളിൽ കോളേജിൽ നിങ്ങൾ മയക്ക് മരുന്ന് കണ്ടിട്ടുണ്ടോ? 25 - 35 വയസ്സുകാരെ ഉത്തരം പറയാൻ ക്ഷണിക്കുകയാണ്.