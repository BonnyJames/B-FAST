---
author: Beaumaris
categories:
- Entertainment
comment_count: 0
date: 2022-09-04 14:26:03
draft: false
image: ''
like_count: 14357
share_count: 15360
tags:
- ins vikrant
- jayan
- NS MADHAVAN
title: പഴയ ഐഎന്‍എസ് വിക്രാന്ത് ബ്രിട്ടനിൽ നിന്നും കൊണ്ടുവരാൻ പോയവരിൽ ജയനും
view_count: 540206
---

ഐഎന്‍എസ് വിക്രാന്ത് ഇന്ത്യയുടെ ഏറ്റവും പുതിയ വിമാനവാഹിനിക്കപ്പൽ ആണ്. എന്നാൽ പണ്ട് നമുക്കൊരു വിക്രാന്ത് ഉണ്ടായിരുന്നു. ബ്രിട്ടനിൽ നിന്നും വാങ്ങിയത്. അതിന്റെ കാലാവധി ഏതാനും കൊല്ലം മുൻപ് അവസാനിച്ചിരുന്നു. 1961ല്‍ ഇന്ത്യ ബ്രിട്ടീഷ് നിര്‍മ്മിത വിമാനവാഹിനിക്കപ്പല്‍ എച്ച്.എം.എസ് ഹെര്‍ക്കുലീസ് വാങ്ങി അതിനെ പുനർനാമകരണം ചെയ്ത പേരാണ് വിക്രാന്ത്. രണ്ടാം ലോക മഹായുദ്ധകാലത്ത് ബ്രിട്ടന് വേണ്ടി നിര്‍മ്മിച്ച് പിന്നീട് ഇന്ത്യ വാങ്ങിയതാണ് വിക്രാന്ത്. ഈ വിമാനവാഹിനിക്കപ്പൽ ഇന്ത്യയിലേക്ക് കൊണ്ടുവരാൻ പോയ നാവികരിൽ ഒരു പ്രമുഖനും ഉണ്ടായിരുന്നു, അത് മറ്റാരുമല്ല കൃഷ്ണൻനായർ എന്ന നമ്മുടെ സ്വന്തം ജയൻ. എന്‍.എസ് മാധവൻ ആണ് ഇക്കാര്യം ട്വീറ്റ് ചെയ്തത്. ”1961ല്‍ ഇന്ത്യ ബ്രിട്ടീഷ് നിര്‍മ്മിത വിമാനവാഹിനിക്കപ്പല്‍ എച്ച്.എം.എസ് ഹെര്‍ക്കുലീസ് വാങ്ങിയപ്പോള്‍ (പിന്നീട് ins vikranth എന്ന് പുനര്‍നാമകരണം ചെയ്യപ്പെട്ട), കപ്പല്‍ കൊണ്ടുവരാന്‍ കൃഷ്ണന്‍ നായര്‍ എന്ന ഒരു നാവികനും ബ്രിട്ടനിലേക്ക് പോയിരുന്നു. പിന്നീട് അദ്ദേഹം ജയന്‍ എന്ന മറ്റൊരു പേരില്‍ സിനിമയില്‍ ചേര്‍ന്നു, കേരളത്തിന്റെ ആദ്യ സൂപ്പര്‍ഹീറോ ആയി!” - ഇതാണ് എന്‍.എസ് മാധവന്റെ ട്വീറ്റ്. ഐഎന്‍എസ് വിക്രാന്തിന്റെ ഉദ്ഘാടന ദിവസം ഒരു മലയാള പത്രത്തില്‍ വന്ന വാര്‍ത്തയില്‍ നിന്നെടുത്ത വിവരം ട്വീറ്റ് ചെയ്തതാണ് താനെന്നും 1961-ല്‍ ബ്രിട്ടനില്‍ പോയി എച്ച്.എം.എസ് ഹെര്‍ക്കുലീസ് എന്ന വിമാനവാഹിനിക്കപ്പല്‍ ഇന്ത്യയിലേക്ക് കൊണ്ടുവന്ന കൂട്ടത്തിലുണ്ടായിരുന്ന എന്‍.എം ഇബ്രാഹിമിന്റെ ഓര്‍മക്കുറിപ്പായിരുന്നു അതെന്നും എന്‍.എസ് മാധവന്‍ പറയുന്നു. തൃശൂര്‍ പെരിഞ്ഞനം സ്വദേശിയായ ഇബ്രാഹിമും സിനിമയില്‍ ഭാഗ്യം പരീക്ഷിച്ചിരുന്നു. ഉല്ലാസ യാത്രയില്‍ അദ്ദേഹം ഉപനായകനായും ജയന്‍ വില്ലനായും അഭിനയിച്ചതും ഓര്‍ക്കുന്നുണ്ട്. ഇത് വായിച്ചതില്‍നിന്നുള്ള കൗതുകംകൊണ്ട് ട്വീറ്റ് ചെയ്തതാണ് താന്‍ എന്നാണ് എന്‍.എസ് മാധവന്‍ തന്റെ ട്വീറ്റിനെ കുറിച്ച് പറയുന്നു. എന്തായാലും ഇക്കാര്യം വളരെ കൗതുകകരം തന്നെയാണ്. നമ്മുടെ സ്വന്തം സൂപ്പർസ്റ്റാർ ജയൻ ഇങ്ങനെയൊരു ചരിത്ര ദൗത്യത്തിന്റെ കൂടെ ഭാഗമായി എന്ന് പുതു തലമുറയും അറിയട്ടെ. 

> [#TIL](https://twitter.com/hashtag/TIL?src=hash&ref_src=twsrc%5Etfw) When India bought British-made aircraft carrier HMS Hercules in 1961, (later rechristened as [#insvikranth](https://twitter.com/hashtag/insvikranth?src=hash&ref_src=twsrc%5Etfw)), a certain seaman named Krishnan Nair also went to Britain to bring the ship. He later joined films under another name, Jayan, and became Kerala’s 1st superhero! [pic.twitter.com/NfWj6H5XtI](https://t.co/NfWj6H5XtI)
> 
> — N.S. Madhavan (@NSMlive) [September 2, 2022](https://twitter.com/NSMlive/status/1565683959903637506?ref_src=twsrc%5Etfw)