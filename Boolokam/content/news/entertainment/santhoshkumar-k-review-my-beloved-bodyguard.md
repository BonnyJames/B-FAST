---
author: Beaumaris
categories:
- Entertainment
comment_count: 0
date: 2022-09-02 15:05:50
draft: false
image: ''
like_count: 111656
share_count: 54466
tags:
- chinese MOVIE
- My Beloved Bodyguard
title: ആക്ഷൻ രംഗങ്ങളോടൊപ്പം തന്നെ ഒറ്റപ്പെടലിന്റെ വേദനയും കാണിച്ചു തരുന്ന സൂപ്പർ സിനിമ
view_count: 2215100
---

**My Beloved Bodyguard.** **ചൈനീസ് ആക്ഷൻ ത്രില്ലർ.** **Santhoshkumar K** റിട്ടയേർഡ് സെക്യൂരിറ്റി ഓഫീസറായ ഡിംഗിന്റെ പേരക്കുട്ടി ഒരു ഉത്സവ സ്ഥലത്തുവെച്ച് അദ്ദേഹത്തിന്റെ കൈയ്യിൽ നിന്നും നഷ്ടപ്പെടുന്നു. അതുകാരണം ഡിംഗിന്റെ മകൾ അദ്ദേഹത്തെ ഉപേക്ഷിച്ചു പോയി. അങ്ങിനെ തനിച്ചായിപ്പോയ ഡിംഗ് അസുഖവും അതിനോടനുബന്ധിച്ചുള്ള പ്രശ്നങ്ങളുമായി തന്റെ 66 ആം വയസ്സിൽ ബെയ്ജിംഗിൽ നിന്നും ചൈനീസ് - റഷ്യൻ അതിർത്തിയിലുള്ള തന്റെ നാട്ടിൽ താമസിക്കുകയാണ്. ചൈനീസ്, റഷ്യൻ അധോലോകം നിയന്ത്രീക്കുന്ന ടൗണിൽ ഒരു പോലീസ് ഓഫീസറുടെ അമ്മയുടെ ഉടമസ്ഥതയിലുള്ള വാടക വീടൂകളിലൊന്നിലാണ് ഡിംഗിന്റെ താമസം. അടുത്ത വീട്ടിൽ ലീ എന്നൊരു ഗാംബ്ളറും അയാളുടെ പത്ത് വയസ്സുകാരിയായ മകൾ ചെറിയുമാണ് താമസിക്കുന്നത്. സ്വത്തും സമ്പാദ്യവുമെല്ലാം ചൂതുകളിയിലൂടെ നഷ്ടപ്പെടൂത്തിയ ലീയെ ഭാര്യ ഉപേക്ഷിച്ചു പോയി. അയാൾ എന്നും മകളുമായി വഴക്കുമാണ്. അച്ഛന്റെ അടിയിൽനിന്നും രക്ഷപ്പെടാൻ കുട്ടി ഡിംഗ് അപ്പൂപ്പന്റെ അടുത്താണ് അഭയംതേടാറ്. അങ്ങിനെ കുട്ടിയും ഡിംഗും തമ്മിൽ ഒരു ആത്മബന്ധം ഉടലെടൂക്കുന്നു. [embed]https://youtu.be/1gwK2VCtWvw[/embed] ഡിമൻഷ്യ വർദ്ധിക്കാൻ തുടങ്ങുകയും ഓർമ്മക്കുറവ് ഡിംഗിനെ കാര്യമായി ബാധിച്ചുകൊണ്ടിരിക്കൂകയും ചെയ്യുന്ന സമയത്താണ് ലീ അധോലോക ഗാംഗിന്റെ പണം മോഷ്ടിച്ചു മുങ്ങുന്നത്. ലീയെ കിട്ടാത്തതിനാൽ അവർ അയാളുടെ മകളെ കൊല്ലാൻ വരുന്നു. അതോടെ കുട്ടിയെ രക്ഷിക്കാൻ വേണ്ടി ഡിംഗ് അപ്പൂപ്പൻ ഇറങ്ങുകയാണ്. അറുപത്താറ് വയസ്സുള്ള തടിയനും ഓർമ്മക്കുറവുള്ളവനുമായ വൃദ്ധനെ കുറച്ചുകണ്ടത്‌ ചൈനീസ് ഗാംഗിനു പറ്റിയ അബദ്ധമായിരുന്നു. ചൈനീസ് ഗാംഗ് മാത്രമല്ല അവരുടെ എതിരാളികളായ റഷ്യൻ ഗാംഗും ഡിംഗിനുമുന്നിൽ തകർന്നു തരിപ്പണമാകുന്നതാണ് പിന്നീട് കാണുന്നത്. 2016 ൽ റിലീസ് ചെയ്ത ഈ സിനിമ ആക്ഷൻ രംഗങ്ങളോടൊപ്പം തന്നെ ഒറ്റപ്പെടലിന്റെ വേദനയും ഡിംഗിലൂടേയും ചെറിയിലൂടെയും കാണിച്ചു തരുന്നു.