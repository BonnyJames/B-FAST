---
author: Beaumaris
categories:
- Entertainment
comment_count: 0
date: 2022-03-09 08:15:49
draft: false
image: ''
like_count: 93329
share_count: 38071
tags:
- joju george
- lal jose
- malayalam movies
title: ലാൽജോസ് സിനിമയിൽ ജോജു നായകൻ
view_count: 2152451
---

മലയാളികൾക്ക് പ്രിയപ്പെട്ട താരമാണ് ജോജു ജോർജ്ജ്. ഒരുപാട് സിനിമകളിൽ വളരെ ഇരുത്തം വന്ന കഥാപാത്രങ്ങളെ അവതരിപ്പിച്ചിട്ടുണ്ട് ഈ നടൻ. ഇതിനോടകം ഒരു 'കംപ്ലീറ്റ് ആക്റ്റർ ' എന്ന് പേരെടുത്ത ജോജു ഇപ്പോഴിതാ മലയാള സിനിമ കണ്ട വലിയ മെഗാഹിറ്റുകയുടെ സംവിധായകൻ ലാൽജോസിന്റെ സിനിമയിൽ നായകനായി അഭിനയിക്കുന്നു. 'സോളമന്റെ തേനീച്ചകൾ' എന്ന് പേരിട്ടിരിക്കുന്ന സിനിമയിൽ ജോജു ടൈറ്റിൽ റോൾ ആണ് ചെയുന്നത്. എൽജെ ഫിലിംസിന്റെ ബാനറിൽ ലാൽജോസ് തന്നെയാണ് ഈ സിനിമ നിർമ്മിക്കുന്നതും വിതരണം ചെയ്യുന്നതും. ലാൽ ജോസ് സംവിധാനം ചെയ്ത 'നാപ്പത്തിയൊന്ന് ' എന്ന ബിജുമേനോൻ സിനിമയ്ക്ക് തിരക്കഥയെഴുതിയ പി ജി പ്രഗീഷ് ആണ് ഇതിന്റെ രചന. സംവിധാന രംഗത്തുനിന്നും അഭിനയത്തിലേക്ക് കടന്നുവന്ന ജോണി ആന്റണിയും ഇതിൽ ഒരു വേഷം അവതരിപ്പിക്കുന്നു. മഴവിൽ മനോരമയിലെ നായികാ നായകൻ ഷോയിലെ വിജയികൾ കൂടി ഈ ചിത്രത്തിൽ അഭിനയിക്കുന്നുണ്ട്. വിദ്യാസാഗർ ആണ് ഇതിന്റെ പശ്ചാത്തല സംഗീതവും സംഗീത സംവിധാനവും നിർവഹിച്ചിരിക്കുന്നത്. അനവധി ലാൽജോസ് സിനിമകളിൽ സംഗീതം നിർവഹിച്ച വിദ്യാസാഗർ ഒൻപതു വർഷത്തിന് ശേഷമാണ് ലാൽജോസുമായി ഒന്നിക്കുന്നത്.