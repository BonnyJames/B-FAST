---
author: Beaumaris
categories:
- Entertainment
comment_count: 0
date: 2023-06-22 15:50:57
draft: false
image: https://cdn.boolokam.com/articles/2023/06/QFF-1024x576.jpeg
like_count: 37753
share_count: 10621
tags:
- christopher nolan
- Featured
- Oppenheimer movie
title: ആറര കിലോ പ്ലൂട്ടോണിയം പൊട്ടിയാൽ എന്ത് സംഭവിക്കും ?
view_count: 529916
---

**നിള നിള** E = mc² ഒന്ന് വീണ്ടും ഓർമ്മിക്കാം . ഇതിനു ശേഷം ഒരു ലോക മഹായുദ്ധം ഉണ്ടാവുമെങ്കിൽ കല്ലുകളും കമ്പും കൊണ്ടും ആയിരിക്കും മനുഷ്യർ യുദ്ധം ചെയ്യുക. കാരണം മറ്റൊന്നും ഭൂമിയിൽ അവശേഷിക്കാൻ സാധ്യത ഉണ്ടാകുകയില്ല എന്ന് ആൽബർട്ട് ഐൻസ്റ്റീൻ അന്നത്തെ അമേരിക്കൻ പ്രെസിഡെന്റ് ആയിരുന്ന 'ഫ്രാങ്ക്ലിൻ ഡി. റൂസ്വെൽറ്റ്‌' നോട് കത്ത് അയച്ചു പറഞ്ഞു എങ്കിലും, ഏകദേശം ഒരുലക്ഷത്തി മുപ്പതിനായിരം പേരുടെ നിരന്തരമായ പരിശ്രമത്തിന്റെ ഫലമായി E = mc² എന്ന ഐൻസ്റ്റീന്റെ സമവാക്യം ഉപയോഗിച്ച് തന്നെ ഓപ്പൺഹൈമറിന്റെ നേതൃത്വത്തിൽ പിന്നീട് അറ്റം ബോംബ് കണ്ടുപിടിക്കുകയും അത് മനുഷ്യരുടെ മേൽ അമേരിക്ക പ്രേയോഗിച്ചു രണ്ടാം ലോക മഹായുദ്ധത്തിനു പരിസമാപ്തി കുറിച്ചതും ചരിത്രം. ഇനി കുറച്ചു പിന്നിലേക്ക് ,1932 കാലഘട്ടത്തിൽ ശാസ്ത്രലോകം ന്യുട്രോണുകൾ കണ്ടെത്തുന്നു 1934 ഇൽ എൻട്രിക്കോ ഫെർമി യുറേനിയത്തിനു സ്പ്ലിറ്റ് ചെയ്യാനുള്ള കഴിവുണ്ടെന്ന് കണ്ടെത്തുന്നു. സാവധാനം ചലിക്കുന്ന ഒരു ന്യുട്രോൺ ഉപയോഗിച്ച് യുറേനിയം 235 നെ സ്പ്ലിറ്റ് ചെയ്യുമ്പോ അവ രണ്ടു റേഡിയം ആയി മാറുകയാണെന്ന് ആണ് ശാസ്ത്രലോകം കരുതിയിരുന്നത് തുടർന്നുള്ള വിശദമായ പരിശോധനയിൽ, റേഡിയം അല്ല ബേരിയം ആയി മാറുകയാണെന്ന് നാലു ശാത്രജ്ഞർ കണ്ടെത്തുന്നു. സ്പ്ലിറ്റ് ചെയ്യുമ്പോൾ രണ്ടായി പിരിഞ്ഞു പുതിയ രണ്ടു ന്യുട്രോണുകൾ ഉണ്ടാവുകയും അവ ഇലക്‌ട്രോണുകളെ വലിച്ചെടുത്തു ഒരു ചെയിൻ റിയാക്ഷൻ സംഭവിക്കുകകയും അത് മുന്നോട്ടു പോകുകയും ചെയ്യുന്നു [](https://cdn.boolokam.com/articles/2023/06/DQDFFFFFFF.jpg)അതായതു ഈ E = mc² അനുസരിച്ചു മാസ്സിൽ ചെറിയൊരു വ്യെത്യാസം ആണ് സംഭവിക്കുന്നത് എങ്കിൽ പോലും അത് പുറത്തു വിടുന്ന ഊർജം വളരെ വലുത് ആയിരിക്കും. യുറേനിയം 235 നെ സ്പ്ലിറ്റ് ചെയ്യുമ്പോൾ അവിടെ ഒരു ന്യുക്ലിയർ ഫിഷൻ അഥവാ ഒരു ചെയിൻ റിയാക്ഷൻ സംഭവിക്കുന്നു. അതിലൂടെ വളരെ വലിയ അളവിൽ ഊർജം പുറന്തള്ളപ്പെടുന്നു എന്ന് അർഥം .ഈ കണ്ടുപിടുത്തം പുറത്തായതോടെ എൻട്രിക്കോ ഫെർമി താൻ നടത്തിയ പരീക്ഷണത്തിലും ഇത് തന്നെയാണ് സംഭവിച്ചതെന്നും എന്തുകൊണ്ട് ഈ ഊർജത്തെ നിലനിർത്തി നമ്മുടെ ആവശ്യങ്ങൾക്ക് ഉപയോഗിച്ച് കൂടാ എന്നും ചിന്തിച്ചു തുടർന്ന് അതിനുള്ള പരീക്ഷണവും ആരംഭിച്ചു പക്ഷെ ഇതിലെ അപകടം പരിശോധിച്ച ലിയോ സ്ലിസാഡ് എന്ന ശാത്രജ്ഞൻ ഈ ഊർജം ഒറ്റയടിക്ക് പുറത്തു വന്നാൽ ഉണ്ടാവുന്ന ഭവിഷ്യത്തിനെ പറ്റിയാണ് ആലോചിച്ചത്. രണ്ടാം ലോക മഹായുദ്ധം കൊടുമ്പിരികൊണ്ടു നിൽക്കുന്ന സമയം കൂടാതെ ജർമ്മനിക്ക് അതിൽ മേൽകൈ ഈ അവസരത്തിൽ ജർമനി ഇത് ആദ്യം കണ്ടെത്തുകയും ഉപയോഗിക്കും ചെയ്താൽ എന്ത് സംഭവിക്കും എന്ന് പറയുകയും വേണ്ടല്ലോ . സംഭവത്തിന്റെ ഗൗരവം ശരിക്കും മനസിലായതോടെ അമേരിക്കൻ പ്രെസിഡന്റ് ഒരു കമ്മറ്റി വിളിച്ചു ചേർക്കുന്നു നാഷണൽ റിസർച് ഡിഫെൻസ് കൌൺസിൽ രൂപീകരിക്കുന്നു , മിലിട്ടറിയുടെ നേരിട്ടുള്ള മേൽനോട്ടം ഉള്ള ഈ പ്രൊജക്റ്റ് അതീവ രഹസ്യമായി സൂക്ഷിക്കണം എന്നുള്ളത് കൊണ്ട് തന്നെ "ദി മാൻഹട്ടൻ പ്രൊജക്റ്റ് "എന്ന പേരിൽ ആണ് മറ്റുള്ളവർക്ക് മുന്നിൽ അറിയപ്പെട്ടിരുന്നത്. ഇവിടേക്കാണ്‌ നമ്മുടെ നായകൻ "റോബർട്ട് ജെ ഓപ്പൺഹൈമർ" കടന്നു വരുന്നത് ( ചെറിയ ആളൊന്നുമല്ല കടുത്ത ഇന്ട്രോവേർട്ട് ആയ ഒരു ബുദ്ധി രാക്ഷസൻ ) ഹൈമർ തന്നെ അമേരിക്കയിലെ ഒരു വലിയ മരുഭൂമിയായ 'ലോസ് അൽമോസ് ' പരീക്ഷണം നടത്താൻ ഉള്ള സ്ഥലവും കണ്ടെത്തി . [![](https://cdn.boolokam.com/articles/2023/06/QFF-1024x576.jpeg)](https://cdn.boolokam.com/articles/2023/06/QFF.jpeg)ഇനിയാണ് നോളൻ ചെയ്തു വെച്ചിരിക്കുന്നത് എന്താണെന്നു നമ്മൾ കാണുവാനും അറിയുവാനും പോകുന്നത് ,യുറേനിയം പ്രകൃതിയിൽ നിന്ന് ലഭിക്കും പക്ഷെ പ്ലൂട്ടോണിയം യുറേനിയത്തിൽ നിന്നാണ് നിർമ്മിക്കേണ്ടത്. അങ്ങനെ രണ്ടു ബോംബുകൾ അവർ ഉണ്ടാക്കി യുറേനിയം 235 ഉപയോഗിച്ചു നിർമ്മിച്ച " ലിറ്റിൽ ബോയ് " യുറേനിയം സ്പ്ലിറ്റ് ചെയ്തു ലഭിച്ച പ്ലൂട്ടോണിയത്തിൽ നിന്നും ലഭിച്ച "ഫാറ്റ് മാൻ ". ഇനിയാണ് രസകരമായ കാര്യം. ക്രിട്ടിക്കൽ മാസ്സ് കടന്നു കഴിഞ്ഞാൽ എന്തായാലൂം പൊട്ടിത്തെറിക്കുന്ന മൂലകം ആണ് യുറേനിയം പക്ഷെ പ്ലൂട്ടോണിന്റെ കാര്യം അങ്ങനെ ആയിരുന്നില്ല പ്ലൂട്ടോണിൽ Implosion എന്ന പ്രക്രിയയാണ് നടക്കേണ്ടത് അതായതു യുറേനിയത്തിൽ നടക്കുന്ന explotion ന്റെ ആഘാതം പ്ലൂട്ടോണിലേക്കു ചെല്ലുകയും പ്ലൂട്ടോണിയം മുപ്പതു മുതൽ നാൽപ്പതു ശതമാനം ചുരുങ്ങി ക്രിട്ടിക്കൽ മാസ്സ് നെ മറികടന്നു പൊട്ടിത്തെറിക്കണം. ഹമ്മേ...ഇപ്പോൾ തന്നെ കിളി കുറച്ചു പോയില്ലേ .. [![](https://cdn.boolokam.com/articles/2023/06/WFWFWF.webp)](https://cdn.boolokam.com/articles/2023/06/WFWFWF.webp)അങ്ങനെ അവർ ഒരു ടെസ്റ്റ് നടത്താൻ തീരുമാനിച്ചു അതിനു 'ട്രിനിറ്റി' ടെസ്റ്റ് എന്ന് പേരുമിട്ടു ഇതിനായി ഏകദേശം "ആറര കിലോ" പ്ലൂട്ടോണിയം ഉപയോഗിച്ച് 'ഗാഡ്ജെറ്റ് ' എന്നൊരു ബോംബുണ്ടാക്കി പൊട്ടിച്ചു നോക്കാൻ തീരുമാനിച്ചു ( ഓർക്കണം പ്ലൂട്ടോണിയം പൊട്ടുമോ അഥവാ പൊട്ടിയാൽ എന്ത് സംഭവിക്കും എന്ന് ആർക്കും ഒരു ഊഹവും ഇല്ല ഇതുവരെ )എന്തായാലും ഓപ്പൺഹൈമർ തന്നെ ഒരു വഴി കണ്ടെത്തി പരീക്ഷണാർത്ഥം 100 ടൺ വെടിമരുന്നു കുറച്ചു അകലെ മാറ്റി ഒരുമിച്ചു പൊട്ടിച്ചു നോക്കി ആ സ്ഫോടനം ഏകദേശം 6 കിലോമീറ്റർ ദൂരത്തേക്ക് വരെ മഷ്‌റൂം സ്‌മോക്ക് ഉണ്ടാക്കി. ഇപ്പോൾ നിങ്ങൾ ആലോചിക്കും ആറര കിലോ പ്ളൂട്ടോണ് അല്ലെ അത് പൊട്ടിയാൽ എന്ത് സംഭവിക്കാൻ ആണെന്ന് .അതെന്തായാലും **21/07/ 2023 imax dolby** ഏതെങ്കിലും തിയേറ്ററിൽ കാണുമ്പോൾ അറിയാൻ കഴിയും എന്നാണ് എന്റെയും വിശ്വാസം. Nb : എനിക്ക് ഫിസിക്സിൽ വലിയ പിടി ഒന്നുമില്ല, ഗൂഗിൾമാമന്റെയും യുട്യൂബ് അങ്കിളിന്റെയും കയ്യിൽ നിന്നും അടിച്ചു മാറ്റിയത്.