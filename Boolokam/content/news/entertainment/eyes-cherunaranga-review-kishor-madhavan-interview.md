---
author: Beaumaris
categories:
- Entertainment
comment_count: 0
date: 2021-11-01 09:31:45
draft: false
image: https://cdn.boolokam.com/articles/2021/11/cherunaranga.jpg
like_count: 90762
share_count: 38462
tags:
- cherunaranga
- eyes
- Kishor Madhavan
title: കുടുംബാംഗങ്ങളെ കഥാപാത്രങ്ങളാക്കി അടിപൊളി ഷോർട്ട് ഫിലിമുകളുമായി കിഷോർ മാധവൻ
view_count: 1316239
---

**1\. ഐസ് (EYES)** Kishor Madhavan സംവിധാനവും ക്യാമറയും എഡിറ്റിങ്ങും നിർവ്വഹിച്ച ഐസ് (EYES) എന്ന ഷോർട് മൂവി മുന്നോട്ടുവയ്ക്കുന്ന ആശയം പ്രധാനമായും രക്ഷിതാക്കളും കുട്ടികളും ഉൾക്കൊള്ളേണ്ടത് തന്നെയെന്നതിൽ സംശയമില്ല. സ്വന്തം കുടുംബാംഗങ്ങളെ കഥാപാത്രങ്ങളാക്കി പരിമിതമായ സൗകര്യങ്ങൾ കൊണ്ടാണ് ഈ മൂവി ചെയ്തെടുത്ത്. എങ്കിലും കാഴ്ച്ചയിൽ രസിപ്പിക്കുകയും പറയാനുദ്ദേശിച്ച ആശയം പകർന്നുനൽകാൻ സാധിക്കുകയും ചെയ്തിട്ടുണ്ട് . **Vote for eyes** [](https://apkdownload.com/BoolokamTV/com.boolokam.boolokamtv.html)നമുക്കറിയാം, പണ്ടുമുതൽക്ക് തന്നെ മൊബൈൽ ഫോൺ, ഇന്റർനെറ്റ് ഇവയുമായി ബന്ധപ്പെട്ട ചില അബദ്ധധാരണകൾ മാതാപിതാക്കൾക്കുണ്ട്. പ്രത്യകിച്ചും കുട്ടികളുടെ കാര്യത്തിൽ. ഈവിധ സൗകര്യങ്ങൾ ഉപയോഗിക്കുന്ന കുട്ടികൾ എല്ലാം വഴിതെറ്റിപ്പോകും എന്നാണു അവരുടെ മുൻവിധി. തങ്ങളുടെ ചെറുപ്പത്തിൽ ഒന്നും ഇല്ലാത്ത കാര്യങ്ങൾ ..അല്ലെങ്കിൽ അന്നൊന്നും ആസ്വദിക്കാൻ സാധിക്കാതിരുന്ന കാര്യങ്ങൾ പുതിയ തലമുറ അനുഭവിക്കുന്നത് കാണുമ്പോൾ ഉള്ള അസഹിഷ്ണതയും അതിനൊരു കാരണമാണ്. ഒരാൾക്ക് മനഃപൂർവ്വം ചീത്തയാകണമെങ്കിൽ മൊബൈൽ ഫോണോ ഇന്റെർനെറ്റോ തന്നെ വേണമില്ല എന്നിരിക്കെ അവയൊക്കെ കൊണ്ടുമാത്രമാണ് പിള്ളേർ വഴിതെറ്റുന്നതെന്ന ചിന്തയാണ് തിരുത്തപ്പെടേണ്ടത്. ശരിയാണ്, കഴുകന്മാർ, ചതിക്കുഴികൾ ഒക്കെ ഫോണിലും നെറ്റിലും ഉണ്ട്. എന്നാൽ ഈവിധ സൗകര്യങ്ങൾ ഉണ്ടാകുന്നതിനു മുൻപ് സമൂഹത്തിൽ ഇതൊന്നും ഇല്ലായിരുന്നോ ? തീർച്ചയായും ഉണ്ട്. ആധുനികത അറിവിന്റെ കൂടി യുഗമാണ്. എത്രയും വേഗത്തിൽ നാം തേടുന്ന അറിവുകൾ നമ്മുടെ കണ്മുന്നിൽ എത്തും. അപ്പോൾ ഫോണും കമ്പ്യൂട്ടറും നിഷേധിക്കുക എന്നത് അറിവിനെ നിഷേധിക്കുന്നതിനു തുല്യമാണ്. ഇന്നും പഴയ ഗുരുകുല സമ്പ്രദായം മതിയോ ? ഇന്നും പേനകൊണ്ട് പുസ്തകത്തിൽ കുത്തിക്കുറിച്ചു മാത്രം എഴുതിപഠിച്ചാൽ മതിയോ ? പാഠഭാഗങ്ങൾ ഉച്ചത്തിൽ ഉരുവിട്ട് പഠിച്ചാൽ മാത്രം മതിയോ ? പോര . അങ്ങനെ ചെയ്താൽ നമ്മുടെ കുട്ടികൾ ഈ ലോകത്തിൽ ഒറ്റപ്പെടുകയും പിന്നോട്ട് നടക്കുന്ന അവസ്ഥയിൽ എത്തുകയും ലോകത്തിനു യാതൊന്നും സംഭാവന നൽകാൻ കഴിയാതെയും ചെയ്യും. അപ്പോൾ പിന്നെ എന്താണ് ഈവിധ സൗകര്യങ്ങൾ കുട്ടികൾ ദുരുപയോഗം ചെയ്യാതിരിക്കാനുള്ള പോംവഴി ? നമ്മുടെ കണ്ണുകൾ അവരിലേക്കും എത്തുക മാത്രമാണ് ആ പോംവഴി. അവരുടെ ആ ചെറിയ പ്രായത്തിൽ നമ്മുടെ മുന്നിലിരുന്നു മൊബൈൽ ഉപയോഗിക്കാൻ അവർ തയ്യാറാകുന്നില്ലെങ്കിൽ മാതാപിതാക്കളുടെ കണ്ണുകൾ അവരിൽ ഉണ്ടാകണം. എന്നാൽ പഠനവിഷയം മാത്രമാണോ കുട്ടികൾ നോക്കേണ്ടത് ? അല്ല . നെറ്റിൽ അറിവുനൽകുന്ന പലപല കാര്യങ്ങളുണ്ട്, സാഹിത്യവും ശാസ്ത്രവും കലയും പരിപോഷിപ്പിക്കുന്ന ഒട്ടനവധി ഇടങ്ങളുണ്ട്. അവയിലൊക്കെ അഭിരുചിയുള്ള കുട്ടികൾ ചിലപ്പോൾ അതൊക്കെ നോക്കിയെന്നിരിക്കും. അപ്പോളവരെ പ്രോത്സാഹിപ്പിക്കാതെ 'ചാക്കോമാഷുമാർ' ആയി ഭൂമിയുടെ സ്പന്ദനം പാഠപുസ്തകത്തിലെ കണക്കിൽ മാത്രമാണ് എന്ന് പറയുന്നത് അസ്സൽ പിന്തിരിപ്പൻ സ്വഭാവമാണ്. നിങ്ങൾ നിങ്ങളുടെ കുട്ടികളെ മനസിലാക്കുക, നിങ്ങളുടെ കണ്ണുകൾ അവരിൽ ഉണ്ടായിരിക്കുക ..അതുതന്നെയാണ് ഐസ് (eyes ) പറയുന്ന ആശയം. *** **2\. ചെറുനാരങ്ങ** Kishor Madhavan ന്റെ മറ്റൊരു ഷോർട്ട് മൂവിയാണ് ചെറുനാരങ്ങാ. ഇതും മൊബൈൽ ഫോണിനെ ബേസ് ചെയ്തുള്ള ഒരു സൃഷ്ടിയാണ്. . സിനിമയോടുള്ള ഇഷ്ടം കൊണ്ട് തന്റെ സാഹചര്യങ്ങളിൽ നിന്നുകൊണ്ട് നല്ല സൃഷ്ടികൾ തയ്യാറാക്കാൻ സാധിക്കുന്ന ഈ കലാകാരൻ തീർച്ചയായും പ്രശംസ അർഹിക്കുന്നു.നമ്മുടെ കോവിഡ് ലോക് ഡൌൺ പശ്ചാത്തലത്തിൽ ആണ് ഈ ഷോർട്ട് മൂവിയും തയ്യാറാക്കിയിട്ടുള്ളത് എങ്കിലും കോവിഡ് ഇതിലെ പ്രധാനവിഷയമല്ല. മുകളിൽ പറഞ്ഞപോലെ മൊബൈൽ ഫോൺ ആണ് ശരിക്കുമുള്ള താരം. **Vote for cherunaranga** [![](https://cdn.boolokam.com/articles/2021/11/cherunaranga.jpg)](https://apkdownload.com/BoolokamTV/com.boolokam.boolokamtv.html)മൊബൈൽ ഫോണിന് അഡിക്റ്റ് ആയ നായകൻ . തിന്നുമ്പോഴും ടോയ്‌ലറ്റിൽ പോകുമ്പോഴും പല്ലു തേയ്ക്കുമ്പോഴും കിടക്കുമ്പോഴും ..അങ്ങനെ മൊബൈൽ അയാളിൽ നിന്നും അയാൾ മൊബൈലിൽ നിന്നും സ്വതന്ത്രമായ നേരമില്ല. അങ്ങനെയിരിക്കെയാണ് അത് നിലത്തുവീണു ഡിസ്പ്ളേ ഠപ്പേന്ന് പൊട്ടിത്തകരുന്നത്. ശരിക്കും ആ ശബ്ദം അയാളുടെ ചങ്ക് തകരുന്നതിന്റെ കൂടെയായിരുന്നു. പക്ഷെ അതിനുശേഷം ഒരു ഗുണമുണ്ടായി. അതുവരെ തലകുനിച്ചു മൊബൈലിൽ നോക്കിയിരുന്ന അയാൾ അതിനുശേഷം തല ഉയർത്തി വീട്ടുകാരെയും പ്രകൃതിയെയും കാണാൻ തുടങ്ങി. ചെടിക്കു വെള്ളമൊഴിക്കുക തുടങ്ങി...അയാൾ അതുവരെ ചെയ്യാത്ത നല്ല കാര്യങ്ങൾ ചെയ്തുതുടങ്ങി. ഒരുപക്ഷെ മൊബൈൽ ഫോണുകൾക്കും മുൻപ് നമ്മൾ ഇങ്ങനെയൊക്കെ ആയിരുന്നു അല്ലെ ? മൊബൈൽ വന്നപ്പോൾ അറിവുകിട്ടി, കാര്യങ്ങൾ വേഗത്തിൽ അറിയാൻ സാധിച്ചു. പക്ഷെ ചുറ്റുമുള്ളത് കാണാതെ അന്ധന്മാർ ആകുമ്പോൾ അറിവുകൊണ്ടെന്തു പ്രയോജനം ? എന്ത് പ്രയോജനം ? വീടിനു അടുത്തുള്ള സ്ഥലത്തെ കുറിച്ച് യുട്യൂബ് പരിപാടിയിലൂടെ മാത്രം അറിഞ്ഞിട്ടു നിങ്ങൾ മൊബൈലിൽ ആ വീഡിയോ കണ്ടാസ്വദിക്കുമ്പോൾ ..മൊബൈൽ തന്നെ അവിടെയൊരു പരാജയം ആകുകയാണ് . ഈ രണ്ടു ഷോർട്ട് മൂവീസും അണിയിച്ചൊരുക്കിയ Kishor Madhavan ന് എല്ലാവിധ ആശംസകളും... **മനസ്സിൽ എളിമയും സ്നേഹവുമുള്ള Kishor Madhavan ബൂലോകം ടീവിയോട് സംസാരിക്കുന്നു** [caption id="attachment_323767" align="alignleft" width="231"]![Kishor Madhavan](https://cdn.boolokam.com/articles/2021/11/ki.jpg) **Kishor Madhavan**[/caption] ഞാനൊരു വെഡിങ് ഫോട്ടോഗ്രാഫർ ആണ്.പത്തു പതിമൂന്നു വർഷമായി ആ ഫീൽഡിൽ തന്നെയാണ്. ഒരുപാട് കാലമായി സിനിമ എന്ന ആഗ്രഹം മനസ്സിൽ കിടക്കുന്നുണ്ട് .ചെറുപ്പം മുതൽക്കുള്ള ആഗ്രഹമാണ്. പലരോടും ചോദിച്ചു അസോസിയേറ്റ് ആയി നിൽക്കട്ടെയെന്ന്. പക്ഷെ ആരും നമ്മളെ കൂട്ടിയില്ല. പിന്നെ ഈ ലോക് ഡൌൺ കാലത്തൊക്കെ ഒന്നും ചെയ്യാതെ വെറുതെയിരുന്നാൽ മാനസികമായ പ്രശ്നങ്ങൾ വരും . അപ്പൊ പിന്നെ സ്വന്തമായി സിനിമ എടുത്തു പഠിക്കാൻ തീരുമാനിച്ചു. അങ്ങനെയാണ് തുടങ്ങിയത്. ക്യാമറാമാനും എഡിറ്ററും ഒക്കെ ഞാൻ തന്നെയാണ്. അതുകൊണ്ടു എനിക്ക് കുറച്ചുകൂടി ഈസി ആയിരുന്നു. പിന്നെ എങ്ങനെയാണ് ഓരോ ഷോട്ടും എടുക്കുക എന്നുള്ളത് ഓരോ സിനിമകൾ കണ്ടുള്ള പരിചയമാണ്. കൊറോണ സ്റ്റാർട്ട് ചെയുന്ന സമയത്തു ഞാൻ ചെറുനാരങ്ങാ എന്ന ഷോർട്ട് ഫിലിം എടുത്താണ് തുടങ്ങിയത്. അതിനു ശേഷം ചെയ്തതാണ് ഐസ് (eyes ). **അഭിനയിച്ചതെല്ലാം എന്റെ കുടുംബാംഗങ്ങളും സുഹൃത്തുക്കളും** എന്റെ വീട്ടിലുള്ളവർ ആണ് സിനിമയിൽ അഭിനയിച്ചതെല്ലാം. ഒട്ടും അഭിനയത്തിൽ മുൻപരിചയം ഇല്ലാത്തവർ . ഇതിൽ അഭിനയിച്ചത് മാനസ എന്നുപറയുന്ന കുട്ടിയാണ്. അവൾ എന്റെ ഏട്ടന്റെ മകളാണ്.അവൾക്കു നല്ല ടാലന്റ് ഉണ്ടെന്നു അറിയാം. അതുകൊണ്ടു അവളെയും അവളുടെ അച്ഛനെയും അമ്മയെയും വച്ചുകൊണ്ടു ഐസ് (eyes ) എന്ന ഷോർട്ട് മൂവി ചെയ്തത്. എന്നെക്കാളുപരി മാനസയ്ക്കു ഈ രണ്ടു മൂവീസും വളരെ ഗുണം ചെയ്തു. അത്ര നല്ല പെർഫോമൻസ് ആയിരുന്നു. സ്‌കൂളിൽ നിന്നൊക്കെ നല്ല പരിഗണന അവൾക്ക് കിട്ടിയിരുന്നു. ഇപ്പോൾ ഒൻപതാം ക്‌ളാസിൽ പഠിക്കുകയാണ്. വേറെ അഭിനയ പരിചയം ഒന്നുമില്ല. ടിക്ടോക്കിൽ ഒക്കെ അഭിനയിക്കുമായിരുന്നു. അതിൽ മുത്തശ്ശിയുടെ കഥാപാത്രം ചെയ്തിരിക്കുന്നത് എന്റെ അമ്മയാണ്. ഒരുപാട് പരിമിതികൾക്കുള്ളിൽ നിന്നുകൊണ്ട് ചെയ്തൊരു മൂവിയാണ്. **അഭിമുഖം ശബ്‌ദരേഖ** [zoomsounds_player artistname="BoolokamTV Interview" songname="**Kishor Madhavan** " config="sample--skin-wave-simple" type="audio" dzsap_meta_source_attachment_id="323164" source="https://cdn.boolokam.com/articles/2021/11/EYES-FINAL.mp3" thumb="https://cdn.boolokam.com/articles/2021/10/BoolokamFavicon-wh.png" autoplay="off" loop="off" play_in_footer_player="default" enable_download_button="off" enable_downloads_counter="off" download_custom_link_enable="off" open_in_ultibox="off"] **ഐസ് (eyes) നെ കുറിച്ച്** ഐസ് (eyes) ശരിക്കും ഉള്ളൊരു കഥയാണ് .എനിക്കറിയാവുന്ന ഒരു കുടുംബത്തിലെ ഒരു അമ്മയ്ക്ക് മോളിൽ ഉണ്ടാകുന്ന സംശയം . ഇതിന്റെ ആശയം ഞാൻ Raghunath Edacheri എന്ന ആളോട് പറഞ്ഞപ്പോൾ അദ്ദേഹം ഒരു സ്ക്രിപ്റ്റ് എഴുതിത്തന്നു. ഞാൻ തന്നെയായിരുന്നു അതിന്റെ ലൈറ്റും ക്യാമറയും സംവിധാനവും എല്ലാം . പിന്നെ സ്പോട്ട് ഡബ്ബിങ് ആയിരുന്നു. sony a73 യിൽ ആയിരുന്നു ഷൂട്ട് ചെയ്തത്. ഒരുപാട് പോരായ്മകൾ ഉണ്ട്. സൗണ്ടിനു ഒരു മൈക്ക് പോലും വയ്ക്കാതെ ചെയ്തതാണ്.. എല്ലാം വളരെ ലോ കോസ്റ്റ് ആണ്. എല്ലാം നമ്മൾ തന്നെ ചെയ്യുന്നതുകൊണ്ട് ബഡ്ജറ്റ് ഒന്നും ഇല്ല. **ചെറുനാരങ്ങയെ കുറിച്ച്** ചെറുനാരങ്ങാ എന്ന മൂവിയും ബൂലോകം ടീവിയിൽ അയച്ചിരുന്നു. അതെന്റെ ലൈഫിൽ സംഭവിച്ചതാണ്. ലോക്ഡൌൺ സമയത്ത് എന്റെ മൊബൈൽ നിലത്തുവീണു പൊട്ടിയതുമായി ബന്ധപ്പെട്ട സംഭവം. എന്റെ സുഹൃത്തും അധ്യാപകനുമായ ശിവപ്രസാദിനോട് ഞാൻ ഈ കഥ പറഞ്ഞു. എന്റെ കഥാപാത്രം അവനെ വച്ചിട്ട് എഴുതിയതാണ്. കുറച്ചു സംഭവങ്ങൾ കൂടി കൂട്ടിച്ചേർത്തിട്ടു ചെയ്തതാണ്. **അവാർഡുകൾ** Eyes നു സൗത്ത് ഇന്ത്യൻ ഫിലിം ഫെസ്റ്റിവലിൽ സ്‌പെഷ്യൽ ജൂറി അവാർഡ് കിട്ടിയിരുന്നു. ചെറുനാരങ്ങയ്ക്ക് എട്ടോളം അവാർഡുകൾ കിട്ടിയിരുന്നു. കാഴ്ച ഫിലിം സൊസൈറ്റിയും 2021 best actor അവാർഡ് SICTA intetnational filim award 20021, MediaCity international Award 2021, best actor award , ഭരത് മുരളി അവാർഡ് 2021... തുടങ്ങി എട്ടോളം അവാർഡുകൾ. അതിൽ ആക്റ്റ് ചെയ്ത ശിവപ്രസാദ് വളരെ മനോഹരമായി അത് ചെയ്തു. അദ്ദേഹത്തിന് അതിനു ബെസ്റ്റ് ആക്ടർ അവാർഡുകളും കിട്ടിയിരുന്നു. ഞാൻ മിടിപ്പ് എന്ന വെബ് സീരീസിന്റെ ഫസ്റ്റ് പാർട്ടും ബൂലോകം ടീവിക്ക്‌ അയച്ചിരുന്നു. എന്നെ ഈയൊരു മേഖലയിലേക്ക് കൊണ്ടുവന്ന രണ്ടു മൂവീസ് ആണ് ഐസും ചെറുനാരങ്ങയും. സത്യത്തിൽ സിനിമയോടുള്ള താത്പര്യം കൊണ്ടാണ് വെഡ്‌ഡിങ് ഫീൽഡിൽ എത്തിയത്. ഡിഗ്രി കഴിഞ്ഞിട്ട് സിനിമോട്ടോഗ്രാഫി , എഡിറ്റിങ് കോഴ്‌സുകൾ ഒക്കെ ചെയ്തു. എനിക്ക് ഒരു വെഡിങ് ഫോട്ടോഗ്രാഫി കമ്പനിയുണ്ട്. ഞാൻ ഡ്രാമയിൽ ഒക്കെ അഭിനയിക്കാറുണ്ട് . മിടിപ്പ് എന്ന വെബ് സീരീസ് ഡ്രാമയിലുള്ള കുറച്ചുപേരെ ചേർത്ത് ചെയ്ത സൃഷ്ടിയായിരുന്നു. **ഐസ് (EYES)** Cinematography | Editing | Direction: Kishor Madhavan [](https://apkdownload.com/BoolokamTV/com.boolokam.boolokamtv.html)Story | Title | Poster Design: Dinesh UM Screenplay: Raghunath Edacheri Production: Widescreen Media Productions Channel Partner: Naranga Media Art: Dhanushma Dinesh Sound Mixing: Abhinandh VP BGM: Bensound Colorist: Ajay Aji Dubbing: Noushad Ibrahim | Praseetha Dinesh Associates: Sasi Panjola | Sivaprasad Sivapuri Assistant Camera Man: Sreedev | Sreemadhav Assistant Editor: Meenakshi Kishore Makeup: Manasa Pratap Production Manager: Ramachandran Neelambari Project Design: S Achin Dev CAST Saraswathi Amma Janu Amma Prathap Chandran Beena Pratap Manasa Pratap Alan Madhavan Don't forget to Comment, Like and Share!!!! Follow us : watsap 9895231992 **[![](https://cdn.boolokam.com/articles/2021/11/cherunaranga.jpg)](https://apkdownload.com/BoolokamTV/com.boolokam.boolokamtv.html)ചെറുനാരങ്ങ** കാഴ്ച ഫിലിം സൊസൈറ്റിയും 2021 best actor അവാർഡ് SICTA intetnational filim award 20021 MediaCity international Award 2021 best actor award ഭരത് മുരളി അവാർഡ് 2021 "ചെറുനാരങ്ങ" Widescreen Media Production AlanMadhavan Entertaintment Script -Sivaprasad Sivapuri Story Editing Cinematography Direction KISHORMADHAVAN