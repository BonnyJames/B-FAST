---
author: Beaumaris
categories:
- Entertainment
comment_count: 0
date: 2022-08-30 03:23:46
draft: false
image: https://cdn.boolokam.com/articles/2022/08/qd1.jpg
like_count: 35038
share_count: 6842
tags:
- family audience
- Featured
- malayalam cinema
title: ഇവരെന്തിന് ആണ് ഇങ്ങനെ കുടുംബപ്രേക്ഷകരെ പേടിക്കുന്നത് ?
view_count: 464120
---

**Mathews Cheruvelil** ഒരു സിനിമ വിജയിച്ചു കഴിഞ്ഞാൽ മലയാളസിനിമയിലെ (ഇന്ത്യൻ സിനിമയിലും ഏറെക്കുറെ ഇങ്ങനെ തന്നെ ആണെന്ന് തോന്നുന്നു) മിക്ക സിനിമ പ്രവർത്തകരും ആവർത്തിച്ചു ആവർത്തിച്ചു നന്ദി പറയുന്ന ഒരു കൂട്ടരാണ് ഫാമിലി ഓഡിയൻസ്. തങ്ങളുടെ സിനിമ കുടുംബപ്രേക്ഷകർ ഏറ്റെടുത്തു അവരോട് വലിയ നന്ദി അവരാണ് തങ്ങളുടെ സിനിമ വിജയിപ്പിച്ചത് തുടങ്ങിയ ഡയലോഗുകൾ ഇവടെ പതിവ് പല്ലവി ആണ്. ഒട്ടുമിക്ക സംവിധായകരും സിനിമ ഡിസൈൻ ചെയ്യുമ്പോൾ അത്‌ ഫാമിലി ഓഡിയൻസിന് വല്ലാതെ പ്രാധാന്യം കൊടുക്കാറുള്ളതായി തോന്നിയിട്ടുണ്ട്. സിനിമ ഡിമാൻഡ് ചെയ്യുന്ന വയലൻസ് രംഗങ്ങളോ ഇറോട്ടിക്ക് രംഗങ്ങളോ ഉൾപെടുത്താൻ പോലും പലരും പേടിക്കുന്നത് ഫാമിലിടെ ഗുഡ് സർട്ടിഫിക്കറ്റ് കിട്ടുമോ ഇല്ലയോ എന്നാ ആധികൊണ്ടാണ്. എന്തിനാണ് ഇവര് ഇത്രയേറെ കുടുംബപ്രേക്ഷകരെ ഭയക്കുന്നത്? ഒപ്പം സിനിമയുമായി ബന്ധപ്പെട്ട ഒരു അഭിമുഖത്തിൽ മലയാളത്തിൽ ഒരു ത്രില്ലെർ എടുക്കുമ്പോൾ ഏറ്റവും ചലഞ്ചിങ് വളരെ ത്രില്ലിംഗ് ആയൊരു സ്റ്റോറിയെ ഫാമിലി ബാക്കിഡ്രോപ്പിൽ ഇമോഷൻസോട് കൂടി പ്ലേസ് ചെയ്യുക എന്നതാണ് എന്ന് പ്രിയദർശൻ പറയുന്നുണ്ട്. അത്കൊണ്ട് തന്നെ മലയാളത്തിലെ മിക്ക ത്രില്ലെറിലും ആവശ്യത്തിനും അനാവശ്യത്തിലും എല്ലാം ഈ കുടുംബം, ഇമോഷൻസ് തുടങ്ങിയവ വാരി വിതറുന്നത് കാണാം. സത്യത്തിൽ ഒരു സിനിമ വിജയിക്കുന്നത് കുടുംബപ്രേക്ഷകർ സിനിമ ഏറ്റെടുക്കുമ്പോൾ ആണോ? ![](https://cdn.boolokam.com/articles/2022/08/qd1.jpg) ഇവടെ ഫാമിലി ഓഡിയൻസ് മാത്രം കയറി വിജയിച്ച ഏത് പടമാണ് അടുത്ത കാലത്ത് ആയിട്ട് ഉണ്ടായിട്ടുള്ളത്? എനിക്ക് തോന്നിയിട്ട് ഉള്ളത് ഒരു സിനിമ വിജയിക്കുക ആ സമൂഹത്തിലെ യൂത്തിനു ആ സിനിമ എങനെ കണക്ട് ആവുന്നു എന്നതിന് അനുസരിച്ചു ആണെന്ന് ആണ്. യൂത്തിനെ മാത്രം ടാർഗറ്റ് ചെയ്തു വന്നു ഒരുപാട് സിനിമകൾ ഇവടെ അടുത്ത് കാലത്ത് ആയി വിജയിച്ചിട്ടും ഉണ്ട്‌. പ്രേമം മുതൽ ഇപ്പൊ തല്ലുമാല വരെ (പ്രേമത്തിന് മുൻപും അത്തരത്തിൽ വിജയിച്ച സിനിമകൾ ഉണ്ടേൽ മെൻഷൻ ചെയ്യാം). ![](https://cdn.boolokam.com/articles/2022/08/fwggggg-1.jpg)ഒരു ദിവസം വ്യത്യാസത്തിൽ ഇറങ്ങിയ ന്നാ താൻ കേസ് കൊട് നും തല്ലുമാലക്കും കിട്ടിയ റെസ്പോൺസ് തന്നെ ഏറ്റവും നല്ലൊരു ഉദാഹരണമാണ്. രണ്ട് ദിവസത്തെ യൂത്തിന്റെ തള്ളികയറ്റം കഴിഞ്ഞാൽ ഫാമിലി ഏറ്റെടുക്കാൻ പോവുക 'ന്നാ താൻ കേസ് കൊട്' ആവുമെന്ന് കരുതിയും പറഞ്ഞും ഇരുന്നവർക്കൊക്കെ തെറ്റി. തിയേറ്ററിൽ 'ന്നാ താൻ കേസ് കൊടി'നേക്കാൾ കൂടുതൽ ഷോസും റഷും തല്ലുമാലക്ക് ആണ് കിട്ടിയത്. ഇങ്ങനെ ഒക്കെ ആയിട്ടും ഇവരെന്തിന് ആണ് ഇങ്ങനെ കുടുംബപ്രേക്ഷകരെ പേടിക്കുന്നത്? എന്തിനാ ഫാമിലി ഓഡിയൻസിന് ഇത്ര പ്രാധാന്യം കല്പ്പിച്ചു നൽകുന്നത് ?