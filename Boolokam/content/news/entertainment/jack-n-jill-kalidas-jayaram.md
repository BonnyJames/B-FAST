---
author: Beaumaris
categories:
- Entertainment
comment_count: 0
date: 2022-06-24 15:42:34
draft: false
image: ''
like_count: 130660
share_count: 16742
tags:
- Jack and Jill
- kalidas jayaram
- manju warrier
title: ജാക് &amp; ജിൽ, അഥവാ കാളിദാസനെതിരെയുള്ള ഗൂഢാലോചന (ട്രോൾ)
view_count: 2253640
---

**Jack N Jill : ഗൂഢാലോചന** **Bilal Nazeer** ഒന്ന് രണ്ട് സിനിമ എടുത്ത് കഴിവ് തെളിയിച്ച് കഴിഞ്ഞാൽ മലയാള സിനിമാ സംവിധായകർക്ക് ഒരു തോന്നൽ ആണ്, " ഇനി കാളിദാസനിട്ട് ഒരു പണി കൊടുക്കണം". അങ്ങനെ കിട്ടിയ ഏറ്റവും പുതിയ സയൻസ് ഫിക്ഷൻ പണിയാണ് ചിത്രം. മലയാള സിനിമയിൽ സംവിധായകരുടെ സംഘടിതമായ ആക്രമണം ഇത്രത്തോളം നേരിട്ട വേറൊരു നടൻ ഉണ്ടാകാൻ സാധ്യതയില്ല. ആയ കാലത്ത് അച്ഛൻ ചിരിപ്പിച്ച നാട്ടുകാരുടെ പ്രാർത്ഥനയാണോ അതോ അച്ഛൻ ഇപ്പൊ വെറുപ്പിക്കുന്ന നാട്ടുകാരുടെ പ്രാക്ക് കൊണ്ടാണോ എന്നറിയില്ല കൂടുതൽ സംവിധായകരുടെ പണി വാങ്ങാൻ കാളിദാസൻ ഇപ്പോഴും ഫീൽഡ് ഔട്ട് ആകാതെ നിൽക്കുന്നു. കഥയിലേക്ക് കടന്നാൽ, അമേരിക്കയിൽ നിന്നും സൗബിനെ പെട്ടിയിലാക്കി നാട്ടിൽ വന്ന ശാസ്ത്രജ്ഞൻ ആണ് കാളിദാസ്. വെളിയിൽ വിട്ടാലുള്ള വെറുപ്പിക്കൽ ഓർത്ത് ആയിരിക്കണം ഫുൾ ടൈം സൗബിനെ പെട്ടിയിൽ തന്നെ ലോക്ക് ചെയ്തത് പക്ഷേ പെട്ടിക്കുള്ളിൽ കിടന്നും പുള്ളി തൻ്റെ കർത്തവ്യം മനോഹരമായി നിറവേറ്റുന്നു. വട്ടുള്ള നായിക, വട്ടുള്ള വേലക്കാരൻ, വട്ടുള്ള കൂട്ടുകാർ, വട്ടുള്ള വില്ലന്മാർ അങ്ങനെ വട്ടുള്ളവർ മാത്രം തിങ്ങി പാർക്കുന്ന തൻ്റെ ഗ്രാമത്തിലേക്ക് experiment നടത്താനായി അദ്ദേഹം എത്തുന്നു. ഇത്രയും മണ്ടന്മാർ കൂടെ നിന്നിട്ടും അദ്ദേഹത്തിൻ്റെ എക്സ്പെരിമെൻ്റിന് പറ്റിയ ഒരു ബുദ്ധിയില്ലാത്ത ആളെ കിട്ടുന്നില്ല. അപ്പോഴാണ് ഈ സിനിമയുടെ കഥ കേട്ട് അതിൽ അഭിനയിക്കാൻ സമ്മതിച്ച മഞ്ജു ചേച്ചിയെ പറ്റി ഓർമ വരുന്നത്. ഉടൻ തന്നെ അവരെ വെച്ച് പരീക്ഷണം നടത്തുന്നു. പക്ഷേ വെല്ലുവിളി ഉയർത്തി വില്ലന്മാർ എത്തുന്നു. വില്ലന്മാർ എന്ന് പറഞാൽ ചില്ലറക്കാരല്ല, വട്ടുള്ള മെയിൻ വില്ലൻ, blade തിന്നിട്ട് ആണുങ്ങളുടെ ഷർട്ട് ഒക്കെ ഊരി പുക്കിളിൽ നോക്കി പേടിപ്പിക്കുന്ന മകൻ വില്ലൻ, ധോണി കുടിച്ച പാൽ മാത്രം കുടിക്കുന്ന ഗുണ്ടാ വില്ലൻ. ഇവരെയൊക്കെ ഒതുക്കി കാളിദാസൻ്റെ പരീക്ഷണം വിജയിക്കുമോ ? കാളിദാസൻ ഇനിയെങ്കിലും സംവിധായകരുടെ കയ്യിൽ നിന്ന് രക്ഷപെടുമോ?