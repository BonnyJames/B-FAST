---
author: Beaumaris
categories:
- Entertainment
comment_count: 0
date: 2023-06-05 14:23:42
draft: false
image: https://cdn.boolokam.com/articles/2023/06/2rrrr.webp
like_count: 81832
share_count: 10302
tags:
- chatakkari movie
- pamman
- pamman novalist
title: രതിവർണ്ണനയുടെ അതിപ്രസരം, പമ്മൻ്റെ പല കൃതികളും 1970-കളിലെ നാട്ടിന്‍പുറവായനയില്‍
  ലഹരി നിറച്ചുവെന്നത് സത്യമാണ്
view_count: 1086338
---

**ആർ. ഗോപാലകൃഷ്ണൻ** പമ്മനെ ജനപ്രിയ നോവലിസ്റ്റ് എന്ന് പറയാമോ? ലൈംഗീക-പ്രിയ നോവലിസ്റ്റ് എന്നൊരു പേരും അദ്ദേഹത്തിന് ചാർത്തപ്പെട്ടിരുന്നു. രതിവർണ്ണനയുടെ അതിപ്രസരം എന്തായാലും പമ്മൻ്റെ പല നോവലുകളും 1970-കളിലെ നാട്ടിന്‍പുറവായനയില്‍ ലഹരി നിറച്ചുവെന്നത് സത്യമാണ്... 'പമ്മൻറെ നോവലുകള്‍' എന്നാൽ 'ലൈംഗീക വർണന' എന്നതിതിൻ്റെ അപാരനാമമായ ഒരു കാലം കേരളത്തിൻ്റെ ഗ്രാമീണ വാനശാലകളിൽ ഉണ്ടായിരുന്നു. 'ലൈംഗീകത' ഉൾക്കൊള്ളുന്ന കഥകളുടെ ആഖ്യാനമല്ല പമ്മനെ വിമർശന വിധേയനാക്കിയത്; അതിൻ്റെ വർണ്ണനാ രീതിയാണ്; 'വഷള'ന്റെ രചന മുതൽ ഇത് കൂടുതലായി കാണുകയും ചെയ്യുന്നു. 'വഷളനേ'ക്കാൾ 'വഷളത്തം' 'ഭ്രാന്തി'ൽ ഉണ്ട് എന്നു പറയാതെ വയ്യ. ഇവയുടെ തുടർ പ്രസിദ്ധീകരണം 'മലയാള നാടു' വാരികയുടെ വായനക്കാരിൽ വലിയൊരു വിഭാഗത്തിന്റെ അഭിരുചിക്കിണങ്ങുന്നതായിരുന്നില്ല; പുതിയ ഒരു കൂട്ടം വായനക്കാരെ ആകർഷിക്കാനും പര്യാപ്തമായിട്ടുണ്ടാകണം. [](https://cdn.boolokam.com/articles/2023/06/fqff.jpg)രതിസൂചനകൾ, ജീവിതത്തിലെ ഒരു മൗലിക ചോദനയെന്ന നിലയിൽ കടുന്നു വരാം; അഗമ്യം എന്ന് സമൂഹം വിലയിരുന്നവ പോലും... (രണ്ടാനമ്മയുമായുള്ള അവിശുദ്ധ ബന്ധത്തിൻ്റെ പേരിൽ 'ഖസാക്കി'ലെ രവി അവിശുദ്ധ കഥാപാത്രമാകുന്നില്ലല്ലോ.) രതിയെ പ്രതീകങ്ങള്‍ ഉ‌പയോഗിച്ച് അവതരിപ്പിക്കുന്നതിലുള്ള പ്രവണത ഇവിടെ നിലനിന്നിരുന്നു. എന്നാൽ, പമ്മന്‍ രതിയെ സമീപിച്ചത് അതൊരു സാധാരണ ശാരീരിക ആവശ്യം എന്ന നിലയിലായിരുന്നു. ജീവചോദനയായ ലൈംഗീകയും അശ്ളീലമായ രതിവർണ്ണനയും തമ്മിൽ ഉള്ള അതിർവരമ്പ് അതീവ ലോലമാണ്; അതിനു ഏറെ സ്വകീയമായ നിലപാടാണ് പ്രധാനം എന്നും വരാം. എന്നാൽ, ഈ വിമർശത്തിൽ കഴമ്പുണ്ടെങ്കിലും, മികച്ചത് എന്നോ ഭേദപ്പെട്ടത്‌ എന്നോ പറയാവുന്ന പല നോവലുകളും എഴുതിയ പമ്മനെ അവഗണിക്കണോ, മഞ്ഞ ഏഴുത്തുകാരനാനിന്നു മുദ്ര കുത്തി തള്ളാനോ സാധ്യമല്ല. [caption id="attachment_398421" align="aligncenter" width="345"][![pamman novalist](https://cdn.boolokam.com/articles/2023/06/2rrrr.webp)](https://cdn.boolokam.com/articles/2023/06/2rrrr.webp) pamman novalist[/caption] മുപ്പത് നോവലുകളും അഞ്ച് ചെറുകഥാസമാഹാരങ്ങളും നാല് നാടകങ്ങളും പ്രസിദ്ധീകരിച്ചിട്ടുള്ള പമ്മൻ്റെ 'അടിമകൾ', 'ചട്ടക്കാരി', 'അമ്മിണി അമ്മാവൻ', 'മിസ്സി' എന്നീ നോവലുകൾ സിനിമയായി. 'സ്വപ്നാടനം' എന്ന ചിത്രത്തിന്റെ തിരക്കഥയ്ക്കും 'ചട്ടക്കാരി' എന്ന ചിത്രത്തിന്റെ കഥയ്ക്കും പമ്മന് (1974 -ലെ) സംസ്ഥാന ചലച്ചിത്ര പുരസ്കാരം ലഭിച്ചു. എന്റെ നിരീക്ഷണത്തിൽ പമ്മന്റെ നോവലുകളിൽ ശില്പഭദ്രത ഉള്ളതും 'ചട്ടക്കാരി'ക്ക് തന്നെയാണ്. കെ.എസ്. സേതുമാധവന്റെ സംവിധാനത്തിൽ അത് ഏറെ തിളക്കമാർന്ന ഒരു ചലച്ചിത്രമാകുകയും ചെയ്തു. പമ്മൻ്റെ14-ാം ചരമവാർഷിക ദിനം, ഇന്ന്.പമ്മൻ (ആർ.പി. പരമേശ്വരമേനോൻ എന്നാണ് യഥാർത്ഥ പേര്.) 1920 ഫെബ്രുവരി 23-നു കൊല്ലത്ത് പ്ലാമൂട്ടിൽ ജനിച്ചു. അച്ഛൻ: കെ. രാമൻ മേനോൻ. അമ്മ: മാധവിക്കുട്ടി അമ്മ. കൊല്ലം ഗവ. ഇംഗ്ലീഷ് ഹൈസ്കൂൾ, മദ്രാസ് ഗവ. ടെക്നിക്കൽ ഇൻസ്റ്റിറ്റ്യൂട്ട് എന്നിവിടങ്ങളിൽ ആയിരുന്നു വിദ്യാഭ്യാസം. ഇംഗ്ലണ്ടിൽ നിന്ന് എഞ്ചിനിയറിംഗിൽ ഡിപ്ലോമ നേടി. കുറച്ചുകാലം റോയൽ ഇന്ത്യൻ നേവിയിൽ ജോലിനോക്കി. 1946 മുതൽ 1980 വരെ പശ്ചിമ റെയിൽ‌വേയിൽ ഉദ്യോഗസ്ഥനായിരുന്നു. റെയിൽ‌വേ ഡെപ്യൂട്ടി ചീഫ് മെക്കാനിക്കൽ എഞ്ജിനിയർ ആയി ആണ് ഉദ്യോഗത്തിൽ നിന്നും പിരിഞ്ഞത്. റിട്ടയർമെന്റിന് ശേഷം, കുറെക്കാലം എറണാകുളം വെണ്ണലയിലും പിന്നീട് കൊയമ്പത്തൂരിലും താമസിച്ചിരുന്നു.2007 ജൂൺ 3-ന് തിരുവനന്തപുരം വെള്ളായണിക്കടുത്ത് ഊക്കോട് എന്ന സ്ഥലത്തുവെച്ച് അന്തരിച്ചു. 87 വയസ്സായിരുന്നു.കൃതികൾ: അടിമകൾ; ചട്ടക്കാരി; നിർഭാഗ്യ ജാതകം (ആദ്യത്തേത്); അമ്മിണി അമ്മാവൻ; മിസ്സി; തമ്പുരാട്ടി; വികൃതികൾ കുസൃതികൾ; നെരിപ്പോട്; ഒരുമ്പെട്ടവൾ; വഷളൻ; ഭ്രാന്ത്; ഒടുക്കം; സിസ്റ്റർ...