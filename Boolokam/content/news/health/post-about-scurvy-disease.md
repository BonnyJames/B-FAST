---
title: "കപ്പിത്താന്മാരുടെ അസുഖം എന്ന് വിളിക്കുന്ന രോഗം ഏത് ?"
date: 2024-01-21T06:57:16
draft: false
categories: ["Health"]
tags: ['health', 'scurvy disease']
author: "Beaumaris"
---

<strong>കപ്പിത്താന്മാരുടെ അസുഖം എന്ന് വിളിക്കുന്ന രോഗം ഏത് ?</strong>

<strong>അറിവ് തേടുന്ന പാവം പ്രവാസി</strong>

ജീവകം സി യുടെ അഭാവം മൂലം ഉണ്ടാകുന്ന അസുഖമാണ് സ്കർവി. കപ്പിത്താന്മാരുടെ അസുഖം എന്നാണ് സ്കർവി അറിയപ്പെടു ന്നത്. മോണയിൽ നിന്ന് രക്തം വാർന്നു പോകുന്നതാണ് പ്രധാന രോഗലക്ഷണം.
1497-ൽ 160 നാവികരുമായി യൂറോപ്പിൽ നിന്ന് ഇന്ത്യയിലേക്ക് കപ്പൽ കയറിയ വ്യക്തിയാണ് വാസ്കോ ഡാ ഗാമ. യാത്രയുടെ അവസാനം ഇന്ത്യയിൽ, നമ്മുടെ കാപ്പാട് എത്തുമ്പോൾ ഗാമയുടെ കപ്പലില്‍ വെറും അമ്പതോളം നാവികർ മാത്രമാണ് അവശേഷിച്ചിരുന്നത്. ബാക്കി എല്ലാവരും യാത്രാമധ്യേ മരിച്ചു. ശരീരം മുഴുവൻ നീരുവെച്ച്, മോണകൾ വീർത്തുപൊട്ടി, രക്തസ്രാവം വന്നു മരിക്കുന്ന ഒരു രോഗം ആയിരുന്നു ഗാമയുടെ നാവികരെ കീഴടക്കിയ ത്.ഗാമയുടെ മാത്രമല്ല, നാവികചരിത്രത്തിന്‍റെ ആദ്യകാലങ്ങളിലെ ഏറ്റവും വലിയ വില്ലൻ ആയിരുന്നു മേൽപ്പറഞ്ഞ രോഗം.

<img class="alignnone size-full wp-image-439012" src="https://cdn.boolokam.com/articles/2024/01/QQQQDQ.jpg" alt="" width="2048" height="1409" />രോഗകാരണമോ, രോഗചികിത്സയോ, പ്രതിവിധിയോ ഒന്നും ആർക്കും വ്യക്തമായിരു ന്നില്ല. സ്കർവി (Scurvy) എന്നാണ് ഈ രോഗത്തെ നാവികർ വിളിച്ചിരുന്നത്.ഇരുപത് വർഷത്തെ നാവികജീവിതത്തിനിടയിൽ തന്റെ കമാന്റിൽ ഉണ്ടായിരുന്ന പതിനായിരം നാവിക രെ എങ്കിലും ഈ രോഗം അപഹരി ച്ചിട്ടുണ്ടെന്നു 1600-കളിലെ ബ്രിട്ടീഷ് ക്യാപ്റ്റൻ സർ റിച്ചാർഡ് ഹോക്കിൻസ് രേഖപ്പെടുത്തിയിട്ടുണ്ട്. “കടലിൽ പടരുന്ന പ്ളേഗ്” എന്നാണ് ഇതിനെ അദ്ദേഹം വിശേഷിപ്പിച്ചത്. പായ്ക്കപ്പലുകളുടെ കാലത്ത് രണ്ട് ദശലക്ഷം നാവികരുടെ എങ്കിലും ജീവൻ അപഹരിച്ച രോഗമാണ് സ്കർവി.

1740-ല്‍ ആയിരത്തി എണ്ണൂറോളം നാവികരും , എട്ട് കപ്പലുകളും ആയി ദക്ഷിണദ്രുവത്തിലേക്ക് യാത്ര ചെയ്ത കമാൻഡർ ജോർജ് അൻസൺ നാല് വർഷത്തിന് ശേഷം തിരിച്ചെത്തിയത് വെറും ഒരു കപ്പലും 188 നാവികരുമായാണ്. മഹാഭൂരിപക്ഷവും രോഗബാധ മൂലം മരണമട ഞ്ഞു.1780കളിലെ അമേരിക്കൻ സ്വാതന്ത്ര്യ സമരകാലത്തെ രസകരമായ ഒരു സ്ഥിതി വിവരകണക്ക് ബ്രിട്ടീഷ് നേവിയിലെ ഡോക്ടർ ആയിരുന്ന സർ ഗിൽബർട് ബ്ലൈൻ രേഖപ്പെടു ത്തിയിരുന്നു.

<img class="alignnone size-full wp-image-439013" src="https://cdn.boolokam.com/articles/2024/01/3T3TTT.jpg" alt="" width="2300" height="1610" />അക്കാലത്തു ബ്രിട്ടന്റെ ഇരുപതോളം യുദ്ധക്കപ്പലുകൾ വെസ്റ്റ് ഇന്ത്യൻ കടലുകളിൽ മറ്റു യൂറോപ്യൻ നാവികസേനകളുമായി യുദ്ധത്തിലായിരുന്നു. ആ യുദ്ധസമയത്ത് ബ്രിട്ടീഷ് നാവികസേനയ്ക്ക് നഷ്ടമായ 1600-ഓളം നാവികരിൽ വെറും 60 പേർ മാത്രമാണ് ശത്രുവിനാൽ കൊല്ലപ്പെട്ടത്. ബാക്കി 1500-ഓളം പേരും ഈ രോഗം മൂലമാണ് മരിച്ച ത്.വിഫലമായ പല ആന്റി-സ്കർവി നടപടി കളും ലോകമെമ്പാടും നാവികർ കൈക്കൊണ്ടു. ഏതാണ് ഫലപ്രദം, എങ്ങനെയാണ് ഫലപ്രദം എന്നതിനെപ്പറ്റി യാതൊരു ധാരണയും അവർക്കാർക്കും ഇല്ലായിരുന്നു. കടലിലെ ദൂഷിതമായ കടൽക്കാറ്റാണ് കാരണം എന്നായിരുന്നു പൊതുവായി അംഗീകരിച്ച ധാരണ.

കടൽക്കാറ്റു കാരണം ശരീരം അശുദ്ധമാവുന്നു എന്നായിരുന്നു സിദ്ധാന്തം.ശരീരത്തെ ശുദ്ധീകരിക്കുന്ന പലതരം വഴികൾ അവർ പരീക്ഷിച്ചിരുന്നു. യാതൊരു അടിസ്ഥാനവും ഇല്ലാത്ത അനവധി സിദ്ധാന്തങ്ങളിൽ ഒന്നായി, അമ്ലസ്വഭാവം ഉള്ള ഭക്ഷണം കഴിച്ചാൽ ശരീരധാതുക്കളെ ശുദ്ധീകരിക്കാം എന്നൊരു ധാരണ അന്ന് നിലനിന്നിരുന്നു. ആ ധാരണയുടെ അടിസ്ഥാനത്തിൽ ഓറഞ്ച് കഴിക്കുക എന്നതും ഒരു പ്രതിവിധി എന്ന നിലയിൽ പലരും പരീക്ഷി ച്ചു. 1600-കളിൽ തന്നെ ബ്രിട്ടീഷ് ഡോക്ടർ ആയിരുന്ന ജോൺ വുഡാൽ ഓറഞ്ച് നിർദ്ദേശിച്ചിരുന്നു. എന്നിരുന്നാലും മറ്റ് പല നിർദ്ദേശങ്ങളും പോലെ തന്നെ എന്തെങ്കിലും അടിസ്ഥാനമോ തെളിവോ ഒന്നും അതിനില്ലാ യിരുന്നു. ഇത്തരത്തിൽ പലതരം വഴികൾ പരീക്ഷിച്ചു നാവികർ യാത്ര തുടർന്നു. ഏതൊക്കെയോ ചിലത് ഫലിക്കാനും തുടങ്ങി. സ്കർവി മരണങ്ങൾ കുറഞ്ഞു വന്നു.

<img class="alignnone size-full wp-image-439014" src="https://cdn.boolokam.com/articles/2024/01/FWFF-1.jpg" alt="" width="1280" height="757" />1740കളിൽ ബ്രിട്ടീഷ് നേവിയിലെ ഡോക്ടർ ആയിരുന്ന ഡോ.ജെയിംസ് ലിൻഡ് (James Lind) നടത്തിയ പരീക്ഷണം ആണ് വൈദ്യശാസ്ത്ര ചരിത്രത്തിലെ രേഖപ്പെടുത്തിയ ആദ്യ ക്ലിനി ക്കൽ ട്രയൽ.1747ൽ, സ്കർവി ബാധിച്ച 12 രോഗികളിൽ ഓരോ തരം ഭക്ഷണം നൽകി പരീക്ഷണം നടത്തി.നേവിയിൽ നിന്ന് വിരമിച്ച ലിൻഡ് തന്റെ കണ്ടെത്തലുകൾ 1753-ൽ ‘A treatise of the scurvy’ എന്ന പുസ്തകത്തിൽ വിവരിച്ചു. നാരങ്ങ കഴിച്ചാൽ സ്കർവി മാറ്റാം എന്ന സിദ്ധാന്തം കൊണ്ടുവന്നു. പക്ഷെ ഇത് അന്ന് അധികം അംഗീകരിക്കപ്പെട്ടില്ല. എങ്കിലും നാവികലോകം അനുഭവത്തിലൂടെ ഇത് ശരിവെച്ചു. ഭക്ഷണത്തിൽ നാരങ്ങയും, ഓറഞ്ചും ചേർത്താൽ സ്കർവിയെ പ്രതിരോധിക്കാം എന്നവർക്കു മനസ്സിലായി.

നാവികചരിത്രത്തിലെയും, വൈദ്യ ചരിത്ര ത്തിലെയും വഴിത്തിരിവായ ഒരു ‘മഹാത്ഭുതം’ നടന്നത് 1770-കളിൽ ആണ്. 1772 തൊട്ട് 1775 വരെ ദക്ഷിണദ്രുവത്തിൽ പര്യടനം നടത്തിയ ക്യാപ്റ്റൻ ജെയിംസ് കുക്കിന് തന്റെ നാവികരിൽ ഒരാളെപ്പോലും സ്കർവി കാരണം നഷ്ടപ്പെടില്ല. ക്യാപ്റ്റന്‍ കുക്കിന്റെ കപ്പലില്‍ ഭക്ഷണത്തോടൊപ്പം നാരങ്ങയും, ഓറഞ്ചും ലഭ്യമായിരുന്നതാണ് കാരണം. മൂന്ന് വർഷം കടല്‍യാത്ര ചെയ്തിട്ടും ഒരു സ്കർവി രോഗി പോലും ഉണ്ടായില്ല എന്നത് അന്ന് വരെയുള്ള ചരിത്രത്തിൽ അത്ഭുതം ആയിരുന്നു. 1794-ല്‍ ബ്രിട്ടനില്‍ നിന്ന് ഇന്ത്യയിലേക്ക് പര്യടനം നടത്തിയ അഡ്മിറല്‍ അലന്‍ ഗാര്‍ഡ്നറുടെ കപ്പലിലും ഒരു സ്കര്‍വി കേസ് പോലും ഉണ്ടായില്ല. 1790കളോടെ ബ്രിട്ടീഷ് നാവിക പ്പടയുടെ അഡ്മിറൽ നേതൃത്വം കപ്പല്‍ യാത്രയിൽ ഭക്ഷണത്തോടൊപ്പം നാരങ്ങ ജ്യൂസും, ഓറഞ്ചും നൽകുന്നത് നിർബന്ധ മാക്കി.
അക്കാലത്തെ ബ്രിട്ടീഷ് നാവികരെ അമേരിക്കക്കാർ കളിയാക്കി വിളിച്ചിരുന്നത് ‘Limeys’ എന്നായിരുന്നു. നാവികരുടെ ദുസ്വപ്നം ആയിരുന്ന സ്കർവി ക്കു നിസ്സാരമായ പ്രതിവിധി കണ്ടെത്തി യെങ്കിലും സ്കർവിയുടെ കാരണമോ, നാരങ്ങ എന്ത് ചെയ്യുന്നു എന്നോ അന്ന് അറിയില്ലാ യിരുന്നു. നാരങ്ങയിലെ ഏതോ ശക്തി/രസം ശരീരത്തിലെ ഏതോ ദോഷത്തെ ശുദ്ധീക രിക്കുന്നു എന്നത് തന്നെ ആയിരുന്നു വിശദീകരണം. പിന്നെയും നൂറ് വർഷങ്ങൾക്ക് ശേഷം 1830-കളിൽ ജോൺ എല്ലിയോസ്റ്റേണും, 1842-ൽ ജോർജ് ബഡ്ഡും ശരീരത്തിന് ആവശ്യമായ ഒരു പ്രത്യേക രാസവസ്തുവിന്റെ അഭാവമാണ് സ്കർവി എന്നും നാരങ്ങയിലൂടെ ആ വസ്തു ശരീരത്തിന് ലഭിക്കുന്നു എന്നും അഭിപ്രായപ്പെട്ടു.

<img class="alignnone size-full wp-image-439016" src="https://cdn.boolokam.com/articles/2024/01/WWFEG.jpg" alt="" width="1920" height="1080" />പ്രോട്ടീനുകളും, കാർബോഹൈഡ്രേറ്റുകളും, കൊഴുപ്പും കൂടാതെ മറ്റനവധി അവശ്യ വസ്തുക്കൾ ചെറിയ തോതിൽ ശരീരത്തിന് ആവശ്യം ആണെന്ന് പിന്നീട് പലരും കണ്ടെത്തി. ശരീരത്തിലെ ഘടനാപരമായ പ്രോട്ടീനുകള്‍ നിര്‍മിക്കുന്നതിന് ആവശ്യമായ ഒരു വസ്തു – വിറ്റാമിന്‍ സി – യുടെ അഭാവം ആണ് സ്കര്‍വി എന്നും, നാരങ്ങ, ഓറഞ്ച് പോലുള്ള സിട്രസ് വര്‍ഗങ്ങളില്‍ വിറ്റാമിൻ സി ഉണ്ടെന്നും 1908-ൽ Axel Holst, Theodore Frolic എന്നിവർ കണ്ടെത്തി. പിന്നീട് 1930കളിലാണ് വിറ്റാമിന്‍ സി യുടെ രാസഘടന കണ്ടെത്തിയത്. മൂന്നു നോബൽ സമ്മാനങ്ങൾക്കു കാരണമായ കണ്ടെത്തലു കള്‍ വിറ്റാമിൻ സി യിൽ നടന്നിട്ടുണ്ട്.


![കപ്പിത്താന്മാരുടെ അസുഖം എന്ന് വിളിക്കുന്ന രോഗം ഏത് ?](https://cdn.boolokam.com/articles/2024/01/QQQQDQ.jpg)**കപ്പിത്താന്മാരുടെ അസുഖം എന്ന് വിളിക്കുന്ന രോഗം ഏത് ?** **അറിവ് തേടുന്ന പാവം പ്രവാസി** ജീവകം സി യുടെ അഭാവം മൂലം ഉണ്ടാകുന്ന അസുഖമാണ് സ്കർവി. കപ്പിത്താന്മാരുടെ അസുഖം എന്നാണ് സ്കർവി അറിയപ്പെടു ന്നത്. മോണയിൽ നിന്ന് രക്തം വാർന്നു പോകുന്നതാണ് പ്രധാന രോഗലക്ഷണം. 1497-ൽ 160 നാവികരുമായി യൂറോപ്പിൽ നിന്ന് ഇന്ത്യയിലേക്ക് കപ്പൽ കയറിയ വ്യക്തിയാണ് വാസ്കോ ഡാ ഗാമ. യാത്രയുടെ അവസാനം ഇന്ത്യയിൽ, നമ്മുടെ കാപ്പാട് എത്തുമ്പോൾ ഗാമയുടെ കപ്പലില്‍ വെറും അമ്പതോളം നാവികർ മാത്രമാണ് അവശേഷിച്ചിരുന്നത്. ബാക്കി എല്ലാവരും യാത്രാമധ്യേ മരിച്ചു. ശരീരം മുഴുവൻ നീരുവെച്ച്, മോണകൾ വീർത്തുപൊട്ടി, രക്തസ്രാവം വന്നു മരിക്കുന്ന ഒരു രോഗം ആയിരുന്നു ഗാമയുടെ നാവികരെ കീഴടക്കിയ ത്.ഗാമയുടെ മാത്രമല്ല, നാവികചരിത്രത്തിന്‍റെ ആദ്യകാലങ്ങളിലെ ഏറ്റവും വലിയ വില്ലൻ ആയിരുന്നു മേൽപ്പറഞ്ഞ രോഗം. രോഗകാരണമോ, രോഗചികിത്സയോ, പ്രതിവിധിയോ ഒന്നും ആർക്കും വ്യക്തമായിരു ന്നില്ല. സ്കർവി (Scurvy) എന്നാണ് ഈ രോഗത്തെ നാവികർ വിളിച്ചിരുന്നത്.ഇരുപത് വർഷത്തെ നാവികജീവിതത്തിനിടയിൽ തന്റെ കമാന്റിൽ ഉണ്ടായിരുന്ന പതിനായിരം നാവിക രെ എങ്കിലും ഈ രോഗം അപഹരി ച്ചിട്ടുണ്ടെന്നു 1600-കളിലെ ബ്രിട്ടീഷ് ക്യാപ്റ്റൻ സർ റിച്ചാർഡ് ഹോക്കിൻസ് രേഖപ്പെടുത്തിയിട്ടുണ്ട്. “കടലിൽ പടരുന്ന പ്ളേഗ്” എന്നാണ് ഇതിനെ അദ്ദേഹം വിശേഷിപ്പിച്ചത്. പായ്ക്കപ്പലുകളുടെ കാലത്ത് രണ്ട് ദശലക്ഷം നാവികരുടെ എങ്കിലും ജീവൻ അപഹരിച്ച രോഗമാണ് സ്കർവി. 1740-ല്‍ ആയിരത്തി എണ്ണൂറോളം നാവികരും , എട്ട് കപ്പലുകളും ആയി ദക്ഷിണദ്രുവത്തിലേക്ക് യാത്ര ചെയ്ത കമാൻഡർ ജോർജ് അൻസൺ നാല് വർഷത്തിന് ശേഷം തിരിച്ചെത്തിയത് വെറും ഒരു കപ്പലും 188 നാവികരുമായാണ്. മഹാഭൂരിപക്ഷവും രോഗബാധ മൂലം മരണമട ഞ്ഞു.1780കളിലെ അമേരിക്കൻ സ്വാതന്ത്ര്യ സമരകാലത്തെ രസകരമായ ഒരു സ്ഥിതി വിവരകണക്ക് ബ്രിട്ടീഷ് നേവിയിലെ ഡോക്ടർ ആയിരുന്ന സർ ഗിൽബർട് ബ്ലൈൻ രേഖപ്പെടു ത്തിയിരുന്നു. ![](https://cdn.boolokam.com/articles/2024/01/3T3TTT.jpg)അക്കാലത്തു ബ്രിട്ടന്റെ ഇരുപതോളം യുദ്ധക്കപ്പലുകൾ വെസ്റ്റ് ഇന്ത്യൻ കടലുകളിൽ മറ്റു യൂറോപ്യൻ നാവികസേനകളുമായി യുദ്ധത്തിലായിരുന്നു. ആ യുദ്ധസമയത്ത് ബ്രിട്ടീഷ് നാവികസേനയ്ക്ക് നഷ്ടമായ 1600-ഓളം നാവികരിൽ വെറും 60 പേർ മാത്രമാണ് ശത്രുവിനാൽ കൊല്ലപ്പെട്ടത്. ബാക്കി 1500-ഓളം പേരും ഈ രോഗം മൂലമാണ് മരിച്ച ത്.വിഫലമായ പല ആന്റി-സ്കർവി നടപടി കളും ലോകമെമ്പാടും നാവികർ കൈക്കൊണ്ടു. ഏതാണ് ഫലപ്രദം, എങ്ങനെയാണ് ഫലപ്രദം എന്നതിനെപ്പറ്റി യാതൊരു ധാരണയും അവർക്കാർക്കും ഇല്ലായിരുന്നു. കടലിലെ ദൂഷിതമായ കടൽക്കാറ്റാണ് കാരണം എന്നായിരുന്നു പൊതുവായി അംഗീകരിച്ച ധാരണ. കടൽക്കാറ്റു കാരണം ശരീരം അശുദ്ധമാവുന്നു എന്നായിരുന്നു സിദ്ധാന്തം.ശരീരത്തെ ശുദ്ധീകരിക്കുന്ന പലതരം വഴികൾ അവർ പരീക്ഷിച്ചിരുന്നു. യാതൊരു അടിസ്ഥാനവും ഇല്ലാത്ത അനവധി സിദ്ധാന്തങ്ങളിൽ ഒന്നായി, അമ്ലസ്വഭാവം ഉള്ള ഭക്ഷണം കഴിച്ചാൽ ശരീരധാതുക്കളെ ശുദ്ധീകരിക്കാം എന്നൊരു ധാരണ അന്ന് നിലനിന്നിരുന്നു. ആ ധാരണയുടെ അടിസ്ഥാനത്തിൽ ഓറഞ്ച് കഴിക്കുക എന്നതും ഒരു പ്രതിവിധി എന്ന നിലയിൽ പലരും പരീക്ഷി ച്ചു. 1600-കളിൽ തന്നെ ബ്രിട്ടീഷ് ഡോക്ടർ ആയിരുന്ന ജോൺ വുഡാൽ ഓറഞ്ച് നിർദ്ദേശിച്ചിരുന്നു. എന്നിരുന്നാലും മറ്റ് പല നിർദ്ദേശങ്ങളും പോലെ തന്നെ എന്തെങ്കിലും അടിസ്ഥാനമോ തെളിവോ ഒന്നും അതിനില്ലാ യിരുന്നു. ഇത്തരത്തിൽ പലതരം വഴികൾ പരീക്ഷിച്ചു നാവികർ യാത്ര തുടർന്നു. ഏതൊക്കെയോ ചിലത് ഫലിക്കാനും തുടങ്ങി. സ്കർവി മരണങ്ങൾ കുറഞ്ഞു വന്നു. ![](https://cdn.boolokam.com/articles/2024/01/FWFF-1.jpg)1740കളിൽ ബ്രിട്ടീഷ് നേവിയിലെ ഡോക്ടർ ആയിരുന്ന ഡോ.ജെയിംസ് ലിൻഡ് (James Lind) നടത്തിയ പരീക്ഷണം ആണ് വൈദ്യശാസ്ത്ര ചരിത്രത്തിലെ രേഖപ്പെടുത്തിയ ആദ്യ ക്ലിനി ക്കൽ ട്രയൽ.1747ൽ, സ്കർവി ബാധിച്ച 12 രോഗികളിൽ ഓരോ തരം ഭക്ഷണം നൽകി പരീക്ഷണം നടത്തി.നേവിയിൽ നിന്ന് വിരമിച്ച ലിൻഡ് തന്റെ കണ്ടെത്തലുകൾ 1753-ൽ ‘A treatise of the scurvy’ എന്ന പുസ്തകത്തിൽ വിവരിച്ചു. നാരങ്ങ കഴിച്ചാൽ സ്കർവി മാറ്റാം എന്ന സിദ്ധാന്തം കൊണ്ടുവന്നു. പക്ഷെ ഇത് അന്ന് അധികം അംഗീകരിക്കപ്പെട്ടില്ല. എങ്കിലും നാവികലോകം അനുഭവത്തിലൂടെ ഇത് ശരിവെച്ചു. ഭക്ഷണത്തിൽ നാരങ്ങയും, ഓറഞ്ചും ചേർത്താൽ സ്കർവിയെ പ്രതിരോധിക്കാം എന്നവർക്കു മനസ്സിലായി. നാവികചരിത്രത്തിലെയും, വൈദ്യ ചരിത്ര ത്തിലെയും വഴിത്തിരിവായ ഒരു ‘മഹാത്ഭുതം’ നടന്നത് 1770-കളിൽ ആണ്. 1772 തൊട്ട് 1775 വരെ ദക്ഷിണദ്രുവത്തിൽ പര്യടനം നടത്തിയ ക്യാപ്റ്റൻ ജെയിംസ് കുക്കിന് തന്റെ നാവികരിൽ ഒരാളെപ്പോലും സ്കർവി കാരണം നഷ്ടപ്പെടില്ല. ക്യാപ്റ്റന്‍ കുക്കിന്റെ കപ്പലില്‍ ഭക്ഷണത്തോടൊപ്പം നാരങ്ങയും, ഓറഞ്ചും ലഭ്യമായിരുന്നതാണ് കാരണം. മൂന്ന് വർഷം കടല്‍യാത്ര ചെയ്തിട്ടും ഒരു സ്കർവി രോഗി പോലും ഉണ്ടായില്ല എന്നത് അന്ന് വരെയുള്ള ചരിത്രത്തിൽ അത്ഭുതം ആയിരുന്നു. 1794-ല്‍ ബ്രിട്ടനില്‍ നിന്ന് ഇന്ത്യയിലേക്ക് പര്യടനം നടത്തിയ അഡ്മിറല്‍ അലന്‍ ഗാര്‍ഡ്നറുടെ കപ്പലിലും ഒരു സ്കര്‍വി കേസ് പോലും ഉണ്ടായില്ല. 1790കളോടെ ബ്രിട്ടീഷ് നാവിക പ്പടയുടെ അഡ്മിറൽ നേതൃത്വം കപ്പല്‍ യാത്രയിൽ ഭക്ഷണത്തോടൊപ്പം നാരങ്ങ ജ്യൂസും, ഓറഞ്ചും നൽകുന്നത് നിർബന്ധ മാക്കി. അക്കാലത്തെ ബ്രിട്ടീഷ് നാവികരെ അമേരിക്കക്കാർ കളിയാക്കി വിളിച്ചിരുന്നത് ‘Limeys’ എന്നായിരുന്നു. നാവികരുടെ ദുസ്വപ്നം ആയിരുന്ന സ്കർവി ക്കു നിസ്സാരമായ പ്രതിവിധി കണ്ടെത്തി യെങ്കിലും സ്കർവിയുടെ കാരണമോ, നാരങ്ങ എന്ത് ചെയ്യുന്നു എന്നോ അന്ന് അറിയില്ലാ യിരുന്നു. നാരങ്ങയിലെ ഏതോ ശക്തി/രസം ശരീരത്തിലെ ഏതോ ദോഷത്തെ ശുദ്ധീക രിക്കുന്നു എന്നത് തന്നെ ആയിരുന്നു വിശദീകരണം. പിന്നെയും നൂറ് വർഷങ്ങൾക്ക് ശേഷം 1830-കളിൽ ജോൺ എല്ലിയോസ്റ്റേണും, 1842-ൽ ജോർജ് ബഡ്ഡും ശരീരത്തിന് ആവശ്യമായ ഒരു പ്രത്യേക രാസവസ്തുവിന്റെ അഭാവമാണ് സ്കർവി എന്നും നാരങ്ങയിലൂടെ ആ വസ്തു ശരീരത്തിന് ലഭിക്കുന്നു എന്നും അഭിപ്രായപ്പെട്ടു. ![](https://cdn.boolokam.com/articles/2024/01/WWFEG.jpg)പ്രോട്ടീനുകളും, കാർബോഹൈഡ്രേറ്റുകളും, കൊഴുപ്പും കൂടാതെ മറ്റനവധി അവശ്യ വസ്തുക്കൾ ചെറിയ തോതിൽ ശരീരത്തിന് ആവശ്യം ആണെന്ന് പിന്നീട് പലരും കണ്ടെത്തി. ശരീരത്തിലെ ഘടനാപരമായ പ്രോട്ടീനുകള്‍ നിര്‍മിക്കുന്നതിന് ആവശ്യമായ ഒരു വസ്തു – വിറ്റാമിന്‍ സി – യുടെ അഭാവം ആണ് സ്കര്‍വി എന്നും, നാരങ്ങ, ഓറഞ്ച് പോലുള്ള സിട്രസ് വര്‍ഗങ്ങളില്‍ വിറ്റാമിൻ സി ഉണ്ടെന്നും 1908-ൽ Axel Holst, Theodore Frolic എന്നിവർ കണ്ടെത്തി. പിന്നീട് 1930കളിലാണ് വിറ്റാമിന്‍ സി യുടെ രാസഘടന കണ്ടെത്തിയത്. മൂന്നു നോബൽ സമ്മാനങ്ങൾക്കു കാരണമായ കണ്ടെത്തലു കള്‍ വിറ്റാമിൻ സി യിൽ നടന്നിട്ടുണ്ട്.
