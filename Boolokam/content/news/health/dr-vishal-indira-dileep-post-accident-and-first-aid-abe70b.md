---
title: "അപകടത്തിൽ പെട്ട ഒരാളെ കൈകാര്യം ചെയ്യേണ്ടത് എങ്ങനെയാണ് എന്നത് ഒരു പോലീസ് ഉദ്യോഗസ്ഥനുപോലും അറിയില്ല എന്നതാണ് ഇവിടത്തെ അവസ്ഥ"
date: 2022-08-12T05:03:58
draft: false
categories: ["Health"]
tags: ['accident', 'first aid', 'Visal Indira Dileep']
author: "Beaumaris"
---

<strong>ഡോകട്ർ വിശാൽ ഇന്ദിര ദിലീപിന്റെ കുറിപ്പ് വായിക്കാം</strong>

കണ്ണൂരിൽ ഒരു വനിതാപോലീസ് റോഡ് മുറിച്ചു കടക്കുമ്പോൾ അമിത വേഗത്തിൽ എത്തിയ സ്കൂട്ടർ അവരെ ഇടിച്ചു തെറിപ്പിക്കുന്നു. ഇടിയുടെ ആഘാതത്തിൽ നിലത്ത് വീണ അവരെ കൂടെയുള്ള പോലീസുകാരൻ ഇരു കക്ഷത്തിലൂടെയും കൈയിട്ട് ഒറ്റയടിക്ക് എടുത്ത് പൊക്കുന്നു , അതിനു ശേഷം മറ്റൊരു പോലീസുകാരൻ കൂടി ചേർന്ന് കാലിൽ കൂടി പിടിച്ചു റോഡ് സൈഡിലേക്ക് മാറ്റുന്നു. അപകടത്തിൽ പെട്ട ഒരാളെ കൈകാര്യം ചെയ്യേണ്ടത് എങ്ങനെയാണ് എന്നത് ഒരു പോലീസ് ഉദ്യോഗസ്ഥനുപോലും അറിയില്ല എന്നതാണ് ഇവിടത്തെ അവസ്ഥ.

എന്താണ് ഇത്തരത്തിൽ കൈകാര്യം ചെയുമ്പോൾ ഉള്ള പ്രശ്നം? ഏറ്റവും പ്രധാന പ്രശ്നം സ്‌പൈനൽ ഇഞ്ചുറി അഥവാ നാഡീക്ഷതമാണ്. അപകടത്തിൽ എല്ലുകൾക്ക് ഓടിവോ സ്ഥാനചലനമോ ഉണ്ടായിട്ടുണ്ടെങ്കിൽ ഇത്തരത്തിലുള്ള പ്രവർത്തികൾ എല്ലുകളുടെ കൂടുതലായുള്ള ചലനത്തിനും അതുമൂലം സ്‌പൈനൽ കോഡിന് കൂടുതൽ പരിക്ക് ഉണ്ടാകാൻ കാരണമാവുകയും ചെയ്യും. അതൊരുപക്ഷെ ആളുടെ ശരീരം തന്നെ തളർന്ന് പോകാനോ ജീവഹാനിക്കോ വഴിവെക്കാം. മറ്റു പ്രശ്നങ്ങൾ എന്തെന്നാൽ എല്ലുകളുടെ ഒടിവുകൾ കൂടാം, പ്രധാന രക്തകുഴലുകൾക്ക് പരിക്ക് ഉണ്ടാകാം പുറത്ത് കാണാനാകാതെ ശരീരത്തിന് ഉള്ളിൽ കൂടുതൽ പരിക്കുകൾ സംഭവിക്കാം. അത്രയേറെ റിസ്ക് ഉള്ള കാര്യമാണിത്.

[video width="1280" height="720" mp4="https://cdn.boolokam.com/articles/2022/08/fwfff.mp4"][/video]

<strong>എന്താണ് ചെയ്യേണ്ടത് ?</strong>

അപകടത്തിൽപെട്ടയാളെ പരമാവധി അവർ കിടക്കുന്ന പൊസിഷൻ മാറ്റാതെ അവരുടെ ശരീരഭാഗങ്ങൾ ചലിപ്പിക്കാതെ ഒരു സുരക്ഷിത സ്ഥാനത്തേക്ക് മാറ്റുക എന്നതാണ് ചെയ്യേണ്ടത്. ഏറ്റവും പ്രധാനം കഴുത്ത്ഭാഗം അനക്കാതെ ശ്രദ്ധിക്കുക എന്നതാണ് . ഒരാൾ ഒറ്റക്കോ രണ്ട്പേർ രണ്ടറ്റത്ത് നിന്നോ പിടിച്ചുയർത്താൻ ശ്രമിക്കരുത് . മിനിമം മൂന്നുപേരോ നാലുപേരോ ചേർന്ന് തല കഴുത്ത് ശരീരം കാലുകൾ എന്നിവ പൊസിഷൻ മാറ്റാതെ പിടിച്ച് ഒരു ഉറച്ച പരന്ന പ്രതലത്തിൽ കിടത്തി വേണം ആളെ മറ്റൊരു സ്ഥലത്തേക്ക് മാറ്റാൻ.(അത് സ്ട്രച്ചറോ , തടി പലകയോ , കട്ടിയുള്ള ഷീറ്റോ അങ്ങനെ ലഭ്യമായ എന്തും ആകാം) കിടത്താൻ ഒരു വസ്തു കിട്ടിയില്ല എങ്കിൽ ഇത്രയും പേർ ചേർന്ന് പരമാവധി അനക്കാതെ എടുത്ത് ഉയർത്തി മാറ്റണം. ഇതൊക്കെ അപകട സ്ഥലത്തു നിന്നും ആളെ ഉടനെ മാറ്റിയെ തീരൂ എന്ന അവസ്ഥയുണ്ടെകിൽ മാത്രം ചെയ്യേണ്ട കാര്യങ്ങൾ ആണ്. അങ്ങനെയുള്ള സ്ഥലമല്ല , ഉടനെ വിദഗ്ധസഹായം കിട്ടും എന്ന സാഹചര്യമാണെങ്കിൽ അത് വിദഗ്ധർക്ക് കൈകാര്യം ചെയ്യാൻ വിടുക എന്നതാണ് ഉത്തമം. രണ്ട് പേരെ ഉള്ളൂ എന്ന അവസ്ഥയാണെകിൽ രോഗിയെ ഒരു വശത്തേക്ക് ചരിക്കുകയും ഉറപ്പായ പ്രതലം താഴെ ഉള്ളിലേക്ക് വെച്ചതിനു ശേഷം തിരിച്ചു പൂർവസ്ഥിതിയിൽ എത്തിക്കുകയും വേണം.
എപ്പോളും മിനിമം മൂവ്മെന്റ് എന്നതാണ് ലക്ഷ്യം.

അല്ലാതെ അപകടത്തിൽ പെട്ട ആളിനെ ഉടനെ ഒറ്റക്ക് എടുത്ത് എഴുന്നേൽപ്പിച്ചു നിർത്തുകയോ ആളെ നടുവൊക്കെ മടക്കി ഓട്ടോയിൽ കയറ്റി നേരെ ഹോസ്പിറ്റലിൽ വെച്ചുപിടിക്കുകയോ ചെയ്യരുത്.വളരെ അപകടം പിടിച്ച സംഗതിയാണത്. ഇതൊക്കെ വളരെ ബേസിക് ആയി എല്ലാവരും അറിഞ്ഞിരിക്കേണ്ട കാര്യങ്ങൾ ആണ്. അത് പൊതുജനസുരക്ഷ കൈകാര്യം ചെയ്യുന്ന പൊലീസിന് പോലും അറിയില്ല എന്ന അവസ്ഥ പരിതാപകരമാണ്. എല്ലാവരും അറിയുന്നത് വരെ പറഞ്ഞുകൊണ്ടേ ഇരിക്കുകായെന്നത്‌ അറിയാവുന്നവരുടെ കടമയാണ്. കാരണം നാളെ അപകടത്തിൽ മറുവശത്ത് വരുന്ന ആൾ ഞാനോ നിങ്ങളോ ആരുമാകാം.
**ഡോകട്ർ വിശാൽ ഇന്ദിര ദിലീപിന്റെ കുറിപ്പ് വായിക്കാം** കണ്ണൂരിൽ ഒരു വനിതാപോലീസ് റോഡ് മുറിച്ചു കടക്കുമ്പോൾ അമിത വേഗത്തിൽ എത്തിയ സ്കൂട്ടർ അവരെ ഇടിച്ചു തെറിപ്പിക്കുന്നു. ഇടിയുടെ ആഘാതത്തിൽ നിലത്ത് വീണ അവരെ കൂടെയുള്ള പോലീസുകാരൻ ഇരു കക്ഷത്തിലൂടെയും കൈയിട്ട് ഒറ്റയടിക്ക് എടുത്ത് പൊക്കുന്നു , അതിനു ശേഷം മറ്റൊരു പോലീസുകാരൻ കൂടി ചേർന്ന് കാലിൽ കൂടി പിടിച്ചു റോഡ് സൈഡിലേക്ക് മാറ്റുന്നു. അപകടത്തിൽ പെട്ട ഒരാളെ കൈകാര്യം ചെയ്യേണ്ടത് എങ്ങനെയാണ് എന്നത് ഒരു പോലീസ് ഉദ്യോഗസ്ഥനുപോലും അറിയില്ല എന്നതാണ് ഇവിടത്തെ അവസ്ഥ. എന്താണ് ഇത്തരത്തിൽ കൈകാര്യം ചെയുമ്പോൾ ഉള്ള പ്രശ്നം? ഏറ്റവും പ്രധാന പ്രശ്നം സ്‌പൈനൽ ഇഞ്ചുറി അഥവാ നാഡീക്ഷതമാണ്. അപകടത്തിൽ എല്ലുകൾക്ക് ഓടിവോ സ്ഥാനചലനമോ ഉണ്ടായിട്ടുണ്ടെങ്കിൽ ഇത്തരത്തിലുള്ള പ്രവർത്തികൾ എല്ലുകളുടെ കൂടുതലായുള്ള ചലനത്തിനും അതുമൂലം സ്‌പൈനൽ കോഡിന് കൂടുതൽ പരിക്ക് ഉണ്ടാകാൻ കാരണമാവുകയും ചെയ്യും. അതൊരുപക്ഷെ ആളുടെ ശരീരം തന്നെ തളർന്ന് പോകാനോ ജീവഹാനിക്കോ വഴിവെക്കാം. മറ്റു പ്രശ്നങ്ങൾ എന്തെന്നാൽ എല്ലുകളുടെ ഒടിവുകൾ കൂടാം, പ്രധാന രക്തകുഴലുകൾക്ക് പരിക്ക് ഉണ്ടാകാം പുറത്ത് കാണാനാകാതെ ശരീരത്തിന് ഉള്ളിൽ കൂടുതൽ പരിക്കുകൾ സംഭവിക്കാം. അത്രയേറെ റിസ്ക് ഉള്ള കാര്യമാണിത്. [video width="1280" height="720" mp4="https://cdn.boolokam.com/articles/2022/08/fwfff.mp4"][/video] **എന്താണ് ചെയ്യേണ്ടത് ?** അപകടത്തിൽപെട്ടയാളെ പരമാവധി അവർ കിടക്കുന്ന പൊസിഷൻ മാറ്റാതെ അവരുടെ ശരീരഭാഗങ്ങൾ ചലിപ്പിക്കാതെ ഒരു സുരക്ഷിത സ്ഥാനത്തേക്ക് മാറ്റുക എന്നതാണ് ചെയ്യേണ്ടത്. ഏറ്റവും പ്രധാനം കഴുത്ത്ഭാഗം അനക്കാതെ ശ്രദ്ധിക്കുക എന്നതാണ് . ഒരാൾ ഒറ്റക്കോ രണ്ട്പേർ രണ്ടറ്റത്ത് നിന്നോ പിടിച്ചുയർത്താൻ ശ്രമിക്കരുത് . മിനിമം മൂന്നുപേരോ നാലുപേരോ ചേർന്ന് തല കഴുത്ത് ശരീരം കാലുകൾ എന്നിവ പൊസിഷൻ മാറ്റാതെ പിടിച്ച് ഒരു ഉറച്ച പരന്ന പ്രതലത്തിൽ കിടത്തി വേണം ആളെ മറ്റൊരു സ്ഥലത്തേക്ക് മാറ്റാൻ.(അത് സ്ട്രച്ചറോ , തടി പലകയോ , കട്ടിയുള്ള ഷീറ്റോ അങ്ങനെ ലഭ്യമായ എന്തും ആകാം) കിടത്താൻ ഒരു വസ്തു കിട്ടിയില്ല എങ്കിൽ ഇത്രയും പേർ ചേർന്ന് പരമാവധി അനക്കാതെ എടുത്ത് ഉയർത്തി മാറ്റണം. ഇതൊക്കെ അപകട സ്ഥലത്തു നിന്നും ആളെ ഉടനെ മാറ്റിയെ തീരൂ എന്ന അവസ്ഥയുണ്ടെകിൽ മാത്രം ചെയ്യേണ്ട കാര്യങ്ങൾ ആണ്. അങ്ങനെയുള്ള സ്ഥലമല്ല , ഉടനെ വിദഗ്ധസഹായം കിട്ടും എന്ന സാഹചര്യമാണെങ്കിൽ അത് വിദഗ്ധർക്ക് കൈകാര്യം ചെയ്യാൻ വിടുക എന്നതാണ് ഉത്തമം. രണ്ട് പേരെ ഉള്ളൂ എന്ന അവസ്ഥയാണെകിൽ രോഗിയെ ഒരു വശത്തേക്ക് ചരിക്കുകയും ഉറപ്പായ പ്രതലം താഴെ ഉള്ളിലേക്ക് വെച്ചതിനു ശേഷം തിരിച്ചു പൂർവസ്ഥിതിയിൽ എത്തിക്കുകയും വേണം. എപ്പോളും മിനിമം മൂവ്മെന്റ് എന്നതാണ് ലക്ഷ്യം. അല്ലാതെ അപകടത്തിൽ പെട്ട ആളിനെ ഉടനെ ഒറ്റക്ക് എടുത്ത് എഴുന്നേൽപ്പിച്ചു നിർത്തുകയോ ആളെ നടുവൊക്കെ മടക്കി ഓട്ടോയിൽ കയറ്റി നേരെ ഹോസ്പിറ്റലിൽ വെച്ചുപിടിക്കുകയോ ചെയ്യരുത്.വളരെ അപകടം പിടിച്ച സംഗതിയാണത്. ഇതൊക്കെ വളരെ ബേസിക് ആയി എല്ലാവരും അറിഞ്ഞിരിക്കേണ്ട കാര്യങ്ങൾ ആണ്. അത് പൊതുജനസുരക്ഷ കൈകാര്യം ചെയ്യുന്ന പൊലീസിന് പോലും അറിയില്ല എന്ന അവസ്ഥ പരിതാപകരമാണ്. എല്ലാവരും അറിയുന്നത് വരെ പറഞ്ഞുകൊണ്ടേ ഇരിക്കുകായെന്നത്‌ അറിയാവുന്നവരുടെ കടമയാണ്. കാരണം നാളെ അപകടത്തിൽ മറുവശത്ത് വരുന്ന ആൾ ഞാനോ നിങ്ങളോ ആരുമാകാം.
