---
title: "3000 വർഷം ഭൂമുഖത്തെ വിറപ്പിച്ച വസൂരിയെ ഇന്ത്യ തരണം ചെയ്ത കഥ"
date: 2021-04-29T13:16:13
draft: false
categories: ["Health"]
tags: ['covid 19', 'pandemic', 'smallpox', 'virus']
author: "Beaumaris"
---

<strong><a href="https://wordpress-972788-3403151.cloudwaysapps.com/nasarudheen-mannarkkad-post/305017/bdd-1982" rel="attachment wp-att-305018"><img class="alignleft size-full wp-image-305018" src="https://cdn.boolokam.com/articles/2021/04/bdd-523.jpg" alt="" width="739" height="360" /></a>Nasarudheen Mannarkkad</strong>

അറിയപ്പെട്ട ചരിത്രമനുസരിച്ച് മൂവ്വായിരം വർഷമാണ് വസൂരി ഭൂമുഖത്തെ വിറപ്പിച്ചു നിറുത്തിയത് . വസൂരിയെ കൊറോണ വൈറസുമായി താരതമ്യം ചെയ്യാൻ കഴിയില്ല എന്ന് പറയുന്നവരുണ്ട് . വസൂരിയുമായി തട്ടിച്ച് നോക്കുമ്പോൾ കൊറോണ ഒട്ടും മാരകമല്ലാത്ത വൈറസാണ് . മുപ്പത് ശതമാനമായിരുന്നു വസൂരിയുടെ മരണ നിരക്ക് . കൊറോണയുടെ മരണ നിരക്ക് വെറും നാല് ശതമാനത്തിൽ താഴെയാണെന്നോർക്കണം ! പരസ്പര സമ്പർക്കത്തിലൂടെ 60% വരെ പകർച്ചാ സാധത്യയുള്ള മഹാ മാരിയായിരുന്നു വസൂരി. വായുവിലൂടെയും ഉമിനീരിലൂടെയും അതിവേഗം കൈമാറപ്പെടാവുന്ന ഈ രോഗത്തെ നിർമ്മാർജ്ജനം ചെയ്യുക അത്ര എളുപ്പവുമായിരുന്നില്ല .

ശരീരത്തിൽ വന്നിരിക്കുന്ന ഈച്ചയുടെ കാലിൽ പോലും രോഗിയുടെ മാംസ ഭാഗങ്ങൾ അടർന്ന് പറ്റിപ്പിടിച്ചിരുന്നതിനാൽ അവരെ വാഴയിലയിൽ പൊതിഞ്ഞ് ഒരു പ്രത്യേക നെയ്യ് തേച്ച് പരിപാലിച്ചിക്കേണ്ടി വന്നിരുന്നു . ശാസ്ത്രം മരുന്ന് കണ്ടു പിടിയ്ക്കുന്നതിനു മുൻപ് ചികിത്സിക്കാൻ പോലും ആരും തയ്യാറാവാതെ, രോഗ ബാധിതരെ കൂട്ടത്തോടെ ഒരു പുരയിൽ അടച്ച് തീയ്യിട്ടിരുന്ന സംഭവങ്ങൾ സർവ്വ സാധാരണമായിരുന്നു . അവരെ പാർപ്പിച്ചിരുന്ന പുരകൾക്ക് 'പണ്ടാരപ്പുര' എന്നും അവർ കത്തി തീർന്നാൽ 'പണ്ടാരമടങ്ങി' എന്നും സമൂഹം പറഞ്ഞു പോന്നിരുന്നു . പണ്ടാരമടങ്ങുകയെന്നാൽ ഇനിയൊരു തിരിച്ചു വരവില്ലെന്ന് മലയാള ഭാഷയിൽ ഒരു വാമൊഴി പ്രയോഗം തന്നെ വന്നത് ഇങ്ങനെയാണ് . അത്രത്തോളം ഭീകര മുഖമായിരുന്നു വസൂരിയുടേത് .

ലോകാരോഗ്യ സംഘടനയുടെ സഹകരണത്തോടെ ഇന്ത്യയിൽ വസൂരി നിർമ്മാർജ്ജന തീവ്ര യജ്ഞത്തിന് തുടക്കം കുറിച്ചത് ഇന്ത്യയുടെ ഉരുക്ക് വനിതയായി അറിയപ്പെടുന്ന മുൻ പ്രധാനമന്ത്രി ഇന്ദിരാ ഗാന്ധിയുടെ കാലത്താണ്. 1972 മുതൽ 1977 വരെ നീണ്ട, വസൂരിക്കെതിരെയുള്ള ഇന്ത്യയുടെ അവസാന യുദ്ധം മുന്നിൽ നിന്ന് നയിക്കുകയും ലോകത്തിനു തന്നെ മാതൃകയാകും വിധം വസൂരിയെന്ന മാരക രോഗത്തെ കെട്ടു കെട്ടിക്കുകയും ചെയ്ത ഇച്ഛാ ശക്തിയുടെ പേര് കൂടിയാണ് ഇന്ദിര! വാക്സിനുകൾ ഫ്രീസ് ചെയ്തു സൂക്ഷിക്കാനും ഇന്ത്യയുടെ മുക്ക് മൂലകളിൽ എത്തിക്കാനും കേട് കൂടാതെ സംഭരിക്കാനും ഇന്നത്തെ പോലെ സംവിധാനങ്ങൾ ഇല്ലാതിരുന്ന കാലമാണെന്ന് കൂടി ഓർക്കേണ്ടതുണ്ട് . അതിലുപരിയായി സാമൂഹിക ഭ്രഷ്ട് ഭയന്ന് ആളുകൾ വസൂരി മൂടി വെയ്ക്കുകയും വാക്സിൻ കുത്തി വെയ്‌പ്പിൽ നിന്ന് ഒഴിഞ്ഞു മാറുകയും ചെയ്തിരുന്ന കാലം കൂടിയാണ് .

ഈ യജ്ഞത്തിന് മുൻപ് ലോകത്താകമാനമുള്ള വസൂരി കേസുകളുടെ അറുപത് ശതമാനവും റിപ്പോർട്ട് ചെയ്യപ്പെട്ടിരുന്നത് ഇന്ത്യയിലായിരുന്നു . അറുപത് കോടിയോളം വരുന്ന ജനങ്ങളിലേക്ക് വാക്സിൻ എത്തിക്കുക എന്ന ഭഗീരഥ പ്രയത്നം എത്ര കടുത്ത വെല്ലുവിളിയായിരുന്നു എന്ന് മനസ്സിലാക്കാൻ മുകളിൽ വിവരിച്ച അന്നത്തെ ഇന്ത്യൻ പാശ്ചാത്തലം കൂടി മനസ്സിൽ കാണണം . പ്രതി വർഷം 25 മില്യൺ നവ ജാത ശിശുക്കൾ ജനിക്കുന്ന ഇന്ത്യയിൽ അഞ്ചു വർഷങ്ങൾ കൊണ്ട് വസൂരിയെ പിടിച്ചു കെട്ടാൻ കഴിയുമോ എന്ന ചോദ്യം അക്കാലത്ത് അന്തരീക്ഷത്തിൽ അലയടിച്ചു.

എന്നാൽ കൃത്യമായ പദ്ധതികൾ ആവിഷ്‌ക്കരിച്ചും ജനങ്ങളെ ബോധവത്ക്കരിച്ചും ആരോഗ്യ പ്രവർത്തകർക്ക് നിതാന്തമായ ജാഗ്രതാ നിർദേശം നൽകിയും ഇന്ത്യ മുന്നോട്ട് പോയി . 'നിരീക്ഷണവും-നിയന്ത്രണവുമായിരുന്നു' അതിനായി ആവിഷ്‌ക്കരിച്ച നവീന രീതി . രാജ്യമൊട്ടാകെയുള്ള ആരോഗ്യ പ്രവർത്തകർ പുതിയ വസൂരി ബാധിതരെ കണ്ടെത്തി കണ്ടയ്നമെന്റ് ചെയ്യാൻ ആരംഭിച്ചു . കൂടുതൽ പേരിലേക്ക് രോഗം പകരുന്നത് തടയുകയായിരുന്നു ഇതിന്റെ ലക്‌ഷ്യം . പാരിതോഷികങ്ങൾ വാരിക്കോരി നൽകി പൊതു ജനങ്ങളെയും സർക്കാർ ഈ പദ്ധതിയുടെ ഭാഗമാക്കി . വസൂരി ബാധിതരെ കുറിച്ച് വിവരം നൽകിയാൽ 10 രൂപ മുതൽക്കുള്ള പ്രതിഫലം പ്രഖ്യാപിച്ചതോടെ പൊതു ജനം ഈ ദൗത്യം ഏറ്റെടുത്തു . 1975 ആയപ്പോഴേക്ക് ഈ തുക 1000 രൂപ വരെ ഉയർത്തി. ആരോഗ്യ പ്രവർത്തകരിൽ നിന്നും പൊതു ജനങ്ങളിൽ നിന്നും ശേഖരിച്ച ഡാറ്റ കൃത്യമായ വിശകലനത്തിന് വിധേയമാക്കി. മാസത്തിൽ നിശ്ചയിക്കപ്പെട്ട ആറു ദിവസങ്ങളിൽ ആരോഗ്യ പ്രവർത്തകർ ഓരോ വീടുകളിലും സന്ദർശനം നടത്തി പോന്നു. ഇന്ത്യയിലെ പത്തു കോടി വീടുകളിൽ ഓരോ മാസവും ആരോഗ്യ പ്രവർത്തകർ ജാഗ്രതയോടെ കയറിയിറങ്ങേണ്ടി വന്നു എന്ന് പറയുമ്പോൾ തന്നെ ആ ദൗത്യം എത്ര വലുതായിരുന്നു എന്ന് ഊഹിക്കാവുന്നതേയുള്ളൂ . അഞ്ചേമുക്കാൽ ലക്ഷം ഗ്രാമങ്ങളും മൂവ്വായിരത്തോളം നഗരങ്ങളും ആരോഗ്യ പ്രവർത്തകരുടെ നിരീക്ഷണത്തിലായി . ഓരോ തവണയും ദേശീയ തലത്തിൽ അവർ ശേഖരിക്കുന്ന വിവരങ്ങൾ അടങ്ങിയ ഫോമുകൾക്ക് എട്ട് ടൺ ഭാരമുണ്ടായിരുന്നു എന്ന് കണക്കുകൾ പറയുന്നു . ഈ ഡാറ്റകൾ ഇഴ കീറി പരിശോധിച്ച് അടുത്ത ഘട്ടത്തിലേക്ക് കടക്കാൻ ഇന്നത്തെ പോലെ സാങ്കേതിക വിദ്യ വികസിച്ചിട്ടില്ലാത്ത കാലത്ത് ഉദ്യോഗസ്ഥർ നന്നേ ക്ലേശിച്ചു . രോഗികളുടെ എണ്ണം കുറയുന്നതിനനുസരിച്ച് പ്രോത്സാഹന തുക കൂട്ടി അവസാനത്തെ വസൂരി രോഗിയേയും കണ്ടെത്താനുള്ള പരിശ്രമം തുടർന്നു . ഒടുവിൽ 1975 ൽ അവസാനത്തെ വസൂരിക്കേസും ഇന്ത്യയിൽ നിന്ന് ഇല്ലാതായി . 1977 വരെ വീണ്ടും ജാഗ്രത തുടർന്നു . ഒടുവിൽ ഇന്ത്യ വസൂരിയിൽ നിന്ന് മുക്തി നേടിയതായി ലോകാരോഗ്യ സംഘടന പ്രഖ്യാപിച്ചു .

&amp;nbsp;


![3000 വർഷം ഭൂമുഖത്തെ വിറപ്പിച്ച വസൂരിയെ ഇന്ത്യ തരണം ചെയ്ത കഥ](https://cdn.boolokam.com/articles/2021/04/bdd-523.jpg)**[](https://wordpress-972788-3403151.cloudwaysapps.com/nasarudheen-mannarkkad-post/305017/bdd-1982)Nasarudheen Mannarkkad** അറിയപ്പെട്ട ചരിത്രമനുസരിച്ച് മൂവ്വായിരം വർഷമാണ് വസൂരി ഭൂമുഖത്തെ വിറപ്പിച്ചു നിറുത്തിയത് . വസൂരിയെ കൊറോണ വൈറസുമായി താരതമ്യം ചെയ്യാൻ കഴിയില്ല എന്ന് പറയുന്നവരുണ്ട് . വസൂരിയുമായി തട്ടിച്ച് നോക്കുമ്പോൾ കൊറോണ ഒട്ടും മാരകമല്ലാത്ത വൈറസാണ് . മുപ്പത് ശതമാനമായിരുന്നു വസൂരിയുടെ മരണ നിരക്ക് . കൊറോണയുടെ മരണ നിരക്ക് വെറും നാല് ശതമാനത്തിൽ താഴെയാണെന്നോർക്കണം ! പരസ്പര സമ്പർക്കത്തിലൂടെ 60% വരെ പകർച്ചാ സാധത്യയുള്ള മഹാ മാരിയായിരുന്നു വസൂരി. വായുവിലൂടെയും ഉമിനീരിലൂടെയും അതിവേഗം കൈമാറപ്പെടാവുന്ന ഈ രോഗത്തെ നിർമ്മാർജ്ജനം ചെയ്യുക അത്ര എളുപ്പവുമായിരുന്നില്ല . ശരീരത്തിൽ വന്നിരിക്കുന്ന ഈച്ചയുടെ കാലിൽ പോലും രോഗിയുടെ മാംസ ഭാഗങ്ങൾ അടർന്ന് പറ്റിപ്പിടിച്ചിരുന്നതിനാൽ അവരെ വാഴയിലയിൽ പൊതിഞ്ഞ് ഒരു പ്രത്യേക നെയ്യ് തേച്ച് പരിപാലിച്ചിക്കേണ്ടി വന്നിരുന്നു . ശാസ്ത്രം മരുന്ന് കണ്ടു പിടിയ്ക്കുന്നതിനു മുൻപ് ചികിത്സിക്കാൻ പോലും ആരും തയ്യാറാവാതെ, രോഗ ബാധിതരെ കൂട്ടത്തോടെ ഒരു പുരയിൽ അടച്ച് തീയ്യിട്ടിരുന്ന സംഭവങ്ങൾ സർവ്വ സാധാരണമായിരുന്നു . അവരെ പാർപ്പിച്ചിരുന്ന പുരകൾക്ക് 'പണ്ടാരപ്പുര' എന്നും അവർ കത്തി തീർന്നാൽ 'പണ്ടാരമടങ്ങി' എന്നും സമൂഹം പറഞ്ഞു പോന്നിരുന്നു . പണ്ടാരമടങ്ങുകയെന്നാൽ ഇനിയൊരു തിരിച്ചു വരവില്ലെന്ന് മലയാള ഭാഷയിൽ ഒരു വാമൊഴി പ്രയോഗം തന്നെ വന്നത് ഇങ്ങനെയാണ് . അത്രത്തോളം ഭീകര മുഖമായിരുന്നു വസൂരിയുടേത് . ലോകാരോഗ്യ സംഘടനയുടെ സഹകരണത്തോടെ ഇന്ത്യയിൽ വസൂരി നിർമ്മാർജ്ജന തീവ്ര യജ്ഞത്തിന് തുടക്കം കുറിച്ചത് ഇന്ത്യയുടെ ഉരുക്ക് വനിതയായി അറിയപ്പെടുന്ന മുൻ പ്രധാനമന്ത്രി ഇന്ദിരാ ഗാന്ധിയുടെ കാലത്താണ്. 1972 മുതൽ 1977 വരെ നീണ്ട, വസൂരിക്കെതിരെയുള്ള ഇന്ത്യയുടെ അവസാന യുദ്ധം മുന്നിൽ നിന്ന് നയിക്കുകയും ലോകത്തിനു തന്നെ മാതൃകയാകും വിധം വസൂരിയെന്ന മാരക രോഗത്തെ കെട്ടു കെട്ടിക്കുകയും ചെയ്ത ഇച്ഛാ ശക്തിയുടെ പേര് കൂടിയാണ് ഇന്ദിര! വാക്സിനുകൾ ഫ്രീസ് ചെയ്തു സൂക്ഷിക്കാനും ഇന്ത്യയുടെ മുക്ക് മൂലകളിൽ എത്തിക്കാനും കേട് കൂടാതെ സംഭരിക്കാനും ഇന്നത്തെ പോലെ സംവിധാനങ്ങൾ ഇല്ലാതിരുന്ന കാലമാണെന്ന് കൂടി ഓർക്കേണ്ടതുണ്ട് . അതിലുപരിയായി സാമൂഹിക ഭ്രഷ്ട് ഭയന്ന് ആളുകൾ വസൂരി മൂടി വെയ്ക്കുകയും വാക്സിൻ കുത്തി വെയ്‌പ്പിൽ നിന്ന് ഒഴിഞ്ഞു മാറുകയും ചെയ്തിരുന്ന കാലം കൂടിയാണ് . ഈ യജ്ഞത്തിന് മുൻപ് ലോകത്താകമാനമുള്ള വസൂരി കേസുകളുടെ അറുപത് ശതമാനവും റിപ്പോർട്ട് ചെയ്യപ്പെട്ടിരുന്നത് ഇന്ത്യയിലായിരുന്നു . അറുപത് കോടിയോളം വരുന്ന ജനങ്ങളിലേക്ക് വാക്സിൻ എത്തിക്കുക എന്ന ഭഗീരഥ പ്രയത്നം എത്ര കടുത്ത വെല്ലുവിളിയായിരുന്നു എന്ന് മനസ്സിലാക്കാൻ മുകളിൽ വിവരിച്ച അന്നത്തെ ഇന്ത്യൻ പാശ്ചാത്തലം കൂടി മനസ്സിൽ കാണണം . പ്രതി വർഷം 25 മില്യൺ നവ ജാത ശിശുക്കൾ ജനിക്കുന്ന ഇന്ത്യയിൽ അഞ്ചു വർഷങ്ങൾ കൊണ്ട് വസൂരിയെ പിടിച്ചു കെട്ടാൻ കഴിയുമോ എന്ന ചോദ്യം അക്കാലത്ത് അന്തരീക്ഷത്തിൽ അലയടിച്ചു. എന്നാൽ കൃത്യമായ പദ്ധതികൾ ആവിഷ്‌ക്കരിച്ചും ജനങ്ങളെ ബോധവത്ക്കരിച്ചും ആരോഗ്യ പ്രവർത്തകർക്ക് നിതാന്തമായ ജാഗ്രതാ നിർദേശം നൽകിയും ഇന്ത്യ മുന്നോട്ട് പോയി . 'നിരീക്ഷണവും-നിയന്ത്രണവുമായിരുന്നു' അതിനായി ആവിഷ്‌ക്കരിച്ച നവീന രീതി . രാജ്യമൊട്ടാകെയുള്ള ആരോഗ്യ പ്രവർത്തകർ പുതിയ വസൂരി ബാധിതരെ കണ്ടെത്തി കണ്ടയ്നമെന്റ് ചെയ്യാൻ ആരംഭിച്ചു . കൂടുതൽ പേരിലേക്ക് രോഗം പകരുന്നത് തടയുകയായിരുന്നു ഇതിന്റെ ലക്‌ഷ്യം . പാരിതോഷികങ്ങൾ വാരിക്കോരി നൽകി പൊതു ജനങ്ങളെയും സർക്കാർ ഈ പദ്ധതിയുടെ ഭാഗമാക്കി . വസൂരി ബാധിതരെ കുറിച്ച് വിവരം നൽകിയാൽ 10 രൂപ മുതൽക്കുള്ള പ്രതിഫലം പ്രഖ്യാപിച്ചതോടെ പൊതു ജനം ഈ ദൗത്യം ഏറ്റെടുത്തു . 1975 ആയപ്പോഴേക്ക് ഈ തുക 1000 രൂപ വരെ ഉയർത്തി. ആരോഗ്യ പ്രവർത്തകരിൽ നിന്നും പൊതു ജനങ്ങളിൽ നിന്നും ശേഖരിച്ച ഡാറ്റ കൃത്യമായ വിശകലനത്തിന് വിധേയമാക്കി. മാസത്തിൽ നിശ്ചയിക്കപ്പെട്ട ആറു ദിവസങ്ങളിൽ ആരോഗ്യ പ്രവർത്തകർ ഓരോ വീടുകളിലും സന്ദർശനം നടത്തി പോന്നു. ഇന്ത്യയിലെ പത്തു കോടി വീടുകളിൽ ഓരോ മാസവും ആരോഗ്യ പ്രവർത്തകർ ജാഗ്രതയോടെ കയറിയിറങ്ങേണ്ടി വന്നു എന്ന് പറയുമ്പോൾ തന്നെ ആ ദൗത്യം എത്ര വലുതായിരുന്നു എന്ന് ഊഹിക്കാവുന്നതേയുള്ളൂ . അഞ്ചേമുക്കാൽ ലക്ഷം ഗ്രാമങ്ങളും മൂവ്വായിരത്തോളം നഗരങ്ങളും ആരോഗ്യ പ്രവർത്തകരുടെ നിരീക്ഷണത്തിലായി . ഓരോ തവണയും ദേശീയ തലത്തിൽ അവർ ശേഖരിക്കുന്ന വിവരങ്ങൾ അടങ്ങിയ ഫോമുകൾക്ക് എട്ട് ടൺ ഭാരമുണ്ടായിരുന്നു എന്ന് കണക്കുകൾ പറയുന്നു . ഈ ഡാറ്റകൾ ഇഴ കീറി പരിശോധിച്ച് അടുത്ത ഘട്ടത്തിലേക്ക് കടക്കാൻ ഇന്നത്തെ പോലെ സാങ്കേതിക വിദ്യ വികസിച്ചിട്ടില്ലാത്ത കാലത്ത് ഉദ്യോഗസ്ഥർ നന്നേ ക്ലേശിച്ചു . രോഗികളുടെ എണ്ണം കുറയുന്നതിനനുസരിച്ച് പ്രോത്സാഹന തുക കൂട്ടി അവസാനത്തെ വസൂരി രോഗിയേയും കണ്ടെത്താനുള്ള പരിശ്രമം തുടർന്നു . ഒടുവിൽ 1975 ൽ അവസാനത്തെ വസൂരിക്കേസും ഇന്ത്യയിൽ നിന്ന് ഇല്ലാതായി . 1977 വരെ വീണ്ടും ജാഗ്രത തുടർന്നു . ഒടുവിൽ ഇന്ത്യ വസൂരിയിൽ നിന്ന് മുക്തി നേടിയതായി ലോകാരോഗ്യ സംഘടന പ്രഖ്യാപിച്ചു . &nbsp;
