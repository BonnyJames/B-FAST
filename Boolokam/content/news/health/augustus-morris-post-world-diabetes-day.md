---
title: "ഇന്നും മലയാളിക്ക് ഒരു ചായയിൽ, ഒരു വടയിൽ  എത്ര കലോറി ഉണ്ടെന്ന് അറിയില്ല"
date: 2022-11-14T14:14:42
draft: false
categories: ["Health"]
tags: ['Augustus Morris\u200e', 'diabetes day', 'health']
author: "Beaumaris"
---

<strong>ഡോക്ടർ അഗസ്റ്റസ് മോറീസ് ലോക പ്രമേഹദിനത്തോടനുബന്ധിച്ചു സോഷ്യൽ മീഡിയയിൽ എഴുതിയ കുറിപ്പ്</strong>

<strong>മാവേലി To ജിംവേലി</strong>
....................
(1) ആഫ്രിക്കയിൽ നിന്നും ചീറ്റപ്പുലികളെ കൊണ്ടുവന്ന് ഇന്ത്യയിൽ തുറന്നുവിട്ടപ്പോൾ ഇവിടെയത് വലിയ ആവേശമൊന്നും ഉണ്ടാക്കിയില്ല. ഇതിനേക്കാൾ വലിയ മാർജ്ജാര കുടുംബക്കാരെ മല്ലൂസ് കണ്ടിട്ടുണ്ട്. തൃശൂർ പൂരത്തിനാണെന്ന് മാത്രം. അവയുടെ മുഖഭാവം ഉൾക്കൊള്ളാൻ തക്കവിധം കുംഭകളുള്ള നുമ്മനാട് എത്ര മനോഹരം .

( 2 ) പണ്ടൊക്കെ ലൂണയുടെ പരസ്യം വരുമ്പോൾ , അതിൽ 95 km / L എന്ന മൈലേജ് കാണുമായിരുന്നു. തമാശയായിട്ട് ചിലർ പറയും , ഇത് പെട്രോൾ പമ്പിന്റെ അടുത്ത് കൂടെ പോയാൽ മതി , 100 കി.മീ ഓടും. പെട്രോളിന്റെ മണം കിട്ടിയാൽ മാത്രം മതി. ഏതാണ്ടിത് പോലെയാണ് മനുഷ്യരുടെ കാര്യവും . അവരവർക്ക് വേണ്ട ഊർജ്‌ജം എത്രയാണോ , അത്രയും അളവിലുള്ള ഇന്ധനം നിറച്ചാൽ പോരേ ?

(3) ഇന്നും മലയാളിക്ക് ഒരു ചായയിൽ , ഒരു വടയിൽ , ഒരു പഴംപൊരിയിൽ , ഒരു പ്ലേറ്റ് ചോറിൽ , ഒരു പൊറോട്ടയിൽ എത്ര കലോറി ( ഊർജ്ജത്തിന്റെ യൂണിറ്റ് ) ഉണ്ടെന്ന് അറിയില്ല. താന്താങ്ങളുടെ അദ്ധ്വാനമനുസരിച്ച് ദിവസേന എത്ര കലോറി അടങ്ങിയ ഭക്ഷണം കഴിയ്ക്കണമെന്ന് അറിയില്ല.

( 4 ) ശരീരകലകളുടെ നിർമ്മിതിയ്ക്ക് മാംസ്യതന്മാത്രകൾ ( പ്രോട്ടീൻ ) ആവശ്യമാണ്. 1 കിലോ ശരീര ഭാരത്തിന് സാധാരണ ഗതിയിൽ 1 ഗ്രാം പ്രോട്ടീൻ എന്നതാണ് കണക്ക്. കായിക മികവിന് പ്രോട്ടീൻ കൂടിയേ തീരു... പറഞ്ഞിട്ട് കാര്യമില്ല , മുട്ട കഴിയ്ക്കണമെങ്കിൽ കൂടി രാഹുൽ ദ്രാവിഡിനെ വച്ച് പരസ്യം ചെയ്യേണ്ട നാടാണിത്.

( 5 ) നാവിൽ വയ്ക്കുമ്പോൾ മധുരം തരുന്ന ഗ്ലൂക്കോസ് തന്മാത്രകൾ , 10-12 എണ്ണം ഒരുമിച്ച് നിൽക്കുമ്പോ ഭാവം മാറും. മധുരത്തിന് പകരം പശിമ അഥവാ ഒട്ടിപ്പിടിക്കും. കണങ്ങളുടെ വിന്യാസമാണ് പദാർത്ഥങ്ങളുടെ സ്വഭാവം നിർണ്ണയിക്കുന്നത്. കൂടിച്ചേർന്ന ഗ്ലൂക്കോസ് തന്മാത്രകളാണ് അരി , ഗോതമ്പ് തുടങ്ങിയ ധാന്യങ്ങളിലും ഭൂമിയ്ക്ക് താഴോട്ട് പോകുന്ന കിഴങ്ങുവർഗ്ഗങ്ങളിലും കാണുന്ന അന്നജം / ധാന്യകം / carbohydrate .

( 6 ) അമിത അന്നജം കഴിയ്ക്കുന്ന ജനവിഭാഗങ്ങൾക്ക് കഴുത്തിലെ കറുപ്പും ( acanthosis nigricans ) , കുംഭയും സ്വന്തമാകും. കൊഴുപ്പ് വാരിത്തിന്നിട്ടല്ല വയറ്റിൽ കൊഴുപ്പടിയുന്നത്. ഭക്ഷണത്തിലെ അമിതഅന്നജം , ദഹനപ്രക്രിയയ്ക്ക് ശേഷം ഗ്ലൂക്കോസാകുന്നു. കോശങ്ങളുടെ ഇന്ധനമായ ഗ്ലൂക്കോസ് ഒരുപാട് ബാക്കി വരുന്നു. അതിനെ കൊഴുപ്പാക്കി മാറ്റി വയറ്റിൽ സംഭരിക്കുന്നു. (extended adipose tissue ) . ഈ കൊഴുപ്പ് , ഇൻസുലിനെ പ്രവർത്തിക്കാൻ സമ്മതിക്കാതെ ഇൻസുലിൻ നിസംഗത ( insulin resistance ) വരുത്തുന്നു. ഫലമോ ? ടൈപ്പ് 2 പ്രമേഹം .

( 7 ) പ്രമേഹത്തിന്റെ ചികിത്സ ഒരു ത്രികോണമാണ്. ഒരു മൂലയിൽ മരുന്ന്. അടുത്തതിൽ വ്യായാമം . നടത്തം , ജോഗിംഗ് , സൈക്ലിംഗ് പോലെ ഏയ്റോബിക്ക് വ്യായാമങ്ങളോ , weight training ഓ ഒക്കെ ആവാം . അവസാനം , ഭക്ഷണക്രമീകരണം. ആവശ്യമുള്ള കലോറി എത്രയാണോ അത്രമാത്രം അന്നജം - മാംസ്യം - നല്ല കൊഴുപ്പ് - ജീവകങ്ങൾ - ധാതുക്കൾ - നാര് - ജലം എന്നിവയടങ്ങിയ രൂപത്തിൽ അകത്തേക്ക് വിടുക.

NB : വയറ്റിലെ കൊഴുപ്പ് കുറയ്ക്കാൻ പരിശ്രമിക്കുന്നവരോട് ഒറ്റക്കാര്യമേ പറയാനുള്ളൂ - അന്നജം നിയന്ത്രിയ്ക്കുക. ഏയ്റോബിക്ക് വ്യായാമങ്ങൾ ചെയ്യുക. എല്ലായിടത്തു നിന്നും കൊഴുപ്പ് പിൻവാങ്ങി , അവസാനം മാത്രമേ കുംഭയിൽ നിന്നും ഒഴിഞ്ഞു പോകൂ.

November 14 ,
World Diabetes Day
**ഡോക്ടർ അഗസ്റ്റസ് മോറീസ് ലോക പ്രമേഹദിനത്തോടനുബന്ധിച്ചു സോഷ്യൽ മീഡിയയിൽ എഴുതിയ കുറിപ്പ്** **മാവേലി To ജിംവേലി** .................... (1) ആഫ്രിക്കയിൽ നിന്നും ചീറ്റപ്പുലികളെ കൊണ്ടുവന്ന് ഇന്ത്യയിൽ തുറന്നുവിട്ടപ്പോൾ ഇവിടെയത് വലിയ ആവേശമൊന്നും ഉണ്ടാക്കിയില്ല. ഇതിനേക്കാൾ വലിയ മാർജ്ജാര കുടുംബക്കാരെ മല്ലൂസ് കണ്ടിട്ടുണ്ട്. തൃശൂർ പൂരത്തിനാണെന്ന് മാത്രം. അവയുടെ മുഖഭാവം ഉൾക്കൊള്ളാൻ തക്കവിധം കുംഭകളുള്ള നുമ്മനാട് എത്ര മനോഹരം . ( 2 ) പണ്ടൊക്കെ ലൂണയുടെ പരസ്യം വരുമ്പോൾ , അതിൽ 95 km / L എന്ന മൈലേജ് കാണുമായിരുന്നു. തമാശയായിട്ട് ചിലർ പറയും , ഇത് പെട്രോൾ പമ്പിന്റെ അടുത്ത് കൂടെ പോയാൽ മതി , 100 കി.മീ ഓടും. പെട്രോളിന്റെ മണം കിട്ടിയാൽ മാത്രം മതി. ഏതാണ്ടിത് പോലെയാണ് മനുഷ്യരുടെ കാര്യവും . അവരവർക്ക് വേണ്ട ഊർജ്‌ജം എത്രയാണോ , അത്രയും അളവിലുള്ള ഇന്ധനം നിറച്ചാൽ പോരേ ? (3) ഇന്നും മലയാളിക്ക് ഒരു ചായയിൽ , ഒരു വടയിൽ , ഒരു പഴംപൊരിയിൽ , ഒരു പ്ലേറ്റ് ചോറിൽ , ഒരു പൊറോട്ടയിൽ എത്ര കലോറി ( ഊർജ്ജത്തിന്റെ യൂണിറ്റ് ) ഉണ്ടെന്ന് അറിയില്ല. താന്താങ്ങളുടെ അദ്ധ്വാനമനുസരിച്ച് ദിവസേന എത്ര കലോറി അടങ്ങിയ ഭക്ഷണം കഴിയ്ക്കണമെന്ന് അറിയില്ല. ( 4 ) ശരീരകലകളുടെ നിർമ്മിതിയ്ക്ക് മാംസ്യതന്മാത്രകൾ ( പ്രോട്ടീൻ ) ആവശ്യമാണ്. 1 കിലോ ശരീര ഭാരത്തിന് സാധാരണ ഗതിയിൽ 1 ഗ്രാം പ്രോട്ടീൻ എന്നതാണ് കണക്ക്. കായിക മികവിന് പ്രോട്ടീൻ കൂടിയേ തീരു... പറഞ്ഞിട്ട് കാര്യമില്ല , മുട്ട കഴിയ്ക്കണമെങ്കിൽ കൂടി രാഹുൽ ദ്രാവിഡിനെ വച്ച് പരസ്യം ചെയ്യേണ്ട നാടാണിത്. ( 5 ) നാവിൽ വയ്ക്കുമ്പോൾ മധുരം തരുന്ന ഗ്ലൂക്കോസ് തന്മാത്രകൾ , 10-12 എണ്ണം ഒരുമിച്ച് നിൽക്കുമ്പോ ഭാവം മാറും. മധുരത്തിന് പകരം പശിമ അഥവാ ഒട്ടിപ്പിടിക്കും. കണങ്ങളുടെ വിന്യാസമാണ് പദാർത്ഥങ്ങളുടെ സ്വഭാവം നിർണ്ണയിക്കുന്നത്. കൂടിച്ചേർന്ന ഗ്ലൂക്കോസ് തന്മാത്രകളാണ് അരി , ഗോതമ്പ് തുടങ്ങിയ ധാന്യങ്ങളിലും ഭൂമിയ്ക്ക് താഴോട്ട് പോകുന്ന കിഴങ്ങുവർഗ്ഗങ്ങളിലും കാണുന്ന അന്നജം / ധാന്യകം / carbohydrate . ( 6 ) അമിത അന്നജം കഴിയ്ക്കുന്ന ജനവിഭാഗങ്ങൾക്ക് കഴുത്തിലെ കറുപ്പും ( acanthosis nigricans ) , കുംഭയും സ്വന്തമാകും. കൊഴുപ്പ് വാരിത്തിന്നിട്ടല്ല വയറ്റിൽ കൊഴുപ്പടിയുന്നത്. ഭക്ഷണത്തിലെ അമിതഅന്നജം , ദഹനപ്രക്രിയയ്ക്ക് ശേഷം ഗ്ലൂക്കോസാകുന്നു. കോശങ്ങളുടെ ഇന്ധനമായ ഗ്ലൂക്കോസ് ഒരുപാട് ബാക്കി വരുന്നു. അതിനെ കൊഴുപ്പാക്കി മാറ്റി വയറ്റിൽ സംഭരിക്കുന്നു. (extended adipose tissue ) . ഈ കൊഴുപ്പ് , ഇൻസുലിനെ പ്രവർത്തിക്കാൻ സമ്മതിക്കാതെ ഇൻസുലിൻ നിസംഗത ( insulin resistance ) വരുത്തുന്നു. ഫലമോ ? ടൈപ്പ് 2 പ്രമേഹം . ( 7 ) പ്രമേഹത്തിന്റെ ചികിത്സ ഒരു ത്രികോണമാണ്. ഒരു മൂലയിൽ മരുന്ന്. അടുത്തതിൽ വ്യായാമം . നടത്തം , ജോഗിംഗ് , സൈക്ലിംഗ് പോലെ ഏയ്റോബിക്ക് വ്യായാമങ്ങളോ , weight training ഓ ഒക്കെ ആവാം . അവസാനം , ഭക്ഷണക്രമീകരണം. ആവശ്യമുള്ള കലോറി എത്രയാണോ അത്രമാത്രം അന്നജം - മാംസ്യം - നല്ല കൊഴുപ്പ് - ജീവകങ്ങൾ - ധാതുക്കൾ - നാര് - ജലം എന്നിവയടങ്ങിയ രൂപത്തിൽ അകത്തേക്ക് വിടുക. NB : വയറ്റിലെ കൊഴുപ്പ് കുറയ്ക്കാൻ പരിശ്രമിക്കുന്നവരോട് ഒറ്റക്കാര്യമേ പറയാനുള്ളൂ - അന്നജം നിയന്ത്രിയ്ക്കുക. ഏയ്റോബിക്ക് വ്യായാമങ്ങൾ ചെയ്യുക. എല്ലായിടത്തു നിന്നും കൊഴുപ്പ് പിൻവാങ്ങി , അവസാനം മാത്രമേ കുംഭയിൽ നിന്നും ഒഴിഞ്ഞു പോകൂ. November 14 , World Diabetes Day
