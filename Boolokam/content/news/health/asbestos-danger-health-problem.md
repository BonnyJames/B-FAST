---
title: "എഴുപതിൽപ്പരം രാജ്യങ്ങളിൽ നിരോധിച്ച ആസ്ബസ്റ്റോസ് നിങ്ങൾ ഇപ്പോഴും ഉപയോഗിക്കുന്നുണ്ടോ ? ഇത് മാരക അപകടമാണ്"
date: 2023-06-17T14:40:28
draft: false
categories: ["Health"]
tags: ['asbestos', 'danger', 'health problem']
author: "Beaumaris"
---

<strong>മാരകമായ പല അസുഖങ്ങൾക്കും ഹേതുവാണ്‌ ആസ്ബസ്റ്റോസ്.</strong>

<strong>സുരേഷ് സി പിള്ള സോഷ്യൽ മീഡിയയിൽ പങ്കുവച്ച കുറിപ്പ് </strong>

ഇത് എഴുപതിൽപ്പരം രാജ്യങ്ങളിൽ നിരോധിച്ചതാണ്. 2005 മുതലേ യൂറോപ്പിലെ പല രാജ്യങ്ങളും, 2003 മുതൽ ഓസ്‌ട്രേലിയയിലും ആസ്ബസ്റ്റോസ് നിരോധിച്ചിട്ടുണ്ട്. അമേരിക്ക, മെക്സിക്കോ ഉൾപ്പെടെ മറ്റു രാജ്യങ്ങളിലും ആസ്ബസ്റ്റോസിന്റെ ഉപയോഗം പരമാവധി പരിമിതപ്പെടുത്തിയിട്ടുണ്ട്. ഇന്ത്യയിൽ ഇത് നിരോധിച്ചിട്ടില്ല.

നമ്മളുടെ പലരുടെയും വീട്ടിൽ ഇപ്പോളും ആസ്ബസ്റ്റോസിട്ട മുറികൾ കാണും. ചിലപ്പോൾ പുറത്തുള്ള കുളിമുറികളോ, പട്ടിക്കൂടോ ഒക്കെയും ആസ്ബസ്റ്റോസ് കൊണ്ട് മേൽക്കൂര ഉണ്ടാക്കിയതാവും. കഴിഞ്ഞ ആഴ്ച യുകെ യിൽ നിന്നും പ്രസിദ്ധീകരിക്കുന്ന 'ദ ഗാർഡിയൻ' എന്ന പത്രത്തിൽ ഒരു പ്രധാന വാർത്ത ഉണ്ടായിരുന്നു. ആസ്ബറ്റോസ് കാരണം 392 ആളുകളുടെ മരണവുമായി ബന്ധപ്പെട്ട ഗുരുതരമായ നരഹത്യ കുറ്റത്തിന് സിമൻറ് കമ്പനി ഉടമയായ ഒരു സ്വിസ് കോടീശ്വരൻ സ്റ്റീഫൻ ഷ്മിധെയ്‌നിയെ 12 വർഷത്തെ തടവിന് ശിക്ഷിക്കപ്പെട്ടു എന്നതായിരുന്നു ആ വാർത്ത. കൊല്ലപ്പെട്ടവരിൽ 60 പേർ ഫാക്ടറി തൊഴിലാളികളായിരുന്നു, ബാക്കിയുള്ളവർ നഗരത്തിലോ പരിസര പ്രദേശങ്ങളിലോ താമസിക്കുന്നവരാണ്.
അപകടങ്ങളെപ്പറ്റി കൂടുതലായി പറയുന്നതിനും മുൻപേ നമുക്ക് ആസ്ബസ്റ്റോസിന്റെ രാസ ഘടന നോക്കാം.സിലിക്ക ൺ എന്ന മൂലകവും, ഓക്‌സിജനും ചെറിയ തോതിൽ മഗ്നീഷ്യവും, അലുമിനവും അടങ്ങിയതാണ് ആസ്ബസ്റ്റോസ്'.ഇവ പൊതുവായി രണ്ടു തരത്തിലുണ്ട്. ഒന്ന് ക്രിസോറ്റൈൽ രണ്ട് ആംഫിബോൾ. നമ്മൾ സാധാരണയായി മേൽക്കൂരയ്ക്ക് ഉപയോഗിക്കുന്ന ആസ്ബസ്റ്റോസ് ക്രിസോറ്റൈൽ ആണ്. സാധാരണ ഗതിയിൽ കെമിക്കലുകളുമായി രാസപ്രവർത്തനം നടത്താത്തതും, വളരെ ഉറപ്പുള്ളതും ആണ് ക്രിസോറ്റൈൽ ആസ്ബസ്റ്റോസ്. ഇവ പെട്ടെന്ന് തീ പിടിക്കില്ലെന്നുള്ളതും, പെട്ടെന്ന് പൊട്ടില്ലെന്നുള്ളതും കാരണം ഒരിക്കൽ മേൽക്കൂരയിൽ ഇട്ടാൽ പിന്നെ വളരെ വര്ഷങ്ങളോളം അറ്റകുറ്റ പണികൾ ചെയ്യേണ്ട ആവശ്യമേ ഇല്ല.

<strong><a href="https://cdn.boolokam.com/articles/2023/06/FWFWGGGG.jpg"><img class="size-full wp-image-399980 aligncenter" src="https://cdn.boolokam.com/articles/2023/06/FWFWGGGG.jpg" alt="" width="1000" height="667" /></a>അപകടങ്ങൾ എന്തൊക്കെ?</strong>

1930 കളിൽ ത്തന്നെ ആസ്ബസ്റ്റോസ് മാരകമായ കാൻസറിന് ഹേതുവാകും എന്ന് കണ്ടെത്തിയിരുന്നു. ഇന്റർനാഷണൽ ഏജൻസി ഫോർ റിസർച്ച് (IARC) 'കാർസിനോജൻ' (കാൻസറിനു കാരണമായ) വിഭാഗത്തിലാണ് ആസ്ബസ്റ്റോസിനെ പെടുത്തിയിരിക്കുന്നത്. ഏജൻസി ഫോർ ടോക്സിക് സബ്സ്റ്റൻസസ് ആൻഡ് ഡിസീസ് രജിസ്ട്രി (ATDSR), യു.എസ്. ഡിപ്പാർട്ട്മെന്റ് ഓഫ് ഹെൽത്ത് ആൻഡ് ഹ്യൂമൻ സർവീസസ് എന്നിവരുടെ അഭിപ്രായത്തിൽ "ആസ്ബസ്റ്റോസുമായുള്ള സമ്പർക്കം ശ്വാസകോശ അർബുദം ഉൾപ്പെടെ പല അസുഖങ്ങൾക്കും ഹേതുവാകും" എന്നാണ്. ലോകാരോഗ്യ സംഘടന പറയുന്നത് "ആസ്ബറ്റോസുമായി ബന്ധപ്പെട്ട രോഗങ്ങൾ ഇല്ലാതാക്കുന്നതിനുള്ള ഏറ്റവും ഫലപ്രദമായ മാർഗ്ഗം എല്ലാത്തരം ആസ്ബറ്റോസും ഉപയോഗിക്കുന്നത് നിർത്തുക എന്നതാണ്".

<strong>ഭയപ്പെടാൻ കാര്യമുണ്ടോ?</strong>

ഉണ്ടെന്നാണ് ഉത്തരം. ആസ്ബസ്റ്റോസ് മേൽക്കൂരയായി ഉള്ള വീടുകളിൽ കാലക്രമേണ ദ്രവിക്കാൻ തുടങ്ങുമ്പോൾ ഇതിന്റെ പൊടി അന്തരീക്ഷത്തിൽ കലർന്ന് ശ്വാസകോശത്തിൽ എത്താനുള്ള സാദ്ധ്യത വളരെ കൂടുതൽ ആണ്. പ്രതേകിച്ചും, ആസ്ബസ്റ്റോസ് മേൽക്കൂര ഉള്ള വീടുകൾ പൊളിക്കുമ്പോൾ, വളരെയധികം ശ്രദ്ധിക്കേണ്ടതുണ്ട്. കൃത്യമായ ആരോഗ്യ സുരക്ഷാ ഉപകരണങ്ങൾ ഉപയോഗിക്കാതെ ഒരിക്കലും ആസ്ബസ്റ്റോസ് പൊളിക്കുകയോ മുറിക്കുകയോ, പൊട്ടിക്കുകയോ ചെയ്യരുത്. പഴയ ആസ്ബസ്റ്റോസ് ഷീറ്റുകളിൽ തൊടുകപോലും ചെയ്യരുത്. അനുയോജ്യമായ മാസ്കുകളും, കയ്യുറകളും ഇല്ലാതെ ആസ്ബസ്റ്റോസ് മുറിക്കുകയോ, എടുക്കുകയോ ചെയ്യരുത്.

മുംബൈയിലെ ടാറ്റ ഇൻസ്റ്റിറ്റ്യൂട്ട് ഓഫ് സോഷ്യൽ സയൻസസ് പ്രസിദ്ധീകരിച്ച ഗവേഷണ പ്രബന്ധം അനുസരിച്ച്, ആസ്ബറ്റോസുമായുള്ള ഇന്ത്യൻ ജനതയുടെ സമാനതകളില്ലാത്ത സമ്പർക്കം വരും വർഷങ്ങളിൽ 6 ദശലക്ഷത്തിലധികം ആളുകൾക്ക് ആസ്ബറ്റോസ് സംബന്ധമായ അസുഖങ്ങൾ ഉണ്ടാക്കാം എന്നാണ്, ഇതിൽ 600,000-ലധികം കാൻസർ കേസുകൾ ഉൾപ്പെടുന്നു.

വിദഗ്ധരുടെ അഭിപ്രായത്തിൽ ആസ്ബസ്റ്റോസ് പൂർണ്ണമായും ഒഴിവാക്കുക തന്നെ വേണം എന്നാണ്. ലോകാരോഗ്യ സംഘടനയുടെ അഭിപ്രായത്തിൽ, എല്ലാത്തരം ആസ്ബറ്റോസും ശ്വാസകോശ അർബുദം, മെസോതെലിയോമ, ശ്വാസനാളത്തിലെയും അണ്ഡാശയത്തിലെയും കാൻസർ, ആസ്ബറ്റോസിസ് എന്നിവയ്ക്ക് കാരണമാകുന്നതിനാൽ ഒരു കരണവശാലയും ഇവ ഉപയോഗിക്കരുത് എന്നാണ്.


![എഴുപതിൽപ്പരം രാജ്യങ്ങളിൽ നിരോധിച്ച ആസ്ബസ്റ്റോസ് നിങ്ങൾ ഇപ്പോഴും ഉപയോഗിക്കുന്നുണ്ടോ ? ഇത് മാരക അപകടമാണ്](https://cdn.boolokam.com/articles/2023/06/FWFWGGGG.jpg)**മാരകമായ പല അസുഖങ്ങൾക്കും ഹേതുവാണ്‌ ആസ്ബസ്റ്റോസ്.** **സുരേഷ് സി പിള്ള സോഷ്യൽ മീഡിയയിൽ പങ്കുവച്ച കുറിപ്പ്** ഇത് എഴുപതിൽപ്പരം രാജ്യങ്ങളിൽ നിരോധിച്ചതാണ്. 2005 മുതലേ യൂറോപ്പിലെ പല രാജ്യങ്ങളും, 2003 മുതൽ ഓസ്‌ട്രേലിയയിലും ആസ്ബസ്റ്റോസ് നിരോധിച്ചിട്ടുണ്ട്. അമേരിക്ക, മെക്സിക്കോ ഉൾപ്പെടെ മറ്റു രാജ്യങ്ങളിലും ആസ്ബസ്റ്റോസിന്റെ ഉപയോഗം പരമാവധി പരിമിതപ്പെടുത്തിയിട്ടുണ്ട്. ഇന്ത്യയിൽ ഇത് നിരോധിച്ചിട്ടില്ല. നമ്മളുടെ പലരുടെയും വീട്ടിൽ ഇപ്പോളും ആസ്ബസ്റ്റോസിട്ട മുറികൾ കാണും. ചിലപ്പോൾ പുറത്തുള്ള കുളിമുറികളോ, പട്ടിക്കൂടോ ഒക്കെയും ആസ്ബസ്റ്റോസ് കൊണ്ട് മേൽക്കൂര ഉണ്ടാക്കിയതാവും. കഴിഞ്ഞ ആഴ്ച യുകെ യിൽ നിന്നും പ്രസിദ്ധീകരിക്കുന്ന 'ദ ഗാർഡിയൻ' എന്ന പത്രത്തിൽ ഒരു പ്രധാന വാർത്ത ഉണ്ടായിരുന്നു. ആസ്ബറ്റോസ് കാരണം 392 ആളുകളുടെ മരണവുമായി ബന്ധപ്പെട്ട ഗുരുതരമായ നരഹത്യ കുറ്റത്തിന് സിമൻറ് കമ്പനി ഉടമയായ ഒരു സ്വിസ് കോടീശ്വരൻ സ്റ്റീഫൻ ഷ്മിധെയ്‌നിയെ 12 വർഷത്തെ തടവിന് ശിക്ഷിക്കപ്പെട്ടു എന്നതായിരുന്നു ആ വാർത്ത. കൊല്ലപ്പെട്ടവരിൽ 60 പേർ ഫാക്ടറി തൊഴിലാളികളായിരുന്നു, ബാക്കിയുള്ളവർ നഗരത്തിലോ പരിസര പ്രദേശങ്ങളിലോ താമസിക്കുന്നവരാണ്. അപകടങ്ങളെപ്പറ്റി കൂടുതലായി പറയുന്നതിനും മുൻപേ നമുക്ക് ആസ്ബസ്റ്റോസിന്റെ രാസ ഘടന നോക്കാം.സിലിക്ക ൺ എന്ന മൂലകവും, ഓക്‌സിജനും ചെറിയ തോതിൽ മഗ്നീഷ്യവും, അലുമിനവും അടങ്ങിയതാണ് ആസ്ബസ്റ്റോസ്'.ഇവ പൊതുവായി രണ്ടു തരത്തിലുണ്ട്. ഒന്ന് ക്രിസോറ്റൈൽ രണ്ട് ആംഫിബോൾ. നമ്മൾ സാധാരണയായി മേൽക്കൂരയ്ക്ക് ഉപയോഗിക്കുന്ന ആസ്ബസ്റ്റോസ് ക്രിസോറ്റൈൽ ആണ്. സാധാരണ ഗതിയിൽ കെമിക്കലുകളുമായി രാസപ്രവർത്തനം നടത്താത്തതും, വളരെ ഉറപ്പുള്ളതും ആണ് ക്രിസോറ്റൈൽ ആസ്ബസ്റ്റോസ്. ഇവ പെട്ടെന്ന് തീ പിടിക്കില്ലെന്നുള്ളതും, പെട്ടെന്ന് പൊട്ടില്ലെന്നുള്ളതും കാരണം ഒരിക്കൽ മേൽക്കൂരയിൽ ഇട്ടാൽ പിന്നെ വളരെ വര്ഷങ്ങളോളം അറ്റകുറ്റ പണികൾ ചെയ്യേണ്ട ആവശ്യമേ ഇല്ല. **[](https://cdn.boolokam.com/articles/2023/06/FWFWGGGG.jpg)അപകടങ്ങൾ എന്തൊക്കെ?** 1930 കളിൽ ത്തന്നെ ആസ്ബസ്റ്റോസ് മാരകമായ കാൻസറിന് ഹേതുവാകും എന്ന് കണ്ടെത്തിയിരുന്നു. ഇന്റർനാഷണൽ ഏജൻസി ഫോർ റിസർച്ച് (IARC) 'കാർസിനോജൻ' (കാൻസറിനു കാരണമായ) വിഭാഗത്തിലാണ് ആസ്ബസ്റ്റോസിനെ പെടുത്തിയിരിക്കുന്നത്. ഏജൻസി ഫോർ ടോക്സിക് സബ്സ്റ്റൻസസ് ആൻഡ് ഡിസീസ് രജിസ്ട്രി (ATDSR), യു.എസ്. ഡിപ്പാർട്ട്മെന്റ് ഓഫ് ഹെൽത്ത് ആൻഡ് ഹ്യൂമൻ സർവീസസ് എന്നിവരുടെ അഭിപ്രായത്തിൽ "ആസ്ബസ്റ്റോസുമായുള്ള സമ്പർക്കം ശ്വാസകോശ അർബുദം ഉൾപ്പെടെ പല അസുഖങ്ങൾക്കും ഹേതുവാകും" എന്നാണ്. ലോകാരോഗ്യ സംഘടന പറയുന്നത് "ആസ്ബറ്റോസുമായി ബന്ധപ്പെട്ട രോഗങ്ങൾ ഇല്ലാതാക്കുന്നതിനുള്ള ഏറ്റവും ഫലപ്രദമായ മാർഗ്ഗം എല്ലാത്തരം ആസ്ബറ്റോസും ഉപയോഗിക്കുന്നത് നിർത്തുക എന്നതാണ്". **ഭയപ്പെടാൻ കാര്യമുണ്ടോ?** ഉണ്ടെന്നാണ് ഉത്തരം. ആസ്ബസ്റ്റോസ് മേൽക്കൂരയായി ഉള്ള വീടുകളിൽ കാലക്രമേണ ദ്രവിക്കാൻ തുടങ്ങുമ്പോൾ ഇതിന്റെ പൊടി അന്തരീക്ഷത്തിൽ കലർന്ന് ശ്വാസകോശത്തിൽ എത്താനുള്ള സാദ്ധ്യത വളരെ കൂടുതൽ ആണ്. പ്രതേകിച്ചും, ആസ്ബസ്റ്റോസ് മേൽക്കൂര ഉള്ള വീടുകൾ പൊളിക്കുമ്പോൾ, വളരെയധികം ശ്രദ്ധിക്കേണ്ടതുണ്ട്. കൃത്യമായ ആരോഗ്യ സുരക്ഷാ ഉപകരണങ്ങൾ ഉപയോഗിക്കാതെ ഒരിക്കലും ആസ്ബസ്റ്റോസ് പൊളിക്കുകയോ മുറിക്കുകയോ, പൊട്ടിക്കുകയോ ചെയ്യരുത്. പഴയ ആസ്ബസ്റ്റോസ് ഷീറ്റുകളിൽ തൊടുകപോലും ചെയ്യരുത്. അനുയോജ്യമായ മാസ്കുകളും, കയ്യുറകളും ഇല്ലാതെ ആസ്ബസ്റ്റോസ് മുറിക്കുകയോ, എടുക്കുകയോ ചെയ്യരുത്. മുംബൈയിലെ ടാറ്റ ഇൻസ്റ്റിറ്റ്യൂട്ട് ഓഫ് സോഷ്യൽ സയൻസസ് പ്രസിദ്ധീകരിച്ച ഗവേഷണ പ്രബന്ധം അനുസരിച്ച്, ആസ്ബറ്റോസുമായുള്ള ഇന്ത്യൻ ജനതയുടെ സമാനതകളില്ലാത്ത സമ്പർക്കം വരും വർഷങ്ങളിൽ 6 ദശലക്ഷത്തിലധികം ആളുകൾക്ക് ആസ്ബറ്റോസ് സംബന്ധമായ അസുഖങ്ങൾ ഉണ്ടാക്കാം എന്നാണ്, ഇതിൽ 600,000-ലധികം കാൻസർ കേസുകൾ ഉൾപ്പെടുന്നു. വിദഗ്ധരുടെ അഭിപ്രായത്തിൽ ആസ്ബസ്റ്റോസ് പൂർണ്ണമായും ഒഴിവാക്കുക തന്നെ വേണം എന്നാണ്. ലോകാരോഗ്യ സംഘടനയുടെ അഭിപ്രായത്തിൽ, എല്ലാത്തരം ആസ്ബറ്റോസും ശ്വാസകോശ അർബുദം, മെസോതെലിയോമ, ശ്വാസനാളത്തിലെയും അണ്ഡാശയത്തിലെയും കാൻസർ, ആസ്ബറ്റോസിസ് എന്നിവയ്ക്ക് കാരണമാകുന്നതിനാൽ ഒരു കരണവശാലയും ഇവ ഉപയോഗിക്കരുത് എന്നാണ്.
