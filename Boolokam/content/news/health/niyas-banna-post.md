---
title: "\"ബൈറ്റ് മാർക്ക് കണ്ട് ജീവിയെ മനസ്സിലാക്കുന്ന ഒരു ശാസ്ത്രവും വികസിച്ചിട്ടില്ല, മെഡിക്കൽ സയൻസിന് പൂർണമായും വഴങ്ങിക്കൊടുക്കുക\" , കുറിപ്പ്"
date: 2023-06-26T06:20:20
draft: false
categories: ["Health"]
tags: ['Featured', 'health', 'Snake', 'snake bite']
author: "Beaumaris"
---

പാമ്പുകടിയേറ്റാൽ പലർക്കും അപകടം സംഭവിക്കുന്നത് ചികിത്സലഭിക്കാനുള്ള കാലതാമസം കൊണ്ടാണ്. അതിൽ തന്നെ പല ഘടകങ്ങളുണ്ട്. ഒന്നാമത്തെ കാരണം ഫസ്റ്റ് എയ്ഡിന്റെ അഭാവവും ആശുപത്രിയിലേക്കുള്ള ദൂരക്കൂടുതലും ആണെങ്കിൽ മറ്റൊരു കാരണം നമ്മൾ ചില തെറ്റായ നിഗമനങ്ങൾ കൊണ്ട് ചികിത്സ വൈകിപ്പിക്കുന്നതോ ചികിത്സ തേടാത്തതോ ആകാം കാരണം. എന്തെങ്കിലും കടിച്ചാൽ അത് വിഷ പാമ്പാണോ വിഷമില്ലാത്ത പാമ്പാണോ അട്ടയാണോ ഏലിയാണോ എന്നൊക്കെ ചിന്തിച്ചു സമയം കളയുകയും ജീവൻ തന്നെ അപകടത്തിൽ ആക്കുകയുമാണ് പലരുടെയും രീതി. ഇവിടെ അത്തരം അബദ്ധധാരണക്കാർക്കു കൂടി ഉപയോഗപ്പെടുന്നൊരു അനുഭവ കുറിപ്പാണു Niyas Banna എഴുതിയത്. കേരളത്തിലെ പാമ്പുകൾ എന്ന ഗ്രൂപ്പിലാണ് അദ്ദേഹത്തിന്റെ കുറിപ്പ്. കുറിപ്പ് വായിക്കാം.

<strong>ഒരു അൺനോൺ ബൈറ്റ്</strong>

<strong>Niyas Banna</strong>

ജൂൺ 10 ശനിയാഴ്ച വൈകിട്ട് തെളിഞ്ഞ മാനം കണ്ടപ്പോൾ പെട്ടെന്നാണ് കോഴിക്കോട്ടെ മലയോര പ്രദേശമായ ആനക്കാം പൊയിൽ വരെ കുടുംബത്തോടൊപ്പം പോയി വരാം എന്ന് തീരുമാനിച്ചത്‌ . നേരത്തെ ഞായറാഴ്ചത്തേക്കു പ്ലാൻ ചെയ്ത യാത്ര തന്നെയാണ്.. ആ പണി അന്ന് തന്നെ തീർത്തേക്കാം എന്ന് കരുതി.അഞ്ചു മണിയോടെ സഥലത്തെത്തി . കുറച്ചു നേരം പറമ്പിലൂടെ നടന്നു , മഴക്കാലമായതിനാൽ കാട് കൂടിയിട്ടുണ്ട്. പുഴവക്ക് ( ഇരുവഞ്ഞിപ്പുഴ യുടെ തുടക്കം ) വരെ അല്പം സാഹസികമായി തന്നെ ഇറങ്ങി ചെന്നു, ഇരുട്ടുന്നതിനു മുൻപ് ഏകദേശം ആറേ കാലോടെ തന്നെ തിരിച്ചു യാത്രയും തുടങ്ങി. വഴിയിൽ തിരുവമ്പാടിയിലുള്ള പിതൃ സഹോദരി വീടും മറ്റൊരു വീടും സന്ദർശിച്ചതിനു ശേഷം ഏകദേശം ഒമ്പതരയോടെയാണ് വീട്ടിലെത്തിയത്.വീട്ടിലെത്തിയ ഉടൻ അങ്ങാടിയിലേക്കിറങ്ങിയ എനിക്ക് അഞ്ചു മിനിറ്റിനകം ഫോൺ വന്നു . മൂത്ത മകൾ മിന്ഹയുടെ കാലിൽ നിന്ന് ചോര വരുന്നുണ്ട് , എന്തോ കടിച്ച അടയാളവും ഉണ്ട്.. പോയ സഥലത്തിന്റെ സ്വഭാവം അറിയാവുന്നതു കൊണ്ട് അട്ടയാവാം എന്ന് അഭിപ്രായം പറഞ്ഞെങ്കിലും ഉടനെ തന്നെ വീട്ടിലെത്തി മുറിവ് പരിശോധിച്ചു .

<a href="https://cdn.boolokam.com/articles/2023/06/ffffgg.jpg"><img class="size-full wp-image-401036 aligncenter" src="https://cdn.boolokam.com/articles/2023/06/ffffgg.jpg" alt="" width="640" height="960" /></a>ഒരു സെന്റി മീറ്റർ ഗ്യാപ്പിൽ രണ്ടു പുള്ളി. അപകടം മണത്ത ഉടനെ ഫോട്ടോ എടുത്തു സുഹൃത്തുക്കളായ രണ്ടു ഡോക്ടർമാർക്ക് അയച്ചു കൊടുത്തു , പ്രതീക്ഷിച്ച പോലെ ഉടനെ തന്നെ മെഡിക്കൽ അറ്റെൻഷൻ ലഭിക്കുന്ന സ്ഥലത്തേക്ക് പോവാനുള്ള നിർദേശമാണ് കിട്ടിയത്.മോൾക്ക് യാതൊരു വിധ അസ്വസ്ഥതയും ഇല്ലായിരുന്നു.. വല്ലതും കടിച്ചതായി അവൾ അറിഞ്ഞിട്ടു പോലും ഇല്ല താനും. ഡ്രസ്സ് മാറുമ്പോഴാണ് നെരിയാണിക്കു അടുത്തായി രക്തം കണ്ട് ഷിനിയോട് കാര്യം പറഞ്ഞത്.ഉടനെ തന്നെ തൊട്ടടുത്ത ശാന്തി ഹോസ്പിറ്റലിലേക്ക് ചെറിയ രണ്ടു കുട്ടികളെയും കൂടി കൂട്ടി പുറപ്പെട്ടു. എന്റെ ധാരണയനുസരിച്ചു ഇരുപതു മിനിറ്റിന്റെ ബ്ലഡ് കോട്ടിങ് ടെസ്റ്റ് ചെയ്തു പ്രശ്നമൊന്നുമില്ലെങ്കിൽ തിരിച്ചു വരാം എന്നാണ്. ഹോസ്പിറ്റൽ കാഷ്വാലിറ്റിയിൽ വെച്ച് അവിടെ ഉണ്ടായിരുന്ന ഡോക്ടർ സീനിയർ ഡോക്ടർമാരോട് ഫോൺ വഴി കണ്സൾട്ട് ചെയ്തു ഉടനെ തന്നെ ഹയർ സെന്ററിലേക്കു പോവാൻ ആവശ്യപ്പെട്ടു. . അതോടെ മനസ്സിനകത്തു ടെൻഷൻ കയറാൻ തുടങ്ങി.

നമ്മെ വീർപ്പു മുട്ടിക്കുന്ന ടെൻഷൻ ഉണ്ടാവുകയും അത് ഒരു തരി പോലും മുഖത്ത് കാണിക്കാൻ പറ്റാതിരിക്കുകയും ചെയ്യുന്ന അവസ്ഥ ഉണ്ടായിട്ടുണ്ടോ ?രാത്രി പത്തേമുക്കാലോടെ കോഴിക്കോട് ഇഖ്‌റയിൽ എത്തി. ചെറിയ കുട്ടികൾ രണ്ടു പേരും അപ്പോഴേക്ക് ഉറങ്ങിയിരുന്നു . വൈഫ് ഷിനിയെയും മോളെയും ഹോസ്പിറ്റലിൽ ഇറക്കി കുട്ടികളെയും കൊണ്ട് എരഞ്ഞിപ്പാലത്തുള്ള എളാപ്പയുടെ Abdul Hakeem വീട്ടിൽ. നല്ല ഉറക്കമായതു കൊണ്ട് പ്രത്യേകിച്ച് വിഷമമൊന്നുമില്ലാതെ അവരെ മാറ്റിക്കിടത്തി കാർ അവിടെ വെച്ച് എളാപ്പയുടെ സ്‌കൂട്ടറുമായി തിരിച്ചു ഹോസ്പിറ്റലിൽ.അഥവാ ടെസ്റ്റിൽ പ്രശ്നം കാണുകയാണെങ്കിൽ പീഡിയാട്രിക് ICU ഉള്ള ഹോസ്പിറ്റലുകളിലേക്ക് (Mims, Baby , Calicut medical College) റെഫർ ചെയ്യുമെന്ന് ഡോക്ടർ ആദ്യം തന്നെ പറഞ്ഞു.

.ബ്ലഡ് ക്ളോട്ടിങ് ടെസ്റ്റ് WBC ആദ്യ റിസൾട്ട് വന്നു - "'ബോർഡർ ലൈൻ ആണ് . കൺഫേം ചെയ്യാൻ പറ്റുന്നില്ല ഒന്ന് കൂടി ചെയ്യണം .""
ഓക്കേ . ചെയ്തോളൂ..
ഇരുപതു മിനിട്ടു കൂടി കടന്നു പോയി . ഇതിനിടക്ക് ബത്തേരിയിൽ നിന്ന് ജവാദ് ഡോക്ടറും ദിപിൻ ഡോക്ടറും വിവരങ്ങൾ അന്വേഷിക്കുന്നു . അടുത്ത റിസൾട്ട് വന്നു . ബ്ലഡ് ക്ളോട്ട് ആയിട്ടില്ല എത്രയും പെട്ടെന്ന് പീഡിയാട്രിക് ഐ സി യു ഉള്ള ഹോസ്പിറ്റലിലേക്ക് ഷിഫ്റ്റ് ചെയ്യണം . ഡോകറ്ററുടെ മുഖം മാറിയത് ഞാൻ കണ്ടില്ലെങ്കിലും കെട്ടിയോൾ ശ്രദ്ധിച്ചിരുന്നു . റഫറൻസ് ലെറ്ററിൽ PLan ASV Adminstration എന്നെഴുതി പറ്റുമെങ്കിൽ കോഴിക്കോട് MIMS ലേക്ക് തന്നെ പൊയ്ക്കൊള്ളാൻ ആവശ്യപ്പെട്ടു, പീഡിയാട്രിക് ഐ സി യു വിന് നല്ലതു അത് തന്നെയാണെന്ന ജവാദ് ഡോക്ടറുടെ നിർദേശം കൂടി വന്നതോടെ പിന്നെ ഒന്നും നോക്കിയില്ല .
''എങ്ങനെയാണ് പോവുന്നത്..? ''
''കുറച്ചപ്പുറത്തായി കാറുണ്ട് ..''
''പോരാ .. ആംബുലൻസ് വിളിച്ചോളൂ... സമയം കളയണ്ട..''
ഞാൻ ഉടനെ തന്നെ കാർ എടുക്കാൻ പോയി.. ഷിനിയും മകളും ആംബുലൻസിലും.
രണ്ടു മണിക്കൂറിനിടയിൽ മൂന്നാമത്തെ ഹോസ്പിറ്ററിലേക്ക്..
ആംബുലൻസിൽ കയറുമ്പോൾ ഡ്രൈവർ ചോദിച്ചു.
. "സൈറൺ ഇടണോ ? "
"ഇട്ടാൽ എന്താ ?"
"ഇട്ടാൽ പെട്ടെന്ന് എത്താം."

കാറുമെടുത്ത് പോയ തന്നെ അൽപ സമയത്തിനകം സൈറൺ മുഴക്കിക്കൊണ്ട് ആംബുലൻസ് കടന്ന് പോയി.
"ആനക്കാംപൊയിൽ പോയ ഞാനിതാ ഇപ്പോൾ ആംബുലൻസിൽ" ചിരിച്ച് കൊണ്ട് മകൾ പറഞ്ഞു.
സംഗതി ഇങ്ങനെയൊക്കെ ആയിട്ടും ഞങ്ങൾ പറയുന്ന തമാശകൾക്കൊക്കെ ചിരിച്ചു കൊണ്ട് റെസ്പോണ്ട് ചെയ്യുന്ന നൂറു ശതമാനം കൂൾ ആയ മോൾക്ക് തന്നെ മുഴുവൻ മാർക്കും നൽകണം.മിംസ് കാഷ്വാലിറ്റിയിലെത്തി. എമർജൻസി മെഡിസിൻ ഡോക്ടർമാരും പീഡിയാട്രീഷ്യനും മാറി മാറി പല ക്ലിനിക്കൽ പരിശോധനകളും നടത്തുന്നു. കണ്ണിലേക്ക് ടോർച്ചടിക്കൽ, സംഖ്യകൾ നിർത്താതെ എണ്ണൽ തുടങ്ങിയവ ചെയ്യിക്കുന്നുണ്ട്.

ഞങ്ങൾ പോയ സ്ഥലത്ത് അട്ടയുണ്ടാവാൻ സാധ്യതയുണ്ട് എന്ന എന്റെ നിഗമനത്തിനൊക്കെ ഡോക്ടർമാർ പുല്ലുവില കൃത്യമായി തന്നെ തന്നു. കുട്ടിയെ എന്തായാലും ICU വിലേക്ക് മാറ്റുമെന്നും എന്ത് തന്നെ ആയാലും 24 മുതൽ 48 മണിക്കൂർ വരെ ഒബ്സർവേഷൻ വേണ്ടി വരും എന്ന് പറഞ്ഞതോടെ പിന്നെ ഞാനായിട്ട് ഇനി ഒന്നും പറയേണ്ടതില്ല എന്നെനിക്ക് മനസ്സിലായി.എന്റെ സമാധാനത്തിന് വേണ്ടി ലീച്ച് ബൈറ്റ് , സ്നൈക് ബൈറ്റ് തുടങ്ങിയവയുടെ ഇമേജുകൾ ഗൂഗിൾ ചെയ്തത് മൊത്തം കൺഫ്യൂഷൻ കൂട്ടുകയാണ് ചെയ്തത്. അപ്പോഴേക്ക് സഹായത്തിനായി സഹോദരൻ ജസീമുമെത്തി.ഏകദേശം അര മണിക്കൂർ കഴിഞ്ഞു.ടെസ്റ്റ് റിസൾട്ട് വന്നു. ക്ലോട്ട് ആയിട്ടുണ്ട്. ദൈവത്തിന് സ്തുതി. ICU വിലോട്ട് ഇപ്പോൾ മാറ്റേണ്ടതില്ല. തൽക്കാലം HDU വിലേക്ക് പോവാം. ഇടക്കിടക്ക് ടെസ്റ്റ് റിപീറ്റ് ചെയ്യണം. HDU ആയത് കൊണ്ട് ഒരു ബൈസ്റ്റാന്റർ നിൽക്കാവുന്നതാണ്. അത്രയും സമാധാനം.

HDU വിലെത്തി. ഡ്യൂട്ടിയിൽ ഉണ്ടായിരുന്ന ഡോക്ടർ കസിൻ ആഷിഖിന്റെ പ്രിയതമ ഡോ നിഹാല . മിംസിൽ DNB ചെയ്യുകയാണ്. അതോടെ ഷിനിക്കും കൂടുതൽ സമാധാനമായി.പുറത്ത് പോയി ഒരു കട്ടൻ ചായ കുടിച്ചു.പെട്ടെന്ന് വീട്ടിൽ നിന്നിറങ്ങി പോന്നതാണ്. ധരിച്ച വസ്ത്രമല്ലാതെ ഒന്നും കയ്യിലില്ല. തൽക്കാലം ജസീമിനെ കാര്യങ്ങൾ ഏൽപിച്ച് ഒന്നരയോടെ വീട്ടിലേക്ക്. നാല് മണിയോടെ തിരിച്ചെത്തി ജസീമിനെ തിരിച്ച് വിട്ടു.ഏതാണ്ട് പുലർച്ചെ നാല് മണി വരെ ഡോക്ടർമാർ മകളെ ഉറങ്ങാൻ അനുവദിച്ചില്ല. തുടർച്ചയായി സംസാരിപ്പിച്ചും കട്ടനും ബണ്ണുമൊക്കെ കൊടുത്തും എൻഗേജ് ചെയ്യിച്ച് കൊണ്ടേ ഇരുന്നു. വിഷം ന്യൂറോടോക്സിക് ആണെങ്കിൽ ഉറങ്ങിപ്പോയാൽ അറിയാൻ പറ്റണമെന്നില്ല എന്നതാവും കാരണം.
ഇതേ സമയം ഷിനി അവളുടെ സർക്കിളിലുള്ള ഒരു പാട് ഡോക്ടർ മാരുമായും കോൺടാക്റ്റ് ചെയ്തിരുന്നു. അവരുടെയൊക്കെ നിർദേശങ്ങളും ആത്മവിശ്വാസം നൽകലുമൊക്കെ നൽകിയ സമാധാനം വളരെ വല്യതാണ്. HDU വിൽ വെച്ച് പിന്നീട് ചെയ്ത ടെസ്റ്റുകളും ക്ലോട്ട് ചെയ്തതിനാലും, മറ്റ് അസ്വസ്ഥതകൾ ഒന്നുമില്ലാത്തതിനാലും പിറ്റേന്ന് ഉച്ചയോടെ റൂമിലേക്ക് ഷിഫ്റ്റ് ചെയ്യാൻ പറഞ്ഞു. പിന്നീട് ഒരു ദിവസം റൂമിലും കഴിഞ്ഞതിന് ശേഷം തിങ്കളാഴ്ച വൈകുന്നേരത്തോടെ സമാധാനത്തോടെ തിരിച്ച് വീട്ടിലേക്ക്.
----
ചെറിയ സൂചികുത്തു പോലുള്ള രണ്ട് അടയാളങ്ങൾ, ഒരു ബുദ്ധിമുട്ടുമില്ല, ഇങ്ങനെയെങ്കിൽ സാധാരണ ഒരാൾ എന്ത് നിലപാടെടുക്കും?
" അതൊന്നുമുണ്ടാവില്ലെടോ..വല്ല അട്ടയുമായിരിക്കും." എന്ന് പലരും എടുക്കുന്ന നിലപാടിൽ നിന്ന് നിർബന്ധമായും ഹോസ്പിറ്റലിൽ പോവണം എന്ന് ഒറ്റയടിക്ക് നിലപാടെടുക്കാൻ ചില കാരണങ്ങൾ ഉണ്ട്. അതിൽ ഒന്ന് മുൻപ് ബത്തേരി ഇഖ്റ ഹോസ്പിറ്റലിൽ ജോലി ചെയ്തിരുന്ന കാലത്ത് ചില സ്നേക് ബൈറ്റ് കേസുകൾ വന്നപ്പോൾ ഡോക്ടർമാരുമായി നടത്തിയ ചില ചർച്ചകളാണ്. മറ്റൊന്ന് പ്രിയ സുഹൃത്ത് അബൂ താഹിർ Aboothahir U വഴി എത്തപ്പെട്ട കേരളത്തിലെ പാമ്പുകൾ എന്ന ഫേസ്ബുക് കൂട്ടായ്മയും സ്നേക് പീഡിയ മൊബൈൽ ആപ്പുമാണ്.

ഈ രണ്ട് ദിവസം കൊണ്ട് ഉണ്ടായ ചില മനസ്സിലാക്കലുകൾ മറ്റുള്ളവർക്കും കൂടി ഷെയർ ചെയ്യാനാണ് ഇത്രയും എഴുതിക്കൂട്ടിയത്.

1 ) അൺനോൻ ബൈറ്റ് പ്രശ്നമാണ്. രണ്ട് മാർക്കായാലും ഒന്ന് തന്നെ ആയാലും മെഡിക്കൽ അറ്റൻഷൻ നിർബന്ധമാണ്. പാമ്പുകൾ കടിച്ച് ഒറ്റ മാർക്ക് മാത്രം വന്ന സംഭവങ്ങളും ഇഷ്ടം പോലെയുള്ളതിനാൽ നമുക്ക് പറ്റുന്ന, വിശ്വാസമുള്ള ഹോസ്പിറ്റലിലേക്ക് എത്രയും പെട്ടെന്ന് പോവുക. സുഹൃത്തുക്കളുടെയും നോൺ മെഡിക്കൽ ആൾക്കാരുടെയും അഭിപ്രായത്തിന് കാത്ത് നിൽക്കരുത്.

2) ഒരു ബുദ്ധിമുട്ടും ഇല്ലെങ്കിലും 24 മുതൽ 48 മണിക്കൂർ വരെ ഒബ്സർവേഷൻ എന്നത് നിർബന്ധമാണ്. മണിക്കൂറുകൾക്ക് ശേഷവും സ്ഥിതി മോശമാവാനുള്ള സാധ്യതകളുണ്ട്. എല്ലാ സാധ്യതകളും അടക്കുക എന്നതാണ് മെഡിക്കൽ സയൻസിൻ്റെ രീതി. അതിന് പൂർണമായും വഴങ്ങിക്കൊടുക്കുക.

3) ബ്ലഡ് ക്ലോട്ടിംഗ് ടെസ്റ്റ് ചെയ്യുന്നത് വിഷം ഹീമോടോക്സിക് (അണലി ) ആണോ എന്ന് നോക്കാൻ മാത്രമേ ഉപകരിക്കൂ. ന്യൂറോടോക്സിക് ആണെങ്കിൽ നാഡീവ്യവസ്ഥയെയാണ് ബാധിക്കുക. അത് മനസ്സിലാക്കുന്നത് തുടർച്ചയായ ക്ലിനിക്കൽ ഒബ്സർവേഷനിലൂടെയാണ്. അത് ഒരിക്കലും വീട്ടിലോ ക്ലിനിക്കുകളിലോ ചെറിയ ഹോസ്പിറ്റലിലോ നടക്കില്ല.

4) ബൈറ്റ് മാർക്ക് കണ്ട് ജീവിയെ മനസ്സിലാക്കുന്ന ഒരു ശാസ്ത്രവും വികസിച്ചിട്ടില്ല. ജീവിയെ കണ്ടിട്ടില്ലെങ്കിൽ ഇനി കണ്ടാലും ) കൃത്യമായ മെഡിക്കൽ ഒബ്സർവേഷൻ മാത്രമാണ് ഉടനെയുള്ള സൊലൂഷൻ.

5) ആദ്യം പോയ രണ്ടാശുപത്രിയും A S V ലഭ്യമായ ആശുപത്രികൾ തന്നെയാണ്. അതറിഞ്ഞാണ് പോയതും . പക്ഷെ കുട്ടികൾക്ക് പീഡിയാട്രിക് ICU ഉള്ള ഹോസ്പിറ്റലുകൾ തന്നെയാണ് ഏറ്റവും നല്ലത്. അത് എണ്ണത്തിൽ വളരെ കുറവാണ് താനും. കോഴിക്കോട് നഗരത്തിൽ മൂന്ന് ഇടത്ത് മാത്രമേ ഉള്ളൂ എന്നത് എനിക്കും ഒരു പുതിയ അറിവായിരുന്നു.
Thank you for reading ❤️❤️


!["ബൈറ്റ് മാർക്ക് കണ്ട് ജീവിയെ മനസ്സിലാക്കുന്ന ഒരു ശാസ്ത്രവും വികസിച്ചിട്ടില്ല, മെഡിക്കൽ സയൻസിന് പൂർണമായും വഴങ്ങിക്കൊടുക്കുക" , കുറിപ്പ്](https://cdn.boolokam.com/articles/2023/06/ffffgg.jpg)പാമ്പുകടിയേറ്റാൽ പലർക്കും അപകടം സംഭവിക്കുന്നത് ചികിത്സലഭിക്കാനുള്ള കാലതാമസം കൊണ്ടാണ്. അതിൽ തന്നെ പല ഘടകങ്ങളുണ്ട്. ഒന്നാമത്തെ കാരണം ഫസ്റ്റ് എയ്ഡിന്റെ അഭാവവും ആശുപത്രിയിലേക്കുള്ള ദൂരക്കൂടുതലും ആണെങ്കിൽ മറ്റൊരു കാരണം നമ്മൾ ചില തെറ്റായ നിഗമനങ്ങൾ കൊണ്ട് ചികിത്സ വൈകിപ്പിക്കുന്നതോ ചികിത്സ തേടാത്തതോ ആകാം കാരണം. എന്തെങ്കിലും കടിച്ചാൽ അത് വിഷ പാമ്പാണോ വിഷമില്ലാത്ത പാമ്പാണോ അട്ടയാണോ ഏലിയാണോ എന്നൊക്കെ ചിന്തിച്ചു സമയം കളയുകയും ജീവൻ തന്നെ അപകടത്തിൽ ആക്കുകയുമാണ് പലരുടെയും രീതി. ഇവിടെ അത്തരം അബദ്ധധാരണക്കാർക്കു കൂടി ഉപയോഗപ്പെടുന്നൊരു അനുഭവ കുറിപ്പാണു Niyas Banna എഴുതിയത്. കേരളത്തിലെ പാമ്പുകൾ എന്ന ഗ്രൂപ്പിലാണ് അദ്ദേഹത്തിന്റെ കുറിപ്പ്. കുറിപ്പ് വായിക്കാം. **ഒരു അൺനോൺ ബൈറ്റ്** **Niyas Banna** ജൂൺ 10 ശനിയാഴ്ച വൈകിട്ട് തെളിഞ്ഞ മാനം കണ്ടപ്പോൾ പെട്ടെന്നാണ് കോഴിക്കോട്ടെ മലയോര പ്രദേശമായ ആനക്കാം പൊയിൽ വരെ കുടുംബത്തോടൊപ്പം പോയി വരാം എന്ന് തീരുമാനിച്ചത്‌ . നേരത്തെ ഞായറാഴ്ചത്തേക്കു പ്ലാൻ ചെയ്ത യാത്ര തന്നെയാണ്.. ആ പണി അന്ന് തന്നെ തീർത്തേക്കാം എന്ന് കരുതി.അഞ്ചു മണിയോടെ സഥലത്തെത്തി . കുറച്ചു നേരം പറമ്പിലൂടെ നടന്നു , മഴക്കാലമായതിനാൽ കാട് കൂടിയിട്ടുണ്ട്. പുഴവക്ക് ( ഇരുവഞ്ഞിപ്പുഴ യുടെ തുടക്കം ) വരെ അല്പം സാഹസികമായി തന്നെ ഇറങ്ങി ചെന്നു, ഇരുട്ടുന്നതിനു മുൻപ് ഏകദേശം ആറേ കാലോടെ തന്നെ തിരിച്ചു യാത്രയും തുടങ്ങി. വഴിയിൽ തിരുവമ്പാടിയിലുള്ള പിതൃ സഹോദരി വീടും മറ്റൊരു വീടും സന്ദർശിച്ചതിനു ശേഷം ഏകദേശം ഒമ്പതരയോടെയാണ് വീട്ടിലെത്തിയത്.വീട്ടിലെത്തിയ ഉടൻ അങ്ങാടിയിലേക്കിറങ്ങിയ എനിക്ക് അഞ്ചു മിനിറ്റിനകം ഫോൺ വന്നു . മൂത്ത മകൾ മിന്ഹയുടെ കാലിൽ നിന്ന് ചോര വരുന്നുണ്ട് , എന്തോ കടിച്ച അടയാളവും ഉണ്ട്.. പോയ സഥലത്തിന്റെ സ്വഭാവം അറിയാവുന്നതു കൊണ്ട് അട്ടയാവാം എന്ന് അഭിപ്രായം പറഞ്ഞെങ്കിലും ഉടനെ തന്നെ വീട്ടിലെത്തി മുറിവ് പരിശോധിച്ചു . [](https://cdn.boolokam.com/articles/2023/06/ffffgg.jpg)ഒരു സെന്റി മീറ്റർ ഗ്യാപ്പിൽ രണ്ടു പുള്ളി. അപകടം മണത്ത ഉടനെ ഫോട്ടോ എടുത്തു സുഹൃത്തുക്കളായ രണ്ടു ഡോക്ടർമാർക്ക് അയച്ചു കൊടുത്തു , പ്രതീക്ഷിച്ച പോലെ ഉടനെ തന്നെ മെഡിക്കൽ അറ്റെൻഷൻ ലഭിക്കുന്ന സ്ഥലത്തേക്ക് പോവാനുള്ള നിർദേശമാണ് കിട്ടിയത്.മോൾക്ക് യാതൊരു വിധ അസ്വസ്ഥതയും ഇല്ലായിരുന്നു.. വല്ലതും കടിച്ചതായി അവൾ അറിഞ്ഞിട്ടു പോലും ഇല്ല താനും. ഡ്രസ്സ് മാറുമ്പോഴാണ് നെരിയാണിക്കു അടുത്തായി രക്തം കണ്ട് ഷിനിയോട് കാര്യം പറഞ്ഞത്.ഉടനെ തന്നെ തൊട്ടടുത്ത ശാന്തി ഹോസ്പിറ്റലിലേക്ക് ചെറിയ രണ്ടു കുട്ടികളെയും കൂടി കൂട്ടി പുറപ്പെട്ടു. എന്റെ ധാരണയനുസരിച്ചു ഇരുപതു മിനിറ്റിന്റെ ബ്ലഡ് കോട്ടിങ് ടെസ്റ്റ് ചെയ്തു പ്രശ്നമൊന്നുമില്ലെങ്കിൽ തിരിച്ചു വരാം എന്നാണ്. ഹോസ്പിറ്റൽ കാഷ്വാലിറ്റിയിൽ വെച്ച് അവിടെ ഉണ്ടായിരുന്ന ഡോക്ടർ സീനിയർ ഡോക്ടർമാരോട് ഫോൺ വഴി കണ്സൾട്ട് ചെയ്തു ഉടനെ തന്നെ ഹയർ സെന്ററിലേക്കു പോവാൻ ആവശ്യപ്പെട്ടു. . അതോടെ മനസ്സിനകത്തു ടെൻഷൻ കയറാൻ തുടങ്ങി. നമ്മെ വീർപ്പു മുട്ടിക്കുന്ന ടെൻഷൻ ഉണ്ടാവുകയും അത് ഒരു തരി പോലും മുഖത്ത് കാണിക്കാൻ പറ്റാതിരിക്കുകയും ചെയ്യുന്ന അവസ്ഥ ഉണ്ടായിട്ടുണ്ടോ ?രാത്രി പത്തേമുക്കാലോടെ കോഴിക്കോട് ഇഖ്‌റയിൽ എത്തി. ചെറിയ കുട്ടികൾ രണ്ടു പേരും അപ്പോഴേക്ക് ഉറങ്ങിയിരുന്നു . വൈഫ് ഷിനിയെയും മോളെയും ഹോസ്പിറ്റലിൽ ഇറക്കി കുട്ടികളെയും കൊണ്ട് എരഞ്ഞിപ്പാലത്തുള്ള എളാപ്പയുടെ Abdul Hakeem വീട്ടിൽ. നല്ല ഉറക്കമായതു കൊണ്ട് പ്രത്യേകിച്ച് വിഷമമൊന്നുമില്ലാതെ അവരെ മാറ്റിക്കിടത്തി കാർ അവിടെ വെച്ച് എളാപ്പയുടെ സ്‌കൂട്ടറുമായി തിരിച്ചു ഹോസ്പിറ്റലിൽ.അഥവാ ടെസ്റ്റിൽ പ്രശ്നം കാണുകയാണെങ്കിൽ പീഡിയാട്രിക് ICU ഉള്ള ഹോസ്പിറ്റലുകളിലേക്ക് (Mims, Baby , Calicut medical College) റെഫർ ചെയ്യുമെന്ന് ഡോക്ടർ ആദ്യം തന്നെ പറഞ്ഞു. .ബ്ലഡ് ക്ളോട്ടിങ് ടെസ്റ്റ് WBC ആദ്യ റിസൾട്ട് വന്നു - "'ബോർഡർ ലൈൻ ആണ് . കൺഫേം ചെയ്യാൻ പറ്റുന്നില്ല ഒന്ന് കൂടി ചെയ്യണം ."" ഓക്കേ . ചെയ്തോളൂ.. ഇരുപതു മിനിട്ടു കൂടി കടന്നു പോയി . ഇതിനിടക്ക് ബത്തേരിയിൽ നിന്ന് ജവാദ് ഡോക്ടറും ദിപിൻ ഡോക്ടറും വിവരങ്ങൾ അന്വേഷിക്കുന്നു . അടുത്ത റിസൾട്ട് വന്നു . ബ്ലഡ് ക്ളോട്ട് ആയിട്ടില്ല എത്രയും പെട്ടെന്ന് പീഡിയാട്രിക് ഐ സി യു ഉള്ള ഹോസ്പിറ്റലിലേക്ക് ഷിഫ്റ്റ് ചെയ്യണം . ഡോകറ്ററുടെ മുഖം മാറിയത് ഞാൻ കണ്ടില്ലെങ്കിലും കെട്ടിയോൾ ശ്രദ്ധിച്ചിരുന്നു . റഫറൻസ് ലെറ്ററിൽ PLan ASV Adminstration എന്നെഴുതി പറ്റുമെങ്കിൽ കോഴിക്കോട് MIMS ലേക്ക് തന്നെ പൊയ്ക്കൊള്ളാൻ ആവശ്യപ്പെട്ടു, പീഡിയാട്രിക് ഐ സി യു വിന് നല്ലതു അത് തന്നെയാണെന്ന ജവാദ് ഡോക്ടറുടെ നിർദേശം കൂടി വന്നതോടെ പിന്നെ ഒന്നും നോക്കിയില്ല . ''എങ്ങനെയാണ് പോവുന്നത്..? '' ''കുറച്ചപ്പുറത്തായി കാറുണ്ട് ..'' ''പോരാ .. ആംബുലൻസ് വിളിച്ചോളൂ... സമയം കളയണ്ട..'' ഞാൻ ഉടനെ തന്നെ കാർ എടുക്കാൻ പോയി.. ഷിനിയും മകളും ആംബുലൻസിലും. രണ്ടു മണിക്കൂറിനിടയിൽ മൂന്നാമത്തെ ഹോസ്പിറ്ററിലേക്ക്.. ആംബുലൻസിൽ കയറുമ്പോൾ ഡ്രൈവർ ചോദിച്ചു. . "സൈറൺ ഇടണോ ? " "ഇട്ടാൽ എന്താ ?" "ഇട്ടാൽ പെട്ടെന്ന് എത്താം." കാറുമെടുത്ത് പോയ തന്നെ അൽപ സമയത്തിനകം സൈറൺ മുഴക്കിക്കൊണ്ട് ആംബുലൻസ് കടന്ന് പോയി. "ആനക്കാംപൊയിൽ പോയ ഞാനിതാ ഇപ്പോൾ ആംബുലൻസിൽ" ചിരിച്ച് കൊണ്ട് മകൾ പറഞ്ഞു. സംഗതി ഇങ്ങനെയൊക്കെ ആയിട്ടും ഞങ്ങൾ പറയുന്ന തമാശകൾക്കൊക്കെ ചിരിച്ചു കൊണ്ട് റെസ്പോണ്ട് ചെയ്യുന്ന നൂറു ശതമാനം കൂൾ ആയ മോൾക്ക് തന്നെ മുഴുവൻ മാർക്കും നൽകണം.മിംസ് കാഷ്വാലിറ്റിയിലെത്തി. എമർജൻസി മെഡിസിൻ ഡോക്ടർമാരും പീഡിയാട്രീഷ്യനും മാറി മാറി പല ക്ലിനിക്കൽ പരിശോധനകളും നടത്തുന്നു. കണ്ണിലേക്ക് ടോർച്ചടിക്കൽ, സംഖ്യകൾ നിർത്താതെ എണ്ണൽ തുടങ്ങിയവ ചെയ്യിക്കുന്നുണ്ട്. ഞങ്ങൾ പോയ സ്ഥലത്ത് അട്ടയുണ്ടാവാൻ സാധ്യതയുണ്ട് എന്ന എന്റെ നിഗമനത്തിനൊക്കെ ഡോക്ടർമാർ പുല്ലുവില കൃത്യമായി തന്നെ തന്നു. കുട്ടിയെ എന്തായാലും ICU വിലേക്ക് മാറ്റുമെന്നും എന്ത് തന്നെ ആയാലും 24 മുതൽ 48 മണിക്കൂർ വരെ ഒബ്സർവേഷൻ വേണ്ടി വരും എന്ന് പറഞ്ഞതോടെ പിന്നെ ഞാനായിട്ട് ഇനി ഒന്നും പറയേണ്ടതില്ല എന്നെനിക്ക് മനസ്സിലായി.എന്റെ സമാധാനത്തിന് വേണ്ടി ലീച്ച് ബൈറ്റ് , സ്നൈക് ബൈറ്റ് തുടങ്ങിയവയുടെ ഇമേജുകൾ ഗൂഗിൾ ചെയ്തത് മൊത്തം കൺഫ്യൂഷൻ കൂട്ടുകയാണ് ചെയ്തത്. അപ്പോഴേക്ക് സഹായത്തിനായി സഹോദരൻ ജസീമുമെത്തി.ഏകദേശം അര മണിക്കൂർ കഴിഞ്ഞു.ടെസ്റ്റ് റിസൾട്ട് വന്നു. ക്ലോട്ട് ആയിട്ടുണ്ട്. ദൈവത്തിന് സ്തുതി. ICU വിലോട്ട് ഇപ്പോൾ മാറ്റേണ്ടതില്ല. തൽക്കാലം HDU വിലേക്ക് പോവാം. ഇടക്കിടക്ക് ടെസ്റ്റ് റിപീറ്റ് ചെയ്യണം. HDU ആയത് കൊണ്ട് ഒരു ബൈസ്റ്റാന്റർ നിൽക്കാവുന്നതാണ്. അത്രയും സമാധാനം. HDU വിലെത്തി. ഡ്യൂട്ടിയിൽ ഉണ്ടായിരുന്ന ഡോക്ടർ കസിൻ ആഷിഖിന്റെ പ്രിയതമ ഡോ നിഹാല . മിംസിൽ DNB ചെയ്യുകയാണ്. അതോടെ ഷിനിക്കും കൂടുതൽ സമാധാനമായി.പുറത്ത് പോയി ഒരു കട്ടൻ ചായ കുടിച്ചു.പെട്ടെന്ന് വീട്ടിൽ നിന്നിറങ്ങി പോന്നതാണ്. ധരിച്ച വസ്ത്രമല്ലാതെ ഒന്നും കയ്യിലില്ല. തൽക്കാലം ജസീമിനെ കാര്യങ്ങൾ ഏൽപിച്ച് ഒന്നരയോടെ വീട്ടിലേക്ക്. നാല് മണിയോടെ തിരിച്ചെത്തി ജസീമിനെ തിരിച്ച് വിട്ടു.ഏതാണ്ട് പുലർച്ചെ നാല് മണി വരെ ഡോക്ടർമാർ മകളെ ഉറങ്ങാൻ അനുവദിച്ചില്ല. തുടർച്ചയായി സംസാരിപ്പിച്ചും കട്ടനും ബണ്ണുമൊക്കെ കൊടുത്തും എൻഗേജ് ചെയ്യിച്ച് കൊണ്ടേ ഇരുന്നു. വിഷം ന്യൂറോടോക്സിക് ആണെങ്കിൽ ഉറങ്ങിപ്പോയാൽ അറിയാൻ പറ്റണമെന്നില്ല എന്നതാവും കാരണം. ഇതേ സമയം ഷിനി അവളുടെ സർക്കിളിലുള്ള ഒരു പാട് ഡോക്ടർ മാരുമായും കോൺടാക്റ്റ് ചെയ്തിരുന്നു. അവരുടെയൊക്കെ നിർദേശങ്ങളും ആത്മവിശ്വാസം നൽകലുമൊക്കെ നൽകിയ സമാധാനം വളരെ വല്യതാണ്. HDU വിൽ വെച്ച് പിന്നീട് ചെയ്ത ടെസ്റ്റുകളും ക്ലോട്ട് ചെയ്തതിനാലും, മറ്റ് അസ്വസ്ഥതകൾ ഒന്നുമില്ലാത്തതിനാലും പിറ്റേന്ന് ഉച്ചയോടെ റൂമിലേക്ക് ഷിഫ്റ്റ് ചെയ്യാൻ പറഞ്ഞു. പിന്നീട് ഒരു ദിവസം റൂമിലും കഴിഞ്ഞതിന് ശേഷം തിങ്കളാഴ്ച വൈകുന്നേരത്തോടെ സമാധാനത്തോടെ തിരിച്ച് വീട്ടിലേക്ക്. \---- ചെറിയ സൂചികുത്തു പോലുള്ള രണ്ട് അടയാളങ്ങൾ, ഒരു ബുദ്ധിമുട്ടുമില്ല, ഇങ്ങനെയെങ്കിൽ സാധാരണ ഒരാൾ എന്ത് നിലപാടെടുക്കും? " അതൊന്നുമുണ്ടാവില്ലെടോ..വല്ല അട്ടയുമായിരിക്കും." എന്ന് പലരും എടുക്കുന്ന നിലപാടിൽ നിന്ന് നിർബന്ധമായും ഹോസ്പിറ്റലിൽ പോവണം എന്ന് ഒറ്റയടിക്ക് നിലപാടെടുക്കാൻ ചില കാരണങ്ങൾ ഉണ്ട്. അതിൽ ഒന്ന് മുൻപ് ബത്തേരി ഇഖ്റ ഹോസ്പിറ്റലിൽ ജോലി ചെയ്തിരുന്ന കാലത്ത് ചില സ്നേക് ബൈറ്റ് കേസുകൾ വന്നപ്പോൾ ഡോക്ടർമാരുമായി നടത്തിയ ചില ചർച്ചകളാണ്. മറ്റൊന്ന് പ്രിയ സുഹൃത്ത് അബൂ താഹിർ Aboothahir U വഴി എത്തപ്പെട്ട കേരളത്തിലെ പാമ്പുകൾ എന്ന ഫേസ്ബുക് കൂട്ടായ്മയും സ്നേക് പീഡിയ മൊബൈൽ ആപ്പുമാണ്. ഈ രണ്ട് ദിവസം കൊണ്ട് ഉണ്ടായ ചില മനസ്സിലാക്കലുകൾ മറ്റുള്ളവർക്കും കൂടി ഷെയർ ചെയ്യാനാണ് ഇത്രയും എഴുതിക്കൂട്ടിയത്. 1 ) അൺനോൻ ബൈറ്റ് പ്രശ്നമാണ്. രണ്ട് മാർക്കായാലും ഒന്ന് തന്നെ ആയാലും മെഡിക്കൽ അറ്റൻഷൻ നിർബന്ധമാണ്. പാമ്പുകൾ കടിച്ച് ഒറ്റ മാർക്ക് മാത്രം വന്ന സംഭവങ്ങളും ഇഷ്ടം പോലെയുള്ളതിനാൽ നമുക്ക് പറ്റുന്ന, വിശ്വാസമുള്ള ഹോസ്പിറ്റലിലേക്ക് എത്രയും പെട്ടെന്ന് പോവുക. സുഹൃത്തുക്കളുടെയും നോൺ മെഡിക്കൽ ആൾക്കാരുടെയും അഭിപ്രായത്തിന് കാത്ത് നിൽക്കരുത്. 2) ഒരു ബുദ്ധിമുട്ടും ഇല്ലെങ്കിലും 24 മുതൽ 48 മണിക്കൂർ വരെ ഒബ്സർവേഷൻ എന്നത് നിർബന്ധമാണ്. മണിക്കൂറുകൾക്ക് ശേഷവും സ്ഥിതി മോശമാവാനുള്ള സാധ്യതകളുണ്ട്. എല്ലാ സാധ്യതകളും അടക്കുക എന്നതാണ് മെഡിക്കൽ സയൻസിൻ്റെ രീതി. അതിന് പൂർണമായും വഴങ്ങിക്കൊടുക്കുക. 3) ബ്ലഡ് ക്ലോട്ടിംഗ് ടെസ്റ്റ് ചെയ്യുന്നത് വിഷം ഹീമോടോക്സിക് (അണലി ) ആണോ എന്ന് നോക്കാൻ മാത്രമേ ഉപകരിക്കൂ. ന്യൂറോടോക്സിക് ആണെങ്കിൽ നാഡീവ്യവസ്ഥയെയാണ് ബാധിക്കുക. അത് മനസ്സിലാക്കുന്നത് തുടർച്ചയായ ക്ലിനിക്കൽ ഒബ്സർവേഷനിലൂടെയാണ്. അത് ഒരിക്കലും വീട്ടിലോ ക്ലിനിക്കുകളിലോ ചെറിയ ഹോസ്പിറ്റലിലോ നടക്കില്ല. 4) ബൈറ്റ് മാർക്ക് കണ്ട് ജീവിയെ മനസ്സിലാക്കുന്ന ഒരു ശാസ്ത്രവും വികസിച്ചിട്ടില്ല. ജീവിയെ കണ്ടിട്ടില്ലെങ്കിൽ ഇനി കണ്ടാലും ) കൃത്യമായ മെഡിക്കൽ ഒബ്സർവേഷൻ മാത്രമാണ് ഉടനെയുള്ള സൊലൂഷൻ. 5) ആദ്യം പോയ രണ്ടാശുപത്രിയും A S V ലഭ്യമായ ആശുപത്രികൾ തന്നെയാണ്. അതറിഞ്ഞാണ് പോയതും . പക്ഷെ കുട്ടികൾക്ക് പീഡിയാട്രിക് ICU ഉള്ള ഹോസ്പിറ്റലുകൾ തന്നെയാണ് ഏറ്റവും നല്ലത്. അത് എണ്ണത്തിൽ വളരെ കുറവാണ് താനും. കോഴിക്കോട് നഗരത്തിൽ മൂന്ന് ഇടത്ത് മാത്രമേ ഉള്ളൂ എന്നത് എനിക്കും ഒരു പുതിയ അറിവായിരുന്നു. Thank you for reading ❤️❤️
