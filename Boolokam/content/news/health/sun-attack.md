---
title: "സൂര്യാഘാതത്തെ പ്രതിരോധിക്കാൻ പന്ത്രണ്ടു നിർദ്ദേശങ്ങൾ"
date: 2019-03-11T05:24:08
draft: false
categories: ["Health"]
tags: ['health', 'heat', 'summer', 'sun']
author: "Beaumaris"
---

<strong><a href="https://wordpress-972788-3403151.cloudwaysapps.com/sun-attack/230478/warrrrrrrr-4" rel="attachment wp-att-230482"><img class="alignleft size-full wp-image-230482" src="https://cdn.boolokam.com/articles/2019/03/warrrrrrrr-3.jpg" alt="" width="784" height="410" /></a>ഡോക്ടർ മനോജ് വെള്ളനാടിന്റെ (<a href="https://www.facebook.com/drmanoj.vellanad">Manoj Vellanad</a>)പോസ്റ്റ്  </strong>

മഴയാണെങ്കിലും വെയിലാണെങ്കിലും എട്ടിന്റെ പണി കിട്ടുന്ന ചില ടീംസുണ്ട്. ഒന്ന്, കെട്ടിടം പണിക്കാർ. മഴയാണേൽ പണിയേ കാണില്ലാ. വെയിലാണേൽ സൂര്യാതപമോ സൂര്യാഘാതമോ അടിക്കും. രണ്ടാമത്തെ കൂട്ടർ, പകൽ നേരം ദീർഘദൂരം ബൈക്കോടിക്കേണ്ടി വരുന്നവരാണ്. യുവാക്കളിൽ ബഹുഭൂരിഭാഗവും ഈ ഗ്രൂപ്പിൽപ്പെടും. പകലത്തെ ചൂടിനിയും കൂടാനാണ് സാധ്യത. കുറച്ചല്ലാ, കുറച്ചധികം ശ്രദ്ധ ഇനി നമ്മൾ പാലിക്കേണ്ടതാണ്. സോ, ബൈക്കോടിക്കുന്നവർ 'സോളാർ രക്തസാക്ഷി'യാവാതിരിക്കാനുള്ള പോംവഴികളെ പറ്റി അറിഞ്ഞിരിക്കുന്നത് നല്ലതാ.

1. പൊരിവെയിലത്തൂടെ ബൈക്കോടിക്കുമ്പോൾ സൂര്യൻ നിങ്ങളെ ഞെക്കാതെ ഞെക്കിപ്പിഴിഞ്ഞ് ചാറെടുക്കും. കൈവിട്ട ആയുധത്തിന്റെയും വാ വിട്ട വാക്കിന്റെയും അവസ്ഥയാണതിനും. വെള്ളം ധാരാളം കുടിക്കുക മാത്രേയുള്ളൂ പോംവഴി. നിർജലീകരണമാണ് സൂര്യാഘാതത്തിന്റെ 'ആഘാത'ശേഷിയെ തന്നെ നിർണയിക്കുന്നത്. അതോണ്ട് ദാഹിച്ചാലും ഇല്ലെങ്കിലും ധാരാളം വെള്ളം കുടിച്ചുകൊണ്ടേയിരിക്കുക. ഒരു കുപ്പി വെള്ളം യാത്രയിലുടനീളം കൈയ്യിൽ കരുതുക.

2. ‎മദ്യപിക്കരുത്, കോഫി പോലുള്ളവയും ഒഴിവാക്കുക. ഇവ രണ്ടും അല്ലെങ്കിലേ നിർജലീകരണത്തിന്റെ കോ-സ്പോൺസർമാരാണ്.

3. ‎അയഞ്ഞ കോട്ടൺ വസ്ത്രങ്ങൾ ധരിക്കുക. കാരണം, ശരീരം വിയർക്കുന്നത് ചൂട് കുറയ്ക്കാനുള്ള ശ്രമത്തിന്റെ ഭാഗമായാണ്. വിയർപ്പ് ബാഷ്പീകരിച്ച് പുറത്ത് പോകാനാകാത്ത വസ്ത്രമാണെങ്കിൽ, ശരീരം വീണ്ടും വീണ്ടും വിയർത്തുകൊണ്ടിരിക്കുമെന്ന് മാത്രം. ചൂട് കുറയില്ല. വിയർപ്പിലൂടെ വെള്ളവും ഉപ്പും (സോഡിയം) നഷ്ടപ്പെട്ടുകൊണ്ടേയിരിക്കും. ഹൈലി ഡേഞ്ചറസ്!

4. ‎ശരീരം മൊത്തം കവർ ചെയ്യുന്ന കോട്ടൺ വസ്ത്രങ്ങളാണുത്തമം. (ഉദാ: ഫുൾസ്ലീവ് ഷർട്ട്, ചുരിദാർ).

5. ‎ഭക്ഷണം ഒഴിവാക്കരുത്. പ്രത്യേകിച്ചും ബ്രേക്ഫാസ്റ്റ് സ്കിപ്പ് ചെയ്യരുത്.

<a href="https://wordpress-972788-3403151.cloudwaysapps.com/sun-attack/230478/ddde" rel="attachment wp-att-230483"><img class="alignleft size-full wp-image-230483" src="https://cdn.boolokam.com/articles/2019/03/ddde.jpg" alt="" width="300" height="243" /></a>6. ‎അരമണിക്കൂറിൽ കൂടുതൽ തുടർച്ചയായി ബൈക്കോടിക്കാതിരിക്കുക. ഇടയ്ക്ക് തണലുള്ളയിടങ്ങളിൽ നിർത്തി, വെള്ളമൊക്കെ കുടിച്ച ശേഷം യാത്ര തുടരുക.

7. ‎വെള്ളം പോലെ തന്നെ ഉപ്പും ശരീരത്തീന്ന് ധാരാളമായി നഷ്ടപ്പെടും. നഷ്ടങ്ങൾ ഒരുപാടായാൽ നമ്മൾ കഷ്ടപ്പെടും. ഉപ്പിട്ട നാരങ്ങാവെള്ളം, കഞ്ഞിവെള്ളമൊക്കെ ഇടയ്ക്ക് കിട്ടുമെങ്കിൽ കുടിയ്ക്കുന്നത് നല്ലതാണ്. ഇതൊക്കെ കൈയിൽ കരുതുന്നതിൽ നാണക്കേടൊന്നും വിചാരിക്കണ്ടാ.

8. ‎തണ്ണിമത്തൻ പോലുള്ള നീരധികമുള്ള പഴങ്ങൾ കഴിക്കുന്നത് നല്ലതാണ്.

9. ‎ഒരു കാരണവശാലും പെപ്സി, കോള ഐറ്റംസ് ഈ സമയത്ത് കുടിയ്ക്കരുത്. നിർജലീകരണത്തിന്റെ ഉസ്താദ് ബാദുഷാ ഖാന്മാരാണവർ. സ്റ്റേ എവേ..

10. ‎ഇനി ബൈക്കോടിക്കുമ്പോൾ ക്ഷീണമോ തലകറക്കമോ ഓക്കാനമോ എന്തേലും തോന്നിയാൽ നേരെ അടുത്ത ആശുപത്രിയിലേക്ക് ചെല്ലുക. സൂര്യാതപത്തിന്റെ മുന്നറിയിപ്പ് ലക്ഷണങ്ങളാകാം ഇവ. അങ്ങനെയെങ്കിൽ വിശ്രമം അനിവാര്യം. ആവശ്യമെങ്കിൽ ചികിത്സയും.

11. ‎മറ്റെന്തെങ്കിലും അസുഖമുള്ള അവസ്ഥയാണെങ്കിൽ (വൈറൽ പനി ആണെങ്കിൽ പോലും) പരമാവധി ടൂ വീലർ ഉപയോഗിക്കാതിരിക്കുന്നതായിരിക്കും നല്ലത്.

12. ‎മറ്റു ട്രാൻസ്പോർട്ട് സൗകര്യങ്ങൾ ഉപയോഗിക്കാൻ പറ്റുന്ന അവസ്ഥയാണെങ്കിൽ, ചൂടുകാലത്ത് പകൽ ബൈക്ക് ഉപയോഗിക്കണ്ടാന്ന് വയ്ക്കുന്നതും വളരെ നല്ലൊരു തീരുമാനമായിരിക്കും.


![സൂര്യാഘാതത്തെ പ്രതിരോധിക്കാൻ പന്ത്രണ്ടു നിർദ്ദേശങ്ങൾ](https://cdn.boolokam.com/articles/2019/03/warrrrrrrr-3.jpg)**[](https://wordpress-972788-3403151.cloudwaysapps.com/sun-attack/230478/warrrrrrrr-4)ഡോക്ടർ മനോജ് വെള്ളനാടിന്റെ ([Manoj Vellanad](https://www.facebook.com/drmanoj.vellanad))പോസ്റ്റ് ** മഴയാണെങ്കിലും വെയിലാണെങ്കിലും എട്ടിന്റെ പണി കിട്ടുന്ന ചില ടീംസുണ്ട്. ഒന്ന്, കെട്ടിടം പണിക്കാർ. മഴയാണേൽ പണിയേ കാണില്ലാ. വെയിലാണേൽ സൂര്യാതപമോ സൂര്യാഘാതമോ അടിക്കും. രണ്ടാമത്തെ കൂട്ടർ, പകൽ നേരം ദീർഘദൂരം ബൈക്കോടിക്കേണ്ടി വരുന്നവരാണ്. യുവാക്കളിൽ ബഹുഭൂരിഭാഗവും ഈ ഗ്രൂപ്പിൽപ്പെടും. പകലത്തെ ചൂടിനിയും കൂടാനാണ് സാധ്യത. കുറച്ചല്ലാ, കുറച്ചധികം ശ്രദ്ധ ഇനി നമ്മൾ പാലിക്കേണ്ടതാണ്. സോ, ബൈക്കോടിക്കുന്നവർ 'സോളാർ രക്തസാക്ഷി'യാവാതിരിക്കാനുള്ള പോംവഴികളെ പറ്റി അറിഞ്ഞിരിക്കുന്നത് നല്ലതാ. 1\. പൊരിവെയിലത്തൂടെ ബൈക്കോടിക്കുമ്പോൾ സൂര്യൻ നിങ്ങളെ ഞെക്കാതെ ഞെക്കിപ്പിഴിഞ്ഞ് ചാറെടുക്കും. കൈവിട്ട ആയുധത്തിന്റെയും വാ വിട്ട വാക്കിന്റെയും അവസ്ഥയാണതിനും. വെള്ളം ധാരാളം കുടിക്കുക മാത്രേയുള്ളൂ പോംവഴി. നിർജലീകരണമാണ് സൂര്യാഘാതത്തിന്റെ 'ആഘാത'ശേഷിയെ തന്നെ നിർണയിക്കുന്നത്. അതോണ്ട് ദാഹിച്ചാലും ഇല്ലെങ്കിലും ധാരാളം വെള്ളം കുടിച്ചുകൊണ്ടേയിരിക്കുക. ഒരു കുപ്പി വെള്ളം യാത്രയിലുടനീളം കൈയ്യിൽ കരുതുക. 2\. ‎മദ്യപിക്കരുത്, കോഫി പോലുള്ളവയും ഒഴിവാക്കുക. ഇവ രണ്ടും അല്ലെങ്കിലേ നിർജലീകരണത്തിന്റെ കോ-സ്പോൺസർമാരാണ്. 3\. ‎അയഞ്ഞ കോട്ടൺ വസ്ത്രങ്ങൾ ധരിക്കുക. കാരണം, ശരീരം വിയർക്കുന്നത് ചൂട് കുറയ്ക്കാനുള്ള ശ്രമത്തിന്റെ ഭാഗമായാണ്. വിയർപ്പ് ബാഷ്പീകരിച്ച് പുറത്ത് പോകാനാകാത്ത വസ്ത്രമാണെങ്കിൽ, ശരീരം വീണ്ടും വീണ്ടും വിയർത്തുകൊണ്ടിരിക്കുമെന്ന് മാത്രം. ചൂട് കുറയില്ല. വിയർപ്പിലൂടെ വെള്ളവും ഉപ്പും (സോഡിയം) നഷ്ടപ്പെട്ടുകൊണ്ടേയിരിക്കും. ഹൈലി ഡേഞ്ചറസ്! 4\. ‎ശരീരം മൊത്തം കവർ ചെയ്യുന്ന കോട്ടൺ വസ്ത്രങ്ങളാണുത്തമം. (ഉദാ: ഫുൾസ്ലീവ് ഷർട്ട്, ചുരിദാർ). 5\. ‎ഭക്ഷണം ഒഴിവാക്കരുത്. പ്രത്യേകിച്ചും ബ്രേക്ഫാസ്റ്റ് സ്കിപ്പ് ചെയ്യരുത്. [![](https://cdn.boolokam.com/articles/2019/03/ddde.jpg)](https://wordpress-972788-3403151.cloudwaysapps.com/sun-attack/230478/ddde)6\. ‎അരമണിക്കൂറിൽ കൂടുതൽ തുടർച്ചയായി ബൈക്കോടിക്കാതിരിക്കുക. ഇടയ്ക്ക് തണലുള്ളയിടങ്ങളിൽ നിർത്തി, വെള്ളമൊക്കെ കുടിച്ച ശേഷം യാത്ര തുടരുക. 7\. ‎വെള്ളം പോലെ തന്നെ ഉപ്പും ശരീരത്തീന്ന് ധാരാളമായി നഷ്ടപ്പെടും. നഷ്ടങ്ങൾ ഒരുപാടായാൽ നമ്മൾ കഷ്ടപ്പെടും. ഉപ്പിട്ട നാരങ്ങാവെള്ളം, കഞ്ഞിവെള്ളമൊക്കെ ഇടയ്ക്ക് കിട്ടുമെങ്കിൽ കുടിയ്ക്കുന്നത് നല്ലതാണ്. ഇതൊക്കെ കൈയിൽ കരുതുന്നതിൽ നാണക്കേടൊന്നും വിചാരിക്കണ്ടാ. 8\. ‎തണ്ണിമത്തൻ പോലുള്ള നീരധികമുള്ള പഴങ്ങൾ കഴിക്കുന്നത് നല്ലതാണ്. 9\. ‎ഒരു കാരണവശാലും പെപ്സി, കോള ഐറ്റംസ് ഈ സമയത്ത് കുടിയ്ക്കരുത്. നിർജലീകരണത്തിന്റെ ഉസ്താദ് ബാദുഷാ ഖാന്മാരാണവർ. സ്റ്റേ എവേ.. 10\. ‎ഇനി ബൈക്കോടിക്കുമ്പോൾ ക്ഷീണമോ തലകറക്കമോ ഓക്കാനമോ എന്തേലും തോന്നിയാൽ നേരെ അടുത്ത ആശുപത്രിയിലേക്ക് ചെല്ലുക. സൂര്യാതപത്തിന്റെ മുന്നറിയിപ്പ് ലക്ഷണങ്ങളാകാം ഇവ. അങ്ങനെയെങ്കിൽ വിശ്രമം അനിവാര്യം. ആവശ്യമെങ്കിൽ ചികിത്സയും. 11\. ‎മറ്റെന്തെങ്കിലും അസുഖമുള്ള അവസ്ഥയാണെങ്കിൽ (വൈറൽ പനി ആണെങ്കിൽ പോലും) പരമാവധി ടൂ വീലർ ഉപയോഗിക്കാതിരിക്കുന്നതായിരിക്കും നല്ലത്. 12\. ‎മറ്റു ട്രാൻസ്പോർട്ട് സൗകര്യങ്ങൾ ഉപയോഗിക്കാൻ പറ്റുന്ന അവസ്ഥയാണെങ്കിൽ, ചൂടുകാലത്ത് പകൽ ബൈക്ക് ഉപയോഗിക്കണ്ടാന്ന് വയ്ക്കുന്നതും വളരെ നല്ലൊരു തീരുമാനമായിരിക്കും.
