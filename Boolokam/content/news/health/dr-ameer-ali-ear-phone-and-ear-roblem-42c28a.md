---
title: "30 മിനിറ്റിൽ കൂടുതൽ ഈ സാധനം ചെവിക്കകത്ത് കുത്തിവെച്ചാൽ പണികിട്ടും"
date: 2022-09-02T17:59:26
draft: false
categories: ["Health"]
tags: ['ear', 'EAR PHONE']
author: "Beaumaris"
---

<strong>ഡോ: അമീർ അലി</strong>

ഇപ്പോൾ ഒട്ടുമിക്കവരുടെയും ശരീരത്തിന്റെ ഭാഗമായ ഒരു സാധനമാണ് 'ഇയർ ഫോണുകൾ'. മറ്റുള്ളവർ കേൾക്കാതെ/ മറ്റുള്ളവരെ ശല്യപ്പെടുത്താതെ സംഗീതമോ സംഭാഷണമോ ഒരു ഇലക്ട്രോണിക് ഡിവൈസിൽ നിന്നും ആസ്വദിക്കുന്നതിനു വേണ്ടിയാണ് തുടക്കത്തിൽ ഇതിന്റെ കണ്ടുപിടിത്തം. ഒപ്പം തന്നെ കൂടുതൽ ശബ്ദമുഖരിതമായ അന്തരീക്ഷത്തിൽ നിന്ന് എളുപ്പത്തിൽ കൃത്യതയോടെ ശബ്ദങ്ങൾ കേൾക്കുവാനും ഇയർഫോണുകൾ സഹായിച്ചിരുന്നു. ഒപ്പം തന്നെ ഇയർഫോണുകളിൽ ഘടിപ്പിച്ച മൈക്കുകൾ വഴി അനായാസം ശബ്ദ വിതരണം നടത്താനും ഈ ഉപകരണങ്ങൾ സഹായിച്ചു.
ഏതൊരു കണ്ടുപിടുത്തങ്ങളും മനുഷ്യന്റെ സഹായത്തിനു വേണ്ടി ആണെങ്കിലും പലതിന്റെയും അമിതമായ ഉപയോഗം ആളുകളിൽ ഗുരുതരമായ പല ആരോഗ്യ-മാനസിക-സാമൂഹിക പ്രശ്നങ്ങളിലേക്ക് വഴിതെളിക്കാറുണ്ട്.

വയറുള്ളതും വയർ ഇല്ലാത്തതും ബട്ടൻ പോലെയുള്ളതും കഴുത്തിൽ കെട്ടിയിടുന്നതും തലയിൽ പൊത്തി വെക്കുന്നതും അങ്ങനെ പലതരത്തിലുള്ള ഉപകരണങ്ങൾ ഇപ്പോൾ നിലവിലുണ്ട്. ഇത്തരം ഉപയോഗം കൂടുമ്പോൾ ഉള്ള ഒരു പ്രശ്നം എന്തെന്നാൽ നമ്മൾ ഒരു വെർച്വൽ ലോകത്തേക്ക് ചുരുങ്ങിപ്പോകും. ചുറ്റുമുള്ള യഥാർത്ഥ ശബ്ദങ്ങൾ നമ്മൾ കേൾക്കാതെ വരും, കൂടുതൽ സമയവും നമ്മൾ വിദൂരങ്ങളിൽ ഉള്ള സംഭാഷണമോ ശബ്ദമോ അല്ലെങ്കിൽ സംഗീതമോ ഒക്കെ കേൾക്കുമ്പോൾ നമുക്ക് ചുറ്റുമുള്ള ശബ്ദങ്ങൾ പതിയെ പതിയെ അപരിചിതങ്ങൾ ആകും. അടുത്തുള്ള സൗഹൃദങ്ങൾ നഷ്ടമാകും. അതിനോടൊപ്പം ആരോഗ്യപരമായ ഒരുപാട് പ്രശ്നങ്ങളും നമ്മെ ബാധിക്കും.

ഇപ്പോഴത്തെ ചെറുപ്പക്കാരിൽ പ്രധാനമായും കണ്ടുവരുന്ന ഒരു കേൾവി പ്രശ്നമാണ്
' നോയിസ് ഇൻഡ്യൂസ്ഡ് ഹിയറിങ് ലോസ് '. നമ്മെ ശബ്ദം കേൾക്കാൻ സഹായിക്കുന്ന ചെവിക്കുള്ളിലെ കോക്ലിയ എന്ന അവയവത്തേ നിരന്തരമായ ഇയർഫോൺ ഉപയോഗം ഗുരുതരമായി ബാധിക്കുന്ന ഒരു പ്രശ്നമാണിത്. ഇത് ക്രോണിക്സ് സ്റ്റേജിൽ എത്തിയാൽ പൂർണ്ണമായും കേൾവി ശക്തി നഷ്ടപ്പെടുന്ന സാഹചര്യമുണ്ടാകും. കോക്ലിയ ഭാഗത്തെ ഹെയർ സെല്ലുകൾ ശബ്ദം മൂലം വളഞ്ഞു പോകുന്നതാണ് ഈ പ്രശ്നം. ഇതിന്റെ ഏറ്റവും വലിയ പ്രശ്നം എന്തെന്നാൽ രോഗി ഇക്കാര്യം അറിയുന്നത് വളരെ വൈകിയായിരിക്കും എന്നതാണ്. അപ്പോഴേക്കും കേൾവിശക്തി നല്ല രീതിയിൽ നഷ്ടമായിട്ടുണ്ടാകും.
അമേരിക്കൻ മെഡിക്കൽ അസോസിയേഷന്റെ ജേണലിൽ 2011-ൽ പ്രസിദ്ധീകരിച്ച ഒരു പഠനമനുസരിച്ച്, ഇയർ ഫോണുകളുടെ ഉപയോഗം കൗമാരക്കാരിലും യുവാക്കളിലും കേൾവിക്കുറവിന്റെ വർദ്ധനവിന് കാരണമായി പറയുന്നു. ഇപ്പോഴത് പതിന്മടങ്ങ് വർദ്ധിച്ചിട്ടുണ്ട്.

നമ്മൾ ശബ്ദം കേൾക്കുന്നത് എങ്ങനെയാണെന്ന് അറിയാമോ? ഭാഗ്യകരണവും മധ്യകർമ്മവും കടന്ന് ശബ്ദവീചികൾ ആന്തരകരണത്തിൽ പ്രവേശിച്ച ശേഷമാണ് അത് നമുക്ക് ശബ്ദമായി തിരിച്ചറിയുന്നത്. 20 ഹെഡ്സ് മുതൽ 20 കിലോ ഹെഡ്സ് വരെയുള്ള ശബ്ദമാണ് നമുക്ക് താങ്ങാൻ കഴിയുന്നത്. അതിന് മുകളിലുള്ള ശബ്ദവും അതിനു താഴെയുള്ള ഫ്രീക്വൻസിയിൽ ഉള്ള ശബ്ദവും നമുക്ക് ഉൾക്കൊള്ളാൻ കഴിയില്ല. ശബ്ദ തരംഗങ്ങൾ ചെവിയിൽ എത്തുമ്പോൾ, ചെവിയിൽ സ്പന്ദനങ്ങൾ ഉണ്ടാകുന്നു, അത് മാലീയസ്,ഇൻകാസ്, സ്റ്റേപിസ് എന്നീ ചെറിയ അസ്ഥികളിലൂടെ ആന്തരിക കർണ്ണത്തിലേക്ക് പകരുകയും കോക്ലിയയിൽ എത്തുകയും ചെയ്യുന്നു. ആയിരക്കണക്കിന് ചെറിയ രോമങ്ങൾ അടങ്ങിയ ചെവിയിൽ ദ്രാവകം നിറഞ്ഞ അറയാണ് കോക്ലിയ. ശബ്ദ വൈബ്രേഷനുകൾ കോക്ലിയയിൽ എത്തുമ്പോൾ, അതിനുള്ളിലെ ദ്രാവകം സ്പന്ദിക്കുകയും രോമങ്ങൾ ചലിപ്പിക്കുകയും ചെയ്യുന്നു. വോളിയം വളരെ ഉച്ചത്തിലാണെങ്കിൽ, അതിന് ശക്തമായ വൈബ്രേഷനുകൾ ഉണ്ടാകുകയും രോമ കോശങ്ങൾ കൂടുതൽ വേഗത്തിൽ ചലിപ്പിക്കുകയും ചെയ്യും. ഇത് " ശ്രവണ നഷ്ടത്തിന്" കാരണമാകുന്നു.

ചിലപ്പോൾ നശിച്ചുപോകുന്ന ഹെയർസെല്ലുകൾ വീണ്ടും മുളച്ചു വരുന്നത്തോടെ സ്വാഭാവികമായ കേൾവി ശക്തി വീണ്ടെടുക്കാൻ സാധിക്കും. എന്നാൽ അതിനാവശ്യമായ ശാരീരിക ക്ഷമത ഇല്ലാത്തതാണ് പലരുടെയും പ്രശ്നം. അതുകൊണ്ടുതന്നെ ഭൂരിഭാഗം പേരിലും കേൾവശക്തി പൂർണ്ണമായും മടങ്ങിവരുന്നത് കഷ്ടമാണ്. ശാസ്ത്രീയമായി നമുക്ക് തെളിവുകളുടെ അടിസ്ഥാനത്തിൽ കുറ്റപ്പെടുത്താൻ പറ്റില്ലെങ്കിൽ പോലും, ഇലക്ട്രോമാഗ്നെറ്റിക് വേവുകളും മറ്റും നിരന്തരം വിസർജിക്കുന്ന ഉപകരണങ്ങൾ തലയിൽ ഘടിപ്പിച്ചിരിക്കുന്നത് വ്യക്തികളിൽ പ്രതികൂലമായി പല മാറ്റങ്ങളും ഉണ്ടാകാൻ കാരണമാകുന്നുണ്ട് എന്നാണ് അനുഭവങ്ങളിൽ നിന്നും പറയാൻ കഴിയുക...

ഇയർഫോണിൽ സംഗീതം കേൾക്കുന്നത് പരമാവധി 70-80 ഡെസിബെൽ ആയിരിക്കണം, അല്ലാത്തപക്ഷം ഇത് ഉറപ്പായും നിങ്ങളുടെ കേൾവിക്കുറവിന് കാരണമാകും. എല്ലാ 30 മിനിറ്റിലും ഇയർഫോണുകൾ നീക്കം ചെയ്യാൻ ശ്രമിക്കുക. നമ്മുടെ സിനിമകളൊക്കെ മൂന്നു മണിക്കൂർ വരെ ദൈർഘ്യം ഉള്ളവയാണ്, ഇപ്പോഴത്തെ പല ഗെയിമുകളും മണിക്കൂറുകളോളം ഇയർഫോൺ ഉപയോഗിച്ചുകൊണ്ട് കളിക്കുന്നവരാണ് നമ്മളിൽ പലരും. അങ്ങനെ നിങ്ങൾക്ക് തുടർച്ചയായി ദീർഘനേരം ഇയർഫോൺ ഉപയോഗിക്കുന്ന ശീലമുണ്ടെങ്കിൽ സ്‌മാർട്ട്‌ഫോണിൽ റിമൈൻഡറുകൾ പോലും സെറ്റ് ചെയ്യാം. കൂടാതെ, ഇയർഫോണിന് പകരം ഹെഡ്‌ഫോണുകൾ ഉപയോഗിക്കുന്നതാണ് അഭികാമ്യം, കാരണം ഇയർ ഫോണുകൾ ഇയർ ഡ്രമ്മിനോട് കൂടുതൽ അടുക്കുന്നത് കൊണ്ട് ദീർഘനേരം ഉപയോഗിക്കുമ്പോൾ വലിയ കേടുപാടുകൾ വരുത്തുന്നു. ഹെഡ് ഫോണുകൾ താരതമ്യ മെച്ചമാണ് ഇയർഫോണുകളെക്കാൾ.

ഇപ്പോഴത്തെ എല്ലാ സ്മാർട്ട്ഫോണുകളിലും ഡിവൈസുകളിലും ശബ്ദ പരിധി 70 ഡെസിബെല്ലിൽ കൂടുമ്പോൾ മുന്നറിയിപ്പ് തരുന്ന സംവിധാനം ഡിവൈസുകൾ നിർമ്മിക്കുന്നവർ അതിൽ സെറ്റ് ചെയ്തിട്ടുണ്ട്. അതുപോലും ഭേദിച്ചാണ് പലരും ഇതൊക്കെ ഉപയോഗിക്കുന്നത് എന്നതാണ് സങ്കടകരം. കേൾവി ശക്തി കുറയുന്ന പ്രശ്നം മാത്രമല്ല ഇതുമൂലം ഉണ്ടാവുക, ചെവിയിൽ ശക്തമായ വേദന അനുഭവപ്പെടുന്ന ഒരുപാട് കേസുകൾ കണ്ടിട്ടുണ്ട്. ചിലർക്ക് ചെവിയിൽ നിന്ന് രക്തം വരുന്ന അനുഭവമുണ്ട്. ENT പ്രശ്നങ്ങളൊക്കെ ഒരു അവയവത്തില് മാത്രം ഒതുങ്ങി നിൽക്കുന്നവ ആയിരിക്കില്ല. അത് ശരീരത്തിൽ പല പ്രശ്നങ്ങൾക്കും കാരണമായേക്കാം. ശരീര സന്തുലനത്തെ സഹായിക്കുന്ന ഒരു അവയവം കൂടിയാണ് ആന്തരിക കർണ്ണം. സ്പേഷ്യൽ അവബോധം, മർദ്ദം മാറ്റം എന്നിവ പോലുള്ള ചലനവുമായി ബന്ധപ്പെട്ട സെൻസറി അനുഭവങ്ങൾക്ക് ഉത്തരവാദികളായ സെൻസറി റിസപ്റ്ററുകളെ ചുറ്റിപ്പറ്റിയുള്ള ആന്തരിക ചെവിയുടെ ഒരു ഭാഗമാണ് 'ആമ്പുള്ള'. ആമ്പുള്ള (ആമ്പുള്ളയുടെ അകത്തുള്ള ക്രിസ്റ്റെ ആണ് ശരീര ബാലൻസ് ചെയ്യാൻ സഹായിക്കുന്ന ഒരു അവയവം ) അകത്തെ ചെവിയുടെ അർദ്ധവൃത്താകൃതിയിലുള്ള കനാലുകളിലാണ് സ്ഥിതി ചെയ്യുന്നത്. ചെവിയിൽ ബാധിക്കുന്ന എന്തും അതുകൊണ്ട് ആമ്പുള്ളയെയുയും ബാധിക്കും.
പരമാവധി ഇയർഫോൺ ഉപയോഗം കുറയ്ക്കാൻ ശ്രമിക്കുക. 30 മിനിറ്റിൽ കൂടുതൽ ചെവിക്കകത്ത് കുത്തിവെക്കാതിരിക്കാൻ പ്രത്യേകം ശ്രദ്ധിക്കുക. നമ്മുടെ ശരീരം നമ്മളാണ് സംരക്ഷിക്കേണ്ടത്.
**ഡോ: അമീർ അലി** ഇപ്പോൾ ഒട്ടുമിക്കവരുടെയും ശരീരത്തിന്റെ ഭാഗമായ ഒരു സാധനമാണ് 'ഇയർ ഫോണുകൾ'. മറ്റുള്ളവർ കേൾക്കാതെ/ മറ്റുള്ളവരെ ശല്യപ്പെടുത്താതെ സംഗീതമോ സംഭാഷണമോ ഒരു ഇലക്ട്രോണിക് ഡിവൈസിൽ നിന്നും ആസ്വദിക്കുന്നതിനു വേണ്ടിയാണ് തുടക്കത്തിൽ ഇതിന്റെ കണ്ടുപിടിത്തം. ഒപ്പം തന്നെ കൂടുതൽ ശബ്ദമുഖരിതമായ അന്തരീക്ഷത്തിൽ നിന്ന് എളുപ്പത്തിൽ കൃത്യതയോടെ ശബ്ദങ്ങൾ കേൾക്കുവാനും ഇയർഫോണുകൾ സഹായിച്ചിരുന്നു. ഒപ്പം തന്നെ ഇയർഫോണുകളിൽ ഘടിപ്പിച്ച മൈക്കുകൾ വഴി അനായാസം ശബ്ദ വിതരണം നടത്താനും ഈ ഉപകരണങ്ങൾ സഹായിച്ചു. ഏതൊരു കണ്ടുപിടുത്തങ്ങളും മനുഷ്യന്റെ സഹായത്തിനു വേണ്ടി ആണെങ്കിലും പലതിന്റെയും അമിതമായ ഉപയോഗം ആളുകളിൽ ഗുരുതരമായ പല ആരോഗ്യ-മാനസിക-സാമൂഹിക പ്രശ്നങ്ങളിലേക്ക് വഴിതെളിക്കാറുണ്ട്. വയറുള്ളതും വയർ ഇല്ലാത്തതും ബട്ടൻ പോലെയുള്ളതും കഴുത്തിൽ കെട്ടിയിടുന്നതും തലയിൽ പൊത്തി വെക്കുന്നതും അങ്ങനെ പലതരത്തിലുള്ള ഉപകരണങ്ങൾ ഇപ്പോൾ നിലവിലുണ്ട്. ഇത്തരം ഉപയോഗം കൂടുമ്പോൾ ഉള്ള ഒരു പ്രശ്നം എന്തെന്നാൽ നമ്മൾ ഒരു വെർച്വൽ ലോകത്തേക്ക് ചുരുങ്ങിപ്പോകും. ചുറ്റുമുള്ള യഥാർത്ഥ ശബ്ദങ്ങൾ നമ്മൾ കേൾക്കാതെ വരും, കൂടുതൽ സമയവും നമ്മൾ വിദൂരങ്ങളിൽ ഉള്ള സംഭാഷണമോ ശബ്ദമോ അല്ലെങ്കിൽ സംഗീതമോ ഒക്കെ കേൾക്കുമ്പോൾ നമുക്ക് ചുറ്റുമുള്ള ശബ്ദങ്ങൾ പതിയെ പതിയെ അപരിചിതങ്ങൾ ആകും. അടുത്തുള്ള സൗഹൃദങ്ങൾ നഷ്ടമാകും. അതിനോടൊപ്പം ആരോഗ്യപരമായ ഒരുപാട് പ്രശ്നങ്ങളും നമ്മെ ബാധിക്കും. ഇപ്പോഴത്തെ ചെറുപ്പക്കാരിൽ പ്രധാനമായും കണ്ടുവരുന്ന ഒരു കേൾവി പ്രശ്നമാണ് ' നോയിസ് ഇൻഡ്യൂസ്ഡ് ഹിയറിങ് ലോസ് '. നമ്മെ ശബ്ദം കേൾക്കാൻ സഹായിക്കുന്ന ചെവിക്കുള്ളിലെ കോക്ലിയ എന്ന അവയവത്തേ നിരന്തരമായ ഇയർഫോൺ ഉപയോഗം ഗുരുതരമായി ബാധിക്കുന്ന ഒരു പ്രശ്നമാണിത്. ഇത് ക്രോണിക്സ് സ്റ്റേജിൽ എത്തിയാൽ പൂർണ്ണമായും കേൾവി ശക്തി നഷ്ടപ്പെടുന്ന സാഹചര്യമുണ്ടാകും. കോക്ലിയ ഭാഗത്തെ ഹെയർ സെല്ലുകൾ ശബ്ദം മൂലം വളഞ്ഞു പോകുന്നതാണ് ഈ പ്രശ്നം. ഇതിന്റെ ഏറ്റവും വലിയ പ്രശ്നം എന്തെന്നാൽ രോഗി ഇക്കാര്യം അറിയുന്നത് വളരെ വൈകിയായിരിക്കും എന്നതാണ്. അപ്പോഴേക്കും കേൾവിശക്തി നല്ല രീതിയിൽ നഷ്ടമായിട്ടുണ്ടാകും. അമേരിക്കൻ മെഡിക്കൽ അസോസിയേഷന്റെ ജേണലിൽ 2011-ൽ പ്രസിദ്ധീകരിച്ച ഒരു പഠനമനുസരിച്ച്, ഇയർ ഫോണുകളുടെ ഉപയോഗം കൗമാരക്കാരിലും യുവാക്കളിലും കേൾവിക്കുറവിന്റെ വർദ്ധനവിന് കാരണമായി പറയുന്നു. ഇപ്പോഴത് പതിന്മടങ്ങ് വർദ്ധിച്ചിട്ടുണ്ട്. നമ്മൾ ശബ്ദം കേൾക്കുന്നത് എങ്ങനെയാണെന്ന് അറിയാമോ? ഭാഗ്യകരണവും മധ്യകർമ്മവും കടന്ന് ശബ്ദവീചികൾ ആന്തരകരണത്തിൽ പ്രവേശിച്ച ശേഷമാണ് അത് നമുക്ക് ശബ്ദമായി തിരിച്ചറിയുന്നത്. 20 ഹെഡ്സ് മുതൽ 20 കിലോ ഹെഡ്സ് വരെയുള്ള ശബ്ദമാണ് നമുക്ക് താങ്ങാൻ കഴിയുന്നത്. അതിന് മുകളിലുള്ള ശബ്ദവും അതിനു താഴെയുള്ള ഫ്രീക്വൻസിയിൽ ഉള്ള ശബ്ദവും നമുക്ക് ഉൾക്കൊള്ളാൻ കഴിയില്ല. ശബ്ദ തരംഗങ്ങൾ ചെവിയിൽ എത്തുമ്പോൾ, ചെവിയിൽ സ്പന്ദനങ്ങൾ ഉണ്ടാകുന്നു, അത് മാലീയസ്,ഇൻകാസ്, സ്റ്റേപിസ് എന്നീ ചെറിയ അസ്ഥികളിലൂടെ ആന്തരിക കർണ്ണത്തിലേക്ക് പകരുകയും കോക്ലിയയിൽ എത്തുകയും ചെയ്യുന്നു. ആയിരക്കണക്കിന് ചെറിയ രോമങ്ങൾ അടങ്ങിയ ചെവിയിൽ ദ്രാവകം നിറഞ്ഞ അറയാണ് കോക്ലിയ. ശബ്ദ വൈബ്രേഷനുകൾ കോക്ലിയയിൽ എത്തുമ്പോൾ, അതിനുള്ളിലെ ദ്രാവകം സ്പന്ദിക്കുകയും രോമങ്ങൾ ചലിപ്പിക്കുകയും ചെയ്യുന്നു. വോളിയം വളരെ ഉച്ചത്തിലാണെങ്കിൽ, അതിന് ശക്തമായ വൈബ്രേഷനുകൾ ഉണ്ടാകുകയും രോമ കോശങ്ങൾ കൂടുതൽ വേഗത്തിൽ ചലിപ്പിക്കുകയും ചെയ്യും. ഇത് " ശ്രവണ നഷ്ടത്തിന്" കാരണമാകുന്നു. ചിലപ്പോൾ നശിച്ചുപോകുന്ന ഹെയർസെല്ലുകൾ വീണ്ടും മുളച്ചു വരുന്നത്തോടെ സ്വാഭാവികമായ കേൾവി ശക്തി വീണ്ടെടുക്കാൻ സാധിക്കും. എന്നാൽ അതിനാവശ്യമായ ശാരീരിക ക്ഷമത ഇല്ലാത്തതാണ് പലരുടെയും പ്രശ്നം. അതുകൊണ്ടുതന്നെ ഭൂരിഭാഗം പേരിലും കേൾവശക്തി പൂർണ്ണമായും മടങ്ങിവരുന്നത് കഷ്ടമാണ്. ശാസ്ത്രീയമായി നമുക്ക് തെളിവുകളുടെ അടിസ്ഥാനത്തിൽ കുറ്റപ്പെടുത്താൻ പറ്റില്ലെങ്കിൽ പോലും, ഇലക്ട്രോമാഗ്നെറ്റിക് വേവുകളും മറ്റും നിരന്തരം വിസർജിക്കുന്ന ഉപകരണങ്ങൾ തലയിൽ ഘടിപ്പിച്ചിരിക്കുന്നത് വ്യക്തികളിൽ പ്രതികൂലമായി പല മാറ്റങ്ങളും ഉണ്ടാകാൻ കാരണമാകുന്നുണ്ട് എന്നാണ് അനുഭവങ്ങളിൽ നിന്നും പറയാൻ കഴിയുക... ഇയർഫോണിൽ സംഗീതം കേൾക്കുന്നത് പരമാവധി 70-80 ഡെസിബെൽ ആയിരിക്കണം, അല്ലാത്തപക്ഷം ഇത് ഉറപ്പായും നിങ്ങളുടെ കേൾവിക്കുറവിന് കാരണമാകും. എല്ലാ 30 മിനിറ്റിലും ഇയർഫോണുകൾ നീക്കം ചെയ്യാൻ ശ്രമിക്കുക. നമ്മുടെ സിനിമകളൊക്കെ മൂന്നു മണിക്കൂർ വരെ ദൈർഘ്യം ഉള്ളവയാണ്, ഇപ്പോഴത്തെ പല ഗെയിമുകളും മണിക്കൂറുകളോളം ഇയർഫോൺ ഉപയോഗിച്ചുകൊണ്ട് കളിക്കുന്നവരാണ് നമ്മളിൽ പലരും. അങ്ങനെ നിങ്ങൾക്ക് തുടർച്ചയായി ദീർഘനേരം ഇയർഫോൺ ഉപയോഗിക്കുന്ന ശീലമുണ്ടെങ്കിൽ സ്‌മാർട്ട്‌ഫോണിൽ റിമൈൻഡറുകൾ പോലും സെറ്റ് ചെയ്യാം. കൂടാതെ, ഇയർഫോണിന് പകരം ഹെഡ്‌ഫോണുകൾ ഉപയോഗിക്കുന്നതാണ് അഭികാമ്യം, കാരണം ഇയർ ഫോണുകൾ ഇയർ ഡ്രമ്മിനോട് കൂടുതൽ അടുക്കുന്നത് കൊണ്ട് ദീർഘനേരം ഉപയോഗിക്കുമ്പോൾ വലിയ കേടുപാടുകൾ വരുത്തുന്നു. ഹെഡ് ഫോണുകൾ താരതമ്യ മെച്ചമാണ് ഇയർഫോണുകളെക്കാൾ. ഇപ്പോഴത്തെ എല്ലാ സ്മാർട്ട്ഫോണുകളിലും ഡിവൈസുകളിലും ശബ്ദ പരിധി 70 ഡെസിബെല്ലിൽ കൂടുമ്പോൾ മുന്നറിയിപ്പ് തരുന്ന സംവിധാനം ഡിവൈസുകൾ നിർമ്മിക്കുന്നവർ അതിൽ സെറ്റ് ചെയ്തിട്ടുണ്ട്. അതുപോലും ഭേദിച്ചാണ് പലരും ഇതൊക്കെ ഉപയോഗിക്കുന്നത് എന്നതാണ് സങ്കടകരം. കേൾവി ശക്തി കുറയുന്ന പ്രശ്നം മാത്രമല്ല ഇതുമൂലം ഉണ്ടാവുക, ചെവിയിൽ ശക്തമായ വേദന അനുഭവപ്പെടുന്ന ഒരുപാട് കേസുകൾ കണ്ടിട്ടുണ്ട്. ചിലർക്ക് ചെവിയിൽ നിന്ന് രക്തം വരുന്ന അനുഭവമുണ്ട്. ENT പ്രശ്നങ്ങളൊക്കെ ഒരു അവയവത്തില് മാത്രം ഒതുങ്ങി നിൽക്കുന്നവ ആയിരിക്കില്ല. അത് ശരീരത്തിൽ പല പ്രശ്നങ്ങൾക്കും കാരണമായേക്കാം. ശരീര സന്തുലനത്തെ സഹായിക്കുന്ന ഒരു അവയവം കൂടിയാണ് ആന്തരിക കർണ്ണം. സ്പേഷ്യൽ അവബോധം, മർദ്ദം മാറ്റം എന്നിവ പോലുള്ള ചലനവുമായി ബന്ധപ്പെട്ട സെൻസറി അനുഭവങ്ങൾക്ക് ഉത്തരവാദികളായ സെൻസറി റിസപ്റ്ററുകളെ ചുറ്റിപ്പറ്റിയുള്ള ആന്തരിക ചെവിയുടെ ഒരു ഭാഗമാണ് 'ആമ്പുള്ള'. ആമ്പുള്ള (ആമ്പുള്ളയുടെ അകത്തുള്ള ക്രിസ്റ്റെ ആണ് ശരീര ബാലൻസ് ചെയ്യാൻ സഹായിക്കുന്ന ഒരു അവയവം ) അകത്തെ ചെവിയുടെ അർദ്ധവൃത്താകൃതിയിലുള്ള കനാലുകളിലാണ് സ്ഥിതി ചെയ്യുന്നത്. ചെവിയിൽ ബാധിക്കുന്ന എന്തും അതുകൊണ്ട് ആമ്പുള്ളയെയുയും ബാധിക്കും. പരമാവധി ഇയർഫോൺ ഉപയോഗം കുറയ്ക്കാൻ ശ്രമിക്കുക. 30 മിനിറ്റിൽ കൂടുതൽ ചെവിക്കകത്ത് കുത്തിവെക്കാതിരിക്കാൻ പ്രത്യേകം ശ്രദ്ധിക്കുക. നമ്മുടെ ശരീരം നമ്മളാണ് സംരക്ഷിക്കേണ്ടത്.
