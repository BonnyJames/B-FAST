---
title: "ഇത് തികച്ചും ഗുരുതരമായ സാഹചര്യം, ഇനിയും നോക്കി നിൽക്കാൻ പറ്റില്ല"
date: 2022-09-04T03:06:44
draft: false
categories: ["Health"]
tags: ['Featured', 'health', 'kerala rabies', 'rabies in humans']
author: "Beaumaris"
---

<strong>Dr Jinesh PS ഫേസ്ബുക്കിൽ എഴുതിയത്</strong>

നായ കടിയേറ്റ ഒരു 12 വയസ്സുള്ള കുട്ടിയെ ഗുരുതരാവസ്ഥയിൽ മെഡിക്കൽ കോളേജിൽ പ്രവേശിപ്പിച്ചിരിക്കുന്നു എന്ന വാർത്തയാണ് ഇപ്പോൾ വന്നുകൊണ്ടിരിക്കുന്നത്. ഇത് നമുക്ക് ഒരു രീതിയിലും അഫോർഡ് ചെയ്യാൻ പറ്റുന്ന കാര്യമല്ല. ഒരു കാരണവശാലും സംഭവിക്കാൻ പാടില്ലാത്തതാണ്. ആരോഗ്യ പ്രവർത്തകർ നിർദ്ദേശിച്ച രീതിയിലുള്ള കുത്തിവെപ്പുകൾ എല്ലാം എടുത്തിട്ടുണ്ടായിരുന്നു എന്നാണ് വാർത്തകൾ. അതായത് ഇമ്മ്യൂണോ ഗ്ലൊബുലിനും ആൻറി റാബിസ് വാക്സിനും. എന്നിട്ടും ഇങ്ങനെ സംഭവിച്ചെങ്കിൽ അതിൽ എവിടെയോ ഒരു പ്രശ്നമുണ്ട്. മുറിവ് കഴുകി വൃത്തിയാക്കുന്ന പ്രഥമ ശുശ്രൂഷ മുതൽ കൃത്യമായി ഓരോ കുത്തിവെപ്പും നൽകുന്നത് വരെയുള്ള പ്രോസസ്സിൽ എവിടെയോ ഒരു പ്രശ്നമുണ്ട്.അത് കണ്ടെത്തി പരിഹരിച്ചേ മതിയാവൂ. ഈ വർഷം ഇതുവരെ 20 പേരാണ് പേ വിഷബാധ മൂലം മരണമടഞ്ഞത്. അതിൽ 15 പേർ വാക്സിൻ ഒന്നും എടുത്തിരുന്നില്ല. എങ്ങോട്ടാണ് നമ്മുടെ പോക്ക്? ഈ വാക്സിൻ വിരുദ്ധത ഒട്ടും നല്ലതല്ല.

<img class="size-full wp-image-349539 aligncenter" src="https://cdn.boolokam.com/articles/2022/09/ffd.jpg" alt="" width="710" height="400" />സർവ്വത്രികവും സൗജന്യവും ആയി വാക്സിനും റാബീസ് ഇമ്മ്യൂണോ ഗ്ലൊബിലിനും നൽകി നമ്മൾ പിടിച്ചു കെട്ടിയ അസുഖമായിരുന്നു റാബിസ്. വർഷം വിരലിലെണ്ണാവുന്ന മരണങ്ങൾ മാത്രം റിപ്പോർട്ട് ചെയ്തിരുന്ന ഒന്ന്. അതാണ് ഇപ്പോൾ 20ൽ എത്തിനിൽക്കുന്നത്.ബാക്കിയുള്ള അഞ്ചുപേർ പൂർണമായോ ഭാഗികമായോ വാക്സിൻ സ്വീകരിച്ചവരാണ്. അവിടെയാണ് ആദ്യം ചോദിച്ച ചോദ്യം വീണ്ടും വരുന്നത്. സോപ്പും വെള്ളവും ഉപയോഗിച്ച് മുറിവ് കഴുകി വൃത്തിയാക്കുന്ന പ്രഥമ ശുശ്രൂഷ മുതൽ കൃത്യമായ രീതിയിൽ ഇമ്മ്യൂണോ ഗ്ലൊബുലിനും വാക്സിനും നൽകുന്നതിൽ വരെ എന്തെങ്കിലും വീഴ്ച വന്നിട്ടുണ്ടോ എന്ന്???
ഇത് പരിശോധിച്ചേ മതിയാവൂ.

ഏറ്റവും ഗുരുതരമായ മുറിവുകൾ ഉണ്ടാകുമ്പോൾ എത്രയും പെട്ടെന്ന് ഇമ്മ്യൂണോ ഗ്ലോബുലിൻ നൽകേണ്ടതുണ്ട്. പ്രത്യേകിച്ച് മുഖത്തും മറ്റും ഉണ്ടാകുന്ന മുറിവുകളിൽ. ആ കുത്തിവെപ്പിന്റെ ഗുണനിലവാരവും പരിശോധിക്കപ്പെടുക തന്നെ വേണം. ഈ അഞ്ചുപേരും സ്വീകരിച്ചിരുന്ന ഇമ്മ്യൂണോ ഗ്ലൊബുലിൻ ഏതു കമ്പനിയുടെ, ഏത് ബാച്ച്, അതിൻറെ ഗുണനിലവാരം ഇതൊക്കെ പരിശോധിക്കണം. ഇതൊന്നും പബ്ലിക് ഡൊമൈനിൽ ലഭ്യമായ കാര്യങ്ങളല്ല. ഓരോ വർഷവും റിപ്പോർട്ട് ചെയ്യപ്പെടുന്ന നായ കടികളുടെ എണ്ണത്തിൽ മൂന്നിരട്ടി വർദ്ധനവ് ഉണ്ടായിട്ടുണ്ട് എന്ന് വാർത്തകൾ. ഇതും നമുക്ക് അംഗീകരിക്കാവുന്ന കാര്യമല്ല. വളർത്തു മൃഗങ്ങൾക്ക് കൃത്യമായി രീതിയിൽ കുത്തിവെപ്പ് എടുക്കുകയും തെരുവ് നായകളുടെ എണ്ണം നിയന്ത്രിക്കുകയും വേണം.കഴിഞ്ഞ ദിവസങ്ങൾ വരെ നമ്മൾ കണ്ടത് കുട്ടികളെ തെരുവ് നായകൾ ഓടിക്കുന്ന വീഡിയോ ആണ്. എന്നാൽ ഇപ്പോൾ തെരുവ് നായ കടിച്ച് ഒരു 12 വയസ്സുള്ള കുട്ടി മെഡിക്കൽ കോളേജിൽ അഡ്മിറ്റ് ആകുന്ന അവസ്ഥയായി. ഇനിയും നോക്കി നിൽക്കാൻ പറ്റില്ല.

ഏതുവിധേനയും തെരുവ് നായകളുടെ എണ്ണം നിയന്ത്രിച്ചേ മതിയാവൂ. വന്ധ്യംകരണ നടപടികളിലൂടെ മാത്രം പൂർണമായ പരിഹാരമാകുമോ എന്നതിൽ സംശയമുണ്ട്.നമ്മുടെ കുട്ടികളുടെ ജീവൻ അതീവ പ്രാധാന്യമുള്ളതാണ്.മൃഗങ്ങളോടും ജീവജാലങ്ങളോടും ഒക്കെ നമുക്കും സ്നേഹമുണ്ട്. പക്ഷേ അത് പറഞ്ഞ് കവിത എഴുതാൻ പറ്റിയ സമയമല്ല ഇത്.തുടരുന്ന റാബിസ് മരണങ്ങൾ അതിയായി ദുഃഖിപ്പിക്കുന്ന ഒരു കാര്യമാണിത്. ആരോഗ്യ കേരളത്തിന് അപമാനമാണത്. ഏതു രീതിയിലും പരിഹാരം കണ്ടേ മതിയാവൂ.


![ഇത് തികച്ചും ഗുരുതരമായ സാഹചര്യം, ഇനിയും നോക്കി നിൽക്കാൻ പറ്റില്ല](https://cdn.boolokam.com/articles/2022/09/ffd.jpg)**Dr Jinesh PS ഫേസ്ബുക്കിൽ എഴുതിയത്** നായ കടിയേറ്റ ഒരു 12 വയസ്സുള്ള കുട്ടിയെ ഗുരുതരാവസ്ഥയിൽ മെഡിക്കൽ കോളേജിൽ പ്രവേശിപ്പിച്ചിരിക്കുന്നു എന്ന വാർത്തയാണ് ഇപ്പോൾ വന്നുകൊണ്ടിരിക്കുന്നത്. ഇത് നമുക്ക് ഒരു രീതിയിലും അഫോർഡ് ചെയ്യാൻ പറ്റുന്ന കാര്യമല്ല. ഒരു കാരണവശാലും സംഭവിക്കാൻ പാടില്ലാത്തതാണ്. ആരോഗ്യ പ്രവർത്തകർ നിർദ്ദേശിച്ച രീതിയിലുള്ള കുത്തിവെപ്പുകൾ എല്ലാം എടുത്തിട്ടുണ്ടായിരുന്നു എന്നാണ് വാർത്തകൾ. അതായത് ഇമ്മ്യൂണോ ഗ്ലൊബുലിനും ആൻറി റാബിസ് വാക്സിനും. എന്നിട്ടും ഇങ്ങനെ സംഭവിച്ചെങ്കിൽ അതിൽ എവിടെയോ ഒരു പ്രശ്നമുണ്ട്. മുറിവ് കഴുകി വൃത്തിയാക്കുന്ന പ്രഥമ ശുശ്രൂഷ മുതൽ കൃത്യമായി ഓരോ കുത്തിവെപ്പും നൽകുന്നത് വരെയുള്ള പ്രോസസ്സിൽ എവിടെയോ ഒരു പ്രശ്നമുണ്ട്.അത് കണ്ടെത്തി പരിഹരിച്ചേ മതിയാവൂ. ഈ വർഷം ഇതുവരെ 20 പേരാണ് പേ വിഷബാധ മൂലം മരണമടഞ്ഞത്. അതിൽ 15 പേർ വാക്സിൻ ഒന്നും എടുത്തിരുന്നില്ല. എങ്ങോട്ടാണ് നമ്മുടെ പോക്ക്? ഈ വാക്സിൻ വിരുദ്ധത ഒട്ടും നല്ലതല്ല. സർവ്വത്രികവും സൗജന്യവും ആയി വാക്സിനും റാബീസ് ഇമ്മ്യൂണോ ഗ്ലൊബിലിനും നൽകി നമ്മൾ പിടിച്ചു കെട്ടിയ അസുഖമായിരുന്നു റാബിസ്. വർഷം വിരലിലെണ്ണാവുന്ന മരണങ്ങൾ മാത്രം റിപ്പോർട്ട് ചെയ്തിരുന്ന ഒന്ന്. അതാണ് ഇപ്പോൾ 20ൽ എത്തിനിൽക്കുന്നത്.ബാക്കിയുള്ള അഞ്ചുപേർ പൂർണമായോ ഭാഗികമായോ വാക്സിൻ സ്വീകരിച്ചവരാണ്. അവിടെയാണ് ആദ്യം ചോദിച്ച ചോദ്യം വീണ്ടും വരുന്നത്. സോപ്പും വെള്ളവും ഉപയോഗിച്ച് മുറിവ് കഴുകി വൃത്തിയാക്കുന്ന പ്രഥമ ശുശ്രൂഷ മുതൽ കൃത്യമായ രീതിയിൽ ഇമ്മ്യൂണോ ഗ്ലൊബുലിനും വാക്സിനും നൽകുന്നതിൽ വരെ എന്തെങ്കിലും വീഴ്ച വന്നിട്ടുണ്ടോ എന്ന്??? ഇത് പരിശോധിച്ചേ മതിയാവൂ. ഏറ്റവും ഗുരുതരമായ മുറിവുകൾ ഉണ്ടാകുമ്പോൾ എത്രയും പെട്ടെന്ന് ഇമ്മ്യൂണോ ഗ്ലോബുലിൻ നൽകേണ്ടതുണ്ട്. പ്രത്യേകിച്ച് മുഖത്തും മറ്റും ഉണ്ടാകുന്ന മുറിവുകളിൽ. ആ കുത്തിവെപ്പിന്റെ ഗുണനിലവാരവും പരിശോധിക്കപ്പെടുക തന്നെ വേണം. ഈ അഞ്ചുപേരും സ്വീകരിച്ചിരുന്ന ഇമ്മ്യൂണോ ഗ്ലൊബുലിൻ ഏതു കമ്പനിയുടെ, ഏത് ബാച്ച്, അതിൻറെ ഗുണനിലവാരം ഇതൊക്കെ പരിശോധിക്കണം. ഇതൊന്നും പബ്ലിക് ഡൊമൈനിൽ ലഭ്യമായ കാര്യങ്ങളല്ല. ഓരോ വർഷവും റിപ്പോർട്ട് ചെയ്യപ്പെടുന്ന നായ കടികളുടെ എണ്ണത്തിൽ മൂന്നിരട്ടി വർദ്ധനവ് ഉണ്ടായിട്ടുണ്ട് എന്ന് വാർത്തകൾ. ഇതും നമുക്ക് അംഗീകരിക്കാവുന്ന കാര്യമല്ല. വളർത്തു മൃഗങ്ങൾക്ക് കൃത്യമായി രീതിയിൽ കുത്തിവെപ്പ് എടുക്കുകയും തെരുവ് നായകളുടെ എണ്ണം നിയന്ത്രിക്കുകയും വേണം.കഴിഞ്ഞ ദിവസങ്ങൾ വരെ നമ്മൾ കണ്ടത് കുട്ടികളെ തെരുവ് നായകൾ ഓടിക്കുന്ന വീഡിയോ ആണ്. എന്നാൽ ഇപ്പോൾ തെരുവ് നായ കടിച്ച് ഒരു 12 വയസ്സുള്ള കുട്ടി മെഡിക്കൽ കോളേജിൽ അഡ്മിറ്റ് ആകുന്ന അവസ്ഥയായി. ഇനിയും നോക്കി നിൽക്കാൻ പറ്റില്ല. ഏതുവിധേനയും തെരുവ് നായകളുടെ എണ്ണം നിയന്ത്രിച്ചേ മതിയാവൂ. വന്ധ്യംകരണ നടപടികളിലൂടെ മാത്രം പൂർണമായ പരിഹാരമാകുമോ എന്നതിൽ സംശയമുണ്ട്.നമ്മുടെ കുട്ടികളുടെ ജീവൻ അതീവ പ്രാധാന്യമുള്ളതാണ്.മൃഗങ്ങളോടും ജീവജാലങ്ങളോടും ഒക്കെ നമുക്കും സ്നേഹമുണ്ട്. പക്ഷേ അത് പറഞ്ഞ് കവിത എഴുതാൻ പറ്റിയ സമയമല്ല ഇത്.തുടരുന്ന റാബിസ് മരണങ്ങൾ അതിയായി ദുഃഖിപ്പിക്കുന്ന ഒരു കാര്യമാണിത്. ആരോഗ്യ കേരളത്തിന് അപമാനമാണത്. ഏതു രീതിയിലും പരിഹാരം കണ്ടേ മതിയാവൂ.
