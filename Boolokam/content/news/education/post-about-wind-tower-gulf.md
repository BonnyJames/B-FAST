---
title: "ഗൾഫ് നാടുകളിൽ സന്ദർശിച്ചിട്ടുള്ളവർ ചിത്രത്തിൽ കാണുന്നതുപോലുള്ള ടവറുകൾ കണ്ടിരിക്കും. എന്താണ് ഇവ ?"
date: 2023-07-23T06:42:58
draft: false
categories: ["Education"]
tags: ['gulf', 'gulf wind tower', 'wind tower']
author: "Beaumaris"
image: "https://cdn.boolokam.com/articles/2023/07/qqddddd.jpg"
view_count: 1958712
like_count: 29611
comment_count: 0
---

ഗൾഫ് നാടുകളിൽ സന്ദർശിച്ചിട്ടുള്ളവർ ചിത്രത്തിൽ കാണുന്നതുപോലുള്ള ടവറുകൾ കണ്ടിരിക്കും. എന്താണ് ഇവ ? അറിവ് തേടുന്ന പാവം പ്രവാസി ഇതാണ് വിൻഡ് ടവർ. പണ്ട് ഇലക്‌ട്രിസിറ്റി ഒക്കെ വരുന്നതിനു മുൻപുള്ള എയർകണ്ടീഷണർ.. അല്ലെങ്കിൽ കൂളിംഗ് സിസ്റ്റം. ഒന്ന് ശ്രദ്ധിച്ചു നോക്കിയാൽ ഈ ടവറിനു ഉള്ളിലായി X ആകൃതിയിൽ പാർട്ടീഷൻ കാണാം. അതിനു ഇടയ്ക്കുള്ള ദ്വാരം മുകളിൽനിന്നും താഴെ മുറികളിലേക്ക് തുറന്നു കിടക്കുകയാണ്. [](https://cdn.boolokam.com/articles/2023/07/qqddddd.jpg)അതിലൂടെ മുറിക്കുള്ളിലെ ചൂട് വായു സ്വാഭാവികമായി പൊങ്ങി പുറത്തേക്കു പോകും.കൂടാതെ പുറത്തു കാറ്റ് അടിക്കുമ്പോൾ X ആകൃതിയിലുള്ള പാർട്ടീഷൻ കാറ്റിനെ വഴിതിരിച്ചു മുറിക്കുള്ളിലേക്കും വിടുന്നു. X ആകൃതിയിൽ ആയതിനാൽ ഏതു ഭാഗത്തുനിന്ന് കാറ്റ് വീശിയാലും അതിനെ മുറിയിലേക്ക് തിരിച്ചു വിടുവാൻ സാധിക്കുന്നു.5000 വർഷങ്ങൾക്കു മുൻപുതന്നെ വിൻഡ് ടവറുകൾ ഉണ്ടായിരുന്നു എന്ന് പറയപ്പെടുന്നു. [![](https://cdn.boolokam.com/articles/2023/07/ewwwee-1.jpg)](https://cdn.boolokam.com/articles/2023/07/ewwwee-1.jpg)പനയോലയും, മരക്കമ്പുകളും കൊണ്ട് ഉണ്ടാക്കിയിരുന്ന വീടുകളിൽപോലും പണ്ട് വിൻഡ് ടവറുകൾ ഉണ്ടായിരുന്നു.ഗൾഫ് നാടുകളിൽ പൊടിക്കാറ്റ് സാധാരണമാണ്. പൊടിക്കാറ്റും, മഴയും ഉണ്ടാവുമ്പോൾ അത് മുറിക്കുള്ളിലേക്ക് കടക്കാതെ തുണി കെട്ടി വെക്കുവാനാണ് വിൻഡ് ടവറിനു പുറമേയ്ക്ക് നീണ്ടു നിൽക്കുന്ന വടികൾ.ബർദുബായിൽ ക്രീക്കിനു വശങ്ങളിലായി ഇവ ധാരാളം കാണാം.[![](https://cdn.boolokam.com/articles/2023/07/e111.jpg)](https://cdn.boolokam.com/articles/2023/07/e111.jpg)നമ്മുടെ നാട്ടിലെ അടുക്കളയിലെ ചിമ്മിനി അടുക്കളയിൽ ഉണ്ടാവുന്ന പുകയും, ചൂടും പുറത്തു പോകുവാൻ മാത്രമായി ഡിസൈൻ ചെയ്തു ഉണ്ടാക്കിയതാണ്. എന്നാൽ വിൻഡ് ടവറുകൾ ചിമ്മിനിയുടെ ഉപയോഗവും, കൂടാതെ അകത്തേക്ക് കാറ്റ് എത്തിക്കുക എന്നീ രണ്ട് കാര്യങ്ങൾ ചെയ്യുവാൻ ഡിസൈൻ ചെയ്തു ഉണ്ടാക്കിയതാണ് .
