---
title: "നമ്മുടെ നാട്ടിൻപുറങ്ങളിൽ പണ്ട് ഉണ്ടായിരുന്ന കുറിക്കല്യാണം അഥവാ പണപ്പയറ്റ് എന്താണ് ?"
date: 2023-08-01T06:16:12
draft: false
categories: ["Education"]
tags: ['history', 'kuri kalyanam', 'kurikalyanam', 'panam payattu']
author: "Bonny"
---

<strong>നമ്മുടെ നാട്ടിൻപുറങ്ങളിൽ പണ്ട് ഉണ്ടായിരുന്ന കുറിക്കല്യാണം അഥവാ പണപ്പയറ്റ് എന്താണ് ?</strong>

<strong>അറിവ് തേടുന്ന പാവം പ്രവാസി</strong>

ഓൺലൈനിനും , സോഷ്യൽ മീഡിയയ്ക്കും മുന്നേ നമ്മുടെ പൂർവികർക്ക് ഉണ്ടായിരുന്ന ഒരിനം ക്രൗഡ് ഫണ്ടിങ്(Crowdfunding) ആണ് പണപ്പയറ്റ് എന്ന പേരിൽ അറിയപ്പെടുന്ന കുറിക്കല്യാണം.നൂറ്റാണ്ടുകൾക്കു മുൻപു മുതൽ കേരളത്തിൽ പ്രാദേശികമായി പ്രചാരത്തിലുണ്ടായിരുന്നതും , വ്യാപകമായി ഉപയോഗിക്കപ്പെട്ടിരുന്നതുമായ കമ്യൂണിറ്റി ക്രെഡിറ്റ് സംവിധാനമാണ് പണപ്പയറ്റ് (കുറിക്കല്യാണം). പലിശയും , കടക്കെണിയുമില്ലാതെ അത്യാവശ്യങ്ങൾക്ക് പണം സമാഹരിക്കുക, അവസരം കിട്ടുമ്പോൾ അത് മടക്കി നൽകുക എന്നിങ്ങനെ പോകുന്നു ഇവയുടെ അടിസ്ഥാന തത്വം. ഇന്റർനെറ്റും , സമൂഹമാധ്യമങ്ങളുമില്ലാതിരുന്ന കാലത്ത് പ്രാദേശികമായിട്ടായിരുന്നു നമ്മുടെ നാടൻ ക്രൗഡ് ഫണ്ടിങ്ങിന്റെ പ്രവർത്തനം.

<a href="http://13.232.38.164/wp-content/uploads/2023/08/swwf.jpg"><img class="alignnone size-full wp-image-405535" src="http://13.232.38.164/wp-content/uploads/2023/08/swwf.jpg" alt="" width="720" height="798" /></a>പണപ്പയറ്റെന്നാൽ പണം കൈമാറ്റം എന്നുതന്നെയാണ് അർഥം. കല്യാണത്തിനെന്ന പോലെ കുറി നൽകി ക്ഷണിക്കുന്നതിനാൽ കുറിക്കല്യാണം എന്ന് പേരു വന്നു. പണം അത്യാവശ്യമായി വരുന്ന സന്ദർഭങ്ങളിൽ സുഹൃത്തുക്കളെയും , നാട്ടുകാരെയും കുറി നൽകി ക്ഷണിച്ചുവരുത്തി, അവർക്ക് സദ്യവിളമ്പിയ ശേഷം ഓരോരുത്തർക്കും സാധ്യമാകുന്ന തുക സംഭാവനയായി സ്വീകരിക്കുക ഇതാണ് രീതി.മലബാറിൽ, പ്രത്യേകിച്ച് കണ്ണൂർ ജില്ലയുടെ തെക്കും , കോഴിക്കോട് ജില്ലയുടെ വടക്കുമാണ് പണപ്പയറ്റിന് ഏറെ പ്രചാരമുണ്ടായിരുന്നത്. ഇടത്തരക്കാരുടെ ഇടയിലും , താഴ്ന്ന വരുമാനക്കാരായ ദിവസക്കൂലിക്കാരുടെ ഇടയിലുമാണ് ഇത് വ്യാപകമായി നടന്നിരുന്നത്. അപൂർവമായി സമ്പന്നർക്കിടയിലും. പയറ്റു നടത്തുന്നവരുടെ സാമൂഹ്യ നിലവാരവും , ബന്ധങ്ങളും അനുസരിച്ചാണ് പയറ്റിനുള്ള ആളെണ്ണം.

പയറ്റിനെത്തുന്നവർ നൽകുന്ന തുക കൃത്യമായി രേഖപ്പെടുത്തും. ചെറുതോ , വലുതോ എത്ര തുക വേണമെങ്കിലും നൽകാം. അതിനുള്ള രസീത് (കുറ്റി) ലഭിക്കും. പിന്നീട് ഓരോരുത്തരും നടത്തുന്ന പയറ്റിലാണ് അവർക്ക് തുക തിരികെ ലഭിക്കുക. ലഭിച്ച തുകയുടെ ഇരട്ടിയെങ്കിലും തിരികെ നൽകണം. അതിലും കൂടുതൽ വേണമെങ്കിലും നൽകാം. പണം തിരികെ നൽകാതിരുന്നാൽ അത് വലിയ അഭിമാനക്ഷതമാകും.

പയറ്റിനു ക്ഷണിച്ചിട്ട് പോകാതിരിക്കുന്നതും നാണക്കേടായി പരിഗണിക്കും. ഈ സാമൂഹിക കെട്ടുപാട് തന്നെയാണ് പണപ്പയറ്റിലെ ഏറ്റവും വലിയ ഈട്. വിവാഹ ആവശ്യത്തിനും , വീട് വയ്ക്കുന്നതിനുമൊക്കെ ഇത്തരത്തിൽ പയറ്റ് നടത്തിയിരുന്നു. നാട്ടുകാരുടെ സഹകരണ മനോഭാവവും , കൂട്ടായ്മയുമാണ് ഇവിടെയെല്ലാം തെളിഞ്ഞുകാണുന്നത്.പണം പയറ്റ് എന്ന ഈ അനൗപചാരിക സാമ്പത്തിക ഇടപാടിനെ കുറിക്കല്യാണം,സുഹൃത്ത് സൽക്കാരം ,തേയിലസല്ക്കാരം ,ചായസൽകാരം ,സതിര് എന്നൊക്കെ വിശേഷിപ്പിക്കാറുണ്ട്. ജാതി, മതം, സാമ്പത്തികസ്ഥിതി തുടങ്ങിയ ഭേദങ്ങളില്ലാതെ ഒരു ദേശത്തെ മുഴുവൻ ആളുകളും ഒത്തുചേർന്ന് അവരിൽ ഓരോരുത്തരെയും സഹായിക്കുന്ന സംവിധാനമാണ് ഇത്. ഏഷ്യയിലെയും , ആഫ്രിക്കയിലെയും ഗ്രാമപ്രദേശങ്ങളിൽ ഇത്തരം ധനവിനിമയ വ്യവസ്ഥ നിലനിന്നിരുന്നതായി കരുതപ്പെടുന്നു. നൂറ്റാണ്ടുകൾക്ക് മുമ്പ് തന്നെ ലോകത്ത് നിലനിന്നിരുന്ന രീതിയാണിത്.

<a href="http://13.232.38.164/wp-content/uploads/2023/08/cscccc.jpg"><img class="size-full wp-image-405537 aligncenter" src="http://13.232.38.164/wp-content/uploads/2023/08/cscccc.jpg" alt="" width="720" height="909" /></a>പാശ്ചാത്യർ അവരുടെ അടുത്ത ബന്ധുക്കളുടെയും, സുഹൃത്തുക്കളുടെയും കല്യാണത്തിനും , ജന്മദിനത്തിനും , ക്രിസ്തുമസിനുമെല്ലാം പണവും സമ്മാനങ്ങളും കൊടുക്കൽ വാങ്ങൽ നടത്തിയിരുന്നു. അതിൽ നിന്നും ഉരുത്തിരിഞ്ഞതാണിതെന്ന് പഴമക്കാർ പറയുന്നു. എന്നാൽ ചൈനയുടെ പണമിടപാട് രീതിയായ quanxi , ആഫ്രിക്കയിലെ esusu ഇവയെല്ലാം പയറ്റിന്റെ അതേ മാതൃകയിലുള്ള പണമിടപാടുകളാണ്. സ്വാതന്ത്ര്യത്തിന് മുമ്പ് വിദേശികളുടെ പരിചാരകരായിരുന്നു മലബാറികൾ ഒട്ടുമിക്കവരും. ഒരുപക്ഷേ അവരിൽ നിന്നും പകർന്ന് കിട്ടിയതാവാം ഈ സമ്പ്രദായം.
ഒരാൾക്ക് പണം ആവശ്യമായി വരുന്ന സമയത്ത് അയാൾ തൻ്റേ ബന്ധുക്കളെയും , സുഹൃത്തുക്കളെയും പയറ്റിന് ക്ഷണിക്കുന്നു. മുമ്പ് വീടുകളിൽ പയറ്റ് നടത്തിയിരുന്നെങ്കിലും പിന്നീട് ചായക്കടകൾ പോലെയുള്ള പൊതുസ്ഥലങ്ങളിലാണ് പയറ്റ് നടക്കാറ്. പയറ്റ് നടക്കുന്ന സ്ഥലവും , സമയവും അറിയിച്ചു കൊണ്ട് അച്ചടിച്ചു നല്കുന്ന കത്തിന് പയറ്റുകത്ത്, കുറി എന്നിങ്ങനെ പേരുകളുണ്ട്. പയറ്റു നടത്തുന്ന ആളിന്റെ പേരും ,പയറ്റു നടക്കുന്ന സമയവും എഴുതിയ ബോർഡ് ഈന്തിൻപട്ടയോടൊപ്പം പയറ്റു നടത്താൻ നിശ്ചയിച്ചിരിക്കുന്ന സ്ഥലത്ത് സ്ഥാപിക്കുന്നത് ചില പ്രദേശങ്ങളിലെ പതിവാണ്. പയറ്റ് അറിയിക്കുന്ന ചെറിയ പോസ്റ്ററുകൾ പതിച്ചും , ഉച്ചഭാഷിണിയിലൂടെ പാട്ടുകൾ കേൾപ്പിച്ചും പയറ്റ് അറിയിക്കാറുണ്ട്.

പയറ്റിനെത്തുന്നവർക്ക് ചായയും , നെയ്യപ്പം, പഴംപൊരി, അവിലും പഴവും തുടങ്ങിയ ലഘുവിഭവങ്ങളും കൊടുത്ത് സൽക്കരിക്കും. പൊറോട്ടയും ഇറച്ചിയും, ബിരിയാണി തുടങ്ങിയ വിഭവങ്ങളും പതിവാണ്. പിരിഞ്ഞു പോകും മുമ്പ് അതിഥികൾ, ഒരു തുക, അതു സ്വീകരിക്കുന്നതിന് നിയുക്തനായ വ്യക്തിയെ ഏൽപ്പിക്കുന്നു. അയാൾ, ഈ തുക കണക്ക് പുസ്തകത്തിൽ രേഖപ്പെടുത്തുകയും അവസാനം പയറ്റു നടത്തിയയാൾക്ക് പുസ്തകത്തോടൊപ്പം കൈമാറുകയും ചെയ്യും. ഇങ്ങനെ പണം വാങ്ങി കണക്കെഴുതി വയ്ക്കുന്നയാളിന് പ്രതിഫലം കൊടുക്കുന്ന പതിവ് മുമ്പുണ്ടായിരുന്നു. താൻ പയറ്റു നടത്തിയപ്പോൾ, ഇപ്പോൾ പയറ്റു നടത്തുന്ന വ്യക്തിയിൽ നിന്ന് സ്വീകരിച്ച തുകയോട് അത്ര തന്നെയോ അല്ലെങ്കിൽ തനിക്കിഷ്ടമുള്ള ഒരു തുകയോ ചേർത്താണ് ഓരോരുത്തരും പയറ്റുക. ഉച്ചതിരിഞ്ഞ് രണ്ടുമണിയോടെയോ ചിലപ്പോൾ രാവിലെ തന്നെയോ ആരംഭിക്കുന്ന പയറ്റ് രാത്രി ഒമ്പത് പത്തുമണി വരെ തുടരും.

ഏകദേശം പത്തു പതിനഞ്ചു കിലോമീറ്റർ ചുറ്റളവ് വരെ ഈ പയറ്റു ബന്ധം നിലവിലുണ്ടാകും. നാട്ടുകാരുടെ ഒത്തൊരുമയുടെ സൂചകമാണ് പയറ്റ്. ഒരാൾ പയറ്റിയ തുക മടക്കാതിരിതിരിക്കുന്നത് വളരെ മോശപ്പെട്ട കാര്യമായാണ് പരിഗണിക്കപ്പെടുന്നത്. ഇത്തരം ആളുകൾ കരിങ്കുറ്റികൾ എന്നാണ് അറിയപ്പെടുക. മിക്കവാറും ഓരോ ആവശ്യങ്ങൾ വരുമ്പോൾ ആണ് പയറ്റ് കഴിക്കാറ്. കല്യാണം, വീട്ടുതാമസം
, രോഗചികിത്സ, സ്ഥലം വാങ്ങൽ തുടങ്ങി വിദ്യാലയവർഷാരംഭത്തിൽ കുട്ടികൾക്ക് വേണ്ട സാധനങ്ങൾ വാങ്ങുക പോലെയുള്ള ചെറിയ ചെറിയ ആവശ്യങ്ങൾക്കു വരെ പയറ്റ് നടത്താറുണ്ട്. പയറ്റിയ പണം തിരികെ വാങ്ങുന്നതിനു വേണ്ടി പയറ്റ് നടത്തുന്നവരുമുണ്ട്.

ക്ഷണിക്കപ്പെടാത്ത പയറ്റുകളിൽ പങ്കെടുത്തുകൊണ്ടാണ് ഒരാൾ ഈ വ്യവസ്ഥയിൽ പ്രവേശിക്കുന്നത്. പയറ്റു നടത്തുന്നയാളെ പരിചയമുണ്ടാകണം എന്നതു മാത്രമാണ് ഇത്തരത്തിൽ പങ്കെടുക്കുന്നതിനുള്ള യോഗ്യത. ഇത്തരത്തിൽ ക്ഷണിക്കപ്പെടാതെ പങ്കെടുക്കുന്നത് മോശപ്പെട്ട കാര്യമായി ആരും കണക്കാക്കുകയില്ല. കുറേ പയറ്റുകളിൽ ഇങ്ങനെ പങ്കെടുത്ത് പയറ്റിക്കഴിഞ്ഞാൽ അയാൾക്ക് താൻ പണം നല്കിയവരെ വിളിച്ച് പയറ്റു നടത്താം. താൻ പയറ്റിയതിന് തുല്യമായ തുക സ്വീകരിച്ചും , കൊടുക്കാനുള്ളതിന് തുല്യം പയറ്റിയുമാണ് ഒരാൾ പയറ്റിൽ നിന്ന് പിന്മാറുന്നത്.

എല്ലാ ആഴ്‌ച്ചകളിലും ഒരു കുറിക്കല്ല്യാണം എന്ന തോതിൽ നാട്ടിൻപുറങ്ങളിലെ പ്രസിദ്ധമായ ചായ മക്കാനികളിൽ ഉണ്ടായിരുന്നത് നാം പലരും ഇന്ന് ഓർക്കുന്നുണ്ടാകും. മക്കാനികളിലെ ചുമരിൽ തൂങ്ങിയാടി കൊണ്ടിരുന്ന വലിയ അക്ഷരത്തിലുള്ള പഴയ കലണ്ടറിൽ..ഇന്നു നാം കല്യാണ മണ്ഡപങ്ങൾ ബുക്ക് ചെയ്യുന്നത് പോലെ മാസങ്ങൾക്കു മുൻപ് തന്നെ തങ്ങളുടെ കുറി കല്യാണത്തിന്റെ ഡേറ്റ് കുറിച്ചിടുമായിരുന്നു.ഈ ദിവസങ്ങളിൽ മറ്റാരും തന്നെ കുറിക്കല്ല്യാണം നടത്തുമായിരുന്നില്ല. ആഴ്ചയിൽ ഒന്ന് എന്നരീതിയിലായിരുന്നു ഇത് നടന്നിരുന്നത്. ചെറിയ ഒരു പേപ്പറിൽ കുറി കത്തും , മിനുസപ്പെടുത്തിയ മരപ്പലകയിൽ (പഴയ കുറികല്യാണ വാർത്താ ബോർഡ് ) എഴുതിയുമായിരുന്നു ആളുകളെ അറിയിച്ചിരുന്നത് .
അത്യാവശ്യം സാമ്പത്തികമുള്ളവർ മൈക്ക് സെറ്റ് കെട്ടി പഴയ ഗാനങ്ങളും , ഇടയ്ക്കിടയ്ക്ക് അനൗൺസ്‌മെന്റുകളും നടത്തി ആഘോഷ പൂർവ്വം ഇത് നടത്തുന്നതും കാണാമായിരുന്നു.
'മറക്കാതിരിക്കുക ഇപ്പോൾ നടന്നു കൊണ്ടിരിക്കുന്ന കുറിക്കല്ല്യാണം ചെലക്കൊടാൻ ഹനീഫ മറക്കാതിരിക്കുക' ഈ അനൗൺസ്‌മെന്റ് പലരുടെയും മനസ്സിൽ ഇന്നും മുഴങ്ങിനിൽക്കുന്നു.
സാമ്പത്തികമായ ബുദ്ധിമുട്ടുകൾക്കു ഒരു പരിധിവരെ അറുതി വരുത്താൻ ഈ കല്യാണങ്ങൾ കൊണ്ട് സാധിച്ചിരുന്നു.

മുമ്പൊക്കെ മലബാറില്‍ യാത്ര ചെയ്യുന്നവരെ ആകര്‍ഷിച്ചിരുന്ന ഒരു വഴിയോരക്കാഴ്ചയുണ്ടായിരുന്നു. ഈന്തോലകള്‍ കൊണ്ട് അലങ്കരിച്ച ഒരു പീടികമുറ്റം. പഴയ മേശക്കു മുകളില്‍ നിറം മങ്ങിയ വിരി. നടുവില്‍ ഒരു പാത്രത്തില്‍ കുറച്ച് വെറ്റിലയും , അടയ്ക്കയും. കവിളൊട്ടിയ ഏതാനും സോഡക്കുപ്പികള്‍. കമഴ്ത്തിവെച്ച ഗ്ലാസുകളും , മിക്സ്ച്ചറും , പഴവും. രംഗത്തിനു കൊഴുപ്പു കൂട്ടാന്‍ ചെവി പൊട്ടുംവിധം സിനിമാപ്പാട്ടുകള്‍. ഇതിന്‍റെയൊക്കെ നടുവില്‍ പഴയ ഒരു കസേരയില്‍ ഒട്ടേറെ പ്രതീക്ഷകളുമായി ഒരു മനുഷ്യന്‍. തൊട്ടടുത്തുതന്നെ ഒരു കണക്കപ്പിള്ള. മലബാറിലെ ' കുറിക്കല്ല്യാണം ' അഥവാ ' പണംപയറ്റ് ' എന്ന സമ്പ്രദായത്തിന്‍റെ രംഗസജ്ജീകരണമാണിത്.

കുറികല്യാണം എന്ന പരസ്പര സഹായനിധി ഇന്ന് വളരെ വിരളിലെണ്ണാവുന്ന പ്രദേശങ്ങളിൽ മാത്രമേ കണ്ടു വരുന്നുള്ളൂ. ഈ കുറികല്യാണത്തിന്റെ അഭാവമാണ് നാട്ടിൻ പുറങ്ങളിൽ സജീവമായി നിലനിൽക്കുന്ന ബ്ലേഡ് മാഫിയ. മുൻപ് സാമ്പത്തിക ബുദ്ധിമുട്ടുള്ളവനാണെങ്കിൽ പോലും തന്റെ കയ്യിലുള്ളതിൽ നിന്നും അൽപമെടുത്തു മറ്റുള്ളവനെ സഹായിക്കാൻ കാണിച്ചിരുന്ന ആ സ്‌നേഹവും , താൽപര്യവും കുറഞ്ഞു വരുകയും ഞാനും എന്റെ കുടുംബവും എന്ന കുടുസ്സു മനസ്സുമാണ് കുറികല്യാണം പോലുള്ള പരസ്പര സഹായനിധികൾ അപ്രത്യക്ഷമാവാൻ കാരണം .നാട്ടിൻ പ്രദേശങ്ങളിൽ നിലനിന്നു പോന്നിരുന്ന ഒരു പരസ്പര സഹായ ഹസ്തമായിരുന്നു ഈ കുറിക്കല്ല്യാണം.വീടിന്റെ അറ്റകുറ്റ പണി നടത്താനോ , മകളുടെ കല്യാണത്തിന്റെ സാമ്പത്തിക ബുദ്ധിമുട്ട് നികത്താനോ ആയിരുന്നു ഇത്തരം കുറിക്കല്ല്യാണം നടത്തിയിരുന്നത് . എല്ലാവർഷവും മുറ പോലെ നടത്തുന്നവരും ഉണ്ടായിരുന്നു. ഒന്നിച്ചു ലഭിക്കുന്ന ഒരു വൻതുക തന്റെ ആവശ്യങ്ങൾ നിറവേറ്റാൻ ഉപകരിക്കുകയും ഒന്നിച്ചു തിരിച്ചടക്കേണ്ട എന്നതുമാണ് ഇത്തരം കുറിക്കല്ല്യാണം ഗ്രമാന്തരങ്ങളിൽ വ്യാപകമാവാൻ കാരണം.

ഇന്ന് എന്തിനും ഏതിനും ബാങ്കുകളെയും , ബ്ലേഡ് മാഫിയകളെയും ആശ്രയിക്കുന്ന നാം മുൻകാലങ്ങളിൽ നാട്ടിൻ പുറങ്ങളിൽ നടന്നിരുന്ന ഈ കുറിക്കല്ല്യാണം കൊണ്ട് ഒരുപരിധിവരെ ബ്ലേഡ് മാഫിയകളിൽ നിന്നും സമൂഹത്തെ രക്ഷിക്കാൻ സാധിച്ചിരുന്നു എന്നത് ഒരു വലിയ സത്യം തന്നെയാണ്. ഇതിലൂടെ കൈ മാറിയിരുന്നത് പണത്തിനുമപ്പുറമായി സഹജീവികളോടുള്ള പരസ്പര സ്‌നേഹവും , വിശ്വാസവും , മതാതീത ചിന്തകൾക്കപ്പുറം ബുദ്ധിമുട്ടുള്ളവനെ സഹായിക്കണം എന്നുള്ള ആത്മ സംതൃപ്തിയുമായിരുന്നു.
പരസ്പര സ്‌നേഹവും , മനുഷ്യർ തമ്മിലുള്ള സഹവർത്തിത്തവും മറ്റുള്ളവന്റെ ദുഃഖത്തിൽ പങ്കു ചേരാനുള്ള മനസ്സും ഉള്ള സമൂഹത്തിലാണ് ഇത്തരം കല്യാണങ്ങൾ നടന്നിരുന്നത്. പരസ്പരം അറിയാനും , അയൽക്കാരന്റെ വിഷമതകളിൽ കയറിച്ചെന്നു അവന്റെ ദുഃഖങ്ങളിൽ പങ്കു ചേരാനും , ആവശ്യമുള്ളപ്പോൾ സഹായിക്കാനും ഈ പുതു തലമുറക്ക് സാധിക്കാത്തിടത്തോളം കാലം നമ്മുടെ ഇടയിലുള്ള പരസ്പര സ്‌നേഹവും വിശ്വാസവും നശിക്കുകയും , മതസ്പർദ്ധ വർദ്ധിക്കുമെന്നതിൽ യാതൊരു സംശയവും വേണ്ട.ഇത്തരം കല്യാണങ്ങൾ (പരസ്പര സഹായ നിധികൾ) നാട്ടിൽ പുറങ്ങളിൽ നിന്നും അന്യമായതോടെയാണ് നമ്മുടെ സാമൂഹിക അന്തരീക്ഷം കൂടുതൽ മലീനമായതും , ഉള്ളവനും ഇല്ലാത്തവനും എന്നുള്ള അന്തരം വർദ്ധിച്ചതോടെ ബ്ലേഡ് മാഫിയ നാട്ടിൽ തഴച്ചു വളർന്നതും.


![നമ്മുടെ നാട്ടിൻപുറങ്ങളിൽ പണ്ട് ഉണ്ടായിരുന്ന കുറിക്കല്യാണം അഥവാ പണപ്പയറ്റ് എന്താണ് ?](http://13.232.38.164/wp-content/uploads/2023/08/swwf.jpg)**നമ്മുടെ നാട്ടിൻപുറങ്ങളിൽ പണ്ട് ഉണ്ടായിരുന്ന കുറിക്കല്യാണം അഥവാ പണപ്പയറ്റ് എന്താണ് ?** **അറിവ് തേടുന്ന പാവം പ്രവാസി** ഓൺലൈനിനും , സോഷ്യൽ മീഡിയയ്ക്കും മുന്നേ നമ്മുടെ പൂർവികർക്ക് ഉണ്ടായിരുന്ന ഒരിനം ക്രൗഡ് ഫണ്ടിങ്(Crowdfunding) ആണ് പണപ്പയറ്റ് എന്ന പേരിൽ അറിയപ്പെടുന്ന കുറിക്കല്യാണം.നൂറ്റാണ്ടുകൾക്കു മുൻപു മുതൽ കേരളത്തിൽ പ്രാദേശികമായി പ്രചാരത്തിലുണ്ടായിരുന്നതും , വ്യാപകമായി ഉപയോഗിക്കപ്പെട്ടിരുന്നതുമായ കമ്യൂണിറ്റി ക്രെഡിറ്റ് സംവിധാനമാണ് പണപ്പയറ്റ് (കുറിക്കല്യാണം). പലിശയും , കടക്കെണിയുമില്ലാതെ അത്യാവശ്യങ്ങൾക്ക് പണം സമാഹരിക്കുക, അവസരം കിട്ടുമ്പോൾ അത് മടക്കി നൽകുക എന്നിങ്ങനെ പോകുന്നു ഇവയുടെ അടിസ്ഥാന തത്വം. ഇന്റർനെറ്റും , സമൂഹമാധ്യമങ്ങളുമില്ലാതിരുന്ന കാലത്ത് പ്രാദേശികമായിട്ടായിരുന്നു നമ്മുടെ നാടൻ ക്രൗഡ് ഫണ്ടിങ്ങിന്റെ പ്രവർത്തനം. [](http://13.232.38.164/wp-content/uploads/2023/08/swwf.jpg)പണപ്പയറ്റെന്നാൽ പണം കൈമാറ്റം എന്നുതന്നെയാണ് അർഥം. കല്യാണത്തിനെന്ന പോലെ കുറി നൽകി ക്ഷണിക്കുന്നതിനാൽ കുറിക്കല്യാണം എന്ന് പേരു വന്നു. പണം അത്യാവശ്യമായി വരുന്ന സന്ദർഭങ്ങളിൽ സുഹൃത്തുക്കളെയും , നാട്ടുകാരെയും കുറി നൽകി ക്ഷണിച്ചുവരുത്തി, അവർക്ക് സദ്യവിളമ്പിയ ശേഷം ഓരോരുത്തർക്കും സാധ്യമാകുന്ന തുക സംഭാവനയായി സ്വീകരിക്കുക ഇതാണ് രീതി.മലബാറിൽ, പ്രത്യേകിച്ച് കണ്ണൂർ ജില്ലയുടെ തെക്കും , കോഴിക്കോട് ജില്ലയുടെ വടക്കുമാണ് പണപ്പയറ്റിന് ഏറെ പ്രചാരമുണ്ടായിരുന്നത്. ഇടത്തരക്കാരുടെ ഇടയിലും , താഴ്ന്ന വരുമാനക്കാരായ ദിവസക്കൂലിക്കാരുടെ ഇടയിലുമാണ് ഇത് വ്യാപകമായി നടന്നിരുന്നത്. അപൂർവമായി സമ്പന്നർക്കിടയിലും. പയറ്റു നടത്തുന്നവരുടെ സാമൂഹ്യ നിലവാരവും , ബന്ധങ്ങളും അനുസരിച്ചാണ് പയറ്റിനുള്ള ആളെണ്ണം. പയറ്റിനെത്തുന്നവർ നൽകുന്ന തുക കൃത്യമായി രേഖപ്പെടുത്തും. ചെറുതോ , വലുതോ എത്ര തുക വേണമെങ്കിലും നൽകാം. അതിനുള്ള രസീത് (കുറ്റി) ലഭിക്കും. പിന്നീട് ഓരോരുത്തരും നടത്തുന്ന പയറ്റിലാണ് അവർക്ക് തുക തിരികെ ലഭിക്കുക. ലഭിച്ച തുകയുടെ ഇരട്ടിയെങ്കിലും തിരികെ നൽകണം. അതിലും കൂടുതൽ വേണമെങ്കിലും നൽകാം. പണം തിരികെ നൽകാതിരുന്നാൽ അത് വലിയ അഭിമാനക്ഷതമാകും. പയറ്റിനു ക്ഷണിച്ചിട്ട് പോകാതിരിക്കുന്നതും നാണക്കേടായി പരിഗണിക്കും. ഈ സാമൂഹിക കെട്ടുപാട് തന്നെയാണ് പണപ്പയറ്റിലെ ഏറ്റവും വലിയ ഈട്. വിവാഹ ആവശ്യത്തിനും , വീട് വയ്ക്കുന്നതിനുമൊക്കെ ഇത്തരത്തിൽ പയറ്റ് നടത്തിയിരുന്നു. നാട്ടുകാരുടെ സഹകരണ മനോഭാവവും , കൂട്ടായ്മയുമാണ് ഇവിടെയെല്ലാം തെളിഞ്ഞുകാണുന്നത്.പണം പയറ്റ് എന്ന ഈ അനൗപചാരിക സാമ്പത്തിക ഇടപാടിനെ കുറിക്കല്യാണം,സുഹൃത്ത് സൽക്കാരം ,തേയിലസല്ക്കാരം ,ചായസൽകാരം ,സതിര് എന്നൊക്കെ വിശേഷിപ്പിക്കാറുണ്ട്. ജാതി, മതം, സാമ്പത്തികസ്ഥിതി തുടങ്ങിയ ഭേദങ്ങളില്ലാതെ ഒരു ദേശത്തെ മുഴുവൻ ആളുകളും ഒത്തുചേർന്ന് അവരിൽ ഓരോരുത്തരെയും സഹായിക്കുന്ന സംവിധാനമാണ് ഇത്. ഏഷ്യയിലെയും , ആഫ്രിക്കയിലെയും ഗ്രാമപ്രദേശങ്ങളിൽ ഇത്തരം ധനവിനിമയ വ്യവസ്ഥ നിലനിന്നിരുന്നതായി കരുതപ്പെടുന്നു. നൂറ്റാണ്ടുകൾക്ക് മുമ്പ് തന്നെ ലോകത്ത് നിലനിന്നിരുന്ന രീതിയാണിത്. [![](http://13.232.38.164/wp-content/uploads/2023/08/cscccc.jpg)](http://13.232.38.164/wp-content/uploads/2023/08/cscccc.jpg)പാശ്ചാത്യർ അവരുടെ അടുത്ത ബന്ധുക്കളുടെയും, സുഹൃത്തുക്കളുടെയും കല്യാണത്തിനും , ജന്മദിനത്തിനും , ക്രിസ്തുമസിനുമെല്ലാം പണവും സമ്മാനങ്ങളും കൊടുക്കൽ വാങ്ങൽ നടത്തിയിരുന്നു. അതിൽ നിന്നും ഉരുത്തിരിഞ്ഞതാണിതെന്ന് പഴമക്കാർ പറയുന്നു. എന്നാൽ ചൈനയുടെ പണമിടപാട് രീതിയായ quanxi , ആഫ്രിക്കയിലെ esusu ഇവയെല്ലാം പയറ്റിന്റെ അതേ മാതൃകയിലുള്ള പണമിടപാടുകളാണ്. സ്വാതന്ത്ര്യത്തിന് മുമ്പ് വിദേശികളുടെ പരിചാരകരായിരുന്നു മലബാറികൾ ഒട്ടുമിക്കവരും. ഒരുപക്ഷേ അവരിൽ നിന്നും പകർന്ന് കിട്ടിയതാവാം ഈ സമ്പ്രദായം. ഒരാൾക്ക് പണം ആവശ്യമായി വരുന്ന സമയത്ത് അയാൾ തൻ്റേ ബന്ധുക്കളെയും , സുഹൃത്തുക്കളെയും പയറ്റിന് ക്ഷണിക്കുന്നു. മുമ്പ് വീടുകളിൽ പയറ്റ് നടത്തിയിരുന്നെങ്കിലും പിന്നീട് ചായക്കടകൾ പോലെയുള്ള പൊതുസ്ഥലങ്ങളിലാണ് പയറ്റ് നടക്കാറ്. പയറ്റ് നടക്കുന്ന സ്ഥലവും , സമയവും അറിയിച്ചു കൊണ്ട് അച്ചടിച്ചു നല്കുന്ന കത്തിന് പയറ്റുകത്ത്, കുറി എന്നിങ്ങനെ പേരുകളുണ്ട്. പയറ്റു നടത്തുന്ന ആളിന്റെ പേരും ,പയറ്റു നടക്കുന്ന സമയവും എഴുതിയ ബോർഡ് ഈന്തിൻപട്ടയോടൊപ്പം പയറ്റു നടത്താൻ നിശ്ചയിച്ചിരിക്കുന്ന സ്ഥലത്ത് സ്ഥാപിക്കുന്നത് ചില പ്രദേശങ്ങളിലെ പതിവാണ്. പയറ്റ് അറിയിക്കുന്ന ചെറിയ പോസ്റ്ററുകൾ പതിച്ചും , ഉച്ചഭാഷിണിയിലൂടെ പാട്ടുകൾ കേൾപ്പിച്ചും പയറ്റ് അറിയിക്കാറുണ്ട്. പയറ്റിനെത്തുന്നവർക്ക് ചായയും , നെയ്യപ്പം, പഴംപൊരി, അവിലും പഴവും തുടങ്ങിയ ലഘുവിഭവങ്ങളും കൊടുത്ത് സൽക്കരിക്കും. പൊറോട്ടയും ഇറച്ചിയും, ബിരിയാണി തുടങ്ങിയ വിഭവങ്ങളും പതിവാണ്. പിരിഞ്ഞു പോകും മുമ്പ് അതിഥികൾ, ഒരു തുക, അതു സ്വീകരിക്കുന്നതിന് നിയുക്തനായ വ്യക്തിയെ ഏൽപ്പിക്കുന്നു. അയാൾ, ഈ തുക കണക്ക് പുസ്തകത്തിൽ രേഖപ്പെടുത്തുകയും അവസാനം പയറ്റു നടത്തിയയാൾക്ക് പുസ്തകത്തോടൊപ്പം കൈമാറുകയും ചെയ്യും. ഇങ്ങനെ പണം വാങ്ങി കണക്കെഴുതി വയ്ക്കുന്നയാളിന് പ്രതിഫലം കൊടുക്കുന്ന പതിവ് മുമ്പുണ്ടായിരുന്നു. താൻ പയറ്റു നടത്തിയപ്പോൾ, ഇപ്പോൾ പയറ്റു നടത്തുന്ന വ്യക്തിയിൽ നിന്ന് സ്വീകരിച്ച തുകയോട് അത്ര തന്നെയോ അല്ലെങ്കിൽ തനിക്കിഷ്ടമുള്ള ഒരു തുകയോ ചേർത്താണ് ഓരോരുത്തരും പയറ്റുക. ഉച്ചതിരിഞ്ഞ് രണ്ടുമണിയോടെയോ ചിലപ്പോൾ രാവിലെ തന്നെയോ ആരംഭിക്കുന്ന പയറ്റ് രാത്രി ഒമ്പത് പത്തുമണി വരെ തുടരും. ഏകദേശം പത്തു പതിനഞ്ചു കിലോമീറ്റർ ചുറ്റളവ് വരെ ഈ പയറ്റു ബന്ധം നിലവിലുണ്ടാകും. നാട്ടുകാരുടെ ഒത്തൊരുമയുടെ സൂചകമാണ് പയറ്റ്. ഒരാൾ പയറ്റിയ തുക മടക്കാതിരിതിരിക്കുന്നത് വളരെ മോശപ്പെട്ട കാര്യമായാണ് പരിഗണിക്കപ്പെടുന്നത്. ഇത്തരം ആളുകൾ കരിങ്കുറ്റികൾ എന്നാണ് അറിയപ്പെടുക. മിക്കവാറും ഓരോ ആവശ്യങ്ങൾ വരുമ്പോൾ ആണ് പയറ്റ് കഴിക്കാറ്. കല്യാണം, വീട്ടുതാമസം , രോഗചികിത്സ, സ്ഥലം വാങ്ങൽ തുടങ്ങി വിദ്യാലയവർഷാരംഭത്തിൽ കുട്ടികൾക്ക് വേണ്ട സാധനങ്ങൾ വാങ്ങുക പോലെയുള്ള ചെറിയ ചെറിയ ആവശ്യങ്ങൾക്കു വരെ പയറ്റ് നടത്താറുണ്ട്. പയറ്റിയ പണം തിരികെ വാങ്ങുന്നതിനു വേണ്ടി പയറ്റ് നടത്തുന്നവരുമുണ്ട്. ക്ഷണിക്കപ്പെടാത്ത പയറ്റുകളിൽ പങ്കെടുത്തുകൊണ്ടാണ് ഒരാൾ ഈ വ്യവസ്ഥയിൽ പ്രവേശിക്കുന്നത്. പയറ്റു നടത്തുന്നയാളെ പരിചയമുണ്ടാകണം എന്നതു മാത്രമാണ് ഇത്തരത്തിൽ പങ്കെടുക്കുന്നതിനുള്ള യോഗ്യത. ഇത്തരത്തിൽ ക്ഷണിക്കപ്പെടാതെ പങ്കെടുക്കുന്നത് മോശപ്പെട്ട കാര്യമായി ആരും കണക്കാക്കുകയില്ല. കുറേ പയറ്റുകളിൽ ഇങ്ങനെ പങ്കെടുത്ത് പയറ്റിക്കഴിഞ്ഞാൽ അയാൾക്ക് താൻ പണം നല്കിയവരെ വിളിച്ച് പയറ്റു നടത്താം. താൻ പയറ്റിയതിന് തുല്യമായ തുക സ്വീകരിച്ചും , കൊടുക്കാനുള്ളതിന് തുല്യം പയറ്റിയുമാണ് ഒരാൾ പയറ്റിൽ നിന്ന് പിന്മാറുന്നത്. എല്ലാ ആഴ്‌ച്ചകളിലും ഒരു കുറിക്കല്ല്യാണം എന്ന തോതിൽ നാട്ടിൻപുറങ്ങളിലെ പ്രസിദ്ധമായ ചായ മക്കാനികളിൽ ഉണ്ടായിരുന്നത് നാം പലരും ഇന്ന് ഓർക്കുന്നുണ്ടാകും. മക്കാനികളിലെ ചുമരിൽ തൂങ്ങിയാടി കൊണ്ടിരുന്ന വലിയ അക്ഷരത്തിലുള്ള പഴയ കലണ്ടറിൽ..ഇന്നു നാം കല്യാണ മണ്ഡപങ്ങൾ ബുക്ക് ചെയ്യുന്നത് പോലെ മാസങ്ങൾക്കു മുൻപ് തന്നെ തങ്ങളുടെ കുറി കല്യാണത്തിന്റെ ഡേറ്റ് കുറിച്ചിടുമായിരുന്നു.ഈ ദിവസങ്ങളിൽ മറ്റാരും തന്നെ കുറിക്കല്ല്യാണം നടത്തുമായിരുന്നില്ല. ആഴ്ചയിൽ ഒന്ന് എന്നരീതിയിലായിരുന്നു ഇത് നടന്നിരുന്നത്. ചെറിയ ഒരു പേപ്പറിൽ കുറി കത്തും , മിനുസപ്പെടുത്തിയ മരപ്പലകയിൽ (പഴയ കുറികല്യാണ വാർത്താ ബോർഡ് ) എഴുതിയുമായിരുന്നു ആളുകളെ അറിയിച്ചിരുന്നത് . അത്യാവശ്യം സാമ്പത്തികമുള്ളവർ മൈക്ക് സെറ്റ് കെട്ടി പഴയ ഗാനങ്ങളും , ഇടയ്ക്കിടയ്ക്ക് അനൗൺസ്‌മെന്റുകളും നടത്തി ആഘോഷ പൂർവ്വം ഇത് നടത്തുന്നതും കാണാമായിരുന്നു. 'മറക്കാതിരിക്കുക ഇപ്പോൾ നടന്നു കൊണ്ടിരിക്കുന്ന കുറിക്കല്ല്യാണം ചെലക്കൊടാൻ ഹനീഫ മറക്കാതിരിക്കുക' ഈ അനൗൺസ്‌മെന്റ് പലരുടെയും മനസ്സിൽ ഇന്നും മുഴങ്ങിനിൽക്കുന്നു. സാമ്പത്തികമായ ബുദ്ധിമുട്ടുകൾക്കു ഒരു പരിധിവരെ അറുതി വരുത്താൻ ഈ കല്യാണങ്ങൾ കൊണ്ട് സാധിച്ചിരുന്നു. മുമ്പൊക്കെ മലബാറില്‍ യാത്ര ചെയ്യുന്നവരെ ആകര്‍ഷിച്ചിരുന്ന ഒരു വഴിയോരക്കാഴ്ചയുണ്ടായിരുന്നു. ഈന്തോലകള്‍ കൊണ്ട് അലങ്കരിച്ച ഒരു പീടികമുറ്റം. പഴയ മേശക്കു മുകളില്‍ നിറം മങ്ങിയ വിരി. നടുവില്‍ ഒരു പാത്രത്തില്‍ കുറച്ച് വെറ്റിലയും , അടയ്ക്കയും. കവിളൊട്ടിയ ഏതാനും സോഡക്കുപ്പികള്‍. കമഴ്ത്തിവെച്ച ഗ്ലാസുകളും , മിക്സ്ച്ചറും , പഴവും. രംഗത്തിനു കൊഴുപ്പു കൂട്ടാന്‍ ചെവി പൊട്ടുംവിധം സിനിമാപ്പാട്ടുകള്‍. ഇതിന്‍റെയൊക്കെ നടുവില്‍ പഴയ ഒരു കസേരയില്‍ ഒട്ടേറെ പ്രതീക്ഷകളുമായി ഒരു മനുഷ്യന്‍. തൊട്ടടുത്തുതന്നെ ഒരു കണക്കപ്പിള്ള. മലബാറിലെ ' കുറിക്കല്ല്യാണം ' അഥവാ ' പണംപയറ്റ് ' എന്ന സമ്പ്രദായത്തിന്‍റെ രംഗസജ്ജീകരണമാണിത്. കുറികല്യാണം എന്ന പരസ്പര സഹായനിധി ഇന്ന് വളരെ വിരളിലെണ്ണാവുന്ന പ്രദേശങ്ങളിൽ മാത്രമേ കണ്ടു വരുന്നുള്ളൂ. ഈ കുറികല്യാണത്തിന്റെ അഭാവമാണ് നാട്ടിൻ പുറങ്ങളിൽ സജീവമായി നിലനിൽക്കുന്ന ബ്ലേഡ് മാഫിയ. മുൻപ് സാമ്പത്തിക ബുദ്ധിമുട്ടുള്ളവനാണെങ്കിൽ പോലും തന്റെ കയ്യിലുള്ളതിൽ നിന്നും അൽപമെടുത്തു മറ്റുള്ളവനെ സഹായിക്കാൻ കാണിച്ചിരുന്ന ആ സ്‌നേഹവും , താൽപര്യവും കുറഞ്ഞു വരുകയും ഞാനും എന്റെ കുടുംബവും എന്ന കുടുസ്സു മനസ്സുമാണ് കുറികല്യാണം പോലുള്ള പരസ്പര സഹായനിധികൾ അപ്രത്യക്ഷമാവാൻ കാരണം .നാട്ടിൻ പ്രദേശങ്ങളിൽ നിലനിന്നു പോന്നിരുന്ന ഒരു പരസ്പര സഹായ ഹസ്തമായിരുന്നു ഈ കുറിക്കല്ല്യാണം.വീടിന്റെ അറ്റകുറ്റ പണി നടത്താനോ , മകളുടെ കല്യാണത്തിന്റെ സാമ്പത്തിക ബുദ്ധിമുട്ട് നികത്താനോ ആയിരുന്നു ഇത്തരം കുറിക്കല്ല്യാണം നടത്തിയിരുന്നത് . എല്ലാവർഷവും മുറ പോലെ നടത്തുന്നവരും ഉണ്ടായിരുന്നു. ഒന്നിച്ചു ലഭിക്കുന്ന ഒരു വൻതുക തന്റെ ആവശ്യങ്ങൾ നിറവേറ്റാൻ ഉപകരിക്കുകയും ഒന്നിച്ചു തിരിച്ചടക്കേണ്ട എന്നതുമാണ് ഇത്തരം കുറിക്കല്ല്യാണം ഗ്രമാന്തരങ്ങളിൽ വ്യാപകമാവാൻ കാരണം. ഇന്ന് എന്തിനും ഏതിനും ബാങ്കുകളെയും , ബ്ലേഡ് മാഫിയകളെയും ആശ്രയിക്കുന്ന നാം മുൻകാലങ്ങളിൽ നാട്ടിൻ പുറങ്ങളിൽ നടന്നിരുന്ന ഈ കുറിക്കല്ല്യാണം കൊണ്ട് ഒരുപരിധിവരെ ബ്ലേഡ് മാഫിയകളിൽ നിന്നും സമൂഹത്തെ രക്ഷിക്കാൻ സാധിച്ചിരുന്നു എന്നത് ഒരു വലിയ സത്യം തന്നെയാണ്. ഇതിലൂടെ കൈ മാറിയിരുന്നത് പണത്തിനുമപ്പുറമായി സഹജീവികളോടുള്ള പരസ്പര സ്‌നേഹവും , വിശ്വാസവും , മതാതീത ചിന്തകൾക്കപ്പുറം ബുദ്ധിമുട്ടുള്ളവനെ സഹായിക്കണം എന്നുള്ള ആത്മ സംതൃപ്തിയുമായിരുന്നു. പരസ്പര സ്‌നേഹവും , മനുഷ്യർ തമ്മിലുള്ള സഹവർത്തിത്തവും മറ്റുള്ളവന്റെ ദുഃഖത്തിൽ പങ്കു ചേരാനുള്ള മനസ്സും ഉള്ള സമൂഹത്തിലാണ് ഇത്തരം കല്യാണങ്ങൾ നടന്നിരുന്നത്. പരസ്പരം അറിയാനും , അയൽക്കാരന്റെ വിഷമതകളിൽ കയറിച്ചെന്നു അവന്റെ ദുഃഖങ്ങളിൽ പങ്കു ചേരാനും , ആവശ്യമുള്ളപ്പോൾ സഹായിക്കാനും ഈ പുതു തലമുറക്ക് സാധിക്കാത്തിടത്തോളം കാലം നമ്മുടെ ഇടയിലുള്ള പരസ്പര സ്‌നേഹവും വിശ്വാസവും നശിക്കുകയും , മതസ്പർദ്ധ വർദ്ധിക്കുമെന്നതിൽ യാതൊരു സംശയവും വേണ്ട.ഇത്തരം കല്യാണങ്ങൾ (പരസ്പര സഹായ നിധികൾ) നാട്ടിൽ പുറങ്ങളിൽ നിന്നും അന്യമായതോടെയാണ് നമ്മുടെ സാമൂഹിക അന്തരീക്ഷം കൂടുതൽ മലീനമായതും , ഉള്ളവനും ഇല്ലാത്തവനും എന്നുള്ള അന്തരം വർദ്ധിച്ചതോടെ ബ്ലേഡ് മാഫിയ നാട്ടിൽ തഴച്ചു വളർന്നതും.
