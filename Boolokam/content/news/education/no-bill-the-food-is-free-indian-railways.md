---
title: "'നോ ബിൽ ദി ഫുഡ് ഈസ് ഫ്രീ', എന്ന് റെയിൽവേയുമായി ബന്ധപ്പെട്ട സ്ഥലങ്ങളിൽ എഴുതിവച്ചിരിക്കുന്നതു കൊണ്ട് എന്താണ് അർത്ഥമാക്കുന്നത് ?"
date: 2023-05-19T15:32:19
draft: false
categories: ["Education"]
tags: ['indian railway', 'Indian Railways']
author: "Beaumaris"
image: "https://cdn.boolokam.com/articles/2023/05/2rrrr-810x1024.jpg"
view_count: 1127581
like_count: 45956
comment_count: 0
---

**അറിവ് തേടുന്ന പാവം പ്രവാസി** **ഇന്ത്യൻ റെയിൽവേയുമായി ബന്ധപ്പെട്ട റെസ്റ്റോറന്റുകള്‍, കഫേകള്‍ എന്നിവിടങ്ങളിൽ കയറിയാൽ "No Bill The Food is Free" എന്ന് എഴുതി വച്ചിരിക്കുന്നത് കാണാം. ഇത്കൊണ്ട് എന്താണ് അർത്ഥമാക്കുന്നത്?** വാങ്ങുന്ന ഭക്ഷണത്തിന്റെ ബില്ല് ലഭിച്ചില്ലെങ്കില്‍ ഭക്ഷണം സൗജന്യമാണെന്ന് കരുതാമെന്നാണ് ഇത്കൊണ്ട് ഉദ്ദേശിക്കുന്നത്. ഭക്ഷണത്തിന് അമിത നിരക്ക് ഈടാക്കുകയും, യാത്രക്കാർ ആവശ്യപ്പെട്ടാലും ബില്ലുകൾ നൽകാത്തതും സംബന്ധിച്ച പരാതികള്‍ സോഷ്യല്‍ മീഡിയ പ്ലാറ്റ്ഫോമുകളില്‍ ഉയര്‍ന്നതോടെയാണ് ഇന്ത്യൻ റെയിൽവേ കാറ്ററിംഗ് ആൻഡ് ടൂറിസം കോർപ്പറേഷൻ (IRCTC) ഇങ്ങനെ ഒരു നിലപാട് എടുത്തത്. ഇന്ത്യൻ റെയിൽവേയുമായി ബന്ധപ്പെട്ട റെസ്റ്റോറന്റുകള്‍, കഫേകൾ ട്രെയിനുകളില്‍ വിതരണം ചെയ്യുന്ന ഭക്ഷണത്തിന് ഉൾപ്പടെ ഈ നയം പിന്തുടരണമെന്നാണ് ഐആർസിടിസി പറയുന്നത് . പല ഭക്ഷണ സാധനങ്ങൾക്കും റെയിൽവേ നിശ്കർശിച്ചിരിക്കുന്ന വില ഈടാക്കാതെ അമിത നിരക്ക് ചുമത്തുന്നത് ഒഴിവാക്കാനാണ് ഈ സമ്പ്രദായം. റെയിൽവേ സ്റ്റേഷനുകളിലെ ഭക്ഷണശാലകളും , കച്ചവടക്കാരും ഒരു യാത്രക്കാരൻ വാങ്ങുന്ന ഓരോ ചെറിയ സാധനത്തിനും ബില്ല് കൊടുക്കാൻ ബാധ്യസ്ഥരാണ്. ചിലർ ബിൽ ബുക്കിന്റെ ലഭ്യത ഇല്ലെന്നോ , യാത്രയുടെ അവസാനത്തിൽ ബിൽ നൽകാമെന്നോ ഉള്ള ഒഴിവ് കഴിവുകളും പറയും . [](https://cdn.boolokam.com/articles/2023/05/2rrrr.jpg)ഏതെങ്കിലും റെയിൽവേ സ്റ്റേഷനിൽ നിങ്ങൾ വാങ്ങുന്ന ഭക്ഷണത്തിന് ബില്ല് തന്നില്ലെങ്കിൽ നിങ്ങൾ പൈസ നൽകേണ്ട ഭക്ഷണം സൗജന്യമായി ലഭിക്കുന്നതായി കണക്ക് ആക്കാം. തീവണ്ടികളിലോ , സ്റ്റേഷനിലോ ഭക്ഷണ സാധനങ്ങൾക്ക് അമിത നിരക്ക് ഈടാക്കുന്നത് ഇന്ത്യൻ റെയിൽവേ നേരിടുന്ന മുഖ്യ പ്രശ്നമാണ്. ടിക്കറ്റ് ബുക്കിംഗ് വെബ്‌സൈറ്റിലും ഇത് പരസ്യമാക്കിയിട്ടുണ്ട്. ജനശതാബ്ദി, ദുർഗ് - ജമ്മുതാവി എക്‌സ്‌പ്രസ് തുടങ്ങിയ ഉൾപ്പടെ ഉള്ള തീവണ്ടികളിൽ സർവീസ് ജീവനക്കാർക്ക് " No Bill The Food is Free" സന്ദേശം പ്രദർശിപ്പിക്കുന്ന യൂണിഫോം നൽകിയിട്ടുണ്ട്. ഇതുകൂടാതെ ബില്ലിംഗ് നടപടിക്രമങ്ങളിൽ സുതാര്യത നിലനിർത്തുന്നതിന് പിഒഎസ് മെഷീനുകൾ കൈവശം വയ്ക്കാനും നിയമം ഉണ്ട്. ട്രെയിനുകളിൽ വിളമ്പുന്ന ഭക്ഷണ സാധനങ്ങളിൽ വില രേഖപ്പെടുത്തിയില്ലെങ്കിൽ അവരുടെ ലൈസൻസ് റദ്ദാക്കാനും ചട്ടം ഉണ്ട്. **[![](https://cdn.boolokam.com/articles/2023/05/33333.jpg)](https://cdn.boolokam.com/articles/2023/05/33333.jpg)ട്രെയിനില്‍ യാത്ര ചെയ്യുമ്പോൾ പാലിക്കേണ്ട രാത്രി നിയമങ്ങൾ ഏതെല്ലാം?** സ്പീക്കറില്‍ സംഗീതം പ്ലേ ചെയ്യുന്നത് നിരോധിച്ചിരിക്കുന്നു. രാത്രിയിൽ സംഗീതം കേൾക്കുന്ന യാത്രക്കാർ ഇയർഫോൺ ഉപയോഗിക്കുകയോ ശബ്ദം കുറച്ച് പ്ലേ ചെയ്യുകയോ വേണം. സീറ്റിലോ കംപാർട്ട്മെന്റിലോ കോച്ചിലോ രാത്രിയിൽ ഉച്ചത്തിൽ ഫോണിൽ സംസാരിക്കാൻ പാടില്ല. [![](https://cdn.boolokam.com/articles/2023/05/eegegg.jpg)](https://cdn.boolokam.com/articles/2023/05/eegegg.jpg)രാത്രി 10 മണിക്ക് ശേഷം ലൈറ്റ് ഇടാന്‍ യാത്രക്കാരെ അനുവദിക്കില്ല, എന്നാൽ നൈറ്റ് ലൈറ്റ് ഉപയോഗിക്കാൻ അനുവാദമുണ്ട്.ടിടിഇയും മറ്റ് റെയിൽവേ ജീവനക്കാരും രാത്രിയിൽ യാത്രക്കാരെ നിരീക്ഷിക്കുകയും സഹയാത്രികരുടെ ഉറക്കം കെടുത്താൻ ഒരു യാത്രക്കാരനും ശ്രമിക്കുന്നില്ലെന്നും ഉറപ്പാക്കും. രാത്രി യാത്രയിൽ എന്തെങ്കിലും അസ്വസ്ഥതകൾ ഉണ്ടായാൽ യാത്രക്കാർക്ക് ടിടിഇയോട് സംസാരിക്കുകയോ റെയിൽമിത്ര ആപ്ലിക്കേഷൻ വഴി പരാതി നൽകുകയോ ചെയ്യാം. കടപ്പാട്: ഇന്ത്യൻ റെയിൽവേ വാൽ കഷ്ണം യാത്രക്കാർക്ക് ബുദ്ധിമുട്ടില്ലാത്ത യാത്ര ഉറപ്പാക്കാൻ സഹായിക്കുന്ന, AI അടിസ്ഥാനമാക്കിയുള്ള ആപ്ലിക്കേഷൻ ആണ് റെയിൽമിത്ര . ട്രെയിൻ ഷെഡ്യൂൾ, പിഎൻആർ സ്റ്റാറ്റസ്, തത്സമയ ട്രെയിൻ റണ്ണിംഗ് സ്റ്റാറ്റസ്, ഭക്ഷണം ഓർഡർ ചെയ്യുക, പരാതികൾ രജിസ്റ്റർ ചെയ്യുക തുടങ്ങി റെയിൽമിത്ര ആപ്ലിക്കേഷൻ വഴി നിരവധി കാര്യങ്ങൾ ചെയ്യാനാകും.
