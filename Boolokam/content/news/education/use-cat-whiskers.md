---
title: "ഒരു പൂച്ചയ്ക്ക് അതിന്റെ മീശ കൊണ്ട് എന്തെല്ലാം ഉപകാരങ്ങൾ ഉണ്ട് ?"
date: 2022-12-03T13:28:43
draft: false
categories: ["Education"]
tags: ['cat', 'cat whiskers']
author: "Beaumaris"
image: "https://cdn.boolokam.com/articles/2022/12/3333-300x270.jpg"
view_count: 274458
like_count: 40845
comment_count: 0
---

**ഒരു പൂച്ചയ്ക്ക് അതിന്റെ മീശ കൊണ്ട് എന്തെല്ലാം ഉപകാരങ്ങൾ ഉണ്ട്** **ചിട്ടപ്പെടുത്തിയത്: അറിവ് തേടുന്ന പാവം പ്രവാസി** ????ഒരു പൂച്ച അത് ഏതു വംശത്തിലായാലും അതിന് ഒരു നീണ്ട മീശ ഉണ്ടാകും.മനുഷ്യർ പഞ്ചേന്ദ്രിയങ്ങൾ ഉള്ളവരാണ്.എന്നാൽ മൃഗങ്ങളിൽ വ്യത്യസ്തങ്ങളായ അവസ്ഥ ആണ് .മണം, കേൾവി, രുചി എന്നിവയ്ക്ക് അനുയോജ്യമായ അവയവങ്ങളും (കണ്ണുകൾ, മൂക്ക്, ചെവി, കൈകാലുകൾ, നഖങ്ങൾ) കഴിഞ്ഞാൽ മൃഗങ്ങളിൽ ഏതാണ്ട് ഏറ്റവും പ്രാധാന്യമർഹിക്കുന്നതാണ് അവരുടെ മീശ.ജന്തുശാസ്ത്ര പ്രകാരം "വൈബ്രീസ്" എന്ന് വിളിക്കുന്നു. ലാറ്റിൻ വാക്കായ വൈബ്രെസി - വൈബ്രേറ്റ്, ഓസ്കിടെറ്റ് എന്നിവയിൽ നിന്നാണ് ഈ പേര് ഉദ്ഭവിച്ചത്. വാസ്തവത്തിൽ, ഇവ മൃഗങ്ങളുടെ ദീർഘവും, കട്ടിയുള്ള രോമങ്ങളുമാണ്. പൂച്ചയുടെ ജീവിതത്തിലെ മീശയുടെ പങ്ക് വളരെ വലുതാണ്. കാരണം പൂച്ചയ്ക്ക് വസ്തുക്കളുടെ സ്ഥാനം, അവയുടെ വലിപ്പങ്ങൾ എന്നിവ കണക്കിലെടുത്ത് പരിസ്ഥിതിയെ വിലയിരുത്താൻ ഇതു മൂലം കഴിയും. ഒരു പൂച്ചയ്ക്ക്, ഇരുട്ടിലും സാധനങ്ങളിൽ തട്ടി വീഴാതിരിക്കാനും, നടക്കുമ്പോൾ അവരുടെ ചുറ്റുപാട് മനസ്സിലാക്കാനും ഇത് മൂലം സാധിക്കും. വൈബ്രീസി പൂച്ചകളിൽ മാത്രമല്ല, മറ്റ് മൃഗങ്ങളിലുമുണ്ട്.നായ്ക്കൾ, എലികൾ, റുക്കോണുകൾ, ബിവേറുകൾ മുതലായവ ഏതാനും ഉദാഹരണമാണ്. ![](https://cdn.boolokam.com/articles/2022/12/cccccc-300x260.jpg)ബീവറുകളും, സീലൂകളും വെള്ളത്തിൽ ഭക്ഷണ പദാർത്ഥം കണ്ടെത്തുന്നതിന് അവരുടെ മീശ സങ്കീർണ്ണമായ ദൗത്യം വഹിക്കുന്നു.അതായത് പൂച്ചകളുടെ വിസ്ക്കാർ അവയുടെ കണ്ണുകളെക്കാൾ പ്രാധാന്യമർഹിക്കുന്നു.ഏതെങ്കിലും കാരണത്താൽ പൂച്ചയ്ക്ക് തന്റെ മീശ നഷ്ടപ്പെട്ടിട്ടുണ്ടെങ്കിൽ സ്ഥലത്തിന്റെ ഓറിയന്റേഷൻ അറിയാനുളള കഴിവ് ഗണ്യമായി കുറയുന്നു.അന്ധനായതു പോലെ വസ്തുക്കളിൽ തട്ടി തട്ടി വളരെ അനിശ്ചിതമായി നീങ്ങിക്കൊണ്ടിരിക്കും. അതുപോലെ മറ്റ് പൂച്ചകളുമായുള്ള പരസ്പരം ആശയവിനിമയം നഷ്ടപ്പെടുന്നു. കാത്സ്യത്തിന്റെയും മറ്റ് ധാതുക്കളുടെയും കുറവുമൂലം പലപ്പോഴും ഭക്ഷണമില്ലാത്ത അവസ്ഥ കാരണവും പൂച്ചകളിൽ വൈബ്രീസി കുറയുന്നു. മിക്കപ്പോഴും ഇരുട്ടിലാണ്‌ പൂച്ചകൾ ഇരതേടാറുള്ളത്‌. അടുത്തുള്ള വസ്‌തുക്കളെ തിരിച്ചറിയാനും ഇരകളെ പിടിക്കാനും—പ്രത്യേകിച്ച് രാത്രികാലങ്ങളിൽ—പൂച്ചയുടെ മീശ സഹായിക്കുന്നു.പൂച്ചയുടെ മീശയെ ചില പ്രത്യേകതരം കോശങ്ങളുമായി ബന്ധിപ്പിച്ചിരിക്കുന്നു. ഇവയിൽ വന്നുചേരുന്ന നാഡികൾക്ക് കാറ്റിന്‍റെ ചെറിയ ചലനംപോലും തിരിച്ചറിയാൻ കഴിയും. ![](https://cdn.boolokam.com/articles/2022/12/cccaaaa-300x120.jpg)തത്‌ഫലമായി, അടുത്തുള്ള വസ്‌തുക്കളെ കാണാതെതന്നെ അത്‌ എന്താണെന്ന് തിരിച്ചറിയാൻ പൂച്ചകൾക്ക് സാധിക്കുന്നു. ഇരുട്ടിൽ ഇത്‌ വിശേഷാൽ പ്രയോജനപ്രദമാണ്‌.മർദത്തിലെ ചെറിയ വ്യതിയാനംപോലും വിവേചിച്ചറിയാൻ മീശകൾക്ക് കഴിവുള്ളതുകൊണ്ട് ഒരു ഇരയുടെ സ്ഥാനം നിർണയിക്കാനും അതിന്‍റെ ചലനം തിരിച്ചറിയാനും പൂച്ചകൾക്ക് കഴിയുന്നു. മാത്രമല്ല, ഒരു ദ്വാരത്തിന്‍റെ വ്യാസം അളക്കാനും അതിൽക്കൂടി കടന്നുപോകാനാകുമോയെന്ന് തീരുമാനിക്കാനും മീശകൾ സഹായിക്കുന്നു. തടസ്സങ്ങൾക്കിടയിലൂടെ സഞ്ചരിക്കുന്ന റോബോട്ടുകളുടെ കാര്യക്ഷമത വർധിപ്പിക്കാൻ പൂച്ചയുടെ മീശയെ അനുകരിച്ചുകൊണ്ട് ശാസ്‌ത്രജ്ഞന്മാർ സെൻസറുകൾ ഘടിപ്പിച്ച റോബോട്ടുകൾ രൂപകല്‌പന ചെയ്‌തിട്ടുണ്ട്. “‘ഈ-വിസ്‌കേഴ്‌സ്‌’ എന്ന പേരിൽ അറിയപ്പെടുന്ന ഇത്തരം സെൻസറുകൾ പലതരം റോബോട്ടുകളിലും മനുഷ്യരിൽ നിന്ന് യന്ത്രങ്ങളിലേക്ക് നിർദേശങ്ങൾ കൈമാറുന്നു .
