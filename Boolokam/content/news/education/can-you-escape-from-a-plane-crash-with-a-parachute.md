---
title: "വിമാനാപകടത്തില്‍ നിന്ന് പാരച്യൂട്ടില്‍ രക്ഷപ്പെടാമോ ? കാര്യം അത്ര എളുപ്പമല്ല കേട്ടോ.. കാരണം ഇതാണ്"
date: 2023-09-01T06:35:52
draft: false
categories: ["Education"]
tags: ['aeroplane', 'parachute']
author: "Beaumaris"
image: "https://cdn.boolokam.com/articles/2023/09/ff33ttt.jpg"
view_count: 1158928
like_count: 7688
comment_count: 0
---

**വിമാനാപകടത്തില്‍ നിന്ന് പാരച്യൂട്ടില്‍ രക്ഷപ്പെടാമോ ?** **അറിവ് തേടുന്ന പാവം പ്രവാസി** കാലങ്ങളായി നാം കേള്‍ക്കുന്ന കഥകളിലെ സ്ഥിരം പല്ലവിയാണ് പാരച്യൂട്ടും വിമാന അപകടവും. വിമാനം അപകടത്തില്‍ പെടുമെന്ന് ഉറപ്പായാല്‍ ഉടന്‍ പാരച്യൂട്ട് അണിഞ്ഞ് രക്ഷപ്പെടാമെന്നതാണ് പലരും കരുതുന്നത്. പക്ഷേ ആ കാര്യം അത്ര എളുപ്പമല്ല. കാരണങ്ങള്‍ പലതാണ്. സാധാരണ അന്താരാഷ്ട്ര വിമാനങ്ങള്‍ സഞ്ചരിക്കുന്നത് ഏതാണ്ട് പത്ത് കിലോമീറ്റര്‍ ഉയരത്തിലായിരിക്കും. പക്ഷെ പാരച്യൂട്ട് ഉപയോഗിച്ച് രക്ഷപ്പെടണമെങ്കില്‍ 4 കിലോ മീറ്ററില്‍ താഴെയായിരിക്കണം ഉയരം. അതോടൊപ്പം വിമാനത്തിന്റെ വേഗത വളരെ കുറവായിരിക്കണം.മിക്ക വിമാനങ്ങളുടേയും വേഗം 600 കിലോമീറ്ററിന് മുകളിലായിരിക്കും. ആ സമയം ചാടിയാല്‍ ചാടുന്ന ആളുടെ ബാലന്‍സ് തെറ്റും. ഇനി ആ കാര്യം ഓക്കെ ആണെങ്കില്‍ തന്നെ പാരച്യൂട്ട് ധരിക്കാനുള്ള സാവകാശം ലഭിക്കുകയും , അനുകൂലമായ അന്തരീക്ഷമാകുകയും വേണം. പല വിമാനങ്ങളും അപകടത്തില്‍ പെട്ട് തകര്‍ന്ന് വീഴുന്നത് മിനുട്ടുകള്‍ക്കകമാണെന്ന് ഓര്‍ക്കണം. പിന്നെ അടുത്ത കാര്യം പാരച്യൂട്ട് ആണ്. ഒരു വിമാനത്തിലെ യാത്രക്കാര്‍ക്കാവശ്യമായ പാരച്യൂട്ട് വിമാനത്തില്‍ സൂക്ഷിക്കാറില്ല. കൂടെ കൊണ്ടു പോകുന്നുവെന്ന് കരുതുക. മിനിമം ഓരോ പാരച്യൂട്ടിനും പത്ത് കിലോയെങ്കിലും ഭാരം വരും. അപ്പോള്‍ ലഗേജിനത്തില്‍ നല്ലൊരു ഭാരമായി പാരച്യൂട്ട് മാറും.ഇനി ഇവയെല്ലാം ഓക്കെ ആയി ഒരാള്‍ ചാടാന്‍ ഒരുങ്ങിയെന്ന് കരുതുക. ഓടിക്കൊണ്ടിരിക്കുന്ന വിമാനത്തിന്റെ വാതില്‍ തുറക്കുന്ന സംവിധാനം നിലവില്‍ ലഭ്യമല്ല. ഇങ്ങനെ ഒക്കെ ആണെങ്കിലും അത്യപൂര്‍വമായേ വിമാനം അപകടത്തില്‍ പെടാറുള്ളൂ. അപകടം മണത്താല്‍ തന്നെ വിമാനം തിരിച്ചിറക്കാനോ, യാത്രക്കാര്‍ക്ക് അപകടമുണ്ടാകാത്ത വിധം ഓടിക്കാനോ വിദഗ്ധനായ ഒരു പൈലറ്റിന് സാധിക്കും.
