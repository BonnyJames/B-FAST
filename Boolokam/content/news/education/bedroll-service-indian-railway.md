---
title: "തീവണ്ടികളിൽ പുതപ്പ് (ബ്ലാങ്കറ്റ്) ഉൾപ്പടെയുള്ള സംവിധാനം നിർത്താലാക്കാൻ ഇൻഡ്യൻ റെയിൽവേ ഉദ്ദേശിക്കുന്നതിന്റെ പ്രധാന കാരണങ്ങൾ എന്തെല്ലാം ?"
date: 2023-07-22T13:57:11
draft: false
categories: ["Education"]
tags: ['indian railway']
author: "Beaumaris"
image: "https://cdn.boolokam.com/articles/2023/07/dqdqfff-2.jpg"
view_count: 681234
like_count: 40631
comment_count: 0
---

**തീവണ്ടികളിൽ പുതച്ചുറങ്ങാൻ നൽകുന്ന പുതപ്പ് (ബ്ലാങ്കറ്റ്) ഉൾപ്പടെയുള്ള സംവിധാനം നിർത്താലാക്കാൻ ഇൻഡ്യൻ റെയിൽവേ ഉദ്ദേശിക്കുന്നതിന്റെ പ്രധാന കാരണങ്ങൾ എന്തെല്ലാം ?** **അറിവ് തേടുന്ന പാവം പ്രവാസി** എ.സി. കോച്ചിൽ പുതച്ചുറങ്ങാൻ കിടക്കവിരി, പുതപ്പ് (ബ്ലാങ്കറ്റ്) തലയണ ഉറ, ടവ്വൽ എന്നിവ നൽകുന്ന സംവിധാനം ഇന്ത്യൻ റെയിൽവേയിൽ ഉണ്ടായിരുന്നു. കോവിഡ് കാരണം രണ്ടുവർഷമായി നിർത്തി വച്ചിരുന്ന ഈ സമ്പ്രദായം ഇപ്പോൾ പരീക്ഷണാടിസ്ഥാനത്തിൽ പുനഃസ്ഥാപിച്ചുണ്ട്. വണ്ടി ഓട്ടം കഴിഞ്ഞ് വരുമ്പോൾ ബ്ലാങ്കറ്റ്‌ പലതും നഷ്ടമാകുന്നു എന്നത് ബുദ്ധിമുട്ട് ഉണ്ടാക്കുന്നുണ്ട്.ബ്ലാങ്കറ്റ് ഉൾക്കൊള്ളുന്ന ബെഡ്‌റോൾ നൽകുന്നത് റെയിൽവേയാണെങ്കിലും പുതപ്പ് പോയാൽ നഷ്ടം യഥാർഥത്തിൽ റെയിൽവേക്കല്ല. പിഴ അടയ്ക്കേണ്ടത് ബെഡ്‌റോൾ അറ്റൻഡർമാരാണ് . [](https://cdn.boolokam.com/articles/2023/07/dqdqfff-2.jpg)കഴുകി, ഉണക്കി, ഇസ്തിരിയിട്ട് വിതരണം ചെയ്യുന്നത് ഏജൻസിയാണ്. തീവണ്ടികളിൽ സഞ്ചരിച്ച് കോച്ചുകളിൽ നൽകുന്നത് ബെഡ്‌റോൾ അറ്റൻഡർമാരും.മംഗളൂരു, എറണാകുളം, കൊച്ചുവേളി എന്നിവിടങ്ങളിലാണ് ഇത് കഴുകി ഉണക്കുന്ന കേന്ദ്രങ്ങൾ (ലോൺട്രി) ഉള്ളത് . ബെഡ് റോളുകൾ മോഷ്ടിച്ചാൽ നഷ്ടം തൊഴിലാളികൾക്ക് മാത്രമാണ് .മലബാർ, മാവേലി, വെസ്റ്റ്‌കോസ്റ്റ്, ചെന്നൈ മെയിൽ എന്നീ പ്രധാന വണ്ടികളിലെല്ലാം മംഗളൂരുവിൽ നിന്ന് ബെഡ്‌റോൾ നൽകുന്നുണ്ട്. കണക്കുകൾ പ്രകാരം ഈ നാലുവണ്ടികളിൽ മാത്രം ഏപ്രിൽ മുതൽ ജൂൺ വരെ 480 ബ്ലാങ്കറ്റ് നഷ്ടപ്പെട്ടു. ടു ടയർ എ.സി.യിൽനിന്നുപോലും അപ്രത്യക്ഷമാകുന്നുണ്ട്.കനംകുറഞ്ഞതും , കനം കൂടിയതുമായ രണ്ട് തരം പുതപ്പടക്കം നൽകുന്നുണ്ട്. തേർഡ് എ.സി.യിൽ 64 ബർത്തിന് 68 ബ്ലാങ്കറ്റ് തയ്യാറാക്കും. ആർ.എ.സി.ക്കാർക്കായി നാലെണ്ണം അധികം വെക്കും. സെക്കൻഡ് എ.സി.യിൽ 46 എണ്ണമുണ്ടാകും. ഇതിൽനിന്ന് ഏതെങ്കിലും മോഷണം പോയാൽ ക്രമങ്ങൾ വീണ്ടും താളം തെറ്റും.ഒരുദിവസം ഒരുവണ്ടിയിൽ ഒന്നോ , രണ്ടോ എണ്ണം നഷ്ടപ്പെടുമ്പോൾ ഒരു ജീവനക്കാരന്റെ ശമ്പളത്തിൽനിന്നാണ് നഷ്ടത്തുക പിടിക്കുന്നത്. മാസം ആയിരത്തിലധികം രൂപ അങ്ങനെ കരാറുകാരൻ പിടിക്കും. ഈ തുക റെയിൽവേക്ക് അടയ്ക്കണം. ടവ്വൽ മോഷണം ഏറിയതിനാൽ ഇപ്പോൾ ത്രി ടയർ എ.സി.യിൽ നൽകാറില്ല. ടു ടയർ എ.സി.യിൽ കൊടുക്കും.
