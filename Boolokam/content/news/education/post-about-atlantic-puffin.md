---
title: "വളരെയേറെ പ്രത്യേകതകളുള്ള പക്ഷിയാണ് അറ്റ്ലാന്റിക് പഫിൻസ്"
date: 2023-10-08T10:13:41
draft: false
categories: ["Education"]
tags: ['atlantic puffin', 'bird']
author: "Beaumaris"
image: "https://cdn.boolokam.com/articles/2023/10/ULUU.jpg"
view_count: 1793154
like_count: 2408
comment_count: 0
---

**അറ്റ്ലാന്റിക് പഫിന്‍സ്** **അറിവ് തേടുന്ന പാവം പ്രവാസി** വളരെയേറെ പ്രത്യേകതകളുള്ള പക്ഷിയാണ് അറ്റ്ലാന്റിക് പഫിൻസ് (Atlantic puffins).അത് ലാന്‍റിക്ക് കടലിലാണ് ഇവയെ കൂടുതൽ കാണാന്‍ കഴിയുക.വശത്തുകൂടി നോക്കുമ്പോൾ വക്കീൽ വേഷവും , മുന്നിൽനിന്ന് നോക്കുമ്പോൾ തത്തയെപ്പോലെയും , പിന്നിലൂടെ നോക്കുമ്പോൾ പെൻഗ്വിനെ പോലെയുമാണ് ഇവയെ തോന്നുക. വെള്ളത്തലയും , മഞ്ഞയും ചുവപ്പും നിറമുള്ള ചുണ്ടുകളുമാണിവയ്ക്ക്.മനുഷ്യരുമായി നന്നായി ഇണങ്ങുന്ന പക്ഷി കൂടിയാണ് പഫിന്‍സ്. ഇതിന്‍റെ രൂപം കാരണം ഇവയെ കടൽ കോമാളിയെന്നും , കടല്‍ തത്തയെന്നും വിളിക്കപ്പെടുന്നു. കടലാഴങ്ങളിൽനിന്ന് ചുണ്ടിൽ മീനുകളുമായി പൊങ്ങിവരുന്ന ഇവയുടെ കാഴ്ചയ്ക്കായി ഫോട്ടോഗ്രാഫർമാർ കാത്തിരിക്കാറുണ്ട്. സാൻഡ് ഈൽ മീനുകളെയാണ് ഇവ കുഞ്ഞുങ്ങൾക്ക് നൽകുക. ലോകത്ത് 20 ദശലക്ഷത്തോളം പഫിൻസ് ഉണ്ടെന്നാണ് കണക്ക്. ഐസ്ലൻഡിലും നോർവേയിലുമാണ് ഇവയെ കൂടുതലായി കാണുന്നത്. കടലിലാണ് ഇവ കൂടുതൽ ജീവിക്കുന്നത്. വക്കീലന്മാരുടെ ഔദ്ധ്യോഗിക വേഷമായ കറുപ്പും വെളുപ്പുമാണ് നിറം. കനേഡിയൻ പ്രവിശ്യയായ ന്യൂഫൌണ്ട് ലാൻഡിനും , ലാബ്രഡറിനും ഔദ്യോഗിക പക്ഷി കുടിയാണ് പഫിന്‍സ്. https://youtu.be/GUq1Wp4LdZI കറുത്ത തലയും , മഞ്ഞയും ചുവപ്പും ചാരനിറമുള്ള പരന്ന കൊക്കുകളാണ് ഇവയ്ക്കുള്ളത്. ആണും പെണ്ണും ഏതാണ്ട് ഒരു പോലെ ഇരിക്കുമെങ്കിലും ആണ്‍ പക്ഷികള്‍ പെണ്‍പക്ഷികളേക്കാള്‍ അല്‍പ്പം വലുതാണ്. കടല്‍ ദേശാടന പക്ഷിയായ പഫിന്‍സ് വര്‍ഷത്തില്‍ മൂന്നോ നാലോ മാസം മാത്രമാണ് കരയിലേക്ക് വരിക. കരയെന്നാല്‍ ഭൂഖണ്ഡങ്ങളാണെന്ന് തെറ്റിദ്ധരിക്കരുത്. കടലിന് നടുക്ക് ഉയര്‍ന്ന് നില്‍ക്കുന്ന ഒന്നോ രണ്ടോ കിലോമീറ്റര്‍ മാത്രം ദൈര്‍ഘ്യമുള്ള അടരുകള്‍ നിറഞ്ഞ പാറ പ്രദേശമാണ് 'ക്യുല്‍റ്റു'കളെന്ന് അറിയപ്പെടുന്നത്. ഇവിടെയാണ് ഈ നാല് മാസവും ഇവയുടെ വാസം. അതും പ്രജനന കാലത്ത് മാത്രം. അത് കഴിഞ്ഞാല്‍ കുഞ്ഞുങ്ങളുമായി ഇവ വീണ്ടും കടലിലേക്ക് തന്നെ മടങ്ങും. പിന്നീട് നീണ്ട ഏഴെട്ട് മാസം 'കരകാണാ കടല്‍' മാത്രം. ഏഴെട്ട് മാസക്കാലം കടലില്‍ തന്നെ കഴിയാന്‍ പറ്റുന്ന ശാരീരിക ക്ഷമതയുള്ള പക്ഷി കൂടിയാണ് പഫിന്‍സ്. ![](https://cdn.boolokam.com/articles/2023/10/UUU.jpg)എപ്രില്‍ - മാര്‍ച്ച് മാസമാകുമ്പോള്‍ ഇവ വടക്കന്‍ അത് ലാന്റ്‍റിക്ക് കടലിന് നടുക്കുള്ള ക്യുല്‍റ്റുകളില്‍ വന്ന് അവിടെ അല്‍പ്പം മാത്രമുള്ള മണ്ണില്‍ ചെറിയ കുഴികളുണ്ടാക്കി അവയില്‍ മുട്ടയിടുന്നു. വര്‍ഷത്തില്‍ ഒരു മുട്ടമാത്രമാണ് ഇവ ഇടുന്നത്. മുയലുകള്‍ മാളമുണ്ടാക്കുന്നത് പോലെയാണ് ഇവ മണ്ണില്‍ മാളമുണ്ടാക്കുന്നത്. ആണ്‍ പക്ഷിക്കളാണ് കുഴിയെടുക്കുന്നത്. ഈ പ്രദേശത്ത് നിന്ന് തന്നെ ലഭിക്കുന്ന ചെറിയ പൂക്കളും മറ്റും ശേഖരിച്ച് ഇവ കൂട്ടില്‍ നിക്ഷേപിക്കുന്നു. https://youtu.be/EIUJfXk3_3w ഇത്തരത്തില്‍ കൂട്ടില്‍ പൂമെത്ത വിരിച്ചാണ് പഫിന്‍സ് തങ്ങളുടെ നവാതിഥിക്കായി കൂടൊരുക്കുന്നത്. പെണ്‍ പക്ഷിയാണ് അടയിരിക്കുന്നത്. മുട്ട വിരിഞ്ഞ് കഴിഞ്ഞാല്‍ മാതാപിതാക്കള്‍ കടലില്‍ നിന്ന് സാന്‍റ് ഈല്‍സ് എന്നറിയപ്പെടുന്ന പ്രത്യേക ഇനം മത്സ്യത്തെ കൊണ്ടുവന്ന് കുട്ടികള്‍ക്ക് കൊടുക്കുന്നു. ആറ് ആഴ്ചകള്‍ക്കുള്ളില്‍ പൂര്‍ണ്ണ വളര്‍ച്ചയെത്തിയ പഫിന്‍ കുഞ്ഞുങ്ങളുമായി കുടുംബ സമേതം അവ കടലാഴങ്ങളിലേക്ക് ഊളിയിടുന്നു. ഇവ ഒറ്റയ്ക്കല്ല, കൂട്ടമായിട്ടാണ് സഞ്ചാരം. ഒരു കൂട്ടം എന്നാല്‍ ലക്ഷക്കണക്കിന് പഫിന്‍സുകള്‍ ചേര്‍ന്നതാകും. സമുദ്ര ഉപരിതലത്തിലൂടെ ചിറകുകൾ ഉപയോഗിച്ച് നീന്തുന്ന മുങ്ങൽ വിദഗ്ദരാണ് ഇവർ .
