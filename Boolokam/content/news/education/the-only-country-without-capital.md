---
title: "തലസ്ഥാനമില്ലാത്ത ഒരേയൊരു രാജ്യം ഏത് ?"
date: 2023-09-20T05:03:39
draft: false
categories: ["Education"]
tags: ['India', 'knowledge', 'nauru country']
author: "Beaumaris"
image: "https://cdn.boolokam.com/articles/2023/09/acc.webp"
view_count: 2096842
like_count: 9568
comment_count: 0
---

**തലസ്ഥാനമില്ലാത്ത രാജ്യം** **അറിവ് തേടുന്ന പാവം പ്രവാസി** ലോകത്തെ ഏറ്റവും വലിയ ജനാധിപത്യ രാജ്യമായ ഇന്ത്യയും , ഏറ്റവും വലിയ മുസ്‌ലിം രാജ്യമായ ഇന്തോനേഷ്യയും , ഏറ്റവും ചെറിയ ജനാധിപത്യ രാജ്യമായ നൗറുവും ഏറ്റവും വലിയ ജൂതരാജ്യമായ ഇസ്രായിലും എല്ലാം തിരഞ്ഞെടുപ്പിലൂടെയാണ് അവരവരുടെ ഭരണാധികാരികളെ തിരഞ്ഞെടുക്കുന്നത്. ഇന്ത്യയിൽ നടക്കുന്ന തെരഞ്ഞെടുപ്പ് വിധിയെഴുത്താണ് ആഗോള തലത്തിൽ ഏറ്റവും വലിയ തെരഞ്ഞെടുപ്പ്. ലോകത്തിലെ ഏറ്റവും ചെറിയ ജനാധിപത്യ രാജ്യമായ നൗറുവിലെ വിധിയെഴുത്ത് ഏറെ കൗതുകം നൽകുന്ന ഒന്നായി ചരിത്രം രേഖപ്പെടുത്താറുണ്ട്. [caption id="attachment_420994" align="aligncenter" width="1600"] **Nauru**[/caption] കേവലം 12,000 ൽ താഴെ മാത്രം ജനസംഖ്യയുള്ള നിരവധി സവിശേഷതകളുള്ള നൗറു എന്ന രാജ്യം 187 - മത്തെ രാജ്യമായി 1999 ലാണ് ഐക്യരാഷ്ട്രസഭയിൽ അംഗത്വം നേടുന്നത്. 'തലസ്ഥാനമില്ലാത്ത രാജ്യം' എന്ന നിലയിലും നൗറു ഏറെ പ്രശസ്തമാണ്. നഗരങ്ങളില്ലാത്ത രാജ്യം എന്നും ഈ ദ്വീപിനു വിളിപ്പേരുണ്ട്. ദ്വീപിലെ കൂടുതൽ ജനങ്ങളും തിങ്ങിപ്പാർക്കുന്നത് 'യാരൻ' എന്ന പ്രദേശത്താണ്. അതുകൊണ്ടു തന്നെ ഈ മേഖലയാണ് തലസ്ഥാനമായി കണക്കാക്കിപ്പോരുന്നത്. ജനാധിപത്യത്തിന് അത്രയ്‌ക്കൊന്നും പേരുകേട്ടിട്ടില്ലാത്ത സ്ലൊവാക്യ, കൊമോറോസ്, തായ്‌ലാൻഡ്, ഉക്രൈൻ തുടങ്ങിയ രാജ്യങ്ങളിലും ചെറിയ രീതിയിലും തെരഞ്ഞെടുപ്പ് പ്രക്രിയകൾ പൂർത്തിയാവാറുണ്ട്. ഒട്ടുമിക്ക ജനാധിപത്യ രാജ്യങ്ങളിലും സാധാരണയായി ജനപ്രതിനിധികളെ തെരഞ്ഞെടുക്കുന്നത് ശരാശരി നാലോ അഞ്ചോ വർഷക്കാലത്തേക്കാണ്. ഇതിനൊരപവാദമാണ് സാൻ മറീനോ. രാജ്യത്ത് ആകെ നിലവിലുള്ള രണ്ടേ രണ്ടു പാർട്ടികളിൽ നിന്നുള്ള പ്രതിനിധികളെ ആറുമാസത്തിലൊരിക്കൽ തെരഞ്ഞെടുക്കുന്നതാണ് ഈ രാജ്യത്തെ തെരഞ്ഞെടുപ്പ് രീതി. ജനാധിപത്യ സംവിധാനങ്ങൾ നിലവിലുള്ള ഏതാണ്ട് ഒട്ടുമിക്ക രാജ്യങ്ങളിലും ഒന്നിലധികം തവണ തെരഞ്ഞെടുക്കപ്പെടാൻ ജനപ്രതിനിധികൾക്ക് അവസരമുണ്ട്. എന്നാൽ, അഴിമതി ഉൾപ്പെടെയുള്ള അധികാര ദുർവിനിയോഗമോ , മറ്റോ ആരോപിക്കപ്പെടുമ്പോൾ അവർക്കു ചിലപ്പോൾ ഉടൻ അധികാരം ഒഴിയേണ്ടിവരുന്നു. മറ്റു ചിലർക്ക് അവർ ഇരിക്കുന്ന സഭകളിൽ ഭൂരിപക്ഷം നഷ്ടമാവുകയും ചെയ്യുന്നു.സ്ഥാനം ഒഴിഞ്ഞ ജനപ്രതിനിധികൾക്ക് പകരം പുതിയൊരാളെ തെരഞ്ഞെടുക്കുകയെന്നത് അനിവാര്യമാകുമ്പോൾ ഇടക്കാല തെരഞ്ഞെടുപ്പ് നടത്താൻ സർക്കാരുകൾ നിർബന്ധിതരാകുന്നു. പൊതുഖജനാവിൽ നിന്നും കോടിക്കണക്കിനു രൂപയാണ് ഇതിനായി ചെലവഴിക്കേണ്ടി വരുന്നത്.
