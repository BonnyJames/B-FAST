---
title: "ഒരു തേപ്പ് കഥ"
date: 2023-08-06T13:14:20
draft: false
categories: ["Education"]
tags: ['iron box']
author: "Bonny"
image: "http://13.232.38.164/wp-content/uploads/2023/08/fwwfffff.jpg"
view_count: 1449936
like_count: 4620
comment_count: 0
---

**അറിവ് തേടുന്ന പാവം പ്രവാസി** **ഒരു തേപ്പ് കഥ** ചുളുക്കില്ലാത്ത വസ്ത്രങ്ങളും , ഞൊറിവുകളും പുരാതന കാലം മുതലേ ജനങ്ങളുടെ ലഹരിയായിരുന്നു. അതിനായി അവർ പല രീതികളും അവലംബിച്ചിരുന്നു. ആയിരക്കണക്കിനു വർഷങ്ങൾക്കു മുമ്പു തന്നെ ഗ്രീസിലും, ചൈനയിലും ജനങ്ങൾ വിവിധ മാർഗ്ഗങ്ങളുപയോഗിച്ച് വസ്ത്രങ്ങൾ തേച്ചു മിനുക്കിയിരുന്നു. തുണി തേയ്ക്കുന്നതിന്റെ ചരിത്രം ചൈനയിൽ നിന്നാണ് ആരംഭിച്ചതെന്നാണ് വെയ്പ്പ്. [](http://13.232.38.164/wp-content/uploads/2023/08/fwwfffff.jpg)അവർ പാത്രങ്ങളിൽ തിളച്ച വെള്ളം ഒഴിച്ച്‌ ആ ചൂടു കൊണ്ട് തുണികൾ രണ്ടായിരത്തിൽപരം വർഷങ്ങൾക്കു മുമ്പ് തേച്ചിരുന്നു. ആധുനിക കാലത്തെ തീയുടെ ചൂടുകൊണ്ട് തേക്കുന്ന ചരിത്രവും അവരാണ് ആരംഭിച്ചത്. കൈ പിടിയുള്ള പരന്ന പാത്രത്തിൽ തീക്കനലുകൾ കോരിയിട്ടാണ് അവർ തേച്ചിരുന്നത്. 400 BCE യിൽ ഗ്രീക്കുകാർ വസ്ത്രങ്ങളിൽ ഉണ്ടാക്കുന്ന നീളമുള്ള ഞൊറിവുകൾ ഭംഗിയായി ഇരിക്കാൻ ഉരുണ്ട ലോഹക്കഷണങ്ങൾ ചൂടാക്കി ഞൊറിക്കളിൽ ഉരുട്ടിയിരുന്നു. [![](http://13.232.38.164/wp-content/uploads/2023/08/ddffff.jpg)](http://13.232.38.164/wp-content/uploads/2023/08/ddffff.jpg)പുരാതന റോമൻ സാമ്രാജ്യത്തിൻ ലോഹം കൊണ്ടുണ്ടാക്കിയ അടി പരന്ന ഉപകരണം കൊണ്ട് വസ്ത്രങ്ങളിൽ മർദ്ദിച്ചായിരുന്നു തേച്ചിരുന്നത് (Hand mangle). പിന്നീടവർ രണ്ടു മരപ്പലകകളുടെ ഇടയിൽ തുണികൾ വച്ച് സ്ക്രൂകൾ കൊണ്ട് മുറുക്കി പരമാവുധി മർദ്ദം നൽകി വസ്ത്രങ്ങളുടെ ചുളിവുകൾ മാറ്റിയിരുന്നു.കൊറിയയിലും, ജപ്പാനിലും തുണികൾ മിനുക്കിയ ചെറിയ ഉരുളൻ തടികൊണ്ട് പരന്ന കല്ലിൽ വച്ച് നന്നായി അടിച്ച് ' തേച്ചിരുന്നു' പത്താം നൂറ്റാണ്ടിൽ സ്കാന്റിനേവ്യയിൽ ചില്ലുകൊണ്ടുണ്ടാക്കിയ കൂണിന്റെ ആകൃതിയിലുള്ള ഉപകരണം ആവിയിൽ ചൂടാക്കി തേയ്ക്കാൻ ഉപയോഗിച്ചിരുന്നു.പക്ഷെ ഇന്നത്തെ സമകാലീന തേപ്പുപെട്ടിയുടെ ആദ്യ രൂപമായി അറിയപ്പെടുന്നത് 1300 കളിൽ യൂറോപ്പിൽ ഉണ്ടാക്കിയ പരന്ന ലോഹക്കഷണത്തിൽ ലോഹ കൈപിടിയോടു കൂടിയ ഒന്നാണ്.( Flat irons) ഇവ തീയുടെ മുകളിൽ നേരെ വച്ച് ചൂടാക്കിയായിരുന്നു തേച്ചിരുന്നതു്. ഇവക്ക് 7 കിലോയോളം തൂക്കവുമുണ്ടായിരുന്നു. വസ്ത്രങ്ങളിൽ ചാരം പറ്റാതിരിക്കാൻ തേയ്ക്കേണ്ടുന്ന വസ്ത്രങ്ങൾ കനം കുറഞ്ഞ ഒരു തുന്നിയിൽ പൊതിഞ്ഞ ശേഷമായിരുന്നു തേച്ചിരുന്നതു്. [![](http://13.232.38.164/wp-content/uploads/2023/08/dqdffffff-1.jpg)](http://13.232.38.164/wp-content/uploads/2023/08/dqdffffff-1.jpg)പതിനഞ്ചാം നൂറ്റാണ്ടിലാണ് നമ്മുടെ ചിരട്ടക്കരി ഉപയോഗിക്കുന്ന മാതൃകയിലുള്ള തേപ്പുപെട്ടികൾ പ്രചരിച്ചത് .കത്തിച്ച കൽക്കരിയും, ചൂടാക്കിയ ഇഷ്ടികയും , പഴുപ്പിച്ച ലോഹക്കഷണങ്ങളും പെട്ടി ചൂടാക്കാൻ ഉപയോഗിച്ചു. ഈ പെട്ടിയും മുകളിൽ പറഞ്ഞ Flat iron ഉം നൂറുകണക്കിന് വർഷങ്ങൾ പ്രചാരത്തിലിരുന്നു. 19-ാം നൂറ്റാണ്ടിലെ വാർപ്പിരുമ്പിന്റെ കണ്ടു പിടുത്തത്തോടെ Flat iron തേപ്പുപെട്ടിയിൽ ചൂടു കൂടുതൽ നേരം നിൽക്കാനും, ചാരം പറ്റി വസ്ത്രങ്ങൾ മലിനമാകാതിരിക്കാനും പല പരിഷ്ക്കാരങ്ങളും വരുത്തപ്പെട്ടു. ഇതിന്റെ പരിഷ്ക്കരിച്ച രൂപമായ sadiron അവതരിക്കപ്പെട്ടു. Sad എന്ന പദത്തിന്റെ അർത്ഥം അക്കാലത്ത് ഉറപ്പേറിയത് എന്നായിരുന്നു.ത്രികോണാകൃതിയായിരുന്നു ഇതിന്. ഇവയുടെ പ്രധാന പ്രശ്നം പലപ്പോഴും തേപ്പുകാർക്ക് പൊള്ളലേറ്റിരുന്നു എന്നതാണ് . പ്രത്യേകിച്ച് കൈപിടിയിൽ നിന്ന്. മാത്രമല്ല എല്ലായിടവും ഒരുപോലെ ചൂടായിരുന്നുമില്ല. ഇതിനു പരിഹാരമായി എടുത്തു മാറ്റാൻ പറ്റുന്ന രീതിയിലുള്ള തടിയുടെ കൈപിടിയും , താപനില എല്ലാ സ്ഥലത്തും ഒരുപോലെയാക്കാൻ പ്ലാസ്റ്റർ ഓഫ് പാരീസുകൊണ്ട് തേപ്പുപകരണം പൊതിയുകയും ചെയ്ത് 1870 മേരി പോട്ട്സ് എന്ന അമേരിക്കക്കാരി പുതിയ പരിഷ്ക്കാരങ്ങൾ വരുത്തി.1800 കളിൽ പാചക വാതക കണക്ഷനുകൾ അമേരിയിൽ വ്യാപകമായപ്പോൾ അതുപയോഗിക്കുന്ന തേപ്പുപെട്ടികൾ പ്രചാരത്തിലായി. വീട്ടിലെ ഗ്യാസ് കണക്ഷനിൽ നിന്ന് ഒരു പൈപ്പ് ലൈൻ തേപ്പുപെട്ടിയിലേക്ക് ഘടിപ്പിച്ച് അടിയിലുള്ള ബർണറുകൾ കത്തിച്ചായിരുന്നു അവ പ്രവർത്തിപ്പിച്ചിരുന്നത്. ധനികർക്കു മാത്രമേ അക്കാലത്ത് വസ്ത്രങ്ങൾ തേയ്ക്കുന്നതിന് സാധിച്ചിരുന്നുള്ളു. ഇതിനായി പ്രഗത്ഭരായ ജോലിക്കാരെ നിയമിക്കണമായിരുന്നു.പണി നിർബ്ബാധം തുടരുന്നതിനായി പലപ്പോഴും രണ്ടും മൂന്നും flat irons ഒരേ സമയം സ്റ്റൗവിൽ ഊഴമമനുസരിച്ചുപയോഗിക്കാൻ ചൂടാക്കി ക്കൊണ്ടിരിക്കയും വേണമായിരുന്നു. മാത്രമല്ല ചൂടു കൂടി വസ്ത്രങ്ങൾ കത്തി കേടാകാതിരിക്കാൻ പ്രത്യേകം ശ്രദ്ധിക്കേണ്ടിയുമിരുന്നു. ചില തേപ്പുകാർ ചൂടാക്കിയ തേപ്പുപകരണം മുഖത്തോട് അടുപ്പിച്ച് ചൂടു തട്ടിച്ച് അനുയോജ്യമായ താപനില കണ്ടെത്തിയിരുന്നത്. കൂടാതെ തേപ്പുപകരണത്തിന്റെ അടിഭാഗം വളരെ വൃത്തിയായി സൂക്ഷിക്കേണ്ടിയുമിരുന്നു.പിന്നിട് പല തരം എണ്ണകൾ , പാരാഫിൻ, മണ്ണെണ്ണ എന്നിവ ഉപയോഗിക്കുന്ന തേപ്പുപെട്ടികൾ ഉണ്ടാക്കപ്പെട്ടു.. തേപ്പുപെട്ടിയുടെ പിറകിലായുള്ള ചെറിയ ടാങ്കിലെ മണ്ണെണ്ണ പമ്പ് ചെയ്‌തായിരുന്നു മണ്ണെണ്ണ തേപ്പുപെട്ടികൾ പ്രവ്യത്തിച്ചിരുന്നത്. നമ്മുടെ മണ്ണെണ്ണ സ്റ്റൗവിന്റെ രീതിയിലുള്ള പ്രവർത്തന രീതി. ലീക്കായിരുന്നു പ്രധാന ശത്രു. [![](https://cdn.boolokam.com/articles/2023/08/fwgggg-1.jpg)](https://cdn.boolokam.com/articles/2023/08/fwgggg-1.jpg)ഇന്ത്യയിൽ കൂടുതൽ പ്രചാരം കിട്ടിയത് കരി അകത്തിട്ട് കത്തിക്കുന്ന പെട്ടിക്കായിരുന്നു. മണ്ണെണ്ണ തേപ്പുപെട്ടികൾ കർണ്ണാടക പോലുള്ള ചില സംസ്ഥാനങ്ങളിലെ ഭവനങ്ങളിൽ അന്നുണ്ടായിരുന്നു. 1945 വരെയൊക്കെ ഇവ വ്യാപകമായി ലോകത്തിൽ ഉപയോഗിച്ചിരുന്നു. നമ്മുടെ മലയാളത്തിലെ ഇസ്ത്തിരി അഥവാ, ഇസ്ത്രി എന്ന വാക്ക് ഉറുദുവിൽ നിന്നും കടംകൊണ്ടതാണ്. വസ്ത്രം തേയ്ക്കാനുള്ള ഉപകരണം എന്നാണര്‍ഥം. നമ്മൾ‍ ഇതിനെ തേപ്പുപെട്ടി എന്നും പറയാറുണ്ട്. ഇംഗ്ലീഷിൽ‍ 'ക്ലോത്തിംഗ് അയൺ'‍ എന്നാണു പറയുക. പറഞ്ഞുപറഞ്ഞ് അത് വെറും 'അയൺ‍' ആയി .1800 കളിൽ അമേരിക്കയിൽ ഇലക്ട്രിസിറ്റി വ്യാപകമായി ഉപയോഗിച്ചു തുടങ്ങിയപ്പോൾ അതുപയോഗിച്ചുള്ള തേപ്പുപെട്ടികൾ വ്യാപകമായി. 1882 ൽ ഹെൻറി .ഡബ്ലീയു . സീലിക്കാണ് ഇതിന്റെ ആദ്യ പേറ്റന്റ് ലഭിച്ചത്. ഇതിന്റെ ഏറ്റവും വലിയ ന്യൂനത ഈ തേപ്പുപെട്ടികളിൽ ഒരു കോർഡ് ഇല്ലാതിരുന്നതാണ് . ഒരു നിയുക്ത ചാർജ്ജർ പോലുള്ള തട്ടിൽ വച്ചായിരുന്നു ഇവ ചൂടാക്കേണ്ടിയിരുന്നതു് . കൂടാതെ ചൂടാകാൻ ഏറെ സമയമെടുത്തിരുന്നതു കൂടാതെ വേഗം ചൂടാറിപ്പോകുകയും ചെയ്തിരുന്നു.ഇരുപതാം നൂറ്റാണ്ടിന്റെ ആരംഭത്തിൽ കോർഡുകൾ ഉള്ള തേപ്പുപെട്ടികൾ നിർമ്മിച്ചതോടെ ഈ ന്യൂനതകൾ പരിഹരിക്കപ്പെട്ടു. പിന്നീട് പല പരിഷ്ക്കാരങ്ങളും പടിപടിയായി ആവിഷ്ക്കരിക്കപ്പെട്ടു, ചൂടു നിയന്ത്രിക്കാൻ തെർമോസ്റ്റാറ്റ്, ചെറിയ നനവുണ്ടാക്കി തേക്കാൻ സ്റ്റീം അയേൺ,ഒട്ടിപ്പിടിക്കാതിരിക്കാൻ നോൺ സ്റ്റിക് സോൾ പ്ലേറ്റ്,ഉപയോഗിക്കാതിരിക്കുമ്പോൾ തനിയെ ഓഫ് ആകുന്ന ഓട്ടോമാറ്റിക് ഷട്ട് ഓഫ്.... ടെക്നോളജി വളരുകയാണ്.
