---
title: "മോർച്ചറിയിൽ നടക്കുന്നതെന്താണ് ?"
date: 2023-08-01T06:31:47
draft: false
categories: ["Education"]
tags: ['Autopsy', 'Cadaver', 'death', 'morgue', 'mortuary', 'postmortem']
author: "Bonny"
---

<strong>മോർച്ചറിയിൽ നടക്കുന്നതെന്താണ് ?</strong>

<strong>അറിവ് തേടുന്ന പാവം പ്രവാസി</strong>

‘ മോർച്ചറി’ – ആശുപത്രിയുടെ ആരും കാണാ മൂലയിൽ കാടും, പടലും പിടിച്ചു കിടക്കുന്ന കുടുസ്സ് മുറിക്കു പുറത്ത് കറുത്ത പ്രതലത്തിൽ വെള്ള അക്ഷരങ്ങളിൽ രേഖപ്പെടുത്തുന്ന ഈ വാക്കുകൾക്ക് മരണ ഗന്ധമുണ്ട്. അണുനാശിനികളുടെയും, ലായനികളുടെയും തണുത്തുറഞ്ഞ മണവും... പോസ്റ്റ്മോർട്ടം കഴിഞ്ഞ ശേഷം മൃതദേഹം വിട്ടു കിട്ടാൻ മോർച്ചറിക്കു മുന്നിലെ കാത്തു നിൽപും, മടുപ്പിക്കുന്ന ഗന്ധവും അത്ര സുഖകരമല്ല.
ക്രിമിനൽ നടപടിച്ചട്ടം(സിആർപിസി) 174ാം വകുപ്പുപ്രകാരം എല്ലാ അസ്വാഭാവിക മരണങ്ങളിലും മൃതദേഹങ്ങൾ പോസ്‌റ്റ്‌മോർട്ടം നടത്തി ആണ് മരണകാരണം തിട്ടപ്പെടുത്തുന്നത്. മോർച്ചറികളിലാണു പോസ്റ്റ്മോർട്ടം നടത്തുക. മരണ കാരണം കണ്ടെത്തുക, സംശയങ്ങൾ ദുരീകരിക്കുക എന്നതാണ് പോസ്റ്റ്മോർട്ടത്തിലൂടെ ഉന്നമിടുന്നത്. പോസ്‌റ്റ്‌മോർട്ടം നടത്താൻ അധികാരമുള്ളത് ആരോഗ്യവകുപ്പിലെ ഡോക്‌ടർമാർക്കും, സർക്കാർ മെഡിക്കൽ കോളജിലെ ഫൊറൻസിക് വിഭാഗത്തിലെ പൊലീസ് സർജന്മാർക്കും മാത്രമാണ്. അസ്വാഭാവിക മരണങ്ങളിൽ കൊലപാതകം, സംശയാസ്‌പദ മരണങ്ങൾ, വിവാഹശേഷം 7 വർഷത്തിനുള്ളിൽ സ്‌ത്രീ മരണപ്പെട്ട സംഭവങ്ങൾ, കസ്‌റ്റഡിയിലിരിക്കെ മരണം, ജയിലിലെ മരണങ്ങൾ തുടങ്ങിയവ നിർബന്ധമായും പോസ്‌റ്റ്‌മോർട്ടം ചെയ്യേണ്ടതു പൊലീസ് സർജൻമാർ ആണ്.

<a href="https://cdn.boolokam.com/articles/2023/08/r3333ttt.jpg"><img class="size-full wp-image-405542 aligncenter" src="https://cdn.boolokam.com/articles/2023/08/r3333ttt.jpg" alt="" width="612" height="408" /></a>കസ്‌റ്റഡിയിലിരിക്കെ മരണം, ജയിലിലെ മരണങ്ങൾ എന്നീ കേസുകളിൽ എക്‌സിക്യൂട്ടീവ് മജിസ്‌ട്രേട്ട് അല്ലെങ്കിൽ ആർഡിഒയാണ് ഇൻക്വസ്‌റ്റ് നടത്തേണ്ടത്. ഇത്തരം കേസുകളിൽ 2 പൊലീസ് സർജൻമാരുള്ള ഒരു സംഘമാണു പോസ്‌റ്റ്‌മോർട്ടം നടത്തേണ്ടതെന്നും ഇതിന്റെ വിഡിയോ ദൃശ്യങ്ങൾ ചിത്രീകരിച്ചശേഷം, സിഡി മനുഷ്യാവകാശ കമ്മിഷന് അയച്ചു കൊടുക്കണമെന്നും കമ്മിഷൻ നിബന്ധനയുമുണ്ട്. വിവാഹ ശേഷം 7 വർഷത്തിനുള്ളിൽ സ്‌ത്രീ മരണപ്പെട്ട സംഭവത്തിലും എക്‌സിക്യൂട്ടീവ് മജിസ്‌ട്രേട്ടിന്റെ നേതൃത്വത്തിലാണ് ഇൻക്വസ്‌റ്റ് തയാറാക്കേണ്ടത്.ഇൻക്വസ്റ്റിനു ശേഷം പൊലീസുദ്യോഗസ്ഥരുടെ സാന്നിധ്യത്തിലാണു മൃതദേഹം പോസ്റ്റ്മോർട്ടം നടക്കുന്ന മോർച്ചറിയിലെത്തിക്കുന്നത്. ടേബിളിൽ കിടത്തിയ മൃതദേഹത്തിന്റെ നീളം, തൂക്കം തുടങ്ങിയ വിവരങ്ങളും കണ്ണ്, മൂക്ക്, ചെവി തുടങ്ങിയ ഭാഗങ്ങൾ, പുറമേയുള്ള പരുക്കുകൾ എല്ലാ വിശദമായി വർക്ബുക്കിൽ രേഖപ്പെടുത്തും.

തലയുടെ ഉച്ചിഭാഗം മുതൽ പാദംവരെ ഓരോ ഇഞ്ച് സ്‌ഥലവും വിശദമായിട്ടാണു പരിശോധിക്കുക. ഇതോടൊപ്പം പരിശോധനാ വിവരങ്ങൾ വർക്ബുക്കിൽ ഡോക്‌ടർ അപ്പോൾ തന്നെ എഴുതിച്ചേർക്കും. മൃതദേഹം മലർത്തിയിട്ട ശേഷം താടി മുതൽ നാഭി വരെയുള്ള ഭാഗം വരെ കത്തി കൊണ്ടു കീറും. കോട്ടിന്റെ മുൻഭാഗം ഊരുംപോലെ. തൊലിയും, മാംസളമായ ഭാഗങ്ങളും രണ്ടുഭാഗത്തേക്കു മാറ്റിയാണു പരിശോധന നടത്തുക. ഇതിനുശേഷം കഴുത്ത്, നെഞ്ച്, വയർ എന്നിവിടങ്ങളിലെ ആന്തരികാവയവങ്ങൾ മുഴുവൻ പുറത്തേക്ക് എടുക്കും. തുടർന്ന് ഒരു ചെവിയുടെ മുകൾഭാഗത്തു നിന്നു മറ്റേ ചെവിയുടെ മുകൾ ഭാഗത്തേക്കു തലയിലെ തൊലി കീറിമുറിക്കും. ഇതിനുശേഷം തലയിലെ തൊലി രണ്ടു വശത്തേക്കുമായി ഇളക്കി മാറ്റും. തലയോട്ടിയുടെ ഉച്ചിഭാഗത്തു ചുറ്റുമായി ഏകദേശം 15 സെന്റിമീറ്റർ വ്യാസത്തിലുള്ള ഭാഗം വെട്ടിമാറ്റും.തുടർന്നു തലച്ചോർ പുറത്തേക്കെടുക്കും.ആന്തരികാവയവങ്ങൾ ഒന്നൊന്നായി കീറിമുറിച്ചുള്ള പരിശോധനയാണു പിന്നീട്. രാസപരിശോധനയ്‌ക്ക് ആവശ്യമുള്ളവ ഇതിൽ നിന്നു ശേഖരിക്കും. പരിശോധനയ്‌ക്കു ശേഷം ആന്തരികാവയവങ്ങൾ ശരീരത്തിനുള്ളിലേക്കു തന്നെ നിക്ഷേപിക്കും. സൂക്ഷ്‌മമായ പരിശോധനയാണു നടത്തുക. നഖം മുതൽ തലമുടി വരെ പരിശോധിക്കും.

രാസപരിശോധനയ്‌ക്കായി ശേഖരിക്കുന്ന ആന്തരികാവയവങ്ങൾ തിരുവനന്തപുരത്തെ ചീഫ് കെമിക്കൽ എക്‌സാമിനർ ലബോറട്ടറിയിലേക്കു പൊലീസുകാരൻ വഴി കൊടുത്തയയ്‌ക്കും. രക്‌തം, തലമുടി, നഖം, പല്ലുകൾ, ആമാശയത്തിലെ ഭക്ഷണം, വൃക്കകളുടെ ഭാഗം, മൂത്രം തുടങ്ങിയവ ഫൊറൻസിക് ലബോറട്ടറിയിലേക്കും അയയ്‌ക്കും. നടപടികൾ പൂർത്തിയായ ശേഷം സിവിൽ പൊലീസ് ഓഫിസറാണ് മൃതദേഹം ബന്ധുക്കൾക്കു കൈമാറുക. പോസ്‌റ്റ്‌മോർട്ടം ചെയ്യുന്ന ഡോക്‌ടർ ഒരു ഘട്ടത്തിലും ബന്ധുക്കളുമായോ, ജനങ്ങളുമായോ ഇടപെടാറില്ല.രാസപരിശോധനയ്‌ക്ക് അയയ്‌ക്കുന്നതിന്റെ വിവരങ്ങൾ വിസറ റജിസ്‌റ്ററിൽ രേഖപ്പെടുത്തണം.പോസ്‌റ്റ്‌മോർട്ടം ചെയ്‌ത ഡോക്‌ടർ, ജീവനക്കാർ എന്നിവരുടെ പേര്, കേസിന്റെ വിവരങ്ങൾ എന്നിവയും എഴുതണം. പോസ്‌റ്റ്‌മോർട്ടം ചെയ്‌ത ഡോക്‌ടർ വർക്ബുക്കിന്റെ അവസാനം ഒപ്പിട്ട്, ഔദ്യോഗിക മുദ്ര പതിക്കണം. തുടർന്നു പോസ്‌റ്റ്‌മോർട്ടം സർട്ടിഫിക്കറ്റിന്റെ കരട് തയാറാക്കി വകുപ്പുമേധാവിക്കു സമർപ്പിക്കും. ഇത് അംഗീകരിച്ച ശേഷം ടൈപ്പിങ് സെക്‌ഷനിലേക്കു കൈമാറും. അവിടെയാണു പോസ്‌റ്റ്‌മോർട്ടം സർട്ടിഫിക്കറ്റിന്റെ ഒറിജിനൽ തയാറാക്കുക. ഒറിജിനലിനു പുറമേ മൂന്നു കോപ്പിയും ഇവിടെ തയാറാക്കും.

സർട്ടിഫിക്കറ്റിന്റെ ഒറിജിനൽ ബന്ധപ്പെട്ട കോടതിക്ക് ആദ്യം അയയ്‌ക്കും. ഒന്നാമത്തെ കോപ്പി കേസ് അന്വേഷിക്കുന്ന ഉദ്യോഗസ്‌ഥനും, രണ്ടാമത്തേത് ഓഫിസിലെ ഫയൽ കോപ്പിയായും, മൂന്നാമത്തേതു മരണപ്പെട്ടയാളുടെ ബന്ധുക്കൾക്കും ഉള്ളതാണ്.രാവിലെ 9 മണി മുതൽ വൈകിട്ട് 5 വരെ മാത്രമേ പോസ്‌റ്റ്‌മോർട്ടങ്ങൾ നടത്താൻ പാടുള്ളൂ. പകൽ വെളിച്ചത്തിലേ നടത്താവൂ എന്ന വിശ്വാസത്തിന്റെ പുറത്താണ് ഇതെന്നാണു പൊലീസ് സർജൻമാരുടെ വാദം. ഒരു പോസ്‌റ്റ്‌മോർട്ടത്തിനു ചുരുങ്ങിയത് ഒരു മണിക്കൂറെങ്കിലും വേണമെന്നുള്ളതുകൊണ്ടു വൈകിട്ടു 4 മണിക്കു ശേഷം പോസ്‌റ്റ്‌മോർട്ടത്തിനുള്ള അപേക്ഷകൾ സ്വീകരിക്കാൻ പാടില്ല. 4 മണിക്കു ശേഷം പോസ്‌റ്റ്‌മോർട്ടത്തിനുള്ള അപേക്ഷ സ്വീകരിക്കാൻ ഡോക്‌ടർമാർക്കുമേൽ കലക്‌ടറോ, ആർഡിഒയോ പൊലീസ് സൂപ്രണ്ടോ തുടങ്ങി ആരും സമ്മർദം ചെലുത്താൻ പാടില്ലെന്നതാണു കേരളത്തിലെ പൊതു സ്ഥിതി. കസ്റ്റഡി മരണം പോലുള്ള സംഭവങ്ങളിൽ പോസ്റ്റ്മോർട്ടം 3–4 മണിക്കൂർ വരെ നീളും.ആദ്യ പോസ്റ്റ്മോർട്ടത്തിൽ പിഴവുകളും അപാകമുണ്ടെന്ന് ആരോപിച്ച് മൃതദേഹം വീണ്ടും പോസ്റ്റുമോർട്ടം ചെയ്യണമെന്ന ആവശ്യവുമായി ബന്ധുക്കൾ സബ് ഡിവിഷനൽ മജിസ്ട്രേട്ട് കൂടിയായ ആർഡിഒയ്ക്കു പരാതി നൽകിയാൽ, ഇതു വിശദമായി പരിശോധിച്ച ശേഷമാണു റീ പോസ്റ്റ്മോർട്ടത്തിന് ആർഡിഒ ഉത്തരവിടുക.

തീക്ഷ്ണ ഗന്ധമാണു മോർച്ചറിക്കും, പരിസരത്തും. ശരീരഭാഗങ്ങൾ കേടുകൂടാതെ സൂക്ഷിക്കുന്ന ഫോർമലിൻ ലായനിയുടെ ഗന്ധമാണിത്.മോർച്ചറിക്കുള്ളിൽ നടക്കുന്നത് ശാസ്ത്രീയ പരിശോധനയാണെന്നും, ഇതിൽ ഗന്ധത്തിനു സ്ഥാനമില്ലെന്നും പൊലീസ് സർജൻമാർ പറയുന്നു. സത്യം കണ്ടെത്താനുള്ള പരിശോധനയാണ് മോർച്ചറിക്കുള്ളിൽ, ഗന്ധം അതിന്റെ വഴിക്കു പോകുമെന്നും പൊലീസ് സർജൻമാർ പറയുന്നു.


![മോർച്ചറിയിൽ നടക്കുന്നതെന്താണ് ?](https://cdn.boolokam.com/articles/2023/08/r3333ttt.jpg)**മോർച്ചറിയിൽ നടക്കുന്നതെന്താണ് ?** **അറിവ് തേടുന്ന പാവം പ്രവാസി** ‘ മോർച്ചറി’ – ആശുപത്രിയുടെ ആരും കാണാ മൂലയിൽ കാടും, പടലും പിടിച്ചു കിടക്കുന്ന കുടുസ്സ് മുറിക്കു പുറത്ത് കറുത്ത പ്രതലത്തിൽ വെള്ള അക്ഷരങ്ങളിൽ രേഖപ്പെടുത്തുന്ന ഈ വാക്കുകൾക്ക് മരണ ഗന്ധമുണ്ട്. അണുനാശിനികളുടെയും, ലായനികളുടെയും തണുത്തുറഞ്ഞ മണവും... പോസ്റ്റ്മോർട്ടം കഴിഞ്ഞ ശേഷം മൃതദേഹം വിട്ടു കിട്ടാൻ മോർച്ചറിക്കു മുന്നിലെ കാത്തു നിൽപും, മടുപ്പിക്കുന്ന ഗന്ധവും അത്ര സുഖകരമല്ല. ക്രിമിനൽ നടപടിച്ചട്ടം(സിആർപിസി) 174ാം വകുപ്പുപ്രകാരം എല്ലാ അസ്വാഭാവിക മരണങ്ങളിലും മൃതദേഹങ്ങൾ പോസ്‌റ്റ്‌മോർട്ടം നടത്തി ആണ് മരണകാരണം തിട്ടപ്പെടുത്തുന്നത്. മോർച്ചറികളിലാണു പോസ്റ്റ്മോർട്ടം നടത്തുക. മരണ കാരണം കണ്ടെത്തുക, സംശയങ്ങൾ ദുരീകരിക്കുക എന്നതാണ് പോസ്റ്റ്മോർട്ടത്തിലൂടെ ഉന്നമിടുന്നത്. പോസ്‌റ്റ്‌മോർട്ടം നടത്താൻ അധികാരമുള്ളത് ആരോഗ്യവകുപ്പിലെ ഡോക്‌ടർമാർക്കും, സർക്കാർ മെഡിക്കൽ കോളജിലെ ഫൊറൻസിക് വിഭാഗത്തിലെ പൊലീസ് സർജന്മാർക്കും മാത്രമാണ്. അസ്വാഭാവിക മരണങ്ങളിൽ കൊലപാതകം, സംശയാസ്‌പദ മരണങ്ങൾ, വിവാഹശേഷം 7 വർഷത്തിനുള്ളിൽ സ്‌ത്രീ മരണപ്പെട്ട സംഭവങ്ങൾ, കസ്‌റ്റഡിയിലിരിക്കെ മരണം, ജയിലിലെ മരണങ്ങൾ തുടങ്ങിയവ നിർബന്ധമായും പോസ്‌റ്റ്‌മോർട്ടം ചെയ്യേണ്ടതു പൊലീസ് സർജൻമാർ ആണ്. [](https://cdn.boolokam.com/articles/2023/08/r3333ttt.jpg)കസ്‌റ്റഡിയിലിരിക്കെ മരണം, ജയിലിലെ മരണങ്ങൾ എന്നീ കേസുകളിൽ എക്‌സിക്യൂട്ടീവ് മജിസ്‌ട്രേട്ട് അല്ലെങ്കിൽ ആർഡിഒയാണ് ഇൻക്വസ്‌റ്റ് നടത്തേണ്ടത്. ഇത്തരം കേസുകളിൽ 2 പൊലീസ് സർജൻമാരുള്ള ഒരു സംഘമാണു പോസ്‌റ്റ്‌മോർട്ടം നടത്തേണ്ടതെന്നും ഇതിന്റെ വിഡിയോ ദൃശ്യങ്ങൾ ചിത്രീകരിച്ചശേഷം, സിഡി മനുഷ്യാവകാശ കമ്മിഷന് അയച്ചു കൊടുക്കണമെന്നും കമ്മിഷൻ നിബന്ധനയുമുണ്ട്. വിവാഹ ശേഷം 7 വർഷത്തിനുള്ളിൽ സ്‌ത്രീ മരണപ്പെട്ട സംഭവത്തിലും എക്‌സിക്യൂട്ടീവ് മജിസ്‌ട്രേട്ടിന്റെ നേതൃത്വത്തിലാണ് ഇൻക്വസ്‌റ്റ് തയാറാക്കേണ്ടത്.ഇൻക്വസ്റ്റിനു ശേഷം പൊലീസുദ്യോഗസ്ഥരുടെ സാന്നിധ്യത്തിലാണു മൃതദേഹം പോസ്റ്റ്മോർട്ടം നടക്കുന്ന മോർച്ചറിയിലെത്തിക്കുന്നത്. ടേബിളിൽ കിടത്തിയ മൃതദേഹത്തിന്റെ നീളം, തൂക്കം തുടങ്ങിയ വിവരങ്ങളും കണ്ണ്, മൂക്ക്, ചെവി തുടങ്ങിയ ഭാഗങ്ങൾ, പുറമേയുള്ള പരുക്കുകൾ എല്ലാ വിശദമായി വർക്ബുക്കിൽ രേഖപ്പെടുത്തും. തലയുടെ ഉച്ചിഭാഗം മുതൽ പാദംവരെ ഓരോ ഇഞ്ച് സ്‌ഥലവും വിശദമായിട്ടാണു പരിശോധിക്കുക. ഇതോടൊപ്പം പരിശോധനാ വിവരങ്ങൾ വർക്ബുക്കിൽ ഡോക്‌ടർ അപ്പോൾ തന്നെ എഴുതിച്ചേർക്കും. മൃതദേഹം മലർത്തിയിട്ട ശേഷം താടി മുതൽ നാഭി വരെയുള്ള ഭാഗം വരെ കത്തി കൊണ്ടു കീറും. കോട്ടിന്റെ മുൻഭാഗം ഊരുംപോലെ. തൊലിയും, മാംസളമായ ഭാഗങ്ങളും രണ്ടുഭാഗത്തേക്കു മാറ്റിയാണു പരിശോധന നടത്തുക. ഇതിനുശേഷം കഴുത്ത്, നെഞ്ച്, വയർ എന്നിവിടങ്ങളിലെ ആന്തരികാവയവങ്ങൾ മുഴുവൻ പുറത്തേക്ക് എടുക്കും. തുടർന്ന് ഒരു ചെവിയുടെ മുകൾഭാഗത്തു നിന്നു മറ്റേ ചെവിയുടെ മുകൾ ഭാഗത്തേക്കു തലയിലെ തൊലി കീറിമുറിക്കും. ഇതിനുശേഷം തലയിലെ തൊലി രണ്ടു വശത്തേക്കുമായി ഇളക്കി മാറ്റും. തലയോട്ടിയുടെ ഉച്ചിഭാഗത്തു ചുറ്റുമായി ഏകദേശം 15 സെന്റിമീറ്റർ വ്യാസത്തിലുള്ള ഭാഗം വെട്ടിമാറ്റും.തുടർന്നു തലച്ചോർ പുറത്തേക്കെടുക്കും.ആന്തരികാവയവങ്ങൾ ഒന്നൊന്നായി കീറിമുറിച്ചുള്ള പരിശോധനയാണു പിന്നീട്. രാസപരിശോധനയ്‌ക്ക് ആവശ്യമുള്ളവ ഇതിൽ നിന്നു ശേഖരിക്കും. പരിശോധനയ്‌ക്കു ശേഷം ആന്തരികാവയവങ്ങൾ ശരീരത്തിനുള്ളിലേക്കു തന്നെ നിക്ഷേപിക്കും. സൂക്ഷ്‌മമായ പരിശോധനയാണു നടത്തുക. നഖം മുതൽ തലമുടി വരെ പരിശോധിക്കും. രാസപരിശോധനയ്‌ക്കായി ശേഖരിക്കുന്ന ആന്തരികാവയവങ്ങൾ തിരുവനന്തപുരത്തെ ചീഫ് കെമിക്കൽ എക്‌സാമിനർ ലബോറട്ടറിയിലേക്കു പൊലീസുകാരൻ വഴി കൊടുത്തയയ്‌ക്കും. രക്‌തം, തലമുടി, നഖം, പല്ലുകൾ, ആമാശയത്തിലെ ഭക്ഷണം, വൃക്കകളുടെ ഭാഗം, മൂത്രം തുടങ്ങിയവ ഫൊറൻസിക് ലബോറട്ടറിയിലേക്കും അയയ്‌ക്കും. നടപടികൾ പൂർത്തിയായ ശേഷം സിവിൽ പൊലീസ് ഓഫിസറാണ് മൃതദേഹം ബന്ധുക്കൾക്കു കൈമാറുക. പോസ്‌റ്റ്‌മോർട്ടം ചെയ്യുന്ന ഡോക്‌ടർ ഒരു ഘട്ടത്തിലും ബന്ധുക്കളുമായോ, ജനങ്ങളുമായോ ഇടപെടാറില്ല.രാസപരിശോധനയ്‌ക്ക് അയയ്‌ക്കുന്നതിന്റെ വിവരങ്ങൾ വിസറ റജിസ്‌റ്ററിൽ രേഖപ്പെടുത്തണം.പോസ്‌റ്റ്‌മോർട്ടം ചെയ്‌ത ഡോക്‌ടർ, ജീവനക്കാർ എന്നിവരുടെ പേര്, കേസിന്റെ വിവരങ്ങൾ എന്നിവയും എഴുതണം. പോസ്‌റ്റ്‌മോർട്ടം ചെയ്‌ത ഡോക്‌ടർ വർക്ബുക്കിന്റെ അവസാനം ഒപ്പിട്ട്, ഔദ്യോഗിക മുദ്ര പതിക്കണം. തുടർന്നു പോസ്‌റ്റ്‌മോർട്ടം സർട്ടിഫിക്കറ്റിന്റെ കരട് തയാറാക്കി വകുപ്പുമേധാവിക്കു സമർപ്പിക്കും. ഇത് അംഗീകരിച്ച ശേഷം ടൈപ്പിങ് സെക്‌ഷനിലേക്കു കൈമാറും. അവിടെയാണു പോസ്‌റ്റ്‌മോർട്ടം സർട്ടിഫിക്കറ്റിന്റെ ഒറിജിനൽ തയാറാക്കുക. ഒറിജിനലിനു പുറമേ മൂന്നു കോപ്പിയും ഇവിടെ തയാറാക്കും. സർട്ടിഫിക്കറ്റിന്റെ ഒറിജിനൽ ബന്ധപ്പെട്ട കോടതിക്ക് ആദ്യം അയയ്‌ക്കും. ഒന്നാമത്തെ കോപ്പി കേസ് അന്വേഷിക്കുന്ന ഉദ്യോഗസ്‌ഥനും, രണ്ടാമത്തേത് ഓഫിസിലെ ഫയൽ കോപ്പിയായും, മൂന്നാമത്തേതു മരണപ്പെട്ടയാളുടെ ബന്ധുക്കൾക്കും ഉള്ളതാണ്.രാവിലെ 9 മണി മുതൽ വൈകിട്ട് 5 വരെ മാത്രമേ പോസ്‌റ്റ്‌മോർട്ടങ്ങൾ നടത്താൻ പാടുള്ളൂ. പകൽ വെളിച്ചത്തിലേ നടത്താവൂ എന്ന വിശ്വാസത്തിന്റെ പുറത്താണ് ഇതെന്നാണു പൊലീസ് സർജൻമാരുടെ വാദം. ഒരു പോസ്‌റ്റ്‌മോർട്ടത്തിനു ചുരുങ്ങിയത് ഒരു മണിക്കൂറെങ്കിലും വേണമെന്നുള്ളതുകൊണ്ടു വൈകിട്ടു 4 മണിക്കു ശേഷം പോസ്‌റ്റ്‌മോർട്ടത്തിനുള്ള അപേക്ഷകൾ സ്വീകരിക്കാൻ പാടില്ല. 4 മണിക്കു ശേഷം പോസ്‌റ്റ്‌മോർട്ടത്തിനുള്ള അപേക്ഷ സ്വീകരിക്കാൻ ഡോക്‌ടർമാർക്കുമേൽ കലക്‌ടറോ, ആർഡിഒയോ പൊലീസ് സൂപ്രണ്ടോ തുടങ്ങി ആരും സമ്മർദം ചെലുത്താൻ പാടില്ലെന്നതാണു കേരളത്തിലെ പൊതു സ്ഥിതി. കസ്റ്റഡി മരണം പോലുള്ള സംഭവങ്ങളിൽ പോസ്റ്റ്മോർട്ടം 3–4 മണിക്കൂർ വരെ നീളും.ആദ്യ പോസ്റ്റ്മോർട്ടത്തിൽ പിഴവുകളും അപാകമുണ്ടെന്ന് ആരോപിച്ച് മൃതദേഹം വീണ്ടും പോസ്റ്റുമോർട്ടം ചെയ്യണമെന്ന ആവശ്യവുമായി ബന്ധുക്കൾ സബ് ഡിവിഷനൽ മജിസ്ട്രേട്ട് കൂടിയായ ആർഡിഒയ്ക്കു പരാതി നൽകിയാൽ, ഇതു വിശദമായി പരിശോധിച്ച ശേഷമാണു റീ പോസ്റ്റ്മോർട്ടത്തിന് ആർഡിഒ ഉത്തരവിടുക. തീക്ഷ്ണ ഗന്ധമാണു മോർച്ചറിക്കും, പരിസരത്തും. ശരീരഭാഗങ്ങൾ കേടുകൂടാതെ സൂക്ഷിക്കുന്ന ഫോർമലിൻ ലായനിയുടെ ഗന്ധമാണിത്.മോർച്ചറിക്കുള്ളിൽ നടക്കുന്നത് ശാസ്ത്രീയ പരിശോധനയാണെന്നും, ഇതിൽ ഗന്ധത്തിനു സ്ഥാനമില്ലെന്നും പൊലീസ് സർജൻമാർ പറയുന്നു. സത്യം കണ്ടെത്താനുള്ള പരിശോധനയാണ് മോർച്ചറിക്കുള്ളിൽ, ഗന്ധം അതിന്റെ വഴിക്കു പോകുമെന്നും പൊലീസ് സർജൻമാർ പറയുന്നു.
