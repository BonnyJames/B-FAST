---
title: "എന്താണ് ഗീബൽസിയൻ തന്ത്രം ?"
date: 2023-08-31T07:50:06
draft: false
categories: ["Education"]
tags: ['germany', 'goebbels', 'Hitler', 'NAZI']
author: "Beaumaris"
---

<strong>എന്താണ് ഗീബൽസിയൻ തന്ത്രം ?</strong>

പോൾ ജോസഫ് ഗീബൽസ് എന്ന പേരുകേട്ടാൽ അതാരാണ് എന്നുറപ്പിച്ച് പറയാനാവില്ലെങ്കിലും മലയാളികൾ ഒരു കാര്യം പറയും. നുണയുമായി എന്തോ ബന്ധമുള്ള ആളാണ് ടിയാൻ എന്ന്. എങ്ങനെ പറയാതിരിക്കും? കേരളത്തിന്റെ മുക്കിലും മൂലയിലും നടക്കുന്ന ഒരുവിധം എല്ലാ രാഷ്ട്രീയ വിശദീകരണയോഗങ്ങളിലും , തെരഞ്ഞെടുപ്പ് പ്രചാരണങ്ങളിലും അവർ പറഞ്ഞു കേട്ടിട്ടുള്ള ഒന്നാണ്, 'ഗീബൽസിയൻ തന്ത്രം' എന്നത്. അതിന്റെ അർത്ഥവും അവർക്കറിയാം. "ഒരേ നുണ നൂറുവട്ടം ആവർത്തിച്ചു പറഞ്ഞാൽ അത് സത്യമായി മാറും" എന്നതാണ് ആ തന്ത്രം. ലോകത്തെമ്പാടുമുള്ള രാജ്യങ്ങളിലെ രാഷ്ട്രീയ, നയതന്ത്ര, സാമൂഹിക മണ്ഡലങ്ങളിൽ ആവർത്തിച്ചു പ്രയോഗിക്കപ്പെട്ട് ഫലസിദ്ധി തെളിയിക്കപ്പെട്ടിട്ടുള്ള ഒരു തന്ത്രമാണത്.

<img class="size-full wp-image-416535 aligncenter" src="https://cdn.boolokam.com/articles/2023/08/X.jpg" alt="" width="624" height="351" />ഹിറ്റ്‌ലർ എന്ന സ്വേച്ഛാധിപതിയായ നാസി നേതാവിന്റെ പ്രചാരണവിഭാഗം(Propaganda Department) തലവനായിരുന്നു ഡോ. പോൾ ജോസഫ് ഗീബൽസ്. ചില്ലറക്കാരനല്ല അദ്ദേഹം. ഹൈഡൽബർഗ് യൂണിവേഴ്സിറ്റിയിൽ നിന്ന് പത്തൊമ്പതാം നൂറ്റാണ്ടിലെ കാല്പനിക നാടകങ്ങളിൽ ഗവേഷണം നടത്തി പിഎച്ച്ഡി ബിരുദം നേടിയ ഗവേഷകൻ. ഇരുപതിലധികം പുസ്തകങ്ങൾ രചിച്ച മഹാപണ്ഡിതൻ.
ഗീബൽസിന്റെ തലയിലേക്ക് നാസിസം വന്നുകേറുന്നത് 1924 -ലാണ്. ആയിടെയാണ് അഡോൾഫ് ഹിറ്റ്‌ലർ എന്ന നേതാവിനെയും അദ്ദേഹം പരിചയിക്കുന്നത്. ഹിറ്റ്‌ലർ നടത്തിയ പ്രസംഗങ്ങളിൽ മനംമയങ്ങിയിട്ടാണ് ഗീബൽസ് NSDAP എന്ന നാസിപാർട്ടിയിൽ അംഗത്വം നേടുന്നത്. ഹിറ്റ്‌ലർ ചെയ്ത പല ക്രൂരതകളെയും തന്റെ പ്രചാരവേലകൾ കൊണ്ട് വെളുപ്പിച്ചെടുത്തിരുന്നത് ഗീബൽസ് ആയിരുന്നു. ഏറെ പ്രകോപനപരമായ പ്രസംഗങ്ങളിലൂടെ ആവശ്യമുള്ളേടത്ത് അക്രമം ഇളക്കിവിടാനും മിടുക്കനായിരുന്നു ഗീബൽസ്.

ജന്മനാ ഒരു കാലിന് ചെറിയൊരു വൈകല്യമുണ്ടായിരുന്നു ഗീബൽസിന്. എന്നാൽ, അതിനെ നിസ്സാരവത്കരിക്കാൻ ഉതകും മട്ടിലുള്ള കുശാഗ്രബുദ്ധി അദ്ദേഹത്തെ നാസി ജർമനിയുടെ തെരുവുകളിൽ 'പോയിസൺ ഡ്വാർഫ്' ( പാഷാണം കുള്ളൻ) എന്ന ഇരട്ടപ്പേരിന് അർഹനാക്കി. കല്ലുവച്ച നുണകൾ കൊണ്ടു ചരിത്രം പടുത്തുയർത്താൻ വ്യാമോഹിച്ച ഒരാൾ ആണ് ഗീബൽസ്.ആവർത്തിച്ചുപറഞ്ഞാൽ ഏതു പെരുംനുണയും പരമസത്യമായി ആളുകൾ കരുതുമെന്നായിരുന്നു അയാളുടെ സിദ്ധാന്തം. രാഷ്ട്രീയത്തിൽ നുണകളുടെ വ്യാവസായിക ഉൽപ്പാദനത്തിനു തുടക്കമിട്ടത് ജോസഫ് ഗീബൽസായിരുന്നു .ജർമൻ ഭരണാധിപനും , തികഞ്ഞ പ്രതിലോമകാരിയും , സ്വേച്ഛാധിപതിയുമായിരുന്ന അഡോൾഫ് ഹിറ്റ്ലറുടെ പ്രചാരണമന്ത്രിയായിരുന്നു ഗീബൽസ് ജോസഫ്.അതിലുപരി ഹിറ്റ്ലുടെ വലം കൈയും , മനഃസാക്ഷി സൂക്ഷിപ്പുകാരനും.
നാസി ഭരണകൂടത്തിലെ പ്രചാരണ മന്ത്രി.

ലോകത്താദ്യമായി വിമാനത്തിൽ പറന്നുനടന്ന് തിരഞ്ഞെടുപ്പു റാലികളെ അഭിസംബോധന ചെയ്യുന്ന പതിവു തുടങ്ങിവച്ചത് അഡോൾഫ് ഹിറ്റ്ലറായിരുന്നു. ആ ബുദ്ധി ഗീബൽസിന്റേതായിരുന്നു.ഫ്യൂററുടെ പ്രത്യക്ഷപ്പെടലുകൾ അത്യധികം നാടകീയമാക്കിയതും മറ്റാരുമല്ല.മാധ്യമങ്ങളെ കയ്യടക്കി വച്ചിരുന്ന ഗീബൽസ് അവരുടെ വാഴ്ത്തിപ്പാടലുകൾ വേണ്ടത്ര പോരായെന്ന നിലപാടുകാരനായിരുന്നു. കുനിയാൻ പറയുമ്പോഴേക്കും മാധ്യമങ്ങൾ ഇഴഞ്ഞിട്ടുപോലും പ്രചാരണ മന്ത്രിക്കു തൃപ്തി പോരായിരുന്നു.ജൂതന്മാരെ ഉന്മൂലനം ചെയ്യുക, ലോകം കീഴടക്കുക ഇതായിരുന്നു ഹിറ്റ്ലറുടെ ലക്ഷ്യം. അതൊന്നും നേരായ മാർഗത്തിൽ നടക്കില്ലെന്നറിയാവുന്നതുകൊണ്ട് പല കുതന്ത്രങ്ങളും അവർ സ്വീകരിച്ചു. അതിന്റെ മുഖ്യ റോൾ വഹിച്ചിരുന്നത് ഗീബൽസായിരുന്നു.

<img class="size-full wp-image-416537 aligncenter" src="https://cdn.boolokam.com/articles/2023/08/GGE.jpg" alt="" width="1200" height="675" />ഹിറ്റ്ലർ ചെയ്യുന്ന കൊള്ളരുതായ്മകളെ വെള്ളപൂശാൻ വേണ്ടിയും , ഹിറ്റ്ലറുടെ പ്രതിച്ഛായാനിർമിതിക്കു വേണ്ടിയും സിനിമകൾ നിർമിച്ചു, റേഡിയോ പ്രോഗ്രാമുകൾ ഒരുക്കി, പുസ്തകങ്ങൾ രചിച്ചു. നാസി പ്രചാരണത്തിന് സിനിമകൾ പടച്ചും എല്ലാ വീട്ടിലും വില കുറഞ്ഞ റേഡിയോകൾ നൽകിയും ഗീബൽസ് അരങ്ങു തകർത്താടി. എല്ലാം അസത്യത്തിൽ അധിഷ്ഠിതമായിരുന്നെന്നുമാത്രം.അസത്യത്തെ സത്യമാണെന്ന് വരുത്തിത്തീർക്കുന്നതിൽ പ്രത്യേക പാടവം തന്നെ ഗീബൽസിനുണ്ടായിരുന്നു.മനസ്സിൽ പോരാട്ടവീര്യം ഉണ്ടായിരുന്നു എങ്കിലും, വലതുകാലിലെ മുടന്തു കാരണം ഒരിക്കലും യുദ്ധമുഖത്തുപോയി പോരാടാൻ തനിക്ക് അവസരം കിട്ടില്ല എന്ന് അദ്ദേഹത്തിനുറപ്പായിരുന്നു.ജൂതരോടുള്ള നടപടി ക്രൂരമാണെങ്കിലും അവർ അത് അർഹിക്കുന്നു എന്നു ഗീബൽസ് വിശ്വസിച്ചിരുന്നു. ഹിറ്റ്ലർ ചിത്രകാരനെന്ന നിലയിലോ , ആർക്കിടെക്റ്റെന്ന നിലയിലോ വിജയിച്ചിരുന്നെങ്കിൽ ലോകചരിത്രം തന്നെ മാറിയേനെ എന്നതുപോലെ ഗീബൽസ് സാഹിത്യത്തിൽ പരാജയമായി മാറിയില്ലായിരുന്നെങ്കിൽ നാസി പ്രചാരണ തന്ത്രങ്ങൾ ഇത്ര ഫലവത്താകുമായിരുന്നോ എന്ന ചോദ്യം ഉയരുന്നു. സാഹിത്യത്തിൽ ഗീബൽസ് ഡോക്ടറേറ്റ് എടുത്തിരുന്നു.

എഴുത്തിലെ പരാജയത്തെ ഗീബൽസ് മറന്നതു വലതുപക്ഷ രാഷ്ട്രീയത്തിൽ സജീവമായിക്കൊണ്ടാണ്.
നാസി പാർട്ടിയുടെ സോഷ്യലിസ്റ്റ് ആശയങ്ങളിൽ കമ്പം കയറിയ ഗീബൽസ് ഹിറ്റ്ലറെ പാർട്ടിയിൽ നിന്നു പുറത്താക്കണമെന്ന് ആദ്യകാലത്ത് ആവശ്യപ്പെട്ടിരുന്നു എന്നതാണ് രസകരമായ വസ്തുത. ഹിറ്റ്ലർ പ്രതിലോമകാരിയായിരുന്നു എന്നായിരുന്നു ഗീബൽസിയൻ വാദം.എന്നാൽ ഹിറ്റ്ലറുമായുള്ള കൂടിക്കാഴ്ചയോടെ അതു മാറി. ഒരു പിതൃരൂപത്തെ തിരഞ്ഞുകൊണ്ടിരുന്ന ഗീബൽസ് അതു കണ്ടെത്തിയത് ഹിറ്റ്ലറിലാണ്. വെറും പാർട്ടി പ്രവർത്തകൻ എന്നതിൽ നിന്ന് പടിപടിയായി ഉയർന്നു. ഹിറ്റ്ലറിലുള്ള അചഞ്ചലമായ വിശ്വാസമായിരുന്നു കൈമുതൽ.

പത്രാധിപരും , പ്രചാരണമന്ത്രിയുമായുള്ള ഗീബൽസിന്റെ വളർച്ച വേഗമായിരുന്നു. 1933ൽ ഹിറ്റ്ലർ ജർമൻ ചാൻസലറായതോടെ ഗീബൽസ് കൂടുതൽ കരുത്തനായി. തന്റെ പ്രതിച്ഛായാ നിർമിതിക്കായി ഹിറ്റ്ലർ ഗീബൽസിനെ നന്നായി ഉപയോഗിച്ചു. ഗീബൽസിന്റെ ഭാര്യ മഗ്ദയും ഹിറ്റ്ലറുടെ കടുത്ത ആരാധികയായിരുന്നു. ലിഡയെന്ന ചെക്ക് നടിയുമായുള്ള ബന്ധത്തെ മഗ്ദ ചോദ്യം ചെയ്തപ്പോൾ ഹിറ്റ്ലറും ഗീബൽസിനെതിരെ നിലപാടെടുത്തു. ലിഡയുമായുള്ള ബന്ധം ഉപേക്ഷിച്ചില്ലെങ്കിൽ മന്ത്രിസ്ഥാനം പോകുമെന്നായിരുന്നു ഭീഷണി. ഗീബൽസ് വഴങ്ങിയതും ലിഡ ജർമനിയിൽ നിന്നു പുറത്താക്കപ്പെട്ടതും ഇതിന് മുന്നോടിയായാണ്.നാടക, ചലച്ചിത്ര രംഗങ്ങളെ കയ്യടക്കി വച്ചിരുന്ന ഗീബൽസ് ഒട്ടേറെ നടിമാരുമായി ബന്ധം പുലർത്തിയിരുന്നു.ഹിറ്റ്ലർ ഭരണകൂടത്തിലെ പ്രൊപ്പഗാണ്ടാ മിനിസ്ട്രിയുടെ തലവൻ എന്ന നിലക്ക്, എല്ലാ വാർത്താവിനിമയമാധ്യമങ്ങളും -റേഡിയോ, പത്രങ്ങൾ, പുസ്തകങ്ങൾ, സിനിമ, മറ്റു കലാരൂപങ്ങൾ അങ്ങനെ എല്ലാം തന്നെ ഗീബൽസിന്റെ പൂർണ നിയന്ത്രണത്തിലായിരുന്നു. അതൊക്കെയും തന്റെ ആഗ്രഹപൂർത്തികൾക്കുവേണ്ടി അയാൾ ഫലപ്രദമായി പ്രയോജനപ്പെടുത്തി.

സ്വേച്ഛാധിപതികളാവുകയും സ്വേച്ഛാധിപത്യത്തെ പിന്തുണയ്ക്കുകയും ചെയ്ത പലരുടേതും പോലെ ഗീബൽസിന്റെ കുട്ടിക്കാലവും മുറിവേറ്റതായിരുന്നു. സോവിയറ്റ് യൂണിയന്റെ റെഡ് ആർമി ബെർലിനിലേക്ക് അടുത്തടുത്ത് വന്നതോടെ ഹിറ്റ്‌ലർ ജീവനൊടുക്കാൻ തീരുമാനിച്ചു. ജീവനൊടുക്കുന്നതിന്റെ തലേന്നായിരുന്നു ഹിറ്റ്ലറുടെ വിവാഹം. വധു, ഏറെക്കാലമായി 'ലിവ് ഇൻ' റിലേഷൻഷിപ്പിൽ ആയിരുന്ന ഇവാ ബ്രൗൺ. വിവാഹം കഴിഞ്ഞ്, ഒരു രാത്രി ഒന്നിച്ചുകഴിഞ്ഞശേഷം അടുത്ത പകൽ, അതായത് 1945 ഏപ്രിൽ 30 -ന് അവരിരുവരും ആത്മഹത്യ ചെയ്തു. ഹിറ്റ്ലറോടുള്ള ആരാധന മൂത്ത്, മരണത്തിലും ഗീബല്‍സും മാഗ്‍ദയും ഹിറ്റ്‍ലറുടെ വഴി പിന്തുടര്‍ന്നു. തന്റെ ആറു മക്കൾക്കും H-ൽ തുടങ്ങുന്ന പേരുകളിട്ടിരുന്ന മാഗ്‌ദ തന്നെയാണ് അവരെ മയക്കിക്കിടത്തി സയനൈഡ് കൊടുത്ത് കൊല്ലാനും മുൻകൈയെടുത്തത്. അതിനു ശേഷം വിഷം കഴിപ്പിച്ച് മാഗ്‌ദക്ക് നേരെ വെടിയുതിർത്ത ശേഷം, സ്വന്തം തലക്ക് വെടിവെച്ച് മരിക്കുകയായിരുന്നു ഗീബൽസ്.

കടപ്പാട്: 'ഹോളോകോസ്റ്റി’നെക്കുറിച്ചുള്ള ഏറ്റവും ആധികാരികമായ പഠനങ്ങൾ നടത്തിയിട്ടുള്ള, ലണ്ടൻ സർവകലാശാലയിലെ ചരിത്രപ്രഫസറായ പീറ്റർ ലോങ്ങറിച്ചിന്റെ ‘ഗീബൽസ്: എ ബയോഗ്രഫി’ എന്ന 964 പേജുള്ള ജീവചരിത്രത്തിൽ നിന്ന്


![എന്താണ് ഗീബൽസിയൻ തന്ത്രം ?](https://cdn.boolokam.com/articles/2023/08/X.jpg)**എന്താണ് ഗീബൽസിയൻ തന്ത്രം ?** പോൾ ജോസഫ് ഗീബൽസ് എന്ന പേരുകേട്ടാൽ അതാരാണ് എന്നുറപ്പിച്ച് പറയാനാവില്ലെങ്കിലും മലയാളികൾ ഒരു കാര്യം പറയും. നുണയുമായി എന്തോ ബന്ധമുള്ള ആളാണ് ടിയാൻ എന്ന്. എങ്ങനെ പറയാതിരിക്കും? കേരളത്തിന്റെ മുക്കിലും മൂലയിലും നടക്കുന്ന ഒരുവിധം എല്ലാ രാഷ്ട്രീയ വിശദീകരണയോഗങ്ങളിലും , തെരഞ്ഞെടുപ്പ് പ്രചാരണങ്ങളിലും അവർ പറഞ്ഞു കേട്ടിട്ടുള്ള ഒന്നാണ്, 'ഗീബൽസിയൻ തന്ത്രം' എന്നത്. അതിന്റെ അർത്ഥവും അവർക്കറിയാം. "ഒരേ നുണ നൂറുവട്ടം ആവർത്തിച്ചു പറഞ്ഞാൽ അത് സത്യമായി മാറും" എന്നതാണ് ആ തന്ത്രം. ലോകത്തെമ്പാടുമുള്ള രാജ്യങ്ങളിലെ രാഷ്ട്രീയ, നയതന്ത്ര, സാമൂഹിക മണ്ഡലങ്ങളിൽ ആവർത്തിച്ചു പ്രയോഗിക്കപ്പെട്ട് ഫലസിദ്ധി തെളിയിക്കപ്പെട്ടിട്ടുള്ള ഒരു തന്ത്രമാണത്. ഹിറ്റ്‌ലർ എന്ന സ്വേച്ഛാധിപതിയായ നാസി നേതാവിന്റെ പ്രചാരണവിഭാഗം(Propaganda Department) തലവനായിരുന്നു ഡോ. പോൾ ജോസഫ് ഗീബൽസ്. ചില്ലറക്കാരനല്ല അദ്ദേഹം. ഹൈഡൽബർഗ് യൂണിവേഴ്സിറ്റിയിൽ നിന്ന് പത്തൊമ്പതാം നൂറ്റാണ്ടിലെ കാല്പനിക നാടകങ്ങളിൽ ഗവേഷണം നടത്തി പിഎച്ച്ഡി ബിരുദം നേടിയ ഗവേഷകൻ. ഇരുപതിലധികം പുസ്തകങ്ങൾ രചിച്ച മഹാപണ്ഡിതൻ. ഗീബൽസിന്റെ തലയിലേക്ക് നാസിസം വന്നുകേറുന്നത് 1924 -ലാണ്. ആയിടെയാണ് അഡോൾഫ് ഹിറ്റ്‌ലർ എന്ന നേതാവിനെയും അദ്ദേഹം പരിചയിക്കുന്നത്. ഹിറ്റ്‌ലർ നടത്തിയ പ്രസംഗങ്ങളിൽ മനംമയങ്ങിയിട്ടാണ് ഗീബൽസ് NSDAP എന്ന നാസിപാർട്ടിയിൽ അംഗത്വം നേടുന്നത്. ഹിറ്റ്‌ലർ ചെയ്ത പല ക്രൂരതകളെയും തന്റെ പ്രചാരവേലകൾ കൊണ്ട് വെളുപ്പിച്ചെടുത്തിരുന്നത് ഗീബൽസ് ആയിരുന്നു. ഏറെ പ്രകോപനപരമായ പ്രസംഗങ്ങളിലൂടെ ആവശ്യമുള്ളേടത്ത് അക്രമം ഇളക്കിവിടാനും മിടുക്കനായിരുന്നു ഗീബൽസ്. ജന്മനാ ഒരു കാലിന് ചെറിയൊരു വൈകല്യമുണ്ടായിരുന്നു ഗീബൽസിന്. എന്നാൽ, അതിനെ നിസ്സാരവത്കരിക്കാൻ ഉതകും മട്ടിലുള്ള കുശാഗ്രബുദ്ധി അദ്ദേഹത്തെ നാസി ജർമനിയുടെ തെരുവുകളിൽ 'പോയിസൺ ഡ്വാർഫ്' ( പാഷാണം കുള്ളൻ) എന്ന ഇരട്ടപ്പേരിന് അർഹനാക്കി. കല്ലുവച്ച നുണകൾ കൊണ്ടു ചരിത്രം പടുത്തുയർത്താൻ വ്യാമോഹിച്ച ഒരാൾ ആണ് ഗീബൽസ്.ആവർത്തിച്ചുപറഞ്ഞാൽ ഏതു പെരുംനുണയും പരമസത്യമായി ആളുകൾ കരുതുമെന്നായിരുന്നു അയാളുടെ സിദ്ധാന്തം. രാഷ്ട്രീയത്തിൽ നുണകളുടെ വ്യാവസായിക ഉൽപ്പാദനത്തിനു തുടക്കമിട്ടത് ജോസഫ് ഗീബൽസായിരുന്നു .ജർമൻ ഭരണാധിപനും , തികഞ്ഞ പ്രതിലോമകാരിയും , സ്വേച്ഛാധിപതിയുമായിരുന്ന അഡോൾഫ് ഹിറ്റ്ലറുടെ പ്രചാരണമന്ത്രിയായിരുന്നു ഗീബൽസ് ജോസഫ്.അതിലുപരി ഹിറ്റ്ലുടെ വലം കൈയും , മനഃസാക്ഷി സൂക്ഷിപ്പുകാരനും. നാസി ഭരണകൂടത്തിലെ പ്രചാരണ മന്ത്രി. ലോകത്താദ്യമായി വിമാനത്തിൽ പറന്നുനടന്ന് തിരഞ്ഞെടുപ്പു റാലികളെ അഭിസംബോധന ചെയ്യുന്ന പതിവു തുടങ്ങിവച്ചത് അഡോൾഫ് ഹിറ്റ്ലറായിരുന്നു. ആ ബുദ്ധി ഗീബൽസിന്റേതായിരുന്നു.ഫ്യൂററുടെ പ്രത്യക്ഷപ്പെടലുകൾ അത്യധികം നാടകീയമാക്കിയതും മറ്റാരുമല്ല.മാധ്യമങ്ങളെ കയ്യടക്കി വച്ചിരുന്ന ഗീബൽസ് അവരുടെ വാഴ്ത്തിപ്പാടലുകൾ വേണ്ടത്ര പോരായെന്ന നിലപാടുകാരനായിരുന്നു. കുനിയാൻ പറയുമ്പോഴേക്കും മാധ്യമങ്ങൾ ഇഴഞ്ഞിട്ടുപോലും പ്രചാരണ മന്ത്രിക്കു തൃപ്തി പോരായിരുന്നു.ജൂതന്മാരെ ഉന്മൂലനം ചെയ്യുക, ലോകം കീഴടക്കുക ഇതായിരുന്നു ഹിറ്റ്ലറുടെ ലക്ഷ്യം. അതൊന്നും നേരായ മാർഗത്തിൽ നടക്കില്ലെന്നറിയാവുന്നതുകൊണ്ട് പല കുതന്ത്രങ്ങളും അവർ സ്വീകരിച്ചു. അതിന്റെ മുഖ്യ റോൾ വഹിച്ചിരുന്നത് ഗീബൽസായിരുന്നു. ![](https://cdn.boolokam.com/articles/2023/08/GGE.jpg)ഹിറ്റ്ലർ ചെയ്യുന്ന കൊള്ളരുതായ്മകളെ വെള്ളപൂശാൻ വേണ്ടിയും , ഹിറ്റ്ലറുടെ പ്രതിച്ഛായാനിർമിതിക്കു വേണ്ടിയും സിനിമകൾ നിർമിച്ചു, റേഡിയോ പ്രോഗ്രാമുകൾ ഒരുക്കി, പുസ്തകങ്ങൾ രചിച്ചു. നാസി പ്രചാരണത്തിന് സിനിമകൾ പടച്ചും എല്ലാ വീട്ടിലും വില കുറഞ്ഞ റേഡിയോകൾ നൽകിയും ഗീബൽസ് അരങ്ങു തകർത്താടി. എല്ലാം അസത്യത്തിൽ അധിഷ്ഠിതമായിരുന്നെന്നുമാത്രം.അസത്യത്തെ സത്യമാണെന്ന് വരുത്തിത്തീർക്കുന്നതിൽ പ്രത്യേക പാടവം തന്നെ ഗീബൽസിനുണ്ടായിരുന്നു.മനസ്സിൽ പോരാട്ടവീര്യം ഉണ്ടായിരുന്നു എങ്കിലും, വലതുകാലിലെ മുടന്തു കാരണം ഒരിക്കലും യുദ്ധമുഖത്തുപോയി പോരാടാൻ തനിക്ക് അവസരം കിട്ടില്ല എന്ന് അദ്ദേഹത്തിനുറപ്പായിരുന്നു.ജൂതരോടുള്ള നടപടി ക്രൂരമാണെങ്കിലും അവർ അത് അർഹിക്കുന്നു എന്നു ഗീബൽസ് വിശ്വസിച്ചിരുന്നു. ഹിറ്റ്ലർ ചിത്രകാരനെന്ന നിലയിലോ , ആർക്കിടെക്റ്റെന്ന നിലയിലോ വിജയിച്ചിരുന്നെങ്കിൽ ലോകചരിത്രം തന്നെ മാറിയേനെ എന്നതുപോലെ ഗീബൽസ് സാഹിത്യത്തിൽ പരാജയമായി മാറിയില്ലായിരുന്നെങ്കിൽ നാസി പ്രചാരണ തന്ത്രങ്ങൾ ഇത്ര ഫലവത്താകുമായിരുന്നോ എന്ന ചോദ്യം ഉയരുന്നു. സാഹിത്യത്തിൽ ഗീബൽസ് ഡോക്ടറേറ്റ് എടുത്തിരുന്നു. എഴുത്തിലെ പരാജയത്തെ ഗീബൽസ് മറന്നതു വലതുപക്ഷ രാഷ്ട്രീയത്തിൽ സജീവമായിക്കൊണ്ടാണ്. നാസി പാർട്ടിയുടെ സോഷ്യലിസ്റ്റ് ആശയങ്ങളിൽ കമ്പം കയറിയ ഗീബൽസ് ഹിറ്റ്ലറെ പാർട്ടിയിൽ നിന്നു പുറത്താക്കണമെന്ന് ആദ്യകാലത്ത് ആവശ്യപ്പെട്ടിരുന്നു എന്നതാണ് രസകരമായ വസ്തുത. ഹിറ്റ്ലർ പ്രതിലോമകാരിയായിരുന്നു എന്നായിരുന്നു ഗീബൽസിയൻ വാദം.എന്നാൽ ഹിറ്റ്ലറുമായുള്ള കൂടിക്കാഴ്ചയോടെ അതു മാറി. ഒരു പിതൃരൂപത്തെ തിരഞ്ഞുകൊണ്ടിരുന്ന ഗീബൽസ് അതു കണ്ടെത്തിയത് ഹിറ്റ്ലറിലാണ്. വെറും പാർട്ടി പ്രവർത്തകൻ എന്നതിൽ നിന്ന് പടിപടിയായി ഉയർന്നു. ഹിറ്റ്ലറിലുള്ള അചഞ്ചലമായ വിശ്വാസമായിരുന്നു കൈമുതൽ. പത്രാധിപരും , പ്രചാരണമന്ത്രിയുമായുള്ള ഗീബൽസിന്റെ വളർച്ച വേഗമായിരുന്നു. 1933ൽ ഹിറ്റ്ലർ ജർമൻ ചാൻസലറായതോടെ ഗീബൽസ് കൂടുതൽ കരുത്തനായി. തന്റെ പ്രതിച്ഛായാ നിർമിതിക്കായി ഹിറ്റ്ലർ ഗീബൽസിനെ നന്നായി ഉപയോഗിച്ചു. ഗീബൽസിന്റെ ഭാര്യ മഗ്ദയും ഹിറ്റ്ലറുടെ കടുത്ത ആരാധികയായിരുന്നു. ലിഡയെന്ന ചെക്ക് നടിയുമായുള്ള ബന്ധത്തെ മഗ്ദ ചോദ്യം ചെയ്തപ്പോൾ ഹിറ്റ്ലറും ഗീബൽസിനെതിരെ നിലപാടെടുത്തു. ലിഡയുമായുള്ള ബന്ധം ഉപേക്ഷിച്ചില്ലെങ്കിൽ മന്ത്രിസ്ഥാനം പോകുമെന്നായിരുന്നു ഭീഷണി. ഗീബൽസ് വഴങ്ങിയതും ലിഡ ജർമനിയിൽ നിന്നു പുറത്താക്കപ്പെട്ടതും ഇതിന് മുന്നോടിയായാണ്.നാടക, ചലച്ചിത്ര രംഗങ്ങളെ കയ്യടക്കി വച്ചിരുന്ന ഗീബൽസ് ഒട്ടേറെ നടിമാരുമായി ബന്ധം പുലർത്തിയിരുന്നു.ഹിറ്റ്ലർ ഭരണകൂടത്തിലെ പ്രൊപ്പഗാണ്ടാ മിനിസ്ട്രിയുടെ തലവൻ എന്ന നിലക്ക്, എല്ലാ വാർത്താവിനിമയമാധ്യമങ്ങളും -റേഡിയോ, പത്രങ്ങൾ, പുസ്തകങ്ങൾ, സിനിമ, മറ്റു കലാരൂപങ്ങൾ അങ്ങനെ എല്ലാം തന്നെ ഗീബൽസിന്റെ പൂർണ നിയന്ത്രണത്തിലായിരുന്നു. അതൊക്കെയും തന്റെ ആഗ്രഹപൂർത്തികൾക്കുവേണ്ടി അയാൾ ഫലപ്രദമായി പ്രയോജനപ്പെടുത്തി. സ്വേച്ഛാധിപതികളാവുകയും സ്വേച്ഛാധിപത്യത്തെ പിന്തുണയ്ക്കുകയും ചെയ്ത പലരുടേതും പോലെ ഗീബൽസിന്റെ കുട്ടിക്കാലവും മുറിവേറ്റതായിരുന്നു. സോവിയറ്റ് യൂണിയന്റെ റെഡ് ആർമി ബെർലിനിലേക്ക് അടുത്തടുത്ത് വന്നതോടെ ഹിറ്റ്‌ലർ ജീവനൊടുക്കാൻ തീരുമാനിച്ചു. ജീവനൊടുക്കുന്നതിന്റെ തലേന്നായിരുന്നു ഹിറ്റ്ലറുടെ വിവാഹം. വധു, ഏറെക്കാലമായി 'ലിവ് ഇൻ' റിലേഷൻഷിപ്പിൽ ആയിരുന്ന ഇവാ ബ്രൗൺ. വിവാഹം കഴിഞ്ഞ്, ഒരു രാത്രി ഒന്നിച്ചുകഴിഞ്ഞശേഷം അടുത്ത പകൽ, അതായത് 1945 ഏപ്രിൽ 30 -ന് അവരിരുവരും ആത്മഹത്യ ചെയ്തു. ഹിറ്റ്ലറോടുള്ള ആരാധന മൂത്ത്, മരണത്തിലും ഗീബല്‍സും മാഗ്‍ദയും ഹിറ്റ്‍ലറുടെ വഴി പിന്തുടര്‍ന്നു. തന്റെ ആറു മക്കൾക്കും H-ൽ തുടങ്ങുന്ന പേരുകളിട്ടിരുന്ന മാഗ്‌ദ തന്നെയാണ് അവരെ മയക്കിക്കിടത്തി സയനൈഡ് കൊടുത്ത് കൊല്ലാനും മുൻകൈയെടുത്തത്. അതിനു ശേഷം വിഷം കഴിപ്പിച്ച് മാഗ്‌ദക്ക് നേരെ വെടിയുതിർത്ത ശേഷം, സ്വന്തം തലക്ക് വെടിവെച്ച് മരിക്കുകയായിരുന്നു ഗീബൽസ്. കടപ്പാട്: 'ഹോളോകോസ്റ്റി’നെക്കുറിച്ചുള്ള ഏറ്റവും ആധികാരികമായ പഠനങ്ങൾ നടത്തിയിട്ടുള്ള, ലണ്ടൻ സർവകലാശാലയിലെ ചരിത്രപ്രഫസറായ പീറ്റർ ലോങ്ങറിച്ചിന്റെ ‘ഗീബൽസ്: എ ബയോഗ്രഫി’ എന്ന 964 പേജുള്ള ജീവചരിത്രത്തിൽ നിന്ന്
