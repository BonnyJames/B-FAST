---
title: "അമ്മയും മകളും ഒരേ പുരുഷനെ വിവാഹം കഴിക്കുന്ന ബംഗ്ലാദേശിലെ ഗോത്രം"
date: 2024-01-21T12:58:48
draft: false
categories: ["Education"]
tags: ['Bangladesh', 'mandi gothram', 'mandi gothram bangladesh']
author: "Beaumaris"
image: "https://cdn.boolokam.com/articles/2024/01/qqdqd.jpg"
view_count: 1646876
like_count: 42818
comment_count: 0
---

**അറിവ് തേടുന്ന പാവം പ്രവാസി** തീര്‍ത്തും വിചിത്രമായ പാരമ്പര്യങ്ങള്‍ പിന്തുടരുന്ന ഗോത്രങ്ങള്‍ ഇന്നും ലോകത്തുണ്ട്. ബംഗ്ലാദേശിലെ തെക്കുകിഴക്കന്‍ വനപ്രദേശത്ത് മണ്ഡിയെന്ന പേരുള്ള ഒരു ഗോത്രമുണ്ട്. അവിടെ അമ്മയും , മകളും ഒരേ പുരുഷനെ വിവാഹം കഴിക്കുന്ന ഒരു രീതിയുണ്ട്. മകള്‍ക്ക് പ്രായപൂര്‍ത്തിയായാല്‍ അവള്‍ തന്റെ പിതാവിന്റെ വധുവായി മാറണം. സ്ത്രീകള്‍ ആപത്തില്‍ നിന്ന് രക്ഷിക്കപ്പെടുമെന്നും, അവരുടെ സമൂഹം സംരക്ഷിക്കപ്പെടുമെന്നു മുള്ള വിശ്വാസത്തിന്റെ പുറത്താണ് ആളുകള്‍ ഈ ആചാരം പിന്തുടരുന്നത്. പുനര്‍വിവാഹം ചെയ്യാന്‍ ആഗ്രഹിക്കുന്ന വിധവകള്‍ തങ്ങളുടെ മരിച്ചുപോയ ഭര്‍ത്താവിന്റെ അതേ വംശത്തില്‍ നിന്നുള്ള പുരുഷനെ തിരഞ്ഞെടുക്കണം. കൂടാതെ, വിവാഹ വേളയില്‍ തന്റെ പെണ്‍മക്കളില്‍ ഒരാളെ പ്രായപൂര്‍ത്തിയാകുമ്പോള്‍ രണ്ടാം വധുവായി തന്റെ പുരുഷന് നല്‍കാമെന്ന് വാക്ക് നല്‍കുകയും വേണം. ![](https://cdn.boolokam.com/articles/2024/01/qdqdqd-2.jpg)മണ്ഡി ഗോത്രത്തില്‍ സ്ത്രീകള്‍ക്കാണ് സ്വത്തവകാശം. കുടുംബത്തിന്റെ സ്വത്ത് സംരക്ഷിക്കുന്നതിനായിട്ടാണ് പുരുഷന്മാര്‍ പലപ്പോഴും അമ്മയെയും മകളെയും വിവാഹം കഴിക്കുന്നത്. അത്തരം വിവാഹങ്ങള്‍ പ്രണയത്തേക്കാള്‍, രണ്ട് കുടുംബങ്ങള്‍ ക്കിടയിലുള്ള സമ്പത്തും സ്വാധീനവും ഉറപ്പിക്കാന്‍ വേണ്ടിയുള്ളതാണ്. ഒറോല ഡല്‍ബോട്ട് എന്ന സ്ത്രീയുടെ കഥ ആദ്യം സോഷ്യല്‍ മീഡിയയിലും മറ്റ് ഓണ്‍ലൈന്‍ പ്ലാറ്റ്ഫോമുകളിലും വന്നതോടെയാണ് സംഭവം പുറം ലോകമറിയുന്നത് (ചിത്രം കൂടെ). സാമൂഹ്യ പ്രവർത്തകരുടെ ഇടപെടൽ മൂലം സമീപകാലത്ത് ഈ വിവാഹ ആചാരം ഇല്ലാതായികൊണ്ടിരിക്കയാണ് .
