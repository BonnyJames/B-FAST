---
title: "ഇന്ന് വൈകുന്നേരത്തെ ആ നിർണ്ണായകമായ 15 മിനിറ്റ് ദാ... ഇങ്ങനെയാണ്"
date: 2023-08-23T04:14:54
draft: false
categories: ["Education"]
tags: ['chandrayaan 3', 'CHANDRAYAN 3', 'India', 'isro', 'Shabu Prasad', 'soft landing']
author: "Beaumaris"
image: "https://cdn.boolokam.com/articles/2023/08/Untitled-1-1.jpg"
view_count: 1472927
like_count: 47809
comment_count: 0
---

**ഇന്ന് വൈകുന്നേരത്തെ ആ നിർണ്ണായകമായ 15 മിനിറ്റ് ദാ ഇങ്ങനെയാണ്** **Shabu Prasad സോഷ്യൽ മീഡിയയിൽ എഴുതിയത്** പേടകം ഇപ്പോൾ ചന്ദ്രനിൽ നിന്നുള്ള കുറഞ്ഞ ദൂരമായ 25 കിലോമീറ്റർ കൂടിയ ദൂരം 150 കിലോമീറ്റർ എന്ന ദീർഘാവൃത്തപാതയിലാണ്... നിശ്ചയിച്ചിരിക്കുന്ന ലാൻഡിംഗ് സൈറ്റിനു ഏതാണ്ട് അഞ്ഞൂറ് കിലോമീറ്റർ അകലെ,25 കിലോമീറ്റർ മുകളിൽ വെച്ച് ലാൻഡിംഗ് പ്രോസസ്സ് ആരംഭിക്കും... ഇതിന്റെ ഭാഗമായി ലാൻഡറിലെ എഞ്ചിനുകൾ എതിർ ദിശയിൽ ജ്വലിപ്പിച്ച് വേഗത സെക്കൻഡിൽ 1.6km എന്നതിൽ നിന്നും സെക്കൻഡിൽ 358മീറ്റർ എന്നതിലേക്ക് കുറയ്ക്കും... തിരശ്ചീനമായ വേഗത കുറയുമ്പോൾ പേടകം താഴേക്ക് വരും. റഫ് ബ്രെയ്‌ക്കിങ് ഫെയ്സ് എന്ന 690 സെക്കണ്ട് നീളുന്ന ഈ ഘട്ടം കഴിയുമ്പോൾ പേടകം ചന്ദ്ര പ്രതലത്തിൽ നിന്ന് ഏഴര കിലോമീറ്റർ ഉയരത്തിലെത്തും.. അപ്പോൾ തിരശ്ച്ചീനവേഗത സെക്കൻഡിൽ 358 മീറ്ററും താഴേക്കുള്ള വേഗത സെക്കൻഡിൽ 61മീറ്ററും ആയിരിക്കും. ഇവിടെ നിന്ന് രണ്ടാം ഘട്ടം തുടങ്ങും... ഇതിനു altitude holding face എന്നാണ് പറയുക... പത്ത് സെക്കണ്ട് നീളുന്ന ഈ ഘട്ടത്തിൽ വേഗതയിൽ കാര്യമായ മാറ്റം വരുന്നില്ല എന്നാൽ പേടകത്തിന്റെ ഓറിയന്റേഷൻ മാറുന്നു... അതുവരെ ചന്ദ്രപ്രതലത്തിനു സാമാന്തരമായി നിന്നിരുന്ന പേടകം 50 ഡിഗ്രി ചരിക്കും...അതിനു ശേഷമാണു fine ബ്രെയ്‌ക്കിങ് ഫെയ്സ് തുടങ്ങുന്നത്... ഈ ഘട്ടത്തിൽ പേടകത്തിന്റെ കാലുകൾ നേരേ താഴേക്ക് ആക്കി, ലാൻഡിംഗ് സൈറ്റിനു ഒരു കിലോമീറ്റർ മുകളിൽ പത്ത് സെക്കണ്ട് നിശ്ചലമായി ഹോവർ ചെയ്ത് നിർത്തി ഇറങ്ങേണ്ട ഭാഗം പരിശോധിക്കും... അതിനു ശേഷം വളരെ സാവധാനത്തിൽ സെക്കൻഡിൽ ഒന്നര മീറ്റർ എന്ന വേഗതയിൽ നേരേ താഴേക്ക് ഇറങ്ങാൻ തുടങ്ങും... ![](https://cdn.boolokam.com/articles/2023/08/7.webp)150 മീറ്റർ ഉയരത്തിൽ പേടകം വീണ്ടും 20 സെക്കൻഡ് നിശ്ചലമാക്കി ഹോവർ ചെയ്ത് നിർത്തി ഇറങ്ങേണ്ട ഭാഗം സൂക്ഷ്മമായി പരിശോധിക്കും... അവിടെ എന്തങ്കിലും തടസ്സങ്ങളോ, കുഴികളോ കണ്ടാൽ 150 മീറ്ററിനുള്ളിലെ സുരക്ഷിതമായ മറ്റൊരു സ്ഥലം കണ്ടെത്തി പേടകം അവിടേക്ക് മാറ്റും.അതല്ല താഴത്തെ സ്ഥലം സുരക്ഷിതമാണെങ്കിൽ സെക്കൻഡിൽ ഒരു മീറ്റർ എന്ന കണക്കിൽ അടുത്ത പത്തു സെക്കണ്ടുകളിൽ പേടകം നിലം തൊടും.ചന്ദ്രനിലെ വെളുപ്പാൻ കാലത്താണ് ലാൻഡ് ചെയ്യുന്നത്... അവിടെ വളരെ പതുക്കയാണ് സൂര്യൻ ഉദിക്കുക... ചന്ദ്രനിലെ ഒരു പകൽ ആണ് പേടകം അവിടെ പ്രവർത്തിക്കുന്നത്... ചന്ദ്രനിലെ ഒരു പകൽ എന്നത് ഭൂമിയിലെ പതിനാല് ദിവസമാണ്... ![](https://cdn.boolokam.com/articles/2023/08/7-1.webp)സൂര്യനുദിച്ചു കഴിഞ്ഞാൽ പേടകത്തിന്റെ വാതിൽ തുറന്ന് ഒരു റാമ്പ് താഴേക്ക് വരും... അതിലൂടെയാണ് പ്രഗ്യാൻ എന്ന ഇരുപത്താറു കിലോഗ്രാം ഭാരമുള്ള ആറു ചക്രങ്ങളുള്ള റോവർ പുറത്തേക്ക് ഇറങ്ങുന്നത്... അതിനു ശേഷം റോവറിലേ ക്യാമറകൾ കൺതുറന്ന് ലാൻഡറിന്റെയും ചന്ദ്രപ്രതലത്തിന്റെയും ചിത്രങ്ങൾ ഭൂമിയിലേക്ക് അയക്കും..ചന്ദ്രയാനിലുള്ള ഉപകരണങ്ങൾ പ്രവർത്തനങ്ങൾ ഒക്കെ മറ്റൊരു പോസ്റ്റായി ഇടാം...അവൻ അവിടെയൊന്നു ഇറങ്ങിക്കോട്ടെ അല്ലേ.
