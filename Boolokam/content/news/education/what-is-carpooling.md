---
title: "എന്താണ് കാര്‍പൂളിങ് ?"
date: 2023-11-26T05:29:08
draft: false
categories: ["Education"]
tags: ['car', 'car pooling', 'carpooling']
author: "Beaumaris"
---

<strong>എന്താണ് കാര്‍പൂളിങ് ?</strong>

<strong>അറിവ് തേടുന്ന പാവം പ്രവാസി</strong>

ഗതാഗത തിരക്കു കൊണ്ട് പൊറുതിമുട്ടുന്ന മെട്രോ നഗരങ്ങളില്‍ ചെറിയ തോതിലെങ്കിലും പരിഹാരമായ മാർഗമാണ് കാര്‍പൂളിങ് (Carpooling ) അഥവാ കാർ ഷെയറിങ്. ഒരു മെട്രോ നഗരത്തിൽ ഭൂരിഭാഗം വാഹനങ്ങളും പ്രവൃത്തി ദിവസങ്ങളില്‍ ഒരേ സമയം പുറത്തിറങ്ങുന്നവയാണ്. ഡ്രൈവര്‍ മാത്രമായി പുറത്തിറങ്ങുന്ന പല വാഹനങ്ങളിലും മറ്റുള്ളവര്‍ക്കു കൂടി സഞ്ചരിക്കാനുള്ള അവസരം നൽകുന്ന സംവിധാനമാണ് കാര്‍പൂളിങ് . ഇത് വഴി ഗതാഗത തിരക്ക് കുറക്കാനും , പണം ലാഭിക്കാനും സഹായിക്കുന്നു .
ക്വിക് റൈഡ്, സൂം തുടങ്ങിയ കാര്‍പൂളിങ് ആപ്ലിക്കേഷനുകള്‍ വഴി ഒരേ കമ്പനിയില്‍ ജോലി ചെയ്യുന്നവര്‍ക്കും ഒരേ സ്ഥലത്തേക്ക് പോകേണ്ടവര്‍ക്കുമെല്ലാം ഒന്നിച്ചു പോവാനുള്ള അവസരം ലഭിക്കുന്നു. നേരത്തെ സ്ഥിരീകരിച്ച പാതികളില്‍ മാത്രമാണ് കാര്‍പൂളിങ് സാധ്യമാവുക.

രാജ്യാന്തര തലത്തില്‍ മൂന്നുപേരാണ് കാര്‍ ഷെയറിംഗിനുള്ള മാനദണ്ഡം. ഫലത്തില്‍ മുൻപരിചയമില്ലാത്ത നാലുപേർ കാറിൽ ഒരുമിച്ചു യാത്ര ചെയ്യുകയാണ് ഇവിടെ. അതായത് ഇതിൽ ഒരാൾ ഡ്രൈവറും കാറിന്റെ ഉടമയുമാണ്. മറ്റു മൂന്നു പേരാണു യഥാർഥ യാത്രക്കാർ. മൂന്നിടത്തുനിന്നു കാറിൽ കയറുന്ന ഇവരുടെ ലക്ഷ്യ സ്ഥാനങ്ങൾ മൂന്നിടത്താണ്. അഞ്ചോ ആറോ കിലോമീറ്റർ യാത്ര ചെയ്യുമ്പോൾ ഒറ്റയ്ക്കു യാത്ര ചെയ്യുന്നതിനേക്കാളും പണം ലാഭിക്കാവുന്ന പദ്ധതി.പല കമ്പനികളും കൂടുതൽ നഗരങ്ങളിലേക്ക് അവരുടെ സർവീസ് വ്യാപിപ്പിക്കും. അപ്പോള്‍ പ്രധാന നഗരത്തിലെ കുറേ ഡ്രൈവർമാർ പുതിയ നഗരത്തിലെ ഓട്ടങ്ങൾക്കു കമ്പനികൾ പ്രഖ്യാപിക്കുന്ന ആനൂകൂല്യങ്ങൾ മുതലാക്കാൻ അങ്ങോട്ടു മാറും. ഇങ്ങനെ പോവുന്ന കാറുകളുടെ കുറവു നികത്താനാണു കമ്പനികൾ കാർ പൂളിങ്ങ് പ്രോൽസാഹിപ്പിക്കുന്നത്.

<img class="size-full wp-image-431256 aligncenter" src="https://cdn.boolokam.com/articles/2023/11/wdd.jpg" alt="" width="2048" height="1565" />200 രൂപയ്ക്ക് ഒരു യാത്രക്കാരനുമായി ഓടേണ്ടി വരുന്ന ദൂരത്തേക്കു 150 രൂപവീതം ഇടാക്കി മൂന്നു യാത്രക്കാരെ ലഭിക്കും. അതായത് 200 രൂപയുടെ സ്ഥാനത്ത് 600 രൂപ കമ്പനിയുടെ പോക്കറ്റിലെത്തും. (ഓടുന്ന ദൂരവും ഓൺലൈൻ കമ്പനി ചാർജിൽ വരുത്തുന്ന ഏറ്റക്കുറച്ചിലും അനുസരിച്ചു തുകയിൽ അന്തരമുണ്ടാവും). പലപ്പോഴും ഒറ്റ കാർ വിളിച്ചു പോവാൻ നഗരത്തിൽ കാറുകളുടെ കുറവ് അനുഭവപ്പെടുമ്പോഴാണു കമ്പനികൾ ഷെയർ കാറിനെ പ്രോൽസാഹിപ്പിക്കുന്നത്. ചുരുക്കിപ്പറഞ്ഞാൽ ഒരേ റൂട്ടിൽ സഞ്ചരിക്കാനുള്ള മൂന്നു യാത്രക്കാർക്കു ചെറിയ കൂലി ഇളവു വാഗ്ദാനം ചെയ്ത് ഇവരെ ഒരു കാറിൽ കയറ്റിക്കൊണ്ടു പോവുന്നു. കൂടുതൽ ലാഭം കമ്പനികൾക്ക് തന്നെയാണ്.എന്തായും വാഹനം ഷെയർ ചെയ്തു യാത്ര ചെയ്യുന്ന സംസ്കാരം പുതിയ കാലത്തിന്‍റെ ആവശ്യമാണ്. പരിസ്ഥിതി മലിനീകരണം, പ്രകൃതിദത്ത ഇന്ധനത്തിന്റെ ദുരുപയോഗം എന്നിവ കുറയും എന്നതിനൊപ്പം പൊതു ജനങ്ങളുടെ യാത്രാക്കൂലിയിലുണ്ടാവുന്ന കുറവും പ്രോൽസാസാഹിപ്പിക്കപ്പെടും. നഗരങ്ങളിലെ ട്രാഫിക് കുരുക്കുകളും ഈ സംവിധാനത്തില്‍ കുറയും.

<img class="alignnone size-full wp-image-431257" src="https://cdn.boolokam.com/articles/2023/11/fwfwff.webp" alt="" width="1280" height="720" />യാത്രയുടെ അവസാനം യാത്രക്കാർക്കു ഡ്രൈവറെയും തിരിച്ചു ഡ്രൈവർക്കു യാത്രക്കാരെയും പരസ്പരം വിലയിരുത്തി മാർക്കിടാനുള്ള അവസരവും ഓൺലൈൻ ടാക്സി കമ്പനികളുടെ ആപ്പുകൾ നൽകുന്നുണ്ട്. യാത്രക്കാര്‍ക്ക് ഈ സംവിധാനം ഫലപ്രദമായി ഉപയോഗിക്കാം. ഓരോ ദിവസവും ആഴ്ചയും ഫൈവ് സ്റ്റാർ റേറ്റിങ് ലഭിക്കുന്ന ഡ്രൈവർമാർക്കു കൂടുതൽ ഓട്ടം ലഭിക്കും. മികച്ച റേറ്റിങ് ലഭിക്കുന്ന യാത്രക്കാർക്കും കൂടുതൽ എളുപ്പത്തിൽ വണ്ടി കിട്ടും. റേറ്റിങ് 4.30 യിൽ കുറവു വന്നാൽ ഡ്രൈവര്‍ക്ക് പണികിട്ടുന്നതു പോലെ യാത്രക്കാര്‍ക്കും പണി കിട്ടുമെന്ന് ചുരുക്കം. നേരത്തെ ഐടി മേഖലയിലുള്ളവരാണ് കാർപൂളിങ്ങിനെ കൂടുതലായി ആശ്രയിച്ചിരുന്നതെങ്കിൽ പിന്നീട് കുടുംബസമേതം നാട്ടിൽ പോകുന്ന പലരും ഈ മാർഗം തിരഞ്ഞെടുക്കുന്നുണ്ട്.

ഇന്ധന വിലയും , ടോൾ നിരക്കും ഉൾപ്പെടെ പങ്കിടുന്നതിലൂടെ യാത്രച്ചെലവ് കുറയ്ക്കാൻ കഴിയുമെന്നതാണു നേട്ടം. വാഹനം ഒറ്റയ്ക്ക് ഓടിച്ച് പോകുന്നതിന്റെ വിരസതയും ഒഴിവാകും. എന്നാല്‍ മനുഷ്യസഹജമായ ദുസ്വഭാവങ്ങള്‍ ഈ പുത്തന്‍ യാത്രാരീതിക്കും തടസമാണ്. കാർ പൂളിങ് ഒരു പ്രത്യേക യാത്രാ സംസ്കാരമാണ്. മാന്യതയും മര്യാദയും ഏറെ വേണ്ട സംഗതി. ഈ സംവിധാനങ്ങളൊക്കെ ഫലപ്രദമായി ഉപയോഗിച്ച് മാന്യമായി യാത്ര ചെയ്യുക.സ്വകാര്യ വാഹനങ്ങള്‍ കച്ചവട ആവശ്യങ്ങള്‍ക്ക് ഉപയോഗിക്കരുത് എന്ന നിയമം വ്യാഖ്യാനിച്ചു കൊണ്ട് ഇന്ത്യയിൽ ഉൾപ്പടെ പല സ്ഥലങ്ങളിലും കാര്‍പൂളിങ്ങിന് ഇപ്പോൾ നിരോധനം ഉണ്ട്.


![എന്താണ് കാര്‍പൂളിങ് ?](https://cdn.boolokam.com/articles/2023/11/wdd.jpg)**എന്താണ് കാര്‍പൂളിങ് ?** **അറിവ് തേടുന്ന പാവം പ്രവാസി** ഗതാഗത തിരക്കു കൊണ്ട് പൊറുതിമുട്ടുന്ന മെട്രോ നഗരങ്ങളില്‍ ചെറിയ തോതിലെങ്കിലും പരിഹാരമായ മാർഗമാണ് കാര്‍പൂളിങ് (Carpooling ) അഥവാ കാർ ഷെയറിങ്. ഒരു മെട്രോ നഗരത്തിൽ ഭൂരിഭാഗം വാഹനങ്ങളും പ്രവൃത്തി ദിവസങ്ങളില്‍ ഒരേ സമയം പുറത്തിറങ്ങുന്നവയാണ്. ഡ്രൈവര്‍ മാത്രമായി പുറത്തിറങ്ങുന്ന പല വാഹനങ്ങളിലും മറ്റുള്ളവര്‍ക്കു കൂടി സഞ്ചരിക്കാനുള്ള അവസരം നൽകുന്ന സംവിധാനമാണ് കാര്‍പൂളിങ് . ഇത് വഴി ഗതാഗത തിരക്ക് കുറക്കാനും , പണം ലാഭിക്കാനും സഹായിക്കുന്നു . ക്വിക് റൈഡ്, സൂം തുടങ്ങിയ കാര്‍പൂളിങ് ആപ്ലിക്കേഷനുകള്‍ വഴി ഒരേ കമ്പനിയില്‍ ജോലി ചെയ്യുന്നവര്‍ക്കും ഒരേ സ്ഥലത്തേക്ക് പോകേണ്ടവര്‍ക്കുമെല്ലാം ഒന്നിച്ചു പോവാനുള്ള അവസരം ലഭിക്കുന്നു. നേരത്തെ സ്ഥിരീകരിച്ച പാതികളില്‍ മാത്രമാണ് കാര്‍പൂളിങ് സാധ്യമാവുക. രാജ്യാന്തര തലത്തില്‍ മൂന്നുപേരാണ് കാര്‍ ഷെയറിംഗിനുള്ള മാനദണ്ഡം. ഫലത്തില്‍ മുൻപരിചയമില്ലാത്ത നാലുപേർ കാറിൽ ഒരുമിച്ചു യാത്ര ചെയ്യുകയാണ് ഇവിടെ. അതായത് ഇതിൽ ഒരാൾ ഡ്രൈവറും കാറിന്റെ ഉടമയുമാണ്. മറ്റു മൂന്നു പേരാണു യഥാർഥ യാത്രക്കാർ. മൂന്നിടത്തുനിന്നു കാറിൽ കയറുന്ന ഇവരുടെ ലക്ഷ്യ സ്ഥാനങ്ങൾ മൂന്നിടത്താണ്. അഞ്ചോ ആറോ കിലോമീറ്റർ യാത്ര ചെയ്യുമ്പോൾ ഒറ്റയ്ക്കു യാത്ര ചെയ്യുന്നതിനേക്കാളും പണം ലാഭിക്കാവുന്ന പദ്ധതി.പല കമ്പനികളും കൂടുതൽ നഗരങ്ങളിലേക്ക് അവരുടെ സർവീസ് വ്യാപിപ്പിക്കും. അപ്പോള്‍ പ്രധാന നഗരത്തിലെ കുറേ ഡ്രൈവർമാർ പുതിയ നഗരത്തിലെ ഓട്ടങ്ങൾക്കു കമ്പനികൾ പ്രഖ്യാപിക്കുന്ന ആനൂകൂല്യങ്ങൾ മുതലാക്കാൻ അങ്ങോട്ടു മാറും. ഇങ്ങനെ പോവുന്ന കാറുകളുടെ കുറവു നികത്താനാണു കമ്പനികൾ കാർ പൂളിങ്ങ് പ്രോൽസാഹിപ്പിക്കുന്നത്. 200 രൂപയ്ക്ക് ഒരു യാത്രക്കാരനുമായി ഓടേണ്ടി വരുന്ന ദൂരത്തേക്കു 150 രൂപവീതം ഇടാക്കി മൂന്നു യാത്രക്കാരെ ലഭിക്കും. അതായത് 200 രൂപയുടെ സ്ഥാനത്ത് 600 രൂപ കമ്പനിയുടെ പോക്കറ്റിലെത്തും. (ഓടുന്ന ദൂരവും ഓൺലൈൻ കമ്പനി ചാർജിൽ വരുത്തുന്ന ഏറ്റക്കുറച്ചിലും അനുസരിച്ചു തുകയിൽ അന്തരമുണ്ടാവും). പലപ്പോഴും ഒറ്റ കാർ വിളിച്ചു പോവാൻ നഗരത്തിൽ കാറുകളുടെ കുറവ് അനുഭവപ്പെടുമ്പോഴാണു കമ്പനികൾ ഷെയർ കാറിനെ പ്രോൽസാഹിപ്പിക്കുന്നത്. ചുരുക്കിപ്പറഞ്ഞാൽ ഒരേ റൂട്ടിൽ സഞ്ചരിക്കാനുള്ള മൂന്നു യാത്രക്കാർക്കു ചെറിയ കൂലി ഇളവു വാഗ്ദാനം ചെയ്ത് ഇവരെ ഒരു കാറിൽ കയറ്റിക്കൊണ്ടു പോവുന്നു. കൂടുതൽ ലാഭം കമ്പനികൾക്ക് തന്നെയാണ്.എന്തായും വാഹനം ഷെയർ ചെയ്തു യാത്ര ചെയ്യുന്ന സംസ്കാരം പുതിയ കാലത്തിന്‍റെ ആവശ്യമാണ്. പരിസ്ഥിതി മലിനീകരണം, പ്രകൃതിദത്ത ഇന്ധനത്തിന്റെ ദുരുപയോഗം എന്നിവ കുറയും എന്നതിനൊപ്പം പൊതു ജനങ്ങളുടെ യാത്രാക്കൂലിയിലുണ്ടാവുന്ന കുറവും പ്രോൽസാസാഹിപ്പിക്കപ്പെടും. നഗരങ്ങളിലെ ട്രാഫിക് കുരുക്കുകളും ഈ സംവിധാനത്തില്‍ കുറയും. ![](https://cdn.boolokam.com/articles/2023/11/fwfwff.webp)യാത്രയുടെ അവസാനം യാത്രക്കാർക്കു ഡ്രൈവറെയും തിരിച്ചു ഡ്രൈവർക്കു യാത്രക്കാരെയും പരസ്പരം വിലയിരുത്തി മാർക്കിടാനുള്ള അവസരവും ഓൺലൈൻ ടാക്സി കമ്പനികളുടെ ആപ്പുകൾ നൽകുന്നുണ്ട്. യാത്രക്കാര്‍ക്ക് ഈ സംവിധാനം ഫലപ്രദമായി ഉപയോഗിക്കാം. ഓരോ ദിവസവും ആഴ്ചയും ഫൈവ് സ്റ്റാർ റേറ്റിങ് ലഭിക്കുന്ന ഡ്രൈവർമാർക്കു കൂടുതൽ ഓട്ടം ലഭിക്കും. മികച്ച റേറ്റിങ് ലഭിക്കുന്ന യാത്രക്കാർക്കും കൂടുതൽ എളുപ്പത്തിൽ വണ്ടി കിട്ടും. റേറ്റിങ് 4.30 യിൽ കുറവു വന്നാൽ ഡ്രൈവര്‍ക്ക് പണികിട്ടുന്നതു പോലെ യാത്രക്കാര്‍ക്കും പണി കിട്ടുമെന്ന് ചുരുക്കം. നേരത്തെ ഐടി മേഖലയിലുള്ളവരാണ് കാർപൂളിങ്ങിനെ കൂടുതലായി ആശ്രയിച്ചിരുന്നതെങ്കിൽ പിന്നീട് കുടുംബസമേതം നാട്ടിൽ പോകുന്ന പലരും ഈ മാർഗം തിരഞ്ഞെടുക്കുന്നുണ്ട്. ഇന്ധന വിലയും , ടോൾ നിരക്കും ഉൾപ്പെടെ പങ്കിടുന്നതിലൂടെ യാത്രച്ചെലവ് കുറയ്ക്കാൻ കഴിയുമെന്നതാണു നേട്ടം. വാഹനം ഒറ്റയ്ക്ക് ഓടിച്ച് പോകുന്നതിന്റെ വിരസതയും ഒഴിവാകും. എന്നാല്‍ മനുഷ്യസഹജമായ ദുസ്വഭാവങ്ങള്‍ ഈ പുത്തന്‍ യാത്രാരീതിക്കും തടസമാണ്. കാർ പൂളിങ് ഒരു പ്രത്യേക യാത്രാ സംസ്കാരമാണ്. മാന്യതയും മര്യാദയും ഏറെ വേണ്ട സംഗതി. ഈ സംവിധാനങ്ങളൊക്കെ ഫലപ്രദമായി ഉപയോഗിച്ച് മാന്യമായി യാത്ര ചെയ്യുക.സ്വകാര്യ വാഹനങ്ങള്‍ കച്ചവട ആവശ്യങ്ങള്‍ക്ക് ഉപയോഗിക്കരുത് എന്ന നിയമം വ്യാഖ്യാനിച്ചു കൊണ്ട് ഇന്ത്യയിൽ ഉൾപ്പടെ പല സ്ഥലങ്ങളിലും കാര്‍പൂളിങ്ങിന് ഇപ്പോൾ നിരോധനം ഉണ്ട്.
