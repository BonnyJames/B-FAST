---
title: "സ്വിച്ച് അമർത്തിയാൽ കാശ് ലഭിക്കും എന്ന പ്രചരണംകേട്ട് ബാങ്കിൽ അക്കൗണ്ടില്ലാത്തവരും അന്ന് എ.ടി.എമ്മിന് മുന്നിൽ ക്യൂനിന്നു"
date: 2023-07-28T12:56:24
draft: false
categories: ["Education"]
tags: ['atm', 'atm machine', 'John Shepherd Barron', 'money']
author: "Beaumaris"
---

<strong>ലോകത്തെ മാറ്റിയ അത്ഭുത യന്ത്രം; എ.ടി.എം</strong>

<strong>അറിവ് തേടുന്ന പാവം പ്രവാസി</strong>

ബാങ്കിങ് മേഖലയിൽ വിപ്ലവം സൃഷ്ടിച്ച എ.ടി.എം. എന്ന യന്ത്രത്തിന് 50 വയസ് ആയി ക്കാണും.ഓട്ടോമാറ്റഡ് ടെല്ലർ മെഷീൻ അഥവാ എ.ടി.എമ്മുകൾ നിലവിൽ വന്നിട്ട് അരനൂറ്റാണ്ട് തികഞ്ഞിരിക്കുന്നു. ബ്രിട്ടീഷ് ബാങ്കായ ബാർക്ലേസാണ് ആദ്യ എ.ടി.എം. സ്ഥാപിച്ചത്. വടക്കൻ ലണ്ടനിലെ എൻഫീൽഡ് പട്ടണത്തിൽ 1967 ജൂൺ 27-നായിരുന്നു ആദ്യ എ.ടി.എം. തുറന്നത്.

[caption id="attachment_404957" align="aligncenter" width="1024"]<a href="https://cdn.boolokam.com/articles/2023/07/dqdf.jpeg"><img class="size-large wp-image-404957" src="https://cdn.boolokam.com/articles/2023/07/dqdf-1024x640.jpeg" alt="Barclays bank branch that opened world's first ATM in Enfield, London, given heritage status" width="1024" height="640" /></a> <strong>Barclays bank branch that opened world's first ATM in Enfield, London, given heritage status</strong>[/caption]

ഇംഗ്ലീഷ് ടെലിവിഷൻ താരം റെഗ് വാർണെയാണ് ഉദ്ഘാടനം നിർവഹിച്ചത്.അമ്പതു വർഷം പിന്നിടുമ്പോൾ ലോകമെങ്ങുമായി മുപ്പതു ലക്ഷത്തിലേറെ എ.ടി.എമ്മുകൾ പ്രവർത്തിക്കുന്നു. ബാങ്കിങ് സേവനങ്ങളെ ഇത്രയധികം ജനകീയമാക്കി മാറ്റിയ മറ്റൊരു കണ്ടുപിടിത്തമില്ല. ഇന്നിപ്പോൾ ശാഖകളുടെ പ്രവർത്തനങ്ങൾ കുറച്ച് എ.ടി.എമ്മുകളെ കൂടുതൽ ചുമതലകൾ ഏൽപ്പിക്കുകയാണ് മുൻനിര ബാങ്കുകൾ. പണമെടുക്കാൻ മാത്രമല്ല, പണം നിക്ഷേപിക്കാനും, കൈമാറ്റം ചെയ്യാനും മറ്റുചില ബാങ്കിങ് ഇടപാടുകൾ നടത്താനുമൊക്കെ എ.ടി.എമ്മുകൾ സജ്ജമായിക്കഴിഞ്ഞു.
ബ്രിട്ടീഷുകാരനായ ജോൺ അഡ്രിയൻ ഷെപ്പേഡ്-ബാരൻ എന്ന എൻജിനീയറാണ് എ.ടി.എമ്മുകളുടെ ഉപജ്ഞാതാവ്.

[caption id="attachment_404956" align="aligncenter" width="515"]<a href="https://cdn.boolokam.com/articles/2023/07/fwfwff.png"><img class=" wp-image-404956" src="https://cdn.boolokam.com/articles/2023/07/fwfwff.png" alt="John Shepherd Barron, inventor of atm machine" width="515" height="424" /></a> <strong>John Shepherd Barron, inventor of atm machine</strong>[/caption]

ബ്രിട്ടീഷുകാരനാണെങ്കിലും പേരിന് ചില ഇന്ത്യൻ ബന്ധങ്ങളുണ്ട് ജോൺ അഡ്രിയന്. ജോണിന്റെ പിതാവ് വില്യം ഷെപ്പേഡ്-ബാരൻ ഏറെക്കാലം ബ്രിട്ടീഷ് ഇന്ത്യയിൽ പ്രവർത്തിച്ചിട്ടുണ്ട്. വടക്കൻ ബംഗാളിലെ ചിറ്റഗോംഗ് തുറമുഖ കമ്മിഷണറായിരുന്നു അദ്ദേഹം.ഷില്ലോങ്ങിൽ വെച്ച് 1925-ലാണ് വില്യമിന് ജോൺ എന്ന മകൻ ജനിക്കുന്നത്. ഇന്ത്യയ്ക്ക് സ്വാതന്ത്ര്യം ലഭിച്ചതോടെ വില്യമും, കുടുംബവും ബ്രിട്ടനിലേക്ക് മടങ്ങി. ലണ്ടനിൽ എൻജിനീയറിങ് പഠനം പൂർത്തിയാക്കിയ ജോൺ ഡി ലാ റൂ എന്ന കമ്പനിയിൽ ജോലിക്ക് ചേരുകയും ചെയ്തു.ആവശ്യങ്ങളാണ് കണ്ടുപിടിത്തങ്ങളുടെ മാതാവ് എന്ന പൊതുതത്ത്വം എ.ടി.എമ്മുകളുടെ കാര്യത്തിലും ശരിയായിട്ടുണ്ട്. ഒരു ശനിയാഴ്ച ഉച്ചയ്ക്ക് ജോൺ അഡ്രിയൻ പണമെടുക്കാനെത്തിയപ്പോഴേക്കും പ്രവർത്തനസമയം കഴിഞ്ഞ് ബാങ്ക് അടച്ചുപൂട്ടിയിരുന്നു. വാരാന്ത്യം ആസ്വാദ്യകരമാക്കാൻ കൈയിൽ കാശൊന്നുമില്ലാതെ ജോൺ ആകെ നിരാശനായി. ബാങ്കിങ് സമയം കഴിഞ്ഞാലും അത്യാവശ്യത്തിന് പണം പിൻവലിക്കാൻ അവസരമൊരുക്കുന്ന സംവിധാനത്തെക്കുറിച്ച് അപ്പോഴാണ് അദ്ദേഹം ആലോചിച്ചു തുടങ്ങിയത്.

<a href="https://cdn.boolokam.com/articles/2023/07/vdvb.jpg"><img class="size-full wp-image-404959 aligncenter" src="https://cdn.boolokam.com/articles/2023/07/vdvb.jpg" alt="" width="602" height="256" /></a>നാണയങ്ങളിട്ടാൽ മിഠായികൾ പുറത്തേക്ക് വരുന്ന ഡിസ്പെൻസിങ് മെഷീനുകൾ അന്ന് ബ്രിട്ടനിൽ പ്രചാരത്തിലുണ്ടായിരുന്നു. അതിൽ ചില പരിഷ്കാരങ്ങൾ വരുത്തി മിഠായിക്ക് പകരം പണം പുറത്തേക്ക് വരുത്തുക എന്നതായിരുന്നു ജോണിന്റെ ആശയം. ഇന്നത്തെപ്പോലെ കാന്തിക ടേപ്പൊട്ടിച്ച എ.ടി.എം. കാർഡുകളൊന്നും തുടക്കത്തിൽ ഉണ്ടായിരുന്നില്ല. ചെക്കുകളുടെ അതേ ആകൃതിയിൽ അച്ചടിച്ച ടോക്കണുകളായിരുന്നു എ.ടി.എമ്മിൽ നിക്ഷേപിക്കേണ്ടത്. അങ്ങനെ ചെയ്താൽ പത്ത് പൗണ്ടുകളുടെ നോട്ട് ലഭിക്കും.ഒരു ഞായറാഴ്ചയുടെ ചെലവുകൾക്ക് പത്ത് പൗണ്ട് ധാരാളം മതി എന്ന നിഗമനത്തിന്റെ അടിസ്ഥാനത്തിലായിരുന്നു അത്. ആദ്യം ആറക്കമുള്ള പിൻ നമ്പറായിരുന്നു ഏർപ്പെടുത്താൻ ഉദ്ദേശിച്ചിരുന്നത്. അത്രയും അക്കങ്ങൾ ഓർത്തുവെക്കുക ദുഷ്കരമായിരിക്കും എന്ന് ഭാര്യ കാരൊലിൻ അഭിപ്രായപ്പെട്ടപ്പോൾ നാല് അക്കങ്ങളിലേക്ക് പിൻ ചുരുക്കാൻ ജോൺ അഡ്രിയൻ തയ്യാറായി.

ഇന്നും ലോകം മുഴുവനുമുള്ള എ.ടി.എമ്മുകളിൽ നാലക്ക പിൻ ആണുപയോഗിക്കുന്നത്.ആദ്യ എ.ടി.എമ്മിന്റെ വരവിനെ ആവേശത്തോടെ ലണ്ടൻ നിവാസികൾ വരവേറ്റു. പണം പിൻവലിക്കാനായി വൻജനക്കൂട്ടം തടിച്ചുകൂടിയതോടെ എൻഫീൽഡിലെ ബാർക്ലേസ് ബാങ്കിന് മുന്നിൽ ഗതാഗതക്കുരുക്ക് പതിവായി. കംപ്യൂട്ടർ സംവിധാനങ്ങളോ, ഇന്നത്തേതുപോലെയുള്ള ഇലക്ട്രോണിക് കാൽക്കുലേറ്ററുകളോ ഒന്നുമില്ലാത്ത കാലമായിരുന്നു അതെന്നോർക്കണം. ഓരോ ദിവസവും എ.ടി.എം. വഴി നടന്ന പണം പിൻവലിക്കലിന്റെ കണക്കുകൾ ഇടപാടുകാരന്റെ അക്കൗണ്ടിൽ വരവുവെച്ച് ടാലിയാക്കിയ ശേഷമേ ബാങ്ക് ജീവനക്കാർക്ക് വീട്ടിൽ പോകാൻ പറ്റുമായിരുന്നുള്ളൂ. അർധരാത്രിവരെ ഇങ്ങനെ ജോലി ചെയ്യേണ്ടിവന്ന കഥ പഴയകാല ബാർക്ലേസ് ഉദ്യോഗസ്ഥർക്ക് ഓർക്കാനുണ്ട്. ജീവനക്കാരുടെ ജോലിഭാരം ഇരട്ടിയാകുമെങ്കിലും എ.ടി.എം. എന്ന അദ്ഭുതയന്ത്രം സ്വന്തമാക്കാൻ മറ്റ് ബാങ്കുകളും കച്ചകെട്ടിയിറങ്ങി. ആദ്യ എ.ടി.എം. ഉദ്ഘാടനം ചെയ്യപ്പെട്ട് ഒരു മാസത്തിനുള്ളിൽ ബാർക്ലേസിന്റെ പ്രധാന എതിരാളികളായ വെസ്റ്റ് മിനിസ്റ്റർ ബാങ്കും എ.ടി.എം. സ്ഥാപിച്ചു.

1969 ആണ് എ.ടി.എമ്മുകളുടെ ചരിത്രത്തിലെ പ്രധാനപ്പെട്ട വർഷം. ബ്രിട്ടനിൽനിന്ന് അമേരിക്കയിലേക്കും, യൂറോപ്പിലേക്കും, ജപ്പാനിലേക്കുമൊക്കെ എ.ടി.എം. സംവിധാനം ചിറകുവിരിച്ചത് ആ കൊല്ലമായിരുന്നു. ടെക്നോളജി സ്ഥാപനമായ സ്പീടെക്കുമായി ചേർന്ന് ബ്രിട്ടനിലെ മിഡ്ലാൻഡ് ബാങ്ക് രാജ്യത്തിന്റെ പല ഭാഗങ്ങളിലും എ.ടി.എം. തുറന്നു. ജപ്പാനിലെ സുമിടോമോ ബാങ്കും, അമേരിക്കയിലെ കെമിക്കൽ ബാങ്കും എ.ടി.എമ്മുകൾ ആരംഭിച്ചു.  ഇപ്പോഴത്തേതുപോലെയുള്ള കാന്തിക-സ്ട്രൈപ്പ് കാർഡ് ആദ്യമായി അവതരിപ്പിച്ചത് സുമിടോമോ ബാങ്കാണ്. 1973 ആകുമ്പോഴേക്കും അമേരിക്കയിൽ മാത്രം രണ്ടായിരത്തിലധികം എ.ടി.എമ്മുകൾ തുറന്നുകഴിഞ്ഞിരുന്നു.

ഓരോ വർഷം കഴിയുന്തോറും എ.ടി.എമ്മുകളിൽ പുതിയ പരിഷ്കാരങ്ങൾ കൊണ്ടുവരാനും, കൂടുതൽ സൗകര്യങ്ങൾ ഉൾപ്പെടുത്താനും ബാങ്കുകൾ മത്സരിക്കുന്ന കാഴ്ചയാണ് പിന്നെ ലോകം കണ്ടത്. സ്പെയിനിൽ എ.ടി.എമ്മിലൂടെ ഫുട്ബോൾ ടിക്കറ്റുകൾ വിറ്റപ്പോൾ, സ്റ്റാമ്പുകൾ വാങ്ങാനുള്ള സംവിധാനം അമേരിക്കയിലെ എ.ടി.എമ്മുകൾ കൊണ്ടുവന്നു. ബാങ്ക് ഓഫ് അമേരിക്കയാകട്ടെ എ.ടി.എം. കൗണ്ടറിൽ കയറുന്ന ഇടപാടുകാർക്ക് ബാങ്ക് ജീവനക്കാരുമായി സംസാരിക്കുന്നതിന് വീഡിയോ ചാറ്റ് സൗകര്യമേർപ്പെടുത്തി. ജപ്പാൻ, എ.ടി.എം. കാർഡുകൾ ഉപേക്ഷിച്ച് ഉപയോക്താവിന്റെ വിരൽപ്പാട് തിരിച്ചറിഞ്ഞ് ഇടപാടുകൾ നടത്താൻ സഹായിക്കുന്ന ബയോമെട്രിക് സുരക്ഷാഇടപാടുകൾ കൊണ്ടുവന്നു. പണത്തിന് പകരം ശുദ്ധ സ്വർണക്കട്ടികൾ പിൻവലിക്കാവുന്ന ഗോൾഡ് എ.ടി.എമ്മുകൾ ദുബായിൽ പ്രവർത്തിക്കുന്നുണ്ട്.

ഭൂപടത്തിന്റെ ഏറ്റവും തെക്കുഭാഗത്തുള്ള എ.ടി.എം. അന്റാർട്ടിക്കയിലെ മക്മുർഡോ സ്റ്റേഷൻ റിസർച്ച് ബേസിലും, ഏറ്റവും വടക്കുള്ളത് നോർവേയിലെ ലോങ്ഇയേഴ്സ് ബെന്നിലുമാണ്. ​ഏറ്റവും ഉയരത്തിലുള്ള എ.ടി.എം. എന്ന ബഹുമതി പാകിസ്താനിലെ കുഞ്ജരബ് ചുരത്തിലെ എ.ടി.എമ്മിനാണ്. ചൈനീസ് അതിർത്തിക്കടുത്തായി സമുദ്രനിരപ്പിൽനിന്ന് 15,396 അടി ഉയരത്തിലാണ് ഈ എ.ടി.എം. പ്രവർത്തിക്കുന്നത്.1987-ൽ എച്ച്.എസ്.ബി.സി. ബാങ്കാണ് ഇന്ത്യയിലെ ആദ്യ എ.ടി.എം. സ്ഥാപിച്ചത്. മുംബൈയിലായിരുന്നു അത്. ആറ് വർഷത്തിനുശേഷം 1993-ൽ എ.ടി.എം. കേരളത്തിലുമെത്തി. തിരുവനന്തപുരം വെള്ളയമ്പലത്തുള്ള ബ്രിട്ടീഷ് ബാങ്ക് ഓഫ് ദി മിഡിൽ ഈസ്റ്റ് (ഇപ്പോൾ എച്ച്.എസ്.ബി.സി.) ശാഖയിലാണ് കേരളത്തിലെ ആദ്യ എ.ടി.എം. പ്രവർത്തിച്ചു തുടങ്ങിയത്. അന്നത് വലിയ വാർത്തയായിരുന്നു.

സ്വിച്ച് അമർത്തിയാൽ ആർക്കും കാശ് ലഭിക്കും എന്ന പ്രചരണംകേട്ട് ബാങ്കിൽ അക്കൗണ്ടില്ലാത്തവർപോലും എ.ടി.എമ്മിന് മുന്നിൽ തടിച്ചുകൂടി. ഇത്തരത്തിലുള്ള യന്ത്രവത്കരണം ജീവനക്കാരുടെ ജോലി കളയുമെന്ന ആരോപണമായി ബാങ്കിങ് രംഗത്തെ ട്രേഡ് യൂണിയനുകളും രംഗത്തെത്തി.പൊതുമേഖലാബാങ്കായ സ്റ്റേറ്റ് ബാങ്ക് ഓഫ് ട്രാവൻകൂർ (എസ്.ബി.ടി.) 1994ൽ എ.ടി.എം. ആരംഭിച്ചു. തിരുവനന്തപുരം സ്റ്റാച്യൂ ജങ്ഷനിലുള്ള ശാഖയിൽ അന്നത്തെ മുഖ്യമന്ത്രി കെ. കരുണാകരനാണ് ആദ്യ എസ്.ബി.ടി. എ.ടി.എം. ഉദ്ഘാടനം ചെയ്തത്.ആദ്യ ഒഴുകും എ.ടി.എം സ്ഥാപിക്കപ്പെട്ട സംസ്ഥാനം എന്ന ബഹുമതി കേരളത്തിനാണ്. കൊച്ചിയിൽനിന്ന് വൈപ്പിനിലേക്ക് സർവീസ് നടത്തുന്ന ഷിപ്പിങ് ആൻഡ് ഇൻലാൻഡ് നേവിഗേഷൻ കോർപ്പറേഷന്റെ ജങ്കാറിൽ എ.ടി.എം. സ്ഥാപിച്ചുകൊണ്ട് എസ്.ബി.ഐയാണ് ഈ നേട്ടം സ്വന്തമാക്കിയത്.

<a href="https://cdn.boolokam.com/articles/2023/07/WWE-2.jpg"><img class="size-full wp-image-404960 aligncenter" src="https://cdn.boolokam.com/articles/2023/07/WWE-2.jpg" alt="" width="960" height="540" /></a>2004 ഫെബ്രുവരി 9-നായിരുന്നു ഒഴുകും എ.ടി.എമ്മിന്റെ ഉദ്ഘാടനം.2018 ഏപ്രിൽ വരെയുള്ള കണക്കെടുത്താൽ 2,09,028 എ.ടി.എം. കൗണ്ടറുകൾ രാജ്യത്ത് പ്രവർത്തിക്കുന്നുണ്ട്. 1000, 500 രൂപ നോട്ട് പിൻവലിക്കലിനെത്തുടർന്ന് രാജ്യത്ത് കറൻസി ക്ഷാമം രൂക്ഷമായപ്പോൾ എ.ടി.എമ്മുകൾക്ക് മുന്നിൽ വലിയ നിരതന്നെ രൂപപ്പെട്ടിരുന്നു. ഇടപാടുകൾക്ക് ഫീസ് ഈടാക്കാനുള്ള ബാങ്കുകളുടെ നീക്കം എ.ടി.എമ്മുകളുടെ ജനപ്രീതി കുറച്ചുവെന്നതാണ് ഇന്ത്യൻ ബാങ്കിങ് രംഗത്തുനിന്നുള്ള സങ്കട വാർത്ത.

ഇന്റർനെറ്റിന്റെയും, മൊബൈൽ സാങ്കേതികവിദ്യയുടെയും വ്യാപനത്തോടെ എ.ടി.എമ്മുകളുടെ പ്രവർത്തനമേഖലയും സാധ്യതകളും പതിന്മടങ്ങ് വർധിച്ചിരിക്കുകയാണ്. ഓരോ എ.ടി.എം. കൗണ്ടറുകളും ഒരു ബാങ്കുശാഖപോലെ പ്രവർത്തിക്കുന്ന കാലമാണ് ഇനി വരാനിരിക്കുന്നത്. ഇടപാടുകൾ ഡിജിറ്റൽ വഴിയിലേക്ക് മാറുന്നതോടെ പണം കൈയിൽ കൊണ്ടുനടക്കുന്ന പതിവ് കുറയും. അതോടെ പണമെടുക്കാനല്ല മറ്റ് ബാങ്കിങ് ആവശ്യങ്ങൾക്കായിരിക്കും ആളുകൾ എ.ടി.എമ്മിൽ കയറുക.എൻ.എഫ്.സി. (നിയർ ഫീൽഡ് കമ്യൂണിക്കേഷൻ) സംവിധാന മുപയോഗിച്ച് പ്രവർത്തിക്കുന്ന എ.ടി.എമ്മുകൾ വിദേശരാജ്യങ്ങളിൽ നിലവിൽ വന്നുകഴിഞ്ഞു. ഡിജിറ്റൽ കറൻസിയായ ബിറ്റ്കോയിൻ ഇടപാടുകൾ സാധ്യമാക്കുന്ന ബിറ്റ്കോയിൻ എ.ടി.എം, കാർഡില്ലാ എ.ടി.എം., മൊബൈൽ ഫോൺ ഉപയോഗിച്ചുള്ള പണം പിൻവലിക്കൽ എന്നിവയാണ് ഈ രംഗത്തെ പുത്തൻ ട്രെൻഡുകൾ.


![സ്വിച്ച് അമർത്തിയാൽ കാശ് ലഭിക്കും എന്ന പ്രചരണംകേട്ട് ബാങ്കിൽ അക്കൗണ്ടില്ലാത്തവരും അന്ന് എ.ടി.എമ്മിന് മുന്നിൽ ക്യൂനിന്നു](https://cdn.boolokam.com/articles/2023/07/dqdf-1024x640.jpeg)**ലോകത്തെ മാറ്റിയ അത്ഭുത യന്ത്രം; എ.ടി.എം** **അറിവ് തേടുന്ന പാവം പ്രവാസി** ബാങ്കിങ് മേഖലയിൽ വിപ്ലവം സൃഷ്ടിച്ച എ.ടി.എം. എന്ന യന്ത്രത്തിന് 50 വയസ് ആയി ക്കാണും.ഓട്ടോമാറ്റഡ് ടെല്ലർ മെഷീൻ അഥവാ എ.ടി.എമ്മുകൾ നിലവിൽ വന്നിട്ട് അരനൂറ്റാണ്ട് തികഞ്ഞിരിക്കുന്നു. ബ്രിട്ടീഷ് ബാങ്കായ ബാർക്ലേസാണ് ആദ്യ എ.ടി.എം. സ്ഥാപിച്ചത്. വടക്കൻ ലണ്ടനിലെ എൻഫീൽഡ് പട്ടണത്തിൽ 1967 ജൂൺ 27-നായിരുന്നു ആദ്യ എ.ടി.എം. തുറന്നത്. [caption id="attachment_404957" align="aligncenter" width="1024"][](https://cdn.boolokam.com/articles/2023/07/dqdf.jpeg) **Barclays bank branch that opened world's first ATM in Enfield, London, given heritage status**[/caption] ഇംഗ്ലീഷ് ടെലിവിഷൻ താരം റെഗ് വാർണെയാണ് ഉദ്ഘാടനം നിർവഹിച്ചത്.അമ്പതു വർഷം പിന്നിടുമ്പോൾ ലോകമെങ്ങുമായി മുപ്പതു ലക്ഷത്തിലേറെ എ.ടി.എമ്മുകൾ പ്രവർത്തിക്കുന്നു. ബാങ്കിങ് സേവനങ്ങളെ ഇത്രയധികം ജനകീയമാക്കി മാറ്റിയ മറ്റൊരു കണ്ടുപിടിത്തമില്ല. ഇന്നിപ്പോൾ ശാഖകളുടെ പ്രവർത്തനങ്ങൾ കുറച്ച് എ.ടി.എമ്മുകളെ കൂടുതൽ ചുമതലകൾ ഏൽപ്പിക്കുകയാണ് മുൻനിര ബാങ്കുകൾ. പണമെടുക്കാൻ മാത്രമല്ല, പണം നിക്ഷേപിക്കാനും, കൈമാറ്റം ചെയ്യാനും മറ്റുചില ബാങ്കിങ് ഇടപാടുകൾ നടത്താനുമൊക്കെ എ.ടി.എമ്മുകൾ സജ്ജമായിക്കഴിഞ്ഞു. ബ്രിട്ടീഷുകാരനായ ജോൺ അഡ്രിയൻ ഷെപ്പേഡ്-ബാരൻ എന്ന എൻജിനീയറാണ് എ.ടി.എമ്മുകളുടെ ഉപജ്ഞാതാവ്. [caption id="attachment_404956" align="aligncenter" width="515"][![John Shepherd Barron, inventor of atm machine](https://cdn.boolokam.com/articles/2023/07/fwfwff.png)](https://cdn.boolokam.com/articles/2023/07/fwfwff.png) **John Shepherd Barron, inventor of atm machine**[/caption] ബ്രിട്ടീഷുകാരനാണെങ്കിലും പേരിന് ചില ഇന്ത്യൻ ബന്ധങ്ങളുണ്ട് ജോൺ അഡ്രിയന്. ജോണിന്റെ പിതാവ് വില്യം ഷെപ്പേഡ്-ബാരൻ ഏറെക്കാലം ബ്രിട്ടീഷ് ഇന്ത്യയിൽ പ്രവർത്തിച്ചിട്ടുണ്ട്. വടക്കൻ ബംഗാളിലെ ചിറ്റഗോംഗ് തുറമുഖ കമ്മിഷണറായിരുന്നു അദ്ദേഹം.ഷില്ലോങ്ങിൽ വെച്ച് 1925-ലാണ് വില്യമിന് ജോൺ എന്ന മകൻ ജനിക്കുന്നത്. ഇന്ത്യയ്ക്ക് സ്വാതന്ത്ര്യം ലഭിച്ചതോടെ വില്യമും, കുടുംബവും ബ്രിട്ടനിലേക്ക് മടങ്ങി. ലണ്ടനിൽ എൻജിനീയറിങ് പഠനം പൂർത്തിയാക്കിയ ജോൺ ഡി ലാ റൂ എന്ന കമ്പനിയിൽ ജോലിക്ക് ചേരുകയും ചെയ്തു.ആവശ്യങ്ങളാണ് കണ്ടുപിടിത്തങ്ങളുടെ മാതാവ് എന്ന പൊതുതത്ത്വം എ.ടി.എമ്മുകളുടെ കാര്യത്തിലും ശരിയായിട്ടുണ്ട്. ഒരു ശനിയാഴ്ച ഉച്ചയ്ക്ക് ജോൺ അഡ്രിയൻ പണമെടുക്കാനെത്തിയപ്പോഴേക്കും പ്രവർത്തനസമയം കഴിഞ്ഞ് ബാങ്ക് അടച്ചുപൂട്ടിയിരുന്നു. വാരാന്ത്യം ആസ്വാദ്യകരമാക്കാൻ കൈയിൽ കാശൊന്നുമില്ലാതെ ജോൺ ആകെ നിരാശനായി. ബാങ്കിങ് സമയം കഴിഞ്ഞാലും അത്യാവശ്യത്തിന് പണം പിൻവലിക്കാൻ അവസരമൊരുക്കുന്ന സംവിധാനത്തെക്കുറിച്ച് അപ്പോഴാണ് അദ്ദേഹം ആലോചിച്ചു തുടങ്ങിയത്. [![](https://cdn.boolokam.com/articles/2023/07/vdvb.jpg)](https://cdn.boolokam.com/articles/2023/07/vdvb.jpg)നാണയങ്ങളിട്ടാൽ മിഠായികൾ പുറത്തേക്ക് വരുന്ന ഡിസ്പെൻസിങ് മെഷീനുകൾ അന്ന് ബ്രിട്ടനിൽ പ്രചാരത്തിലുണ്ടായിരുന്നു. അതിൽ ചില പരിഷ്കാരങ്ങൾ വരുത്തി മിഠായിക്ക് പകരം പണം പുറത്തേക്ക് വരുത്തുക എന്നതായിരുന്നു ജോണിന്റെ ആശയം. ഇന്നത്തെപ്പോലെ കാന്തിക ടേപ്പൊട്ടിച്ച എ.ടി.എം. കാർഡുകളൊന്നും തുടക്കത്തിൽ ഉണ്ടായിരുന്നില്ല. ചെക്കുകളുടെ അതേ ആകൃതിയിൽ അച്ചടിച്ച ടോക്കണുകളായിരുന്നു എ.ടി.എമ്മിൽ നിക്ഷേപിക്കേണ്ടത്. അങ്ങനെ ചെയ്താൽ പത്ത് പൗണ്ടുകളുടെ നോട്ട് ലഭിക്കും.ഒരു ഞായറാഴ്ചയുടെ ചെലവുകൾക്ക് പത്ത് പൗണ്ട് ധാരാളം മതി എന്ന നിഗമനത്തിന്റെ അടിസ്ഥാനത്തിലായിരുന്നു അത്. ആദ്യം ആറക്കമുള്ള പിൻ നമ്പറായിരുന്നു ഏർപ്പെടുത്താൻ ഉദ്ദേശിച്ചിരുന്നത്. അത്രയും അക്കങ്ങൾ ഓർത്തുവെക്കുക ദുഷ്കരമായിരിക്കും എന്ന് ഭാര്യ കാരൊലിൻ അഭിപ്രായപ്പെട്ടപ്പോൾ നാല് അക്കങ്ങളിലേക്ക് പിൻ ചുരുക്കാൻ ജോൺ അഡ്രിയൻ തയ്യാറായി. ഇന്നും ലോകം മുഴുവനുമുള്ള എ.ടി.എമ്മുകളിൽ നാലക്ക പിൻ ആണുപയോഗിക്കുന്നത്.ആദ്യ എ.ടി.എമ്മിന്റെ വരവിനെ ആവേശത്തോടെ ലണ്ടൻ നിവാസികൾ വരവേറ്റു. പണം പിൻവലിക്കാനായി വൻജനക്കൂട്ടം തടിച്ചുകൂടിയതോടെ എൻഫീൽഡിലെ ബാർക്ലേസ് ബാങ്കിന് മുന്നിൽ ഗതാഗതക്കുരുക്ക് പതിവായി. കംപ്യൂട്ടർ സംവിധാനങ്ങളോ, ഇന്നത്തേതുപോലെയുള്ള ഇലക്ട്രോണിക് കാൽക്കുലേറ്ററുകളോ ഒന്നുമില്ലാത്ത കാലമായിരുന്നു അതെന്നോർക്കണം. ഓരോ ദിവസവും എ.ടി.എം. വഴി നടന്ന പണം പിൻവലിക്കലിന്റെ കണക്കുകൾ ഇടപാടുകാരന്റെ അക്കൗണ്ടിൽ വരവുവെച്ച് ടാലിയാക്കിയ ശേഷമേ ബാങ്ക് ജീവനക്കാർക്ക് വീട്ടിൽ പോകാൻ പറ്റുമായിരുന്നുള്ളൂ. അർധരാത്രിവരെ ഇങ്ങനെ ജോലി ചെയ്യേണ്ടിവന്ന കഥ പഴയകാല ബാർക്ലേസ് ഉദ്യോഗസ്ഥർക്ക് ഓർക്കാനുണ്ട്. ജീവനക്കാരുടെ ജോലിഭാരം ഇരട്ടിയാകുമെങ്കിലും എ.ടി.എം. എന്ന അദ്ഭുതയന്ത്രം സ്വന്തമാക്കാൻ മറ്റ് ബാങ്കുകളും കച്ചകെട്ടിയിറങ്ങി. ആദ്യ എ.ടി.എം. ഉദ്ഘാടനം ചെയ്യപ്പെട്ട് ഒരു മാസത്തിനുള്ളിൽ ബാർക്ലേസിന്റെ പ്രധാന എതിരാളികളായ വെസ്റ്റ് മിനിസ്റ്റർ ബാങ്കും എ.ടി.എം. സ്ഥാപിച്ചു. 1969 ആണ് എ.ടി.എമ്മുകളുടെ ചരിത്രത്തിലെ പ്രധാനപ്പെട്ട വർഷം. ബ്രിട്ടനിൽനിന്ന് അമേരിക്കയിലേക്കും, യൂറോപ്പിലേക്കും, ജപ്പാനിലേക്കുമൊക്കെ എ.ടി.എം. സംവിധാനം ചിറകുവിരിച്ചത് ആ കൊല്ലമായിരുന്നു. ടെക്നോളജി സ്ഥാപനമായ സ്പീടെക്കുമായി ചേർന്ന് ബ്രിട്ടനിലെ മിഡ്ലാൻഡ് ബാങ്ക് രാജ്യത്തിന്റെ പല ഭാഗങ്ങളിലും എ.ടി.എം. തുറന്നു. ജപ്പാനിലെ സുമിടോമോ ബാങ്കും, അമേരിക്കയിലെ കെമിക്കൽ ബാങ്കും എ.ടി.എമ്മുകൾ ആരംഭിച്ചു. ഇപ്പോഴത്തേതുപോലെയുള്ള കാന്തിക-സ്ട്രൈപ്പ് കാർഡ് ആദ്യമായി അവതരിപ്പിച്ചത് സുമിടോമോ ബാങ്കാണ്. 1973 ആകുമ്പോഴേക്കും അമേരിക്കയിൽ മാത്രം രണ്ടായിരത്തിലധികം എ.ടി.എമ്മുകൾ തുറന്നുകഴിഞ്ഞിരുന്നു. ഓരോ വർഷം കഴിയുന്തോറും എ.ടി.എമ്മുകളിൽ പുതിയ പരിഷ്കാരങ്ങൾ കൊണ്ടുവരാനും, കൂടുതൽ സൗകര്യങ്ങൾ ഉൾപ്പെടുത്താനും ബാങ്കുകൾ മത്സരിക്കുന്ന കാഴ്ചയാണ് പിന്നെ ലോകം കണ്ടത്. സ്പെയിനിൽ എ.ടി.എമ്മിലൂടെ ഫുട്ബോൾ ടിക്കറ്റുകൾ വിറ്റപ്പോൾ, സ്റ്റാമ്പുകൾ വാങ്ങാനുള്ള സംവിധാനം അമേരിക്കയിലെ എ.ടി.എമ്മുകൾ കൊണ്ടുവന്നു. ബാങ്ക് ഓഫ് അമേരിക്കയാകട്ടെ എ.ടി.എം. കൗണ്ടറിൽ കയറുന്ന ഇടപാടുകാർക്ക് ബാങ്ക് ജീവനക്കാരുമായി സംസാരിക്കുന്നതിന് വീഡിയോ ചാറ്റ് സൗകര്യമേർപ്പെടുത്തി. ജപ്പാൻ, എ.ടി.എം. കാർഡുകൾ ഉപേക്ഷിച്ച് ഉപയോക്താവിന്റെ വിരൽപ്പാട് തിരിച്ചറിഞ്ഞ് ഇടപാടുകൾ നടത്താൻ സഹായിക്കുന്ന ബയോമെട്രിക് സുരക്ഷാഇടപാടുകൾ കൊണ്ടുവന്നു. പണത്തിന് പകരം ശുദ്ധ സ്വർണക്കട്ടികൾ പിൻവലിക്കാവുന്ന ഗോൾഡ് എ.ടി.എമ്മുകൾ ദുബായിൽ പ്രവർത്തിക്കുന്നുണ്ട്. ഭൂപടത്തിന്റെ ഏറ്റവും തെക്കുഭാഗത്തുള്ള എ.ടി.എം. അന്റാർട്ടിക്കയിലെ മക്മുർഡോ സ്റ്റേഷൻ റിസർച്ച് ബേസിലും, ഏറ്റവും വടക്കുള്ളത് നോർവേയിലെ ലോങ്ഇയേഴ്സ് ബെന്നിലുമാണ്. ​ഏറ്റവും ഉയരത്തിലുള്ള എ.ടി.എം. എന്ന ബഹുമതി പാകിസ്താനിലെ കുഞ്ജരബ് ചുരത്തിലെ എ.ടി.എമ്മിനാണ്. ചൈനീസ് അതിർത്തിക്കടുത്തായി സമുദ്രനിരപ്പിൽനിന്ന് 15,396 അടി ഉയരത്തിലാണ് ഈ എ.ടി.എം. പ്രവർത്തിക്കുന്നത്.1987-ൽ എച്ച്.എസ്.ബി.സി. ബാങ്കാണ് ഇന്ത്യയിലെ ആദ്യ എ.ടി.എം. സ്ഥാപിച്ചത്. മുംബൈയിലായിരുന്നു അത്. ആറ് വർഷത്തിനുശേഷം 1993-ൽ എ.ടി.എം. കേരളത്തിലുമെത്തി. തിരുവനന്തപുരം വെള്ളയമ്പലത്തുള്ള ബ്രിട്ടീഷ് ബാങ്ക് ഓഫ് ദി മിഡിൽ ഈസ്റ്റ് (ഇപ്പോൾ എച്ച്.എസ്.ബി.സി.) ശാഖയിലാണ് കേരളത്തിലെ ആദ്യ എ.ടി.എം. പ്രവർത്തിച്ചു തുടങ്ങിയത്. അന്നത് വലിയ വാർത്തയായിരുന്നു. സ്വിച്ച് അമർത്തിയാൽ ആർക്കും കാശ് ലഭിക്കും എന്ന പ്രചരണംകേട്ട് ബാങ്കിൽ അക്കൗണ്ടില്ലാത്തവർപോലും എ.ടി.എമ്മിന് മുന്നിൽ തടിച്ചുകൂടി. ഇത്തരത്തിലുള്ള യന്ത്രവത്കരണം ജീവനക്കാരുടെ ജോലി കളയുമെന്ന ആരോപണമായി ബാങ്കിങ് രംഗത്തെ ട്രേഡ് യൂണിയനുകളും രംഗത്തെത്തി.പൊതുമേഖലാബാങ്കായ സ്റ്റേറ്റ് ബാങ്ക് ഓഫ് ട്രാവൻകൂർ (എസ്.ബി.ടി.) 1994ൽ എ.ടി.എം. ആരംഭിച്ചു. തിരുവനന്തപുരം സ്റ്റാച്യൂ ജങ്ഷനിലുള്ള ശാഖയിൽ അന്നത്തെ മുഖ്യമന്ത്രി കെ. കരുണാകരനാണ് ആദ്യ എസ്.ബി.ടി. എ.ടി.എം. ഉദ്ഘാടനം ചെയ്തത്.ആദ്യ ഒഴുകും എ.ടി.എം സ്ഥാപിക്കപ്പെട്ട സംസ്ഥാനം എന്ന ബഹുമതി കേരളത്തിനാണ്. കൊച്ചിയിൽനിന്ന് വൈപ്പിനിലേക്ക് സർവീസ് നടത്തുന്ന ഷിപ്പിങ് ആൻഡ് ഇൻലാൻഡ് നേവിഗേഷൻ കോർപ്പറേഷന്റെ ജങ്കാറിൽ എ.ടി.എം. സ്ഥാപിച്ചുകൊണ്ട് എസ്.ബി.ഐയാണ് ഈ നേട്ടം സ്വന്തമാക്കിയത്. [![](https://cdn.boolokam.com/articles/2023/07/WWE-2.jpg)](https://cdn.boolokam.com/articles/2023/07/WWE-2.jpg)2004 ഫെബ്രുവരി 9-നായിരുന്നു ഒഴുകും എ.ടി.എമ്മിന്റെ ഉദ്ഘാടനം.2018 ഏപ്രിൽ വരെയുള്ള കണക്കെടുത്താൽ 2,09,028 എ.ടി.എം. കൗണ്ടറുകൾ രാജ്യത്ത് പ്രവർത്തിക്കുന്നുണ്ട്. 1000, 500 രൂപ നോട്ട് പിൻവലിക്കലിനെത്തുടർന്ന് രാജ്യത്ത് കറൻസി ക്ഷാമം രൂക്ഷമായപ്പോൾ എ.ടി.എമ്മുകൾക്ക് മുന്നിൽ വലിയ നിരതന്നെ രൂപപ്പെട്ടിരുന്നു. ഇടപാടുകൾക്ക് ഫീസ് ഈടാക്കാനുള്ള ബാങ്കുകളുടെ നീക്കം എ.ടി.എമ്മുകളുടെ ജനപ്രീതി കുറച്ചുവെന്നതാണ് ഇന്ത്യൻ ബാങ്കിങ് രംഗത്തുനിന്നുള്ള സങ്കട വാർത്ത. ഇന്റർനെറ്റിന്റെയും, മൊബൈൽ സാങ്കേതികവിദ്യയുടെയും വ്യാപനത്തോടെ എ.ടി.എമ്മുകളുടെ പ്രവർത്തനമേഖലയും സാധ്യതകളും പതിന്മടങ്ങ് വർധിച്ചിരിക്കുകയാണ്. ഓരോ എ.ടി.എം. കൗണ്ടറുകളും ഒരു ബാങ്കുശാഖപോലെ പ്രവർത്തിക്കുന്ന കാലമാണ് ഇനി വരാനിരിക്കുന്നത്. ഇടപാടുകൾ ഡിജിറ്റൽ വഴിയിലേക്ക് മാറുന്നതോടെ പണം കൈയിൽ കൊണ്ടുനടക്കുന്ന പതിവ് കുറയും. അതോടെ പണമെടുക്കാനല്ല മറ്റ് ബാങ്കിങ് ആവശ്യങ്ങൾക്കായിരിക്കും ആളുകൾ എ.ടി.എമ്മിൽ കയറുക.എൻ.എഫ്.സി. (നിയർ ഫീൽഡ് കമ്യൂണിക്കേഷൻ) സംവിധാന മുപയോഗിച്ച് പ്രവർത്തിക്കുന്ന എ.ടി.എമ്മുകൾ വിദേശരാജ്യങ്ങളിൽ നിലവിൽ വന്നുകഴിഞ്ഞു. ഡിജിറ്റൽ കറൻസിയായ ബിറ്റ്കോയിൻ ഇടപാടുകൾ സാധ്യമാക്കുന്ന ബിറ്റ്കോയിൻ എ.ടി.എം, കാർഡില്ലാ എ.ടി.എം., മൊബൈൽ ഫോൺ ഉപയോഗിച്ചുള്ള പണം പിൻവലിക്കൽ എന്നിവയാണ് ഈ രംഗത്തെ പുത്തൻ ട്രെൻഡുകൾ.
