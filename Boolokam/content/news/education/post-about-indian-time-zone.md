---
title: "ഇന്ത്യക്ക് എന്തുകൊണ്ടാണ് ഇപ്പോഴും ഒരു സമയ മേഖല ? ഒന്നിലധികം സമയ മേഖല ഇന്ത്യയിൽ നടപ്പിലാക്കുന്നത് നല്ലതല്ലേ ?"
date: 2023-06-27T06:38:44
draft: false
categories: ["Education"]
tags: ['indian time zone', 'time zone']
author: "Beaumaris"
---

ഇന്ത്യക്ക് എന്തുകൊണ്ടാണ് ഇപ്പോഴും ഒരു സമയ മേഖല? ഒന്നിലധികം സമയ മേഖല ഇന്ത്യയിൽ നടപ്പിലാക്കുന്നത് നല്ലതല്ലേ? ബീജിങ്ങ് സ്റ്റാന്‍ഡേര്‍ഡ് ടൈം എന്ന ഒറ്റ സമയ മേഖല അംഗീകരിച്ചിരിക്കുന്ന ചൈനയെ ഈ കാര്യത്തിൽ മാതൃക ആക്കാമോ? എന്താണ് ചായ് ബാഗൻടൈം ?⭐

<strong>അറിവ് തേടുന്ന പാവം പ്രവാസി</strong>

????ഇന്ത്യന്‍ സമയങ്ങളില്‍ മാറ്റം വരുന്നുണ്ടോയെന്ന ചോദ്യം പാര്‍ലമെന്റില്‍ ഉന്നയിക്കാന്‍ തുടങ്ങിയിട്ട് രണ്ട് പതിറ്റാണ്ടായി. 2002 മുതല്‍ പാര്‍ലമെന്റിന്റെ എല്ലാ സമ്മേളനങ്ങളിലും കാലാകാലങ്ങളായി ഇത് ആവര്‍ത്തിച്ചുകൊണ്ടേയിരിക്കുന്നുണ്ട്. രണ്ട് സമയ മേഖലകള്‍ വേണമെന്ന നിര്‍ദ്ദേശം ഇന്ത്യയില്‍ നടപ്പാക്കുന്നുണ്ടോയെന്ന് കക്ഷി ഭേദമില്ലാതെ ചോദ്യം വരികയും അതിനായി സ്വീകരിച്ച നടപടികളെ കുറിച്ചും ഇരുസഭകളിലും അംഗങ്ങള്‍ ചോദ്യം ഉന്നയിച്ചിട്ടുണ്ട്. ഏറ്റവും ചുരുങ്ങിയത് 16 തവണയെങ്കിലും ആവര്‍ത്തിക്കപ്പെട്ടിട്ടുണ്ട് ഇതേ ചോദ്യം. 2002 മാര്‍ച്ചില്‍ ഈ ചോദ്യം ഉന്നയിക്കപ്പെട്ടപ്പോള്‍ ആ വര്‍ഷം ഓഗസ്റ്റില്‍ ഇല്ല എന്ന കൃത്യമായ മറുപടി അന്നത്തെ ശാസ്ത്ര സാങ്കേതിക സഹമന്ത്രി ബച്ചി സിംഗ് റാവത്ത് രാജ്യസഭാംഗം എം ശങ്കരലിംഗത്തിന് നല്കിയിരുന്നു.

അതേ വര്‍ഷത്തില്‍ തന്നെയാണ് ശാസ്ത്ര സാങ്കേതിക വകുപ്പ് ഉന്നതതല സമിതിയെ ഈ പ്രശ്‌നം പഠിക്കാന്‍ നിയോഗിച്ചത്. തുടര്‍ന്ന് എയര്‍ലൈനുകള്‍, റെയില്‍വേ, റേഡിയോ, ടെലിവിഷന്‍ എന്നിവയുടെ സുഗമമായ പ്രവര്‍ത്തനത്തെ ഒന്നിലധികം സമയ മേഖലകളുണ്ടാക്കുന്നത് ബുദ്ധിമുട്ടുണ്ടാക്കുമെന്നാണ് പഠനം പറയുന്നത്. ടെലിഫോണ്‍ സേവനങ്ങളേയും ഇത് ബാധിക്കും. അതുകൊണ്ടുതന്നെ ഏകീകൃത സമയം തുടരുന്നതാണ് നല്ലതെന്ന് റാവത്ത് വിശദമാക്കി.

<a href="https://cdn.boolokam.com/articles/2023/06/wwfggg-1.jpg"><img class="size-large wp-image-401241 aligncenter" src="https://cdn.boolokam.com/articles/2023/06/wwfggg-1.jpg" alt="" width="720" height="510" /></a>ഇന്ത്യന്‍ സ്റ്റാന്‍ഡേര്‍ഡ് സമയത്തേക്കാള്‍ ഏറ്റവും കുറഞ്ഞത് 60 മിനിറ്റ് മുമ്പിലുള്ള ഒരു പ്രാദേശിക സമയ മേഖല സംസ്ഥാനത്ത് കൊണ്ടുവരണമെന്ന് ഒരിക്കൽ ആസാം കേന്ദ്രത്തോട് ആവശ്യപ്പെട്ടിരുന്നു. വേനൽക്കാലത്ത് 4 എ എമ്മിന് സൂര്യന്‍ ഉദിക്കുകയും , 4 പി എമ്മിന് അസ്തമിക്കുകയും ചെയ്യുന്ന ആസാമിന് ഇത് വഴി പകല്‍ സമയത്തിന്റെ ദൈര്‍ഘ്യം കൂട്ടാൻ പറ്റും.എന്നാല്‍ ഇതേ പ്രതിഭാസം ഏകദേശം 2900 കിലോമീറ്റര്‍ അകലെയുള്ള ഗുജറാത്തിന്റെ പടിഞ്ഞാറേ മുനമ്പില്‍ സംഭവിക്കുന്നത് രണ്ടു മണിക്കൂര്‍ വൈകിയാണ്.

ഇന്ത്യന്‍ സ്റ്റാന്‍ഡേര്‍ഡ് സമയം ഉത്തര്‍പ്രദേശിലെ മിര്‍സാപൂരിലൂടെ 82.5 ഈസ്റ്റ് ലോംഗിറ്റ്യൂഡിനെ അടിസ്ഥാനമാക്കിയതു മുതല്‍ പടിഞ്ഞാറന്‍ പ്രദേശങ്ങളെക്കാള്‍ കുറഞ്ഞ പകല്‍ സമയമാണ് രേഖയ്ക്ക് കിഴക്കുള്ള പ്രദേശങ്ങളിലുള്ളത്. 150 വര്‍ഷങ്ങള്‍ക്ക് മുന്‍പ് ബ്രിട്ടീഷ് ഭരണാധികാരികള്‍ തേയില തോട്ടങ്ങള്‍ക്ക് വേണ്ടി കൊണ്ടുവന്ന ഇപ്പൊഴും നിലനില്‍ക്കുന്ന chaibagaan (ചായ്ബഗാൻ )എന്ന സമയ ക്രമം പുന:സ്ഥാപിക്കണമെന്നാണ് അന്ന് ആസാം ആവശ്യപ്പെട്ടത്. ഇത്തരമൊരു മാറ്റം ഊര്‍ജം ലാഭിക്കാനും , ഉത്പാദനക്ഷമത കൂട്ടാനും സഹായിക്കുമെന്നാണ് അവരുടെ അഭിപ്രായം. ഈ വാദത്തില്‍ കഴമ്പുണ്ടെങ്കിലും പുതിയ സമയമേഖല കൊണ്ടുവരുന്നതുമൂലം ഉണ്ടായേക്കാവുന്ന പ്രതികൂല കാര്യങ്ങള്‍ നിരവധിയാണ്.

അടുത്തടുത്ത പ്രദേശങ്ങളിലായി പതിനൊന്ന് സമയമേഖലകളുള്ള റഷ്യയില്‍ ഓരോ ആഭ്യന്തര സമയമേഖലകള്‍ കടന്നു പോകുമ്പോഴും വാച്ച് ക്രമീകരിക്കേണ്ടി വരുന്നത് വലിയ ബുദ്ധിമുട്ടുണ്ടാക്കുന്നുണ്ട്. ഗതാഗതത്തെയും , വാണിജ്യത്തെയുമാണ് ഈ സമയക്രമം കൂടുതല്‍ ബാധിക്കുന്നത്. റെയില്‍വേ ഗതാഗത മേഖലയില്‍ അപകടം സംഭവിക്കാനുള്ള സാധ്യതയാണ് ഇതില്‍ പ്രദാനം. മറ്റൊന്ന്, എന്തുകൊണ്ടാണ് ആസാമിന് വേണ്ടി മാത്രം ഇതാവശ്യപ്പെടുന്നത് എന്നുള്ളതാണ്. അങ്ങനെയാണെങ്കില്‍ മറ്റ് വടക്ക് കിഴക്കന്‍ സംസ്ഥാനങ്ങളില്‍ ഈ മാറ്റം വേണ്ടേ? വടക്ക് കിഴക്കന്‍ മേഖലയിലെ എല്ലാ പ്രദേശത്തും സമയ മേഖലയിലെ ഈ വ്യതിയാനം നടപ്പാക്കുകയാണെങ്കില്‍ നിലവില്‍ ഈ പ്രദേശം രാജ്യത്തിന്റെ മറ്റ് ഭാഗങ്ങളുമായി നേരിടുന്ന ഒറ്റപ്പെടല്‍ തീവ്രമാകുകയേയുള്ളൂ. എന്നാല്‍ ഇടക്കിടെ ഉയര്‍ന്നു വരാറുള്ള ഈ ആവശ്യത്തോട് അതുയര്‍ത്താവുന്ന ഭരണപരമായ പ്രതിസന്ധികള്‍ പരിഗണിച്ചു കൊണ്ട് ആത്ര അനുകൂലമല്ലാത്ത നിലപാടാണ് കേന്ദ്ര സര്‍ക്കാരുകൾ കൈക്കൊള്ളാറ്.

വടക്കു കിഴക്കന്‍ ഇന്ത്യയിലും , ആന്‍ഡമാന്‍ നിക്കോബാര്‍ ദ്വീപുകളിലും ഭൂമിശാസ്ത്ര പരമായ പ്രത്യേകതകളാല്‍ സൂര്യന്‍ നേരത്തെ ഉദിക്കുകയും അസ്തമിക്കുകയും ചെയ്യുന്നുണ്ട്. രാജ്യത്തിന്റെ മറ്റു ഭാഗങ്ങളെ അപേക്ഷിച്ച് വളരെ നേരത്തെയായതുകൊണ്ടാണ് രണ്ടു മേഖലകളെന്ന ആവശ്യം ഉയര്‍ന്നത്.
മാത്രമല്ല ഔദ്യോഗിക പ്രവര്‍ത്തി സമയം എല്ലായിടത്തും ഒരുപോലെയായതിനാല്‍ ഈ സ്ഥലങ്ങളില്‍ രാവിലത്തെ വിലപ്പെട്ട ജോലി സമയം നഷ്ടപ്പെടുകയും വൈകുന്നേരങ്ങളില്‍ ഈ പ്രദേശങ്ങളില്‍ അനാവശ്യമായി വൈദ്യുതി ഉപയോഗിക്കേണ്ടി വരികയും ചെയ്യുന്നുണ്ട്.

<a href="https://cdn.boolokam.com/articles/2023/06/vsvvvb.jpg"><img class="size-full wp-image-401240 aligncenter" src="https://cdn.boolokam.com/articles/2023/06/vsvvvb.jpg" alt="" width="720" height="914" /></a>ബാംഗ്ലൂരിലെ നാഷണല്‍ ഇന്‍സ്റ്റിറ്റ്യൂട്ട് ഓഫ് അഡ്വാന്‍സ്ഡ് സ്റ്റഡിയുടേതടക്കം നിരവധി ഗവേഷകരുടെ നിര്‍ദേശങ്ങള്‍ പരിഗണിച്ചു കൊണ്ട് ഐ എസ് ടി (IST)യെ അരമണിക്കൂര്‍ മുന്‍പോട്ടാക്കി യൂണിവേഴ്‌സല്‍ കോഓര്‍ഡിനേറ്റഡ് ടൈമിന്റെ 6 മണിക്കൂര്‍ മുന്‍പിലേക്ക് ക്രമീകരിക്കാവുന്നതാണ്. 82.5 ഡിഗ്രി കിഴക്ക് നിന്നും , 90 ഡിഗ്രി കിഴക്കോട്ട് മാറ്റി സമയം കണക്കാക്കുമ്പോള്‍ ലോംഗിറ്റ്യൂഡ് കടന്നു പോവുക വെസ്റ്റ് ബംഗാള്‍ - ആസാം അതിര്‍ത്തിയിലൂടെയായിരിക്കും. ഇതൊരു തരത്തില്‍ ആസാമിന്റെ ആവശ്യങ്ങളോട് അടുത്തു നില്ക്കുന്ന ഒരു പരിഹാരമായിരിക്കും. ഒരു മണിക്കൂര്‍ മുന്‍പില്‍ ആകുന്നതിലൂടെ വടക്ക് പടിഞ്ഞാറന്‍ മേഖല നേരിടുന്ന പ്രായോഗിക പ്രശ്‌നങ്ങള്‍ സംബന്ധിച്ച പരാതികള്‍ ഇങ്ങനെ പരിഹരിക്കാന്‍ കഴിയും.

യു എസില്‍ അഞ്ച് സമയ മേഖലകളും , റഷ്യയില്‍ 11 മേഖലകളും ഉണ്ടെന്നും അതുകൊണ്ടുതന്നെ ഇന്ത്യയ്ക്കും ഒന്നിലധികം സമയ മേഖലകളുണ്ടാവണമെന്നുമാണ് ഈ ന്യായത്തെ അനുകൂലിക്കുന്നവര്‍ പറയുന്നത്. ഒന്നിലധികം സമയ മേഖലകളെ പഠിച്ച വിദഗ്ധ സമിതികൾ ഇതിനോട് അനുകൂലിക്കുന്നില്ലെങ്കിലും കിഴക്കന്‍ സംസ്ഥാനങ്ങളിലെ ജോലി സമയം ഒരു മണിക്കൂര്‍ മുമ്പായി പ്രഭാതത്തിലെ സമയം ലാഭകരമായി ഉപയോഗപ്പെടുത്താനും ബന്ധപ്പെട്ട അധികാരികള്‍ക്ക് ഭരണപരമായ നിര്‍ദ്ദേശങ്ങള്‍ക്ക് ശിപാര്‍ശ ചെയ്തിരുന്നു.

വടക്കു കിഴക്കന്‍ മേഖലയില്‍ വൈദ്യുതി ലാഭിക്കുന്നതിന് പ്രത്യേക സമയ മേഖല രൂപപ്പെടുത്താനുള്ള നിര്‍ദ്ദേശമുണ്ടോ എന്ന ചോദ്യം 2007ല്‍ രാജ്യസഭാംഗം ബി ജെ പാണ്ഡ ഉന്നയിച്ചിരുന്നു . അഞ്ച് വര്‍ഷം മുമ്പ് റാവത്ത് നല്കിയ അതേതരത്തില്‍ തന്നെയായിരുന്നു അക്കാലത്ത് യു പി എ മന്ത്രിയായിരുന്ന കപില്‍ സിബലും നല്കിയത്. ഇത്തരത്തില്‍ സമയ മേഖല രണ്ടാക്കുന്നതിലൂടെ വലിയ നേട്ടങ്ങള്‍ നല്കുന്നില്ലെന്നാണ് കമ്മിറ്റിയുടെ നിരീക്ഷണമെന്നും മാത്രമല്ല എയര്‍ലൈനുകള്‍, റെയില്‍വേ, റേഡിയോ, ടി വി, എസ് ടി ഡി തുടങ്ങിയ സേവനങ്ങള്‍ക്ക് ബുദ്ധിമുട്ടുണ്ടാക്കുമെന്നും അന്ന് അദ്ദേഹം വിശദമാക്കി.

സമയ മേഖലകള്‍ മാറ്റാന്‍ പദ്ധതിയില്ലെന്ന് കോണ്‍ഗ്രസ് മന്ത്രിമാര്‍ പറഞ്ഞതിനാല്‍ 2014ല്‍ എന്‍ ഡി എ അധികാരത്തില്‍ വന്നശേഷം ഈ ചോദ്യം ആവര്‍ത്തിക്കപ്പെടില്ലെന്നാണ് പ്രതീക്ഷിച്ചത്. എന്നാല്‍ 2018 മുതല്‍ നാല് കോണ്‍ഗ്രസ് എം പിമാര്‍ ഈ ചോദ്യം ഉന്നയിക്കുകയുണ്ടായി. 2022 ഫെബ്രുവരിയില്‍ ദീപീന്ദര്‍ ഹൂഡയാണ് ഏറ്റവും ഒടുവില്‍ ചോദിച്ചത്. അതിനു മുമ്പ് 2021ല്‍ മനീഷ് തിവാരിയും , പ്രദ്യുത് ബോര്‍ഡോലോയും 2019ല്‍ കോമതി റെഡ്ഡി വെങ്കട്ട് റെഡ്ഡിയും ഈ ചോദ്യം ഉന്നയിച്ചവരാണ്.

<a href="https://cdn.boolokam.com/articles/2023/06/dqdfffgggg.jpg"><img class="size-large wp-image-401243 aligncenter" src="https://cdn.boolokam.com/articles/2023/06/dqdfffgggg.jpg" alt="" width="710" height="530" /></a>സമയ മേഖലകളുടെ മാറ്റം സംബന്ധിച്ച ചര്‍ച്ചയ്ക്ക് ചരിത്രത്തിലുടനീളം പ്രാധാന്യമുണ്ട്. വലിയ രാജ്യമായിട്ടും ചൈനയ്ക്ക് ബീജിങ്ങ് സ്റ്റാന്‍ഡേര്‍ഡ് ടൈം (ബി.എസ്.ടി) അഥവാ ചൈന സ്റ്റാന്‍ഡേര്‍ഡ് ടൈം (സി എസ് ടി) എന്ന ഒറ്റ സമയ മേഖല മാത്രമേയുള്ളൂ. ഗ്രീന്‍വിച്ച് മീന്‍ ടൈമിനേക്കാള്‍ 8 മണിക്കൂര്‍ മുന്‍പിലാണ് അത്. ചൈനയില്‍ 5 സമയ മേഖലകളുണ്ടെങ്കിലും 1940-കളുടെ ഒടുവില്‍ കമ്യൂണിസ്റ്റ് ഗവണ്‍മെന്‍റ് ഇതിനെ ഒറ്റ സമയ മേഖലയാക്കി മാറ്റി. ഇത് ബീജിങ്ങില്‍ നിന്നു വളരെ അകലെ താമസിക്കുന്നവര്‍ക്ക് പ്രായോഗികമായ ബുദ്ധിമുട്ടുകള്‍ സൃഷ്ടിക്കുന്നുണ്ട്. അതിന്റെ ഫലമായി ചില പ്രദേശങ്ങള്‍ സ്റ്റാന്‍ഡേര്‍ഡ് ടൈമുമായി ചേര്‍ന്ന് പോകാത്ത അവസ്ഥയുണ്ടായിട്ടുണ്ട്. ഇന്ത്യക്ക് പുറമെ ചൈന മാത്രമാണ് ഒറ്റ സമയ മേഖല അംഗീകരിച്ചിരിക്കുന്ന രാജ്യം.

ചൈന ഒരു സമയ മേഖല മാത്രം അംഗീകരിച്ചതിന് പിന്നില്‍ പ്രയോഗികവും , രാഷ്ട്രീയവുമായ കാരണങ്ങളാണ് കണ്ടെത്താന്‍ കഴിയുക. ചൈനയില്‍ ഇന്ന് നിലവിലുള്ള സമയ മേഖല നിലവില്‍ വന്നത് 1949-ല്‍ കമ്യൂണിസ്റ്റ് പാര്‍ട്ടിയുടെ നേതൃത്വത്തില്‍ പീപ്പിള്‍സ് റിപ്പബ്ലിക്ക് ഓഫ് ചൈന രൂപീകരിച്ചതോടെയാണ്. രാജ്യത്തിന്റെ പ്രവര്‍ത്തനങ്ങളെ ക്രമീകരിക്കുന്നതിനോടൊപ്പം തങ്ങള്‍ കൂടുതല്‍ ഐക്യത്തിലാണ് എന്നു കാണിക്കാന്‍ കൂടിയാണ് ഇത് ചെയ്തത്. നിരവധി പ്രവിശ്യകളും , വംശീയ ന്യൂനപക്ഷങ്ങളും ഉള്ള രാജ്യത്തെ സംബന്ധിച്ചിടത്തോളം ഇതൊരു ശക്തമായ രാഷ്ട്രീയ നീക്കമാണ്. വ്യത്യസ്തമായ നിരവധി പ്രദേശങ്ങളെ ഒരൊറ്റ ശക്തിയുടെ കീഴില്‍ നിലനിര്‍ത്തുക എന്നത് ബുദ്ധിമുട്ടേറിയ കാര്യമാണെന്ന് ചരിത്രത്തില്‍ തന്നെ തെളിയിക്കപ്പെട്ടിട്ടുള്ളതാണ്. ശൈഥില്യത്തിന്റെയും , 20 വര്‍ഷത്തോളം നീണ്ടു നിന്ന ആഭ്യന്തര യുദ്ധത്തിന്റെയും കാലഘട്ടത്തിന് ശേഷം രാജ്യത്തിനു മേല്‍ ഒരു അധികാരശക്തിയെ സ്ഥാപിക്കുക എന്നത് എന്തുകൊണ്ടും പ്രധാന്യമേറിയ കാര്യമാണ്.

റഷ്യയ്ക്ക് പത്തിലധികം സമയമേഖലകളാണുള്ളത്. പക്ഷെ അതുകൂടാതെ വ്യത്യസ്ത സാഹചര്യങ്ങള്‍ ക്കനുസരിച്ച് നിരവധി നിര്‍ദേശങ്ങള്‍ അവിടെ പാലിക്കേണ്ടതുണ്ട്. ഉദാഹരണത്തിന് റെയില്‍വേ പിന്തുടരുന്നത് മോസ്‌കോ സമയ മേഖലയാണെങ്കില്‍ (സഖാലിന്‍ റെയില്‍പാത ഒഴിച്ച്) വ്യോമയാന മേഖല പിന്തുടരുന്നത് പ്രാദേശിക സമയ മേഖലയാണ്. ഇത് കുറച്ച് ആശയകുഴപ്പം ഉണ്ടാക്കുന്ന ഒന്നാണ്. അതായത് യാത്ര ചെയ്യുന്ന വേളയില്‍ വാച്ചില്‍ നോക്കി സമയം കണക്കാക്കുന്നതില്‍ നിങ്ങള്‍ക്ക് കൂടുതല്‍ കൃത്യത വേണ്ടിവരും. മറുവശത്ത് ചൈന ആഭ്യന്തര യുദ്ധത്തിന്നു ശേഷം നേരത്തെ നിലനിന്നിരുന്ന അഞ്ചു സമയ മേഖലകളെയും ഇല്ലാതാക്കി ഒറ്റ സമയ മേഖലയാക്കി മാറ്റുകയും ചെയ്തു.

ഇന്ത്യയിലെ പ്രമുഖ ശാസ്ത്രജേര്‍ണലുകളില്‍ ഒന്നായ കറന്റ് സയന്‍സിലെ ഒരു ലേഖനത്തിൽ, മനുഷ്യര്‍ കൂടുതല്‍ ഉത്പാദന ക്ഷമതയുള്ളവരാകുന്നത് കാലത്താണെന്ന പഠനങ്ങള്‍ പ്രകാരം വടക്കു കിഴക്കന്‍ മേഖലയ്ക്ക് പ്രത്യേക സമയ മേഖലയുണ്ടാകുന്നത് നന്നാവുമെന്ന് ശാസ്ത്രജ്ഞര്‍ എഴുതിയിരുന്നു. രണ്ട് സമയ മേഖലകളായാല്‍ പ്രതിവര്‍ഷം രണ്ടു ലക്ഷം യൂണിറ്റ് വൈദ്യുതി ലാഭിക്കാമെന്നും പശ്ചിമ ബംഗാള്‍- അസം വഴി കടന്നു പോകുന്ന രേഖാംശത്തില്‍ സമയമേഖല സജ്ജീകരിച്ചാല്‍ ട്രെയിന്‍ അപകടങ്ങള്‍ ഉണ്ടാകാന്‍ സാധ്യതയുളള മുന്‍കമ്മിറ്റി ഉയര്‍ത്തിയ പ്രശ്‌നം പരിഹരിക്കാനാകുമെന്നും അവര്‍ കണക്കുകൂട്ടി. ശാസ്ത്രീയമായി വിശ്വസനീയമാണെങ്കിലും അത് സര്‍ക്കാരിനെ ബോധ്യപ്പെടുത്താനായില്ല.
എന്നാല്‍ രാഷ്ട്രീയ കാരണങ്ങളാലാണ് രണ്ട് സമയമേഖലകള്‍ ഉണ്ടാവാത്തതെന്നാണ് ഇതുമായി ബന്ധപ്പെട്ട ശാസ്ത്രജ്ഞരില്‍ ഭൂരിഭാഗവും പറയുന്നത്. പ്രത്യേക സമയ മേഖല വടക്കു കിഴക്കന്‍ ജനതയെ മറ്റൊരു വിഭാഗമായി കാണുന്നതിന് ഇടയാക്കുമെന്ന് ഭയപ്പെട്ടു. അവര്‍ രാജ്യത്തിന്റെ മറ്റു ഭാഗങ്ങളില്‍ നിന്നും വേറിട്ട് നില്‍ക്കുകയും വിഘടന വാദങ്ങള്‍ ഉയര്‍ത്തുകയും ചെയ്യുന്നതില്‍ ഇക്കാര്യം പരിഗണിക്കപ്പെടില്ല.

???? വാൽ കഷ്ണം ????
????ഇന്ത്യ സമയമേഖല UTC / GMT (കോർഡിനേറ്റഡ് യൂണിവേഴ്സൽ ടൈം / ഗ്രീൻവിച്ച് മീൻ ടൈം) +5.5 മണിക്കൂർ ആണ്. ഇന്ത്യൻ സ്റ്റാൻഡേർഡ് സമയം (IST) എന്നാണ് ഇത് അറിയപ്പെടുന്നത്.ഇന്ത്യയുടെ മുഴുവൻ ഭാഗവും ഒരു സമയ മേഖല മാത്രമാണ്. ഉത്തർപ്രദേശിലെ അലഹബാദ് ജില്ലയിൽ മിർസാപൂരിലെ ശങ്കാർഗർ കോട്ടയിൽ 82.5 ഡിഗ്രി രേഖാംശത്തിലാണ് രേഖപ്പെടുത്തുന്നത്. ഇത് ഇന്ത്യയുടെ മധ്യ മെരിഡിയനായി തിരഞ്ഞെടുക്കപ്പെട്ടു.

ബ്രിട്ടീഷ് ഭരണകാലത്ത് 1884 ൽ ടൈം സോണുകൾ ഇന്ത്യയിൽ നിലവിൽ വന്നു. ബോംബെ സമയം, കൽക്കട്ട എന്നിവിടങ്ങളിൽ രണ്ട് സമയ മേഖലകൾ ഉപയോഗിച്ചു. ഈ നഗരങ്ങളുടെ വാണിജ്യ, സാമ്പത്തിക കേന്ദ്രങ്ങളായിരുന്നു പ്രാധാന്യം. ഇന്ത്യയുടെ സ്വാതന്ത്ര്യത്തിനുശേഷം സമയമേഖല അത് പോലെ തുടർന്നു.
വടക്ക്-കിഴക്കൻ മേഖലയിൽ പുലർച്ചെ 4 മണിക്ക് സൂര്യോദയവും വൈകുന്നേരം നാലുമണിക്ക് സൂര്യസ്തമയവും സംഭവിക്കുന്നതിനാൽ ആസാമിലെ തേയില തോട്ടക്കാർക്ക് പകൽസമയത്ത് ഉൽപാദനക്ഷമത നഷ്ടപ്പെടുന്നു. ഇത് ഒരു പ്രധാന പ്രശ്നം സൃഷ്ടിച്ചു.ഇത് നേരിടാൻ അസമിലെ തേയില തോട്ടങ്ങൾ തേയിലത്തോട്ടത്തിലെ സമയം അല്ലെങ്കിൽ "ചായ് ബാഗൻടൈം " എന്നറിയപ്പെടുന്ന ഒരു പ്രത്യേക സമയ മേഖല പിന്തുടരുന്നു. രാവിലെ 9 മണി മുതൽ വൈകീട്ട് 5 മണിവരെ (രാവിലെ 4 മണി) തേയിലത്തോട്ടങ്ങളിൽ തൊഴിലാളികൾ പൊതുവായി ജോലി ചെയ്യുന്നു. ബ്രിട്ടീഷ് ഭരണകാലത്താണ് ഈ സമ്പ്രദായം ആരംഭിച്ചത്.


![ഇന്ത്യക്ക് എന്തുകൊണ്ടാണ് ഇപ്പോഴും ഒരു സമയ മേഖല ? ഒന്നിലധികം സമയ മേഖല ഇന്ത്യയിൽ നടപ്പിലാക്കുന്നത് നല്ലതല്ലേ ?](https://cdn.boolokam.com/articles/2023/06/wwfggg-1.jpg)ഇന്ത്യക്ക് എന്തുകൊണ്ടാണ് ഇപ്പോഴും ഒരു സമയ മേഖല? ഒന്നിലധികം സമയ മേഖല ഇന്ത്യയിൽ നടപ്പിലാക്കുന്നത് നല്ലതല്ലേ? ബീജിങ്ങ് സ്റ്റാന്‍ഡേര്‍ഡ് ടൈം എന്ന ഒറ്റ സമയ മേഖല അംഗീകരിച്ചിരിക്കുന്ന ചൈനയെ ഈ കാര്യത്തിൽ മാതൃക ആക്കാമോ? എന്താണ് ചായ് ബാഗൻടൈം ?⭐ **അറിവ് തേടുന്ന പാവം പ്രവാസി** ????ഇന്ത്യന്‍ സമയങ്ങളില്‍ മാറ്റം വരുന്നുണ്ടോയെന്ന ചോദ്യം പാര്‍ലമെന്റില്‍ ഉന്നയിക്കാന്‍ തുടങ്ങിയിട്ട് രണ്ട് പതിറ്റാണ്ടായി. 2002 മുതല്‍ പാര്‍ലമെന്റിന്റെ എല്ലാ സമ്മേളനങ്ങളിലും കാലാകാലങ്ങളായി ഇത് ആവര്‍ത്തിച്ചുകൊണ്ടേയിരിക്കുന്നുണ്ട്. രണ്ട് സമയ മേഖലകള്‍ വേണമെന്ന നിര്‍ദ്ദേശം ഇന്ത്യയില്‍ നടപ്പാക്കുന്നുണ്ടോയെന്ന് കക്ഷി ഭേദമില്ലാതെ ചോദ്യം വരികയും അതിനായി സ്വീകരിച്ച നടപടികളെ കുറിച്ചും ഇരുസഭകളിലും അംഗങ്ങള്‍ ചോദ്യം ഉന്നയിച്ചിട്ടുണ്ട്. ഏറ്റവും ചുരുങ്ങിയത് 16 തവണയെങ്കിലും ആവര്‍ത്തിക്കപ്പെട്ടിട്ടുണ്ട് ഇതേ ചോദ്യം. 2002 മാര്‍ച്ചില്‍ ഈ ചോദ്യം ഉന്നയിക്കപ്പെട്ടപ്പോള്‍ ആ വര്‍ഷം ഓഗസ്റ്റില്‍ ഇല്ല എന്ന കൃത്യമായ മറുപടി അന്നത്തെ ശാസ്ത്ര സാങ്കേതിക സഹമന്ത്രി ബച്ചി സിംഗ് റാവത്ത് രാജ്യസഭാംഗം എം ശങ്കരലിംഗത്തിന് നല്കിയിരുന്നു. അതേ വര്‍ഷത്തില്‍ തന്നെയാണ് ശാസ്ത്ര സാങ്കേതിക വകുപ്പ് ഉന്നതതല സമിതിയെ ഈ പ്രശ്‌നം പഠിക്കാന്‍ നിയോഗിച്ചത്. തുടര്‍ന്ന് എയര്‍ലൈനുകള്‍, റെയില്‍വേ, റേഡിയോ, ടെലിവിഷന്‍ എന്നിവയുടെ സുഗമമായ പ്രവര്‍ത്തനത്തെ ഒന്നിലധികം സമയ മേഖലകളുണ്ടാക്കുന്നത് ബുദ്ധിമുട്ടുണ്ടാക്കുമെന്നാണ് പഠനം പറയുന്നത്. ടെലിഫോണ്‍ സേവനങ്ങളേയും ഇത് ബാധിക്കും. അതുകൊണ്ടുതന്നെ ഏകീകൃത സമയം തുടരുന്നതാണ് നല്ലതെന്ന് റാവത്ത് വിശദമാക്കി. [](https://cdn.boolokam.com/articles/2023/06/wwfggg-1.jpg)ഇന്ത്യന്‍ സ്റ്റാന്‍ഡേര്‍ഡ് സമയത്തേക്കാള്‍ ഏറ്റവും കുറഞ്ഞത് 60 മിനിറ്റ് മുമ്പിലുള്ള ഒരു പ്രാദേശിക സമയ മേഖല സംസ്ഥാനത്ത് കൊണ്ടുവരണമെന്ന് ഒരിക്കൽ ആസാം കേന്ദ്രത്തോട് ആവശ്യപ്പെട്ടിരുന്നു. വേനൽക്കാലത്ത് 4 എ എമ്മിന് സൂര്യന്‍ ഉദിക്കുകയും , 4 പി എമ്മിന് അസ്തമിക്കുകയും ചെയ്യുന്ന ആസാമിന് ഇത് വഴി പകല്‍ സമയത്തിന്റെ ദൈര്‍ഘ്യം കൂട്ടാൻ പറ്റും.എന്നാല്‍ ഇതേ പ്രതിഭാസം ഏകദേശം 2900 കിലോമീറ്റര്‍ അകലെയുള്ള ഗുജറാത്തിന്റെ പടിഞ്ഞാറേ മുനമ്പില്‍ സംഭവിക്കുന്നത് രണ്ടു മണിക്കൂര്‍ വൈകിയാണ്. ഇന്ത്യന്‍ സ്റ്റാന്‍ഡേര്‍ഡ് സമയം ഉത്തര്‍പ്രദേശിലെ മിര്‍സാപൂരിലൂടെ 82.5 ഈസ്റ്റ് ലോംഗിറ്റ്യൂഡിനെ അടിസ്ഥാനമാക്കിയതു മുതല്‍ പടിഞ്ഞാറന്‍ പ്രദേശങ്ങളെക്കാള്‍ കുറഞ്ഞ പകല്‍ സമയമാണ് രേഖയ്ക്ക് കിഴക്കുള്ള പ്രദേശങ്ങളിലുള്ളത്. 150 വര്‍ഷങ്ങള്‍ക്ക് മുന്‍പ് ബ്രിട്ടീഷ് ഭരണാധികാരികള്‍ തേയില തോട്ടങ്ങള്‍ക്ക് വേണ്ടി കൊണ്ടുവന്ന ഇപ്പൊഴും നിലനില്‍ക്കുന്ന chaibagaan (ചായ്ബഗാൻ )എന്ന സമയ ക്രമം പുന:സ്ഥാപിക്കണമെന്നാണ് അന്ന് ആസാം ആവശ്യപ്പെട്ടത്. ഇത്തരമൊരു മാറ്റം ഊര്‍ജം ലാഭിക്കാനും , ഉത്പാദനക്ഷമത കൂട്ടാനും സഹായിക്കുമെന്നാണ് അവരുടെ അഭിപ്രായം. ഈ വാദത്തില്‍ കഴമ്പുണ്ടെങ്കിലും പുതിയ സമയമേഖല കൊണ്ടുവരുന്നതുമൂലം ഉണ്ടായേക്കാവുന്ന പ്രതികൂല കാര്യങ്ങള്‍ നിരവധിയാണ്. അടുത്തടുത്ത പ്രദേശങ്ങളിലായി പതിനൊന്ന് സമയമേഖലകളുള്ള റഷ്യയില്‍ ഓരോ ആഭ്യന്തര സമയമേഖലകള്‍ കടന്നു പോകുമ്പോഴും വാച്ച് ക്രമീകരിക്കേണ്ടി വരുന്നത് വലിയ ബുദ്ധിമുട്ടുണ്ടാക്കുന്നുണ്ട്. ഗതാഗതത്തെയും , വാണിജ്യത്തെയുമാണ് ഈ സമയക്രമം കൂടുതല്‍ ബാധിക്കുന്നത്. റെയില്‍വേ ഗതാഗത മേഖലയില്‍ അപകടം സംഭവിക്കാനുള്ള സാധ്യതയാണ് ഇതില്‍ പ്രദാനം. മറ്റൊന്ന്, എന്തുകൊണ്ടാണ് ആസാമിന് വേണ്ടി മാത്രം ഇതാവശ്യപ്പെടുന്നത് എന്നുള്ളതാണ്. അങ്ങനെയാണെങ്കില്‍ മറ്റ് വടക്ക് കിഴക്കന്‍ സംസ്ഥാനങ്ങളില്‍ ഈ മാറ്റം വേണ്ടേ? വടക്ക് കിഴക്കന്‍ മേഖലയിലെ എല്ലാ പ്രദേശത്തും സമയ മേഖലയിലെ ഈ വ്യതിയാനം നടപ്പാക്കുകയാണെങ്കില്‍ നിലവില്‍ ഈ പ്രദേശം രാജ്യത്തിന്റെ മറ്റ് ഭാഗങ്ങളുമായി നേരിടുന്ന ഒറ്റപ്പെടല്‍ തീവ്രമാകുകയേയുള്ളൂ. എന്നാല്‍ ഇടക്കിടെ ഉയര്‍ന്നു വരാറുള്ള ഈ ആവശ്യത്തോട് അതുയര്‍ത്താവുന്ന ഭരണപരമായ പ്രതിസന്ധികള്‍ പരിഗണിച്ചു കൊണ്ട് ആത്ര അനുകൂലമല്ലാത്ത നിലപാടാണ് കേന്ദ്ര സര്‍ക്കാരുകൾ കൈക്കൊള്ളാറ്. വടക്കു കിഴക്കന്‍ ഇന്ത്യയിലും , ആന്‍ഡമാന്‍ നിക്കോബാര്‍ ദ്വീപുകളിലും ഭൂമിശാസ്ത്ര പരമായ പ്രത്യേകതകളാല്‍ സൂര്യന്‍ നേരത്തെ ഉദിക്കുകയും അസ്തമിക്കുകയും ചെയ്യുന്നുണ്ട്. രാജ്യത്തിന്റെ മറ്റു ഭാഗങ്ങളെ അപേക്ഷിച്ച് വളരെ നേരത്തെയായതുകൊണ്ടാണ് രണ്ടു മേഖലകളെന്ന ആവശ്യം ഉയര്‍ന്നത്. മാത്രമല്ല ഔദ്യോഗിക പ്രവര്‍ത്തി സമയം എല്ലായിടത്തും ഒരുപോലെയായതിനാല്‍ ഈ സ്ഥലങ്ങളില്‍ രാവിലത്തെ വിലപ്പെട്ട ജോലി സമയം നഷ്ടപ്പെടുകയും വൈകുന്നേരങ്ങളില്‍ ഈ പ്രദേശങ്ങളില്‍ അനാവശ്യമായി വൈദ്യുതി ഉപയോഗിക്കേണ്ടി വരികയും ചെയ്യുന്നുണ്ട്. [![](https://cdn.boolokam.com/articles/2023/06/vsvvvb.jpg)](https://cdn.boolokam.com/articles/2023/06/vsvvvb.jpg)ബാംഗ്ലൂരിലെ നാഷണല്‍ ഇന്‍സ്റ്റിറ്റ്യൂട്ട് ഓഫ് അഡ്വാന്‍സ്ഡ് സ്റ്റഡിയുടേതടക്കം നിരവധി ഗവേഷകരുടെ നിര്‍ദേശങ്ങള്‍ പരിഗണിച്ചു കൊണ്ട് ഐ എസ് ടി (IST)യെ അരമണിക്കൂര്‍ മുന്‍പോട്ടാക്കി യൂണിവേഴ്‌സല്‍ കോഓര്‍ഡിനേറ്റഡ് ടൈമിന്റെ 6 മണിക്കൂര്‍ മുന്‍പിലേക്ക് ക്രമീകരിക്കാവുന്നതാണ്. 82.5 ഡിഗ്രി കിഴക്ക് നിന്നും , 90 ഡിഗ്രി കിഴക്കോട്ട് മാറ്റി സമയം കണക്കാക്കുമ്പോള്‍ ലോംഗിറ്റ്യൂഡ് കടന്നു പോവുക വെസ്റ്റ് ബംഗാള്‍ - ആസാം അതിര്‍ത്തിയിലൂടെയായിരിക്കും. ഇതൊരു തരത്തില്‍ ആസാമിന്റെ ആവശ്യങ്ങളോട് അടുത്തു നില്ക്കുന്ന ഒരു പരിഹാരമായിരിക്കും. ഒരു മണിക്കൂര്‍ മുന്‍പില്‍ ആകുന്നതിലൂടെ വടക്ക് പടിഞ്ഞാറന്‍ മേഖല നേരിടുന്ന പ്രായോഗിക പ്രശ്‌നങ്ങള്‍ സംബന്ധിച്ച പരാതികള്‍ ഇങ്ങനെ പരിഹരിക്കാന്‍ കഴിയും. യു എസില്‍ അഞ്ച് സമയ മേഖലകളും , റഷ്യയില്‍ 11 മേഖലകളും ഉണ്ടെന്നും അതുകൊണ്ടുതന്നെ ഇന്ത്യയ്ക്കും ഒന്നിലധികം സമയ മേഖലകളുണ്ടാവണമെന്നുമാണ് ഈ ന്യായത്തെ അനുകൂലിക്കുന്നവര്‍ പറയുന്നത്. ഒന്നിലധികം സമയ മേഖലകളെ പഠിച്ച വിദഗ്ധ സമിതികൾ ഇതിനോട് അനുകൂലിക്കുന്നില്ലെങ്കിലും കിഴക്കന്‍ സംസ്ഥാനങ്ങളിലെ ജോലി സമയം ഒരു മണിക്കൂര്‍ മുമ്പായി പ്രഭാതത്തിലെ സമയം ലാഭകരമായി ഉപയോഗപ്പെടുത്താനും ബന്ധപ്പെട്ട അധികാരികള്‍ക്ക് ഭരണപരമായ നിര്‍ദ്ദേശങ്ങള്‍ക്ക് ശിപാര്‍ശ ചെയ്തിരുന്നു. വടക്കു കിഴക്കന്‍ മേഖലയില്‍ വൈദ്യുതി ലാഭിക്കുന്നതിന് പ്രത്യേക സമയ മേഖല രൂപപ്പെടുത്താനുള്ള നിര്‍ദ്ദേശമുണ്ടോ എന്ന ചോദ്യം 2007ല്‍ രാജ്യസഭാംഗം ബി ജെ പാണ്ഡ ഉന്നയിച്ചിരുന്നു . അഞ്ച് വര്‍ഷം മുമ്പ് റാവത്ത് നല്കിയ അതേതരത്തില്‍ തന്നെയായിരുന്നു അക്കാലത്ത് യു പി എ മന്ത്രിയായിരുന്ന കപില്‍ സിബലും നല്കിയത്. ഇത്തരത്തില്‍ സമയ മേഖല രണ്ടാക്കുന്നതിലൂടെ വലിയ നേട്ടങ്ങള്‍ നല്കുന്നില്ലെന്നാണ് കമ്മിറ്റിയുടെ നിരീക്ഷണമെന്നും മാത്രമല്ല എയര്‍ലൈനുകള്‍, റെയില്‍വേ, റേഡിയോ, ടി വി, എസ് ടി ഡി തുടങ്ങിയ സേവനങ്ങള്‍ക്ക് ബുദ്ധിമുട്ടുണ്ടാക്കുമെന്നും അന്ന് അദ്ദേഹം വിശദമാക്കി. സമയ മേഖലകള്‍ മാറ്റാന്‍ പദ്ധതിയില്ലെന്ന് കോണ്‍ഗ്രസ് മന്ത്രിമാര്‍ പറഞ്ഞതിനാല്‍ 2014ല്‍ എന്‍ ഡി എ അധികാരത്തില്‍ വന്നശേഷം ഈ ചോദ്യം ആവര്‍ത്തിക്കപ്പെടില്ലെന്നാണ് പ്രതീക്ഷിച്ചത്. എന്നാല്‍ 2018 മുതല്‍ നാല് കോണ്‍ഗ്രസ് എം പിമാര്‍ ഈ ചോദ്യം ഉന്നയിക്കുകയുണ്ടായി. 2022 ഫെബ്രുവരിയില്‍ ദീപീന്ദര്‍ ഹൂഡയാണ് ഏറ്റവും ഒടുവില്‍ ചോദിച്ചത്. അതിനു മുമ്പ് 2021ല്‍ മനീഷ് തിവാരിയും , പ്രദ്യുത് ബോര്‍ഡോലോയും 2019ല്‍ കോമതി റെഡ്ഡി വെങ്കട്ട് റെഡ്ഡിയും ഈ ചോദ്യം ഉന്നയിച്ചവരാണ്. [![](https://cdn.boolokam.com/articles/2023/06/dqdfffgggg.jpg)](https://cdn.boolokam.com/articles/2023/06/dqdfffgggg.jpg)സമയ മേഖലകളുടെ മാറ്റം സംബന്ധിച്ച ചര്‍ച്ചയ്ക്ക് ചരിത്രത്തിലുടനീളം പ്രാധാന്യമുണ്ട്. വലിയ രാജ്യമായിട്ടും ചൈനയ്ക്ക് ബീജിങ്ങ് സ്റ്റാന്‍ഡേര്‍ഡ് ടൈം (ബി.എസ്.ടി) അഥവാ ചൈന സ്റ്റാന്‍ഡേര്‍ഡ് ടൈം (സി എസ് ടി) എന്ന ഒറ്റ സമയ മേഖല മാത്രമേയുള്ളൂ. ഗ്രീന്‍വിച്ച് മീന്‍ ടൈമിനേക്കാള്‍ 8 മണിക്കൂര്‍ മുന്‍പിലാണ് അത്. ചൈനയില്‍ 5 സമയ മേഖലകളുണ്ടെങ്കിലും 1940-കളുടെ ഒടുവില്‍ കമ്യൂണിസ്റ്റ് ഗവണ്‍മെന്‍റ് ഇതിനെ ഒറ്റ സമയ മേഖലയാക്കി മാറ്റി. ഇത് ബീജിങ്ങില്‍ നിന്നു വളരെ അകലെ താമസിക്കുന്നവര്‍ക്ക് പ്രായോഗികമായ ബുദ്ധിമുട്ടുകള്‍ സൃഷ്ടിക്കുന്നുണ്ട്. അതിന്റെ ഫലമായി ചില പ്രദേശങ്ങള്‍ സ്റ്റാന്‍ഡേര്‍ഡ് ടൈമുമായി ചേര്‍ന്ന് പോകാത്ത അവസ്ഥയുണ്ടായിട്ടുണ്ട്. ഇന്ത്യക്ക് പുറമെ ചൈന മാത്രമാണ് ഒറ്റ സമയ മേഖല അംഗീകരിച്ചിരിക്കുന്ന രാജ്യം. ചൈന ഒരു സമയ മേഖല മാത്രം അംഗീകരിച്ചതിന് പിന്നില്‍ പ്രയോഗികവും , രാഷ്ട്രീയവുമായ കാരണങ്ങളാണ് കണ്ടെത്താന്‍ കഴിയുക. ചൈനയില്‍ ഇന്ന് നിലവിലുള്ള സമയ മേഖല നിലവില്‍ വന്നത് 1949-ല്‍ കമ്യൂണിസ്റ്റ് പാര്‍ട്ടിയുടെ നേതൃത്വത്തില്‍ പീപ്പിള്‍സ് റിപ്പബ്ലിക്ക് ഓഫ് ചൈന രൂപീകരിച്ചതോടെയാണ്. രാജ്യത്തിന്റെ പ്രവര്‍ത്തനങ്ങളെ ക്രമീകരിക്കുന്നതിനോടൊപ്പം തങ്ങള്‍ കൂടുതല്‍ ഐക്യത്തിലാണ് എന്നു കാണിക്കാന്‍ കൂടിയാണ് ഇത് ചെയ്തത്. നിരവധി പ്രവിശ്യകളും , വംശീയ ന്യൂനപക്ഷങ്ങളും ഉള്ള രാജ്യത്തെ സംബന്ധിച്ചിടത്തോളം ഇതൊരു ശക്തമായ രാഷ്ട്രീയ നീക്കമാണ്. വ്യത്യസ്തമായ നിരവധി പ്രദേശങ്ങളെ ഒരൊറ്റ ശക്തിയുടെ കീഴില്‍ നിലനിര്‍ത്തുക എന്നത് ബുദ്ധിമുട്ടേറിയ കാര്യമാണെന്ന് ചരിത്രത്തില്‍ തന്നെ തെളിയിക്കപ്പെട്ടിട്ടുള്ളതാണ്. ശൈഥില്യത്തിന്റെയും , 20 വര്‍ഷത്തോളം നീണ്ടു നിന്ന ആഭ്യന്തര യുദ്ധത്തിന്റെയും കാലഘട്ടത്തിന് ശേഷം രാജ്യത്തിനു മേല്‍ ഒരു അധികാരശക്തിയെ സ്ഥാപിക്കുക എന്നത് എന്തുകൊണ്ടും പ്രധാന്യമേറിയ കാര്യമാണ്. റഷ്യയ്ക്ക് പത്തിലധികം സമയമേഖലകളാണുള്ളത്. പക്ഷെ അതുകൂടാതെ വ്യത്യസ്ത സാഹചര്യങ്ങള്‍ ക്കനുസരിച്ച് നിരവധി നിര്‍ദേശങ്ങള്‍ അവിടെ പാലിക്കേണ്ടതുണ്ട്. ഉദാഹരണത്തിന് റെയില്‍വേ പിന്തുടരുന്നത് മോസ്‌കോ സമയ മേഖലയാണെങ്കില്‍ (സഖാലിന്‍ റെയില്‍പാത ഒഴിച്ച്) വ്യോമയാന മേഖല പിന്തുടരുന്നത് പ്രാദേശിക സമയ മേഖലയാണ്. ഇത് കുറച്ച് ആശയകുഴപ്പം ഉണ്ടാക്കുന്ന ഒന്നാണ്. അതായത് യാത്ര ചെയ്യുന്ന വേളയില്‍ വാച്ചില്‍ നോക്കി സമയം കണക്കാക്കുന്നതില്‍ നിങ്ങള്‍ക്ക് കൂടുതല്‍ കൃത്യത വേണ്ടിവരും. മറുവശത്ത് ചൈന ആഭ്യന്തര യുദ്ധത്തിന്നു ശേഷം നേരത്തെ നിലനിന്നിരുന്ന അഞ്ചു സമയ മേഖലകളെയും ഇല്ലാതാക്കി ഒറ്റ സമയ മേഖലയാക്കി മാറ്റുകയും ചെയ്തു. ഇന്ത്യയിലെ പ്രമുഖ ശാസ്ത്രജേര്‍ണലുകളില്‍ ഒന്നായ കറന്റ് സയന്‍സിലെ ഒരു ലേഖനത്തിൽ, മനുഷ്യര്‍ കൂടുതല്‍ ഉത്പാദന ക്ഷമതയുള്ളവരാകുന്നത് കാലത്താണെന്ന പഠനങ്ങള്‍ പ്രകാരം വടക്കു കിഴക്കന്‍ മേഖലയ്ക്ക് പ്രത്യേക സമയ മേഖലയുണ്ടാകുന്നത് നന്നാവുമെന്ന് ശാസ്ത്രജ്ഞര്‍ എഴുതിയിരുന്നു. രണ്ട് സമയ മേഖലകളായാല്‍ പ്രതിവര്‍ഷം രണ്ടു ലക്ഷം യൂണിറ്റ് വൈദ്യുതി ലാഭിക്കാമെന്നും പശ്ചിമ ബംഗാള്‍- അസം വഴി കടന്നു പോകുന്ന രേഖാംശത്തില്‍ സമയമേഖല സജ്ജീകരിച്ചാല്‍ ട്രെയിന്‍ അപകടങ്ങള്‍ ഉണ്ടാകാന്‍ സാധ്യതയുളള മുന്‍കമ്മിറ്റി ഉയര്‍ത്തിയ പ്രശ്‌നം പരിഹരിക്കാനാകുമെന്നും അവര്‍ കണക്കുകൂട്ടി. ശാസ്ത്രീയമായി വിശ്വസനീയമാണെങ്കിലും അത് സര്‍ക്കാരിനെ ബോധ്യപ്പെടുത്താനായില്ല. എന്നാല്‍ രാഷ്ട്രീയ കാരണങ്ങളാലാണ് രണ്ട് സമയമേഖലകള്‍ ഉണ്ടാവാത്തതെന്നാണ് ഇതുമായി ബന്ധപ്പെട്ട ശാസ്ത്രജ്ഞരില്‍ ഭൂരിഭാഗവും പറയുന്നത്. പ്രത്യേക സമയ മേഖല വടക്കു കിഴക്കന്‍ ജനതയെ മറ്റൊരു വിഭാഗമായി കാണുന്നതിന് ഇടയാക്കുമെന്ന് ഭയപ്പെട്ടു. അവര്‍ രാജ്യത്തിന്റെ മറ്റു ഭാഗങ്ങളില്‍ നിന്നും വേറിട്ട് നില്‍ക്കുകയും വിഘടന വാദങ്ങള്‍ ഉയര്‍ത്തുകയും ചെയ്യുന്നതില്‍ ഇക്കാര്യം പരിഗണിക്കപ്പെടില്ല. ???? വാൽ കഷ്ണം ???? ????ഇന്ത്യ സമയമേഖല UTC / GMT (കോർഡിനേറ്റഡ് യൂണിവേഴ്സൽ ടൈം / ഗ്രീൻവിച്ച് മീൻ ടൈം) +5.5 മണിക്കൂർ ആണ്. ഇന്ത്യൻ സ്റ്റാൻഡേർഡ് സമയം (IST) എന്നാണ് ഇത് അറിയപ്പെടുന്നത്.ഇന്ത്യയുടെ മുഴുവൻ ഭാഗവും ഒരു സമയ മേഖല മാത്രമാണ്. ഉത്തർപ്രദേശിലെ അലഹബാദ് ജില്ലയിൽ മിർസാപൂരിലെ ശങ്കാർഗർ കോട്ടയിൽ 82.5 ഡിഗ്രി രേഖാംശത്തിലാണ് രേഖപ്പെടുത്തുന്നത്. ഇത് ഇന്ത്യയുടെ മധ്യ മെരിഡിയനായി തിരഞ്ഞെടുക്കപ്പെട്ടു. ബ്രിട്ടീഷ് ഭരണകാലത്ത് 1884 ൽ ടൈം സോണുകൾ ഇന്ത്യയിൽ നിലവിൽ വന്നു. ബോംബെ സമയം, കൽക്കട്ട എന്നിവിടങ്ങളിൽ രണ്ട് സമയ മേഖലകൾ ഉപയോഗിച്ചു. ഈ നഗരങ്ങളുടെ വാണിജ്യ, സാമ്പത്തിക കേന്ദ്രങ്ങളായിരുന്നു പ്രാധാന്യം. ഇന്ത്യയുടെ സ്വാതന്ത്ര്യത്തിനുശേഷം സമയമേഖല അത് പോലെ തുടർന്നു. വടക്ക്-കിഴക്കൻ മേഖലയിൽ പുലർച്ചെ 4 മണിക്ക് സൂര്യോദയവും വൈകുന്നേരം നാലുമണിക്ക് സൂര്യസ്തമയവും സംഭവിക്കുന്നതിനാൽ ആസാമിലെ തേയില തോട്ടക്കാർക്ക് പകൽസമയത്ത് ഉൽപാദനക്ഷമത നഷ്ടപ്പെടുന്നു. ഇത് ഒരു പ്രധാന പ്രശ്നം സൃഷ്ടിച്ചു.ഇത് നേരിടാൻ അസമിലെ തേയില തോട്ടങ്ങൾ തേയിലത്തോട്ടത്തിലെ സമയം അല്ലെങ്കിൽ "ചായ് ബാഗൻടൈം " എന്നറിയപ്പെടുന്ന ഒരു പ്രത്യേക സമയ മേഖല പിന്തുടരുന്നു. രാവിലെ 9 മണി മുതൽ വൈകീട്ട് 5 മണിവരെ (രാവിലെ 4 മണി) തേയിലത്തോട്ടങ്ങളിൽ തൊഴിലാളികൾ പൊതുവായി ജോലി ചെയ്യുന്നു. ബ്രിട്ടീഷ് ഭരണകാലത്താണ് ഈ സമ്പ്രദായം ആരംഭിച്ചത്.
