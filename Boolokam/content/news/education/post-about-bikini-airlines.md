---
title: "എന്താണ് ബിക്കിനി എയര്‍ലൈന്‍സ് ?"
date: 2023-11-04T16:23:33
draft: false
categories: ["Education"]
tags: ['airlines', 'bikini', 'bikini airlines']
author: "Beaumaris"
image: "https://cdn.boolokam.com/articles/2023/11/wfwwf.webp"
view_count: 131302
like_count: 37603
comment_count: 0
---

**എന്താണ് ബിക്കിനി എയര്‍ലൈന്‍സ് ?** **അറിവ് തേടുന്ന പാവം പ്രവാസി** ബിക്കിനി ധരിച്ച ഏയര്‍ഹോസ്റ്റസുമാരുടെ സാന്നിധ്യമാണ് വിയര്‍ട്ട് ജെറ്റ് എന്ന വിമാന കമ്പനിയെ ബിക്കിനി എയര്‍ലൈന്‍സ് എന്ന പേരിൽ വിളിക്കാൻ കാരണം. ശരീരത്തിന്റെ അഴകളവുകള്‍ ദൃശ്യമാക്കുന്ന വിധത്തില്‍ അല്‍പ്പ വസ്ത്ര ധാരിണികളായ എയര്‍ഹോസ്റ്റസുമാരാണ് വിയര്‍ട്ട് ജെറ്റിന്‍റെ പ്രധാന പ്രത്യേകത തന്നെ. വിയറ്റ്‌നാമിലെ വനിതാ കോടീശ്വരിയായ ഗുയേന്‍ തീ ഫൂവോംഗ് താവോയാണ് ഈ വിമാന കമ്പനിക്ക് പിന്നില്‍. എയര്‍ ഹോസ്റ്റസുമാര്‍ ബിക്കിനിയിട്ടും ജീവനക്കാര്‍ അല്‍പ്പവസ്ത്രം ധരിച്ചുമെത്തുന്ന വിയറ്റ് ജെറ്റ് വളരെ പെട്ടെന്നാണ് യാത്രക്കാര്‍ക്കിടയില്‍ സുപരിചിതമായത്. നഗ്നതയിലൂടെ വിപണി കീഴടക്കുകയെന്ന തന്ത്രം വളരെ പെട്ടെന്ന് തന്നെ ക്ലിക്കാകുകയായിരുന്നു. 2011 ല്‍ ആരംഭിച്ച ബിക്കിനി എയര്‍ലൈന്‍സ് വളരെ പെട്ടെന്ന് തന്നെ വിജയമായി. ![](https://cdn.boolokam.com/articles/2023/11/fwwffwwffw.jpg)2020 ല്‍ 17 ദശലക്ഷം യാത്രക്കാരെ കൈകാര്യം ചെയ്ത വിയേര്‍ട്ട്ജറ്റ് 986 ദശലക്ഷം ഡോളറാണ് ആ വര്‍ഷം സമ്പാദ്യമുണ്ടാക്കിയത്. ആഭ്യന്തരമായും , അന്താരാഷ്ട്രമായും 60 റൂട്ടുകളിലാണ് ഇത് പ്രവര്‍ത്തിക്കുന്നത്. ഈ വിമാന കമ്പനിയുടെ ബിക്കിനി ഷോ വീഡിയോകള്‍ സോഷ്യല്‍ മീഡിയയില്‍ വൈറലാണ്. മോഡലുകളെ പോലെ ബിക്കിനി ധരിച്ച എയര്‍ഹോസ്റ്റസുമാരുടെയും , ഗ്രൗണ്ട് സ്റ്റാഫുകളുടെയും കലണ്ടര്‍ ഇറക്കിയതും സമൂഹമാധ്യമങ്ങളില്‍ വന്‍ ഹിറ്റായിരുന്നു. നേട്ടങ്ങൾക്ക് ഒപ്പം പലപ്പോഴും വിവാദങ്ങളും ഈ വിമാന സര്‍വ്വീസിനെ ബാധിക്കുന്നുണ്ട്. ![](https://cdn.boolokam.com/articles/2023/11/wffwfwff.jpg)യാത്രയ്ക്കിടെ വിമാനത്തിനുള്ളില്‍ വെച്ച് 2012ല്‍ എയര്‍ഹോസ്റ്റുമാരുടെ ഫാഷന്‍ ഷോ അവതരിപ്പിച്ചത് ഏറെ വിമര്‍ശിക്കപ്പെട്ടിരുന്നു. ഫ്‌ളൈറ്റ് അറ്റന്‍ഡര്‍മാര്‍ ബിക്കിനിയിട്ടാണ് അന്ന് വിമാനത്തിനുള്ളില്‍ ഫാഷന്‍ ഷോ നടത്തിയത്. വിയറ്റ്‌നാം ഏവിയേഷന്‍ അതോററ്റിയില്‍ നിന്ന് അനുവാദം വാങ്ങാതെ ഷോ നടത്തിയതിന് എയര്‍ലൈന്‍സില്‍ നിന്നും 62000 രൂപ പിഴ ഈടാക്കിയിരുന്നു. യാത്രക്കാരുടെ സുരക്ഷ കണക്കിലെടുക്കാതെ ഷോ നടത്തിയതിനും അനുവാദം വാങ്ങാത്തതിനുമാണ് ഏവിയേഷന്‍ അതോറിറ്റി പിഴ ചുമത്തിയത്. ഒരിക്കൽ മാത്രമേ ബിക്കിനി ധരിച്ച എയർഹോസ്റ്റുകളുമായി പറന്നുള്ളുവെങ്കിലും ഇപ്പോഴും വിയർജെറ്റ് അറിയപ്പെടുന്നത് ബിക്കിനി എയർലൈൻസ് എന്ന പേരിലാണ്.‌ ![](https://cdn.boolokam.com/articles/2023/11/fwwffwfwfwwfwf.jpg)എന്തിനാണ് എയര്‍ ഹോസ്റ്റസ്സുമാര്‍ ബിക്കിനിയിടുന്നത് എന്ന ചോദ്യം ആദ്യം മുതലേ വിയെറ്റ് ജെറ്റിനോട് പലരും ചോദിക്കുന്നുണ്ട്. അവരുടെ ജോലിയുമായോ , വിയറ്റ്‌നാമിന്റെ സംസ്‌കാരവുമായോ ഒരു ബന്ധവും ഇല്ലാത്തതാണ് ഈ വസ്ത്രം. അപ്പോള്‍ പിന്നെ എന്തിനായിരിക്കും ഇങ്ങനെ ചെയ്യുന്നത്? പബ്ലിസിറ്റിക്ക് വേണ്ടി എന്ന് തന്നെയാണ് മിക്കവരും നല്‍കുന്ന ഉത്തരം. ബിക്കിനി പരീക്ഷണത്തിലൂടെ വന്‍ ഹിറ്റായ ഈ വിമാന സര്‍വീസ് ദില്ലിയില്‍ നിന്നും വിയറ്റ്നാമിലേക്ക് ആഴ്ചയില്‍ മൂന്ന് തവണ സർവീസ് നടത്തുന്നുണ്ട്.
