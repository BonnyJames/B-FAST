---
title: "മൂത്രവിസർജനത്തെപ്പറ്റി പഠിക്കുന്നത് എന്തിന് ?"
date: 2023-05-27T14:59:49
draft: false
categories: ["Education"]
tags: ['URINE']
author: "Beaumaris"
---

<strong>മൂത്രവിസർജനത്തെപ്പറ്റി പഠിക്കുന്നത് എന്തിന് ?</strong>

<strong>അറിവ് തേടുന്ന പാവം പ്രവാസി</strong>

മൂത്രവിസർജനമെന്ന മൗലികപ്രക്രിയയെ നിയന്ത്രിക്കുന്നത് ദ്രവബലതന്ത്രത്തിന്റെ (fluid dynamics) സൂത്രങ്ങളാണ്. ജോർജിയ ഇൻസ്റ്റിറ്റ്യൂട്ട് ഓഫ് ടെക്നോളജിയിലെ കെമിക്കൽ ആൻഡ് ബയോമോളിക്യുലർ എൻജിനീയറിങ് വിഭാഗം അവിചാരിതമായി കണ്ട കാഴ്ച വാതിൽ തുറന്നതു ശാസ്ത്രത്തിന്റെ പുതിയ അറിവിലേക്കാണ്. ഒരു കെ‍ാച്ചുകീടം മൂത്രമെ‍ാഴിക്കുന്നതായിരുന്നു ആ കാഴ്ച. ഒരു തുള്ളി കാലിനടിയിൽ ഉരുണ്ടുകൂടി നിന്നു, പിന്നെ ഒരു ചീറ്റൽ; മൂത്രത്തുള്ളി ശക്തമായി ചീറ്റി. ഗവേഷണ സംഘം മൈക്രോ സിടി സ്കാനിങ് വഴി മൂത്രത്തുള്ളിയെ പഠിച്ചു. കേവല കൗതുകത്തിൽനിന്നു തുടങ്ങിയ ഗവേഷണം എത്തിയതു സ്മാർട് വാച്ച് ഉൾപ്പെടെയുള്ള ഇലക്ട്രോണിക് വെയറബിൾസിലാണ്.

ചെറുതും വലുതുമായ 16 ജീവികളുടെ മൂത്രവിസർജനത്തിന്റെ പ്രത്യേകതകൾ ഈ സംഘം പഠിച്ചു. ഒരു ആന, ഒരു നായ, രണ്ടു പശുക്കൾ, രണ്ട് ആടുകൾ, അഞ്ച് എലികൾ, അഞ്ചു ചുണ്ടെലികൾ എന്നിവയിലായിരുന്നു പരീക്ഷണം. എലികളും ചുണ്ടെലികളും അതിശീഘ്രം, വെറും രണ്ടു സെക്കൻഡുകൾ കെ‍ാണ്ട് മൂത്രമെ‍ാഴിച്ചു. അഞ്ചു കിലോയിൽ താഴെ ഭാരമുള്ള ജീവികളെല്ലാം രണ്ടു സെക്കൻഡിനകം കാര്യം സാധിച്ചു.

<a href="https://cdn.boolokam.com/articles/2023/05/gwgw-1.jpg"><img class="size-large wp-image-397189 aligncenter" src="https://cdn.boolokam.com/articles/2023/05/gwgw-1-1024x768.jpg" alt="" width="800" height="600" /></a>5 കിലോഗ്രാമിൽ കൂടുതൽ ഭാരമുള്ളവ പത്തിരട്ടി സമയമെടുത്തു. 21 സെക്കൻഡ് വരെ നീണ്ടുനിന്നു അവയുടെ മൂത്രമെ‍ാഴിക്കൽ. ആനയും , നായയും മൂത്രമെ‍ാഴിക്കാനെടുക്കുന്ന സമയം സമമാണെന്നത് ഒറ്റനോട്ടത്തിൽ അതിശയമായി തോന്നാം. എന്നാൽ ആനയുടെ, ഒരു മീറ്റർ നീളവും 30 സെന്റിമീറ്റർ ചുറ്റളവുമുള്ള നാളിയിലൂടെ ഒഴുകുന്ന മൂത്രത്തിനു വേഗം കൂടാൻ സമയമെടുക്കും. ആനയുമായി താരതമ്യം ചെയ്യുമ്പോൾ മൂത്രനാളിയുടെ നീളവും , ചുറ്റളവും കുറവായ നായയുടെ മൂത്രത്തിനു ഗുരുത്വാകർഷണവും കുറവാണ്. ശരീര ഭാരത്തിന് ഗണ്യമായ പ്രസക്തിയില്ലെന്നു സാരം. ‌

ശാസ്ത്ര സംഘം അവിചാരിതമായി കണ്ട കീടം കർഷകശത്രുവായ ഹോമലോഡിസ്കാ വിട്രിപെന്നിസ് (Homalodisca vitripennis) ആണ്. വിളകളുടെ നീരൂറ്റിക്കുടിക്കുന്ന ഈ ജീവികൾ ശരീരഭാരത്തിന്റെ 300 ഇരട്ടി മൂത്രമാണു കൈകാര്യം ചെയ്യുന്നത്. വാലിന്റെ അറ്റത്തു മലദ്വാരത്തിനടുത്തുള്ള ഒരു സവിശേഷ വിക്ഷേപക അവയവമാണ് ഇവയെ മൂത്രമൊഴിക്കാൻ സഹായിക്കുന്നത്. ഓരോ തുള്ളിയും അതിശക്തമായാണു തെറിപ്പിക്കുന്നത്.

എന്താണ് ഈ ഗവേഷണം കൊണ്ടുള്ള പ്രയോജനം എന്ന് അല്ലേ? സ്വിമ്മിങ് പൂളിൽ നിന്ന് എഴുന്നേറ്റു വരുന്ന നീന്തൽ താരത്തിന്റെ കയ്യിലെ വാച്ചിൽനിന്നു വെള്ളത്തുള്ളികളെ പിഴുതെറിയാൻ ഈ കീടത്തിന്റെ മൂത്രവിസർജന വിദ്യ സഹായിക്കും എന്നാണ് കരുതുന്നത്. അതു സാധ്യമായാൽ എല്ലാത്തരം ഇലക്ട്രോണിക് വെയറബിളുകളുടെയും , വാട്ടർപ്രൂഫ് സാങ്കേതികവിദ്യയിൽ വലിയ മാറ്റം വരുത്താനാവുമെന്ന് പ്രതീക്ഷിക്കുന്നു.

<strong>വാൽക്കഷണം</strong>

മനുഷ്യൻ മൂത്രമൊഴിക്കുന്ന രീതിയും പഠിക്കുന്നുണ്ട്. 3ഡി പ്രിന്റിങ് ഉപയോഗിച്ചു പുരുഷ മൂത്രനാളിയുടെ മാതൃകയുണ്ടാക്കി സെക്കൻഡിൽ 21 മില്ലിലീറ്റർ വേഗത്തിൽ വെള്ളമൊഴിച്ചു മൂത്രവിസർജന പ്രക്രിയയെ പകർത്തിയെടുത്തു. മൂത്രത്തുള്ളികൾ വീഴുന്ന സ്ഥാനം അടയാളപ്പെടുത്തി. ദേഹത്തിലോ വസ്ത്രത്തിലോ വീഴാതെ മൂത്രമെ‍ാഴിക്കാനുള്ള വഴി പരീക്ഷിച്ചു. ഉപരിതലത്തിൽ തട്ടുന്നതിനു മുൻപു തന്നെ പുരുഷന്റെ മൂത്രം ചിതറി തുള്ളികളാകുന്നു. മൂത്രപ്പുരയുടെ ഭിത്തിയിൽ 90 ഡിഗ്രി കോണിൽ വീണാലും ചിതറും. 45 ഡിഗ്രിയിൽ താഴെയായി പതിച്ചാൽ പ്രശ്നമെ‍ാന്നുമില്ല.മൂത്രകണങ്ങൾ ദിശ മാറുന്നതിന്റെ ബലതന്ത്രം പഠന വിധേയമാക്കുകയാണ് ശാസ്ത്രലോകം.


![മൂത്രവിസർജനത്തെപ്പറ്റി പഠിക്കുന്നത് എന്തിന് ?](https://cdn.boolokam.com/articles/2023/05/gwgw-1-1024x768.jpg)**മൂത്രവിസർജനത്തെപ്പറ്റി പഠിക്കുന്നത് എന്തിന് ?** **അറിവ് തേടുന്ന പാവം പ്രവാസി** മൂത്രവിസർജനമെന്ന മൗലികപ്രക്രിയയെ നിയന്ത്രിക്കുന്നത് ദ്രവബലതന്ത്രത്തിന്റെ (fluid dynamics) സൂത്രങ്ങളാണ്. ജോർജിയ ഇൻസ്റ്റിറ്റ്യൂട്ട് ഓഫ് ടെക്നോളജിയിലെ കെമിക്കൽ ആൻഡ് ബയോമോളിക്യുലർ എൻജിനീയറിങ് വിഭാഗം അവിചാരിതമായി കണ്ട കാഴ്ച വാതിൽ തുറന്നതു ശാസ്ത്രത്തിന്റെ പുതിയ അറിവിലേക്കാണ്. ഒരു കെ‍ാച്ചുകീടം മൂത്രമെ‍ാഴിക്കുന്നതായിരുന്നു ആ കാഴ്ച. ഒരു തുള്ളി കാലിനടിയിൽ ഉരുണ്ടുകൂടി നിന്നു, പിന്നെ ഒരു ചീറ്റൽ; മൂത്രത്തുള്ളി ശക്തമായി ചീറ്റി. ഗവേഷണ സംഘം മൈക്രോ സിടി സ്കാനിങ് വഴി മൂത്രത്തുള്ളിയെ പഠിച്ചു. കേവല കൗതുകത്തിൽനിന്നു തുടങ്ങിയ ഗവേഷണം എത്തിയതു സ്മാർട് വാച്ച് ഉൾപ്പെടെയുള്ള ഇലക്ട്രോണിക് വെയറബിൾസിലാണ്. ചെറുതും വലുതുമായ 16 ജീവികളുടെ മൂത്രവിസർജനത്തിന്റെ പ്രത്യേകതകൾ ഈ സംഘം പഠിച്ചു. ഒരു ആന, ഒരു നായ, രണ്ടു പശുക്കൾ, രണ്ട് ആടുകൾ, അഞ്ച് എലികൾ, അഞ്ചു ചുണ്ടെലികൾ എന്നിവയിലായിരുന്നു പരീക്ഷണം. എലികളും ചുണ്ടെലികളും അതിശീഘ്രം, വെറും രണ്ടു സെക്കൻഡുകൾ കെ‍ാണ്ട് മൂത്രമെ‍ാഴിച്ചു. അഞ്ചു കിലോയിൽ താഴെ ഭാരമുള്ള ജീവികളെല്ലാം രണ്ടു സെക്കൻഡിനകം കാര്യം സാധിച്ചു. [](https://cdn.boolokam.com/articles/2023/05/gwgw-1.jpg)5 കിലോഗ്രാമിൽ കൂടുതൽ ഭാരമുള്ളവ പത്തിരട്ടി സമയമെടുത്തു. 21 സെക്കൻഡ് വരെ നീണ്ടുനിന്നു അവയുടെ മൂത്രമെ‍ാഴിക്കൽ. ആനയും , നായയും മൂത്രമെ‍ാഴിക്കാനെടുക്കുന്ന സമയം സമമാണെന്നത് ഒറ്റനോട്ടത്തിൽ അതിശയമായി തോന്നാം. എന്നാൽ ആനയുടെ, ഒരു മീറ്റർ നീളവും 30 സെന്റിമീറ്റർ ചുറ്റളവുമുള്ള നാളിയിലൂടെ ഒഴുകുന്ന മൂത്രത്തിനു വേഗം കൂടാൻ സമയമെടുക്കും. ആനയുമായി താരതമ്യം ചെയ്യുമ്പോൾ മൂത്രനാളിയുടെ നീളവും , ചുറ്റളവും കുറവായ നായയുടെ മൂത്രത്തിനു ഗുരുത്വാകർഷണവും കുറവാണ്. ശരീര ഭാരത്തിന് ഗണ്യമായ പ്രസക്തിയില്ലെന്നു സാരം. ‌ ശാസ്ത്ര സംഘം അവിചാരിതമായി കണ്ട കീടം കർഷകശത്രുവായ ഹോമലോഡിസ്കാ വിട്രിപെന്നിസ് (Homalodisca vitripennis) ആണ്. വിളകളുടെ നീരൂറ്റിക്കുടിക്കുന്ന ഈ ജീവികൾ ശരീരഭാരത്തിന്റെ 300 ഇരട്ടി മൂത്രമാണു കൈകാര്യം ചെയ്യുന്നത്. വാലിന്റെ അറ്റത്തു മലദ്വാരത്തിനടുത്തുള്ള ഒരു സവിശേഷ വിക്ഷേപക അവയവമാണ് ഇവയെ മൂത്രമൊഴിക്കാൻ സഹായിക്കുന്നത്. ഓരോ തുള്ളിയും അതിശക്തമായാണു തെറിപ്പിക്കുന്നത്. എന്താണ് ഈ ഗവേഷണം കൊണ്ടുള്ള പ്രയോജനം എന്ന് അല്ലേ? സ്വിമ്മിങ് പൂളിൽ നിന്ന് എഴുന്നേറ്റു വരുന്ന നീന്തൽ താരത്തിന്റെ കയ്യിലെ വാച്ചിൽനിന്നു വെള്ളത്തുള്ളികളെ പിഴുതെറിയാൻ ഈ കീടത്തിന്റെ മൂത്രവിസർജന വിദ്യ സഹായിക്കും എന്നാണ് കരുതുന്നത്. അതു സാധ്യമായാൽ എല്ലാത്തരം ഇലക്ട്രോണിക് വെയറബിളുകളുടെയും , വാട്ടർപ്രൂഫ് സാങ്കേതികവിദ്യയിൽ വലിയ മാറ്റം വരുത്താനാവുമെന്ന് പ്രതീക്ഷിക്കുന്നു. **വാൽക്കഷണം** മനുഷ്യൻ മൂത്രമൊഴിക്കുന്ന രീതിയും പഠിക്കുന്നുണ്ട്. 3ഡി പ്രിന്റിങ് ഉപയോഗിച്ചു പുരുഷ മൂത്രനാളിയുടെ മാതൃകയുണ്ടാക്കി സെക്കൻഡിൽ 21 മില്ലിലീറ്റർ വേഗത്തിൽ വെള്ളമൊഴിച്ചു മൂത്രവിസർജന പ്രക്രിയയെ പകർത്തിയെടുത്തു. മൂത്രത്തുള്ളികൾ വീഴുന്ന സ്ഥാനം അടയാളപ്പെടുത്തി. ദേഹത്തിലോ വസ്ത്രത്തിലോ വീഴാതെ മൂത്രമെ‍ാഴിക്കാനുള്ള വഴി പരീക്ഷിച്ചു. ഉപരിതലത്തിൽ തട്ടുന്നതിനു മുൻപു തന്നെ പുരുഷന്റെ മൂത്രം ചിതറി തുള്ളികളാകുന്നു. മൂത്രപ്പുരയുടെ ഭിത്തിയിൽ 90 ഡിഗ്രി കോണിൽ വീണാലും ചിതറും. 45 ഡിഗ്രിയിൽ താഴെയായി പതിച്ചാൽ പ്രശ്നമെ‍ാന്നുമില്ല.മൂത്രകണങ്ങൾ ദിശ മാറുന്നതിന്റെ ബലതന്ത്രം പഠന വിധേയമാക്കുകയാണ് ശാസ്ത്രലോകം.
