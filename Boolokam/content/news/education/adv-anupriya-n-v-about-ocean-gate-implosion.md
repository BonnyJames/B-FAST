---
title: "കടലിനടിയിലെ ഭീകര മർദ്ദവും ഓഷൻ ഗേറ്റും"
date: 2023-06-23T13:03:12
draft: false
categories: ["Education"]
tags: ['Ocean Gate', 'Ocean Gate Implosion', 'Titanic']
author: "Beaumaris"
image: "https://cdn.boolokam.com/articles/2023/06/qdqddf.jpg"
view_count: 296170
like_count: 3349
comment_count: 0
---

**എഴുതിയത് : Adv Anupriya N V** **കടപ്പാട് : നമ്മുടെ പ്രപഞ്ചം** Ocean Gate Implosion ഉം ആയി ബന്ധപ്പെട്ട് ഞാൻ മനസ്സിലാക്കിയ ചില കാര്യങ്ങൾ പങ്കു വെക്കാം. പലർക്കും വേണ്ടത്ര വിവരങ്ങൾ ലഭ്യമാവാത്തതുകൊണ്ട് പല തരത്തിലുള്ള പ്രതികരണങ്ങൾ വരുന്നുണ്ട്. അതുകൊണ്ടാണ് ഇങ്ങനെ ഒരു ശ്രമം . ഒന്നാമതായി, അതൊരു സബ്മറീൻ അഥവാ അന്തർവാഹിനി അല്ല. അന്തർവാഹിനികൾക്ക് സമുദ്രോപരിതലത്തിൽ നിന്നും പരമാവധി പോകാൻ കഴിയുന്ന ആഴം 1000 mtrs അഥവാ 3,300 ft ആണ്. ഇവിടെ ഉപയോഗിച്ചിരിക്കുന്ന വാഹനം submersible എന്ന കാറ്റഗറിയിൽ പെട്ട വാട്ടർക്രാഫ്റ്റ് ആണ്. (ഇതു തന്നെ പല തരത്തിൽ ഉള്ളതുണ്ട്.) സബ്മറീൻസിനെ അപേക്ഷിച്ച് ഇതിന് എപ്പോഴും ഒരു external vessel / mothership, shore team, floating platform അല്ലെങ്കിൽ മറ്റൊരു സബ്മറീൻ എന്നിവയുടെ സപ്പോർട്ട് വേണം. [](https://cdn.boolokam.com/articles/2023/06/qdqddf.jpg)കടലിനടിയിലെ ഉന്നത മർദ്ദം താങ്ങാനായി ടൈറ്റാനിയം ഉപയോഗിച്ചാണ് ഇവ നിർമിക്കുക. അധികം ആഴത്തിൽ പോകാത്തവ സ്റ്റീൽ ഉപയോഗിച്ചും നിർമ്മിക്കും. സ്റ്റീൽ സബ്മേർസിബിളിന് പരമാവധി 300 മീറ്റർ ആഴം വരെ മാത്രമേ പോകാൻ കഴിയു. ഏത് വാട്ടർ ക്രാഫ്റ്റ് ആയാലും മർദ്ദം താങ്ങാൻ പറ്റുന്ന പുറംപാളി നിർമ്മിക്കുന്നതിനോടൊപ്പം തന്നെ ആ വാഹനത്തിന്റെ അകത്തെ പ്രഷറും ക്രമീകരിച്ചിരിക്കണം. നമുക്ക് യാത്ര ചെയ്യാനുള്ളതായതുകൊണ്ട് അന്തരീക്ഷമർദ്ദത്തിനു സമാനമായ മർദ്ദം ആയിരിക്കും. ഇനി കടലിനടിയിലെ മർദ്ദത്തെ കുറിച്ച് പറയാം. കടലിനടിയിലേക്ക് ഓരോ 10 മീറ്റർ പോകുമ്പോഴും മർദ്ദം അന്തരീക്ഷമർദ്ദത്തിന്റെ ഓരോ ഇരട്ടി കൂടിക്കൊണ്ടിരിക്കും. എന്നാലും നമ്മൾ ഡൈവിംഗ് സ്യൂട്ടിന്റെ സഹായത്തോടെ കടലിനടിയിലേക്ക് ഡൈവ് ചെയ്യാറുണ്ട്. ഇതിനു വേണ്ടി ഉപയോഗിക്കുന്ന വിവിധ തരം സ്യൂട്ടുകളുടെ ശേഷി നോക്കാം. Submarine diving suit ന് കടലിനടിയിൽ 1000ft വരെ പോകാനും Atmospheric diving suit ന് 2000ft വരെ പോകാനും മാത്രമേ കഴിയു. 2000 ft ൽ പ്രഷർ ഏകദേശം അന്തരീക്ഷ മർദ്ദത്തിന്റെ 60 ഇരട്ടി വരും. [![](https://cdn.boolokam.com/articles/2023/06/qdqddqq.jpg)](https://cdn.boolokam.com/articles/2023/06/qdqddqq.jpg)ഇനി ടൈറ്റൻ എത്തിയ ആഴം നോക്കുകയാണെങ്കിൽ അത് ഏകദേശം 3.8 km ആഴത്തിലാണ് എത്തിയത്. ഇവിടുത്തെ ഏകദേശ മർദ്ദം അന്തരീക്ഷമർദ്ദത്തിന്റെ 380 ഇരട്ടി ആണ്. ഈ മർദ്ദം നമുക്കോ ഡൈവിംഗ് സ്യൂട്ടിനോ സബ്മറീനോ സ്റ്റീൽ സബ്മേർസിബിളിനോ താങ്ങാൻ പറ്റില്ല. (സാധാരണ ഒരു മനുഷ്യന് അന്തരീക്ഷമർദ്ദത്തിന്റെ 4-8 times വരെ മാത്രമേ പരമാവധി താങ്ങാൻ പറ്റൂ. എക്സ്പീരിയൻസ് ഉള്ള ഡ്രൈവർക്ക് പോലും ഫ്രീ ഡൈവ് ചെയ്ത പോകാൻ പറ്റുന്ന ആഴം 40 ft ആണ്.) വാഹനത്തിന്റെ പുറംപാളിയിൽ ഏതെങ്കിലും തരത്തിലുള്ള കേടുപാടുകൾ സംഭവിച്ചാലും submersible pump failure (due to overheating, hydraulic loading, voltage spikes etc.) സംഭവിച്ചാലും ചുറ്റിനും ഉള്ള അതി ഭീകര മർദ്ദം കാരണം ഇത്തരം പോഡുകൾ ഉള്ളിലേക്ക് ചുരുങ്ങി തകർന്നു പോകും (ഉള്ള് പൊള്ളയായതിനാലാണ് ഈ ചുരുങ്ങൽ സംഭവിക്കുന്നത്. ഒഴിഞ്ഞ വാട്ടർ ബോട്ടിൽ കൈ കൊണ്ട് ഞെരിച്ച് ചുരുക്കുന്ന പോലെ. അല്ലെങ്കിൽ ഞെരിഞ്ഞ് അമർന്നു പോകും) 
