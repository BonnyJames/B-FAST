---
title: "എന്താണ് നഡ്ജ് സിദ്ധാന്തം അഥവാ നഡ്‌ജ്‌ മാർക്കറ്റിങ് ?"
date: 2023-11-15T07:01:40
draft: false
categories: ["Education"]
tags: ['nudge theory']
author: "Beaumaris"
---

<strong>എന്താണ് നഡ്ജ് സിദ്ധാന്തം അഥവാ നഡ്‌ജ്‌ മാർക്കറ്റിങ് ?</strong>

<strong>അറിവ് തേടുന്ന പാവം പ്രവാസി</strong>

ചിക്കാഗൊ യൂണിവേര്‍സിറ്റിയിലെ ബിഹേവിയറല്‍ എക്കൊണോമിസ്റ്റായ റിച്ചാര്‍ഡ് താലര്‍ ( Richard Thaler), നിയമ പണ്ഡിതനായ കാസ് സണ്‍സ്റ്റീന്‍ (Cass Sunstein) എന്നിവര്‍ ചേര്‍ന്ന് 2008 ല്‍ ഒരു പുസ്തകംപ്രസിദ്ധീകരിച്ചു.Nudge: Improving Decisions About Health, Wealth, and Happiness.ഇതിൽ നിന്നാണ് 'നഡ്ജ് തിയറി'യുടെ ഉത്ഭവം .
നിര്‍ബന്ധമില്ലാതെ തന്നെ വ്യക്തികളെയും , ഗ്രൂപ്പുകളേയും ചില പെരുമാറ്റ ശീലങ്ങള്‍ വഴി ചില തീരുമാനങ്ങള്‍ എടുപ്പിക്കാനും കാര്യങ്ങള്‍ നടപ്പിലാക്കാനും പറ്റും എന്നതാണ് ഈ സിദ്ധാന്തത്തിന്റെ ആശയം . ഈ ആശയം അമേരിക്കയിലേയും , ഇംഗ്ലണ്ടിലേയും രാഷ്ട്രീയക്കാരിലും , പൊതു-സ്വകാര്യ ആരോഗ്യമേഖലയിലെ വിദഗ്ധരിലും വലിയ സ്വീകാര്യതയും ചര്‍ച്ചയും ഉയര്‍ത്തിയിരുന്നു. ഈ ആശയം പ്രകൃതി സംരക്ഷണം , ആരോഗ്യ പരിപാലനം , വിദ്യാഭ്യാസ പ്രവര്‍ത്തനങ്ങള്‍ തുടങ്ങിയവയിലെല്ലാം സാമ്പത്തിക താത്പര്യങ്ങള്‍ക്കായി ഉപയോഗിക്കാനും ഉപയോഗിക്കാനാവുമെന്ന് പിന്നീട് തെളിയിച്ചു. Nudge എന്ന ഇംഗ്ലിഷ് വാക്കിന് ‘സൂചന നൽകുക’, ‘അറിയിക്കുക’, ‘ആളുകളെ തള്ളിനീക്കി മെല്ലെ മുന്നോട്ടു നീങ്ങുക’ എന്നിങ്ങനെയൊക്കെയാണ് അർഥം.

<img class="size-full wp-image-429873 aligncenter" src="https://cdn.boolokam.com/articles/2023/11/vcv.jpg" alt="" width="620" height="388" />വീട്ടിലെ ഊണ്, പ്രകൃതി ഭക്ഷണം തുടങ്ങിയ ബോഡുകള്‍ നഡ്ജിന് ഉദാഹരണമാണ്. ഹോട്ടലുകളിലെ മെനുകാര്‍ഡില്‍ വില വളരെകൂടിയ ഇനങ്ങള്‍ ഉള്‍പ്പെടുത്തിയിരിക്കുന്നത് കാണാം. അത് നമ്മള്‍ വാങ്ങാന്‍ ഉദ്ദേശിച്ചല്ല. അതിനു താഴെ വില വളരെ കുറഞ്ഞ ഭക്ഷണ ലിസ്റ്റുണ്ടാകുമ്പോള്‍ അതിലെ ഏറ്റവും കൂടിയതിന് പോലും വിലകുറവാണ് എന്ന തോന്നല്‍ ഉണ്ടാക്കി അത് ഓര്‍ഡര്‍ ചെയ്യിക്കാനുള്ള തന്ത്രമാണ് അത്. ചില സൈന്‍ ബോര്‍ഡുകള്‍ , ഷോപ്പുകളിലെ സാധങ്ങളുടെ ക്രമീകരണം തുടങ്ങി പല അവസരങ്ങളില്‍ മനുഷ്യരുടെ ബിഹേവിയറല്‍ സൈക്കോളജിയെ ഉപയോഗിച്ച് ഇങ്ങനെ കാര്യങ്ങള്‍ ചെയ്യിക്കാനാകും. പരസ്യരംഗത്തും സാമ്പത്തിക രംഗത്തും മാത്രമല്ല, ഭരണതലത്തിലും ഇന്നു നഡ്ജ് സിദ്ധാന്തത്തിന്റെ സ്വാധീനം ഏറെയാണ്.

മറ്റൊരു ഉദാഹരണം നോക്കാം.‘ആരോഗ്യം വേണമെങ്കിൽ എസ്കലേറ്റർ ഉപേക്ഷിച്ച് പടവുകൾ കയറൂ’ എന്ന് എഴുതിവച്ചതുകൊണ്ട് ഒരാളും പടികൾ കയറാൻ പോകുന്നില്ല. സ്വീഡനിൽ അതിനൊരു പോംവഴികണ്ടത് ‘പിയാനോപ്പടവു’കളിലൂടെയാണ്. ഓരോ പടവിൽ ചവിട്ടുമ്പോഴും അത് ഓരോതരം സംഗീതം കേൾപ്പിക്കും. സ്വാഭാവികമായും ആളുകൾക്കു രസമായി. എസ്കലേറ്റർ ഉണ്ടായിട്ടും 66 ശതമാനത്തിലേറെ ആളുകൾ പടവുകൾ കയറിയെന്നാണു കണക്ക്.നഡ്ജ് സിദ്ധാന്തത്തിന്റെ ഇത്തരം പ്രായോഗിക വിജയങ്ങൾ തിരിച്ചറിഞ്ഞവരെല്ലാം അത് വളരെ മുമ്പേ പ്രയോജനപ്പെടുത്തിയിട്ടുണ്ട്. ബ്രിട്ടൻ, യുഎസ്, ഓസ്ട്രേലിയ, ഡെന്മാർക്ക്, ഫ്രാൻസ് തുടങ്ങിയ രാജ്യങ്ങളിൽ സർക്കാർ നടപ്പാക്കുന്ന സാമ്പത്തിക നയ പദ്ധതികൾക്കു നഡ്ജ് സിദ്ധാന്തമാണ് പ്രചോദനം. എൺപതിലേറെ രാജ്യങ്ങൾ പ്രത്യക്ഷമായോ പരോക്ഷമായോ തേലറുടെ സിദ്ധാന്തം വിവിധ തലങ്ങളിൽ പ്രയോഗിക്കുന്നു.

നിയമം മൂലമോ , നിർബന്ധിച്ചോ അല്ലാതെ ആളുകൾക്കു സ്വയംതോന്നി ഉചിതമായ തീരുമാനമെടുപ്പിക്കാനുള്ള സ്വാധീന തന്ത്രമാണ് നഡ്ജ് സിദ്ധാന്തത്തിന്റെ സത്ത.1995ൽത്തന്നെ ചില സാമ്പത്തിക വിദഗ്ധർ ഈ സിദ്ധാന്തത്തിന്റെ സാധ്യതകൾ കണ്ടെത്തിയിരുന്നെങ്കിലും ഇതിനെ സമഗ്രമായി ആവിഷ്കരിച്ചത് റിച്ചാർഡ് തേലറും കാസ് സൺസ്റ്റെയിനും ചേർന്നാണ്.ബ്രിട്ടനും നെതർലൻഡ്സുമെല്ലാം നികുതി വരുമാനം പ്രോൽസാഹിപ്പിക്കാൻ നഡ്ജ് തന്ത്രങ്ങൾ വ്യാപകമായി ഉപയോഗിക്കുന്നു. ‘നികുതിയെപ്പറ്റി ചിന്തിക്കൂ’ എന്ന് ഓർമിപ്പിച്ച് ഓരോ നികുതിദായകനും കത്തയച്ചാണ് നെതർലൻഡ്സ് പരീക്ഷണം നടത്തിയതെങ്കിൽ ബ്രിട്ടൻ നികുതിദാതാവിനെ പേരുവിളിച്ചു ‘ദയവായി ഈ കത്തു തുറക്കൂ’ എന്ന് അഭ്യർഥിക്കുകയായിരുന്നു.

<img class="size-full wp-image-429874 aligncenter" src="https://cdn.boolokam.com/articles/2023/11/fqfqffqffqf.jpg" alt="" width="720" height="924" />നികുതി ദായകനെ അലോസരപ്പെടുത്താതെ ഉചിതമായ തീരുമാനത്തിലേക്കു കൈപിടിച്ചു നടത്തുന്ന നടപടികളായിരുന്നു ഇതെല്ലാം. ‘നികുതിയടയ്ക്കാൻ ഇനി ഇത്ര ദിവസം മാത്രം’ എന്നും മറ്റും ഓർമിപ്പിച്ച് ഇന്ത്യയിലും നികുതി വകുപ്പ് അയയ്ക്കുന്ന സന്ദേശങ്ങളെ ഇക്കൂട്ടത്തിൽ പെടുത്താവുന്നതാണ്. ഓൺലൈൻ മാർക്കറ്റിങ്ങിലാണ് ഇപ്പോൾ ഏറ്റവും വിജയകരമായി നഡ്ജ് പ്രയോഗിച്ചു കൊണ്ടിരിക്കുന്നത്. തേലർ തന്റെ സിദ്ധാന്തമവതരിപ്പിക്കുമ്പോൾ മനുഷ്യരുടെ പെരുമാറ്റത്തിന്റെ സവിശേഷതകൾ അപഗ്രഥിക്കുന്നുണ്ട്. തലച്ചോറിന് രണ്ടുതരം പ്രവർത്തനമുണ്ട്–റിഫ്ലക്ടീവും ഓട്ടമാറ്റിക്കും. ഇവ ഒരേസമയം നടക്കുമെങ്കിലും തലച്ചോറിന്റെ വ്യത്യസ്ത ഭാഗങ്ങളിലാണ് ഇവയുടെ പ്രവർത്തനം.

പാവയെക്കാണുമ്പോൾ ഓമനിക്കാൻ തോന്നുന്നത്, പന്ത് അടുത്തെത്തുമ്പോൾ തട്ടാൻ തോന്നുന്നത് എന്നിവയെല്ലാം തലച്ചോറിലെ ഓട്ടമാറ്റിക് സംവിധാനത്തിന്റെ ഉദാഹരണങ്ങളാണ്. ആലോചിച്ചുറപ്പിച്ച തീരുമാനങ്ങളാവില്ല ഇതൊന്നും. എന്നാൽ റിഫ്ലക്ടീവ് സംവിധാനം സ്വയംബോധത്തിൽ നിന്ന് ഉരുത്തിരിയുന്നതാണ്. ഏതു കോളജിൽ ചേരണം, വിവാഹം ചെയ്യണോ വേണ്ടയോ തുടങ്ങിയ തീരുമാനങ്ങൾ ഉദാഹരണം.പരിസ്ഥിതിക്കിണങ്ങുന്ന വസ്ത്രങ്ങൾ പ്രോൽസാഹിപ്പിക്കാൻ മാലിന്യസംസ്കരണവും പുനരുപയോഗവും പ്രചരിപ്പിക്കാൻ, നിക്ഷേപ പദ്ധതികൾ വിജയിപ്പിക്കാൻ ഒക്കെ ഇന്നു പല രാജ്യങ്ങളും ഉപയോഗിക്കുന്നത് നഡ്ജ് സിദ്ധാന്തമാണ്. മാലിന്യം തന്റെ തുറന്ന വായയിൽ നിക്ഷേപിക്കുമ്പോൾ ‘താങ്ക്‌യൂ’ പറയുന്ന കംഗാരു മാതൃകയിലുള്ള ചവറു വീപ്പകളും മറ്റും വിദേശത്തെ അമ്യൂസ്മെന്റ് പാർക്കുകളിൽ വിജയകരമായി പരീക്ഷിച്ചു വരുന്നത് തേലറുടെ വിജയം കൂടിയാണ്.


![എന്താണ് നഡ്ജ് സിദ്ധാന്തം അഥവാ നഡ്‌ജ്‌ മാർക്കറ്റിങ് ?](https://cdn.boolokam.com/articles/2023/11/vcv.jpg)**എന്താണ് നഡ്ജ് സിദ്ധാന്തം അഥവാ നഡ്‌ജ്‌ മാർക്കറ്റിങ് ?** **അറിവ് തേടുന്ന പാവം പ്രവാസി** ചിക്കാഗൊ യൂണിവേര്‍സിറ്റിയിലെ ബിഹേവിയറല്‍ എക്കൊണോമിസ്റ്റായ റിച്ചാര്‍ഡ് താലര്‍ ( Richard Thaler), നിയമ പണ്ഡിതനായ കാസ് സണ്‍സ്റ്റീന്‍ (Cass Sunstein) എന്നിവര്‍ ചേര്‍ന്ന് 2008 ല്‍ ഒരു പുസ്തകംപ്രസിദ്ധീകരിച്ചു.Nudge: Improving Decisions About Health, Wealth, and Happiness.ഇതിൽ നിന്നാണ് 'നഡ്ജ് തിയറി'യുടെ ഉത്ഭവം . നിര്‍ബന്ധമില്ലാതെ തന്നെ വ്യക്തികളെയും , ഗ്രൂപ്പുകളേയും ചില പെരുമാറ്റ ശീലങ്ങള്‍ വഴി ചില തീരുമാനങ്ങള്‍ എടുപ്പിക്കാനും കാര്യങ്ങള്‍ നടപ്പിലാക്കാനും പറ്റും എന്നതാണ് ഈ സിദ്ധാന്തത്തിന്റെ ആശയം . ഈ ആശയം അമേരിക്കയിലേയും , ഇംഗ്ലണ്ടിലേയും രാഷ്ട്രീയക്കാരിലും , പൊതു-സ്വകാര്യ ആരോഗ്യമേഖലയിലെ വിദഗ്ധരിലും വലിയ സ്വീകാര്യതയും ചര്‍ച്ചയും ഉയര്‍ത്തിയിരുന്നു. ഈ ആശയം പ്രകൃതി സംരക്ഷണം , ആരോഗ്യ പരിപാലനം , വിദ്യാഭ്യാസ പ്രവര്‍ത്തനങ്ങള്‍ തുടങ്ങിയവയിലെല്ലാം സാമ്പത്തിക താത്പര്യങ്ങള്‍ക്കായി ഉപയോഗിക്കാനും ഉപയോഗിക്കാനാവുമെന്ന് പിന്നീട് തെളിയിച്ചു. Nudge എന്ന ഇംഗ്ലിഷ് വാക്കിന് ‘സൂചന നൽകുക’, ‘അറിയിക്കുക’, ‘ആളുകളെ തള്ളിനീക്കി മെല്ലെ മുന്നോട്ടു നീങ്ങുക’ എന്നിങ്ങനെയൊക്കെയാണ് അർഥം. വീട്ടിലെ ഊണ്, പ്രകൃതി ഭക്ഷണം തുടങ്ങിയ ബോഡുകള്‍ നഡ്ജിന് ഉദാഹരണമാണ്. ഹോട്ടലുകളിലെ മെനുകാര്‍ഡില്‍ വില വളരെകൂടിയ ഇനങ്ങള്‍ ഉള്‍പ്പെടുത്തിയിരിക്കുന്നത് കാണാം. അത് നമ്മള്‍ വാങ്ങാന്‍ ഉദ്ദേശിച്ചല്ല. അതിനു താഴെ വില വളരെ കുറഞ്ഞ ഭക്ഷണ ലിസ്റ്റുണ്ടാകുമ്പോള്‍ അതിലെ ഏറ്റവും കൂടിയതിന് പോലും വിലകുറവാണ് എന്ന തോന്നല്‍ ഉണ്ടാക്കി അത് ഓര്‍ഡര്‍ ചെയ്യിക്കാനുള്ള തന്ത്രമാണ് അത്. ചില സൈന്‍ ബോര്‍ഡുകള്‍ , ഷോപ്പുകളിലെ സാധങ്ങളുടെ ക്രമീകരണം തുടങ്ങി പല അവസരങ്ങളില്‍ മനുഷ്യരുടെ ബിഹേവിയറല്‍ സൈക്കോളജിയെ ഉപയോഗിച്ച് ഇങ്ങനെ കാര്യങ്ങള്‍ ചെയ്യിക്കാനാകും. പരസ്യരംഗത്തും സാമ്പത്തിക രംഗത്തും മാത്രമല്ല, ഭരണതലത്തിലും ഇന്നു നഡ്ജ് സിദ്ധാന്തത്തിന്റെ സ്വാധീനം ഏറെയാണ്. മറ്റൊരു ഉദാഹരണം നോക്കാം.‘ആരോഗ്യം വേണമെങ്കിൽ എസ്കലേറ്റർ ഉപേക്ഷിച്ച് പടവുകൾ കയറൂ’ എന്ന് എഴുതിവച്ചതുകൊണ്ട് ഒരാളും പടികൾ കയറാൻ പോകുന്നില്ല. സ്വീഡനിൽ അതിനൊരു പോംവഴികണ്ടത് ‘പിയാനോപ്പടവു’കളിലൂടെയാണ്. ഓരോ പടവിൽ ചവിട്ടുമ്പോഴും അത് ഓരോതരം സംഗീതം കേൾപ്പിക്കും. സ്വാഭാവികമായും ആളുകൾക്കു രസമായി. എസ്കലേറ്റർ ഉണ്ടായിട്ടും 66 ശതമാനത്തിലേറെ ആളുകൾ പടവുകൾ കയറിയെന്നാണു കണക്ക്.നഡ്ജ് സിദ്ധാന്തത്തിന്റെ ഇത്തരം പ്രായോഗിക വിജയങ്ങൾ തിരിച്ചറിഞ്ഞവരെല്ലാം അത് വളരെ മുമ്പേ പ്രയോജനപ്പെടുത്തിയിട്ടുണ്ട്. ബ്രിട്ടൻ, യുഎസ്, ഓസ്ട്രേലിയ, ഡെന്മാർക്ക്, ഫ്രാൻസ് തുടങ്ങിയ രാജ്യങ്ങളിൽ സർക്കാർ നടപ്പാക്കുന്ന സാമ്പത്തിക നയ പദ്ധതികൾക്കു നഡ്ജ് സിദ്ധാന്തമാണ് പ്രചോദനം. എൺപതിലേറെ രാജ്യങ്ങൾ പ്രത്യക്ഷമായോ പരോക്ഷമായോ തേലറുടെ സിദ്ധാന്തം വിവിധ തലങ്ങളിൽ പ്രയോഗിക്കുന്നു. നിയമം മൂലമോ , നിർബന്ധിച്ചോ അല്ലാതെ ആളുകൾക്കു സ്വയംതോന്നി ഉചിതമായ തീരുമാനമെടുപ്പിക്കാനുള്ള സ്വാധീന തന്ത്രമാണ് നഡ്ജ് സിദ്ധാന്തത്തിന്റെ സത്ത.1995ൽത്തന്നെ ചില സാമ്പത്തിക വിദഗ്ധർ ഈ സിദ്ധാന്തത്തിന്റെ സാധ്യതകൾ കണ്ടെത്തിയിരുന്നെങ്കിലും ഇതിനെ സമഗ്രമായി ആവിഷ്കരിച്ചത് റിച്ചാർഡ് തേലറും കാസ് സൺസ്റ്റെയിനും ചേർന്നാണ്.ബ്രിട്ടനും നെതർലൻഡ്സുമെല്ലാം നികുതി വരുമാനം പ്രോൽസാഹിപ്പിക്കാൻ നഡ്ജ് തന്ത്രങ്ങൾ വ്യാപകമായി ഉപയോഗിക്കുന്നു. ‘നികുതിയെപ്പറ്റി ചിന്തിക്കൂ’ എന്ന് ഓർമിപ്പിച്ച് ഓരോ നികുതിദായകനും കത്തയച്ചാണ് നെതർലൻഡ്സ് പരീക്ഷണം നടത്തിയതെങ്കിൽ ബ്രിട്ടൻ നികുതിദാതാവിനെ പേരുവിളിച്ചു ‘ദയവായി ഈ കത്തു തുറക്കൂ’ എന്ന് അഭ്യർഥിക്കുകയായിരുന്നു. ![](https://cdn.boolokam.com/articles/2023/11/fqfqffqffqf.jpg)നികുതി ദായകനെ അലോസരപ്പെടുത്താതെ ഉചിതമായ തീരുമാനത്തിലേക്കു കൈപിടിച്ചു നടത്തുന്ന നടപടികളായിരുന്നു ഇതെല്ലാം. ‘നികുതിയടയ്ക്കാൻ ഇനി ഇത്ര ദിവസം മാത്രം’ എന്നും മറ്റും ഓർമിപ്പിച്ച് ഇന്ത്യയിലും നികുതി വകുപ്പ് അയയ്ക്കുന്ന സന്ദേശങ്ങളെ ഇക്കൂട്ടത്തിൽ പെടുത്താവുന്നതാണ്. ഓൺലൈൻ മാർക്കറ്റിങ്ങിലാണ് ഇപ്പോൾ ഏറ്റവും വിജയകരമായി നഡ്ജ് പ്രയോഗിച്ചു കൊണ്ടിരിക്കുന്നത്. തേലർ തന്റെ സിദ്ധാന്തമവതരിപ്പിക്കുമ്പോൾ മനുഷ്യരുടെ പെരുമാറ്റത്തിന്റെ സവിശേഷതകൾ അപഗ്രഥിക്കുന്നുണ്ട്. തലച്ചോറിന് രണ്ടുതരം പ്രവർത്തനമുണ്ട്–റിഫ്ലക്ടീവും ഓട്ടമാറ്റിക്കും. ഇവ ഒരേസമയം നടക്കുമെങ്കിലും തലച്ചോറിന്റെ വ്യത്യസ്ത ഭാഗങ്ങളിലാണ് ഇവയുടെ പ്രവർത്തനം. പാവയെക്കാണുമ്പോൾ ഓമനിക്കാൻ തോന്നുന്നത്, പന്ത് അടുത്തെത്തുമ്പോൾ തട്ടാൻ തോന്നുന്നത് എന്നിവയെല്ലാം തലച്ചോറിലെ ഓട്ടമാറ്റിക് സംവിധാനത്തിന്റെ ഉദാഹരണങ്ങളാണ്. ആലോചിച്ചുറപ്പിച്ച തീരുമാനങ്ങളാവില്ല ഇതൊന്നും. എന്നാൽ റിഫ്ലക്ടീവ് സംവിധാനം സ്വയംബോധത്തിൽ നിന്ന് ഉരുത്തിരിയുന്നതാണ്. ഏതു കോളജിൽ ചേരണം, വിവാഹം ചെയ്യണോ വേണ്ടയോ തുടങ്ങിയ തീരുമാനങ്ങൾ ഉദാഹരണം.പരിസ്ഥിതിക്കിണങ്ങുന്ന വസ്ത്രങ്ങൾ പ്രോൽസാഹിപ്പിക്കാൻ മാലിന്യസംസ്കരണവും പുനരുപയോഗവും പ്രചരിപ്പിക്കാൻ, നിക്ഷേപ പദ്ധതികൾ വിജയിപ്പിക്കാൻ ഒക്കെ ഇന്നു പല രാജ്യങ്ങളും ഉപയോഗിക്കുന്നത് നഡ്ജ് സിദ്ധാന്തമാണ്. മാലിന്യം തന്റെ തുറന്ന വായയിൽ നിക്ഷേപിക്കുമ്പോൾ ‘താങ്ക്‌യൂ’ പറയുന്ന കംഗാരു മാതൃകയിലുള്ള ചവറു വീപ്പകളും മറ്റും വിദേശത്തെ അമ്യൂസ്മെന്റ് പാർക്കുകളിൽ വിജയകരമായി പരീക്ഷിച്ചു വരുന്നത് തേലറുടെ വിജയം കൂടിയാണ്.
