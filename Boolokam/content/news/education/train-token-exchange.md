---
title: "പണ്ട് ട്രെയിൻ യാത്രകളിൽ റെയിൽവേ സ്റ്റേഷനുകളിൽ ലോക്കോപൈലറ്റ് ചൂരൽ പോലെയുള്ള ഒരു വസ്തു കൈമാറുന്നത് കാണാമായിരുന്നു. എന്താണത് ?"
date: 2023-11-16T14:52:28
draft: false
categories: ["Education"]
tags: ['Indian Railways', 'token exchange', 'train', 'train token exchange']
author: "Beaumaris"
image: "https://cdn.boolokam.com/articles/2023/11/acacac.jpg"
view_count: 1714710
like_count: 20126
comment_count: 0
---

**പണ്ട് ട്രെയിൻ യാത്രകളിൽ റെയിൽവേ സ്റ്റേഷനുകളിൽ ലോക്കോപൈലറ്റ് ചൂരൽ പോലെയുള്ള ഒരു വസ്തു കൈമാറുന്നത് കാണാമായിരുന്നു. എന്താണത് ?** **അറിവ് തേടുന്ന പാവം പ്രവാസി** പഴയ കാലത്ത് റെയിൽവേ ഉപയോഗിച്ച് വന്ന ചൂരൽ കൊണ്ട് നിർമിച്ചിട്ടുള്ള ഒരു ഉപകരണമായ ചാവി അഥവാ ടോക്കൺ ചാവിയാണത്. ഇതിന് തുകൽ കൊണ്ടുള്ള ഒരു പൗച്ചും, കൈ പിടിയും ഉണ്ട്. ഇന്ന് പുതിയ ഇലക്ട്രോണിക് സിഗ്നൽ സിസ്റ്റം അനുസരിച്ചു ട്രെയിൻ പുറപ്പെടുന്ന സ്റ്റേഷനിലെ(L.S.S) അവസാന സ്റ്റോപ്പ്‌ സിഗ്നൽ proceed അഥവാ ഗ്രീൻ ആയാൽ മാത്രമേ ആ ട്രെയിന് അടുത്ത സ്റ്റേഷനിലേക്കു പോകാൻ പറ്റു. പണ്ട് ഒരു സ്റ്റേഷനിൽ നിന്നും അടുത്ത സ്റ്റേഷനിലേക്ക് ട്രെയിൻ സഞ്ചരിക്കുന്നതിന് ബ്ലോക്ക്‌ വർക്കിംഗ്‌ ഇൻസ്‌ട്രമെന്റ് എന്നൊരു ഉപകരണം ഉണ്ടായിരുന്നു . ആ ഉപകരണത്തിൽ നിന്നും ഒരു ലോഹ ഡിസ്ക് പുറത്തു വരും. ആ ഡിസ്ക് ഈ ഉപകരണത്തിലെ പൗച്ചിൽ വച്ച് ഊരി പോകാതെ ചണം ഉപയോഗിച്ച് കെട്ടി ട്രെയിൻ ഡ്രൈവർക്ക് കൊടുക്കും. ഓടി പോകുന്ന വണ്ടിയിലെ ഡ്രൈവർ കൈ നീട്ടി ഇത് കയ്യിൽ കോർത്തു എടുക്കുന്നതിനാണ് വളയം പോലെ ഉള്ള ഭാഗം. ഡ്രൈവർ അതു വാങ്ങി ആ ഡിസ്ക് പരിശോധിച്ചു കടന്നു പോകുന്ന സെക്ഷൻ കൃത്യമാണ് എന്ന് ഉറപ്പു വരുത്തും. അതായത് ഒരു വണ്ടിക്ക് ഒരു സ്റ്റേഷനിൽ നിന്നും അടുത്ത സ്റ്റേഷനിലേക്ക് പോകുന്നതിനുള്ള അധികാര പത്രം ആണ് ഈ ഉപകരണത്തിലൂടെ കൈ മാറുന്നത്.രാത്രി കാലങ്ങളിൽ ഇത് കൈമാറുന്ന ജീവനക്കാരൻ കയ്യിൽ ഒരു കത്തുന്ന പന്തവും മറ്റേ കയ്യിൽ പിടിച്ചിട്ടുണ്ടാകും. ഹൈ സ്പീഡ് ട്രെയിൻ ഉള്ള സ്ഥലങ്ങളിൽ ഈ പൗച്ച് ഒരു പോസ്റ്റിൽ വച്ചിട്ടുണ്ടാകും. അസ്സിസ്റ്റ്‌ ലോക്കോ പൈലറ്റ് നേരത്തെ ഉള്ള സ്റ്റേഷനിൽ നിന്നും കിട്ടിയ പൗച്ച് ഇവിടെ ഇട്ടിട്ടു അവിടെ പോസ്റ്റിൽ ഉള്ള പൗച്ച് എടുത്തു മാത്രം പോകാൻ പറ്റും . ![](https://cdn.boolokam.com/articles/2023/11/accacacc.jpg)പഴയ കാലത്ത് എല്ലാ റെയിൽവേ സ്റ്റേഷനിലും ഈ സംവിധാനം ഉണ്ടായിരുന്നു. ഒരു സ്റ്റേഷനിൽ നിന്നും വളയം വാങ്ങുമ്പോൾ തൊട്ടു മുൻ സ്റ്റേഷനിൽ നിന്നും ലഭിച്ച വളയം ആ സ്റ്റേഷനിലേക്ക് നൽകണം.ഒരു റെയിൽവേ സ്റ്റേഷനിൽ രണ്ട് വശത്തേക്കുമായി കടന്നു പോകുന്ന തീവണ്ടികൾക്കായി ഈ മെഷീൻ രണ്ടെണ്ണം കാണും .
