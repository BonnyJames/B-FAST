---
title: "വൃക്ഷങ്ങൾ ചതുരാകൃതിയിലോ , ത്രികോണാകൃതിയിലോ ‌ വളരാതെ സിലിണ്ടർ ആകൃതിയിൽ വളരുന്നത് എന്തുകൊണ്ടാണ് ?"
date: 2023-05-17T05:37:57
draft: false
categories: ["Education"]
tags: ['nature', 'TREE', 'trees']
author: "Beaumaris"
image: "https://cdn.boolokam.com/articles/2023/05/FFF-2.jpg"
view_count: 592490
like_count: 22928
comment_count: 0
---

**അറിവ് തേടുന്ന പാവം പ്രവാസി** വൃക്ഷങ്ങൾ ചതുരാകൃതിയിലോ , ത്രികോണാകൃതിയിലോ ‌ വളരാതെ സിലിണ്ടർ ആകൃതിയിൽ വളരുന്നത് എന്തുകൊണ്ടാണ് ? എന്തുകൊണ്ടാണ് അവ മുകളിലേക്ക് വളരുന്നത്?⭐ അന്തരീക്ഷത്തിലെ വായു ഭൂമിയിലെ എല്ലാ വസ്തുക്കളിലും ഒരു മർദം ചെലുത്തുന്നുണ്ട്. എല്ലാ ഭാഗങ്ങളിൽ നിന്നും ഒരേ തീവ്രതയിലാണ് അവ അനുഭവപ്പെടുന്നത്. അതിന്റെ അളവ് 1 atm (ഒരു അറ്റ്മോസ്ഫിയർ) ആണ്. 1 atm എന്നത് 1 kg/sqcm (1.013 bar) ആണ്. അതായത് ഒരു ചതുരശ്ര സെന്റിമീറ്റർ പ്രദേശത്തു ഒരു കിലോഗ്രാം മർദം എന്നർഥം. ഭൂമിയിൽ ഉയർന്നുപൊങ്ങുന്ന ഓരോ ചെടിയിലും ഇതുപോലെ അന്തരീക്ഷമർദം ചെലുത്തപ്പെടുന്നുണ്ട്. [](https://cdn.boolokam.com/articles/2023/05/FFF-2.jpg)അത്തരത്തിൽ ഒരു വസ്തുവിലേക്ക് ഒരേ അളവിൽ അന്തരീക്ഷമർദം ചെലുത്തപ്പെടുമ്പോൾ ഉണ്ടാകുന്ന ഏറ്റവും സാധ്യമായ രൂപമാണ് സിലിണ്ടർ .വലിയ കാറ്റും , കോളും വന്നാൽ പോലും കാറ്റിനോട് ഏറ്റവും കുറഞ്ഞ പ്രതിരോധം പുലർത്തിക്കൊണ്ട് അതിനെ ചെറുക്കാൻ കഴിയുന്ന രീതിയിൽ പ്രകൃതി ഒരുക്കിയെടുത്തതാണ് ഈ സിലിണ്ടർ ആകൃതി. ഏതൊരു വസ്തുവിനെയും ഏറ്റവും ശക്തമായി നിലനിർത്തുവാൻ കഴിയുന്ന ത്രിമാന(3D) ഘടന സിലിണ്ടർ രൂപമാണ്. അതിനാലാണ് പാലങ്ങളുടെയും , മറ്റും തൂണുകൾ ആ രൂപത്തിൽ നിർമിക്കുന്നത്. മറ്റേതൊരു രൂപത്തിനേക്കാളും കൂടുതൽ വ്യാപ്തം ഉൾക്കൊളളാൻ കഴിയുന്നത് സിലിണ്ടർ രൂപത്തിനുതന്നെയാണ്.അതുകൊണ്ടാണ് വൃക്ഷങ്ങളുടെ തണ്ടുകൾ ചതുരമോ, ത്രികോണമോ ഒന്നുമാകാതെ സിലിണ്ടർ ആകൃതിയിൽ ഇരിക്കുന്നത്.അന്തരീക്ഷമർദം എല്ലാ വശങ്ങളിൽ നിന്നും ഒരുപോലെ ആണെങ്കിലും സസ്യങ്ങൾ എല്ലാം മുകളിലേക്കാണ് വളരുന്നത് .അതിന്റെ കാരണം 'ഫോട്ടോട്രോപ്പിസം' എന്ന പ്രതിഭാസമാണ്. അതായത് പ്രകാശ സംശ്ലേഷണത്തിനായി സൂര്യപ്രകാശനത്തിന്റെ ദിശയിലേക്ക് അവ വളരുന്നു എന്നതുതന്നെ.
