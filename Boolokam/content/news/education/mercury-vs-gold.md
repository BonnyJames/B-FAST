---
title: "മെർക്കുറി വീണാൽ സ്വർണത്തിന് എന്ത് സംഭവിക്കും ? വീഡിയോ"
date: 2023-07-28T13:25:41
draft: false
categories: ["Education"]
tags: ['(Amalgam', 'amalgamation', 'gold', 'Mercury']
author: "Beaumaris"
image: "https://cdn.boolokam.com/articles/2023/07/fbfbnn-1024x576.jpg"
view_count: 2106358
like_count: 20439
comment_count: 0
---

**മെർക്കുറി വീണാൽ സ്വർണത്തിന് എന്ത് സംഭവിക്കും?** **അറിവ് തേടുന്ന പാവം പ്രവാസി** ആറ്റോമിക് നമ്പർ 80 ആയുള്ള ഒരു മൂലകം ആണ് Hg എന്ന ചുരുക്കപ്പേരിൽ അറിയപ്പെടുന്ന മെർക്കുറി. പഴയതരം തെർമോമീറ്ററുകളിലും (ഊഷ്മാവ്/Temperature അളക്കാൻ), ബാരോമീറ്ററുകളിലും (മർദ്ദം/Pressure അളക്കാൻ) ഒക്കെ മെർക്കുറി ഉപയോഗിക്കുന്നു.ദ്രാവക രൂപത്തിലുള്ള ഏക ലോഹം മെർക്കുറി ആണ് .മെർക്കുറി മിക്കവാറും എല്ലാ ഖര രൂപത്തിലുള്ള ലോഹങ്ങളും ആയി കലർന്ന് ലോഹസങ്കരം (Alloy) ആയി മാറും.ഇങ്ങനെയുണ്ടാകുന്ന ലോഹസങ്കരത്തെ ആണ് അമാൽഗം (Amalgam) എന്ന് പറയുന്നത്. ഈ പ്രക്രിയയെ amalgamation എന്നാണ് പറയുന്നത്. [](https://cdn.boolokam.com/articles/2023/07/fbfbnn.jpg)ഉദാഹരണത്തിന് വെള്ളി (Silver -Ag) യുമായി ചേർന്ന് silver amalgam ഉണ്ടാവും.ഇത് ഒരു പക്ഷെ നമ്മളിൽ ചിലരുടെ പല്ലിന്റെ ഉള്ളിൽ കാണും. പല്ലിന്റെ ഓട്ട (പോട്/കിഴുത്ത) അടയ്ക്കുവാനായി silver amalgam ചേർത്തുണ്ടാക്കുന്ന മിശ്രിതമാണ് ഉപയോഗിക്കുന്നത്.Low-copper amalgam 50% മെർക്കുറി (രസം), വെള്ളി (or Silver 20 –30%), ടിൻ (വെള്ളീയം-tin-15%), ചെമ്പ് (copper -8%) ഇവ ചേർന്ന മിശ്രിതമാണ് പല്ല് അടയ്ക്കുവാനായി ഉപയോഗിച്ചിരുന്നത്. ഇപ്പോൾ പല രാജ്യങ്ങളിലും ആധുനിക പോളിമർ കോംപോസിറ്റ് മെറ്റീരിയലുകൾ ആണ് ഉപയോഗിക്കുന്നത്.അതു പോലെ സ്വർണ്ണവുമായി മെർക്കുറി കലരുമ്പോൾ, ഗോൾഡ് അമാൽഗം ആയി മാറും. സ്വർണ്ണം അതിന്റെ ആയിരിൽ നിന്ന് വേർതിരിച്ചു എടുക്കുവാനായി പഴയ കാലത്ത് മെർക്കുറി ഉപയോഗിച്ചിരുന്നു.സ്വർണ്ണം മെർക്കുറിയുമായി പ്രവർത്തിച്ചു, ഗോൾഡ്-മെർക്കുറി അമാൽഗം ഉണ്ടാകുമ്പോൾ അതിന്റെ നിറം മാറും.ഇത് പൂർവ്വ സ്ഥിതിയിൽ ആക്കാൻ കൂടിയ താപനിലയിൽ ചൂടാക്കിയാൽ മതി, കാരണം മെർക്കുറിയുടെ തിളനില (boiling point ) 357 °C ആണ്.ഇത് മറ്റ് (boiling point; 357 °C) ലോഹങ്ങളെ അപേക്ഷിച്ചു വളരെ കുറവാണ്. https://youtu.be/2aUScu8RBjg ഉദാഹരണത്തിന് സ്വർണ്ണത്തിന്റെ തിളനില (boiling point ) 2,700 °C ആണ്.അപ്പോൾ, നന്നായി ചൂടാക്കുമ്പോൾ (357 °C മുകളിൽ) മെർക്കുറി ആവി ആയി പോകും. ശ്രദ്ധിക്കേണ്ട ഒരു കാര്യം മെർക്കുറിയുടെ vapour (ബാഷ്പം) toxic (വിഷലിപ്തം) ആണ്.അതുകൊണ്ടു ശ്വാസവായുവിൽ ഒരിക്കലും മെർക്കുറിയുടെ vapour (ബാഷ്പം) കലരാതെ നോക്കണം.വേണ്ട രീതിയിലുള്ള സുരക്ഷാ ഉപകരണങ്ങൾ ഇല്ലാതെ ഒരിക്കലും മെർക്കുറി ചൂടാക്കരുത്. https://youtu.be/DouQprcf5E4
