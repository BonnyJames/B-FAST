---
title: "\"നമ്മുടെ കുട്ടികളെ പരീക്ഷയ്ക്ക് കോപ്പിയടിക്കാൻ നമ്മൾ അനുവദിക്കണം എന്ന് പറഞ്ഞാൽ എന്നെ തല്ലാൻ വരരുത്\", നസീർ ഹുസ്സൈൻ കിഴക്കേടത്തിന്റെ പോസ്റ്റ്"
date: 2023-03-31T05:32:14
draft: false
categories: ["Education"]
tags: ['exam', 'USA']
author: "Beaumaris"
---

<strong>നമ്മുടെ കുട്ടികളെ പരീക്ഷയ്ക്ക് കോപ്പിയടിക്കാൻ നമ്മൾ അനുവദിക്കണം എന്ന് പറഞ്ഞാൽ എന്നെ തല്ലാൻ വരരുത്.</strong>

<strong>Nazeer Hussain Kizhakkedathu സോഷ്യൽ മീഡിയയിൽ എഴുതിയത് </strong>

എന്റെ മകൻ പഠിക്കുന്ന സർവ്വകലാശയിൽ പരീക്ഷ എഴുതുന്ന കുട്ടികൾക്ക് ഒരു ഷീറ്റ് പേപ്പർ മുഴുവൻ അവർക്ക് ഇഷ്ടമുള്ള ഫോർമുലകളോ , ചോദ്യോത്തരങ്ങളോ എഴുതി പരീക്ഷാഹാളിൽ അദ്ധ്യാപകരുടെ അനുമതിയോടെ കൊണ്ടുപോകാം എന്ന് കേട്ടപ്പോൾ എന്റെ കിളി പോയി. ഞാൻ നാട്ടിൽ പഠിക്കുമ്പോൾ എഴുതിയ ഏതാണ്ട് എല്ലാ പരീക്ഷകളും ഓർമയെ അടിസ്ഥാനപ്പെടുത്തിയുള്ളവയായിരുന്നു. ഒരു വർഷത്തെ പഠനം മുഴുവൻ വാട്ടർ ടാങ്കിൽ വെള്ളം നിറക്കുന്ന പോലെയും, പരീക്ഷ ആ വെള്ളം പൈപ്പ് തുറന്നു ഒഴുക്കിക്കളയുന്ന പോലെയും ആയിരുന്നു, പരീക്ഷ എഴുതി ഒരാഴ്ച കഴിഞ്ഞ് ആ വിഷയത്തിലെ ഏതെങ്കിലും ചോദ്യങ്ങൾ ചോദിച്ചാൽ ഒന്നും ഓർമയുണ്ടാകില്ല. യഥാർത്ഥത്തിൽ കൊല്ല പരീക്ഷ എഴുതുന്ന സമയത്ത് തന്നെ വർഷം മുഴുവൻ പഠിച്ചത് ഓർമ വയ്ക്കുന്നത് എളുപ്പമുള്ള കാര്യമല്ല. പരീക്ഷയ്ക്ക് മുമ്പുള്ള അഞ്ചു വർഷങ്ങളിൽ വന്ന ചോദ്യ പേപ്പറുകളിൽ ഉള്ള ചോദ്യങ്ങളുടെ ഉത്തരങ്ങൾ പഠിച്ചാൽ പാസാകാനുള്ള മാർക്കെങ്കിലും കിട്ടുമെന്ന തിയറി ആയിരുന്നു ഞാൻ പല പരീക്ഷകളും പാസാകാൻ കാരണം. എന്നാലും ഒരു പരീക്ഷകളിലും തുണ്ടു പേപ്പർ കയറ്റാനുള്ള ധൈര്യമുണ്ടായില്ല. സൈന്റ്റ് ആൽബർട്സിൽ എന്റെ കൂടെ ഡിഗ്രിക്ക് പഠിച്ച ഒരു കൂട്ടുകാരൻ ഏതൊക്കെ സമവാക്യങ്ങളുടെ തുണ്ടുപേപ്പർ എവിടെയൊക്കെയാണ് ഒളിപ്പിച്ചുവച്ചിരിക്കുന്നത് എന്നതിന്റെ ഇൻഡക്സ് തന്നെ കൈപ്പത്തിയിൽ എഴുതുമായിരുന്നു ????

<img class=" wp-image-389731 aligncenter" src="https://cdn.boolokam.com/articles/2023/03/dwdqqd.jpg" alt="" width="854" height="569" />പക്ഷെ ഇവിടെ ഞങ്ങൾ താമസിക്കുന്ന ന്യൂ ജേഴ്സിയിലെ സ്കൂളുകളിൽ വാർഷിക പരീക്ഷ ഇല്ല. ഒരു കൊല്ലം മുഴുവൻ പഠിച്ച കാര്യങ്ങൾ ഓർമയിൽ വച്ച് എഴുതുന്ന പരിപാടി യഥാർത്ഥത്തിൽ കുട്ടികളിലൂടെ ഓർമശക്തി മാത്രമാണ് പലപ്പോഴും പരീക്ഷിക്കുന്നത്. അതുകൊണ്ട്, ഇവിടെ ഓരോ ഹോം വർക്കിനും, ഓരോ ക്ലാസ് പരീക്ഷയ്ക്കും , ഓരോ ക്ലാസ് പ്രോജെക്ടിനും കിട്ടുന്ന മാർക്കുകൾ അടിസ്ഥാനമാക്കി ഗ്രേഡ് അപ്പോൾ തന്നെ അറിയാം. വർഷം തുടങ്ങുമ്പോൾ തന്നെ ഓരോ അദ്ധ്യാപകനും,ക്ലാസ് പരീക്ഷയ്ക്ക് 40 ശതമാനം, ക്ലാസ് ക്വിസിന് 20 ശതമാനം, പ്രോജെക്ടിന് 20 ശതമാനം എന്നിങ്ങനെ, തന്റെ ക്ലാസ്സിൽ ഏതൊക്കെ പ്രവർത്തനത്തിന് എത്ര മാർക്ക് കിട്ടിയാൽ എന്ത് ഗ്രേഡ് കിട്ടും എന്നുള്ള വിവരം പ്രസിദ്ധീകരിക്കും. ആ ഗ്രേഡുകൾ കൂട്ടിവെച്ച് വർഷാവസാനം കിട്ടുന്ന ഗ്രേഡ് ആണ് കുട്ടികൾക്ക് കിട്ടുന്നത്. അതുകൊണ്ട് ക്ലാസ് തുടങ്ങി ഒന്നോ രണ്ടോ മാസത്തിനുള്ളിൽ തന്നെ ഒരു കുട്ടിക്ക് കിട്ടാൻ പോകുന്ന ഗ്രേഡിനെ കുറിച്ച് ഒരു ധാരണ മാതാപിതാക്കൾക്കും കുട്ടികൾക്കും ഉണ്ടാകും. ഗ്രേഡ് കുറവാണെങ്കിൽ, കൂടുതൽ നന്നായി പഠിക്കാനുള്ള അവസരം കൂടി ലഭിക്കും. ഏതാണ്ട് ആറാം ക്ലാസ് മുതൽ കുട്ടികൾക്ക് ക്ലാസ്സിൽ calculator ഉപയോഗിക്കാൻ അനുവാദം ലഭിക്കും. പെരുക്കപ്പട്ടികയോ സമവാക്യങ്ങളോ ഒന്നും ഓർമയിൽ വയ്‌ക്കേണ്ട ആവശ്യം വരില്ല. ഇതിനർത്ഥം പരീക്ഷകൾ എളുപ്പമായിരിക്കും എന്നല്ല മറിച്ച് അടിസ്ഥാന വിവരങ്ങൾ നന്നായി പഠിച്ച ഒരാൾക്ക് , ചോദ്യങ്ങൾ നന്നായി അപഗ്രഥിച്ച് മാത്രം ഉത്തരം എഴുതാൻ കഴിയുന്ന ചോദ്യങ്ങളാണ് പലപ്പോഴും ചോദിക്കുക. ഉദാഹരണത്തിന് അഞ്ചാം ക്ലാസ്സിലെ കുട്ടിയോട് താഴെ പറയുന്ന ചോദ്യം ചോദിച്ചാൽ , സൂക്ഷിച്ച് ആലോചിച്ച ഉത്തരം പറഞ്ഞില്ലെങ്കിൽ തെറ്റായ ഉത്തരം ആകും ലഭിക്കുക.
The letters in the word MATHEMATICIAN were put in a box. What is the
chance of getting letter A? (നിങ്ങൾക്ക് തോന്നുന്ന ഉത്തരം കമന്റ് ബോക്സിൽ ഇടാം)

<img class=" wp-image-389732 aligncenter" src="https://cdn.boolokam.com/articles/2023/03/wfwfggg-1024x538.jpg" alt="" width="882" height="463" />യൂണിവേഴ്സിറ്റികളിൽ കാര്യങ്ങൾ ഏതാണ്ട് ഇതുപോലെയാന്നെകിലും ഒരു വിഷയത്തിന് , ഒരു സെമെസ്റ്ററിൽ രണ്ടോ അതിൽ കൂടുതലോ mid term പരീക്ഷകളും ഒരു ഫൈനൽ പരീക്ഷയും ഉണ്ടാകും. പക്ഷേ പല പരീക്ഷകളും മേല്പറഞ്ഞ പോലെ ഓർമ്മയ്ക്ക് പകരം ബുദ്ധി ഉപയോഗിച്ച് ചെയ്യേണ്ടവയാണ്. അതുകൊണ്ടാണ് പല പ്രൊഫെസർമാരും കുട്ടികളെ ഒരു ഷീറ്റ് മുഴുവൻ അവർക്ക് ഇഷ്ടമുള്ള കാര്യങ്ങൾ ക്ലാസ്സിൽ എഴുതി കൊണ്ടുവരാൻ സമ്മതിക്കുന്നത്. എന്റെ മകന്റെ ഒരു പ്രൊഫെസ്സർ ഗൂഗിൾ വരെ ചെയ്യാൻ അനുവദിച്ച് വച്ച ഒരു പരീക്ഷയായിരുന്നു അവനു ഏറ്റവും ബുദ്ധിമുട്ടായിരുന്നത്, കാരണം ഈ ഗൂഗിളിൽ കാണുന്ന പല ചോദ്യങ്ങളുടെയും ഉത്ഭവം തന്നെ ഈ പ്രൊഫെസർമാരുടെ അടുത്തുനിന്നാണ്.

ഉദാഹരണത്തിന് പ്രോബബിലിറ്റി തിയറി ക്ലാസ്സിലെ ഒരു ചോദ്യം താഴെ പറയുന്ന പോലെയായിരുന്നു.
1 മുതൽ 100 ​​വരെയുള്ള നമ്പറുകൾ ഇട്ടിരിക്കുന്ന 100 വധശിക്ഷാ തടവുകാർക്ക് ഒരു ജയിലിന്റെ ഡയറക്ടർ ഒരു അവസാന അവസരം നൽകുന്നു. ഒരു മുറിയിൽ 100 ​​ഡ്രോയറുകളുള്ള ഒരു അലമാരയുണ്ട്. അടച്ചിട്ടിരിക്കുന്ന ഓരോ ഡ്രോയറിലും ഡയറക്ടർ ക്രമരഹിതമായി ഒരു തടവുകാരന്റെ നമ്പർ ഇടുന്നു. തടവുകാർ ഒന്നിനുപുറകെ ഒന്നായി മുറിയിലേക്ക് പ്രവേശിക്കുന്നു. ഓരോ തടവുകാരനും ഏത് ക്രമത്തിലും 50 ഡ്രോയറുകൾ തുറന്ന് നോക്കാം. ഡ്രോയറുകൾ പിന്നീട് വീണ്ടും അടച്ചിരിക്കുന്നു. ഈ തിരച്ചിലിനിടെ, ഓരോ തടവുകാരനും ഒരു ഡ്രോയറിൽ അവരുടെ നമ്പർ കണ്ടെത്തിയാൽ, എല്ലാ തടവുകാർക്കും മാപ്പ് നൽകും. ഒരു തടവുകാരൻ പോലും അവരുടെ നമ്പർ കണ്ടെത്തിയില്ലെങ്കിൽ, എല്ലാ തടവുകാരും മരിക്കുന്നു. ആദ്യത്തെ തടവുകാരൻ മുറിയിൽ പ്രവേശിക്കുന്നതിനുമുമ്പ്, തടവുകാർ തന്ത്രത്തെക്കുറിച്ച് ചർച്ച ചെയ്തേക്കാം - എന്നാൽ ആദ്യത്തെ തടവുകാരൻ ഡ്രോയറുകളിൽ നോക്കാൻ പ്രവേശിച്ചുകഴിഞ്ഞാൽ ആശയവിനിമയം നടത്താൻ സമ്മതിക്കില്ല. എല്ലാവരും രക്ഷപെടാൻ വേണ്ടി തടവുകാർക്ക് പ്രയോഗിക്കാവുന്ന ഏറ്റവും മികച്ച തന്ത്രം എന്താണ്?

(ഒന്നര മണിക്കൂർ പത്ത് ചോദ്യങ്ങൾക്ക് ഉത്തരം എഴുതാനുള്ള ചോദ്യപേപ്പറിലെ ഒരു ചോദ്യം മാത്രമാണിത്. കൊറോണ സമയത്ത് വീട്ടിൽ ഉണ്ടായിരുന്നപ്പോൾ, നിതിൻ ഒരു മണിക്കൂർ കഴിഞ്ഞപ്പോൾ ഒരു ചോദ്യത്തിന് മാത്രം ഉത്തരം എഴുതി ആകെ വെപ്രാളപ്പെട്ട് ഇരിക്കുന്നത് ഞാൻ കണ്ടിട്ടുണ്ട്. പണ്ടൊക്കെ എനിക്ക് അവന്റെ ചോദ്യം മനസിലാകും ഉത്തരം അറിയില്ല എന്ന അവസ്ഥയായിരുന്നു, ഇപ്പോൾ ചോദ്യം തന്നെ മനസിലാകുന്നില്ല എന്ന അവസ്ഥയാണ് ???? )

<img class=" wp-image-389733 aligncenter" src="https://cdn.boolokam.com/articles/2023/03/r3r3r-1024x485.webp" alt="" width="889" height="421" />ഇത്രയ്ക്ക് ബുദ്ധിമുട്ടുള്ള ചോദ്യങ്ങൾ എല്ലാ കുട്ടികൾക്കും കൊടുക്കണം എന്നല്ല ഞാൻ പറഞ്ഞു വരുന്നത്, പക്ഷെ കൂടുതൽ കാര്യങ്ങൾ ഓർമ വയ്ക്കാൻ പറ്റുന്ന കുട്ടികൾക്ക് കൂടുതൽ മാർക്ക് കിട്ടുന്ന സംവിധാനം നമുക്ക് മാറ്റേണ്ടത് ഉണ്ട്, മാത്രമല്ല, അടിസ്ഥാന കാര്യങ്ങൾ മനസിലാക്കിയാൽ മാത്രം ചെയ്യാൻ കഴിയുന്ന ചോദ്യങ്ങൾ ഉണ്ടാകണം. ശാസ്ത്ര വിഷയങ്ങളിൽ മാത്രമല്ല സാമൂഹിക വിഷയങ്ങളിലും , ഭാഷാ വിഷയങ്ങളിലും ഇത് പ്രായോഗികമാണ്. ഉദാഹരണത്തിന് ചരിത്രം പടിക്കുന്ന ഒരു കുട്ടിയോട് എന്തുകൊണ്ട് യൂറോപ്പിലും ഏഷ്യയിലും ആഫ്രിക്കയും കോളനികൾ ഉണ്ടാക്കി, എന്തുകൊണ്ട്, ഇന്ത്യക്കാർ ബ്രിട്ടനെ കോളനി ആക്കിയില്ല എന്നൊരു ചോദ്യം ചോദിച്ചാൽ , അക്ബർ ജനിച്ച വർഷം ഓർമയിൽ നിന്ന് എടുത്തെഴുതാൻ ചോദിക്കുന്നതിനേക്കാൾ എത്രയോ നന്നായിരിക്കും? (ഈ വിഷയത്തെ കുറിച്ച് ഒരു പുസ്തകം തന്നെയുണ്ട് , വായിച്ചിരിക്കേണ്ട ഒന്നാണ് Guns, Germs, and Steel by Jared Diamond). ഭാഷ വിഷയത്തിൽ മലയാളത്തിലെ പോർട്ടുഗീസ് വാക്കുകളെ കുറിച്ച് പോർട്ടുഗീസ് അധിനിവേശത്തിന്റെ പശ്ചാത്തലത്തിൽ എഴുതാൻ പറയാം ( ഇതിനെകുറിച്ച് വേറെ ഒരു പോസ്റ്റ് എഴുതിയിട്ടുളളത് കൊണ്ട് വിശദീകരിക്കുന്നില്ല). എന്റെ ഇളയ മകന്റെ സ്കൂളിൽ ട്രമ്പും ഹിലാരിയും തമ്മിൽ പ്രസിഡന്റ് സ്ഥാനത്തേക്ക് മത്സരം നടന്ന സമയത്ത്, നിങ്ങൾ ആർക്കു വോട്ടു ചെയ്യും എന്തുകൊണ്ട് എന്നൊരു ചോദ്യം അവന്റെ ക്ലാസ് ടീച്ചർ കൊടുത്തിരുന്നു. കുട്ടികളെ ചിന്തിക്കാൻ പ്രേരിപ്പിക്കുന്ന ചോദ്യങ്ങളാണ് നമുക്ക് വേണ്ടത്, ഓർമയെ അളക്കാനുള്ള ചോദ്യങ്ങളല്ല. കേരളത്തിലെ സർവകലാശാലകളിൽ ബിറ്റ് പേപ്പർ കയറ്റിയും പരീക്ഷ എഴുതാൻ അവസരം കിട്ടുന്ന ഒരു കാലം വരട്ടെയെന്നാശംസിക്കുന്നു. പത്താം ക്ലാസ് പരീക്ഷ എഴുതിയ എല്ലാ കുട്ടികൾക്കും വിജയാശംസകൾ. ഞാൻ ഏറ്റവും കൂടുതൽ പഠിച്ചിട്ടുള്ളത് മറ്റുള്ളവർക്ക് ട്യൂഷൻ എടുത്ത സമയത്താണ്, അതുകൊണ്ട് ഈ വേനലവധിക്ക് പറ്റുമെങ്കിൽ വേറെ കുട്ടികൾക്ക് ട്യൂഷൻ എടുക്കൂ, നിങ്ങൾ പഠിച്ചത് മനസ്സിൽ അടിച്ചുറപ്പിക്കാൻ അത് സഹായിക്കും.

നോട്ട് : എന്റെ പോസ്റ്റ് പണ്ട് ഞാൻ പഠിച്ച ക്ലാസ്സുകൾ അടിസ്ഥാനമാക്കിയാണ്, ഇന്നത്തെ കാലത്ത് എങ്ങിനെയാണ് എന്നെനിക്കറിയില്ല, മാറിയിട്ടുണ്ടെങ്കിൽ സന്തോഷം.


!["നമ്മുടെ കുട്ടികളെ പരീക്ഷയ്ക്ക് കോപ്പിയടിക്കാൻ നമ്മൾ അനുവദിക്കണം എന്ന് പറഞ്ഞാൽ എന്നെ തല്ലാൻ വരരുത്", നസീർ ഹുസ്സൈൻ കിഴക്കേടത്തിന്റെ പോസ്റ്റ്](https://cdn.boolokam.com/articles/2023/03/dwdqqd.jpg)**നമ്മുടെ കുട്ടികളെ പരീക്ഷയ്ക്ക് കോപ്പിയടിക്കാൻ നമ്മൾ അനുവദിക്കണം എന്ന് പറഞ്ഞാൽ എന്നെ തല്ലാൻ വരരുത്.** **Nazeer Hussain Kizhakkedathu സോഷ്യൽ മീഡിയയിൽ എഴുതിയത്** എന്റെ മകൻ പഠിക്കുന്ന സർവ്വകലാശയിൽ പരീക്ഷ എഴുതുന്ന കുട്ടികൾക്ക് ഒരു ഷീറ്റ് പേപ്പർ മുഴുവൻ അവർക്ക് ഇഷ്ടമുള്ള ഫോർമുലകളോ , ചോദ്യോത്തരങ്ങളോ എഴുതി പരീക്ഷാഹാളിൽ അദ്ധ്യാപകരുടെ അനുമതിയോടെ കൊണ്ടുപോകാം എന്ന് കേട്ടപ്പോൾ എന്റെ കിളി പോയി. ഞാൻ നാട്ടിൽ പഠിക്കുമ്പോൾ എഴുതിയ ഏതാണ്ട് എല്ലാ പരീക്ഷകളും ഓർമയെ അടിസ്ഥാനപ്പെടുത്തിയുള്ളവയായിരുന്നു. ഒരു വർഷത്തെ പഠനം മുഴുവൻ വാട്ടർ ടാങ്കിൽ വെള്ളം നിറക്കുന്ന പോലെയും, പരീക്ഷ ആ വെള്ളം പൈപ്പ് തുറന്നു ഒഴുക്കിക്കളയുന്ന പോലെയും ആയിരുന്നു, പരീക്ഷ എഴുതി ഒരാഴ്ച കഴിഞ്ഞ് ആ വിഷയത്തിലെ ഏതെങ്കിലും ചോദ്യങ്ങൾ ചോദിച്ചാൽ ഒന്നും ഓർമയുണ്ടാകില്ല. യഥാർത്ഥത്തിൽ കൊല്ല പരീക്ഷ എഴുതുന്ന സമയത്ത് തന്നെ വർഷം മുഴുവൻ പഠിച്ചത് ഓർമ വയ്ക്കുന്നത് എളുപ്പമുള്ള കാര്യമല്ല. പരീക്ഷയ്ക്ക് മുമ്പുള്ള അഞ്ചു വർഷങ്ങളിൽ വന്ന ചോദ്യ പേപ്പറുകളിൽ ഉള്ള ചോദ്യങ്ങളുടെ ഉത്തരങ്ങൾ പഠിച്ചാൽ പാസാകാനുള്ള മാർക്കെങ്കിലും കിട്ടുമെന്ന തിയറി ആയിരുന്നു ഞാൻ പല പരീക്ഷകളും പാസാകാൻ കാരണം. എന്നാലും ഒരു പരീക്ഷകളിലും തുണ്ടു പേപ്പർ കയറ്റാനുള്ള ധൈര്യമുണ്ടായില്ല. സൈന്റ്റ് ആൽബർട്സിൽ എന്റെ കൂടെ ഡിഗ്രിക്ക് പഠിച്ച ഒരു കൂട്ടുകാരൻ ഏതൊക്കെ സമവാക്യങ്ങളുടെ തുണ്ടുപേപ്പർ എവിടെയൊക്കെയാണ് ഒളിപ്പിച്ചുവച്ചിരിക്കുന്നത് എന്നതിന്റെ ഇൻഡക്സ് തന്നെ കൈപ്പത്തിയിൽ എഴുതുമായിരുന്നു ???? പക്ഷെ ഇവിടെ ഞങ്ങൾ താമസിക്കുന്ന ന്യൂ ജേഴ്സിയിലെ സ്കൂളുകളിൽ വാർഷിക പരീക്ഷ ഇല്ല. ഒരു കൊല്ലം മുഴുവൻ പഠിച്ച കാര്യങ്ങൾ ഓർമയിൽ വച്ച് എഴുതുന്ന പരിപാടി യഥാർത്ഥത്തിൽ കുട്ടികളിലൂടെ ഓർമശക്തി മാത്രമാണ് പലപ്പോഴും പരീക്ഷിക്കുന്നത്. അതുകൊണ്ട്, ഇവിടെ ഓരോ ഹോം വർക്കിനും, ഓരോ ക്ലാസ് പരീക്ഷയ്ക്കും , ഓരോ ക്ലാസ് പ്രോജെക്ടിനും കിട്ടുന്ന മാർക്കുകൾ അടിസ്ഥാനമാക്കി ഗ്രേഡ് അപ്പോൾ തന്നെ അറിയാം. വർഷം തുടങ്ങുമ്പോൾ തന്നെ ഓരോ അദ്ധ്യാപകനും,ക്ലാസ് പരീക്ഷയ്ക്ക് 40 ശതമാനം, ക്ലാസ് ക്വിസിന് 20 ശതമാനം, പ്രോജെക്ടിന് 20 ശതമാനം എന്നിങ്ങനെ, തന്റെ ക്ലാസ്സിൽ ഏതൊക്കെ പ്രവർത്തനത്തിന് എത്ര മാർക്ക് കിട്ടിയാൽ എന്ത് ഗ്രേഡ് കിട്ടും എന്നുള്ള വിവരം പ്രസിദ്ധീകരിക്കും. ആ ഗ്രേഡുകൾ കൂട്ടിവെച്ച് വർഷാവസാനം കിട്ടുന്ന ഗ്രേഡ് ആണ് കുട്ടികൾക്ക് കിട്ടുന്നത്. അതുകൊണ്ട് ക്ലാസ് തുടങ്ങി ഒന്നോ രണ്ടോ മാസത്തിനുള്ളിൽ തന്നെ ഒരു കുട്ടിക്ക് കിട്ടാൻ പോകുന്ന ഗ്രേഡിനെ കുറിച്ച് ഒരു ധാരണ മാതാപിതാക്കൾക്കും കുട്ടികൾക്കും ഉണ്ടാകും. ഗ്രേഡ് കുറവാണെങ്കിൽ, കൂടുതൽ നന്നായി പഠിക്കാനുള്ള അവസരം കൂടി ലഭിക്കും. ഏതാണ്ട് ആറാം ക്ലാസ് മുതൽ കുട്ടികൾക്ക് ക്ലാസ്സിൽ calculator ഉപയോഗിക്കാൻ അനുവാദം ലഭിക്കും. പെരുക്കപ്പട്ടികയോ സമവാക്യങ്ങളോ ഒന്നും ഓർമയിൽ വയ്‌ക്കേണ്ട ആവശ്യം വരില്ല. ഇതിനർത്ഥം പരീക്ഷകൾ എളുപ്പമായിരിക്കും എന്നല്ല മറിച്ച് അടിസ്ഥാന വിവരങ്ങൾ നന്നായി പഠിച്ച ഒരാൾക്ക് , ചോദ്യങ്ങൾ നന്നായി അപഗ്രഥിച്ച് മാത്രം ഉത്തരം എഴുതാൻ കഴിയുന്ന ചോദ്യങ്ങളാണ് പലപ്പോഴും ചോദിക്കുക. ഉദാഹരണത്തിന് അഞ്ചാം ക്ലാസ്സിലെ കുട്ടിയോട് താഴെ പറയുന്ന ചോദ്യം ചോദിച്ചാൽ , സൂക്ഷിച്ച് ആലോചിച്ച ഉത്തരം പറഞ്ഞില്ലെങ്കിൽ തെറ്റായ ഉത്തരം ആകും ലഭിക്കുക. The letters in the word MATHEMATICIAN were put in a box. What is the chance of getting letter A? (നിങ്ങൾക്ക് തോന്നുന്ന ഉത്തരം കമന്റ് ബോക്സിൽ ഇടാം) ![](https://cdn.boolokam.com/articles/2023/03/wfwfggg-1024x538.jpg)യൂണിവേഴ്സിറ്റികളിൽ കാര്യങ്ങൾ ഏതാണ്ട് ഇതുപോലെയാന്നെകിലും ഒരു വിഷയത്തിന് , ഒരു സെമെസ്റ്ററിൽ രണ്ടോ അതിൽ കൂടുതലോ mid term പരീക്ഷകളും ഒരു ഫൈനൽ പരീക്ഷയും ഉണ്ടാകും. പക്ഷേ പല പരീക്ഷകളും മേല്പറഞ്ഞ പോലെ ഓർമ്മയ്ക്ക് പകരം ബുദ്ധി ഉപയോഗിച്ച് ചെയ്യേണ്ടവയാണ്. അതുകൊണ്ടാണ് പല പ്രൊഫെസർമാരും കുട്ടികളെ ഒരു ഷീറ്റ് മുഴുവൻ അവർക്ക് ഇഷ്ടമുള്ള കാര്യങ്ങൾ ക്ലാസ്സിൽ എഴുതി കൊണ്ടുവരാൻ സമ്മതിക്കുന്നത്. എന്റെ മകന്റെ ഒരു പ്രൊഫെസ്സർ ഗൂഗിൾ വരെ ചെയ്യാൻ അനുവദിച്ച് വച്ച ഒരു പരീക്ഷയായിരുന്നു അവനു ഏറ്റവും ബുദ്ധിമുട്ടായിരുന്നത്, കാരണം ഈ ഗൂഗിളിൽ കാണുന്ന പല ചോദ്യങ്ങളുടെയും ഉത്ഭവം തന്നെ ഈ പ്രൊഫെസർമാരുടെ അടുത്തുനിന്നാണ്. ഉദാഹരണത്തിന് പ്രോബബിലിറ്റി തിയറി ക്ലാസ്സിലെ ഒരു ചോദ്യം താഴെ പറയുന്ന പോലെയായിരുന്നു. 1 മുതൽ 100 ​​വരെയുള്ള നമ്പറുകൾ ഇട്ടിരിക്കുന്ന 100 വധശിക്ഷാ തടവുകാർക്ക് ഒരു ജയിലിന്റെ ഡയറക്ടർ ഒരു അവസാന അവസരം നൽകുന്നു. ഒരു മുറിയിൽ 100 ​​ഡ്രോയറുകളുള്ള ഒരു അലമാരയുണ്ട്. അടച്ചിട്ടിരിക്കുന്ന ഓരോ ഡ്രോയറിലും ഡയറക്ടർ ക്രമരഹിതമായി ഒരു തടവുകാരന്റെ നമ്പർ ഇടുന്നു. തടവുകാർ ഒന്നിനുപുറകെ ഒന്നായി മുറിയിലേക്ക് പ്രവേശിക്കുന്നു. ഓരോ തടവുകാരനും ഏത് ക്രമത്തിലും 50 ഡ്രോയറുകൾ തുറന്ന് നോക്കാം. ഡ്രോയറുകൾ പിന്നീട് വീണ്ടും അടച്ചിരിക്കുന്നു. ഈ തിരച്ചിലിനിടെ, ഓരോ തടവുകാരനും ഒരു ഡ്രോയറിൽ അവരുടെ നമ്പർ കണ്ടെത്തിയാൽ, എല്ലാ തടവുകാർക്കും മാപ്പ് നൽകും. ഒരു തടവുകാരൻ പോലും അവരുടെ നമ്പർ കണ്ടെത്തിയില്ലെങ്കിൽ, എല്ലാ തടവുകാരും മരിക്കുന്നു. ആദ്യത്തെ തടവുകാരൻ മുറിയിൽ പ്രവേശിക്കുന്നതിനുമുമ്പ്, തടവുകാർ തന്ത്രത്തെക്കുറിച്ച് ചർച്ച ചെയ്തേക്കാം - എന്നാൽ ആദ്യത്തെ തടവുകാരൻ ഡ്രോയറുകളിൽ നോക്കാൻ പ്രവേശിച്ചുകഴിഞ്ഞാൽ ആശയവിനിമയം നടത്താൻ സമ്മതിക്കില്ല. എല്ലാവരും രക്ഷപെടാൻ വേണ്ടി തടവുകാർക്ക് പ്രയോഗിക്കാവുന്ന ഏറ്റവും മികച്ച തന്ത്രം എന്താണ്? (ഒന്നര മണിക്കൂർ പത്ത് ചോദ്യങ്ങൾക്ക് ഉത്തരം എഴുതാനുള്ള ചോദ്യപേപ്പറിലെ ഒരു ചോദ്യം മാത്രമാണിത്. കൊറോണ സമയത്ത് വീട്ടിൽ ഉണ്ടായിരുന്നപ്പോൾ, നിതിൻ ഒരു മണിക്കൂർ കഴിഞ്ഞപ്പോൾ ഒരു ചോദ്യത്തിന് മാത്രം ഉത്തരം എഴുതി ആകെ വെപ്രാളപ്പെട്ട് ഇരിക്കുന്നത് ഞാൻ കണ്ടിട്ടുണ്ട്. പണ്ടൊക്കെ എനിക്ക് അവന്റെ ചോദ്യം മനസിലാകും ഉത്തരം അറിയില്ല എന്ന അവസ്ഥയായിരുന്നു, ഇപ്പോൾ ചോദ്യം തന്നെ മനസിലാകുന്നില്ല എന്ന അവസ്ഥയാണ് ???? ) ![](https://cdn.boolokam.com/articles/2023/03/r3r3r-1024x485.webp)ഇത്രയ്ക്ക് ബുദ്ധിമുട്ടുള്ള ചോദ്യങ്ങൾ എല്ലാ കുട്ടികൾക്കും കൊടുക്കണം എന്നല്ല ഞാൻ പറഞ്ഞു വരുന്നത്, പക്ഷെ കൂടുതൽ കാര്യങ്ങൾ ഓർമ വയ്ക്കാൻ പറ്റുന്ന കുട്ടികൾക്ക് കൂടുതൽ മാർക്ക് കിട്ടുന്ന സംവിധാനം നമുക്ക് മാറ്റേണ്ടത് ഉണ്ട്, മാത്രമല്ല, അടിസ്ഥാന കാര്യങ്ങൾ മനസിലാക്കിയാൽ മാത്രം ചെയ്യാൻ കഴിയുന്ന ചോദ്യങ്ങൾ ഉണ്ടാകണം. ശാസ്ത്ര വിഷയങ്ങളിൽ മാത്രമല്ല സാമൂഹിക വിഷയങ്ങളിലും , ഭാഷാ വിഷയങ്ങളിലും ഇത് പ്രായോഗികമാണ്. ഉദാഹരണത്തിന് ചരിത്രം പടിക്കുന്ന ഒരു കുട്ടിയോട് എന്തുകൊണ്ട് യൂറോപ്പിലും ഏഷ്യയിലും ആഫ്രിക്കയും കോളനികൾ ഉണ്ടാക്കി, എന്തുകൊണ്ട്, ഇന്ത്യക്കാർ ബ്രിട്ടനെ കോളനി ആക്കിയില്ല എന്നൊരു ചോദ്യം ചോദിച്ചാൽ , അക്ബർ ജനിച്ച വർഷം ഓർമയിൽ നിന്ന് എടുത്തെഴുതാൻ ചോദിക്കുന്നതിനേക്കാൾ എത്രയോ നന്നായിരിക്കും? (ഈ വിഷയത്തെ കുറിച്ച് ഒരു പുസ്തകം തന്നെയുണ്ട് , വായിച്ചിരിക്കേണ്ട ഒന്നാണ് Guns, Germs, and Steel by Jared Diamond). ഭാഷ വിഷയത്തിൽ മലയാളത്തിലെ പോർട്ടുഗീസ് വാക്കുകളെ കുറിച്ച് പോർട്ടുഗീസ് അധിനിവേശത്തിന്റെ പശ്ചാത്തലത്തിൽ എഴുതാൻ പറയാം ( ഇതിനെകുറിച്ച് വേറെ ഒരു പോസ്റ്റ് എഴുതിയിട്ടുളളത് കൊണ്ട് വിശദീകരിക്കുന്നില്ല). എന്റെ ഇളയ മകന്റെ സ്കൂളിൽ ട്രമ്പും ഹിലാരിയും തമ്മിൽ പ്രസിഡന്റ് സ്ഥാനത്തേക്ക് മത്സരം നടന്ന സമയത്ത്, നിങ്ങൾ ആർക്കു വോട്ടു ചെയ്യും എന്തുകൊണ്ട് എന്നൊരു ചോദ്യം അവന്റെ ക്ലാസ് ടീച്ചർ കൊടുത്തിരുന്നു. കുട്ടികളെ ചിന്തിക്കാൻ പ്രേരിപ്പിക്കുന്ന ചോദ്യങ്ങളാണ് നമുക്ക് വേണ്ടത്, ഓർമയെ അളക്കാനുള്ള ചോദ്യങ്ങളല്ല. കേരളത്തിലെ സർവകലാശാലകളിൽ ബിറ്റ് പേപ്പർ കയറ്റിയും പരീക്ഷ എഴുതാൻ അവസരം കിട്ടുന്ന ഒരു കാലം വരട്ടെയെന്നാശംസിക്കുന്നു. പത്താം ക്ലാസ് പരീക്ഷ എഴുതിയ എല്ലാ കുട്ടികൾക്കും വിജയാശംസകൾ. ഞാൻ ഏറ്റവും കൂടുതൽ പഠിച്ചിട്ടുള്ളത് മറ്റുള്ളവർക്ക് ട്യൂഷൻ എടുത്ത സമയത്താണ്, അതുകൊണ്ട് ഈ വേനലവധിക്ക് പറ്റുമെങ്കിൽ വേറെ കുട്ടികൾക്ക് ട്യൂഷൻ എടുക്കൂ, നിങ്ങൾ പഠിച്ചത് മനസ്സിൽ അടിച്ചുറപ്പിക്കാൻ അത് സഹായിക്കും. നോട്ട് : എന്റെ പോസ്റ്റ് പണ്ട് ഞാൻ പഠിച്ച ക്ലാസ്സുകൾ അടിസ്ഥാനമാക്കിയാണ്, ഇന്നത്തെ കാലത്ത് എങ്ങിനെയാണ് എന്നെനിക്കറിയില്ല, മാറിയിട്ടുണ്ടെങ്കിൽ സന്തോഷം.
