---
title: "ലോകത്തിലെ ഏറ്റവും നീളമേറിയ നദിയായ ആമസോൺ നദിയ്ക്ക് കുറുകേ പാലങ്ങൾ ഇല്ലാത്തത് എന്ത്കൊണ്ട് ?"
date: 2023-05-04T05:21:44
draft: false
categories: ["Education"]
tags: ['amazon river', 'bridge']
author: "Beaumaris"
image: "https://cdn.boolokam.com/articles/2023/05/qdqdd.jpg"
view_count: 598365
like_count: 45957
comment_count: 0
---

**ലോകത്തിലെ ഏറ്റവും നീളമേറിയ നദിയായ ആമസോൺ നദിയ്ക്ക് കുറുകേ പാലങ്ങൾ ഇല്ലാത്തത് എന്ത്കൊണ്ട് ?** **അറിവ് തേടുന്ന പാവം പ്രവാസി** ഒരു കരയെ പുറം ലോകവുമായി ബന്ധിപ്പിക്കുന്നത് പാലങ്ങളാണ്. ലോകത്തിലെ ഏറ്റവും നീളമേറിയ നദിയായ തെക്കേ അമേരിക്കയിലെ ആമസോൺ നദിയ്ക്ക് ഒരു പ്രത്യേകതയുണ്ട്. 6,400 കിലോമീറ്റർ നീളത്തിലും അഞ്ച് മുതൽ 50 കിലോമീറ്റർ വീതിയിലുമായി ഒമ്പത് രാജ്യങ്ങളിലൂടെ കടന്നു പോകുന്ന ഈ നദിയ്ക്ക് കുറുകെ ഒരു പാലം പോലും ഇല്ല.ലോകത്തിലെ പാലങ്ങളില്ലാത്ത ഒരേ ഒരു നദിയും ഇത് തന്നെയാണ്. ഒഴുക്കിന്റെ തോതിലായാലും, ഉൾക്കൊള്ളുന്ന ജലത്തിലായാലും ലോകത്തിലെ ഏറ്റവും വലിയ നദി ആമസോൺ തന്നെയാണ്. തെക്കേ അമേരിക്കൻ ഭൂഖണ്ഡത്തിന്റെ 40 ശതമാനത്തോളം ഈ നദി തന്നെയാണ്.നദിക്ക് കുറുകെ പാലങ്ങളുണ്ടാവാതിരിക്കാനുള്ള പ്രധാന കാരണമായി ചരിത്രകാരൻമാർ ചൂണ്ടിക്കാണിക്കുന്നത് ആവശ്യമില്ലായ്മ തന്നെയാണ് .അതായത് നദി കടന്നു പോകുന്ന ഭൂരിഭാഗം പ്രദേശവും കാടാണ്. ബാക്കി പ്രദേശങ്ങളിലാണെങ്കിൽ ജനവാസം തീരെ കുറവും. ![](https://cdn.boolokam.com/articles/2023/05/sdddd-1024x683.jpg)അതിനാൽ തന്നെ നദിക്കിരുവശവുമുള്ള കരകളെ ബന്ധിപ്പിക്കേണ്ട ആവശ്യകത വരുന്നില്ല. മാത്രമല്ല നദിയുടെ ഇരുവശത്തുമുള്ള പട്ടണങ്ങളിൽ മികച്ച ഗതാഗത സൗകര്യങ്ങളും ഉണ്ട്. അതിനാൽ തന്നെ അവിടുളള ജനങ്ങൾക്ക് നദി മുറിച്ചു കടക്കേണ്ട അവസരമുണ്ടാകുന്നില്ല .മാത്രമല്ല നദീതീരം മുഴുവൻ ചതുപ്പ് നിറഞ്ഞതിനാൽ തീരത്ത് പാലങ്ങളുടെ ബന്ധപ്പെട്ട ഭാഗങ്ങൾ നിർമിക്കാൻ സാങ്കേതികപരമായും , സാമ്പത്തികപരമായും ബുദ്ധിമുട്ടുകളുണ്ട്. ഇതിനാൽ തന്നെ ആമസോണിലെ ആവാസവ്യവസ്ഥ ലോകത്തിലെ തന്നെ ഏറ്റവും ബുദ്ധിമുട്ടേറിയ ഒന്നാണ്.
