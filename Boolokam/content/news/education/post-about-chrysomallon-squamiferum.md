---
title: "400 ഡിഗ്രി സെൽഷ്യസ് ചൂടിൽ ജീവിക്കുന്ന ജീവികൾ !"
date: 2022-09-16T15:12:21
draft: false
categories: ["Education"]
tags: ['Chrysomallon squamiferum', 'knowledge']
author: "Beaumaris"
image: "https://cdn.boolokam.com/articles/2022/09/eg-1-1.png"
view_count: 2183922
like_count: 25071
comment_count: 0
---

**Baijuraj Sasthralokam** **400 ഡിഗ്രി സെൽഷ്യസ് ചൂടിൽ ജീവിക്കുന്ന ജീവികൾ !** **.** **അഗ്നിപർവ്വത ഒച്ചുകൾ.** . സമുദ്രത്തിലെ ചൂടുള്ള അഗ്നിപർവത ഉറവകളിലാണ് ഇവയെ കാണപ്പെടുന്നത്.മൂന്ന് പാളികളാണ് ഇവയുടെ ഷെല്ലുകൾക്ക്.പുറം പാളിയിൽ ഇരുമ്പ് സൾഫൈഡുകൾ അടങ്ങിയിരിക്കുന്നു. മധ്യ പാളി സാധാരണ ഒച്ചുകളുടെ കവചം പോലെ.ഏറ്റവും അകത്തെ പാളി അരഗോണൈറ്റ് കൊണ്ടുമാണ് രൂപപ്പെട്ടിരിക്കുന്നത്.ഇതിന്റെ ശാസ്ത്രീയ നാമം Chrysomallon squamiferum എന്നാണ്.ഇതിനെ അഗ്നിപർവ്വത ഒച്ചുകൾ എന്നും വിളിക്കും. കഠിനമായ ചൂടിൽ ജീവൻ നിലനിർത്താൻ ഇരുമ്പ് ഷെല്ലുകൾ ഇവയിൽ രൂപപ്പെട്ടിരിക്കുന്നു !.2001-ലാണ്‌ ഇവയെ ആദ്യമായി കണ്ടെത്തിയത്. ഇതുവരെ ഇന്ത്യൻമഹാ മുദ്രത്തിൽ മാത്രമേ ഇവയെ കണ്ടിട്ടുള്ളൂ.അഗ്നിപർവത ഉറവകൾക്ക് 400 ഡിഗ്രി സെൽഷ്യസ് വരെ ചൂട് ഉണ്ടാവും എന്നതിനാൽ,, ഈ ഒച്ചുകൾ പരിസ്ഥിതിയിൽ നിന്ന് ഇരുമ്പ് സൾഫൈഡ് വലിച്ചെടുത്ത് അതിന്റെ മൃദുവായ ഉള്ളുകളെ സംരക്ഷിക്കാൻ ഒരു കവചം വികസിപ്പിച്ചിരിക്കുന്നു. കൂടാതെ, മറ്റു ജീവികളുടെ ദഹനേന്ദ്രിയങ്ങൾക്കു പകരം, തീർത്തും വ്യത്യസ്തമായ ഗ്രന്ഥിയിൽ പ്രോസസ്സ് ചെയ്യുന്ന ബാക്ടീരിയകളിൽ നിന്നാണ് ഈ ജീവികളിൽ ദഹനം നടക്കുന്നത്.കേൾക്കുമ്പോൾ ഇവ ഭീകരന്മാരാണെന്നു തോന്നും എങ്കിലും ഇവ വംശനാശ ഭീഷണിയിലാണ്. ഈ ഒച്ചിന്റെ നിലനിൽപ്പിന് ഏറ്റവും വലിയ ഭീഷണി ആഴക്കടൽ ഖനനമാണ്.പോളിമെറ്റാലിക് സൾഫൈഡ് ധാതു വിഭവങ്ങൾ, അഗ്നിപർവത ഉറവയ്ക്ക് സമീപം സമൃദ്ധമായി രൂപം കൊള്ളുന്നു - ചെമ്പ്, വെള്ളി, സ്വർണ്ണം എന്നിവയുൾപ്പെടെയുള്ള വിലയേറിയ ലോഹങ്ങളുടെ വലിയ സാന്ദ്രത ഉണ്ടവിടെ. അതിനാൽ നമ്മൾ ചെയ്യുന്ന ഖനനം അവയുടെ ആവാസവ്യവസ്ഥയെ തടസ്സപ്പെടുത്തുന്നതിനാൽ ഇവയുടെ നിലനിൽപ്പ് തുടർച്ചയായി ഭീഷണിയിലാണ്.കവചത്തിൽ ഇരുമ്പ്-സൾഫൈഡ് അടങ്ങിയിട്ടുള്ള അറിയപ്പെടുന്ന ഒരേയൊരു ജീവിയാണ് ഇവ !
