---
title: "ഇന്ത്യയുടെ സാംസ്‌കാരിക മുദ്രകളിൽ എല്ലാം സിംഹത്തിനാണ് മുൻ‌തൂക്കം, എന്നിട്ടും ദേശീയമൃഗം കടുവ ആയതെങ്ങനെ ?"
date: 2023-06-20T07:01:19
draft: false
categories: ["Education"]
tags: ['India', 'Lion', 'national animal', 'Tiger']
author: "Beaumaris"
image: "https://cdn.boolokam.com/articles/2023/06/fwweeee-1-1024x640.jpg"
view_count: 65241
like_count: 21902
comment_count: 0
---

**സിംഹം - ഭാരതത്തിന്‍റെ ദേശീയമൃഗം, കടുവയല്ലേ?⭐** **അറിവ് തേടുന്ന പാവം പ്രവാസി** ????1972ന് മുന്‍പുള്ള കാര്യമാണ് പറഞ്ഞത്.ആ വര്‍ഷമാണ് ഭാരതത്തിന്‍റെ ദേശീയ മൃഗമായിരുന്ന സിംഹത്തിനെ ഒഴിവാക്കി പകരം കടുവയെ അതായത് റോയല്‍ ബംഗാള്‍ കടുവയെ രാജ്യത്തിന്‍റെ ദേശീയമൃഗമായി കേന്ദ്രസര്‍ക്കാര്‍ പ്രഖ്യാപിച്ചത്.അതെന്തേ നമ്മുടെ ദേശീയ ചിഹ്നങ്ങളില്‍ പ്രധാനപ്പെട്ടതായ സിംഹമുദ്രയില്‍ പോലും ഉള്ള സിംഹത്തെ ദേശീയമൃഗമെന്ന പദവിയില്‍ നിന്നും ഒഴിവാക്കിയത്?അത് നമുക്ക് അവസാനം നോക്കാം. ഇപ്പോള്‍ മറ്റു ചില കൗതുകമുണര്‍ത്തുന്ന കാര്യങ്ങള്‍ പറയാം.എല്ലാ രാജ്യങ്ങള്‍ക്കും ഉണ്ടോ ദേശീയമൃഗം?ഇല്ല..എല്ലാവര്‍ക്കുമില്ല ദേശീയമൃഗം.ചിലര്‍ക്ക് ദേശീയപക്ഷിയും മൃഗവും;രണ്ടുമില്ല.ചില രാജ്യങ്ങള്‍ക്ക് ഒന്നിലധികം ദേശീയമൃഗ ങ്ങളുണ്ട്,ചിലര്‍ക്ക് ലോകത്ത് ഇതു വരെ ജനിച്ചിട്ടില്ലാത്ത മൃഗവും ദേശീയ മൃഗമായിട്ടുണ്ട്‌.ഭാരതത്തിനാണെങ്കില്‍ ദേശീയ മൃഗവും പക്ഷിയും,ജലജീവിയും എല്ലാമുണ്ട്.കഥകളിലും പുരാണങ്ങളിലും മാത്രമുള്ള ജീവികളെ ദേശീയമൃഗമായി പ്രഖ്യാപിച്ച രാജ്യങ്ങളുണ്ട് ചെക്ക് റിപ്പബ്ളിക്കിന്‍റെ ദേശീയമൃഗമായ 2 വാലുള്ള സിംഹം ഇതിനൊരു ഉദാഹരണം.ഉത്തര കൊറിയയുടേയും യത്ഥാര്‍ത്ഥ മൃഗമല്ല അവരുടേത് ചിറകുള്ള കുതിരയാണ്.നല്ല ഒന്നാം ക്ളാസ് പേരും ഉണ്ട് ഇതിന്- കോളിമ. [](https://cdn.boolokam.com/articles/2023/06/fwweeee-1.jpg)മറ്റൊരു താരം 'യൂണിക്കോണ്‍'.പല രാജ്യങ്ങളി ലേയും മുത്തശ്ശിക്കഥകളിലെ സ്ഥിരം കഥാപാ ത്രമാണ് ഈ ഒറ്റക്കൊമ്പന്‍ കുതിര. യൂണിക്കോണിനെ ദേശീയമൃഗമാക്കിയ രാജ്യമാണ് സ്കോട്ട്ലന്‍ഡ്.നമ്മുടെ അയല്‍ ക്കാരന്‍ ചൈനയ്ക്കും ഉണ്ട് ഒരു മിത്തിക്കല്‍ ജീവി ദേശീയമൃഗമായിട്ട്.'ചൈനീസ് ഡ്രാഗണ്‍'.പക്ഷെ ചൈനയ്ക്ക് 2 ദേശീയമൃഗ ങ്ങളുണ്ട്,ഡ്രാഗണും ഭീമന്‍ പാണ്ടയും.ചൈന മാത്രമല്ല ഡ്രാഗണിനെ ദേശീയ മൃഗമായി പ്രഖ്യാപിച്ചിട്ടുള്ളത്.വിയറ്റനാം,ഭൂട്ടാന്‍ രാജ്യ ങ്ങളിലും ഡ്രാഗണാണ് താരം. ഇതില്‍ ഭൂട്ടാന് ടാകിന്‍ എന്ന് വിളിക്കുന്ന ആട് വര്‍ഗ്ഗത്തില്‍ പെട്ട ജീവി കൂടി ദേശീയ മൃഗമാണ്,വിയറ്റ്നാമിന് എരുമയും..ശരീരത്തില്‍ ചില ഭാഗത്ത് സീബ്രയെ പോലെ വരകളുള്ള ജീവിയാണ് ഒകാപി. ജന്തുലോകത്തിലെ പുതുമുഖങ്ങളിലാണ് ഇവന്‍റെ സ്ഥാനം.കാരണം ആഫ്രിക്കയില്‍ മാത്രം കാണപ്പെടുന്ന ഈ പാതിസീബ്രകളെ പുറംലോകം അറിഞ്ഞു തുടങ്ങിയത് ഇരുപതാം നൂറ്റാണ്ടിന്‍റെ തുടക്കത്തില്‍ മാത്രമാണ്.ഒകാപിയെ ദേശീയമൃഗമാക്കിയ രാജ്യമാണ് കോംഗോ ഇങ്ങനെ കൗതുകമുണര്‍ത്തുന്നതും ഓരോ രാജ്യത്തിന്‍റേയും സംസ്കാരത്തെ പറ്റി കൂടുതല്‍ അറിയാനൊരു വഴികാട്ടി ആവുന്നതുമാന് അവിടുത്തെ ദേശീയമൃഗം.ഇനി ആദ്യത്തെ ചോദ്യത്തിലേക്ക് വരാം.എന്തേ ഭാരതം സിംഹത്തെ മാറ്റി കടുവയെ ദേശീയ മൃഗമായി തിരഞ്ഞെടുത്തു?ഭാരതം അതിന്‍റെ ദേശീയ മൃഗത്തെ തിരഞ്ഞെടുക്കുമ്പോള്‍ 3 പ്രധാന കാര്യങ്ങളാണ് പരിഗണിച്ചത്. ⚡ഈ രാജ്യത്തിന്‍റെ സ്വഭാവത്തേയും സംസ്കാരത്തേയും പ്രതിനിധാനം ചെയ്യുന്ന ഒന്നാകണം. ⚡രാജ്യത്തുടനീളം കാണപ്പെടുന്നതും,എല്ലാ ഭാഗങ്ങളിലും ഉള്ള ജനങ്ങള്‍ക്ക് പരിചിത മായതുമായ ഒരു മൃഗമാകണം. ⚡പ്രത്യേക പരിഗണനകള്‍ അര്‍ഹിക്കുന്നവയ്ക്ക് മുന്‍ഗണന **കടുവയോ സിംഹമോ കേമന്‍??ഇതിലാരാണ് ഭാരതത്തെ പ്രതിനിധീകരിക്കാന്‍ കേമന്‍?** ഉത്തരം പറയാനാഞ്ഞാല്‍ അല്‍പം കുഴയും.രണ്ടു പേരും കേമന്‍മാരാണ് ആഢ്യന്‍മാരാണ്.എങ്കിലും ചില കാര്യങ്ങള്‍ കടുവയ്ക്ക് നേരിയ മുന്‍തൂക്കം കൊടുക്കുന്നു.കടുവശക്തിയും,ധൈര്യവും,കുശാഗ്രബുദ്ധിയും ഒത്തിണങ്ങിയ മൃഗമാണ്.ദിവസത്തില്‍ വിശ്രമ സമയം ഒഴികെയുള്ള സമയങ്ങളില്‍ സദാ നേരവും ചൊടിയും ചുണയുമോടെ പെരുമാറുന്ന ജീവിയാണ് ഇത്.നിലനില്‍പ്പിനായി വളരെ ദൂരങ്ങള്‍ സഞ്ചരിക്കാന്‍ ഇവയ്ക്ക് മടി യില്ല കീഴടക്കാന്‍ ബുദ്ധിമുട്ടുള്ള ഇരകളെ പോലും ഒറ്റയ്ക്ക് നേരിടാന്‍ ഇവ ഭയക്കാറില്ല. കിലോമീറ്ററുകളോളം നീന്താനും,ഉയരം കൂടിയ മരങ്ങളില്‍ കയറാനും എല്ലാം ഇവയ്ക്ക് പ്രത്യേക മിടുക്കുണ്ട്.ചില പ്രത്യേക സവിശേഷസ്വഭാവ ങ്ങള്‍ കാട്ടുന്നവരാണ് ഇവര്‍.ചില നേരത്ത് ഇവ കൂട്ടമായി ഇരകളെ ആക്രമിക്കാറുണ്ട്.അത്തരം സന്ദര്‍ഭങ്ങളില്‍ കൂട്ടത്തിലുള്ള കുട്ടിക്കടുവകളും,പെണ്‍ കടുവകളും ഭക്ഷണം കഴിച്ചു തുടങ്ങി അല്‍പം കഴിഞ്ഞു മാത്രമേ ആണ്‍ കടുവകള്‍ ഭക്ഷിച്ചു തുടങ്ങുകയുള്ളൂ.ഇര എത്ര ശക്ത നായാലും ഇത്രയ്ക്ക് അപാരമായ പോരാട്ട മികവും, ചടുലതയും,ശൗര്യവും കാഴ്ച വയ്ക്കുന്ന ജീവിവര്‍ഗ്ഗം മറ്റൊന്നില്ലെന്നു തന്നെ പറയേണ്ടി വരും.ജന്തു ശാസ്ത്രജ്ഞന്‍മാരും പണ്ട് കാലത്തെ കടുവ വേട്ടക്കാരും അനുഭവജ്ഞാനം കൊണ്ട് പറയുന്ന ഒരു കാര്യമുണ്ട്.. [![](https://cdn.boolokam.com/articles/2023/06/ffwww.jpg)](https://cdn.boolokam.com/articles/2023/06/ffwww.jpg)കടുവ ആക്രമിക്കുന്നത് ഇതിരെ നില്‍ക്കുന്നതിനെ കൊല്ലുക എന്ന ഒറ്റ ഉദ്ദേശത്തോടെയാണ് വെറുതേ പേടിപ്പിക്കാനോ ഉപദ്രവിക്കാനോ ഇവ ആക്രമിക്കാറില്ല. ആക്രമണം തുടങ്ങി കഴിഞ്ഞാല്‍ ഇരയെ പരമാവധി വേഗത്തില്‍ കൊലപ്പെടുത്താനായി ഇരയുടെ കഴുത്തില്‍ പിടുത്തമിടുക മാത്രമാണ് ഇവയുടെ ലക്ഷ്യം.സിംഹവും മിടുക്കന്‍ തന്നെ.പക്ഷേ കടുവയേക്കാ ള്‍ ശക്തിയുള്ള ശരീരമല്ല സിംഹത്തിന് സിംഹത്തിന്‍റെ മസില്‍ ഡെന്‍സിറ്റി 58.8%ഉം കടുവയുടേത് 72.6%ഉം ആണ്. (ശക്തനാര് എന്നതില്‍ അഭിപ്രായ വ്യത്യാസങ്ങള്‍ ഉണ്ടായേക്കാം,അതിന് ഇവിടെ പ്രാധാന്യം ഉണ്ടെന്ന് തോന്നുന്നില്ല)കാഴ്ചയ്ക്ക് അല്‍പം ഗാംഭീര്യം കൂടുതല്‍ സിംഹത്തിന് തന്നെ.ആണ്‍ സിംഹങ്ങള്‍ സ്വതവേ ദിവസത്തില്‍ 20 മണിക്കൂറും വിശ്രമത്തിലാകും.കൂട്ടത്തോടെ ജീവിക്കുന്ന ഇവരില്‍ പെണ്‍ സിംഹങ്ങളാണ് ഇര തേടുന്നത്.ഒരു കൂട്ടത്തില്‍ ചിലപ്പോള്‍ ഒന്നിലധികം ആണ്‍ സിംഹങ്ങള്‍ ഉണ്ടാവാറുണ്ട്. ആണ്‍ സിംഹങ്ങള്‍ അപൂര്‍വ്വമായി മാത്രമേ ഇര തേടാനിറങ്ങൂ.ശരിക്കും 'രാജകീയ' ജീവിതം കാട്ടിലെ രാജപട്ടം ഇവന് തന്നെ.ഈ പറഞ്ഞ തെല്ലാം പെട്ടന്ന് മനസിലാകാന്‍ മഹിഷ്മതിയില്‍ രാജാവായ ബല്ലാല്‍ദേവനേയും സേനാനായകനായ ബാഹുബലിയേയും ഓര്‍ത്താല്‍ മതി.കടുവയും സിംഹവും തമ്മില്‍ ഏറ്റുമുട്ടിയാല്‍ ആര് വിജയിക്കും??ചോദ്യത്തില്‍ വലിയ പ്രസക്തിയില്ല.കാരണം ഏറ്റുമുട്ടുന്ന രണ്ട്പേരും തമ്മിലുള്ള പ്രായ വ്യത്യാസം, മനോഭാവം ശാരീരികാവസ്ഥകള്‍ etc.. ഇങ്ങനെ പല തരത്തിലുള്ള കാര്യങ്ങള്‍ കണക്കിലെടുക്കേണ്ടി വരും.എങ്കിലും അങ്ങനെയും ചില നിരീക്ഷണങ്ങള്‍ പണ്ട് കാലത്ത് നടന്നതായി ചില പുസ്തകങ്ങളില്‍ കാണാം,അടുത്ത കാലത്ത് വന്ന ചില വാര്‍ത്തകളും കടുവ-സിംഹം യുദ്ധം കവര്‍ ചെയ്തിട്ടുണ്ട്.റോമിലെ കൊളോസിയത്തി ല്‍ വിനോദ പ്രദര്‍ശനത്തിനായി കടുവകളേയും സിംഹങ്ങളേയും തമ്മില്‍ പോരടിപ്പിക്കാറുണ്ടാ യിരുന്നത്രേ.ഇത്തരം സന്ദര്‍ഭങ്ങളിലെല്ലാം കടുവകള്‍ ജയിച്ചു കയറിയെന്നാണ് പറയപ്പെടുന്നത്.1800കളുടെ അവസാനത്തില്‍ ബറോഡയിലെ ഗെയ്ഗ്വാദ് രാജകുടുംബത്തില്‍ ഇത്തരത്തില്‍ ഒരു മത്സരം സംഘടിപ്പിച്ചിരു ന്നു.അതില്‍ സിംഹത്തിനായി 37000രൂപ പന്തയം വെച്ച രാജാവിന് ആ പണം നഷ്ടമായതായി ഗെയ്ഗ്വാദ് ചരിത്ര പുസ്തകങ്ങളില്‍ പരാമര്‍ശങ്ങളുണ്ട്.2011ല്‍ തുര്‍ക്കിയിലെ അന്‍കാര മൃഗശാലയില്‍ ഒരു കടുവ സിംഹങ്ങളെ പാര്‍പ്പിച്ചിരുന്ന ഇടത്തേക്ക് അതിക്രമിച്ചു കയറുകയും നേരിടാനെത്തിയ സിംഹങ്ങളില്‍ ഒന്ന് കടുവയുടെ അടിയേറ്റ് മരണമടയുകയും ചെയ്തതായി പത്രവാര്‍ത്ത കള്‍ വന്നിരുന്നു.കടുവയുടെ മുന്‍കാലുകള്‍ കൊണ്ടുള്ള ഒരു അടി ഒരു കരടിയുടെ തലയോട്ടി തകര്‍ക്കാന്‍ പോന്നത്ര ശക്തമാണ്. ഇതെല്ലാം കൂട്ടിലിട്ട് വളര്‍ത്തിയവയുടെ കഥ.പക്ഷെ കാട്ടിലെ കഥ വേറേയാകും.കാരണം പ്രായ വ്യത്യാസം, മനോഭാവം,ശാരീരികാവസ്ഥകള്‍ ഇവയൊക്കെ ഇവിടെ കണക്കിലെടുക്കേണ്ടി വരും. ചുരുക്കത്തില്‍ ഇവരില്‍ ആര് കേമന്‍ എന്നത് അത്ര പെട്ടന്ന് തീരുമാനിക്കാന്‍ വിഷമമാണ്. അടുത്ത പരിഗണനാവിഷയം രാജ്യ വ്യാപകമായി ഉള്ള ജീവി ആണോ അല്ലയോ എന്നതാ ണ് ഇന്ത്യയില്‍ സിംഹങ്ങള്‍ കാണപ്പെടുന്നത് ഒരേ ഒരു സംസ്ഥാനത്തിലാണ്,ഗുജറാത്തിലെ ഗിര്‍ വനങ്ങളില്‍.എന്നാല്‍ കടുവകള്‍ ഏതാണ്ട് പതിനേഴോളം സംസ്ഥാനങ്ങളില്‍ കാണപ്പെ ടുന്നുണ്ട്.ഇതും കടുവയ്ക്ക് ബോണസ് പോയിന്‍റായി.കടുവയെ ദേശീയമൃഗമായി പ്രഖ്യാപിക്കാനുള്ള പ്രധാന കാരണങ്ങളിലൊന്ന് അവയുടെ വംശനാശ ഭീഷണിയാണ്. [caption id="attachment_400277" align="aligncenter" width="881"][![](https://cdn.boolokam.com/articles/2023/06/qdqdqdd-1.jpg)](https://cdn.boolokam.com/articles/2023/06/qdqdqdd-1.jpg) photos of a sumatrean tiger[/caption] വേട്ടയാടലും വനനശീകരണവും കാരണം രാജ്യത്തെ കടുവകളുടെ എണ്ണം ക്രമാതീതമായി കുറഞ്ഞതു കാരണം 1970ല്‍ കടുവവേട്ടകള്‍ നിയമം മൂലം നിരോധിച്ചു.1972ല്‍ കടുവകളെ ദേശീയ മൃഗമായി പ്രഖ്യാപിച്ചതോടെ സംരക്ഷണ പ്രവര്‍ത്തനങ്ങള്‍ക്ക് പുതിയ ഊര്‍ജ്ജം കൈവരുകയും 1973ല്‍ ഭാരതത്തില്‍ 'പ്രോജക്ട് ടൈഗര്‍' പദ്ധതി ആരംഭിക്കുകയും ചെയ്തു. ആദ്യ സര്‍വ്വേയുടെ ഫലം ഞെട്ടിക്കുന്നതായിരു ന്നു കരുതിയതിലും 90%ല്‍ അധികം എണ്ണത്തില്‍ കുറവായിരുന്നു കടുവകളുടെ എണ്ണം. പിന്നീട് സംരക്ഷണപ്രവര്‍ത്തനങ്ങളുടെ ഫലമായി പടി പടിയായി എണ്ണം വര്‍ദ്ധിച്ചുകൊണ്ടിരു ന്നു.ഏറ്റവും പുതിയ സര്‍വ്വേ (WWF-2016 survey) അനുസരിച്ച് ലോകത്തില്‍ ആകെ 3890 കടുവകളാണ് ഉള്ളത്.ഇതില്‍ 2226 കടുവകളും ഭാരതത്തിലാണ്!! (ലോകത്തിലെ 70% കടുവകള്‍ ഭാരതത്തിലാണ്)ദേശീയ വന്യജീവി ബോര്‍ഡ് ആണ് ഇത്തരം വിഷയങ്ങളിലെ ഉപദേശക സമിതി ചര്‍ച്ചകള്‍ക്കും വിശകലനങ്ങള്‍ക്കും ശേഷം അവസാനം 1972ല്‍ കടുവകളെ 3 കാര്യങ്ങള്‍ പരിഗണിച്ച് ഭാരതത്തിന്‍റെ ദേശീയമൃഗമായി പ്രഖ്യാപിക്കുകയായിരുന്നു. ⚡1)അന്തര്‍ദേശീയ തലത്തില്‍ കടുവകളുടെ പ്രാധാന്യം, ⚡2)ലോകത്ത് വംശനാശഭീഷണി നേരിടുന്ന കടുവകളെ സംരക്ഷിക്കേണ്ട ആവശ്യകത. ⚡3)രാജ്യത്തെ 16ല്‍ അധികം സംസ്ഥാനങ്ങളില്‍ ഉള്ള ജീവി എന്ന പരിഗണന ഇവയൊക്കെ യായി രുന്നു അവ.സിംഹം ദേശീയമൃഗ പദവിയിലേക്ക് തിരികെ വരുമോ?അടുത്തെങ്ങും സാധ്യതയുള്ള കാര്യമല്ലെങ്കിലും ഈ വിഷയം ദേശീയ വന്യജീവി ബോര്‍ഡിന്‍റെ (NBWL- National Board for Wild Life) പരിഗണനയില്‍ വന്ന വിഷയമാണ്. 2015 മാര്‍ച്ച് 14ന് കേന്ദ്ര വനം, പരിസ്ഥിതി മന്ത്രിയുടെ അദ്ധ്യക്ഷതയില്‍ ബോര്‍ഡിന്റെ സ്റ്റാന്റിംഗ് കമ്മിറ്റി ഒരു യോഗം കൂടി.മന്ത്രാലയത്തിന്റെ വെബ്‌ സൈറ്റില്‍ പ്രസിദ്ധീകരിച്ചിരിക്കുന്ന യോഗ ത്തിന്റെ മിനിട്ട്‌സ് പ്രകാരം, ‘ഏഷ്യന്‍ സിംഹങ്ങളെ ഇന്ത്യയുടെ ദേശീയ മൃഗമാക്കുന്നത് പരിഗണിക്കണം’ എന്ന് ആവശ്യപ്പെടുന്ന പരിമള്‍ നത്വാനി എംപിയുടെ ഒരു നിര്‍ദ്ദേശം മന്ത്രാലയത്തിന് ലഭിച്ചിട്ടുണ്ടെന്ന് എന്‍ബിഡബ്ലിയുഎല്‍ മെമ്പര്‍ സെക്രട്ടറി യോഗത്തെ അറിയിച്ചു.മിനിട്ട്‌സില്‍ ഇങ്ങനെ തുടരുന്നു: ‘ഇന്ത്യയുടെ ദേശീയ മൃഗത്തെ പ്രഖ്യാപിക്കുന്ന തീരുമാനമെടുക്കേണ്ടത് ഇന്ത്യന്‍ വന്യജീവി ബോര്‍ഡ് (ഇപ്പോള്‍ ദേശീയ വന്യജീവി ബോര്‍ഡ്) ആയതിനാല്‍ വിഷയം എന്‍ബിഡ ബ്ലിയുഎല്‍ സ്റ്റാന്റിംഗ് കമ്മിറ്റിയുടെ പരിഗണന യ്ക്ക് സമര്‍പ്പിച്ചിരുന്നു. കമ്മിറ്റിയില്‍ നടന്ന ചര്‍ച്ചകള്‍ക്ക് ശേഷം, അവസാന തീരുമാനം എടുക്കുന്നതിന് മുമ്പ് വിഷയം വ്യാപകമായ ചര്‍ച്ചകള്‍ക്ക് വിടണമെന്നാണ് സ്റ്റാന്റിംഗ് കമ്മിറ്റി തീരുമാനിച്ചിരിക്കുന്നത്. വിഷയത്തില്‍ വ്യാപക ചര്‍ച്ചകള്‍ നടത്തുന്നതിന് ആവശ്യമായ നടപടി കള്‍ സ്വീകരിക്കാന്‍ മന്ത്രാലയത്തോട് കമ്മിറ്റി അഭ്യര്‍ത്ഥിച്ചിട്ടുണ്ട്.’ഈ യോഗത്തിന്‍റെ മിനിറ്റ്സ് NBWLന്‍റെ വെബ്സൈറ്റില്‍ ലഭ്യമാണ്.ശേഷം ഭാരത സര്‍ക്കാര്‍ പൊതുജനങ്ങളുടെ അഭിപ്രായരൂപീകരണത്തിനായി 'India's Got Gallant' (IGG) എന്ന പേരില്‍ ഒരു അഭിപ്രായ വോട്ടടുപ്പ് നടത്തുവാന്‍ തീരുമാനിച്ചു എന്ന് പത്രങ്ങള്‍ റിപ്പോര്‍ട്ട് ചെയ്തിരുന്നു.ആ വര്‍ഷം ഏപ്രില്‍ 1 മുതല്‍ ദേശീയമൃഗത്തിനെ തിരഞ്ഞെടുക്കാനുള്ള പോള്‍ തുടങ്ങി യിരുന്നു.വനം-പരിസ്ഥിതി മന്ത്രാലയം പുറപ്പെ ടുവിച്ച ലിസ്റ്റില്‍ നിന്നും തിരഞ്ഞെടുപ്പ് കമ്മീഷന്‍റെ തിരിച്ചറിയല്‍ കാര്‍ഡുള്ള പൗരന്‍മാര്‍ക്ക് എസ് എം എസ്,ഫോണ്‍ കാള്‍,ഇ-മെയില്‍ വഴി തങ്ങള്‍ക്ക് ഇഷ്ടമുള്ള മൃഗത്തിനായി വോട്ട് ചെയ്യാന്‍ അവസരമുണ്ടായിരുന്നു.ഈ ലിസ്റ്റില്‍ ഉണ്ടായിരുന്ന ജീവികള്.കടുവ,സിംഹം,നായ,എലി,ആമ,വവ്വാല്‍,തവള,ആന,മുയല്‍ ഇവയൊക്കെ ആയിരുന്നെന്നാണ് പത്രവാര്‍ത്തകള്‍.ഏതായാലും ഇപ്പോള്‍ ICG poll അവസാനി പ്പിച്ചു.സിംഹത്തെ ദേശീയ മൃഗമായി പ്രഖ്യാപിക്കണമോ എന്ന് പരിശോധിക്കാനുള്ള നടപടിക്രമങ്ങള്‍ ഒന്നും തുടര്‍ന്ന് ഉണ്ടായിട്ടില്ല എന്നാണ് റിപ്പോർട്ട്.
