---
title: "അത്ഭുതം ! മരത്തിൽ നിന്നും ഉത്ഭവിക്കുന്ന അരുവി , ഇത് എവിടെയാണ് ?"
date: 2023-09-06T05:36:47
draft: false
categories: ["Education"]
tags: ['Montenegro', "Montenegro's Gushing Water Tree", 'TREE']
author: "Beaumaris"
image: "https://cdn.boolokam.com/articles/2023/09/geghhh.jpg"
view_count: 1619359
like_count: 25200
comment_count: 0
---

**മരത്തിൽ നിന്നും ഉത്ഭവിക്കുന്ന അരുവി എവിടെയാണ് ?** **അറിവ് തേടുന്ന പാവം പ്രവാസി** മലമുകളിൽ നിന്നാണ് മിക്ക നദികളുടെയും ഉത്ഭവം. എന്നാൽ മരത്തിൽ നിന്നും ഉത്ഭവിക്കുന്ന അരുവിയും ഉണ്ട്. യൂറോപ്യൻ രാജ്യമായ മോണ്ടിനെ ഗ്രോയിലാണ് മരത്തിൽ നിന്ന് ഉത്ഭവിക്കുന്ന അരുവിയുള്ളത്. കനത്ത മഴ പെയ്തു കഴിയുമ്പോഴാണ് ഈ മരത്തിൽ നിന്ന് വെള്ളം പുറത്തേക്കൊഴുക.വെള്ളമൊഴുകാൻ തുടങ്ങിയാൽ ആ പ്രദേശമാകെ നിറയുമെന്നതാണ് മറ്റൊരു പ്രത്യേകത.മൾബറി ഇനത്തിൽ പെട്ട മരത്തിന്റെ പൊത്തിൽ കൂടിയാണ് ഒരു ഫൗണ്ടനിൽ നിന്നെന്ന പോലെ വെള്ളം മണ്ണിനടിയിൽ നിന്നു പുറത്തേക്കൊഴുകുന്നത്. ഒരിക്കൽ ശക്തമായി മഴ പെയ്താൽ ഇരുപത്തി നാല് മണിക്കൂർവരെ ഈ മൾബറി മരത്തിന്റെ പൊത്തിൽ നിന്ന് വെള്ളം ഒഴുകിക്കൊണ്ടിരിക്കും. ഒരു അരുവി പോലെ ഒഴുകുന്ന ഈ ജലം പ്രദേശമാകെ നിറയ്ക്കാൻ പലപ്പോഴും പര്യാപ്തമാണ്. മരത്തിൽകൂടി ഈ വെള്ളം ഒഴുകുന്നതിന്റെ രഹസ്യം എന്താണെന്ന് അറിയാമോ..? ഭൂമിക്കടിയിൽ രൂപപ്പെടുന്ന അനേകം ഉറവകളാണ്. ഈ ഉറവകളിൽ നിന്നുള്ള ജലം ഭൂമിയുടെ അടിയിൽ ഉണ്ടാക്കുന്ന സമ്മർദ്ദത്താലാണ് വെള്ളം വേരുകൾക്കിടയിലൂടെ മരത്തിന്റെ ഉള്ളിലെത്തി പൊത്തിലൂടെ പുറത്തേക്കു വരുന്നത്. 150 വർഷത്തോളം പഴക്കമുള്ള ഈ വൃക്ഷത്തിലൂടെ വെള്ളം പുറത്തേക്കു വരുന്ന പ്രതിഭാസം തുടങ്ങിയത് ഇരുപത്തി അഞ്ച് വർഷം മുൻപാണ്. നൂറ് വർഷമാണ് ഒരു മൾബറി വൃക്ഷത്തിന്റെ പരമാവധി ആയുസ്. പ്രായം കൂടുമ്പോൾ മരത്തിന്റെ ഉള്ള് ഏതാണ്ട് പൂർണമായും പൊള്ളയായ അവസ്ഥയിലാണ്. ![](https://cdn.boolokam.com/articles/2023/09/ddddd22222.jpg)ഇതാണ് ഒരു കുഴൽ പോലെ മണ്ണിനടിയിൽ നിന്ന് വെള്ളം ഈ മരത്തിലൂടെ പുറത്തേക്കൊഴുകാൻ കാരണവും. ഭൂഗർഭജലം അധികമായതിനെ തുടർന്ന് കിണറുകളും, കുളങ്ങളുമെല്ലാം നിറഞ്ഞൊഴുകുന്നത് പലയിടത്തും കാണാറുള്ളതാണ്. എന്നാൽ, ഇങ്ങനെ മരത്തിലൂടെ വെള്ളം പുറത്തേക്കൊഴുകിയെത്തുന്ന ഏക സ്ഥലം മോണ്ടിനെ ഗ്രോയിലെ ദിനോസയിലുള്ള ഈ മൾബറി മരത്തിലൂടെ മാത്രമാണ്. https://youtu.be/6RjE0X4-sA0
