---
title: "ഇന്ത്യയിൽ ലൈസൻസില്ലാതെ തോക്ക് ഉപയോഗിക്കാൻ അനുമതിയുള്ള ഏക വിഭാഗം ഏത് ?"
date: 2023-09-12T13:40:53
draft: false
categories: ["Education"]
tags: ['KODAKAR', 'KODAKU', 'Kodava']
author: "Beaumaris"
image: "https://cdn.boolokam.com/articles/2023/09/DF-2.jpg"
view_count: 137198
like_count: 39912
comment_count: 0
---

**ഇന്ത്യയിൽ ലൈസൻസില്ലാതെ തോക്ക് ഉപയോഗിക്കാൻ അനുമതിയുള്ള ഏക വിഭാഗം ഏത് ?** **അറിവ് തേടുന്ന പാവം പ്രവാസി** ഇന്ത്യയിൽ തോക്ക് ഉപയോഗിക്കാൻ ലൈസൻസ് വേണ്ടാത്ത ഒരുപാട് വംശീയ സവിശേഷതകളുള്ള പ്രത്യേക വിഭാഗക്കാരാണ് കൊടകർ. തെക്കൻ കർണാടകത്തിലെ കൊടക് (കൂർഗ്) ജില്ലയിൽ കാണുന്ന ഗോത്രവർഗത്തെയാണ് കൊടകർ അഥവാ കൊടവർ എന്നു വിളിക്കപ്പെടുന്നത്. കൊഡവഭാഷയാണിവർ പ്രധാനമായും ഉപയോഗിക്കുന്നത്. അയോധനകല അറിയുന്ന കർഷക സമൂഹമാണിത്. കൊടവഭാഷയുടേയും, സംസ്കാരത്തിന്റേയും പേരായും കൊടഗെന്നുപയോഗിക്കാറുണ്ട്. മടിക്കേരി, വിരാജ്പേട്ട്, സോംവാർപേട്ട് എന്നിങ്ങനെ മൂന്ന് താലൂക്കുകളിലായി കൊടക് ജില്ല പരന്നിരിക്കുന്നു. എ.ഡി. 1398-ൽ വിജയനഗരസാമ്രാജ്യം ദക്ഷിണേന്ത്യ ഭരിച്ചപ്പോൾ കന്നഡ കവിയായ മംഗരാജൻ കൊടകന്മാരെക്കുറിച്ച് എഴുതിയിരുന്നു . വേട്ടയാടൽ അയോധനകലയായി ഇഷ്ടപ്പെടുന്ന യോദ്ധാക്കളാണ് ആയിരത്തിലേറെ വർഷങ്ങളായി കൊടകിൽ താമസിക്കുന്ന കൊഡകർ .ഇവർക്ക് പുറമെ കൊടഗു ഗൗഡ(അരെഭാഷേഗൗഡ) അമ്മകൊടവ,കൊടഗു ഹെഗ്ഗഡെ, കൊടവ തീയ്യർ,കൂർഗ്ഗ് ബൻടർ തുടങ്ങിയ സമുദായങ്ങളും കൊടവ ഭാഷ സംസാരിച്ചു വരുന്നു . ഇവരിൽ പല സമുദായങ്ങളും കൊടവരുടെ സംസ്കാരവും,വസ്ത്രരീതികളും അനുകരിച്ചു വരുന്നു .
