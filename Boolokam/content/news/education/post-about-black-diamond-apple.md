---
title: "പച്ചയും ,ചുവപ്പുമല്ലാത്ത നിറത്തിലുള്ള ആപ്പിൾ ഉണ്ടോ ? എന്താണതിന്റെ പ്രത്യേകത ?"
date: 2023-11-14T05:37:59
draft: false
categories: ["Education"]
tags: ['apple', 'black diamond apple']
author: "Beaumaris"
image: "https://cdn.boolokam.com/articles/2023/11/dddd-3.jpg"
view_count: 1248842
like_count: 49343
comment_count: 0
---

**പച്ചയും ചുവപ്പുമല്ലാത്ത നിറത്തിലുള്ള ആപ്പിൾ ഉണ്ടോ ?** **അറിവ് തേടുന്ന പാവം പ്രവാസി** സാധാരണയായി ചുവപ്പ്, പച്ച, മഞ്ഞ നിറങ്ങളിലാണ് ആപ്പിളുകൾ കാണപ്പെടുന്നത്. നീല നിറത്തിലുള്ള ആപ്പിളുകളും ഉണ്ട് . ആന്തോസയാനിൻ എന്ന ഘടകമാണ് ഇവയ്ക്ക് നീല നിറം നൽകുന്നത്. ആന്തോസയാനിൻ എന്ന ഘടകം വെള്ളത്തിൽ ലയിക്കുന്നതാണ് . ചുറ്റുപാടിന്റെ പിഎച്ച് ലെവലിന് അനുസരിച്ച് ഇവയുടെ നിറം മാറിക്കൊണ്ടിരിക്കും. ആപ്പിൾ പാകമാകുമ്പോൾ അതിലെ പഞ്ചസാരയുടെ അളവ് കൂടുന്നു അതിന്റെ ഫലമായി ആന്തോസയാനിൻ നീലയ്ക്ക് സമാനമായ ഒരു നിറം നൽകുന്നു . മറ്റൊരിനം ആപ്പിളാണ് ബ്ലാക്ക് ഡയമൺഡ് ആപ്പിൾ. നേരിയ കറുപ്പിന്റെ അംശം ഈ ആപ്പിളിലുണ്ട്. മറ്റുള്ളവയുമായി താരതമ്യം ചെയ്യുമ്പോൾ ഇവയ്ക്ക് മധുരം കൂടുതലാണ്. ടിബറ്റൻ കുന്നുകളിൽ ഇത്തരം ആപ്പിളുകൾ കൃഷി ചെയ്യുന്നുണ്ട്.ബ്ലാക്ക് ഡയമണ്ട് ഫുജി, ഹിമാലയൻ ബ്ലാക്ക്‌ബെറി ആപ്പിൾ എന്നെല്ലാം ഇതിനു പേരുണ്ട്. റെഡ് ഡെലിഷ്യസ്, ഇൻഡോ-ജാപ്പനീസ് ആപ്പിൾ ഇനങ്ങളെ ശ്രദ്ധാപൂർവ്വം ക്രോസ്-പരാഗണം നടത്തി സൃഷ്ടിച്ച ഒരു ഹൈബ്രിഡ് ഇനമാണിത്. ![](https://cdn.boolokam.com/articles/2023/11/qddqdqqddq.webp)ആന്തോസയാനിനുകളുടെ ഉയർന്ന സാന്ദ്രത മൂലമാണ് ഈ നിറവും. ഈ ആപ്പിളിന് പ്രത്യേക തരം സുഗന്ധവുമുണ്ട്.കൃത്യമായ താപനിലയും , പ്രകാശവും , ഈർപ്പം നിയന്ത്രണവും , ബ്രീഡിംഗ് ടെക്നിക്കുകളും ഉൾപ്പെടെ സൂക്ഷ്മമായ പരിചരണമുണ്ടെങ്കില്‍ മാത്രമേ ഈ ഇനങ്ങൾ വളരുകയുള്ളു. മറ്റു ആപ്പിളുകള്‍ കിട്ടുന്നത്ര എളുപ്പത്തില്‍ ഇത് ഉണ്ടാക്കിയെടുക്കാന്‍ ആവില്ല. അതുകൊണ്ടു തന്നെ ഇതിനു തൊട്ടാല്‍ കൈ പൊള്ളുന്ന വിലയുമുണ്ട്. പലപ്പോഴും ആഡംബരത്തിന്‍റെ പ്രതീകമായാണ് ഈ ആപ്പിളുകള്‍ കണക്കാക്കുന്നത്.
