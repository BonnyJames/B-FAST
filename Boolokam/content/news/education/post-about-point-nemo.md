---
title: "എന്താണ് പോയിന്റ് നെമോ (POINT NEMO) ?"
date: 2023-10-04T05:24:08
draft: false
categories: ["Education"]
tags: ['isolated place', 'point nemo', 'sea']
author: "Beaumaris"
---

<strong>എന്താണ് പോയിന്റ് നെമോ (POINT NEMO) ?</strong>

<strong>അറിവ് തേടുന്ന പാവം പ്രവാസി</strong>

ബഹിരാകാശ വാഹനങ്ങളുടെ ഭൂമിയിലെ ശ്മശാനം എന്നറിയപ്പെടുന്ന സ്ഥലമാണ് പോയിന്റ് നെമോ.ദക്ഷിണ പസഫിക് സമുദ്രത്തിലെ ജനവാസമില്ലാത്ത പ്രദേശത്താണ് "ബഹിരാകാശ പേടക ശ്മശാനം" എന്നറിയപ്പെടുന്ന പോയിന്റ് നെമോ ഉള്ളത്. ഉപയോഗശൂന്യമായ ബഹിരാകാശ വാഹനങ്ങളും മറ്റും തെക്കൻ ശാന്ത സമുദ്രത്തിലെ ഈ പ്രത്യേക കേന്ദ്രത്തിൽ തള്ളുകയാണ് പതിവ്. ശാന്തസമുദ്രത്തിന്റെ തീരങ്ങളിൽ നിന്ന് ഏറ്റവും അകലെ സ്ഥിതി ചെയ്യുന്ന ഈ മേഖലക്ക് ഷൂൾസ് വേണിന്റെ ‘ട്വന്റി തൗസൻഡ് ലീഗ്സ് അണ്ടർ ദ സീ’ എന്ന വിഖ്യാത നോവലിലെ പ്രധാന കഥാപാത്രമായ ക്യാപ്റ്റൻ നെമോയിൽ നിന്നാണു ഈ പേരു കൊടുത്തിരിക്കുന്നത്. ഇങ്ങോട്ടേക്ക് അധികം ആരും എത്താറില്ല.ഇതു വഴി പോകുന്ന കപ്പലുകളും കുറവ്.
ഡൂസി ഐലൻഡ്, മോടു ന്യൂയി, മഹേ‍ർ ഐലൻഡ് എന്നീ മൂന്ന് ദ്വീപുകളുടെ നടുക്കായി ഓരോന്നിൽ നിന്നും ഏകദേശം 1600 കിലോമീറ്റർ ദൂരമകലെയാണ് പോയിന്റ് നെമോ സ്ഥിതി ചെയ്യുന്നത്. ഇവിടെ നിന്നു കര കണ്ടെത്തുക വളരെ പ്രയാസമാണെന്ന് അർഥം. ഇതൊരു കരപ്രദേശമല്ലാത്തതിനാൽ മുൻപ് ഇതിനെപ്പറ്റി വലിയ അറിവുകളോ , ചിന്തകളോ ഒന്നുമില്ലായിരുന്നു.

<img class="alignnone size-full wp-image-423465" src="https://cdn.boolokam.com/articles/2023/10/qdqdff.jpg" alt="" width="2048" height="1797" /> 1992ൽ ഒരു ക്രൊയേഷ്യൻ സർവേ എൻജിനീയറായ ഹ്രോവ്ജെ ലൂക്കാട്ടെലയാണ് ഈ സ്ഥലം കംപ്യൂട്ടർ അധിഷ്ഠിത പഠനങ്ങളുടെ പിൻബലത്തിൽ കണ്ടെത്തിയത്. സമുദ്രത്തിലെ ഏറ്റവും ദൂരെയായി സ്ഥിതിചെയ്യുന്ന ഒരു പോയിന്റ് കമ്പ്യൂട്ടർ പ്രോഗ്രാം ഉപയോഗിച്ച് മൂന്ന് സമദൂര ലാൻഡ് കോർഡിനേറ്റുകളിൽ നിന്ന് കണക്കു കൂട്ടി എടുത്തു . ആ കോർഡിനേറ്റുകളിലൂടെ ഒരു മനുഷ്യനും ഇതുവരെ കടന്നു പോകാൻ സാധ്യത ഇല്ല എന്ന് മനസിലാക്കി. ഒരു രസകരമായ സംഗതി കൂടി ഇതു സംബന്ധിച്ചുണ്ട്. പോയിന്റ് നെമോയിൽ നിന്ന് ഏറ്റവും അടുത്തുള്ള മനുഷ്യൻ കുറഞ്ഞത് 1600 കിലോമീറ്റർ അകലെയാകും നിൽക്കുന്നത്. എന്നാൽ ഇതിനു മുകളിലൂടെ ഇടയ്ക്കിടെ പോകുന്ന രാജ്യാന്തര ബഹിരാകാശ നിലയത്തിലെ യാത്രികർ 416 കിലോമീറ്റർ അകലെ മാത്രമാണ് നിലനിൽക്കുന്നത്. അങ്ങനെ നോക്കിയാൽ പോയിന്റ് നെമോയോട് ഏറ്റവും അടുത്തു നിൽക്കുന്ന മനുഷ്യർ ബഹിരാകാശയാത്രികരാണെന്നു പറയാം. ഭൂമിയില്‍ നിന്നും കിലോമീറ്റര്‍ ഉയരത്തിലുള്ള രാജ്യാന്തര ബഹിരാകാശ നിലയം പലപ്പോഴും പസഫിക് സമുദ്രത്തിലെ ഈ പ്രദേശത്തിന് മുകളിലൂടെയാണ് സഞ്ചരിക്കാറ്.

തീരങ്ങളിൽ നിന്ന് ഒരുപാട് അകലെ സ്ഥിതി ചെയ്യുന്നതിനാൽ ബഹിരാകാശ ഏജൻസികൾക്കും പോയിന്റ് നെമോ പ്രിയപ്പെട്ടതാണ്. പ്രത്യേകിച്ച് റഷ്യയുടെ റോസ്കോമോസ്, യൂറോപ്യൻ യൂണിയന്റെ ഇഎസ്എ, ജപ്പാന്റെ ജാക്സ എന്നീ ഏജൻസികൾക്ക്. അവരുടെ ഉപയോഗശൂന്യമായ റോക്കറ്റുകളും ബഹിരാകാശ വാഹനങ്ങളുമൊക്കെ ധൈര്യമായി ഇവിടെ ഉപേക്ഷിക്കാം. ഇവ ഒഴുക്കിൽ പെട്ട് ഏതെങ്കിലും തീരത്തു ചെന്നു കയറാനുള്ള സാധ്യത വിദൂരമാണ്. ഇവിടെ നൂറുകണക്കിന് ബഹിരാകാശ വാഹനങ്ങൾ ഇത്തരത്തിൽ കിടപ്പുണ്ടെന്നാണു പറയപ്പെടുന്നത്. പഴയ റഷ്യൻ സ്പേസ് സ്റ്റേഷനായ മിറും ഇക്കൂട്ടത്തിലുണ്ട്.

<img class="alignnone size-full wp-image-423466" src="https://cdn.boolokam.com/articles/2023/10/qfqfff.webp" alt="" width="862" height="485" />പോയിന്റ് നെമോ കണ്ടെത്തിയിട്ട് 30 വർഷമായിട്ടെയുള്ളുവെങ്കിലും ഏതാണ്ട് ഇത് സ്ഥിതി ചെയ്യുന്ന സ്ഥലത്തെക്കുറിച്ച് എച്ച്പി ലൗക്രാഫ്റ്റ് എന്ന എഴുത്തുകാരൻ 1960കളിൽ ഒരു നോവലെഴുതിയിട്ടുണ്ടായിരുന്നു. ഇതിൽ പ്രദേശത്ത് തുൾഹു എന്ന ഭീകരൻ കടൽജീവി ജീവിക്കുന്നുണ്ടെന്ന് അദ്ദേഹം എഴുതിവച്ചു. 1997ൽ പോയിന്റ് നെമോയ്ക്കു സമീപത്തു നിന്ന് വലിയ ഒരു ശബ്ദം ഉയ‍ർന്നു കേട്ടു.
നീലത്തിമിംഗലം പുറപ്പെടുവിപ്പിക്കുന്ന ശബ്ദത്തേക്കാൾ തീവ്രമായ ശബ്ദം. ഇതോടെ ഇവിടെ ഏതോ വലിയ കടൽജീവി താമസിക്കുന്നുണ്ടെന്നു പ്രചാരണം ഉയർന്നു. തുൾഹു സത്യമാണെന്നു വരെ ചിലർ പ്രവചിച്ചു. എന്നാൽ ശബ്ദം ഏതോ മഞ്ഞുമല പൊട്ടിയതു മൂലമുണ്ടായതാണെന്നു പിന്നീടു തെളിഞ്ഞു. അതിശക്തമായ തരംഗശക്തിയുള്ള ജലവും, പോഷണ രാസ മൂലകങ്ങളുടെ കുറവുമുള്ള പോയിന്റ് നെമോയിൽ ജീവികൾ തീരെയില്ല എന്നതാണു സത്യം. ചിലയിനം ബാക്ടീരിയകളും , യെറ്റി എന്നു പേരുള്ള ഞണ്ടുകളുമാണ് ഇവിടെ വാസം.

അടുത്തെങ്ങും മനുഷ്യവാസമോ , കരയോ ഇല്ലെന്നതാണ് ഈ പ്രദേശത്തെ സാറ്റലൈറ്റുകളുടെ ചാവുനിലമായി തിരഞ്ഞെടുക്കാനുള്ള ഒന്നാമത്തെ കാരണം. പോയിന്റ് നെമോയില്‍ നിന്നും ഏറ്റവും അടുത്തുള്ള മനുഷ്യവാസമുള്ള കരഭൂമി 2250 കിലോമീറ്റര്‍ ദൂരെയാണ്. നാസ തന്നെയാണ് ഈ പ്രദേശത്തിന് ബഹിരാകാശ പേടകങ്ങളുടേയും സാറ്റലൈറ്റുകളുടേയും ശ്മശാനമെന്ന് പേരിട്ടത്. കാലാവധി കഴിഞ്ഞ സാറ്റലൈറ്റുകളെയാണ് പ്രധാനമായും പസഫിക് സമുദ്രത്തിലെ ഈ പ്രദേശത്തേക്ക് ദിശ തിരിച്ചുവിടുക. അതാത് രാജ്യങ്ങളുടെ ബഹിരാകാശ ഏജന്‍സികളാണ് സാറ്റലൈറ്റുകളുടെ അന്തിമയാത്രകളും നിയന്ത്രിക്കുക. സാധാരണഗതിയില്‍ ഭൂമിയുടെ അന്തരീക്ഷത്തിലെ ഘര്‍ഷണം കൊണ്ടുതന്നെ സാറ്റലൈറ്റുകള്‍ കത്തിചാമ്പലായിട്ടായിരിക്കും സമുദ്രത്തിലെത്തുക. ഇനിയെന്തെങ്കിലും ഭാഗം കത്താതെ ബാക്കിയുണ്ടെങ്കില്‍ പോയിന്റ് നെമോ സ്വീകരിക്കുകയും ചെയ്യും.

1971നും 2016നും ഇടയില്‍ 260 സാറ്റലൈറ്റുകളും പേടകങ്ങളുമാണ് ഇവിടേക്ക് ആകാശത്തു നിന്നും പതിച്ചത്. വര്‍ഷം കൂടും തോറും ഇവയുടെ എണ്ണത്തില്‍ വര്‍ധനവുണ്ടാവുകയല്ലാതെ കുറയുന്നില്ല. നിലവില്‍ വിവിധ രാജ്യങ്ങളുടെ അയ്യായിരത്തോളം സാറ്റലൈറ്റുകളാണ് ഭൂമിയെ വലംവെക്കുന്നത്. അതുകൊണ്ട് തന്നെ ഇനി അടുത്തകാലത്തൊന്നും പോയിന്റ് നെമോയില്‍ അന്ത്യവിശ്രമത്തിനെത്തുന്ന സാറ്റലൈറ്റുകളില്‍ കുറവുണ്ടാകുമെന്ന് തോന്നുന്നുമില്ല. രണ്ട് മൈല്‍ ആഴത്തിലുള്ള സമുദ്രത്തിലേക്കാണ് സാറ്റലൈറ്റുകള്‍ പതിക്കുന്നത്. സോവിയറ്റ് യൂണിയന്റെ മിര്‍ ബഹിരാകാശ നിലയവും 140 ഓളം റഷ്യന്‍ സപ്ലൈ റോക്കറ്റകളും യൂറോപ്യന്‍ ബഹിരാകാശ നിലയത്തിന്റെ വിവിധ സാറ്റലൈറ്റുകളും എന്തിന് സ്‌പേസ് എക്‌സിന്റെ റോക്കറ്റിന്റെ അവശിഷ്ടം വരെ ഈ സാറ്റലൈറ്റുകളുടെ ശ്മാശനത്തിലുണ്ട്.


![എന്താണ് പോയിന്റ് നെമോ (POINT NEMO) ?](https://cdn.boolokam.com/articles/2023/10/qdqdff.jpg)**എന്താണ് പോയിന്റ് നെമോ (POINT NEMO) ?** **അറിവ് തേടുന്ന പാവം പ്രവാസി** ബഹിരാകാശ വാഹനങ്ങളുടെ ഭൂമിയിലെ ശ്മശാനം എന്നറിയപ്പെടുന്ന സ്ഥലമാണ് പോയിന്റ് നെമോ.ദക്ഷിണ പസഫിക് സമുദ്രത്തിലെ ജനവാസമില്ലാത്ത പ്രദേശത്താണ് "ബഹിരാകാശ പേടക ശ്മശാനം" എന്നറിയപ്പെടുന്ന പോയിന്റ് നെമോ ഉള്ളത്. ഉപയോഗശൂന്യമായ ബഹിരാകാശ വാഹനങ്ങളും മറ്റും തെക്കൻ ശാന്ത സമുദ്രത്തിലെ ഈ പ്രത്യേക കേന്ദ്രത്തിൽ തള്ളുകയാണ് പതിവ്. ശാന്തസമുദ്രത്തിന്റെ തീരങ്ങളിൽ നിന്ന് ഏറ്റവും അകലെ സ്ഥിതി ചെയ്യുന്ന ഈ മേഖലക്ക് ഷൂൾസ് വേണിന്റെ ‘ട്വന്റി തൗസൻഡ് ലീഗ്സ് അണ്ടർ ദ സീ’ എന്ന വിഖ്യാത നോവലിലെ പ്രധാന കഥാപാത്രമായ ക്യാപ്റ്റൻ നെമോയിൽ നിന്നാണു ഈ പേരു കൊടുത്തിരിക്കുന്നത്. ഇങ്ങോട്ടേക്ക് അധികം ആരും എത്താറില്ല.ഇതു വഴി പോകുന്ന കപ്പലുകളും കുറവ്. ഡൂസി ഐലൻഡ്, മോടു ന്യൂയി, മഹേ‍ർ ഐലൻഡ് എന്നീ മൂന്ന് ദ്വീപുകളുടെ നടുക്കായി ഓരോന്നിൽ നിന്നും ഏകദേശം 1600 കിലോമീറ്റർ ദൂരമകലെയാണ് പോയിന്റ് നെമോ സ്ഥിതി ചെയ്യുന്നത്. ഇവിടെ നിന്നു കര കണ്ടെത്തുക വളരെ പ്രയാസമാണെന്ന് അർഥം. ഇതൊരു കരപ്രദേശമല്ലാത്തതിനാൽ മുൻപ് ഇതിനെപ്പറ്റി വലിയ അറിവുകളോ , ചിന്തകളോ ഒന്നുമില്ലായിരുന്നു. 1992ൽ ഒരു ക്രൊയേഷ്യൻ സർവേ എൻജിനീയറായ ഹ്രോവ്ജെ ലൂക്കാട്ടെലയാണ് ഈ സ്ഥലം കംപ്യൂട്ടർ അധിഷ്ഠിത പഠനങ്ങളുടെ പിൻബലത്തിൽ കണ്ടെത്തിയത്. സമുദ്രത്തിലെ ഏറ്റവും ദൂരെയായി സ്ഥിതിചെയ്യുന്ന ഒരു പോയിന്റ് കമ്പ്യൂട്ടർ പ്രോഗ്രാം ഉപയോഗിച്ച് മൂന്ന് സമദൂര ലാൻഡ് കോർഡിനേറ്റുകളിൽ നിന്ന് കണക്കു കൂട്ടി എടുത്തു . ആ കോർഡിനേറ്റുകളിലൂടെ ഒരു മനുഷ്യനും ഇതുവരെ കടന്നു പോകാൻ സാധ്യത ഇല്ല എന്ന് മനസിലാക്കി. ഒരു രസകരമായ സംഗതി കൂടി ഇതു സംബന്ധിച്ചുണ്ട്. പോയിന്റ് നെമോയിൽ നിന്ന് ഏറ്റവും അടുത്തുള്ള മനുഷ്യൻ കുറഞ്ഞത് 1600 കിലോമീറ്റർ അകലെയാകും നിൽക്കുന്നത്. എന്നാൽ ഇതിനു മുകളിലൂടെ ഇടയ്ക്കിടെ പോകുന്ന രാജ്യാന്തര ബഹിരാകാശ നിലയത്തിലെ യാത്രികർ 416 കിലോമീറ്റർ അകലെ മാത്രമാണ് നിലനിൽക്കുന്നത്. അങ്ങനെ നോക്കിയാൽ പോയിന്റ് നെമോയോട് ഏറ്റവും അടുത്തു നിൽക്കുന്ന മനുഷ്യർ ബഹിരാകാശയാത്രികരാണെന്നു പറയാം. ഭൂമിയില്‍ നിന്നും കിലോമീറ്റര്‍ ഉയരത്തിലുള്ള രാജ്യാന്തര ബഹിരാകാശ നിലയം പലപ്പോഴും പസഫിക് സമുദ്രത്തിലെ ഈ പ്രദേശത്തിന് മുകളിലൂടെയാണ് സഞ്ചരിക്കാറ്. തീരങ്ങളിൽ നിന്ന് ഒരുപാട് അകലെ സ്ഥിതി ചെയ്യുന്നതിനാൽ ബഹിരാകാശ ഏജൻസികൾക്കും പോയിന്റ് നെമോ പ്രിയപ്പെട്ടതാണ്. പ്രത്യേകിച്ച് റഷ്യയുടെ റോസ്കോമോസ്, യൂറോപ്യൻ യൂണിയന്റെ ഇഎസ്എ, ജപ്പാന്റെ ജാക്സ എന്നീ ഏജൻസികൾക്ക്. അവരുടെ ഉപയോഗശൂന്യമായ റോക്കറ്റുകളും ബഹിരാകാശ വാഹനങ്ങളുമൊക്കെ ധൈര്യമായി ഇവിടെ ഉപേക്ഷിക്കാം. ഇവ ഒഴുക്കിൽ പെട്ട് ഏതെങ്കിലും തീരത്തു ചെന്നു കയറാനുള്ള സാധ്യത വിദൂരമാണ്. ഇവിടെ നൂറുകണക്കിന് ബഹിരാകാശ വാഹനങ്ങൾ ഇത്തരത്തിൽ കിടപ്പുണ്ടെന്നാണു പറയപ്പെടുന്നത്. പഴയ റഷ്യൻ സ്പേസ് സ്റ്റേഷനായ മിറും ഇക്കൂട്ടത്തിലുണ്ട്. ![](https://cdn.boolokam.com/articles/2023/10/qfqfff.webp)പോയിന്റ് നെമോ കണ്ടെത്തിയിട്ട് 30 വർഷമായിട്ടെയുള്ളുവെങ്കിലും ഏതാണ്ട് ഇത് സ്ഥിതി ചെയ്യുന്ന സ്ഥലത്തെക്കുറിച്ച് എച്ച്പി ലൗക്രാഫ്റ്റ് എന്ന എഴുത്തുകാരൻ 1960കളിൽ ഒരു നോവലെഴുതിയിട്ടുണ്ടായിരുന്നു. ഇതിൽ പ്രദേശത്ത് തുൾഹു എന്ന ഭീകരൻ കടൽജീവി ജീവിക്കുന്നുണ്ടെന്ന് അദ്ദേഹം എഴുതിവച്ചു. 1997ൽ പോയിന്റ് നെമോയ്ക്കു സമീപത്തു നിന്ന് വലിയ ഒരു ശബ്ദം ഉയ‍ർന്നു കേട്ടു. നീലത്തിമിംഗലം പുറപ്പെടുവിപ്പിക്കുന്ന ശബ്ദത്തേക്കാൾ തീവ്രമായ ശബ്ദം. ഇതോടെ ഇവിടെ ഏതോ വലിയ കടൽജീവി താമസിക്കുന്നുണ്ടെന്നു പ്രചാരണം ഉയർന്നു. തുൾഹു സത്യമാണെന്നു വരെ ചിലർ പ്രവചിച്ചു. എന്നാൽ ശബ്ദം ഏതോ മഞ്ഞുമല പൊട്ടിയതു മൂലമുണ്ടായതാണെന്നു പിന്നീടു തെളിഞ്ഞു. അതിശക്തമായ തരംഗശക്തിയുള്ള ജലവും, പോഷണ രാസ മൂലകങ്ങളുടെ കുറവുമുള്ള പോയിന്റ് നെമോയിൽ ജീവികൾ തീരെയില്ല എന്നതാണു സത്യം. ചിലയിനം ബാക്ടീരിയകളും , യെറ്റി എന്നു പേരുള്ള ഞണ്ടുകളുമാണ് ഇവിടെ വാസം. അടുത്തെങ്ങും മനുഷ്യവാസമോ , കരയോ ഇല്ലെന്നതാണ് ഈ പ്രദേശത്തെ സാറ്റലൈറ്റുകളുടെ ചാവുനിലമായി തിരഞ്ഞെടുക്കാനുള്ള ഒന്നാമത്തെ കാരണം. പോയിന്റ് നെമോയില്‍ നിന്നും ഏറ്റവും അടുത്തുള്ള മനുഷ്യവാസമുള്ള കരഭൂമി 2250 കിലോമീറ്റര്‍ ദൂരെയാണ്. നാസ തന്നെയാണ് ഈ പ്രദേശത്തിന് ബഹിരാകാശ പേടകങ്ങളുടേയും സാറ്റലൈറ്റുകളുടേയും ശ്മശാനമെന്ന് പേരിട്ടത്. കാലാവധി കഴിഞ്ഞ സാറ്റലൈറ്റുകളെയാണ് പ്രധാനമായും പസഫിക് സമുദ്രത്തിലെ ഈ പ്രദേശത്തേക്ക് ദിശ തിരിച്ചുവിടുക. അതാത് രാജ്യങ്ങളുടെ ബഹിരാകാശ ഏജന്‍സികളാണ് സാറ്റലൈറ്റുകളുടെ അന്തിമയാത്രകളും നിയന്ത്രിക്കുക. സാധാരണഗതിയില്‍ ഭൂമിയുടെ അന്തരീക്ഷത്തിലെ ഘര്‍ഷണം കൊണ്ടുതന്നെ സാറ്റലൈറ്റുകള്‍ കത്തിചാമ്പലായിട്ടായിരിക്കും സമുദ്രത്തിലെത്തുക. ഇനിയെന്തെങ്കിലും ഭാഗം കത്താതെ ബാക്കിയുണ്ടെങ്കില്‍ പോയിന്റ് നെമോ സ്വീകരിക്കുകയും ചെയ്യും. 1971നും 2016നും ഇടയില്‍ 260 സാറ്റലൈറ്റുകളും പേടകങ്ങളുമാണ് ഇവിടേക്ക് ആകാശത്തു നിന്നും പതിച്ചത്. വര്‍ഷം കൂടും തോറും ഇവയുടെ എണ്ണത്തില്‍ വര്‍ധനവുണ്ടാവുകയല്ലാതെ കുറയുന്നില്ല. നിലവില്‍ വിവിധ രാജ്യങ്ങളുടെ അയ്യായിരത്തോളം സാറ്റലൈറ്റുകളാണ് ഭൂമിയെ വലംവെക്കുന്നത്. അതുകൊണ്ട് തന്നെ ഇനി അടുത്തകാലത്തൊന്നും പോയിന്റ് നെമോയില്‍ അന്ത്യവിശ്രമത്തിനെത്തുന്ന സാറ്റലൈറ്റുകളില്‍ കുറവുണ്ടാകുമെന്ന് തോന്നുന്നുമില്ല. രണ്ട് മൈല്‍ ആഴത്തിലുള്ള സമുദ്രത്തിലേക്കാണ് സാറ്റലൈറ്റുകള്‍ പതിക്കുന്നത്. സോവിയറ്റ് യൂണിയന്റെ മിര്‍ ബഹിരാകാശ നിലയവും 140 ഓളം റഷ്യന്‍ സപ്ലൈ റോക്കറ്റകളും യൂറോപ്യന്‍ ബഹിരാകാശ നിലയത്തിന്റെ വിവിധ സാറ്റലൈറ്റുകളും എന്തിന് സ്‌പേസ് എക്‌സിന്റെ റോക്കറ്റിന്റെ അവശിഷ്ടം വരെ ഈ സാറ്റലൈറ്റുകളുടെ ശ്മാശനത്തിലുണ്ട്.
