---
title: "ജിറാഫ് സ്ത്രീകൾ എന്നറിയപ്പെടുന്ന കിഴക്കൻ ബർമ്മയിലെ കായൻ ഗോത്ര സ്ത്രീകൾ"
date: 2022-10-08T07:20:15
draft: false
categories: ["Education"]
tags: ['giraffe ladies', 'giraffe ladies myanmar']
author: "Beaumaris"
image: "https://cdn.boolokam.com/articles/2022/10/dqdffff-1.jpg"
view_count: 705439
like_count: 19215
comment_count: 0
---

താഴെ കാണുന്നത് ജിറാഫ് സ്ത്രീകൾ എന്നറിയപ്പെടുന്ന കിഴക്കൻ ബർമ്മയിലെ കായൻ ഗോത്ര സ്ത്രീകൾ 1935ൽ ലണ്ടൻ സന്ദർശിച്ചപ്പോൾ എടുത്ത ഫോട്ടോ ആണ്.കയാൻ ഗോത്ര സ്ത്രീകൾ ലോകശ്രദ്ധ ആകർഷിച്ചതിൻ്റെ പ്രധാന കാരണം അവരുടെ വസ്ത്രധാരണ രീതികൾ കൊണ്ടാണ്. ഇവർ പിച്ചള ചുരുളുകൾ കഴത്തിൽ ചുറ്റി അതിലൂടെ കാഴ്ചയിൽ നീളൻ കഴുത്ത് മറ്റുള്ളവർക്ക് തോന്നും, എന്നാൽ സത്യത്തിൽ ഇവരുടെ കഴുത്ത് മുകളിലേക്ക് നീളുകയോ ഉയരം കൂടുകയോ ചെയ്യുന്നില്ല പകരം ഇവരുടെ പിച്ചളയുടെ ഭാരം കാരണം കോളർ ബോൺ താഴേക്ക് തള്ളുകയും റിബ്കേജ് കംപ്രസ് ആവുകയും ചെയ്യുന്നു. പണ്ടുകാലത്ത് കടുവ ശല്യങ്ങൾ കൂടുതൽ ആയിരുന്ന കാലത്ത് സ്ത്രീകളുടെ ജീവൻ സംരക്ഷിക്കാനായിരുന്നു ഈ ഗോത്രം അവരുടെ സ്ത്രീകളുടെ കഴുത്തിൽ പിച്ചള ചുരുളുകൾ ചുറ്റാൻ തുടങ്ങിയത് എന്ന അഭിപ്രായവും നിലവിലുണ്ട്, കടുവകൾ മനുഷ്യരെ ആക്രമിക്കുമ്പോൾ ആദ്യം കഴുത്തിലാണ് കടിക്കുക. പക്ഷേ ഇന്ന് കായൻ സ്ത്രീകൾ ഈ പിച്ചള ചുരുളുകൾ അവരുടെ കൾച്ചറൽ ഐഡന്റിറ്റി ആയി ആണ് കൊണ്ട് നടക്കുന്നത്. ![](https://cdn.boolokam.com/articles/2022/10/dqffggg.jpg)മ്യാന്മാരിൽ പട്ടാള അട്ടിമറി നടന്ന സമയത്ത് പുതുതായി അധികാരം ഏറ്റ പട്ടാള ഭരണകൂടം കായൻ സ്ത്രീകളുടെ ഈ പാരമ്പര്യം പ്രാകൃതമായി കാണുകയും ഈ ആചാരങ്ങൾ മുഴുവൻ നിർത്തലാക്കാൻ ആവശ്യപ്പെടുകയും ചെയ്തിരുന്നു, പിന്നീട് പാരമ്പര്യം സംരക്ഷിക്കാനായും പട്ടാള ഭരണത്തിൽ നിന്നും രക്ഷപ്പെടാനായും നിരവധി കായൻ കുടുംബങ്ങൾ തായ്‌ലൻഡിലേക്ക് പലായനം ചെയ്തു. തായ്‌ലൻഡ് സർക്കാർ പക്ഷേ ഇവരുടെ പാരമ്പര്യങ്ങൾ നിലനിർത്താനായി പ്രോത്സാഹിപ്പിച്ചു, കാരണം കായൻ ഗ്രാമങ്ങളിലെ ജിറാഫ് സ്ത്രീകളെ കാണാനായി നിരവധി ടൂറിസ്റ്റുകൾ എത്തുന്നതിലൂടെ തായ്‌ലൻഡ് സർക്കാരിന് അതൊരു വരുമാന മാർഗം കൂടിയായിരുന്നു.
