---
title: "എന്താണ് പുതു തലമുറ മുതൽ പ്രായമായവരിൽ വരെ കണ്ടു വരുന്ന 'നിയോഫീലിയ' എന്ന 'പ്രശ്നം' ?"
date: 2023-12-27T13:00:11
draft: false
categories: ["Education"]
tags: ['neophilia']
author: "Beaumaris"
image: "https://cdn.boolokam.com/articles/2023/12/xxxx.jpg"
view_count: 440580
like_count: 46844
comment_count: 0
---

**നിയോഫീലിയ** **അറിവ് തേടുന്ന പാവം പ്രവാസി** പുതിയതായി വിപണിയില്‍ ഇറങ്ങുന്ന സാധനങ്ങള്‍ വാങ്ങുവാന്‍ ആളുകള്‍ ഷോറൂമുകള്‍ക്ക് മുന്നില്‍ ക്യൂ നിൽക്കുന്നതായി കാണാം. അനേക മണിക്കൂറുകള്‍ ചിലവഴിക്കുന്നതിനും ഇല്ലാത്ത പണം ചിലവാക്കി പുത്തന്‍ കളിപ്പാട്ടങ്ങള്‍ വാങ്ങിക്കൂട്ടുന്നതിനും ഇവര്‍ക്ക് മടിയില്ല. പലപ്പോഴും ഈ സാധനങ്ങള്‍ കൊണ്ട് അവര്‍ക്ക് പ്രത്യേകമായ ഒരു ഗുണവും ഉണ്ടാവണം എന്നും ഇല്ല.പുതു തലമുറ മുതൽ പ്രായമായവരിൽ വരെ കണ്ടു വരുന്ന ഈ അഭിനിവേശം ആണ് നിയോഫീലിയ . പുതിയ സാധനങ്ങളോടുള്ള ഭ്രമം ഒരു പ്രത്യേക തരം സ്വഭാവ രീതിയുള്ളവരിലാണ് കാണപ്പെടു ന്നതെന്ന് സൈക്കോളജിസ്റ്റുകള്‍ പറയുന്നു. ഇതിനെ വേണമെങ്കില്‍ ആഡംഭര ഭ്രമം എന്നു പറയാം. ഇത് നമ്മളിലെല്ലാം വിവിധ അളവില്‍ ഒരു പരിധിവരെ ഉണ്ടെന്നു തന്നെ പറയാം. മനുഷ്യരില്‍ മാത്രമല്ല , മറ്റു ജീവജാലങ്ങളിലും പുതിയ കാര്യങ്ങളെ കുറിച്ച് അറിയുവാനുള്ള ഒരു ത്വര നിലനിന്നു വരുന്നു. അത് ജീവ ജാലങ്ങളുടെ പരിണാമത്തിനെ നല്ല രീതിയില്‍ സ്വാധീനിച്ചിട്ടുമുണ്ടാവാം. അമേരിക്കന്‍ സൈക്യാട്രിസ്റ്റ് റോബര്‍ട്ട് ക്ലോണിംഗ് ആണ് ആദ്യമായി ഈ സ്വഭാവ വിശേഷം മനസ്സിലാക്കിയത് . നിയോഫീലിയ ഉള്ളവര്‍ പുതിയ അവസ്ഥകള്‍ , വസ്തുവകകള്‍ , അനുഭവങ്ങള്‍ എന്നിവയി ലേക്ക് വളരെ പെട്ടെന്ന് തന്നെ ആകൃഷ്ടരാ വുന്നു. അധികം ആലോചിക്കാതെ തന്നെ ഇവര്‍ തീരുമാനങ്ങള്‍ എടുക്കുന്നതായി കാണാവുന്ന താണ് . മനസ്സിന് തൃപ്തി ലഭിക്കുന്ന കാര്യങ്ങള്‍ക്കായി ഒരുതരം ഭ്രാന്തമായ അഭിനിവേശം ഇവരെ മുന്നോട്ടു നയിക്കുന്നു. ലഹരി സാധനങ്ങളോട് ഉള്ള അടിമത്വ സ്വഭാവവും ഇത്തരം സ്വഭാവ രീതിയുമായി ബന്ധപ്പെട്ടു കാണുന്നു. ![](https://cdn.boolokam.com/articles/2023/12/xxxxq.jpg)ഈ സ്വഭാവ വിശേഷമുള്ള ആളുകള്‍ പുതിയ ഫോണുകള്‍ , ക്യാമറകള്‍ തുടങ്ങിയ സാധനങ്ങളെ നിത്യവും നിരീക്ഷിക്കുകയും പുതിയ മോഡലുകള്‍ ഇറങ്ങുന്നത് കൃത്യമായി മനസ്സിലാക്കുകയും ചെയ്യുക പതിവാണ് . വിപണിയില്‍ വന്നുകഴിഞ്ഞാല്‍ ഉടനെ ആ മോഡല്‍ ഇവര്‍ കരസ്ഥമാക്കുകയും ചെയ്യും. ലഹരി സാധനങ്ങള്‍ ഉപയോഗിക്കുക വഴി മനുഷ്യന് ലഭിക്കുന്ന ഒരു തരം സംതൃപ്തിയാണ് ഇവര്‍ക്ക് ലഭിക്കുന്നതെന്ന് സൈക്കോള ജിസ്റ്റുകള്‍ അഭിപ്രായപ്പെടുന്നു. എന്നാല്‍ പുതിയ ഉപകരണത്തോടുള്ള അഭിനിവേശം ഉടനെ തന്നെ ഇല്ലാതെ ആവുകയും ചെയ്യും എന്നതാണ് സവിശേ ഷമായ മറ്റൊരു കാര്യം. ജീവിതത്തില്‍ ഇത്തരക്കാര്‍ ഒരിക്കലും സംതൃപ്തര്‍ ആവില്ല എന്ന കാര്യം പ്രത്യേകം ചൂണ്ടിക്കാണിക്കപ്പെ ടുന്നു. ഒന്നിലും സംതൃപ്തിയില്ലാതെ വരുന്നതിനാല്‍ ഒരു നിരാശാ ബോധം എപ്പോഴും ഇത്തരക്കാരെ വിടാതെ പിന്തുടരുകയും ചെയ്യാം. നിയോഫീലിയ എന്നത് ഒരു മോശം സ്വഭാവം ആണെന്ന് പറയാന്‍ കഴിയില്ല. പുതിയ കാര്യങ്ങള്‍ക്കായുള്ള മനുഷ്യന്റെ അഭിനിവേശം നമ്മെ പുതിയ അറിവിന്റെ മേഖലകളിലേക്ക് കൈപിടിച്ചുകൊണ്ട്‌ പോകുന്നില്ലേ? ഇത്തരം സ്വഭാവ വിശേഷമുള്ളവര്‍ക്ക് മാറ്റങ്ങളെ തീര്‍ച്ചയായും വളരെ വേഗം തന്നെ ഉള്‍ക്കൊള്ളുവാന്‍ കഴിയും. തലച്ചോറിനെ പുതിയ കാര്യങ്ങള്‍ക്കായി തുറന്നു കൊടുക്കുക വഴി ആരോഗ്യകരമായ മാനസികാവസ്ഥ കാത്തു സൂക്ഷിക്കുവാന്‍ കഴിയുമെന്നും സൈക്കോളജിസ്റ്റുകള്‍ പറയുന്നുണ്ട്. പുതിയ സാധനങ്ങള്‍ ഇറങ്ങുമ്പോള്‍ തന്നെ വാങ്ങണം എന്ന് തോന്നുന്നവര്‍ അല്പം കാത്തിരിക്കുന്നതാണ് നല്ലത് എന്ന് തോന്നുന്നു. വാങ്ങിയവരുടെ അനുഭവങ്ങള്‍ അറിയാമല്ലോ. അല്പം കാത്തിരുന്നാല്‍ വിലയും പതിയെ കുറയും.ഇതിനു വിപരീതമായ മനോഭാവമുള്ളവർ ആണ് നിയോ ഫോബിയക്കാർ .പുതിയതിനെ ഭയപ്പെടുന്ന അവസ്ഥയാണിത്. ചില പുതിയ വസ്തുക്കളെയോ സാഹചര്യങ്ങളോ പേടിയോടെ കാണുന്നു. കുട്ടികളിൽ പുതിയ ഭക്ഷണത്തോടുള്ള പേടി ഒരു മനഃശാസ്ത്ര ശാഖയായി food neophobia ചികിത്സ വളർന്നിട്ടുണ്ട്.
