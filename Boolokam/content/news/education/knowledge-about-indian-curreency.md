---
title: "ഇന്ത്യയിൽ വിതരണം ചെയ്യുന്ന നോട്ടുകൾ അച്ചടിക്കുന്നത് എവിടെ നിന്നാണ്? എന്ത് ചെലവ് വരും ? ഇന്ത്യക്കാർക്ക് ഏറ്റവും ഉപകാരപ്രദമായ കറൻസി നോട്ട് ഏത് ?"
date: 2023-05-28T14:31:20
draft: false
categories: ["Education"]
tags: ['indian currency', 'indian money']
author: "Beaumaris"
image: "https://cdn.boolokam.com/articles/2023/05/rgrr.jpg"
view_count: 429646
like_count: 49142
comment_count: 0
---

**അറിവ് തേടുന്ന പാവം പ്രവാസി** ഇന്ത്യയിൽ വിതരണം ചെയ്യുന്ന നോട്ടുകൾ അച്ചടിക്കുന്നത് എവിടെ നിന്നാണ്? എന്ത് ചെലവ് വരും ? ഇന്ത്യക്കാർക്ക് ഏറ്റവും ഉപകാരപ്രദമായ കറൻസി നോട്ട് ഏത് ? നോട്ടുകളില്‍ പേന കൊണ്ട് വരയ്ക്കുകയോ എഴുതുകയോ ചെയ്താൽ അവ അസാധുവാകുമോ? ​ഓരോ നോട്ട് അച്ചടിക്കാനും വിതരണത്തിനും വർഷംന്തോറും വ്യത്യസ്ത ചെലവാണ് റിസര്‍വ് ബാങ്കിന്. ഇന്ത്യയിലെ മുഴുവൻ നോട്ടുകളും അച്ചടിക്കുന്നത് നാല് കറന്‍സി പ്രസുകളില്‍ നിന്നാണ് . റിസര്‍വ് ബാങ്ക് സബ്‌സിഡിയറിയായ ഭാരതീയ റിസര്‍വ് ബാങ്ക് നോട്ട് മുദ്രന്‍ പ്രൈവറ്റ് ലിമിറ്റഡിന്റെ മൈസൂരും , മുംംബൈയിലുമുള്ള രണ്ട് പ്രസുകളിൽ നിന്നും കേന്ദ്രസര്‍ക്കാര്‍ സ്ഥാപനമായ സെക്യൂരിറ്റി പ്രിന്റിംഗ് ആന്‍ഡ് മൈനിംഗ് കോര്‍പ്പറേഷന്റെ നാസിക്കിലും , ദേവാസിലുമുള്ള രണ്ട് പ്രസുകളില്‍ നിന്നുമാണ് ഇന്ത്യയില്‍ പ്രചാരത്തിലുള്ള നോട്ടുകള്‍ അച്ചടിക്കുന്നത്. [](https://cdn.boolokam.com/articles/2023/05/rgrr.jpg) 100 ശതമാനം കോട്ടണിലാണ് നോട്ടുകള്‍ നിര്‍മിക്കുന്നത്. അച്ചടിച്ചെത്തുന്ന നോട്ടുകള്‍ രാജ്യത്തെ 19 ഇഷ്യൂ ഓഫീസുകളില്‍ നിന്ന് കറന്‍സി ചെസ്റ്റുകളിലേക്ക് എത്തിക്കുയാണ് ചെയ്യുന്നത്.2022 മാര്‍ച്ച് 31 വരെയുള്ള കണക്ക് പ്രകാരം 3,054 കറന്‍സി ചെസ്റ്റുകളാണ് രാജ്യത്തുള്ളത്. 2021 നെ അപേക്ഷിച്ച് 20, 50, 100, നോട്ടുകള്‍ക്കാണ് 2022 ല്‍ ചെലവേറിയത്. 500 രൂപ നോട്ടിന് ചെലവില്‍ വ്യത്യാസമില്ല. എന്നാൽ 10 രൂപ നോട്ടിന് ചെലവ് കുറയുകയാണ് ചെയ്തത്. 10 രൂപയുടെ ആയിരം എണ്ണം അച്ചടിക്കാനായി 960 രൂപയാണ് റിസർവ് ബാങ്കിന്റെ ചെലവ്. അതായത് 96 പൈസ ഒരു 10 രൂപ നോട്ട് അച്ചടിക്കാനായി ചെലവ് വരും. 20 രൂപയുടെ 1000 നോട്ടുകൾ അച്ചടിക്കാന്‍ 950 രൂപയാണ് ചെലവ്. ഒരു നോട്ടിന് 95 പൈസ ചെലവ് വരും.50 രൂപയുടെ 1,000 നോട്ടുകൾ അച്ചടിച്ചിറക്കാന്‍ 1130 രൂപയാണ് ആവശ്യം. 1.13 രൂപ ഒരു നോട്ടിന് ചെലവുണ്ട്. 100 രൂപ നോട്ടിന് 1770 രൂപയും 200 രൂപ നോട്ടിന് 2370 രൂപയും 500 രൂപ നോട്ടിന് 2 290 രൂപയുമാണ് 1000 എണ്ണം അച്ചടിക്കാനുള്ള ചെലവ്. രാജ്യത്ത് നിലവിൽ പ്രചാരത്തിലുള്ളവിവിധ മൂല്യങ്ങളിലുള്ള കറൻസി നോട്ടുകളിൽ ആളുകൾക്ക് ഏറ്റവും ഉപകാരപ്രദം 100 രൂപയുടെ നോട്ടുകൾ ആണ് എന്നാണ് കേന്ദ്ര ബാങ്കായ ആർബിഐ നടത്തിയ സർവെയിലെ കണ്ടെത്തലുകൾ.ജനങ്ങൾ ഏറ്റവും കുറവ് ഇഷ്ടപ്പെടുന്ന നോട്ടുകൾ 2000 രൂപയുടേതുമാണ്.നാണയങ്ങളിൽ ജനങ്ങൾക്ക് പ്രിയം 5 രൂപ മൂല്യമുള്ള നാണയങ്ങളോടാണ് അതേസമയം താൽപര്യം കുറവ് 1 രൂപ നാണയങ്ങളോടാണ്.മഹാത്മാഗാന്ധിയുടെ ചിത്രത്തിന്റെ വാട്ടർമാർക്കും , സെക്യൂരിറ്റി ത്രെഡും ആയിരുന്നു നോട്ടുകളിലെ ഏറ്റവും അം​ഗീകരിക്കപ്പെടുന്ന സുരക്ഷാ സവിശേഷതകൾ. 11,000 ത്തോളം പേർ പങ്കെടുത്തആർബിഐ സർവെ 28 സംസ്ഥാനങ്ങളിലും മൂന്ന് കേന്ദ്രഭരണ പ്രദേശങ്ങളിലുമായുള്ള ഗ്രാമീണ, അർദ്ധ-നഗര, നഗര, മെട്രോപൊളിറ്റൻ പ്രദേശങ്ങളിൽ നിന്നുള്ളവർ ഉൾപ്പെടുത്തിയിട്ടുണ്ടായിരുന്നു. സർവേയിൽ 351 കാഴ്ചാപരിമിതരെയും (VIR) 18 മുതൽ 79 വയസ്സ് വരെ പ്രായമുള്ളവരെയും ഉൾപ്പെടുത്തിയിട്ടുണ്ടായിരുന്നു. വാൽ കഷ്ണം [![](https://cdn.boolokam.com/articles/2023/05/uuuu.jpg)](https://cdn.boolokam.com/articles/2023/05/uuuu.jpg)കൈയിലിരിക്കുന്ന കറന്‍സി നോട്ടുകളില്‍ പേന കൊണ്ട് വരയ്ക്കുകയോ എഴുതുകയോ ചെയ്താൽ അവ അസാധുവാകില്ല.കറന്‍സി നോട്ടുകളുമായി ബന്ധപ്പെട്ട് വ്യക്തമായ നയം ആര്‍ബിഐയ്ക്കുണ്ട്. ക്ലീന്‍ നോട്ട് പോളിസി നയമാണ് ആര്‍ബിഐ പിന്തുടരുന്നത്. കറന്‍സി നോട്ടുകള്‍ വികൃതമാക്കുകയോ , കീറുകയോ ചെയ്യരുതെന്ന് ഈ നയത്തിലൂടെ വ്യക്തമാക്കുന്നുണ്ട്. ആളുകള്‍ കറന്‍സി നോട്ടുകളില്‍ എഴുതുന്നത് വേഗത്തില്‍ അവ നശിക്കുന്നതിന് കാരണമാകുന്നത് കൊണ്ട് അതിൽ എഴുതാൻ പാടില്ല എന്ന നയമാണ് ആര്‍ബിഐ മുന്നോട്ട് വയ്ക്കുന്നത്. രാജ്യത്തെ സാമ്പത്തിക നയം നടപ്പിലാക്കുന്ന റിസര്‍വ് ബാങ്കിന്റെ നിയമപ്രകാരം നാണയത്തുട്ടുകളായി 1,000 രൂപവരെ മാത്രമേ നല്‍കാനാകൂ. അതും ഒരു രൂപ നാണയങ്ങളായിരിക്കണം. 50 പൈസാ നാണയങ്ങളാണ് നല്‍കുന്നതെങ്കില്‍ പരമാവധി പത്ത് രൂപ വരെ മാത്രം. അതിലും താഴെയുള്ള നാണയങ്ങളാണെങ്കില്‍ ഒരു രൂപയുടെ മാത്രമേ സ്വീകരിക്കേണ്ടതുള്ളൂ. കോയിനേജ് ആക്ട് 2011 എന്ന നിയമത്തിലെ ആറാം വകുപ്പ് പ്രകാരമാണ് നാണയവിനിമയത്തിന് പരിധി വെച്ചിരിക്കുന്നത്.വിനിമയോപാധിയായ കറന്‍സിയും, നാണയവും റിസര്‍വ് ബാങ്ക് നിയമപ്രകാരം നിയമപരമായി സാധുതയുള്ള വിനിമയോപാധികളാണ്. അതില്‍ കറന്‍സികള്‍ പരിധിയില്ലാത്ത വിനിമയോപാധിയായും, നാണയം പരിധിയുള്ള വിനിമയോപാധിയായും കണക്കാക്കുന്നു. പരിധിയുള്ള വിനിമയോപാധി ആയതിനാലാണ് വിനിമയം എന്ന കൈമാറ്റത്തിന് പരിധി ഏര്‍പ്പെടുത്തിയത്. എന്നാല്‍ ബാങ്ക് ഉള്‍പ്പെടെയുള്ള ധനകാര്യ സ്ഥാപനങ്ങള്‍ക്ക് ഈ പരിധി ബാധകമല്ല. ഗുണഭോക്താവ് എത്ര നാണയം കൊണ്ടുവന്നാലും സ്വീകരിക്കാന്‍ ധനകാര്യസ്ഥാപനങ്ങള്‍ക്ക് ബാധ്യതയുണ്ട്.
