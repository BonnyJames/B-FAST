---
title: "ചെടികളുടെ ഒരു ബുദ്ധിയേ !"
date: 2023-04-08T08:11:41
draft: false
categories: ["Education"]
tags: ['Baijuraj - Sasthralokam', 'holly tree', 'holly tree leaves']
author: "Beaumaris"
image: "https://cdn.boolokam.com/articles/2023/04/qqq.webp"
view_count: 673885
like_count: 41474
comment_count: 0
---

**ചെടികളുടെ ഒരു ബുദ്ധിയേ !..** **Baijuraj Sasthralokam** . തിളങ്ങുന്ന കടും പച്ച ഇലകളും കടും ചുവപ്പ് കായ്കളും ഉള്ള ഹോളി മരങ്ങൾ ഒരു ക്രിസ്മസ് അലങ്കാര ചെടിയാണ് .അവയുടെ ഇലകളിൽ മുള്ളുകൾ ഉള്ളത് നമുക്ക് കാണാം.എന്നാൽ ഹോളി മരത്തിലെ എല്ലാ ഇലകളും മുള്ളുള്ളവയല്ല.താഴെഭാഗത്തുള്ള ഇലകൾ മുള്ളുള്ളതും, മുകളിലത്തേതു മുള്ളില്ലാത്തതും. . അതിന്റെ ഇലകൾ നാൽക്കാലികൾ തിന്നുകയോ അല്ലെങ്കിൽ ആളുകൾ പറിച്ചെടുക്കുന്നതായോ അവയ്ക്ക് അനുഭവപെട്ടപ്പോൾ, അത് ചില ജീനുകൾ സജീവമാക്കുന്നു. ഇലകൾ വീണ്ടും വളരുമ്പോൾ അതിൽ മുള്ളുപോലെ കൂർത്ത ഭാഗം രൂപപ്പെടുന്നു ! . ലിനിയൻ സൊസൈറ്റി ഇതിനെക്കുറിച്ചു പഠിക്കുകയും, അവരുടെ ബൊട്ടാണിക്കൽ ജേർണലിൽ ലേഖനം പ്രസിദ്ധീകരിക്കുകയും ചെയ്തു.ഈ മരത്തിലെ എല്ലാ ഇലകളിലും ജനിതക ഇരട്ടകളുണ്ട്. പാരിസ്ഥിതിക സമ്മർദ്ദത്തോടുള്ള മരങ്ങളുടെ തന്മാത്രാ പ്രതികരണത്തിന്റെ സംയോജിത ഫലമായി അവ ഡിഎൻഎ പരിഷ്‌ക്കരിക്കുകായും, ആ ചെടിയുടെ ജനിതക ശ്രേണിയിൽ മാറ്റം വരുത്താതെതന്നെ ചില ജീനുകളെ സജീവമാക്കുകയും ചെയ്യുന്നു. അതുകാരണമാണ് ഒരൊറ്റ മരത്തിലെ തന്നെ ഇലകളിലെ ഈ വ്യതിയാനം എന്നാണ് അവരുടെ പഠന റിപ്പോർട്ട്. . അവർ പരിശോധിച്ച ഹോളി മരങ്ങളിൽ, 6-8 അടിക്കു താഴെയുള്ള ഭാഗത്ത് കൂടുതൽ മുള്ളുള്ള ഇലകൾ ഉണ്ടായിരുന്നു. എന്നാൽ.. ഉയരത്തിലുള്ള ഇലകൾ മുള്ളിലാതെ അരികുകൾ മിനുസമാർന്നതും ആയിരുന്നു !
