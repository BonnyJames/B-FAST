---
title: "റോക്കറ്റിന്റെ പാത വളഞ്ഞതായി തോന്നുന്നത് എന്തുകൊണ്ടാണെന്ന് നിങ്ങൾ എപ്പോഴെങ്കിലും ചിന്തിച്ചിട്ടുണ്ടോ ?"
date: 2023-07-16T14:25:51
draft: false
categories: ["Education"]
tags: ['isro', 'NASA', 'rocket']
author: "Beaumaris"
image: "https://cdn.boolokam.com/articles/2023/07/fwfgggg-3.jpg"
view_count: 1507740
like_count: 13962
comment_count: 0
---

**എഴുതിയത് : Asim Asim** **കടപ്പാട് : നമ്മുടെ പ്രപഞ്ചം** **റോക്കറ്റിന്റെ പാത വളഞ്ഞതായി തോന്നുന്നത് എന്തുകൊണ്ടാണെന്ന് നിങ്ങൾ എപ്പോഴെങ്കിലും ചിന്തിച്ചിട്ടുണ്ടോ?** ഇതിനെ കുറച്ചു വിശദീകരിക്കുന്നതിനാണ് ഞാൻ ഇത് എഴുതുന്നത്. ലീനിയർ മൊമെന്റം സംരക്ഷണ തത്വമനുസരിച്ചാണ് റോക്കറ്റുകൾ മുന്നോട്ട് നീങ്ങുന്നതെന്ന് നമുക്കറിയാം. ലിഫ്റ്റ് ഓഫിന് തൊട്ടുപിന്നാലെ റോക്കറ്റ് നേരിടുന്ന പ്രധാന തടസ്സങ്ങൾ എയർഡൈനാമിക് സമ്മർദ്ദങ്ങളും ഗുരുത്വാകർഷണവുമാണ്. [video width="480" height="848" mp4="https://cdn.boolokam.com/articles/2023/07/video.mp4"][/video] അന്തരീക്ഷത്തിലെ വായു സാന്ദ്രത മുകളിലേക്ക് പോകുമ്പോൾ കുറയുന്നതായി നമുക്കറിയാം. തുടക്കത്തിൽ, റോക്കറ്റിന് വായു പ്രതിരോധത്തെയും ഗുരുത്വാകർഷണത്തെയും മറികടക്കാൻ വലിയ ഊർജ്ജം ആവശ്യമാണ്, അതിനാൽ ഇന്ധനത്തിന്റെ ഭൂരിഭാഗവും ഉപയോഗിക്കുമ്പോൾ അത് ആവശ്യത്തിന് ഉയരത്തിൽ എത്തുന്നു. അതിനാൽ, അന്തരീക്ഷത്തിന്റെ ഏറ്റവും കട്ടിയുള്ള ഭാഗത്ത് നിന്നും മറികടക്കാൻ അത് വളരെ വേഗത്തിൽ ലംബമായി മുകളിലേക്ക് പറക്കുന്നു. അതുകഴിഞ്ഞാൽ റോക്കറ്റിന്റെ ലക്ഷ്യം ഭൂമിയുടെ ഗുരുത്വാകർഷണത്തിൽ നിന്ന് രക്ഷപ്പെടുക മാത്രമല്ല, അതിലും പ്രധാനമായി അത് ഭൂമിയുടെ ഭ്രമണപഥത്തിൽ പ്രവേശിച്ച് ബഹിരാകാശ പേടകങ്ങളെ അതിന്റെ ക്യത്യമായ ഓർബിറ്റിൽ സ്ഥാപിക്കുക എന്നതാണ് . ഇതിന് ധാരാളം horizontal velocityആവശ്യമാണ് . അങ്ങനെ ഒരു പേടകം ചെരിഞ്ഞു പോകുന്നത് പേടകത്തിന് ആവശ്യമായ horizontal velocity കൈവരിച്ച് ഭ്രമണപഥത്തിൽ എത്തിച്ചേരും .ഇങ്ങനെ. ഒരു ബഹിരാകാശ പേടകത്തിന്റെ സഞ്ചാരപഥം ഒപ്റ്റിമൈസ് ചെയ്യുന്നതിലൂടെ അതിന് ആവശ്യമുള്ള പാത കൈവരിക്കുന്നതിനുള്ള ഈ സാങ്കേതികതയെ gravity turn അല്ലെങ്കിൽ zero lift turn എന്ന് വിളിക്കുന്നു. ഇതിന് രണ്ട് ഗുണങ്ങളുണ്ട്: റോക്കറ്റ് അതിന്റെ ഉയർച്ചയുടെ പ്രാരംഭ ഘട്ടത്തിൽ angle of attack താഴ്ന്നതോ പൂജ്യമോ ആയ ആംഗിൾ നിലനിർത്തുന്നു, അതുവഴി അത് കുറഞ്ഞ എയറോഡൈനാമിക് സമ്മർദ്ദം അനുഭവിക്കുന്നു. റോക്കറ്റ് അതിന്റെ ദിശ മാറ്റാൻ ഭൂമിയുടെ ഗുരുത്വാകർഷണം ഉപയോഗിക്കുന്നു, അതിനാൽ ഒരു നിശ്ചിത അളവ് ഇന്ധനം ലാഭിക്കുന്നു. ഉയർന്ന വേഗത കൈവരിക്കുന്നതിനും കൂടുതൽ എളുപ്പത്തിൽ ഭ്രമണപഥത്തിൽ പ്രവേശിക്കുന്നതിനും ഈ ഇന്ധനം തിരശ്ചീനമായി ത്വരിതപ്പെടുത്തുന്നതിന് ഉപയോഗിക്കാം. എങ്ങനെ gravity turn റോക്കറ്റിനെ ചെരിക്കുന്നു എന്ന് നോക്കാം. **[](https://cdn.boolokam.com/articles/2023/07/fwfgggg-3.jpg)[![](https://cdn.boolokam.com/articles/2023/07/fwfwgg-1.jpg)](https://cdn.boolokam.com/articles/2023/07/fwfwgg-1.jpg)1)റോക്കറ്റ് ഒരു നിശ്ചിത ഉയരത്തിൽ എത്തുമ്പോൾ അത് pitch over maneuver ചെയ്യും.** pitch over maneuver എന്നത് റോക്കറ്റ് അതിന്റെ Nozzles actuators ൻ്റെ സഹായത്തോടെ ചെറുതായി ഒരു വശത്തേക്ക് ചെരിക്കുന്നു.ഇത് റോക്കറ്റിൻ്റെ മേൽ ചെരിക്കുന്നതിൻ്റെ വിപരീതമായി ഒരു ചെറിയ torque ൻ്റെ സ്വാധീനം ഉണ്ടാകും. ഈ torque ൻ്റെ ഫലമായി റോക്കറ്റ് ചെരിയുന്നു . ഇതിൻ്റെ ഫലമായി റോക്കറ്റിൻ്റെ മേൽ അനുഭവപെടുന്ന ഗ്രാവിറ്റി അതിനെ താഴേക്ക് വലിക്കുന്നു. ഇത്തരം പ്രകിയകളുടെ ബാക്കിപത്രമാണ് റോക്കറ്റിൻ്റെ വളഞ്ഞുളള പാത . ഇനി റോക്കറ്റിന് വേണ്ടത്ര ത്രസ്റ്റ് നൽകിയില്ലെങ്കിൽ അത് പാരാബോളിക്ക് രൂപത്തിൽ ഭൂമിയിൽ പതിക്കും, എന്നാൽ വേണ്ടത്ര ത്രസ്റ്റ് നൽകിയാൽ അത് അവസാനം ഭ്രമണപഥത്തിലെത്തും. ചുരുക്കത്തിൽ, ഭൂമിയുടെ ഭ്രമണപഥത്തിൽ പ്രവേശിക്കണമെങ്കിൽ വിക്ഷേപണത്തിനു ശേഷമുള്ള ഒരു റോക്കറ്റ് അതിന്റെ പാത വളയണം എന്നാലെ അതിനാവശ്യമായ horizontal velocity കിട്ടുകയും തൽഫലമായി അത് ഒരു ഭ്രമണപഥത്തിൽ എത്തിചേരും . അത് ചെയ്യാതെ നേരെ മുകളിലേക്ക് പോകുന്നത് തുടർന്നാൽ, അത് ഒടുവിൽ അതിന്റെ ഇന്ധനം തീരുന്ന ഒരു ഘട്ടത്തിലെത്തും, അങ്ങനെ അത് അവസാനം ഭൂമിയിൽ തന്നെ പതിക്കാൻ കാരണമാകും. അത്തരം പാതയെ സബ് ഓർബിറ്റൽ ട്രെജക്റ്ററി എന്ന് വിളിക്കുന്നു. മിക്ക ICBM കളും ലക്ഷ്യസ്ഥാനത്ത് എത്താൻ ഈ ട്രെജക്റ്ററി ഉപയോഗിക്കുന്നു. (തുടരും )
