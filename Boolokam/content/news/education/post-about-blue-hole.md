---
title: "സൗന്ദര്യം തേടി പോയവരിൽ പലരും തിരിച്ചുവന്നിട്ടില്ല എന്നത് ഈ സ്ഥലത്തെ ഭീതിയുടെ നിഴലിൽ നിർത്തുന്നു"
date: 2020-06-17T05:23:28
draft: false
categories: ["Education"]
tags: ['blue hole']
author: "Beaumaris"
image: "https://cdn.boolokam.com/articles/2020/06/china-india-pm-border-issue-216.jpg"
view_count: 17506
like_count: 2705
comment_count: 0
---

**[](https://wordpress-972788-3403151.cloudwaysapps.com/post-about-blue-hole/277691/china-india-pm-border-issue-217)ബ്ലൂ ഹോൾ എന്ന നിഗൂഢ ഗർത്തം !** കൊച്ചുകുട്ടികൾ കിണറ്റിലേക്ക് എത്തിനോക്കാൻ പോയാൽ അപ്പോൾത്തന്നെ അമ്മമാർ ചൂരലുമെടുത്തു പിന്നാലെ വരും. അത്രയ്ക്ക് അപകടമാണത്. പക്ഷേ കിണറിനേക്കാളും ഏറെയേറെ ആഴമുള്ള ഒരു സ്ഥലത്ത് ‘എത്തിനോക്കാൻ’ പോയ ഗവേഷകർ കണ്ടത് അതിനേക്കാളും അപകടം പിടിച്ച കാഴ്ചയായിരുന്നു. മധ്യ അമേരിക്കയിൽ ബലീസ് എന്നൊരു സ്ഥലമുണ്ട്. അതിന്റെ തീരത്തു നിന്ന് ഏകദേശം 100 കിലോമീറ്റർ ദൂരേക്കു കടലിൽ സഞ്ചരിച്ചാൽ ഒരിടത്തെത്തും. ലോകത്തിലെ ഏറ്റവും വലിയ രണ്ടാമത്തെ ‘കടൽക്കുഴി’യാണത്... (മറൈൻ സിങ്ക്ഹോൾ)–പേര് ദ് ഗ്രേറ്റ് ബ്ലൂ ഹോൾ. ഏകദേശം 984 അടി വരും അതിന്റെ വീതി. 410 അടി ആഴവും. ലോകത്തിൽ ഇത്തരത്തിൽ ഏറ്റവും ആഴത്തിലുള്ള സിങ്ക്ഹോൾ തെക്കൻ ചൈന കടലിലാണ് –പേര് ഡ്രാഗൺ ഹോൾ. 987.2 അടിയാണ് ഇതിന്റെ ആഴം. ആഴത്തിലെ ഇരുട്ട് കാരണം ഗ്രേറ്റ് ബ്ലൂഹോളിന്റെ അഗാധ ഗർത്തത്തിൽ എന്താണുള്ളതെന്ന് ഇതുവരെ കണ്ടെത്താനായിട്ടില്ല. ![Carbon as old as 8,000 years found in deepest blue hole](https://cdn.downtoearth.org.in/library/large/2020-02-24/0.66443600_1582537931_blue-hole-2.jpg)ഇവിടേക്കാണ് ബിസിനസുകാരനായ റിച്ചാർഡ് ബ്രാൻസണും ഗവേഷകനും ഡോക്യുമെന്ററി സംവിധായകനുമായ ഫാബിയൻ കുസ്തോയും തങ്ങളുടെ സംഘവുമായി എത്തിയത്. മുങ്ങിക്കപ്പലും കപ്പലുമെല്ലാമായി സർവസന്നാഹങ്ങളോടെയായിരുന്നു വരവ്. സംഘം അടിത്തട്ടിലെത്തുകയും ചെയ്തു. ലോക പ്രശസ്ത സ്കൂബ ഡൈവിങ് കേന്ദ്രമാണ് ഈ പ്രദേശം .പക്ഷേ പലർക്കും ബ്ലൂഹോളിലേക്ക് ഇറങ്ങാൻ ഭയമാണ്. അതിന്റെ ആഴങ്ങളിൽ ഭീകരജീവികൾ വസിക്കുന്നുണ്ടെന്നാണു വിശ്വാസം. ബ്ലൂഹോളിലിറങ്ങിയ ബ്രാൻസണും കണ്ടു ആ ഭീകരനെ, പക്ഷേ അതിനു ജീവനുണ്ടായിരുന്നില്ലെന്നു മാത്രം. പ്ലാസ്റ്റിക്കായിരുന്നു ആ ‘ഭീകരൻ '.നാനൂറടിക്കും താഴെ ബ്ലൂഹോളിന്റെ അടിത്തട്ടിൽ പ്ലാസ്റ്റിക് കുപ്പികളാണു സംഘം കണ്ടെത്തിയത്. തീരത്തു നിന്ന് ഇത്രയേറെ അകലെയായിട്ടും ബ്ലൂഹോളിൽ പ്ലാസ്റ്റിക് എത്തിയതാണു സംഘത്തെ അദ്ഭുതപ്പെടുത്തിയത്. കാലാവസ്ഥാ വ്യതിയാനത്തിന്റെ ഭീകരത വ്യക്തമാക്കുന്നതാണ് ഇതെന്നും ഗവേഷകർ പറയുന്നു. നേരത്തേ ബ്ലൂഹോളിൽ വെള്ളമൊന്നുമുണ്ടായിരുന്നില്ലെന്നു ഗവേഷകർ കണ്ടെത്തിയിരുന്നു. ഏകദേശം 10,000 വർഷം മുൻപ് ഭൂമിയെ പൂർണമായും മഞ്ഞുമൂടിയ അവസ്ഥയിലായിരുന്നു. ഹിമയുഗം എന്നറിയപ്പെടുന്ന ആ കാലത്തിന്റെ അവസാനത്തോടെയാണ് ബ്ലൂഹോളിലേക്കു വെള്ളമിറങ്ങിയത്. പക്ഷേ ബ്ലൂഹോള്‍ എന്ന ഈ അഗാധ ഗർത്തം എങ്ങനെ രൂപപ്പെട്ടുവെന്നു എന്നതിൽ ഇന്നും നിഗൂഢത തുടരുകയാണ്. ത്രീഡി സ്കാനിങ് ഉള്‍പ്പെടെയുള്ള പരിശോധനയാണ് ബ്രാൻസണും സംഘവും നടത്തിയത് .പ്ലാസ്റ്റിക് കണ്ടെത്തിയത് വെറുമൊരു തുടക്കം മാത്രമാണ്. ബ്ലൂഹോളിന്റെ ആഴങ്ങളിലെ രഹസ്യങ്ങൾ വരാനിരിക്കുന്നതേയുള്ളൂവെന്നും ഗവേഷകർ പറയുന്നു. പേര് പോലെ തന്നെ മനോഹരമാണ് ഗ്രേറ്റ് ബ്ലൂ ഹോൾ .സ്വപ്നലോകത്തിന് സമാനമായ കാഴ്ചകളൊരുക്കുന്ന ഇൗ സ്ഥലം സമുദ്രഗവേഷകരുടെയും സ്കൂബാ ഡൈവര്‍മാരുടെയും പ്രിയ സ്ഥലാണ്. ആഴമുള്ള ഈ നീലഗര്‍ത്തത്തിന് ചുറ്റും ആഴം കുറഞ്ഞ നീല നിറമുള്ള കടല്‍മേഖലയും പവിഴപ്പുറ്റുകളുമാണുള്ളത്. എന്നാൽ സൗന്ദര്യം തേടി പോയവരിൽ പലരും തിരിച്ചുവന്നിട്ടില്ല എന്നത് ഈ സ്ഥലത്തെ ഭീതിയുടെ നിഴലിൽ നിർത്തുന്നു. നാഷണല്‍ ജ്യോഗ്രാഫിക്കിനു വേണ്ടി ചെറിയ അന്തര്‍വാഹിനിയില്‍ ഗ്രേറ്റ് ബ്ലൂഹോളിന്‍റെ അടിത്തട്ടിലേക്കു പോയ ഗവേഷകരാണ് ആദ്യം പഠിക്കാനിറങ്ങിയ ഗവേഷകരുടെതെന്ന് കരുതുന്ന മൃതദേഹങ്ങൾ കണ്ടെത്തിയത്. മൂന്നുപേരെ ഇവിടെ ഗവേഷണത്തിനിടെ കാണാതായി എന്നാണ് ഔദ്യോഗിക രേഖ. എന്നാൽ പത്തിലേറെ പേരെ ഗ്രേറ്റ് ബ്ലൂ സിങ്ക് ഹോളില്‍ കാണാതായിട്ടുണ്ടെന്നുമാണ് പൊതുവെ കണക്കാക്കുന്നത്.ജീവികള്‍ക്കോ സസ്യങ്ങള്‍ക്കോ വളരാന്‍ പറ്റിയ സാഹചര്യമല്ല സമുദ്രത്തിലെ സിങ്ക്ഹോളുകള്‍ക്കുള്ളത്. ഗ്രേറ്റ് ബ്ലൂ സിങ്ക് ഹോളിന്‍റെ 90 മീറ്റര്‍ ആഴത്തില്‍ വരെയാണ് ചെറു ജീവികളുടെ പോലും സാന്നിധ്യം കാണാനാകുന്നത്. ഇതിനു താഴേക്ക് ഓക്സിജന്‍ ജലത്തിന് അന്യമാണ്. മാത്രമല്ല പ്രദേശമാകെ ഹൈഡ്രജന്‍ സള്‍ഫൈഡ് നിറഞ്ഞിരിക്കുകയാണ്. അതുകൊണ്ട് തന്നെ ' സമുദ്രജീവന്‍റെ ശവപ്പറമ്പ് ' എന്നാണ് ഈ പ്രദേശം അറിയപ്പെടുന്നത് !
