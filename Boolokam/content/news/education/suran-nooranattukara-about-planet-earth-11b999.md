---
title: "കാഴ്ച്ചയോടൊപ്പം തീരാത്ത അറിവുകളുടെ ജാലകം കൂടിയാണ് പ്ലാനറ്റ് എർത്ത്"
date: 2021-02-19T13:42:40
draft: false
categories: ["Education"]
tags: ['bbc', 'Planet Earth', 'സുരൻ നൂറനാട്ടുകര']
author: "Beaumaris"
---

<strong><a href="https://wordpress-972788-3403151.cloudwaysapps.com/suran-nooranattukara-about-planet-earth/299667/bdd-708" rel="attachment wp-att-299668"><img class="alignleft size-full wp-image-299668" src="https://cdn.boolokam.com/articles/2021/02/bdd-336.jpg" alt="" width="739" height="360" /></a>സുരൻ നൂറനാട്ടുകര</strong>

<strong>Planet Earth -I, II</strong>
<strong>2006/ 2016</strong>
" നിങ്ങൾ ഇതു വരെ കാണാത്ത ഈ ഗ്രഹത്തിന്റെ ഏറ്റവും വന്യതയിലേക്ക് നിങ്ങളെ ഞങ്ങൾ കൊണ്ടു പോകും എന്ന ഡേവിഡ് ആറ്റൻ ബറോയുടെ പ്രൗഢവും ഗംഭീരവുമായ വിവരണത്തോടെയാണ് planet Earth ന്റെ ഒന്നാം അദ്ധ്യായമായ From pole to pole ആരംഭിക്കുന്നത്. അവിടം മുതൽ നാം അനുഭവിച്ചിട്ടില്ലാത്ത ജൈവപ്രകൃതിയുടെ മടിത്തട്ടിലൂടെയുള്ള പ്രയാണം ആരംഭിക്കുകയാണ് ... ദശലക്ഷക്കണക്കിന് വർഷങ്ങളായി പരിണാമത്തിന്റെ പല ഘട്ടങ്ങളിലൂടെ പടിപടിയായി സംഭവിച്ച മാറ്റങ്ങളും വടുക്കളും ഉൾക്കൊണ്ട് അനുകൂലനങ്ങളും പാർശ്വഫലങ്ങളും പേറുന്ന ഫംഗസുകളും ബാക്ടീരിയകളിലും തുടങ്ങി ജീവിച്ചിരിക്കുന്നതിൽ ഏറ്റവും വലിയ ജീവിയായ നീല തിമിംഗലം വരെ അതു നീളുന്നു. ഏഴു ഭൂഖണ്ഡങ്ങളിലായി എത്രയോ രാജ്യങ്ങളിലായി പർവ്വതങ്ങളും സമുദ്രങ്ങളും നീരുറവകളും വെള്ളച്ചാട്ടങ്ങളും കടന്ന് സമതലങ്ങളും പുൽമേടുകളും താണ്ടി ദ്വീപുകളും അഗ്നി പർവ്വതങ്ങളും കടന്ന് ചുട്ടുപൊള്ളുന്ന മരൂഭൂമികളിലൂടെ നിലത്ത് പ്രകാശമെത്താത്ത വൻ മരങ്ങൾ നിറഞ്ഞ കാടിന്റെ വന്യതയിലൂടെ സമുദ്രത്തിന്റെ ഏറ്റവും അടിത്തട്ടിലേക്ക് ..... ഋതുക്കൾ മാറിമറിയുന്നു. ഗ്രീഷ്മവും , ശൈത്യവും, വർഷവും , വസന്തവും മാറി വരുന്നു. സൂര്യൻ കത്തുന്ന പകലുകൾ ... താരാപഥങ്ങൾ നിറഞ്ഞ രാത്രി ആകാശം .... ജീവികൾ എവിടെയുമുണ്ടാകാം ... നമുക്ക് സങ്കല്പിക്കാൻ പോലും കഴിയാത്തിടത്ത് വരെ .

ഒരു സിനിമ കാണാനുള്ള സമയം ഇല്ല . അങ്ങിനെ ഒരു പരീക്ഷണത്തിനായി ഒന്നാം ഭാഗം കണ്ട ശേഷം ലഹരിക്ക് അടിമപ്പെട്ടതുപോലെ പ്ലാനറ്റ് എർത്തിന്റെ വന്യ ഭംഗിയിലേക്ക് വീണു പോകുകയായിരുന്നു ഞാൻ. രണ്ടു സീസണുകൾ കണ്ടവസാനിച്ചപ്പോൾ ഈ ഗ്രഹത്തിന്റെ ചെറിയൊരംശം നിഗൂഢതകൾ എനിക്ക് കാണാൻ കഴിഞ്ഞു . കൊറോണ കാലത്ത് അതിജീവിച്ച മനുഷ്യരുടെ കഥകൾ കേട്ട് ആ ദുരവസ്ഥകളെ കുറിച്ച് ചിന്തിച്ചിരിക്കുമ്പോൾ ഭൂമിയിൽ ആയിരക്കണക്കിന് അടി താഴെ ഗർത്തങ്ങളിൽ കണ്ണു കാണാത്ത കുഞ്ഞു മത്സ്യങ്ങൾ ആഴ്ച്ചകളും മാസങ്ങളുമായി ഒരു ഇരക്കായി കാത്തു കഴിയുകയായിരുന്നു. ചെറിയ പ്രതിസന്ധികളിൽ നിന്നും കരകേറുന്ന മനുഷ്യൻ ലേഖനങ്ങളെഴുതി കണ്ണു നനയിക്കുമ്പോൾ പർവ്വതങ്ങളിലും ദ്വീപുകളീലും മരുഭൂമിയിലും കാടുകളിലും സമുദ്രത്തിലും ഒരു മിനുറ്റ് ജീവൻ നിലനിർത്താൻ ഓരോ ജീവികളും അതിന്റെ പാരമ്യത്തിലുള്ള പോരാട്ടത്തിലായിരുന്നു. ആഹാരത്തിനായി , ഇണയ്ക്കായി, താവളത്തിനായി .....

[embed]https://youtu.be/Baw2b39zcUQ[/embed]

ലോകത്തെ ഏറ്റവും വലിയ കുടിയേറ്റങ്ങൾ, നീണ്ട പ്രവാസങ്ങൾ, ഇണക്കായുള്ള കാത്തിരിപ്പുകൾ, മഹായുദ്ധങ്ങൾ, വശീകരണ മന്ത്രങ്ങൾ , നീണ്ട കാൽ നടയാത്രകൾ, അതിർത്തി തർക്കങ്ങൾ , ഒരു ഭാവ ഗായകനും പാടാൻ കഴിയാത്ത പാട്ടുകൾ, ഒരു ശില്പിക്കും ചിത്രകാരനും ഭാവന കാണാൻ പോലും സാധിക്കാത്ത നിർമ്മിതികൾ ... ഈ ഗ്രഹത്തിൽ ജീവൻ നിറഞ്ഞു നിൽക്കുന്നു. മനുഷ്യന്റെ കാൽ പാദങ്ങൾ ഒരിക്കലും ചെന്നെത്താത്തയിടത്തു പോലും ....

• മരുഭൂമി
നമ്മുടെ ഗ്രഹത്തിന്റെ നല്ലൊരു ശതമാനവും മരുഭൂമികളാണ്. വർഷാവർഷം കൂടുതൽ പ്രദേശങ്ങൾ വരണ്ടുണങ്ങിക്കൊണ്ടിരിക്കുന്നു. തെക്കുപടിഞ്ഞാറൻ ആഫ്രിക്കയിലെ നമീബ് മരുഭൂമി 55 ദശലക്ഷം വർഷങ്ങളായി വരണ്ടുണങ്ങി കിടക്കുന്നു. അവിടെ സിംഹങ്ങൾ അതിജീവനത്തിനായി പൊരുതുന്നു. അതിന് മറഞ്ഞിരുന്ന് വേട്ടയാടാൻ ഒരു സ്ഥലം പോലും ഇല്ല. എല്ലാ വേട്ടയാടലുകളും പരാജയത്തിൽ കലാശിക്കുന്നു. ഒരു ടൺ ഭാരമുള്ള ജീറാഫിന്റെ തൊഴിയേറ്റ് ചിലർ സിദ്ധി കൂടുന്നു.
എല്ലാ മരുഭൂമികളും മണൽ കൂനകളല്ല. ഉറച്ച മണ്ണുള്ള തരിശു നിലങ്ങളാണ് ചിലത്. പടിഞ്ഞാറേ അമേരിക്കൻ മരുഭൂമിയിൽ പത്തു മാസങ്ങൾക്കു ശേഷം മഴ പെയ്യുന്നു. കുത്തിയൊഴുകുന്ന ജലം 150 അടി ആഴത്തിൽ വലിയ പാതാള ഗുഹകൾ തീർത്തിരിക്കുന്നു. സ്ലോട്ട് കാന്യൻസ്.

അമേരിക്കൻ മരുഭൂമികളിൽ കാക്റ്റി (Cacti) എന്ന കള്ളിമുൾച്ചെടി അവയുടെ വീർത്ത തണ്ടുകളിൽ ജലം സംഭരിക്കുന്നു. അതിനെ പൊതിഞ്ഞ് വലിയ കൂർത്ത മുള്ളുകൾ . അതിനു കീഴിലും ജീവനുകൾ വസിക്കുന്നു. അവരെ ശാപ്പിടാൻ Harrisxxx ഇനത്തിൽ പ്പെട്ട പരുന്തുകൾ വരുന്നു. മിലിട്ടറി കമാൻഡോ ഓപ്പറേഷൻ പോലെ ഇരയെ വളഞ്ഞ് അക്രമിക്കുന്നു. നമീബ മരുഭൂമിയിൽ പുലർകാലത്ത് വീശുന്ന മഞ്ഞുകാറ്റിനായി വണ്ടുകൾ ആയിരം അടി മുകളിലെ മണൽ കൂനകളുടെ ശ്യംഗങ്ങളിലേക്ക് പാഞ്ഞു കയറുന്നു. മഞ്ഞ് കാറ്റിന് അഭിമുഖമായി നിന്ന് ശരീരത്ത് പറ്റി പ്പിടിക്കുന്ന മഞ്ഞിനെ ജലമാക്കി പുറം തോടിലെ അറകളിലൂടെ വായിലേക്കെത്തിക്കുന്നു. വെയിലുദിക്കും മുമ്പുള്ള മടക്കയാത്രയിൽ അവരിൽ ചിലർ താഴെ കാത്തു കിടക്കുന്ന ഓന്തിന് പ്രഭാത ഭക്ഷണമാകുന്നു. ഇവിടെ ജീവിതം കഠിനമാണ് ഭായ് ... ഒരു ദിവസം കടന്നു കിട്ടിയാൽ ഭാഗ്യം : പകൽ പ്രതലത്തിന്റെ താപനില 160 ° ഡിഗ്രി വരെ പോകും. ഒരു കോരിക മൂക്കൻ പല്ലി (Shovel-Snouted) കാലുകൾ മാറ്റി മാറ്റി ചവുട്ടി പുരാതനമായ നൃത്തം പരിശീലിക്കുന്നു. പക്ഷേ അധിക സമയം അതു തുടരാൻ കഴിയില്ല. 100° ഡിഗ്രിയിലാണ് വെള്ളം തിളക്കുന്നതെന്ന് ആ ജീവിക്ക് അറിയാം എന്നു തോന്നുന്നു. ഓസ്ട്രേലിയൻ മരുഭൂമിയിൽ കംഗാരു ഉമിനീർ കൊണ്ട് കൈ നനച്ച് മുഖത്തു പുരട്ടി കൊണ്ടിരിക്കുന്നു. താപനില നിലനിർത്തേണ്ടത് അത്യാവശ്യമാണ് അവിടെ ചൂട് 70° ആണ്.

മരുഭൂമികളിൽ ജീവിതം ആരംഭിക്കുന്നത് പകൽ മറയുമ്പോഴാണ്. താപനില താഴുമ്പോൾ ഒളിച്ചിരുന്ന ജീവികൾ പുറത്തു വരുന്നു. മണ്ണിനടിയിലൂടെ സഞ്ചരിക്കുന്ന സ്വർണ്ണ പെരുച്ചാഴി ,(Golden Mole) ജൻമനാ അന്ധനായവൻ തന്റെ ഉഗ്രവും തീഷ്ണവുമായ ശ്രവണശക്തിയാൽ ഇരകളെ തേടുന്നു. ഉറുമ്പുകളും പ്രാണികളും വണ്ടുകളുമാണ് ആഹാരം. മണ്ണിനടിയിലൂടെ സഞ്ചരിക്കുന്നവന് കാഴ്ച എന്ന അനുഭവം ആവശ്യമില്ല . പക്ഷേ അവന്റെ ശിരസ്സു മുഴുവൻ ശ്രവണ സഹായിയാണ്.
ഇസ്രയേൽ മരുഭുമിയിൽ നീള ചെവിയൻ വാവൽ (Otonycteris) രാത്രികാല വേട്ടക്ക് നിലത്തിറങ്ങുന്നു. ഒറ്റ കുത്തിന് ഒരു മനുഷ്യനെ ചരമകോളത്തിലാക്കാൻ കെൽപ്പുള്ള വിഷത്തേളുകളാണ് അവന്റെ രുചികരമായ അത്താഴം . തേളിന്റെ വിഷഞ്ഞിനെ അതിജീവിക്കാനുള്ള ആന്റി ബോഡി അവനുണ്ട്.

ആഫ്രിക്കയിൽ ജലം തേടിയുള്ള ജീവികളുടെ ഏറ്റവും വലിയ പലായനമാണ് നടക്കുന്നത്. സീബ്രകളും കാട്ടു പോത്തുകളും മാനുകളും , ആനക്കൂട്ടങ്ങളും .... ആനകളിലെ മോഴകൾക്ക് വിദൂരങ്ങളിലെ ജലസാന്നിധ്യം തിരിച്ചറിയാൻ കഴിവുണ്ട്. നീർച്ചാലുകളിൽ എത്തുന്നവരെ കാത്ത് സിംഹങ്ങൾ കിടപ്പു തുടങ്ങിയിട്ട് ദിവസങ്ങളായിരിക്കുന്നു..മഡഗാസ്കർ മരുഭൂമിയിൽ നൂറു കോടിയോളം വരുന്ന വെട്ടുകിളികളുടെ സൈന്യം ആദ്യ പറക്കലിന് തയ്യാറാവുന്നു.... മരുഭൂമിയിൽ ജീവിതം വറ്റിവരണ്ടു കൊണ്ടിരിക്കുന്നു ..... യുഗങ്ങളായി ....ഗർത്തങ്ങൾ
പാറകൾ തുരന്ന് ആയിരം അടി താഴ്ച്ചകളിലേക്ക് പോകുന്ന ഗർത്തങ്ങൾ .... ഇവ നിർമ്മിച്ചത് കുത്തിയൊഴുകുന്ന ജലമാണ്. പാറകളെ അലിയിപ്പിക്കാൻ ജലത്തിന് എത്ര യുഗങ്ങൾ വേണ്ടി വന്നിട്ടുണ്ടാവാം. താഴേക്കു പതിക്കുന്ന ജലപാതങ്ങൾ പലതും ഒഴുകി എവിടെ ചേരുന്നു എന്നാർക്കും അറിയില്ല. പല ഗർത്തങ്ങളുടെയും അവസാനവും ആരും കണ്ടിട്ടില്ല. ജലം നിറഞ്ഞ പാറകളിൽ നിന്നും ആസിഡുകൾ തുള്ളികളായി വീണ് ലോകത്തെ ഒരു ശില്പി ക്കും ഭാവന ചെയ്യാൻ ആവാത്ത കലാശില്പങ്ങൾ പ്രകൃതി ഒരുക്കിയിരിക്കുന്നു. സൾഫ്യൂറിക്ക് ആസിഡ് ഒഴുകുന്ന നീരുറവകൾ അതിനു താഴെയുണ്ട്. അവിടെയും ബാക്ടീരിയകൾ കോളനികളായി പാർക്കുന്നു. കണ്ണുകളില്ലാത്ത മത്സ്യങ്ങളും ചിലന്തികളും : ... നിങ്ങളെ ഏറ്റവും ഭീതിപ്പെടുത്തുന്ന ഹൊറർ സിനിമ പോലും ഈ ഗർ ത്തങ്ങളുടെ നിഗൂഢതയിൽ വെറും കോമഡികൾ മാത്രം .....

സമുദ്രം
ആഴം കുറഞ്ഞ സമുദ്രങ്ങളും ആഴക്കടലിലെ ജീവിതങ്ങളും .... അതു മറ്റൊരു ലോകമാണ്.... വർണ്ണാഭമായ പവിഴപുറ്റുകളെല്ലാം ഓരോ ജീവികളാണ് .... തിമിംഗല സ്രാവുകളും നീല തിമിംഗലങ്ങളും ട്യൂണകളും ദശലക്ഷക്കണക്കിന് ഇതര ജലജീവികളും ... ഓരോ ജീവിക്കും ഓരോ തന്ത്രങ്ങൾ .... അടിത്തട്ടിലെ ഇരുട്ടിൽ പ്രകാശം പരത്തുന്ന ജീവികൾ .... കൊഞ്ചുകൾ .... നീരാളികൾ ..... വാക്കുകൾ ഇവിടെ അപ്രസക്തമാണ് ....

സമതലങ്ങൾ, പുൽമേടുകൾ
ലോകത്തെ ഏറ്റവും ഉയരത്തിൽ വളരുന്ന പുൽവർഗ്ഗങ്ങൾ വളരുന്നത് ഇങ്ങ് ഇന്ത്യയിലാണ്. ആനകളും, കടുവകളും , കാണ്ടാമൃഗങ്ങളും , തേൻ കുടിയൻ കരടികളും അവിടെ സ്വൈര്യവിഹാരം നടത്തുന്നു. ഏറ്റവും കൂടുതൽ മനുഷ്യരെ കൊന്നത് കടുവയാ ആനയോ അല്ല , കാട്ടുപോത്തുകളാണ് .... കാഞ്ചൻ രംഗ" യിൽ ക്യാമറമാൻ സന്ദേശ് 5 ദിവസം കാടിനുള്ളിൽ പ്രത്യേക താവളം നിർമ്മിച്ച് കാത്തിരുന്നു. ഒരു കടുവയെ കിട്ടാൻ - ക്യാമറയല്ലാതെ മറ്റൊരു ഉപകരണവും ഇല്ലാതെ .... ഒരു കാണ്ടാമൃഗത്തിന്റെ ജഡത്തിനു സമീപമായിരുന്നു അത്.
തെക്കേ അമേരിക്കയിലെ പുൽമേടുകളിൽ പുല്ലുകൾ വ്യവസായിക അടിസ്ഥാനത്തിൽ ഒരേ അളവിൽ മുറിച്ച് ഭൂമിക്കടിയിൽ തങ്ങളുടെ താവളത്തിലേക്ക് കൊണ്ടുപോകുന്ന പുൽ മുറിയൻ ഉറുമ്പുകൾ . ഉറുമ്പുകൾക്ക് പുല്ലിനെ ദഹിപ്പിക്കാനാവില്ല. അവർ അത് ഫംഗസുകൾക്കു സമർപ്പിക്കുന്നു. ഫംഗസുകളെ ഭക്ഷിച്ച് ഉറുമ്പുകൾ സംതൃപ്തരാകുന്നു. ഇതു ചെറിയ കളിയല്ല ഷാനി ..... അര ടൺ പുല്ലാണ് ഉറുമ്പുകൾ ഒരു വർഷം തിന്നു തീർക്കുന്നത്.....

വടക്കേ ഓസ്ട്രേലിയയിലെ ചിതലുകളാണ് ലോകത്തിലെ പുല്ലിൽ നല്ലൊരു ശതമാനവും കൊയ്തെടുക്കുന്നത്. പത്തടി ഉയരമുള്ള ചിതൽപ്പുറ്റുകൾ അവർ നിർമ്മിക്കുന്നു. അവയുടെ നിർമ്മാണത്തിന് ഒരു പ്രത്യേകതയുണ്ട് .... ഈ നിർമ്മിതിയുടെ മുഖം എപ്പോഴും തെക്കുവടക്കായിരിക്കും. ദിശാസൂചി എന്നും ഇതിനെ വിളിക്കപ്പെടുന്നു.
ഏറ്റവും വലിയ കാൽനട കര സഞ്ചാരം നടക്കുന്നത് വടക്കേ അമേരിക്കയിലെ സമതലങ്ങളിലാണ്. 70,000 ത്തോളം കലമാൻകൂട്ടങ്ങൾ മരണം വരെയുള്ള അവരുടെ യാത്ര നീണ്ട ശൈത്യത്തിനു ശേഷം ആരംഭിക്കുന്നു. യാത്രയിൽ കൃത്യമായ ഇടവേളകളിൽ അവരെക്കാത്ത് ചെന്നായ് കൂട്ടങ്ങളുമുണ്ട് --...

നിബിഢ വനങ്ങൾ
ന്യൂഗിനിയയിൽ 42 തരം പാരഡൈസ് പക്ഷികൾ ജീവിക്കുന്നു. പാടുന്നു നൃത്തം ചെയ്യുന്നു.
ടൈഗ വനങ്ങളിൽ ആയിരം വർഷങ്ങളായി ജീവിക്കുന്ന Redwood വ്യക്ഷ ഭീമൻമാർ - മുപ്പതു നില ഫ്ലാറ്റിന്റെ ഉയരത്തിൽ മേഘങ്ങളെ ചുംബിച്ച് സൂര്യനെ ധ്യാനിക്കുന്നു.
Sequoia ഭീമൻ മരങ്ങൾ അവയോട് മത്സരിച്ച് ഒപ്പം തന്നെയുണ്ട്.
മാൻ വർഗ്ഗത്തിലെ ഏറ്റവും കുഞ്ഞൻ (pudu ) പുഡു അവിടെ നിരന്തരം ജാഗരൂകനായി ഇലതിന്നു വാഴുന്നു. പൈൻ മാർട്ടിൻ പക്ഷികളുടെ മുട്ടകൾ തികഞ്ഞ കള്ളന്റെ ചുവടു വയ്പോടെ അടിച്ചു മാറ്റി ശാപ്പിടുന്നു. മാളത്തിൽ ചിലക്കുന്ന അണ്ണാനും അവന്റെ ഉദരഭിത്തികളെ ബലപ്പെടുത്തുന്നു. 17 വർഷങ്ങളുടെ നീണ്ട കാത്തിരിപ്പിനു ശേഷം രാത്രിയുടെ യാമങ്ങളിൽ വെട്ടുകിളികൾ മണ്ണ് വിട്ടു പുറത്തു വരുന്നു. ആയിരങ്ങൾ പതിനായിരങ്ങൾ ആകുന്നു ... ലക്ഷങ്ങളും കോടികളുമാകാൻ ഏതാനും മണിക്കൂറുകൾ മാത്രം. പച്ചപ്പ് കാർന്നുതിന്നു ചിറകു മുളച്ച് കൂട്ടമായി പറന്നു പോകുന്നു. ഇടക്കെവിടെയോ മരിച്ച് വീഴുന്നു. പിന്നെയും പതിനേഴു വർഷങ്ങൾ കഴിയണം അടുത്ത വരവിന് ...
ചിമ്പാൻസി വർഗ്ഗത്തിൽ പ്പെട്ട കുരങ്ങുകൾ അതിർത്തി തർക്കത്തിന്റെ പേരിൽ മനുഷ്യനെ പോലെ സ്വന്തം ഗോത്രത്തിൽപ്പെട്ട മറ്റൊരു കൂട്ടത്തെ ആക്രമിക്കുന്നു. മനുഷ്യന്റെ ആദിമ പോരാട്ടം. സസ്യഭുക്കുകളായ ഇവർ എതിരാളികളെ പരാജയപ്പെടുത്തി ഓടിച്ച ശേഷം അതിൽ ഒരാളെ കൊന്നു തിന്നുന്നു. ഇതൊരു സൂചനയാണ് ... ഒപ്പം ശരീരത്തിലെ മാംസ്യത്തിന്റെ കുറവ് പരിഹരിക്കുകയും....
സ്പൈഡർ കുരങ്ങുകൾ നൂറടി ഉയരത്തിൽ മരത്തലപ്പുകളിൽ വാലും കൈകാലുകളും ഉപയോഗിച്ച് ജീവിക്കുന്നു. താഴെ വീണാൽ മരണം ഉറപ്പ്. "ഇന്ദ്രി " എന്ന കുരങ്ങൻ മരത്തിൽ നിന്നും ഒരിക്കലും നിലത്തിറങ്ങാതെ ഒന്നിൽ നിന്നും മറ്റൊന്നിലേക്ക് ചാടി ചാടി ജീവിക്കുന്നു. നിലത്തു നിന്നും ഏതാനും അടി മുകളിലാണ് ഇവന്റെ ലോകം.

മഡഗാസ്ക്കർ വനത്തിൽ പാതിരാവിൽ Flooring Flowers വിരിയുന്നു. ലോകത്തിലെ ഏറ്റവും ചെറിയ പ്രൈമേറ്റായ Mouse Lemurs ഇതു കാത്തിരിക്കുകയാണ്. അവൻ വാഴപ്പഴത്തിന്റെ തൊലി പോലെയുള്ള പൂവിന്റെ ഇതളുകളിൽ നിന്ന് തേൻ നക്കി കുടിക്കുന്നു. കുറച്ചു കഴിഞ്ഞ് പൂവിൽ നിന്നും തേൻ ഒഴുകാൻ തുടങ്ങുന്നു. അത് Mouse Lemurs നുള്ളതല്ല. തേൻ കുടിക്കാനും പരാഗത്തിന്റെ സഞ്ചാര വാഹകരായും നിശാ ശലഭങ്ങൾ എത്തും.... അപ്പോഴാണ് Mouse Lemurs ന്റെ തനി ഗുണം പുറത്തു വരിക. കാരണം അവൻ വന്നത് തേൻ സദ്യയുണ്ണാനല്ല..... നിശാ ശലഭങ്ങളുടെ പച്ചമാംസം ചവച്ചരക്കാനാണ് .... പാതിരാവിലെ വേട്ടയുടെ രീതികൾ ദയാരഹിതമാണ്.
ബ്രസീലിലെ വനങ്ങൾ വർഷത്തിൽ പാതിയും വെള്ളത്തിലാണ്. അവിടെ ശുദ്ധജലത്തിൽ പുതിയതായി കണ്ടെത്തിയ ഒരിനം ഡോൾഫിൻ സ്പീഷീസ് ഉണ്ട്. അവക്ക് കാഴ്ച്ച കുറവാണ്. ലോകത്ത് മറ്റൊരിടത്തും ഈ ഡോൾഫിനുകൾ ഇല്ല.
എലിയുടെ ഏറ്റവും വലിയ വർഗ്ഗമായ ക്യാപ്പിബാറ (capybara) ഇവിടെയുണ്ട്. ചെറിയ പശുക്കുട്ടിയുടെ വലുപ്പമുള്ള എലി . ജലത്തിൽ ഭീമൻ ഓട്ടറുകൾ പുളക്കുന്നു. അതിനിടയിൽ നദികളുടെ അധിപനായ കൈമൻ (caiman) മുതലകൾ ....

അപ്പോഴാണ് നദിക്കരയിൽ ക്ഷണിക്കപ്പെടാതെ ഒരതിഥി കടന്നുവരുന്നത്. കാട്ടിലെ പരമോന്നത വേട്ടക്കാരനെന്നാണ് ഡേവിഡ് അറ്റൻ ബറോ എല്ലാ ബഹുമാനത്തോടെയും അവനെ അഭിസംബോധന ചെയ്യുന്നത്. 140 പൗണ്ട് ഭാരമുള്ള സർവ്വ ശ്രീ ജ്വാഗ്വാർ -
ഒരു പെൺപുലിയെ പുറം കാലിന് അലക്കി ഓടിച്ചിട്ടാണ് അവന്റെ വരവ്. നദി യിലെ ഏറ്റവും വലിയ ഭീകരനായ കൈമൻ മുതലയെ കടിച്ചു തൂക്കി അവൻ മൺതിട്ട കയറി പോയി. പൂച്ച വർഗ്ഗത്തിൽ ഏറ്റവും ശക്തമായി കടിക്കുന്ന അവന്റെ പല്ലുകൾ മുതലക്ക് അവസാനമായി പ്രാർത്ഥിക്കാനുള്ള സമയം പോലും കൊടുത്തില്ലയെന്നതാണ് വാസ്തവം.
അങ്ങിനെ പർവ്വതങ്ങളിലും ജലത്തിലും മരുഭൂമിയിലും സമുദ്രത്തിലും സമതലത്തിലുമായി ഇരയാകാനും ഇരയാക്കപ്പെടാനുമുള്ള ജീവിവർഗ്ഗത്തിന്റെ പോരാട്ടത്തിന്റെയും അതിജീവനത്തിന്റെയും ഇണജീവിതത്തിന്റെയും നേർക്കാഴ്ച്ചകളാണ് planet Earth.
അഞ്ചു മാസം ജലപാനമില്ലാതെ മഞ്ഞിൽ കുഴിയുണ്ടാക്കി കുഞ്ഞുങ്ങളെ പ്രസവിച്ച് പാലു കൊടുത്ത് ശൈതൃത്തെ അതിജീവിച്ച് പുറത്തു വരുന്ന പെൺ പോളാർ കരടിക്ക് മനുഷ്യ മാതൃത്വ വാഴ്ത്തലുകൾ കേട്ടാൽ കരച്ചിൽ വരും ....

-70° ശൈതൃത്തിൽ അന്റാർട്ടിക്കയിലെ ആൺ പെൻഗ്വിനുകൾ കൂടമായി തങ്ങളുടെ കാലുകളുടെ ഇടയിൽ പ്രത്യേക രോമ കൂട്ടിൽ കുഞ്ഞുങ്ങളുടെ മുട്ടകൾ അടവച്ചിരിക്കുകയാണ്. കൊടും ശൈത്യത്തിൽ 4 മാസം സൂര്യനെ കാണാതെ അവർ കൂട്ടമായി തോളോടു തോൾ ചേർന്ന് പരസ്പരം ചൂട് പകരുകയാണ്. ആഹാരമോ ജലമോ ഇല്ല. അവരുടെ കൊക്കിനുള്ളിൽ കരുതിയ അൽപം ആഹാരം മുട്ടവിരിഞ്ഞു വരുന്ന കുഞ്ഞിനായി മാറ്റി വച്ചിരിക്കുകയാണ്. ആ നാലു മാസക്കാലം ഒരു മഹാനായ ഋഴിക്കും ചെയ്യാൻ കഴിയാത്ത വിധം അവർ ഉഗ്രതപസ്സിലാണ്. പെൺ പെൻഗ്വിനുകൾ 4 മാസം കഴിഞ്ഞേ ഭക്ഷണവുമായി മടങ്ങി വരൂ .... അതു വരേക്കും മുട്ടക്ക് ചൂട് പകർന്ന് കൊടും തണുപ്പിൽ ഭക്ഷണമില്ലാതെ അവർ കാത്തിരിക്കുന്നു. ആരാണ് ഈ ലോകത്തെ ശ്രേഷ്ഠനായ പിതാവ് ...?
മരുഭൂമിയിലെ സാൻ ഗ്രൂസ് പക്ഷികളിലെ ആൺ വർഗ്ഗം (ഒരിനം കുളക്കോഴി ) ദിവസം 60 കിലോമീറ്റർ ദൂരെയുള്ള തടാകത്തിലേക്ക് ജലത്തിനായി സഞ്ചരിക്കുന്നു. മരുഭുമിയിൽ അതിന്റെ ഭാര്യയും കുഞ്ഞും കാത്തിരിക്കുന്നു. തടാകത്തിൽ ജലാശയത്തിനരികെ അവന്റെ ശത്രു ഗോഷ്യാക്ക് പരുന്തുകൾ ഉണ്ട്. അതിനാണ് കുഞ്ഞുങ്ങളെ 60 കിലോമീറ്റർ ദൂരെ പാർപ്പിച്ചിരിക്കുന്നത്. അവിടെ നിന്നും ജലം ശേഖരിക്കുക മരണത്തിലേക്ക് ഇറങ്ങുനതിന് തുല്യമാണ്. ഏതു നിമിഷവും പരുന്തുകളുടെ നഖങ്ങൾക്കിടയിൽ കുരുങ്ങി പോകാം. അതിനെ അതിജീവിച്ച് നെഞ്ചിലെ സ്പോഞ്ച് തൂവലുകളിൽ ജലം ശേഖരിച്ച് തിരികെ പറക്കുന്നു. 60 കിലോമീറ്റർ മരുഭൂമിയിലേക്ക് ..... കാരണം അവിടെയാണ് അവന്റെ പ്രിയതമയും കുഞ്ഞുങ്ങളും കാത്തിരിക്കുന്നത്. പ്രണയവും വാത്സല്യവും നിറയുമ്പോൾ 120 കിലോമീറ്റർ യാത്രകളും മരണവുമെല്ലാം നിങ്ങളെ കടന്നുപോകും ....

ആരാണിവിടെ ഏറ്റവും ഉത്തരവാദിത്വമുള്ള ഗ്യഹനാഥൻ...?
അമേരിക്കയിലെ നൊവാഡയിൽ കാട്ടുകുതിരകൾ പെൺ കുതിരകൾക്കായി തമ്മിൽ തല്ലി മരണത്തിലോ വലിയ അപകടത്തിലോ എത്തിച്ചേരുന്നു. മനുഷ്യൻ സ്ത്രീകളെ ആകർഷിക്കാൻ നടത്തുന്ന പട്ടി ഷോകളിലും വലിയ ഷോ ജീവി ലോകത്തുണ്ട്. ഭീമൻ പല്ലികൾ വർഷത്തിൽ ഒരിക്കൽ മാത്രം ഇണ ചേരുന്നതിന് നിയമത്തിലില്ലാത്ത പിടിവലികൾ നടത്തുന്നു. പാരഡൈസോ പക്ഷികൾ തൂവലുകളിലെ വർണ്ണ പ്രപഞ്ചം കാട്ടി നൃത്തം ചെയ്യുന്നു, പാട്ടുപാടുന്നു.
ന്യൂ ബിൻ ഐബക്സ്‌ മാനുകൾ ചെങ്കുത്തായ മലകളിൽ കൊമ്പുകോർക്കുന്നു. വംശനാശം നേരിടുന്ന ഹിമ പുലികൾ പെൺപുലിയുടെ കുഞ്ഞുങ്ങളെ കടിച്ചു കീറി കൊല്ലുന്നു... ഇവിടെ സൗജന്യ വിരുന്നില്ല..... സമത്വം എന്ന ആശയമില്ല.... അതിജീവിക്കുന്നവൻ പിടിച്ചു നിൽക്കും ...

ഏറ്റവും കരുത്തനല്ല .... ഏറ്റവും യോചിച്ചവൻ.... മഡഗാസ്കറിലെ കടലിലെ 30 അടി താഴ്ച്ചയിൽ "ആര്യാ ഭവനിൽ പുല്ല് തിന്ന് ജീവിക്കുന്ന ഇഗ്വാനയുടെ കുഞ്ഞുങ്ങളെ പോലെ ..... വിജയം ഒരു സാധ്യതയാണ് .... പക്ഷേ പരീക്ഷിക്കാതിരിക്കാനാവില്ല..... നിങ്ങൾക്കു ലഭിക്കാൻ പോകുന്നത് ജീവനാണ് ....
അഞ്ചുവർഷം എടുത്താണ് BBC യുടെ planet Earth ഒന്നാം ഭാഗം ഷൂട്ട് ചെയ്യുന്നത്. ആദ്യത്തെ ഹൈ ഡെഫനീഷൻ നേച്ചർ സീരീസ് ആയിരുന്നു അത്. 2006 നു ശേഷം പത്തു വർഷം കഴിഞ്ഞ് 2016ലാണ് ഇതിന്റെ 2 part. വരുന്നത്. ഇതിനൊടൊപ്പം. ഷൂട്ടിംങ്ങ് രീതികളും കാണിക്കുന്നുണ്ട്. പരുന്തിനൊപ്പം പറന്നു ഷൂട്ട് ചെയ്ത ടീമുകൾ വരെയുണ്ട്. ദ്യശ്യ വിരുന്ന് എന്ന സാഹിത്യഭാഷ ഇതിനു പോരാതെ വരും. മഡഗാസ്കർ വനത്തിൽ മഴ ചെയ്യുന്ന ഒറ്റ രംഗം മാത്രം കണ്ടാൽ അതു ബോധ്യമാകും. ഒരധ്യപകന്റെ കൃത്യതയോടെ ഡേവിഡ് ആറ്റൻ ബറോയുടെ വിവരണം എടുത്തു പറയേണ്ട ഘടകമാണ്.
BBC concert orchestra യുടെ ഹൃദ്യവും മനോഹരവുമായ പശ്ചാത്തല സംഗീതം കമ്പോസ് ചെയ്തത് George Fenton ആണ്. നിർമ്മാണം Alistair Forthergill.

മുഖ്യ ക്യാമറമാൻ Doug Allan . കൂടാതെ പല യൂണിറ്റുകളിലായി നിരവധി ക്യാമറാമാൻ മാർ വേറെയുമുണ്ട്.Editer : Martin Elsbury..
കാഴ്ച്ചയോടൊപ്പം തീരാത്ത അറിവുകളുടെ ജാലകം കൂടിയാണ് planet earth. പ്രത്യേകിച്ചും ഒരു വിദ്യാർത്ഥിയുടെ ചിന്താരീതിയെ തന്നെ സ്വാധീനിക്കാൻ അതിനു കഴിയും.


![കാഴ്ച്ചയോടൊപ്പം തീരാത്ത അറിവുകളുടെ ജാലകം കൂടിയാണ് പ്ലാനറ്റ് എർത്ത്](https://cdn.boolokam.com/articles/2021/02/bdd-336.jpg)**[](https://wordpress-972788-3403151.cloudwaysapps.com/suran-nooranattukara-about-planet-earth/299667/bdd-708)സുരൻ നൂറനാട്ടുകര** **Planet Earth -I, II** **2006/ 2016** " നിങ്ങൾ ഇതു വരെ കാണാത്ത ഈ ഗ്രഹത്തിന്റെ ഏറ്റവും വന്യതയിലേക്ക് നിങ്ങളെ ഞങ്ങൾ കൊണ്ടു പോകും എന്ന ഡേവിഡ് ആറ്റൻ ബറോയുടെ പ്രൗഢവും ഗംഭീരവുമായ വിവരണത്തോടെയാണ് planet Earth ന്റെ ഒന്നാം അദ്ധ്യായമായ From pole to pole ആരംഭിക്കുന്നത്. അവിടം മുതൽ നാം അനുഭവിച്ചിട്ടില്ലാത്ത ജൈവപ്രകൃതിയുടെ മടിത്തട്ടിലൂടെയുള്ള പ്രയാണം ആരംഭിക്കുകയാണ് ... ദശലക്ഷക്കണക്കിന് വർഷങ്ങളായി പരിണാമത്തിന്റെ പല ഘട്ടങ്ങളിലൂടെ പടിപടിയായി സംഭവിച്ച മാറ്റങ്ങളും വടുക്കളും ഉൾക്കൊണ്ട് അനുകൂലനങ്ങളും പാർശ്വഫലങ്ങളും പേറുന്ന ഫംഗസുകളും ബാക്ടീരിയകളിലും തുടങ്ങി ജീവിച്ചിരിക്കുന്നതിൽ ഏറ്റവും വലിയ ജീവിയായ നീല തിമിംഗലം വരെ അതു നീളുന്നു. ഏഴു ഭൂഖണ്ഡങ്ങളിലായി എത്രയോ രാജ്യങ്ങളിലായി പർവ്വതങ്ങളും സമുദ്രങ്ങളും നീരുറവകളും വെള്ളച്ചാട്ടങ്ങളും കടന്ന് സമതലങ്ങളും പുൽമേടുകളും താണ്ടി ദ്വീപുകളും അഗ്നി പർവ്വതങ്ങളും കടന്ന് ചുട്ടുപൊള്ളുന്ന മരൂഭൂമികളിലൂടെ നിലത്ത് പ്രകാശമെത്താത്ത വൻ മരങ്ങൾ നിറഞ്ഞ കാടിന്റെ വന്യതയിലൂടെ സമുദ്രത്തിന്റെ ഏറ്റവും അടിത്തട്ടിലേക്ക് ..... ഋതുക്കൾ മാറിമറിയുന്നു. ഗ്രീഷ്മവും , ശൈത്യവും, വർഷവും , വസന്തവും മാറി വരുന്നു. സൂര്യൻ കത്തുന്ന പകലുകൾ ... താരാപഥങ്ങൾ നിറഞ്ഞ രാത്രി ആകാശം .... ജീവികൾ എവിടെയുമുണ്ടാകാം ... നമുക്ക് സങ്കല്പിക്കാൻ പോലും കഴിയാത്തിടത്ത് വരെ . ഒരു സിനിമ കാണാനുള്ള സമയം ഇല്ല . അങ്ങിനെ ഒരു പരീക്ഷണത്തിനായി ഒന്നാം ഭാഗം കണ്ട ശേഷം ലഹരിക്ക് അടിമപ്പെട്ടതുപോലെ പ്ലാനറ്റ് എർത്തിന്റെ വന്യ ഭംഗിയിലേക്ക് വീണു പോകുകയായിരുന്നു ഞാൻ. രണ്ടു സീസണുകൾ കണ്ടവസാനിച്ചപ്പോൾ ഈ ഗ്രഹത്തിന്റെ ചെറിയൊരംശം നിഗൂഢതകൾ എനിക്ക് കാണാൻ കഴിഞ്ഞു . കൊറോണ കാലത്ത് അതിജീവിച്ച മനുഷ്യരുടെ കഥകൾ കേട്ട് ആ ദുരവസ്ഥകളെ കുറിച്ച് ചിന്തിച്ചിരിക്കുമ്പോൾ ഭൂമിയിൽ ആയിരക്കണക്കിന് അടി താഴെ ഗർത്തങ്ങളിൽ കണ്ണു കാണാത്ത കുഞ്ഞു മത്സ്യങ്ങൾ ആഴ്ച്ചകളും മാസങ്ങളുമായി ഒരു ഇരക്കായി കാത്തു കഴിയുകയായിരുന്നു. ചെറിയ പ്രതിസന്ധികളിൽ നിന്നും കരകേറുന്ന മനുഷ്യൻ ലേഖനങ്ങളെഴുതി കണ്ണു നനയിക്കുമ്പോൾ പർവ്വതങ്ങളിലും ദ്വീപുകളീലും മരുഭൂമിയിലും കാടുകളിലും സമുദ്രത്തിലും ഒരു മിനുറ്റ് ജീവൻ നിലനിർത്താൻ ഓരോ ജീവികളും അതിന്റെ പാരമ്യത്തിലുള്ള പോരാട്ടത്തിലായിരുന്നു. ആഹാരത്തിനായി , ഇണയ്ക്കായി, താവളത്തിനായി ..... [embed]https://youtu.be/Baw2b39zcUQ[/embed] ലോകത്തെ ഏറ്റവും വലിയ കുടിയേറ്റങ്ങൾ, നീണ്ട പ്രവാസങ്ങൾ, ഇണക്കായുള്ള കാത്തിരിപ്പുകൾ, മഹായുദ്ധങ്ങൾ, വശീകരണ മന്ത്രങ്ങൾ , നീണ്ട കാൽ നടയാത്രകൾ, അതിർത്തി തർക്കങ്ങൾ , ഒരു ഭാവ ഗായകനും പാടാൻ കഴിയാത്ത പാട്ടുകൾ, ഒരു ശില്പിക്കും ചിത്രകാരനും ഭാവന കാണാൻ പോലും സാധിക്കാത്ത നിർമ്മിതികൾ ... ഈ ഗ്രഹത്തിൽ ജീവൻ നിറഞ്ഞു നിൽക്കുന്നു. മനുഷ്യന്റെ കാൽ പാദങ്ങൾ ഒരിക്കലും ചെന്നെത്താത്തയിടത്തു പോലും .... • മരുഭൂമി നമ്മുടെ ഗ്രഹത്തിന്റെ നല്ലൊരു ശതമാനവും മരുഭൂമികളാണ്. വർഷാവർഷം കൂടുതൽ പ്രദേശങ്ങൾ വരണ്ടുണങ്ങിക്കൊണ്ടിരിക്കുന്നു. തെക്കുപടിഞ്ഞാറൻ ആഫ്രിക്കയിലെ നമീബ് മരുഭൂമി 55 ദശലക്ഷം വർഷങ്ങളായി വരണ്ടുണങ്ങി കിടക്കുന്നു. അവിടെ സിംഹങ്ങൾ അതിജീവനത്തിനായി പൊരുതുന്നു. അതിന് മറഞ്ഞിരുന്ന് വേട്ടയാടാൻ ഒരു സ്ഥലം പോലും ഇല്ല. എല്ലാ വേട്ടയാടലുകളും പരാജയത്തിൽ കലാശിക്കുന്നു. ഒരു ടൺ ഭാരമുള്ള ജീറാഫിന്റെ തൊഴിയേറ്റ് ചിലർ സിദ്ധി കൂടുന്നു. എല്ലാ മരുഭൂമികളും മണൽ കൂനകളല്ല. ഉറച്ച മണ്ണുള്ള തരിശു നിലങ്ങളാണ് ചിലത്. പടിഞ്ഞാറേ അമേരിക്കൻ മരുഭൂമിയിൽ പത്തു മാസങ്ങൾക്കു ശേഷം മഴ പെയ്യുന്നു. കുത്തിയൊഴുകുന്ന ജലം 150 അടി ആഴത്തിൽ വലിയ പാതാള ഗുഹകൾ തീർത്തിരിക്കുന്നു. സ്ലോട്ട് കാന്യൻസ്. അമേരിക്കൻ മരുഭൂമികളിൽ കാക്റ്റി (Cacti) എന്ന കള്ളിമുൾച്ചെടി അവയുടെ വീർത്ത തണ്ടുകളിൽ ജലം സംഭരിക്കുന്നു. അതിനെ പൊതിഞ്ഞ് വലിയ കൂർത്ത മുള്ളുകൾ . അതിനു കീഴിലും ജീവനുകൾ വസിക്കുന്നു. അവരെ ശാപ്പിടാൻ Harrisxxx ഇനത്തിൽ പ്പെട്ട പരുന്തുകൾ വരുന്നു. മിലിട്ടറി കമാൻഡോ ഓപ്പറേഷൻ പോലെ ഇരയെ വളഞ്ഞ് അക്രമിക്കുന്നു. നമീബ മരുഭൂമിയിൽ പുലർകാലത്ത് വീശുന്ന മഞ്ഞുകാറ്റിനായി വണ്ടുകൾ ആയിരം അടി മുകളിലെ മണൽ കൂനകളുടെ ശ്യംഗങ്ങളിലേക്ക് പാഞ്ഞു കയറുന്നു. മഞ്ഞ് കാറ്റിന് അഭിമുഖമായി നിന്ന് ശരീരത്ത് പറ്റി പ്പിടിക്കുന്ന മഞ്ഞിനെ ജലമാക്കി പുറം തോടിലെ അറകളിലൂടെ വായിലേക്കെത്തിക്കുന്നു. വെയിലുദിക്കും മുമ്പുള്ള മടക്കയാത്രയിൽ അവരിൽ ചിലർ താഴെ കാത്തു കിടക്കുന്ന ഓന്തിന് പ്രഭാത ഭക്ഷണമാകുന്നു. ഇവിടെ ജീവിതം കഠിനമാണ് ഭായ് ... ഒരു ദിവസം കടന്നു കിട്ടിയാൽ ഭാഗ്യം : പകൽ പ്രതലത്തിന്റെ താപനില 160 ° ഡിഗ്രി വരെ പോകും. ഒരു കോരിക മൂക്കൻ പല്ലി (Shovel-Snouted) കാലുകൾ മാറ്റി മാറ്റി ചവുട്ടി പുരാതനമായ നൃത്തം പരിശീലിക്കുന്നു. പക്ഷേ അധിക സമയം അതു തുടരാൻ കഴിയില്ല. 100° ഡിഗ്രിയിലാണ് വെള്ളം തിളക്കുന്നതെന്ന് ആ ജീവിക്ക് അറിയാം എന്നു തോന്നുന്നു. ഓസ്ട്രേലിയൻ മരുഭൂമിയിൽ കംഗാരു ഉമിനീർ കൊണ്ട് കൈ നനച്ച് മുഖത്തു പുരട്ടി കൊണ്ടിരിക്കുന്നു. താപനില നിലനിർത്തേണ്ടത് അത്യാവശ്യമാണ് അവിടെ ചൂട് 70° ആണ്. മരുഭൂമികളിൽ ജീവിതം ആരംഭിക്കുന്നത് പകൽ മറയുമ്പോഴാണ്. താപനില താഴുമ്പോൾ ഒളിച്ചിരുന്ന ജീവികൾ പുറത്തു വരുന്നു. മണ്ണിനടിയിലൂടെ സഞ്ചരിക്കുന്ന സ്വർണ്ണ പെരുച്ചാഴി ,(Golden Mole) ജൻമനാ അന്ധനായവൻ തന്റെ ഉഗ്രവും തീഷ്ണവുമായ ശ്രവണശക്തിയാൽ ഇരകളെ തേടുന്നു. ഉറുമ്പുകളും പ്രാണികളും വണ്ടുകളുമാണ് ആഹാരം. മണ്ണിനടിയിലൂടെ സഞ്ചരിക്കുന്നവന് കാഴ്ച എന്ന അനുഭവം ആവശ്യമില്ല . പക്ഷേ അവന്റെ ശിരസ്സു മുഴുവൻ ശ്രവണ സഹായിയാണ്. ഇസ്രയേൽ മരുഭുമിയിൽ നീള ചെവിയൻ വാവൽ (Otonycteris) രാത്രികാല വേട്ടക്ക് നിലത്തിറങ്ങുന്നു. ഒറ്റ കുത്തിന് ഒരു മനുഷ്യനെ ചരമകോളത്തിലാക്കാൻ കെൽപ്പുള്ള വിഷത്തേളുകളാണ് അവന്റെ രുചികരമായ അത്താഴം . തേളിന്റെ വിഷഞ്ഞിനെ അതിജീവിക്കാനുള്ള ആന്റി ബോഡി അവനുണ്ട്. ആഫ്രിക്കയിൽ ജലം തേടിയുള്ള ജീവികളുടെ ഏറ്റവും വലിയ പലായനമാണ് നടക്കുന്നത്. സീബ്രകളും കാട്ടു പോത്തുകളും മാനുകളും , ആനക്കൂട്ടങ്ങളും .... ആനകളിലെ മോഴകൾക്ക് വിദൂരങ്ങളിലെ ജലസാന്നിധ്യം തിരിച്ചറിയാൻ കഴിവുണ്ട്. നീർച്ചാലുകളിൽ എത്തുന്നവരെ കാത്ത് സിംഹങ്ങൾ കിടപ്പു തുടങ്ങിയിട്ട് ദിവസങ്ങളായിരിക്കുന്നു..മഡഗാസ്കർ മരുഭൂമിയിൽ നൂറു കോടിയോളം വരുന്ന വെട്ടുകിളികളുടെ സൈന്യം ആദ്യ പറക്കലിന് തയ്യാറാവുന്നു.... മരുഭൂമിയിൽ ജീവിതം വറ്റിവരണ്ടു കൊണ്ടിരിക്കുന്നു ..... യുഗങ്ങളായി ....ഗർത്തങ്ങൾ പാറകൾ തുരന്ന് ആയിരം അടി താഴ്ച്ചകളിലേക്ക് പോകുന്ന ഗർത്തങ്ങൾ .... ഇവ നിർമ്മിച്ചത് കുത്തിയൊഴുകുന്ന ജലമാണ്. പാറകളെ അലിയിപ്പിക്കാൻ ജലത്തിന് എത്ര യുഗങ്ങൾ വേണ്ടി വന്നിട്ടുണ്ടാവാം. താഴേക്കു പതിക്കുന്ന ജലപാതങ്ങൾ പലതും ഒഴുകി എവിടെ ചേരുന്നു എന്നാർക്കും അറിയില്ല. പല ഗർത്തങ്ങളുടെയും അവസാനവും ആരും കണ്ടിട്ടില്ല. ജലം നിറഞ്ഞ പാറകളിൽ നിന്നും ആസിഡുകൾ തുള്ളികളായി വീണ് ലോകത്തെ ഒരു ശില്പി ക്കും ഭാവന ചെയ്യാൻ ആവാത്ത കലാശില്പങ്ങൾ പ്രകൃതി ഒരുക്കിയിരിക്കുന്നു. സൾഫ്യൂറിക്ക് ആസിഡ് ഒഴുകുന്ന നീരുറവകൾ അതിനു താഴെയുണ്ട്. അവിടെയും ബാക്ടീരിയകൾ കോളനികളായി പാർക്കുന്നു. കണ്ണുകളില്ലാത്ത മത്സ്യങ്ങളും ചിലന്തികളും : ... നിങ്ങളെ ഏറ്റവും ഭീതിപ്പെടുത്തുന്ന ഹൊറർ സിനിമ പോലും ഈ ഗർ ത്തങ്ങളുടെ നിഗൂഢതയിൽ വെറും കോമഡികൾ മാത്രം ..... സമുദ്രം ആഴം കുറഞ്ഞ സമുദ്രങ്ങളും ആഴക്കടലിലെ ജീവിതങ്ങളും .... അതു മറ്റൊരു ലോകമാണ്.... വർണ്ണാഭമായ പവിഴപുറ്റുകളെല്ലാം ഓരോ ജീവികളാണ് .... തിമിംഗല സ്രാവുകളും നീല തിമിംഗലങ്ങളും ട്യൂണകളും ദശലക്ഷക്കണക്കിന് ഇതര ജലജീവികളും ... ഓരോ ജീവിക്കും ഓരോ തന്ത്രങ്ങൾ .... അടിത്തട്ടിലെ ഇരുട്ടിൽ പ്രകാശം പരത്തുന്ന ജീവികൾ .... കൊഞ്ചുകൾ .... നീരാളികൾ ..... വാക്കുകൾ ഇവിടെ അപ്രസക്തമാണ് .... സമതലങ്ങൾ, പുൽമേടുകൾ ലോകത്തെ ഏറ്റവും ഉയരത്തിൽ വളരുന്ന പുൽവർഗ്ഗങ്ങൾ വളരുന്നത് ഇങ്ങ് ഇന്ത്യയിലാണ്. ആനകളും, കടുവകളും , കാണ്ടാമൃഗങ്ങളും , തേൻ കുടിയൻ കരടികളും അവിടെ സ്വൈര്യവിഹാരം നടത്തുന്നു. ഏറ്റവും കൂടുതൽ മനുഷ്യരെ കൊന്നത് കടുവയാ ആനയോ അല്ല , കാട്ടുപോത്തുകളാണ് .... കാഞ്ചൻ രംഗ" യിൽ ക്യാമറമാൻ സന്ദേശ് 5 ദിവസം കാടിനുള്ളിൽ പ്രത്യേക താവളം നിർമ്മിച്ച് കാത്തിരുന്നു. ഒരു കടുവയെ കിട്ടാൻ - ക്യാമറയല്ലാതെ മറ്റൊരു ഉപകരണവും ഇല്ലാതെ .... ഒരു കാണ്ടാമൃഗത്തിന്റെ ജഡത്തിനു സമീപമായിരുന്നു അത്. തെക്കേ അമേരിക്കയിലെ പുൽമേടുകളിൽ പുല്ലുകൾ വ്യവസായിക അടിസ്ഥാനത്തിൽ ഒരേ അളവിൽ മുറിച്ച് ഭൂമിക്കടിയിൽ തങ്ങളുടെ താവളത്തിലേക്ക് കൊണ്ടുപോകുന്ന പുൽ മുറിയൻ ഉറുമ്പുകൾ . ഉറുമ്പുകൾക്ക് പുല്ലിനെ ദഹിപ്പിക്കാനാവില്ല. അവർ അത് ഫംഗസുകൾക്കു സമർപ്പിക്കുന്നു. ഫംഗസുകളെ ഭക്ഷിച്ച് ഉറുമ്പുകൾ സംതൃപ്തരാകുന്നു. ഇതു ചെറിയ കളിയല്ല ഷാനി ..... അര ടൺ പുല്ലാണ് ഉറുമ്പുകൾ ഒരു വർഷം തിന്നു തീർക്കുന്നത്..... വടക്കേ ഓസ്ട്രേലിയയിലെ ചിതലുകളാണ് ലോകത്തിലെ പുല്ലിൽ നല്ലൊരു ശതമാനവും കൊയ്തെടുക്കുന്നത്. പത്തടി ഉയരമുള്ള ചിതൽപ്പുറ്റുകൾ അവർ നിർമ്മിക്കുന്നു. അവയുടെ നിർമ്മാണത്തിന് ഒരു പ്രത്യേകതയുണ്ട് .... ഈ നിർമ്മിതിയുടെ മുഖം എപ്പോഴും തെക്കുവടക്കായിരിക്കും. ദിശാസൂചി എന്നും ഇതിനെ വിളിക്കപ്പെടുന്നു. ഏറ്റവും വലിയ കാൽനട കര സഞ്ചാരം നടക്കുന്നത് വടക്കേ അമേരിക്കയിലെ സമതലങ്ങളിലാണ്. 70,000 ത്തോളം കലമാൻകൂട്ടങ്ങൾ മരണം വരെയുള്ള അവരുടെ യാത്ര നീണ്ട ശൈത്യത്തിനു ശേഷം ആരംഭിക്കുന്നു. യാത്രയിൽ കൃത്യമായ ഇടവേളകളിൽ അവരെക്കാത്ത് ചെന്നായ് കൂട്ടങ്ങളുമുണ്ട് --... നിബിഢ വനങ്ങൾ ന്യൂഗിനിയയിൽ 42 തരം പാരഡൈസ് പക്ഷികൾ ജീവിക്കുന്നു. പാടുന്നു നൃത്തം ചെയ്യുന്നു. ടൈഗ വനങ്ങളിൽ ആയിരം വർഷങ്ങളായി ജീവിക്കുന്ന Redwood വ്യക്ഷ ഭീമൻമാർ - മുപ്പതു നില ഫ്ലാറ്റിന്റെ ഉയരത്തിൽ മേഘങ്ങളെ ചുംബിച്ച് സൂര്യനെ ധ്യാനിക്കുന്നു. Sequoia ഭീമൻ മരങ്ങൾ അവയോട് മത്സരിച്ച് ഒപ്പം തന്നെയുണ്ട്. മാൻ വർഗ്ഗത്തിലെ ഏറ്റവും കുഞ്ഞൻ (pudu ) പുഡു അവിടെ നിരന്തരം ജാഗരൂകനായി ഇലതിന്നു വാഴുന്നു. പൈൻ മാർട്ടിൻ പക്ഷികളുടെ മുട്ടകൾ തികഞ്ഞ കള്ളന്റെ ചുവടു വയ്പോടെ അടിച്ചു മാറ്റി ശാപ്പിടുന്നു. മാളത്തിൽ ചിലക്കുന്ന അണ്ണാനും അവന്റെ ഉദരഭിത്തികളെ ബലപ്പെടുത്തുന്നു. 17 വർഷങ്ങളുടെ നീണ്ട കാത്തിരിപ്പിനു ശേഷം രാത്രിയുടെ യാമങ്ങളിൽ വെട്ടുകിളികൾ മണ്ണ് വിട്ടു പുറത്തു വരുന്നു. ആയിരങ്ങൾ പതിനായിരങ്ങൾ ആകുന്നു ... ലക്ഷങ്ങളും കോടികളുമാകാൻ ഏതാനും മണിക്കൂറുകൾ മാത്രം. പച്ചപ്പ് കാർന്നുതിന്നു ചിറകു മുളച്ച് കൂട്ടമായി പറന്നു പോകുന്നു. ഇടക്കെവിടെയോ മരിച്ച് വീഴുന്നു. പിന്നെയും പതിനേഴു വർഷങ്ങൾ കഴിയണം അടുത്ത വരവിന് ... ചിമ്പാൻസി വർഗ്ഗത്തിൽ പ്പെട്ട കുരങ്ങുകൾ അതിർത്തി തർക്കത്തിന്റെ പേരിൽ മനുഷ്യനെ പോലെ സ്വന്തം ഗോത്രത്തിൽപ്പെട്ട മറ്റൊരു കൂട്ടത്തെ ആക്രമിക്കുന്നു. മനുഷ്യന്റെ ആദിമ പോരാട്ടം. സസ്യഭുക്കുകളായ ഇവർ എതിരാളികളെ പരാജയപ്പെടുത്തി ഓടിച്ച ശേഷം അതിൽ ഒരാളെ കൊന്നു തിന്നുന്നു. ഇതൊരു സൂചനയാണ് ... ഒപ്പം ശരീരത്തിലെ മാംസ്യത്തിന്റെ കുറവ് പരിഹരിക്കുകയും.... സ്പൈഡർ കുരങ്ങുകൾ നൂറടി ഉയരത്തിൽ മരത്തലപ്പുകളിൽ വാലും കൈകാലുകളും ഉപയോഗിച്ച് ജീവിക്കുന്നു. താഴെ വീണാൽ മരണം ഉറപ്പ്. "ഇന്ദ്രി " എന്ന കുരങ്ങൻ മരത്തിൽ നിന്നും ഒരിക്കലും നിലത്തിറങ്ങാതെ ഒന്നിൽ നിന്നും മറ്റൊന്നിലേക്ക് ചാടി ചാടി ജീവിക്കുന്നു. നിലത്തു നിന്നും ഏതാനും അടി മുകളിലാണ് ഇവന്റെ ലോകം. മഡഗാസ്ക്കർ വനത്തിൽ പാതിരാവിൽ Flooring Flowers വിരിയുന്നു. ലോകത്തിലെ ഏറ്റവും ചെറിയ പ്രൈമേറ്റായ Mouse Lemurs ഇതു കാത്തിരിക്കുകയാണ്. അവൻ വാഴപ്പഴത്തിന്റെ തൊലി പോലെയുള്ള പൂവിന്റെ ഇതളുകളിൽ നിന്ന് തേൻ നക്കി കുടിക്കുന്നു. കുറച്ചു കഴിഞ്ഞ് പൂവിൽ നിന്നും തേൻ ഒഴുകാൻ തുടങ്ങുന്നു. അത് Mouse Lemurs നുള്ളതല്ല. തേൻ കുടിക്കാനും പരാഗത്തിന്റെ സഞ്ചാര വാഹകരായും നിശാ ശലഭങ്ങൾ എത്തും.... അപ്പോഴാണ് Mouse Lemurs ന്റെ തനി ഗുണം പുറത്തു വരിക. കാരണം അവൻ വന്നത് തേൻ സദ്യയുണ്ണാനല്ല..... നിശാ ശലഭങ്ങളുടെ പച്ചമാംസം ചവച്ചരക്കാനാണ് .... പാതിരാവിലെ വേട്ടയുടെ രീതികൾ ദയാരഹിതമാണ്. ബ്രസീലിലെ വനങ്ങൾ വർഷത്തിൽ പാതിയും വെള്ളത്തിലാണ്. അവിടെ ശുദ്ധജലത്തിൽ പുതിയതായി കണ്ടെത്തിയ ഒരിനം ഡോൾഫിൻ സ്പീഷീസ് ഉണ്ട്. അവക്ക് കാഴ്ച്ച കുറവാണ്. ലോകത്ത് മറ്റൊരിടത്തും ഈ ഡോൾഫിനുകൾ ഇല്ല. എലിയുടെ ഏറ്റവും വലിയ വർഗ്ഗമായ ക്യാപ്പിബാറ (capybara) ഇവിടെയുണ്ട്. ചെറിയ പശുക്കുട്ടിയുടെ വലുപ്പമുള്ള എലി . ജലത്തിൽ ഭീമൻ ഓട്ടറുകൾ പുളക്കുന്നു. അതിനിടയിൽ നദികളുടെ അധിപനായ കൈമൻ (caiman) മുതലകൾ .... അപ്പോഴാണ് നദിക്കരയിൽ ക്ഷണിക്കപ്പെടാതെ ഒരതിഥി കടന്നുവരുന്നത്. കാട്ടിലെ പരമോന്നത വേട്ടക്കാരനെന്നാണ് ഡേവിഡ് അറ്റൻ ബറോ എല്ലാ ബഹുമാനത്തോടെയും അവനെ അഭിസംബോധന ചെയ്യുന്നത്. 140 പൗണ്ട് ഭാരമുള്ള സർവ്വ ശ്രീ ജ്വാഗ്വാർ - ഒരു പെൺപുലിയെ പുറം കാലിന് അലക്കി ഓടിച്ചിട്ടാണ് അവന്റെ വരവ്. നദി യിലെ ഏറ്റവും വലിയ ഭീകരനായ കൈമൻ മുതലയെ കടിച്ചു തൂക്കി അവൻ മൺതിട്ട കയറി പോയി. പൂച്ച വർഗ്ഗത്തിൽ ഏറ്റവും ശക്തമായി കടിക്കുന്ന അവന്റെ പല്ലുകൾ മുതലക്ക് അവസാനമായി പ്രാർത്ഥിക്കാനുള്ള സമയം പോലും കൊടുത്തില്ലയെന്നതാണ് വാസ്തവം. അങ്ങിനെ പർവ്വതങ്ങളിലും ജലത്തിലും മരുഭൂമിയിലും സമുദ്രത്തിലും സമതലത്തിലുമായി ഇരയാകാനും ഇരയാക്കപ്പെടാനുമുള്ള ജീവിവർഗ്ഗത്തിന്റെ പോരാട്ടത്തിന്റെയും അതിജീവനത്തിന്റെയും ഇണജീവിതത്തിന്റെയും നേർക്കാഴ്ച്ചകളാണ് planet Earth. അഞ്ചു മാസം ജലപാനമില്ലാതെ മഞ്ഞിൽ കുഴിയുണ്ടാക്കി കുഞ്ഞുങ്ങളെ പ്രസവിച്ച് പാലു കൊടുത്ത് ശൈതൃത്തെ അതിജീവിച്ച് പുറത്തു വരുന്ന പെൺ പോളാർ കരടിക്ക് മനുഷ്യ മാതൃത്വ വാഴ്ത്തലുകൾ കേട്ടാൽ കരച്ചിൽ വരും .... -70° ശൈതൃത്തിൽ അന്റാർട്ടിക്കയിലെ ആൺ പെൻഗ്വിനുകൾ കൂടമായി തങ്ങളുടെ കാലുകളുടെ ഇടയിൽ പ്രത്യേക രോമ കൂട്ടിൽ കുഞ്ഞുങ്ങളുടെ മുട്ടകൾ അടവച്ചിരിക്കുകയാണ്. കൊടും ശൈത്യത്തിൽ 4 മാസം സൂര്യനെ കാണാതെ അവർ കൂട്ടമായി തോളോടു തോൾ ചേർന്ന് പരസ്പരം ചൂട് പകരുകയാണ്. ആഹാരമോ ജലമോ ഇല്ല. അവരുടെ കൊക്കിനുള്ളിൽ കരുതിയ അൽപം ആഹാരം മുട്ടവിരിഞ്ഞു വരുന്ന കുഞ്ഞിനായി മാറ്റി വച്ചിരിക്കുകയാണ്. ആ നാലു മാസക്കാലം ഒരു മഹാനായ ഋഴിക്കും ചെയ്യാൻ കഴിയാത്ത വിധം അവർ ഉഗ്രതപസ്സിലാണ്. പെൺ പെൻഗ്വിനുകൾ 4 മാസം കഴിഞ്ഞേ ഭക്ഷണവുമായി മടങ്ങി വരൂ .... അതു വരേക്കും മുട്ടക്ക് ചൂട് പകർന്ന് കൊടും തണുപ്പിൽ ഭക്ഷണമില്ലാതെ അവർ കാത്തിരിക്കുന്നു. ആരാണ് ഈ ലോകത്തെ ശ്രേഷ്ഠനായ പിതാവ് ...? മരുഭൂമിയിലെ സാൻ ഗ്രൂസ് പക്ഷികളിലെ ആൺ വർഗ്ഗം (ഒരിനം കുളക്കോഴി ) ദിവസം 60 കിലോമീറ്റർ ദൂരെയുള്ള തടാകത്തിലേക്ക് ജലത്തിനായി സഞ്ചരിക്കുന്നു. മരുഭുമിയിൽ അതിന്റെ ഭാര്യയും കുഞ്ഞും കാത്തിരിക്കുന്നു. തടാകത്തിൽ ജലാശയത്തിനരികെ അവന്റെ ശത്രു ഗോഷ്യാക്ക് പരുന്തുകൾ ഉണ്ട്. അതിനാണ് കുഞ്ഞുങ്ങളെ 60 കിലോമീറ്റർ ദൂരെ പാർപ്പിച്ചിരിക്കുന്നത്. അവിടെ നിന്നും ജലം ശേഖരിക്കുക മരണത്തിലേക്ക് ഇറങ്ങുനതിന് തുല്യമാണ്. ഏതു നിമിഷവും പരുന്തുകളുടെ നഖങ്ങൾക്കിടയിൽ കുരുങ്ങി പോകാം. അതിനെ അതിജീവിച്ച് നെഞ്ചിലെ സ്പോഞ്ച് തൂവലുകളിൽ ജലം ശേഖരിച്ച് തിരികെ പറക്കുന്നു. 60 കിലോമീറ്റർ മരുഭൂമിയിലേക്ക് ..... കാരണം അവിടെയാണ് അവന്റെ പ്രിയതമയും കുഞ്ഞുങ്ങളും കാത്തിരിക്കുന്നത്. പ്രണയവും വാത്സല്യവും നിറയുമ്പോൾ 120 കിലോമീറ്റർ യാത്രകളും മരണവുമെല്ലാം നിങ്ങളെ കടന്നുപോകും .... ആരാണിവിടെ ഏറ്റവും ഉത്തരവാദിത്വമുള്ള ഗ്യഹനാഥൻ...? അമേരിക്കയിലെ നൊവാഡയിൽ കാട്ടുകുതിരകൾ പെൺ കുതിരകൾക്കായി തമ്മിൽ തല്ലി മരണത്തിലോ വലിയ അപകടത്തിലോ എത്തിച്ചേരുന്നു. മനുഷ്യൻ സ്ത്രീകളെ ആകർഷിക്കാൻ നടത്തുന്ന പട്ടി ഷോകളിലും വലിയ ഷോ ജീവി ലോകത്തുണ്ട്. ഭീമൻ പല്ലികൾ വർഷത്തിൽ ഒരിക്കൽ മാത്രം ഇണ ചേരുന്നതിന് നിയമത്തിലില്ലാത്ത പിടിവലികൾ നടത്തുന്നു. പാരഡൈസോ പക്ഷികൾ തൂവലുകളിലെ വർണ്ണ പ്രപഞ്ചം കാട്ടി നൃത്തം ചെയ്യുന്നു, പാട്ടുപാടുന്നു. ന്യൂ ബിൻ ഐബക്സ്‌ മാനുകൾ ചെങ്കുത്തായ മലകളിൽ കൊമ്പുകോർക്കുന്നു. വംശനാശം നേരിടുന്ന ഹിമ പുലികൾ പെൺപുലിയുടെ കുഞ്ഞുങ്ങളെ കടിച്ചു കീറി കൊല്ലുന്നു... ഇവിടെ സൗജന്യ വിരുന്നില്ല..... സമത്വം എന്ന ആശയമില്ല.... അതിജീവിക്കുന്നവൻ പിടിച്ചു നിൽക്കും ... ഏറ്റവും കരുത്തനല്ല .... ഏറ്റവും യോചിച്ചവൻ.... മഡഗാസ്കറിലെ കടലിലെ 30 അടി താഴ്ച്ചയിൽ "ആര്യാ ഭവനിൽ പുല്ല് തിന്ന് ജീവിക്കുന്ന ഇഗ്വാനയുടെ കുഞ്ഞുങ്ങളെ പോലെ ..... വിജയം ഒരു സാധ്യതയാണ് .... പക്ഷേ പരീക്ഷിക്കാതിരിക്കാനാവില്ല..... നിങ്ങൾക്കു ലഭിക്കാൻ പോകുന്നത് ജീവനാണ് .... അഞ്ചുവർഷം എടുത്താണ് BBC യുടെ planet Earth ഒന്നാം ഭാഗം ഷൂട്ട് ചെയ്യുന്നത്. ആദ്യത്തെ ഹൈ ഡെഫനീഷൻ നേച്ചർ സീരീസ് ആയിരുന്നു അത്. 2006 നു ശേഷം പത്തു വർഷം കഴിഞ്ഞ് 2016ലാണ് ഇതിന്റെ 2 part. വരുന്നത്. ഇതിനൊടൊപ്പം. ഷൂട്ടിംങ്ങ് രീതികളും കാണിക്കുന്നുണ്ട്. പരുന്തിനൊപ്പം പറന്നു ഷൂട്ട് ചെയ്ത ടീമുകൾ വരെയുണ്ട്. ദ്യശ്യ വിരുന്ന് എന്ന സാഹിത്യഭാഷ ഇതിനു പോരാതെ വരും. മഡഗാസ്കർ വനത്തിൽ മഴ ചെയ്യുന്ന ഒറ്റ രംഗം മാത്രം കണ്ടാൽ അതു ബോധ്യമാകും. ഒരധ്യപകന്റെ കൃത്യതയോടെ ഡേവിഡ് ആറ്റൻ ബറോയുടെ വിവരണം എടുത്തു പറയേണ്ട ഘടകമാണ്. BBC concert orchestra യുടെ ഹൃദ്യവും മനോഹരവുമായ പശ്ചാത്തല സംഗീതം കമ്പോസ് ചെയ്തത് George Fenton ആണ്. നിർമ്മാണം Alistair Forthergill. മുഖ്യ ക്യാമറമാൻ Doug Allan . കൂടാതെ പല യൂണിറ്റുകളിലായി നിരവധി ക്യാമറാമാൻ മാർ വേറെയുമുണ്ട്.Editer : Martin Elsbury.. കാഴ്ച്ചയോടൊപ്പം തീരാത്ത അറിവുകളുടെ ജാലകം കൂടിയാണ് planet earth. പ്രത്യേകിച്ചും ഒരു വിദ്യാർത്ഥിയുടെ ചിന്താരീതിയെ തന്നെ സ്വാധീനിക്കാൻ അതിനു കഴിയും.
