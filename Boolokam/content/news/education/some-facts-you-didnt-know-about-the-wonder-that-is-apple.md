---
title: "ആപ്പിള്‍ എന്ന വിസ്മയത്തെ കുറിച്ച് നിങ്ങളറിയാത്ത ചില വസ്തുതകള്‍"
date: 2023-07-01T12:45:22
draft: false
categories: ["Education"]
tags: ['apple', 'apple phone', 'steve jobs']
author: "Beaumaris"
image: "https://cdn.boolokam.com/articles/2023/07/DQQQWWW-1024x818.jpg"
view_count: 2038127
like_count: 25886
comment_count: 0
---

**ആപ്പിള്‍ എന്ന വിസ്മയത്തെ കുറിച്ച് നിങ്ങളറിയാത്ത ചില വസ്തുതകള്‍** **അറിവ് തേടുന്ന പാവം പ്രവാസി** ????സിലിക്കണ്‍ വാലിയിലെ ഗാരേജില്‍ സ്റ്റീവ് ജോബ്‌സ് എന്ന യുവാവ് 1976ല്‍ ഒരു ചെറിയ കമ്പനി തുടങ്ങി. ആപ്പിള്‍ എന്നായിരുന്നു പേര്. പിന്നീട് ഇതേ കമ്പനിയില്‍ നിന്ന് സ്റ്റീവ് ജോബ്‌സിനെ പുറത്താക്കി. അതുകഴിഞ്ഞ് കമ്പനി തകര്‍ച്ചയില്‍. സ്റ്റീവ് വീണ്ടും തിരിച്ചെത്തി. പിന്നീട് കണ്ടത് വിസ്മയകരമായ ഒരു വിജയകഥയായിരുന്നു. ആപ്പിള്‍ ലോകം കീഴടക്കി. സ്റ്റീവ് ജോബ്‌സ് മരിച്ചു. അദ്ദേഹത്തിന്റെ പാരമ്പര്യം പേറി ഒരു ട്രില്ല്യണ്‍ ഡോളര്‍ മൂല്യമുള്ള ഭൂമിയിലെ ഏക കമ്പനിയായി ആപ്പിള്‍ മാറിയിരിക്കുന്നു. അമേരിക്കന്‍ ഓഹരി വിപണിയില്‍ ആപ്പിള്‍ ഒരു ട്രില്ല്യണ്‍ ഡോളര്‍ മൂല്യം കൈവരിച്ചത് ഈ അടുത്ത കാലത്താണ്. [](https://cdn.boolokam.com/articles/2023/07/DQQQWWW.jpg)സ്റ്റീവ് ജോബ്സും, സ്റ്റീവ് വോസ്നിയാക്കും ഒന്നുമില്ലായ്മയില്‍ നിന്നു തീര്‍ത്ത ആപ്പിള്‍ എന്ന അത്ഭുതം പുതിയ ചരിത്രത്തിലേക്കാണ് നടന്നുകയറിയത്. ഒരു ട്രില്ല്യണ്‍ ഡോളര്‍ കമ്പനിയെന്ന സ്വപ്നം സാക്ഷാത്കരിച്ചു അവര്‍. 14,172 രൂപയാണ് ആപ്പിളിന്റെ ഇപ്പോഴത്തെ പ്രതിഓഹരി വില.ആപ്പിള്‍ എന്ന വിസ്മയത്തെ കുറിച്ച് അറിഞ്ഞിരിക്കേണ്ട ചില വസ്തുതകള്‍ നോക്കാം. ✨സ്റ്റീവ് ജോബ്‌സിനും, സ്റ്റീവ് വോസ്‌നിയാക്കിനും പുറമെ ആപ്പിളിന് മൂന്നാമതൊരു സഹസ്ഥാപകന്‍ കൂടിയുണ്ടായിരുന്നു. ആപ്പിളിന്റെ ആദ്യ ലോഗോ ഡിസൈന്‍ ചെയ്ത റൊണാള്‍ഡ് വയ്ന്‍. സ്റ്റീവിന് 45 ശതമാനം, വോസ്‌നിയാക്കിന് 45 ശതമാനം, റൊണാള്‍ഡിന് 10 ശതമാനം. ഇതായിരുന്നു കമ്പനിയുടെ ഘടന. എന്നാല്‍ സ്റ്റീവില്‍ വിശ്വാസമില്ലാത്തതുകൊണ്ട്, ഈ തലതിരിഞ്ഞ പിള്ളേരെക്കൊണ്ടുണ്ടാകുന്ന കടക്കെണിയുടെ വിഹിതം പേറേണ്ടി വരുമോയെന്ന ഭയം കൊണ്ട് ആപ്പിള്‍ തുടങ്ങിയപ്പോള്‍ തന്നെ തന്റെ 10 ശതമാനം വേണ്ടെന്ന് പറഞ്ഞ് ആ പിള്ളേര്‍ക്ക് തന്നെ റൊണാള്‍ഡ് വിറ്റു. ജീവിതത്തിലെ ഏറ്റവും വലിയ മണ്ടത്തരമായിരുന്നു അതെന്ന് റൊണാള്‍ഡ് പിന്നീട് മനസിലാക്കി. ✨ആദ്യത്തെ ആപ്പിള്‍ 1 കംപ്യൂട്ടറിന് സ്റ്റീവ് വിലയിട്ടത് 666.66 ഡോളറായിരുന്നു. പേഴ്‌സണല്‍ കംപ്യൂട്ടിംഗിലെ ചരിത്രമായിരുന്നു അത്. ഒരു ഇതിഹാസ ബ്രാന്‍ഡിന്റെ ആരംഭവും ✨ 21ാം വയസ്സിലാണ് സ്റ്റീവ് ആപ്പിള്‍ എന്ന പേരില്‍ കമ്പനി തുടങ്ങിയത്. പേര് നിര്‍ദേശിച്ചതും സ്റ്റീവ് തന്നെയായിരുന്നു. 23ാം വയസ്സില്‍ സ്റ്റീവ് കോടീശ്വരനുമായി. ✨1976ല്‍ ഒരു ഗാരേജില്‍ പിറവിയെടുത്ത ആപ്പിള്‍ 1981ല്‍ ഓഹരി വിപണിയില്‍ ലിസ്റ്റ് ചെയ്യപ്പെട്ടു. അതുകഴിഞ്ഞ് രണ്ട് വര്‍ഷത്തിനുള്ളില്‍ കമ്പനി ഫോര്‍ച്ച്യൂണ്‍ 500 പട്ടികയിലും ഇടം നേടി. ✨പെപ്‌സി കോളയുടെ മേധാവി ജോണ്‍ സ്‌ കള്ളിയെ സ്റ്റീവ് ആപ്പിളിന്റെ സിഇഒ ആക്കി നിയമിച്ചതോടെയാണ് വഴിത്തിരിവുകളുടെ തുടക്കം. സ്റ്റീവിന്റെ ശൈലിയും, സ്‌കള്ളിയുടെ ശൈലിയും ചേര്‍ന്ന് പോയില്ല. 1984ല്‍ മക്കിന്റോഷ് കംപ്യൂട്ടര്‍ പുറത്തിറങ്ങി. എന്നാല്‍ വില്‍പ്പനയില്ലായിരുന്നു. കമ്പനിയില്‍ സമ്മര്‍ദ്ദം കൂടി. സ്റ്റീവും, സ്‌കള്ളിയും തമ്മില്‍ പ്രശ്‌നങ്ങളും രൂക്ഷമായി. ✨കമ്പനിക്കുള്ളില്‍ കമ്പനിയെന്നതായിരുന്നു സ്റ്റീവിന്റെ ശൈലി. മക്കിനായി അദ്ദേഹം സ്വന്തം ബില്‍ഡിംഗും, സ്വന്തം ടീമും ഉണ്ടാക്കിയിരുന്നു. എന്നാല്‍ ജീവനക്കാരോടുള്ള പെരുമാറ്റം കഠിനമായിരുന്നു. പരാതികള്‍ സിഇഒക്ക് പോയി. സ്റ്റീവും, സ്‌കള്ളിയും തമ്മില്‍ അധികാരവടംവലി മൂര്‍ച്ഛിച്ചു. ഒടുവില്‍ സ്‌കള്ളിക്കൊപ്പം നിന്നു കമ്പനിയുടെ ബോര്‍ഡ്. 1985ല്‍ സ്റ്റീവ് ഉണ്ടാക്കിയ കമ്പനിയില്‍ നിന്ന് സ്റ്റീവ് പുറത്തേക്ക്. ✨ ജീവിതം ഇരുട്ടിലായപോലെ തോന്നി സ്റ്റീവിന്. എന്ത് ചെയ്യണമെന്ന് ഒരു ധാരണയുമില്ല. സിലിക്കണ്‍ വാലിയില്‍ നിന്ന് ഓടി ഒളിച്ചാലോ എന്ന് വരെ തോന്നി. എന്നാല്‍ സ്റ്റീവിന് ടെക്‌നോളജിയെന്നത് ശരിക്കും കാമുകിയായിരുന്നു. അങ്ങനെ വീണ്ടും ഒരങ്കം. നെക്സ്റ്റ് എന്ന പേരില്‍ പുതിയ സ്റ്റാര്‍ട്ടപ്പ് തുടങ്ങി. പിക്‌സാര്‍ അനിമേഷന്‍ സ്റ്റുഡിയോസ് എന്ന പേരില്‍ മറ്റൊരു കമ്പനിയും. വിജയം സ്റ്റീവിനോടൊപ്പമായിരുന്നു. ✨ തകര്‍ച്ച നേരിട്ടുകൊണ്ടിരുന്ന ആപ്പിള്‍ കംപ്യൂട്ടര്‍ 1996ല്‍ സ്റ്റീവിന്റെ നെക്സ്റ്റിനെ ഏറ്റെടുത്തി. ജോബ്‌സ് വീണ്ടും ആപ്പിളില്‍. തൊട്ടടുത്ത വര്‍ഷം സിഇഒയുമായി. പിന്നീട് ആപ്പിളിന് തിരിഞ്ഞു നോക്കേണ്ടി വന്നില്ല. ഐപോഡും, ഐഫോണും, ഐപാഡും വന്നു…ആപ്പിള്‍ ഇന്നൊവേഷന്റെ മറുവാക്കായി. ✨2007ലാണ് ആപ്പിള്‍ ഐഫോണ്‍ അവതരിപ്പിച്ചത്. ടച്ച് സ്‌ക്രീന്‍, ബില്‍റ്റ് ഇന്‍ മ്യൂസിക് പ്ലെയര്‍, വെബ് ബ്രൗസര്‍, ഇമെയില്‍ സംവിധാനങ്ങള്‍…ഇതെല്ലാം സകലരെയും വിസ്മയപ്പെടുത്തി. അവിടെ തുടങ്ങി സ്മാര്‍ട്ട്‌ഫോണ്‍ വിപ്ലവം. ബ്ലാക്‌ബെറിയും, മോട്ടൊറോളയും എല്ലാം വിപണിയില്‍ തകര്‍ന്നടിഞ്ഞു. ✨ 1.3 ബില്ല്യണ്‍ ഐഫോണുകളാണ് വിറ്റുപോയത്. ആപ്പുകളുടെ ബിസിനസ് കൂടി പിറന്നു. ഇന്ന് എല്ലാവരും ആപ്പിള്‍ കാണിച്ച വഴിയില്‍ സഞ്ചരിക്കുന്നു ✨ 2011ലാണ് സ്റ്റീവ് ജോബ്‌സ് മരിക്കുന്നത്. അതിന് ശേഷം ആപ്പിള്‍ തകരുമോ എന്ന് പേടിച്ചു പലരും. പക്ഷേ ടിം കുക്ക് ഇപ്പോള്‍ കമ്പനിയെ മികച്ച രീതിയില്‍ തന്നെ മുന്നോട്ട് നയിക്കുന്നു 
