---
title: "ഞെട്ടയൊടിക്കുമ്പോ എന്തുകൊണ്ട് \"ക്ടിക് \" ശബ്‌ദം വരുന്നു ?"
date: 2023-02-23T05:24:20
draft: false
categories: ["Education"]
tags: ['cavitation', 'cavitation in joints']
author: "Beaumaris"
---

<strong>ഞെട്ടയൊടിക്കുമ്പോ എന്തുകൊണ്ട് "ക്ടിക് " ശബ്‌ദം വരുന്നു ?</strong>

<strong>അറിവ് തേടുന്ന പാവം പ്രവാസി</strong>

????കൈവിരലുകള്‍ തമ്മില്‍ പിണച്ച് മുറുക്കി 'ക്‍ടിക്ക്' ശബ്ദമുണ്ടാക്കി 'ഞെട്ട' ഒടിക്കാത്തവര്‍ ഉണ്ടാവില്ല. വിരല്‍മുട്ടുകളില്‍ മാത്രമല്ല, കൈമുട്ട്, കാല്‍മുട്ട്, കാല്‍ വിരലുകള്‍ എന്നിങ്ങനെ മിക്ക അസ്ഥിസന്ധികളിലും (joints) ഈ ഞെട്ട ശബ്ദം കേള്‍പ്പിക്കാന്‍ കഴിയും. എന്താണ് ഈ ശബ്ദത്തിന്റെ സീക്രട്ട് എന്നറിയുവോ?സത്യത്തില്‍ ചെറിയ വാതകക്കുമിളകള്‍ പൊട്ടുന്ന ശബ്ദമാണ് ഈ ഞെട്ട ശബ്ദമായി നമ്മള്‍ കേള്‍ക്കുന്നത്. ഏത് കുമിളകള്‍ എന്ന്‍ ചോദിക്കാം. നമ്മുടെ അസ്ഥികള്‍ക്കിടയില്‍ 'വിജാഗിരി' പോലുള്ള ഒരു കണക്ഷന്‍ അല്ല ഉള്ളത്.

<img class="size-large wp-image-384873 aligncenter" src="https://cdn.boolokam.com/articles/2023/02/8o8o-1024x538.jpg" alt="" width="800" height="420" />ചലനത്തിന് വിധേയമാകുന്ന അസ്ഥിസന്ധികളില്‍ സൈനോവിയല്‍ ക്യാവിറ്റി എന്ന അറകളാണ് അസ്ഥികളെ പരസ്പരം ബന്ധിപ്പിക്കുന്നത്. ഈ അറകളില്‍ നിറഞ്ഞിരിക്കുന്ന സൈനോവിയല്‍ ദ്രാവകം (synovial fluid) എന്ന കട്ടിയുള്ള നിറമില്ലാത്ത ഒരു സവിശേഷ ദ്രാവകം അസ്ഥികളെ തമ്മില്‍ കൂട്ടി ഉരയാതെ സംരക്ഷിക്കുന്നു. നമ്മള്‍ നമ്മുടെ അസ്ഥിസന്ധികളെ വലിച്ചു മുറുക്കുമ്പോള്‍ സൈനോവിയല്‍ ക്യാവിറ്റി വികസിക്കുന്നു. അവിടത്തെ ഫിസിക്സ് നോക്കിയാല്‍, വികസിക്കുന്ന അറയില്‍ നിറഞ്ഞിരിക്കുന്ന ദ്രാവകത്തിന്റെ വ്യാപ്തം കൂടുകയും, അതിന്റെ മര്‍ദ്ദം കുറയുകയും ചെയ്യുമല്ലോ.

മര്‍ദ്ദം കുറയുമ്പോ സൈനോവിയല്‍ ദ്രാവകത്തില്‍ ലയിച്ചുചേര്‍ന്നിട്ടുള്ള വാതകങ്ങളുടെ ലേയത്വം (solubility) കുറയുകയും അവ ദ്രാവകത്തില്‍ നിന്നും മാറി കുമിളകള്‍ രൂപം കൊള്ളുകയും ചെയ്യും (പെപ്സിയുടെ കുപ്പി തുറക്കുമ്പോള്‍ കുമിളകള്‍ ഉണ്ടാകുന്ന പോലെ). ഈ പ്രക്രിയയെ Cavitation എന്നാണ് വിളിക്കുന്നത്. ഒരു പരിധിക്കപ്പുറം മര്‍ദ്ദം താഴ്ന്നാല്‍ ഈ കുമിളകള്‍ പൊട്ടും. ആ ശബ്ദമാണ് 'ക്‍ടിക്ക്!!' എന്ന ഞെട്ട ശബ്ദമായി നമ്മള്‍ കേള്‍ക്കുന്നത്. പൊട്ടിയ കുമിളകള്‍ മിക്കവാറും നൈട്രജന്‍ ആയിരിയ്ക്കും.

[caption id="attachment_384874" align="aligncenter" width="612"]<img class="size-full wp-image-384874" src="https://cdn.boolokam.com/articles/2023/02/sss.jpg" alt="" width="612" height="612" /> <strong>Joints and popping sound. Physiological Mechanism of cavitation. manipulate the joint we will get sound this is rapid movement of gas bubbles within the synovial solution. Cracking joint</strong>[/caption]

പിന്നെ കുറെ നേരം കഴിഞ്ഞാല്‍ ഈ വാതകം വീണ്ടും സൈനോവിയല്‍ ദ്രാവകത്തില്‍ ലയിച്ചുചേരും. അതിനു ശേഷം മാത്രമേ ആ സന്ധിയില്‍ നിങ്ങള്‍ക്ക് വീണ്ടും ഞെട്ട ശബ്ദം കേള്‍പ്പിക്കാന്‍ പറ്റൂ. ഇങ്ങനെ ഞെട്ട കേള്‍പ്പിക്കുന്നത് സന്ധികളില്‍ രോഗങ്ങള്‍ ഉണ്ടാക്കും എന്ന്‍ പറഞ്ഞുകേള്‍ക്കാറുണ്ട്. എന്നാല്‍ ഇത് വെറും തെറ്റിദ്ധാരണ ആണ് കേട്ടോ. ഇതുകൊണ്ട് സന്ധികള്‍ കൂടുതല്‍ ചലനാത്മകമാവാനും, അവയ്ക്കു ചുറ്റുമുള്ള പേശികള്‍ അയയുവാനും സഹായിക്കുമെന്ന ഗുണവശം കൂടി ഉണ്ടെന്നാണ് ശാസ്ത്രജ്ഞര്‍ പറയുന്നത്.


![ഞെട്ടയൊടിക്കുമ്പോ എന്തുകൊണ്ട് "ക്ടിക് " ശബ്‌ദം വരുന്നു ?](https://cdn.boolokam.com/articles/2023/02/8o8o-1024x538.jpg)**ഞെട്ടയൊടിക്കുമ്പോ എന്തുകൊണ്ട് "ക്ടിക് " ശബ്‌ദം വരുന്നു ?** **അറിവ് തേടുന്ന പാവം പ്രവാസി** ????കൈവിരലുകള്‍ തമ്മില്‍ പിണച്ച് മുറുക്കി 'ക്‍ടിക്ക്' ശബ്ദമുണ്ടാക്കി 'ഞെട്ട' ഒടിക്കാത്തവര്‍ ഉണ്ടാവില്ല. വിരല്‍മുട്ടുകളില്‍ മാത്രമല്ല, കൈമുട്ട്, കാല്‍മുട്ട്, കാല്‍ വിരലുകള്‍ എന്നിങ്ങനെ മിക്ക അസ്ഥിസന്ധികളിലും (joints) ഈ ഞെട്ട ശബ്ദം കേള്‍പ്പിക്കാന്‍ കഴിയും. എന്താണ് ഈ ശബ്ദത്തിന്റെ സീക്രട്ട് എന്നറിയുവോ?സത്യത്തില്‍ ചെറിയ വാതകക്കുമിളകള്‍ പൊട്ടുന്ന ശബ്ദമാണ് ഈ ഞെട്ട ശബ്ദമായി നമ്മള്‍ കേള്‍ക്കുന്നത്. ഏത് കുമിളകള്‍ എന്ന്‍ ചോദിക്കാം. നമ്മുടെ അസ്ഥികള്‍ക്കിടയില്‍ 'വിജാഗിരി' പോലുള്ള ഒരു കണക്ഷന്‍ അല്ല ഉള്ളത്. ചലനത്തിന് വിധേയമാകുന്ന അസ്ഥിസന്ധികളില്‍ സൈനോവിയല്‍ ക്യാവിറ്റി എന്ന അറകളാണ് അസ്ഥികളെ പരസ്പരം ബന്ധിപ്പിക്കുന്നത്. ഈ അറകളില്‍ നിറഞ്ഞിരിക്കുന്ന സൈനോവിയല്‍ ദ്രാവകം (synovial fluid) എന്ന കട്ടിയുള്ള നിറമില്ലാത്ത ഒരു സവിശേഷ ദ്രാവകം അസ്ഥികളെ തമ്മില്‍ കൂട്ടി ഉരയാതെ സംരക്ഷിക്കുന്നു. നമ്മള്‍ നമ്മുടെ അസ്ഥിസന്ധികളെ വലിച്ചു മുറുക്കുമ്പോള്‍ സൈനോവിയല്‍ ക്യാവിറ്റി വികസിക്കുന്നു. അവിടത്തെ ഫിസിക്സ് നോക്കിയാല്‍, വികസിക്കുന്ന അറയില്‍ നിറഞ്ഞിരിക്കുന്ന ദ്രാവകത്തിന്റെ വ്യാപ്തം കൂടുകയും, അതിന്റെ മര്‍ദ്ദം കുറയുകയും ചെയ്യുമല്ലോ. മര്‍ദ്ദം കുറയുമ്പോ സൈനോവിയല്‍ ദ്രാവകത്തില്‍ ലയിച്ചുചേര്‍ന്നിട്ടുള്ള വാതകങ്ങളുടെ ലേയത്വം (solubility) കുറയുകയും അവ ദ്രാവകത്തില്‍ നിന്നും മാറി കുമിളകള്‍ രൂപം കൊള്ളുകയും ചെയ്യും (പെപ്സിയുടെ കുപ്പി തുറക്കുമ്പോള്‍ കുമിളകള്‍ ഉണ്ടാകുന്ന പോലെ). ഈ പ്രക്രിയയെ Cavitation എന്നാണ് വിളിക്കുന്നത്. ഒരു പരിധിക്കപ്പുറം മര്‍ദ്ദം താഴ്ന്നാല്‍ ഈ കുമിളകള്‍ പൊട്ടും. ആ ശബ്ദമാണ് 'ക്‍ടിക്ക്!!' എന്ന ഞെട്ട ശബ്ദമായി നമ്മള്‍ കേള്‍ക്കുന്നത്. പൊട്ടിയ കുമിളകള്‍ മിക്കവാറും നൈട്രജന്‍ ആയിരിയ്ക്കും. [caption id="attachment_384874" align="aligncenter" width="612"]![](https://cdn.boolokam.com/articles/2023/02/sss.jpg) **Joints and popping sound. Physiological Mechanism of cavitation. manipulate the joint we will get sound this is rapid movement of gas bubbles within the synovial solution. Cracking joint**[/caption] പിന്നെ കുറെ നേരം കഴിഞ്ഞാല്‍ ഈ വാതകം വീണ്ടും സൈനോവിയല്‍ ദ്രാവകത്തില്‍ ലയിച്ചുചേരും. അതിനു ശേഷം മാത്രമേ ആ സന്ധിയില്‍ നിങ്ങള്‍ക്ക് വീണ്ടും ഞെട്ട ശബ്ദം കേള്‍പ്പിക്കാന്‍ പറ്റൂ. ഇങ്ങനെ ഞെട്ട കേള്‍പ്പിക്കുന്നത് സന്ധികളില്‍ രോഗങ്ങള്‍ ഉണ്ടാക്കും എന്ന്‍ പറഞ്ഞുകേള്‍ക്കാറുണ്ട്. എന്നാല്‍ ഇത് വെറും തെറ്റിദ്ധാരണ ആണ് കേട്ടോ. ഇതുകൊണ്ട് സന്ധികള്‍ കൂടുതല്‍ ചലനാത്മകമാവാനും, അവയ്ക്കു ചുറ്റുമുള്ള പേശികള്‍ അയയുവാനും സഹായിക്കുമെന്ന ഗുണവശം കൂടി ഉണ്ടെന്നാണ് ശാസ്ത്രജ്ഞര്‍ പറയുന്നത്.
