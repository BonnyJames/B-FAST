---
title: "ഒരു വെറും ജ്വല്ലറി ബോട്ടിക് ഉടമയായ റുക്സാന സുൽത്താന ഇന്ത്യൻ രാഷ്ട്രീയത്തിന്റെ അത്യുന്നതങ്ങളിൽ അതീവ സ്വാധീന ശക്തിയുള്ള ആളായി മാറിയതെങ്ങനെ ?"
date: 2023-07-21T06:09:43
draft: false
categories: ["Education"]
tags: ['indian politics', 'Indira Gandhi', 'national emergency in india 1975', 'rukhsana sultana', 'sanjay gandhi']
author: "Beaumaris"
---

<strong>ആരായിരുന്നു റുഖ്സാന സുൽത്താന?</strong>

<strong>അറിവ് തേടുന്ന പാവം പ്രവാസി</strong>

കിച്ചൻ ക്യാബിനറ്റ് എന്ന് കുപ്രസിദ്ധി നേടിയ അടിയന്തരാവസ്ഥക്കാലത്തെ സഞ്ജയ്‌ ഭരണത്തിലെ മുഖ്യഅംഗമായിരുന്ന സുന്ദരിയാണ് റുക്‌സാന സുൽത്താന. സഞ്ജയ്‌ ഗാന്ധിയുടെ വിശ്വസ്‌തയും , സന്തത സഹചാരിയും ആയിരുന്ന അക്കാലത്ത് അദ്ദേഹത്തിന് മേൽ ഏറ്റവും സ്വാധീനം ഉണ്ടായിരുന്ന വ്യക്തികളിൽ ഒരാളായിരുന്നു റുക്‌സാന. നടി ബീഗം പാരയുടെ മരുമകൾ ആയിരുന്ന റുക്‌സാന ഒരു സിഖ് സൈനികന്റെ ഭാര്യ ആയിരുന്നു എങ്കിലും ആ വിവാഹം തകർന്ന ശേഷം ഡൽഹി കൊണാട് സർക്കസിൽ ഒരു ജ്വല്ലറിയും ബുട്ടിക്കും ആരംഭിച്ചു, അക്കാലത്ത് ആയിരുന്നു അവർ ഇന്ത്യൻ പ്രധാനമന്ത്രിയുടെ പ്രിയപ്പെട്ട പുത്രനും , കോൺഗ്രസ്‌ രാഷ്ട്രീയത്തിൽ വളർന്നു വരുന്ന യുവനേതാവും ആയ സഞ്ജയ്‌ ഗാന്ധിയേ പരിചയപ്പെടുന്നത്.സഞ്ജയുടെ നേതൃത്വഗുണത്തിൽ ആകൃഷ്ടയായ റുക്‌സാന സാമൂഹ്യപ്രവർത്തക ആവാൻ ആഗ്രഹിച്ചു. അദ്ദേഹത്തിന്റെ വിശ്വസ്‌തയായിത്തീരുകയും ചെയ്തു.

<a href="https://cdn.boolokam.com/articles/2023/07/ffffff-2.jpg"><img class="alignnone size-full wp-image-403815" src="https://cdn.boolokam.com/articles/2023/07/ffffff-2.jpg" alt="" width="602" height="689" /></a>ഇന്ത്യൻ രാഷ്ട്രീയത്തിന്റെ ഇരുണ്ട യുഗമായ അടിയന്തരാവസ്‌ഥ ആരംഭിച്ചത് ആയിടക്കാണ്. ഇക്കാലത്ത് സഞ്ജയ്‌ ഇവരെ ഒരു സുപ്രധാന ധൗത്യം ഏൽപ്പിച്ചു. ഡൽഹിയിലെ മുസ്ലിം ഭൂരിപക്ഷ പ്രദേശങ്ങളിൽ വന്ധ്യംകരണത്തിന് ജനങ്ങളെ ബോധവൽക്കരണം ചെയ്യുക.റുക്‌സാന അത് ഏറ്റെടുത്തു. അവരുടെ സൗന്ദര്യവും , വ്യക്തിത്വവും , സംഭാഷണ നിപുണതയും അതിന് പറ്റിയതായിരുന്നു. മുസ്ലിം ഭൂരിപക്ഷ ചേരികളിലെ വീടുകൾ കയറിയിറങ്ങി അവർ പലരെയും ബ്രെയിൻ വാഷ് നടത്തി. ഒരു പാട്ട നെയ്യും , ഒരു റേഡിയോ, ഇരുന്നൂറ് രൂപ തുടങ്ങി പ്രലോഭനങ്ങൾ അവർ നിരത്തി. തുടർന്നു ദുജോനാ ഹൌസ് എന്ന കുപ്രസിദ്ധ വന്ധ്യംകരണ ക്ലിനിക് സ്ഥാപിച്ചു. അവിടെ മാരത്തൺ വന്ധ്യംകരണം തന്നെ അരങ്ങേറി. ഇതിന് സമാനമായ ഒരു ക്ലിനിക് ഡൽഹി തുർക്മാൻൽ സ്ഥാപിക്കാൻ ഉള്ള ശ്രമം ആണ് തുർക്മാൻ കലാപത്തിന്റെ ഒരു കാരണം ആയി കരുതപ്പെടുന്നത്. എന്നാൽ കലാപകാരണം പുനരധിവാസ പ്രശ്നം ആണ് എന്ന് റുക്‌സാന പ്രതികരിച്ചു.

13000 ലധികം മനുഷ്യരെ വന്ദ്യംകരണത്തിലേക്ക് തള്ളിവിടാൻ റുക്‌സാനയ്ക്ക് കഴിഞ്ഞു.അടിയന്തരാവസ്ഥ കാലത്ത് ഏറ്റവും വലിയ വിവാദ നായികയായ ഇവർക്ക് സാമ്യം ഉള്ള ഒരു കഥാപാത്രം കിസാ കുർസി കാ എന്ന സിനിമയിൽ ഉണ്ടായിരുന്നു. സഞ്ജയുടെ മരണത്തോടെ റുക്‌സാനയുടെ പൊതു ജീവിതം അവസാനിച്ചു. നടി അമൃത സിംഗ് ആയിരുന്നു ഇവരുടെ മകൾ. അല്പകാലം കൊണ്ട് തന്നെ അനേകം മനുഷ്യരുടെ ജീവിതം മാറ്റിമറിച്ച ഇന്ത്യയുടെ കറുത്ത കാലത്തിന്റെ ഓർമകൾ ആണ് ഈ സ്ത്രീ.

<a href="https://cdn.boolokam.com/articles/2023/07/wwfgg.jpg"><img class="size-full wp-image-403816 aligncenter" src="https://cdn.boolokam.com/articles/2023/07/wwfgg.jpg" alt="" width="720" height="863" /></a>വൻ പദ്ധതികൾ മൂളിപ്പറക്കുന്ന തലച്ചോറായിരുന്നു ഇന്ദിരാഗാന്ധിയുടെ ഇളയ മകൻ സഞ്ജയ് ഗാന്ധിയുടേത്. അടിയന്തിരാവസ്ഥക്കാലത്ത് പല പദ്ധതികൾ സഞ്ജയ് ഗാന്ധിയുടെ തലച്ചോറിൽ മുളച്ചു പൊന്തുകയുണ്ടായി. അവ മിക്കതും പിൽക്കാലത്ത് കുപ്രസിദ്ധമായിത്തീരുകയും ചെയ്തു. വന്ധ്യംകരണ പരിപാടിയും, ചേരിയൊഴിപ്പിക്കൽ പരിപാടിയുമെല്ലാം സഞ്ജയിയുടെ വിഖ്യാതമായ അടിയന്തിരാവസ്ഥക്കാല വികസനപരിപാടികളിൽ പെടുന്നു. രാജ്യത്തിന്റെ വികസനത്തിന് തടസ്സമാകുന്നത് ജനങ്ങൾ കണക്കില്ലാതെ കുട്ടികളെ ഉണ്ടാക്കുന്നതാണെന്ന സാമ്പത്തിക ശാസ്ത്രം എവിടെനിന്നോ കേട്ടറിഞ്ഞ സഞ്ജയ് കുടുംബാസൂത്രണ പദ്ധതിക്ക് രൂപം നൽകി. ജനങ്ങളെ പലതരത്തിൽ വശപ്പെടുത്തി വന്ധ്യംകരണം നടത്തുക എന്നതായിരുന്നു കുടുംബാ സൂത്രണ പരിപാടിയുടെ ലക്ഷ്യം. ഈ പരിപാടിയിലേക്ക് വലിയ സംഭാവന നൽകിയ ആളെന്ന നിലയിലാണ് രുഖ്സാന സുൽത്താന അറിയപ്പെടുന്നത്.

ബുൾഡോസർ രാജ് എന്നത് ഒരു പുതിയ സംഭവമല്ല ഇന്ത്യയിലെന്നാണ് ചരിത്രം പറയുന്നത്. ഇന്ത്യൻ ജനാധിപത്യത്തിന്റെ ചരിത്രത്തിൽ ഒരിക്കലും ഉണങ്ങാത്ത മുറിവുകളാണ് അടിയന്തിരാവസ്ഥക്കാലം സമ്മാനിച്ചത്. ഡൽഹിയിലെ തുർക്ക്മാൻ ഗേറ്റിൽ നടന്ന സംഭവവും അവയിലൊന്നാണ്. മുസ്ലിങ്ങൾ തിങ്ങിപ്പാർക്കുന്ന മേഖലകളെ ലക്ഷ്യമാക്കി അയച്ച ബുൾഡോസറുകൾ നീങ്ങി. പ്രദേശവാസികൾ സ്ഥലത്തുണ്ടായിരുന്ന റുക്സാന സുൽത്താനയെ പോയി കണ്ടു. അവർക്ക് സഞ്ജയ് ഗാന്ധിയുമായുള്ള അടുപ്പം ഉപയോഗിച്ച് ബുൾഡോസറുകളെ തടയാമെന്ന് നാട്ടുകാർ കരുതി. എന്നാൽ, ഒരാഴ്ചയ്ക്കുള്ളിൽ 300 പേരെയെങ്കിലും വന്ധ്യംകരണത്തിന് എത്തിച്ചാൽ മാത്രമേ താൻ സഹായിക്കൂ എന്നതായിരുന്നു അവരുടെ നിലപാട്.

<a href="https://cdn.boolokam.com/articles/2023/07/ffwgg.jpg"><img class="size-full wp-image-403817 aligncenter" src="https://cdn.boolokam.com/articles/2023/07/ffwgg.jpg" alt="" width="596" height="716" /></a>1976 ഏപ്രിൽ മാസം പതിനെട്ടാം തിയ്യതി പ്രതിഷേധിക്കുന്ന ജനങ്ങൾക്കു നേരെ പൊലീസ് വെടിയുതിർത്തു. അന്നത്തെ വെടിവെപ്പിൽ എത്രപേർ മരിച്ചെന്ന കണക്ക് ഔദ്യോഗികമായി ഇനിയും ലഭ്യമല്ല. അടിയന്തിരാവസ്ഥക്കാലത്തെ പൊലീസിങ്ങിന്റെ രീതി അതായിരുന്നു. 1200 പേർ മരിച്ചെന്നും 12 പേർ മാത്രമാണ് മരിച്ചതെന്നുമെല്ലാം വ്യത്യസ്തമായ കണക്കുകൾ പ്രചരിക്കുന്നുണ്ട്.എന്തായാലും ജനങ്ങൾ കൊല്ലപ്പെട്ടുവെന്നത് വസ്തുതയാണ്.1977ൽ അടിയന്തിരാവസ്ഥയിലെ അതിക്രമങ്ങളെക്കുറിച്ച് പഠിക്കാൻ നിയോഗിക്കപ്പെട്ട ജസ്റ്റിസ് ഷാ കമ്മീഷൻ നൽകിയ റിപ്പോർട്ട് പ്രകാരം ഇരുപത് പേരാണ് ഇവിടെ വെടിയേറ്റു മരിച്ചത്.വെറും 21 മാസങ്ങൾക്കിടയിൽ 70,000ത്തിലധികം പേരെയാണ് ഡൽഹിയിലെ ചേരികളിൽ നിന്ന് ഒഴിപ്പിച്ചത്. ഈ ദുരന്തകഥകളൊന്നും തന്നെ റിപ്പോർട്ട് ചെയ്യപ്പെടുകയുണ്ടായില്ല. ബ്രിട്ടീഷ് മാധ്യമമായ ബിബിസിയിലൂടെയാണ് ലോകം ഈ വാർത്തകളറിഞ്ഞത്.ഇന്ത്യയിൽ ഭൂരിഭാഗം പേരും ഇതൊന്നും അറിയുകയുണ്ടായില്ല. ഒരു വെറും ജ്വല്ലറി ബോട്ടിക് ഉടമയായ റുക്സാന സുൽത്താന ഇന്ത്യൻ രാഷ്ട്രീയത്തിന്റെ അത്യുന്നതങ്ങളിൽ അതീവ സ്വാധീന ശക്തിയുള്ള ആളായി മാറിയതെങ്ങനെ എന്ന ചോദ്യത്തിന് ഇന്നും ഉത്തരമില്ല.

<strong><a href="https://cdn.boolokam.com/articles/2023/07/eeg.jpg"><img class="size-full wp-image-403818 aligncenter" src="https://cdn.boolokam.com/articles/2023/07/eeg.jpg" alt="" width="604" height="690" /></a>വാൽ കഷ്ണം</strong>

പിൽക്കാലത്ത് പിടിവാശിയുടെയും , ധാർഷ്ട്യത്തിന്റെയും പേരിൽ അറിയപ്പെട്ടിരുന്ന സഞ്ജയ് ചെറുപ്പത്തിൽ സൗമ്യനും , ശാന്തശീലനും ആയിരുന്നെന്നാണ് ഇന്ദിരയുടെ ജീവചരിത്രം എഴുതിയവർ പറയുന്നത്. ജ്യേഷ്ഠൻ രാജീവിന്റെ പാത പിന്തുടർന്നുകൊണ്ട് വെൽഹാം ബോയ്സിലും, ഡൂൺ സ്‌കൂളിലുമായി പ്രാഥമികവിദ്യാഭ്യാസം പൂർത്തിയാക്കി. രാജീവ് സർവ്വകലാശാലാ വിദ്യാഭ്യാസം തെരഞ്ഞെടുത്തുവെങ്കിലും സഞ്ജയ് അക്കാര്യത്തിൽ തൽപ്പരനായിരുന്നില്ല. പകരം ഓട്ടോമൊബൈൽ എഞ്ചിനീയറിങ്ങിൽ ഒരു കരിയർ കെട്ടിപ്പടുക്കാനാഗ്രഹിച്ച് അതിൽ പരിശീലനം നേടി. റോൾസ് റോയ്‌സ് കമ്പനിയിൽ മൂന്നുവർഷത്തെ അപ്രന്റീസ് ട്രെയിനിങ്ങിന് 1964-ൽ ഇംഗ്ലണ്ടിലെത്തി. രണ്ടാം വർഷം ആ ട്രെയിനിങ് പാതിവഴിയിൽ അവസാനിപ്പിച്ച്, ഇന്ത്യക്ക് ഒരു 'പീപ്പിൾസ് കാർ' വേണം എന്ന സ്വപ്നവുമായി, അത് സാക്ഷാത്കരിക്കാനുള്ള പദ്ധതികളും മനസ്സിലിട്ടുകൊണ്ട് സഞ്ജയ് തിരിച്ചുപോന്നു.

ഇന്ത്യൻ മിഡിൽ ക്ലാസിന് വാങ്ങാനാകുന്ന വിലയ്ക്ക് ഒരു കുഞ്ഞുകാർ. അതായിരുന്നു സഞ്ജയ് ഗാന്ധി കണ്ട സ്വപ്നം. അതായിരുന്നു മാരുതി എന്ന ഇന്ത്യൻ കാർ ബ്രാൻഡിന്റെ തുടക്കം. ഈ സ്വപ്നവും, ഗുലാബി ബാഗിലെ കുഞ്ഞു വർക്ക്‌ഷോപ്പിൽ ഒരു പ്രോട്ടോടൈപ്പ് വിജയം കണ്ടത് 1971 -ലാണ്. ജൂൺ 4 -ന് 'മാരുതി മോട്ടോർസ് ലിമിറ്റഡ്' എന്ന സ്വകാര്യസ്ഥാപനം കമ്പനീസ് ആക്റ്റ് പ്രകാരം രജിസ്റ്റർ ചെയ്യപ്പെട്ടു. സഞ്ജയ് ഗാന്ധിയായിരുന്നു സ്ഥാപനത്തിന്റെ ആദ്യത്തെ മാനേജിങ്ങ് ഡയറക്ടർ. കാർ നിർമ്മാണത്തിൽ കമ്പനിക്കോ , സഞ്ജയ് ഗാന്ധിക്കോ മുൻ പരിചയമേതുമുണ്ടായിരുന്നില്ല. എന്നിട്ടും വർഷത്തിൽ 50,000 കാറുകൾ നിർമ്മിക്കാനുള്ള കരാർ സഞ്ജയ് ഗാന്ധിയുടെ കമ്പനിക്ക് കിട്ടി.

ആയിടെ ഇറങ്ങിയ അമൃത് നഹത സംവിധാനം ചെയ്ത കിസ്സാ കുർസി കാ എന്ന ചിത്രത്തിലെ ഒരു ഡയലോഗ് തന്നെ ഈ പദ്ധതിയെ കളിയാക്കിക്കൊണ്ടുള്ളതാണ്. ചിത്രത്തിലെ ഒരു കഥാപാത്രം ഇങ്ങനെ പറയുന്നു, 'സർ, ഈ ചെറുപ്പക്കാരന് കാർ നിർമ്മാണ കമ്പനിക്കുള്ള ലൈസൻസ് കൊടുക്കണം, ഇയാൾ അമ്മയുടെ ഗർഭപാത്രത്തിൽ കിടന്ന് ഒരുപാട് കാറോടിച്ചിട്ടുള്ളതാ' അന്ന് ഈ ചിത്രത്തിന്റെ നെഗറ്റീവ്‌സും, എല്ലാ പ്രിന്റുകളും, മാസ്റ്റർ പ്രിന്റും അടക്കം എല്ലാ ശേഷിപ്പുകളും ഗുഡ്ഗാവിലെ മാരുതി ഫാക്ടറിക്കുള്ളിൽ കൊണ്ടുവന്നാണ് സഞ്ജയ് ഗാന്ധിയുടെ അനുയായികൾ കത്തിച്ചുകളഞ്ഞത്.

കാർ നിർമ്മാണത്തിന്റെ എബിസിഡി അറിയാത്ത സഞ്ജയ് ഗാന്ധിക്ക് ഇത്ര വലിയൊരു പ്രോജക്റ്റ് നൽകിയത് ഏറെ മുറുമുറുപ്പുകൾക്ക് കാരണമായി . എങ്കിലും, 1971 -ലെ ഇന്തോ-പാക് യുദ്ധമുയർത്തിയ ദേശീയതാ തരംഗത്തിൽ അതൊക്കെ ഒഴുകിപ്പോയി. പിന്നീട് ഹരിയാനാ മുഖ്യമന്ത്രിയായിരുന്ന ബൻസിലാൽ ഗുഡ്ഗാവിൽ 290 ഏക്കർ സ്ഥലം മാരുതിക്കു വേണ്ടി സൗജന്യമായി നൽകി. അവിടെ ഫാക്ടറി കെട്ടിപ്പടുക്കാൻ സഞ്ജയ് ഗാന്ധിയെ ക്ഷണിച്ചു. കമ്പനിക്ക് മൂലധനം നൽകാൻ ബിസിനസ് സ്ഥാപനങ്ങളും, വ്യാപാരികളും, ബാങ്കുകളും നിർബന്ധിതരായി. ഒടുവിൽ ആദ്യത്തെ ടെസ്റ്റ് മോഡൽ 1972-ൽ ഗുഡ്ഗാവ് ഫാക്ടറിയിൽ നിന്ന് പുറത്തിറങ്ങി.

അതിനിടെ ഫോക്‌സ് വാഗണുമായി ബന്ധപ്പെട്ട ഇന്ത്യൻ ബീറ്റിൽ പുറത്തിറക്കാനുള്ള ശ്രമങ്ങൾ സഞ്ജയ് തുടങ്ങിവെച്ചു. എന്നാൽ അഴിമതി ആരോപണങ്ങളിൽ മുങ്ങി ആ പദ്ധതി പാളിയപ്പോൾ സഞ്ജയ് മെല്ലെ രാഷ്ട്രീയത്തിലേക്ക് ചുവടുമാറ്റി. അതിനിടെ 1975 -ൽ രാഷ്ട്രം അടിയന്തരാവസ്ഥയുടെ പിടിയിലായി. അതോടെ മാരുതി പ്രോജക്ട് അവതാളത്തിലായി.അടിയന്തരാവസ്ഥയ്ക്ക് പിന്നാലെ ഇന്ദിരയ്ക്ക് അധികാരം നഷ്ടപ്പെടുകയും ജനതാ പാർട്ടി സർക്കാർ അധികാരത്തിലേറുകയും ചെയ്തതോടെ 1977 -ൽ കമ്പനി അടച്ചു പൂട്ടി. മാരുതി എന്ന തന്റെ സ്വപ്നം പൂർണ്ണമായ അർത്ഥത്തിൽ സാക്ഷാത്കരിക്കാൻ വിധി സഞ്ജയ് ഗാന്ധിയെ അനുവദിച്ചില്ല.

1980 -ൽ നടന്ന വിമാനാപകടത്തിൽ അദ്ദേഹം മരണമടഞ്ഞശേഷം ഇന്ദിരയുടെ അഭ്യർത്ഥന മാനിച്ചുകൊണ്ട് കേന്ദ്രത്തിൽ അധികാരത്തിലുണ്ടായിരുന്ന സർക്കാർ ജാപ്പനീസ് വാഹനനിർമ്മാതാക്കളായ സുസൂക്കിയുമായി കരാറുണ്ടാക്കി അവരുടെ സാങ്കേതിക സഹായത്തോടെ 'മോഡൽ 796' എന്ന ജപ്പാനിലും മറ്റുള്ള തെക്കുകിഴക്കൻ ഏഷ്യൻ രാജ്യങ്ങളിലും പ്രസിദ്ധമായ ചെറുകാറിന്റെ ഡിസൈൻ സർക്കാരിന് സമർപ്പിച്ച് അതിന് അംഗീകാരം നേടി. അങ്ങനെ, ആ ഡിസൈനിൽ പുറത്തിറങ്ങിയതാണ് പിന്നീട് ഇന്ത്യൻ കാർ വിപണിയുടെ തലവര തന്നെ തിരുത്തിക്കുറിച്ച മാരുതി 800 എന്ന കാർ.

അധികാരം വ്യക്തികളെ എങ്ങനെ ദുഷിപ്പിക്കും എന്നതിന് കൃത്യമായ തെളിവാണ് സഞ്ജയ് ഗാന്ധിയുടെ ജീവിതം. ജോസഫ് സ്റ്റാലിന്റെ ആരാധകൻ കൂടിയായ സഞ്ജയ് അധികാരത്തിന്റെ സമസ്ത മേഖലകളിലും പിടിമുറുക്കി. ഒരുവേള ഇന്ദിരാഗാന്ധിപോലും സഞ്ജയിന്റെ കൈയിലെ കളിപ്പാവയായി. ജനാധിപത്യത്തോടും അദ്ദേഹത്തിനുള്ള സമീപനം പുച്ഛമായിരുന്നു. ഒരു കൂട്ടം ആളുകൾ തീരുമാനം എടുക്കാൻ വൈകിച്ച് രാഷ്ട്രത്തെ നശിപ്പിക്കയായിരുന്നെന്നാണ് സഞ്ജയ്ഗാന്ധിയുടെ പക്ഷം. ശക്തമായ ഒരു നേതൃത്വം. അത് അനുസരിക്കുന്ന ജനം. അദ്ദേഹം ആ രീതിയിലുള്ള രാഷ്ട്രമാണ് വിഭാവനം ചെയ്തത്. ഹിറ്റ്‌ലർക്ക് സമാനമായി വംശവെറിയും അദ്ദേഹം പുലർത്തിയിരുന്നു. മുസ്ലീങ്ങൾ പെറ്റുകൂട്ടി രാജ്യത്തിന് ഭീഷണിയാവുന്നവർ ആണെന്നാണ് സഞ്ജയ് വിശ്വസിച്ചിരുന്നത്. മുസ്ലീങ്ങളുടെ നിർബന്ധിത വന്ധീകരണത്തിലും , തുർക്കുമാൻഗേറ്റിലെ ചേരി പൊളിക്കലും ഒക്കെ കലാശിച്ചത് ഈ ചിന്താധാരയാണ്.
അടിയന്തരാവസ്ഥയാണ് സഞ്ജയ് ഗാന്ധി എന്ന രാഷ്ട്രീയനേതാവിനെ രൂപപ്പെടുത്തിയ ഉല.

<a href="https://cdn.boolokam.com/articles/2023/07/21eeee.jpg"><img class="alignnone size-large wp-image-403821" src="https://cdn.boolokam.com/articles/2023/07/21eeee-1024x768.jpg" alt="" width="1024" height="768" /></a>പൗരാവകാശങ്ങൾ റദ്ദുചെയ്യപ്പെട്ട ആ ചെറിയ കാലയളവിൽ സഞ്ജയ് കൈക്കൊണ്ട പല തീരുമാനങ്ങളും അദ്ദേഹത്തെയും ഒരുപരിധിവരെ കോൺഗ്രസ് പാർട്ടിയെയും ജനഹൃദയങ്ങളിൽ നിന്ന് അകറ്റി. സഞ്ജയ് ഗാന്ധിക്ക് ഒരു വില്ലൻ പരിവേഷം തന്നെ സമ്മാനിച്ചു. അലഹബാദ് ഹൈക്കോടതി ഇന്ദിരാഗാന്ധിയുടെ തെരഞ്ഞെടുപ്പ് വിജയം അസാധുവാക്കിക്കൊണ്ട്, ഇന്ദിരയെ ആറുവർഷത്തേക്ക് തെരഞ്ഞെടുപ്പുകളിൽ മത്സരിക്കുന്നതിൽ നിന്ന് വിലക്കിക്കൊണ്ടുള്ള വിധി പുറപ്പെടുവിച്ചു. അതിനുള്ള പ്രതികരണമെന്നോണം, സഞ്ജയിന്റെ ഉപദേശം ചെവിക്കൊണ്ടു കൊണ്ട് ഇന്ദിരാഗാന്ധി രാജ്യത്ത് അടിയന്തരാവസ്ഥ പ്രഖ്യാപിക്കുന്നു. ജെപി അടക്കമുള്ള ആയിരക്കണക്കിന് പ്രക്ഷോഭകാരികൾ തുറുങ്കിലടക്കപ്പെടുന്നു. കൊടിയ മർദ്ദനങ്ങൾക്ക് വിധേയരാക്കപ്പെടുന്നു. പലരും ലോക്കപ്പിൽ വെച്ചുതന്നെ കൊല്ലപ്പെടുന്നു.

പത്രങ്ങൾക്ക് സെൻസർഷിപ്പ് ഏർപ്പെടുത്തപ്പെടുന്നു, പൗരസ്വാതന്ത്ര്യങ്ങൾക്ക് കൂച്ചുവിലങ്ങിടപ്പെടുന്നു.
അടിയന്തരാവസ്ഥയുടെ ആദ്യ ആഴ്ചകൾ പിന്നിടുമ്പോഴേക്കും തന്നെ സഞ്ജയ് ഗാന്ധി, ഇന്ദിരയുടെ മുഖ്യ രാഷ്ട്രീയ ഉപദേഷ്ടാവാകുന്നു. കൃത്യമായൊരു കാബിനറ്റ് റാങ്കില്ലാതെ തന്നെ, പാർലമെന്റിന്റെ അകത്തളത്തിലേക്ക് പ്രവേശിക്കുകപോലും ചെയ്യാതെ രാജ്യത്തെ ഏറ്റവും പ്രബലനായ വ്യക്തിയായി സഞ്ജയ് മാറുന്നു. മുഖ്യമന്ത്രിമാർ സഞ്ജയിന് മുന്നിൽ മുട്ടിലിഴഞ്ഞു. പത്രങ്ങൾ സ്തുതിച്ചുകൊണ്ട് ഭാവഗീതങ്ങളെഴുതി പ്രസിദ്ധം ചെയ്തു.

സഞ്ജയ് ഗാന്ധിയുടെയും കൂട്ടരുടെയും കുടിലബുദ്ധിയിൽ ഉദിച്ച പലതും അന്നത്തെ ഇന്ത്യൻ ഗവണ്മെന്റിന്റെ നയങ്ങളായി രൂപാന്തരപ്പെട്ടു. അങ്ങനെ നടപ്പിലാക്കപ്പെട്ട ഒരു പദ്ധതിയായിരുന്നു വന്ധ്യംകരണത്തിലൂടെയുള്ള കുടുംബാസൂത്രണം. വന്ധ്യംകരിക്കുന്നവർക്ക് ആദ്യം ആനുകൂല്യങ്ങൾ നൽകി ആകർഷിക്കാൻ ശ്രമിച്ചു. അതിന് വഴങ്ങാത്ത പലരെയും നിർബന്ധിത വന്ധ്യംകരണത്തിന് വിധേയരാക്കി. നിർബന്ധിതമായ ഓപ്പറേഷനുകളുടെ പേരും പറഞ്ഞ് പൊലീസ് പാവങ്ങളുടെ ഗ്രാമങ്ങൾ കയറിയിറങ്ങി അക്രമങ്ങൾ പലതും പ്രവർത്തിച്ചു. രണ്ടാഴ്ച കൊണ്ട് ചില സംസ്ഥാനങ്ങളിൽ നടന്നത് ആറു ലക്ഷത്തോളം വന്ധ്യംകരണങ്ങളാണ്. 1975-77 കാലയളവിൽ 1.1 കോടി സ്ത്രീപുരുഷന്മാർ നിർബന്ധിതമായി വന്ധ്യംകരണ ശസ്ത്രക്രിയക്ക് വിധേയമാക്കപ്പെട്ടു.

സഞ്ജയ് ഗാന്ധിക്ക് ചീത്തപ്പേര് സമ്മാനിച്ച മറ്റൊരു ഓപ്പറേഷനായിരുന്നു ഡൽഹിയിലെ തുർക്ക് മാൻ ഗേറ്റിനടുത്തുള്ള ചേരികൾ ഒഴിപ്പിക്കാൻ നടത്തിയ പൊലീസ് ഓപ്പറേഷൻ. അതൊരു മുസ്ലിം ഭൂരിപക്ഷ പ്രദേശമായിരുന്നു. ഒരൊറ്റ രാത്രികൊണ്ട് ആ ചേരി ഒഴിപ്പിച്ചെടുക്കാൻ അവിടെ നടത്തിയ പൊലീസ് ആക്ഷനെ പ്രദേശവാസികൾ എതിർത്തു. അവരിൽ പലരെയും പൊലീസ് വെടിവെച്ചു കൊന്നു. പ്രസ്സിന് സെൻസർഷിപ്പ് ഉണ്ടായിരുന്നതു കൊണ്ട് വിവരം അന്താരാഷ്ട്ര മാധ്യമശ്രദ്ധയിൽ എത്തിയില്ല.
അടിയന്തരാവസ്ഥ കഴിയുന്നത്ര നീട്ടിക്കൊണ്ടു പോകാൻ സഞ്ജയ് ഗാന്ധി അമ്മ ഇന്ദിരക്കുമേൽ പരമാവധി സമ്മർദ്ദം ചെലുത്തിയിരുന്നു. എന്നാൽ സ്വന്തം മകനെപ്പോലും ഞെട്ടിച്ചുകൊണ്ട് 1977 -ൽ ഇന്ദിരാഗാന്ധി വീണ്ടും തെരഞ്ഞെടുപ്പ് പ്രഖ്യാപിച്ചു. ജോൺ ഗ്രിഗ്ഗ് അടക്കമുള്ള പല വിദേശ രാഷ്ട്രീയ നിരീക്ഷകരിൽ നിന്നും തന്റെ സ്വേച്ഛാധിപത്യ ത്വരയെപ്പറ്റി ഉയർന്നു വന്ന വിമർശനങ്ങളാണ്, ഇന്ത്യയെ വീണ്ടും ജനാധിപത്യത്തിന്റെ വഴിയേ നടത്താൻ ഇന്ദിരയെ പ്രേരിപ്പിച്ചത്. ഇന്ദിര തന്റെ രാഷ്ട്രീയജീവിതത്തിൽ എടുത്ത ഏറ്റവും ധീരമായ തീരുമാനമായിരുന്നു അത്.

തെരഞ്ഞെടുപ്പിൽ ഇന്ദിരയും, മകൻ സഞ്ജയും, കോൺഗ്രസ് പാർട്ടിയും നിലംപരിശായി. സഞ്ജയ് ഗാന്ധിക്കുനേരെ വധശ്രമമുണ്ടായി. 1977 മാർച്ചിൽ അഞ്ചുതവണ അദ്ദേഹത്തിനുനേരെ വെടിയുതിർക്കപ്പെട്ടു. തെരഞ്ഞെടുപ്പിൽ ഭരണത്തിലേറിയ ജനതാ പാർട്ടി സർക്കാർ സഞ്ജയ് ഗാന്ധിക്കെതിരെയുള്ള ആരോപണങ്ങളിൽ അന്വേഷണം നടത്തി. സഞ്ജയ് ഗാന്ധിയെ ജയിലിലടച്ചു. സഞ്ജയ് ഗാന്ധിയെ ജയിലിലടക്കാൻ കാരണമായ കുറ്റങ്ങളിൽ ഒന്ന് കിസ്സ കുർസി കാ സിനിമയുടെ പ്രിന്റുകൾ കത്തിച്ചു എന്നതും പെടും.

അപ്രതീക്ഷിതമായി സഞ്ജയ്ഗാന്ധിയെ തേടി മരണം എത്തുന്നത്.1980 ജൂൺ 23-ന് ഡൽഹി ഫ്ളയിങ് ക്ലബ്ബിൽ നിന്ന് പിറ്റ്‌സ് എസ് ടു എ എന്ന ടു സീറ്റർ വിമാനത്തിൽ തന്റെ ഫ്ളയിങ് ഇൻസ്ട്രക്ടർക്കൊപ്പം കയറി പറന്നുയർന്ന്, ആകാശത്ത് അഭ്യാസ പ്രകടനങ്ങൾ നടത്തുന്നതിനിടെ തീന്മൂർത്തി ഭവന് സമീപം തകർന്നുവീണ് മരണപ്പെട്ടില്ലായിരുന്നു എങ്കിൽ, ഇന്ന് ഇന്ത്യൻ രാഷ്ട്രീയത്തിൽ ഏറെ സ്വാധീനം ചെലുത്താൻ കഴിയുന്ന ഒരു ശക്തിദുർഗ്ഗമായി നിലകൊള്ളുമായിരുന്നു സഞ്ജയ് ഗാന്ധി. ജീവിച്ചിരുന്നു എങ്കിൽ ഇന്ന് 73 വയസ്സു തികഞ്ഞിരുന്നേനെ സഞ്ജയ് ഗാന്ധിക്ക്. മരിക്കുമ്പോൾ 34 വയസ്സായിരുന്നു സഞ്ജയ് ഗാന്ധിയുടെ പ്രായം.പലരും കരുതിയപോലെ പുത്രദുഃഖത്തിൽ ഇന്ദിര തകർന്നില്ല അവർ കൂടുതൽ ശക്തയാവുകയാണ് ഉണ്ടായത്. രാജീവ് ഗാന്ധിയെന്ന നേതാവിന്റെ ഉദയവും ഇതോടൊപ്പം ഉണ്ടായി. പിന്നീടുള്ളതെല്ലാം ചരിത്രം.

???? കടപ്പാട് :Unsettling Memories, Emma Tarlo
Violence and Subjectivity, Edited by Veena Das and others


![ഒരു വെറും ജ്വല്ലറി ബോട്ടിക് ഉടമയായ റുക്സാന സുൽത്താന ഇന്ത്യൻ രാഷ്ട്രീയത്തിന്റെ അത്യുന്നതങ്ങളിൽ അതീവ സ്വാധീന ശക്തിയുള്ള ആളായി മാറിയതെങ്ങനെ ?](https://cdn.boolokam.com/articles/2023/07/ffffff-2.jpg)**ആരായിരുന്നു റുഖ്സാന സുൽത്താന?** **അറിവ് തേടുന്ന പാവം പ്രവാസി** കിച്ചൻ ക്യാബിനറ്റ് എന്ന് കുപ്രസിദ്ധി നേടിയ അടിയന്തരാവസ്ഥക്കാലത്തെ സഞ്ജയ്‌ ഭരണത്തിലെ മുഖ്യഅംഗമായിരുന്ന സുന്ദരിയാണ് റുക്‌സാന സുൽത്താന. സഞ്ജയ്‌ ഗാന്ധിയുടെ വിശ്വസ്‌തയും , സന്തത സഹചാരിയും ആയിരുന്ന അക്കാലത്ത് അദ്ദേഹത്തിന് മേൽ ഏറ്റവും സ്വാധീനം ഉണ്ടായിരുന്ന വ്യക്തികളിൽ ഒരാളായിരുന്നു റുക്‌സാന. നടി ബീഗം പാരയുടെ മരുമകൾ ആയിരുന്ന റുക്‌സാന ഒരു സിഖ് സൈനികന്റെ ഭാര്യ ആയിരുന്നു എങ്കിലും ആ വിവാഹം തകർന്ന ശേഷം ഡൽഹി കൊണാട് സർക്കസിൽ ഒരു ജ്വല്ലറിയും ബുട്ടിക്കും ആരംഭിച്ചു, അക്കാലത്ത് ആയിരുന്നു അവർ ഇന്ത്യൻ പ്രധാനമന്ത്രിയുടെ പ്രിയപ്പെട്ട പുത്രനും , കോൺഗ്രസ്‌ രാഷ്ട്രീയത്തിൽ വളർന്നു വരുന്ന യുവനേതാവും ആയ സഞ്ജയ്‌ ഗാന്ധിയേ പരിചയപ്പെടുന്നത്.സഞ്ജയുടെ നേതൃത്വഗുണത്തിൽ ആകൃഷ്ടയായ റുക്‌സാന സാമൂഹ്യപ്രവർത്തക ആവാൻ ആഗ്രഹിച്ചു. അദ്ദേഹത്തിന്റെ വിശ്വസ്‌തയായിത്തീരുകയും ചെയ്തു. [](https://cdn.boolokam.com/articles/2023/07/ffffff-2.jpg)ഇന്ത്യൻ രാഷ്ട്രീയത്തിന്റെ ഇരുണ്ട യുഗമായ അടിയന്തരാവസ്‌ഥ ആരംഭിച്ചത് ആയിടക്കാണ്. ഇക്കാലത്ത് സഞ്ജയ്‌ ഇവരെ ഒരു സുപ്രധാന ധൗത്യം ഏൽപ്പിച്ചു. ഡൽഹിയിലെ മുസ്ലിം ഭൂരിപക്ഷ പ്രദേശങ്ങളിൽ വന്ധ്യംകരണത്തിന് ജനങ്ങളെ ബോധവൽക്കരണം ചെയ്യുക.റുക്‌സാന അത് ഏറ്റെടുത്തു. അവരുടെ സൗന്ദര്യവും , വ്യക്തിത്വവും , സംഭാഷണ നിപുണതയും അതിന് പറ്റിയതായിരുന്നു. മുസ്ലിം ഭൂരിപക്ഷ ചേരികളിലെ വീടുകൾ കയറിയിറങ്ങി അവർ പലരെയും ബ്രെയിൻ വാഷ് നടത്തി. ഒരു പാട്ട നെയ്യും , ഒരു റേഡിയോ, ഇരുന്നൂറ് രൂപ തുടങ്ങി പ്രലോഭനങ്ങൾ അവർ നിരത്തി. തുടർന്നു ദുജോനാ ഹൌസ് എന്ന കുപ്രസിദ്ധ വന്ധ്യംകരണ ക്ലിനിക് സ്ഥാപിച്ചു. അവിടെ മാരത്തൺ വന്ധ്യംകരണം തന്നെ അരങ്ങേറി. ഇതിന് സമാനമായ ഒരു ക്ലിനിക് ഡൽഹി തുർക്മാൻൽ സ്ഥാപിക്കാൻ ഉള്ള ശ്രമം ആണ് തുർക്മാൻ കലാപത്തിന്റെ ഒരു കാരണം ആയി കരുതപ്പെടുന്നത്. എന്നാൽ കലാപകാരണം പുനരധിവാസ പ്രശ്നം ആണ് എന്ന് റുക്‌സാന പ്രതികരിച്ചു. 13000 ലധികം മനുഷ്യരെ വന്ദ്യംകരണത്തിലേക്ക് തള്ളിവിടാൻ റുക്‌സാനയ്ക്ക് കഴിഞ്ഞു.അടിയന്തരാവസ്ഥ കാലത്ത് ഏറ്റവും വലിയ വിവാദ നായികയായ ഇവർക്ക് സാമ്യം ഉള്ള ഒരു കഥാപാത്രം കിസാ കുർസി കാ എന്ന സിനിമയിൽ ഉണ്ടായിരുന്നു. സഞ്ജയുടെ മരണത്തോടെ റുക്‌സാനയുടെ പൊതു ജീവിതം അവസാനിച്ചു. നടി അമൃത സിംഗ് ആയിരുന്നു ഇവരുടെ മകൾ. അല്പകാലം കൊണ്ട് തന്നെ അനേകം മനുഷ്യരുടെ ജീവിതം മാറ്റിമറിച്ച ഇന്ത്യയുടെ കറുത്ത കാലത്തിന്റെ ഓർമകൾ ആണ് ഈ സ്ത്രീ. [![](https://cdn.boolokam.com/articles/2023/07/wwfgg.jpg)](https://cdn.boolokam.com/articles/2023/07/wwfgg.jpg)വൻ പദ്ധതികൾ മൂളിപ്പറക്കുന്ന തലച്ചോറായിരുന്നു ഇന്ദിരാഗാന്ധിയുടെ ഇളയ മകൻ സഞ്ജയ് ഗാന്ധിയുടേത്. അടിയന്തിരാവസ്ഥക്കാലത്ത് പല പദ്ധതികൾ സഞ്ജയ് ഗാന്ധിയുടെ തലച്ചോറിൽ മുളച്ചു പൊന്തുകയുണ്ടായി. അവ മിക്കതും പിൽക്കാലത്ത് കുപ്രസിദ്ധമായിത്തീരുകയും ചെയ്തു. വന്ധ്യംകരണ പരിപാടിയും, ചേരിയൊഴിപ്പിക്കൽ പരിപാടിയുമെല്ലാം സഞ്ജയിയുടെ വിഖ്യാതമായ അടിയന്തിരാവസ്ഥക്കാല വികസനപരിപാടികളിൽ പെടുന്നു. രാജ്യത്തിന്റെ വികസനത്തിന് തടസ്സമാകുന്നത് ജനങ്ങൾ കണക്കില്ലാതെ കുട്ടികളെ ഉണ്ടാക്കുന്നതാണെന്ന സാമ്പത്തിക ശാസ്ത്രം എവിടെനിന്നോ കേട്ടറിഞ്ഞ സഞ്ജയ് കുടുംബാസൂത്രണ പദ്ധതിക്ക് രൂപം നൽകി. ജനങ്ങളെ പലതരത്തിൽ വശപ്പെടുത്തി വന്ധ്യംകരണം നടത്തുക എന്നതായിരുന്നു കുടുംബാ സൂത്രണ പരിപാടിയുടെ ലക്ഷ്യം. ഈ പരിപാടിയിലേക്ക് വലിയ സംഭാവന നൽകിയ ആളെന്ന നിലയിലാണ് രുഖ്സാന സുൽത്താന അറിയപ്പെടുന്നത്. ബുൾഡോസർ രാജ് എന്നത് ഒരു പുതിയ സംഭവമല്ല ഇന്ത്യയിലെന്നാണ് ചരിത്രം പറയുന്നത്. ഇന്ത്യൻ ജനാധിപത്യത്തിന്റെ ചരിത്രത്തിൽ ഒരിക്കലും ഉണങ്ങാത്ത മുറിവുകളാണ് അടിയന്തിരാവസ്ഥക്കാലം സമ്മാനിച്ചത്. ഡൽഹിയിലെ തുർക്ക്മാൻ ഗേറ്റിൽ നടന്ന സംഭവവും അവയിലൊന്നാണ്. മുസ്ലിങ്ങൾ തിങ്ങിപ്പാർക്കുന്ന മേഖലകളെ ലക്ഷ്യമാക്കി അയച്ച ബുൾഡോസറുകൾ നീങ്ങി. പ്രദേശവാസികൾ സ്ഥലത്തുണ്ടായിരുന്ന റുക്സാന സുൽത്താനയെ പോയി കണ്ടു. അവർക്ക് സഞ്ജയ് ഗാന്ധിയുമായുള്ള അടുപ്പം ഉപയോഗിച്ച് ബുൾഡോസറുകളെ തടയാമെന്ന് നാട്ടുകാർ കരുതി. എന്നാൽ, ഒരാഴ്ചയ്ക്കുള്ളിൽ 300 പേരെയെങ്കിലും വന്ധ്യംകരണത്തിന് എത്തിച്ചാൽ മാത്രമേ താൻ സഹായിക്കൂ എന്നതായിരുന്നു അവരുടെ നിലപാട്. [![](https://cdn.boolokam.com/articles/2023/07/ffwgg.jpg)](https://cdn.boolokam.com/articles/2023/07/ffwgg.jpg)1976 ഏപ്രിൽ മാസം പതിനെട്ടാം തിയ്യതി പ്രതിഷേധിക്കുന്ന ജനങ്ങൾക്കു നേരെ പൊലീസ് വെടിയുതിർത്തു. അന്നത്തെ വെടിവെപ്പിൽ എത്രപേർ മരിച്ചെന്ന കണക്ക് ഔദ്യോഗികമായി ഇനിയും ലഭ്യമല്ല. അടിയന്തിരാവസ്ഥക്കാലത്തെ പൊലീസിങ്ങിന്റെ രീതി അതായിരുന്നു. 1200 പേർ മരിച്ചെന്നും 12 പേർ മാത്രമാണ് മരിച്ചതെന്നുമെല്ലാം വ്യത്യസ്തമായ കണക്കുകൾ പ്രചരിക്കുന്നുണ്ട്.എന്തായാലും ജനങ്ങൾ കൊല്ലപ്പെട്ടുവെന്നത് വസ്തുതയാണ്.1977ൽ അടിയന്തിരാവസ്ഥയിലെ അതിക്രമങ്ങളെക്കുറിച്ച് പഠിക്കാൻ നിയോഗിക്കപ്പെട്ട ജസ്റ്റിസ് ഷാ കമ്മീഷൻ നൽകിയ റിപ്പോർട്ട് പ്രകാരം ഇരുപത് പേരാണ് ഇവിടെ വെടിയേറ്റു മരിച്ചത്.വെറും 21 മാസങ്ങൾക്കിടയിൽ 70,000ത്തിലധികം പേരെയാണ് ഡൽഹിയിലെ ചേരികളിൽ നിന്ന് ഒഴിപ്പിച്ചത്. ഈ ദുരന്തകഥകളൊന്നും തന്നെ റിപ്പോർട്ട് ചെയ്യപ്പെടുകയുണ്ടായില്ല. ബ്രിട്ടീഷ് മാധ്യമമായ ബിബിസിയിലൂടെയാണ് ലോകം ഈ വാർത്തകളറിഞ്ഞത്.ഇന്ത്യയിൽ ഭൂരിഭാഗം പേരും ഇതൊന്നും അറിയുകയുണ്ടായില്ല. ഒരു വെറും ജ്വല്ലറി ബോട്ടിക് ഉടമയായ റുക്സാന സുൽത്താന ഇന്ത്യൻ രാഷ്ട്രീയത്തിന്റെ അത്യുന്നതങ്ങളിൽ അതീവ സ്വാധീന ശക്തിയുള്ള ആളായി മാറിയതെങ്ങനെ എന്ന ചോദ്യത്തിന് ഇന്നും ഉത്തരമില്ല. **[![](https://cdn.boolokam.com/articles/2023/07/eeg.jpg)](https://cdn.boolokam.com/articles/2023/07/eeg.jpg)വാൽ കഷ്ണം** പിൽക്കാലത്ത് പിടിവാശിയുടെയും , ധാർഷ്ട്യത്തിന്റെയും പേരിൽ അറിയപ്പെട്ടിരുന്ന സഞ്ജയ് ചെറുപ്പത്തിൽ സൗമ്യനും , ശാന്തശീലനും ആയിരുന്നെന്നാണ് ഇന്ദിരയുടെ ജീവചരിത്രം എഴുതിയവർ പറയുന്നത്. ജ്യേഷ്ഠൻ രാജീവിന്റെ പാത പിന്തുടർന്നുകൊണ്ട് വെൽഹാം ബോയ്സിലും, ഡൂൺ സ്‌കൂളിലുമായി പ്രാഥമികവിദ്യാഭ്യാസം പൂർത്തിയാക്കി. രാജീവ് സർവ്വകലാശാലാ വിദ്യാഭ്യാസം തെരഞ്ഞെടുത്തുവെങ്കിലും സഞ്ജയ് അക്കാര്യത്തിൽ തൽപ്പരനായിരുന്നില്ല. പകരം ഓട്ടോമൊബൈൽ എഞ്ചിനീയറിങ്ങിൽ ഒരു കരിയർ കെട്ടിപ്പടുക്കാനാഗ്രഹിച്ച് അതിൽ പരിശീലനം നേടി. റോൾസ് റോയ്‌സ് കമ്പനിയിൽ മൂന്നുവർഷത്തെ അപ്രന്റീസ് ട്രെയിനിങ്ങിന് 1964-ൽ ഇംഗ്ലണ്ടിലെത്തി. രണ്ടാം വർഷം ആ ട്രെയിനിങ് പാതിവഴിയിൽ അവസാനിപ്പിച്ച്, ഇന്ത്യക്ക് ഒരു 'പീപ്പിൾസ് കാർ' വേണം എന്ന സ്വപ്നവുമായി, അത് സാക്ഷാത്കരിക്കാനുള്ള പദ്ധതികളും മനസ്സിലിട്ടുകൊണ്ട് സഞ്ജയ് തിരിച്ചുപോന്നു. ഇന്ത്യൻ മിഡിൽ ക്ലാസിന് വാങ്ങാനാകുന്ന വിലയ്ക്ക് ഒരു കുഞ്ഞുകാർ. അതായിരുന്നു സഞ്ജയ് ഗാന്ധി കണ്ട സ്വപ്നം. അതായിരുന്നു മാരുതി എന്ന ഇന്ത്യൻ കാർ ബ്രാൻഡിന്റെ തുടക്കം. ഈ സ്വപ്നവും, ഗുലാബി ബാഗിലെ കുഞ്ഞു വർക്ക്‌ഷോപ്പിൽ ഒരു പ്രോട്ടോടൈപ്പ് വിജയം കണ്ടത് 1971 -ലാണ്. ജൂൺ 4 -ന് 'മാരുതി മോട്ടോർസ് ലിമിറ്റഡ്' എന്ന സ്വകാര്യസ്ഥാപനം കമ്പനീസ് ആക്റ്റ് പ്രകാരം രജിസ്റ്റർ ചെയ്യപ്പെട്ടു. സഞ്ജയ് ഗാന്ധിയായിരുന്നു സ്ഥാപനത്തിന്റെ ആദ്യത്തെ മാനേജിങ്ങ് ഡയറക്ടർ. കാർ നിർമ്മാണത്തിൽ കമ്പനിക്കോ , സഞ്ജയ് ഗാന്ധിക്കോ മുൻ പരിചയമേതുമുണ്ടായിരുന്നില്ല. എന്നിട്ടും വർഷത്തിൽ 50,000 കാറുകൾ നിർമ്മിക്കാനുള്ള കരാർ സഞ്ജയ് ഗാന്ധിയുടെ കമ്പനിക്ക് കിട്ടി. ആയിടെ ഇറങ്ങിയ അമൃത് നഹത സംവിധാനം ചെയ്ത കിസ്സാ കുർസി കാ എന്ന ചിത്രത്തിലെ ഒരു ഡയലോഗ് തന്നെ ഈ പദ്ധതിയെ കളിയാക്കിക്കൊണ്ടുള്ളതാണ്. ചിത്രത്തിലെ ഒരു കഥാപാത്രം ഇങ്ങനെ പറയുന്നു, 'സർ, ഈ ചെറുപ്പക്കാരന് കാർ നിർമ്മാണ കമ്പനിക്കുള്ള ലൈസൻസ് കൊടുക്കണം, ഇയാൾ അമ്മയുടെ ഗർഭപാത്രത്തിൽ കിടന്ന് ഒരുപാട് കാറോടിച്ചിട്ടുള്ളതാ' അന്ന് ഈ ചിത്രത്തിന്റെ നെഗറ്റീവ്‌സും, എല്ലാ പ്രിന്റുകളും, മാസ്റ്റർ പ്രിന്റും അടക്കം എല്ലാ ശേഷിപ്പുകളും ഗുഡ്ഗാവിലെ മാരുതി ഫാക്ടറിക്കുള്ളിൽ കൊണ്ടുവന്നാണ് സഞ്ജയ് ഗാന്ധിയുടെ അനുയായികൾ കത്തിച്ചുകളഞ്ഞത്. കാർ നിർമ്മാണത്തിന്റെ എബിസിഡി അറിയാത്ത സഞ്ജയ് ഗാന്ധിക്ക് ഇത്ര വലിയൊരു പ്രോജക്റ്റ് നൽകിയത് ഏറെ മുറുമുറുപ്പുകൾക്ക് കാരണമായി . എങ്കിലും, 1971 -ലെ ഇന്തോ-പാക് യുദ്ധമുയർത്തിയ ദേശീയതാ തരംഗത്തിൽ അതൊക്കെ ഒഴുകിപ്പോയി. പിന്നീട് ഹരിയാനാ മുഖ്യമന്ത്രിയായിരുന്ന ബൻസിലാൽ ഗുഡ്ഗാവിൽ 290 ഏക്കർ സ്ഥലം മാരുതിക്കു വേണ്ടി സൗജന്യമായി നൽകി. അവിടെ ഫാക്ടറി കെട്ടിപ്പടുക്കാൻ സഞ്ജയ് ഗാന്ധിയെ ക്ഷണിച്ചു. കമ്പനിക്ക് മൂലധനം നൽകാൻ ബിസിനസ് സ്ഥാപനങ്ങളും, വ്യാപാരികളും, ബാങ്കുകളും നിർബന്ധിതരായി. ഒടുവിൽ ആദ്യത്തെ ടെസ്റ്റ് മോഡൽ 1972-ൽ ഗുഡ്ഗാവ് ഫാക്ടറിയിൽ നിന്ന് പുറത്തിറങ്ങി. അതിനിടെ ഫോക്‌സ് വാഗണുമായി ബന്ധപ്പെട്ട ഇന്ത്യൻ ബീറ്റിൽ പുറത്തിറക്കാനുള്ള ശ്രമങ്ങൾ സഞ്ജയ് തുടങ്ങിവെച്ചു. എന്നാൽ അഴിമതി ആരോപണങ്ങളിൽ മുങ്ങി ആ പദ്ധതി പാളിയപ്പോൾ സഞ്ജയ് മെല്ലെ രാഷ്ട്രീയത്തിലേക്ക് ചുവടുമാറ്റി. അതിനിടെ 1975 -ൽ രാഷ്ട്രം അടിയന്തരാവസ്ഥയുടെ പിടിയിലായി. അതോടെ മാരുതി പ്രോജക്ട് അവതാളത്തിലായി.അടിയന്തരാവസ്ഥയ്ക്ക് പിന്നാലെ ഇന്ദിരയ്ക്ക് അധികാരം നഷ്ടപ്പെടുകയും ജനതാ പാർട്ടി സർക്കാർ അധികാരത്തിലേറുകയും ചെയ്തതോടെ 1977 -ൽ കമ്പനി അടച്ചു പൂട്ടി. മാരുതി എന്ന തന്റെ സ്വപ്നം പൂർണ്ണമായ അർത്ഥത്തിൽ സാക്ഷാത്കരിക്കാൻ വിധി സഞ്ജയ് ഗാന്ധിയെ അനുവദിച്ചില്ല. 1980 -ൽ നടന്ന വിമാനാപകടത്തിൽ അദ്ദേഹം മരണമടഞ്ഞശേഷം ഇന്ദിരയുടെ അഭ്യർത്ഥന മാനിച്ചുകൊണ്ട് കേന്ദ്രത്തിൽ അധികാരത്തിലുണ്ടായിരുന്ന സർക്കാർ ജാപ്പനീസ് വാഹനനിർമ്മാതാക്കളായ സുസൂക്കിയുമായി കരാറുണ്ടാക്കി അവരുടെ സാങ്കേതിക സഹായത്തോടെ 'മോഡൽ 796' എന്ന ജപ്പാനിലും മറ്റുള്ള തെക്കുകിഴക്കൻ ഏഷ്യൻ രാജ്യങ്ങളിലും പ്രസിദ്ധമായ ചെറുകാറിന്റെ ഡിസൈൻ സർക്കാരിന് സമർപ്പിച്ച് അതിന് അംഗീകാരം നേടി. അങ്ങനെ, ആ ഡിസൈനിൽ പുറത്തിറങ്ങിയതാണ് പിന്നീട് ഇന്ത്യൻ കാർ വിപണിയുടെ തലവര തന്നെ തിരുത്തിക്കുറിച്ച മാരുതി 800 എന്ന കാർ. അധികാരം വ്യക്തികളെ എങ്ങനെ ദുഷിപ്പിക്കും എന്നതിന് കൃത്യമായ തെളിവാണ് സഞ്ജയ് ഗാന്ധിയുടെ ജീവിതം. ജോസഫ് സ്റ്റാലിന്റെ ആരാധകൻ കൂടിയായ സഞ്ജയ് അധികാരത്തിന്റെ സമസ്ത മേഖലകളിലും പിടിമുറുക്കി. ഒരുവേള ഇന്ദിരാഗാന്ധിപോലും സഞ്ജയിന്റെ കൈയിലെ കളിപ്പാവയായി. ജനാധിപത്യത്തോടും അദ്ദേഹത്തിനുള്ള സമീപനം പുച്ഛമായിരുന്നു. ഒരു കൂട്ടം ആളുകൾ തീരുമാനം എടുക്കാൻ വൈകിച്ച് രാഷ്ട്രത്തെ നശിപ്പിക്കയായിരുന്നെന്നാണ് സഞ്ജയ്ഗാന്ധിയുടെ പക്ഷം. ശക്തമായ ഒരു നേതൃത്വം. അത് അനുസരിക്കുന്ന ജനം. അദ്ദേഹം ആ രീതിയിലുള്ള രാഷ്ട്രമാണ് വിഭാവനം ചെയ്തത്. ഹിറ്റ്‌ലർക്ക് സമാനമായി വംശവെറിയും അദ്ദേഹം പുലർത്തിയിരുന്നു. മുസ്ലീങ്ങൾ പെറ്റുകൂട്ടി രാജ്യത്തിന് ഭീഷണിയാവുന്നവർ ആണെന്നാണ് സഞ്ജയ് വിശ്വസിച്ചിരുന്നത്. മുസ്ലീങ്ങളുടെ നിർബന്ധിത വന്ധീകരണത്തിലും , തുർക്കുമാൻഗേറ്റിലെ ചേരി പൊളിക്കലും ഒക്കെ കലാശിച്ചത് ഈ ചിന്താധാരയാണ്. അടിയന്തരാവസ്ഥയാണ് സഞ്ജയ് ഗാന്ധി എന്ന രാഷ്ട്രീയനേതാവിനെ രൂപപ്പെടുത്തിയ ഉല. [![](https://cdn.boolokam.com/articles/2023/07/21eeee-1024x768.jpg)](https://cdn.boolokam.com/articles/2023/07/21eeee.jpg)പൗരാവകാശങ്ങൾ റദ്ദുചെയ്യപ്പെട്ട ആ ചെറിയ കാലയളവിൽ സഞ്ജയ് കൈക്കൊണ്ട പല തീരുമാനങ്ങളും അദ്ദേഹത്തെയും ഒരുപരിധിവരെ കോൺഗ്രസ് പാർട്ടിയെയും ജനഹൃദയങ്ങളിൽ നിന്ന് അകറ്റി. സഞ്ജയ് ഗാന്ധിക്ക് ഒരു വില്ലൻ പരിവേഷം തന്നെ സമ്മാനിച്ചു. അലഹബാദ് ഹൈക്കോടതി ഇന്ദിരാഗാന്ധിയുടെ തെരഞ്ഞെടുപ്പ് വിജയം അസാധുവാക്കിക്കൊണ്ട്, ഇന്ദിരയെ ആറുവർഷത്തേക്ക് തെരഞ്ഞെടുപ്പുകളിൽ മത്സരിക്കുന്നതിൽ നിന്ന് വിലക്കിക്കൊണ്ടുള്ള വിധി പുറപ്പെടുവിച്ചു. അതിനുള്ള പ്രതികരണമെന്നോണം, സഞ്ജയിന്റെ ഉപദേശം ചെവിക്കൊണ്ടു കൊണ്ട് ഇന്ദിരാഗാന്ധി രാജ്യത്ത് അടിയന്തരാവസ്ഥ പ്രഖ്യാപിക്കുന്നു. ജെപി അടക്കമുള്ള ആയിരക്കണക്കിന് പ്രക്ഷോഭകാരികൾ തുറുങ്കിലടക്കപ്പെടുന്നു. കൊടിയ മർദ്ദനങ്ങൾക്ക് വിധേയരാക്കപ്പെടുന്നു. പലരും ലോക്കപ്പിൽ വെച്ചുതന്നെ കൊല്ലപ്പെടുന്നു. പത്രങ്ങൾക്ക് സെൻസർഷിപ്പ് ഏർപ്പെടുത്തപ്പെടുന്നു, പൗരസ്വാതന്ത്ര്യങ്ങൾക്ക് കൂച്ചുവിലങ്ങിടപ്പെടുന്നു. അടിയന്തരാവസ്ഥയുടെ ആദ്യ ആഴ്ചകൾ പിന്നിടുമ്പോഴേക്കും തന്നെ സഞ്ജയ് ഗാന്ധി, ഇന്ദിരയുടെ മുഖ്യ രാഷ്ട്രീയ ഉപദേഷ്ടാവാകുന്നു. കൃത്യമായൊരു കാബിനറ്റ് റാങ്കില്ലാതെ തന്നെ, പാർലമെന്റിന്റെ അകത്തളത്തിലേക്ക് പ്രവേശിക്കുകപോലും ചെയ്യാതെ രാജ്യത്തെ ഏറ്റവും പ്രബലനായ വ്യക്തിയായി സഞ്ജയ് മാറുന്നു. മുഖ്യമന്ത്രിമാർ സഞ്ജയിന് മുന്നിൽ മുട്ടിലിഴഞ്ഞു. പത്രങ്ങൾ സ്തുതിച്ചുകൊണ്ട് ഭാവഗീതങ്ങളെഴുതി പ്രസിദ്ധം ചെയ്തു. സഞ്ജയ് ഗാന്ധിയുടെയും കൂട്ടരുടെയും കുടിലബുദ്ധിയിൽ ഉദിച്ച പലതും അന്നത്തെ ഇന്ത്യൻ ഗവണ്മെന്റിന്റെ നയങ്ങളായി രൂപാന്തരപ്പെട്ടു. അങ്ങനെ നടപ്പിലാക്കപ്പെട്ട ഒരു പദ്ധതിയായിരുന്നു വന്ധ്യംകരണത്തിലൂടെയുള്ള കുടുംബാസൂത്രണം. വന്ധ്യംകരിക്കുന്നവർക്ക് ആദ്യം ആനുകൂല്യങ്ങൾ നൽകി ആകർഷിക്കാൻ ശ്രമിച്ചു. അതിന് വഴങ്ങാത്ത പലരെയും നിർബന്ധിത വന്ധ്യംകരണത്തിന് വിധേയരാക്കി. നിർബന്ധിതമായ ഓപ്പറേഷനുകളുടെ പേരും പറഞ്ഞ് പൊലീസ് പാവങ്ങളുടെ ഗ്രാമങ്ങൾ കയറിയിറങ്ങി അക്രമങ്ങൾ പലതും പ്രവർത്തിച്ചു. രണ്ടാഴ്ച കൊണ്ട് ചില സംസ്ഥാനങ്ങളിൽ നടന്നത് ആറു ലക്ഷത്തോളം വന്ധ്യംകരണങ്ങളാണ്. 1975-77 കാലയളവിൽ 1.1 കോടി സ്ത്രീപുരുഷന്മാർ നിർബന്ധിതമായി വന്ധ്യംകരണ ശസ്ത്രക്രിയക്ക് വിധേയമാക്കപ്പെട്ടു. സഞ്ജയ് ഗാന്ധിക്ക് ചീത്തപ്പേര് സമ്മാനിച്ച മറ്റൊരു ഓപ്പറേഷനായിരുന്നു ഡൽഹിയിലെ തുർക്ക് മാൻ ഗേറ്റിനടുത്തുള്ള ചേരികൾ ഒഴിപ്പിക്കാൻ നടത്തിയ പൊലീസ് ഓപ്പറേഷൻ. അതൊരു മുസ്ലിം ഭൂരിപക്ഷ പ്രദേശമായിരുന്നു. ഒരൊറ്റ രാത്രികൊണ്ട് ആ ചേരി ഒഴിപ്പിച്ചെടുക്കാൻ അവിടെ നടത്തിയ പൊലീസ് ആക്ഷനെ പ്രദേശവാസികൾ എതിർത്തു. അവരിൽ പലരെയും പൊലീസ് വെടിവെച്ചു കൊന്നു. പ്രസ്സിന് സെൻസർഷിപ്പ് ഉണ്ടായിരുന്നതു കൊണ്ട് വിവരം അന്താരാഷ്ട്ര മാധ്യമശ്രദ്ധയിൽ എത്തിയില്ല. അടിയന്തരാവസ്ഥ കഴിയുന്നത്ര നീട്ടിക്കൊണ്ടു പോകാൻ സഞ്ജയ് ഗാന്ധി അമ്മ ഇന്ദിരക്കുമേൽ പരമാവധി സമ്മർദ്ദം ചെലുത്തിയിരുന്നു. എന്നാൽ സ്വന്തം മകനെപ്പോലും ഞെട്ടിച്ചുകൊണ്ട് 1977 -ൽ ഇന്ദിരാഗാന്ധി വീണ്ടും തെരഞ്ഞെടുപ്പ് പ്രഖ്യാപിച്ചു. ജോൺ ഗ്രിഗ്ഗ് അടക്കമുള്ള പല വിദേശ രാഷ്ട്രീയ നിരീക്ഷകരിൽ നിന്നും തന്റെ സ്വേച്ഛാധിപത്യ ത്വരയെപ്പറ്റി ഉയർന്നു വന്ന വിമർശനങ്ങളാണ്, ഇന്ത്യയെ വീണ്ടും ജനാധിപത്യത്തിന്റെ വഴിയേ നടത്താൻ ഇന്ദിരയെ പ്രേരിപ്പിച്ചത്. ഇന്ദിര തന്റെ രാഷ്ട്രീയജീവിതത്തിൽ എടുത്ത ഏറ്റവും ധീരമായ തീരുമാനമായിരുന്നു അത്. തെരഞ്ഞെടുപ്പിൽ ഇന്ദിരയും, മകൻ സഞ്ജയും, കോൺഗ്രസ് പാർട്ടിയും നിലംപരിശായി. സഞ്ജയ് ഗാന്ധിക്കുനേരെ വധശ്രമമുണ്ടായി. 1977 മാർച്ചിൽ അഞ്ചുതവണ അദ്ദേഹത്തിനുനേരെ വെടിയുതിർക്കപ്പെട്ടു. തെരഞ്ഞെടുപ്പിൽ ഭരണത്തിലേറിയ ജനതാ പാർട്ടി സർക്കാർ സഞ്ജയ് ഗാന്ധിക്കെതിരെയുള്ള ആരോപണങ്ങളിൽ അന്വേഷണം നടത്തി. സഞ്ജയ് ഗാന്ധിയെ ജയിലിലടച്ചു. സഞ്ജയ് ഗാന്ധിയെ ജയിലിലടക്കാൻ കാരണമായ കുറ്റങ്ങളിൽ ഒന്ന് കിസ്സ കുർസി കാ സിനിമയുടെ പ്രിന്റുകൾ കത്തിച്ചു എന്നതും പെടും. അപ്രതീക്ഷിതമായി സഞ്ജയ്ഗാന്ധിയെ തേടി മരണം എത്തുന്നത്.1980 ജൂൺ 23-ന് ഡൽഹി ഫ്ളയിങ് ക്ലബ്ബിൽ നിന്ന് പിറ്റ്‌സ് എസ് ടു എ എന്ന ടു സീറ്റർ വിമാനത്തിൽ തന്റെ ഫ്ളയിങ് ഇൻസ്ട്രക്ടർക്കൊപ്പം കയറി പറന്നുയർന്ന്, ആകാശത്ത് അഭ്യാസ പ്രകടനങ്ങൾ നടത്തുന്നതിനിടെ തീന്മൂർത്തി ഭവന് സമീപം തകർന്നുവീണ് മരണപ്പെട്ടില്ലായിരുന്നു എങ്കിൽ, ഇന്ന് ഇന്ത്യൻ രാഷ്ട്രീയത്തിൽ ഏറെ സ്വാധീനം ചെലുത്താൻ കഴിയുന്ന ഒരു ശക്തിദുർഗ്ഗമായി നിലകൊള്ളുമായിരുന്നു സഞ്ജയ് ഗാന്ധി. ജീവിച്ചിരുന്നു എങ്കിൽ ഇന്ന് 73 വയസ്സു തികഞ്ഞിരുന്നേനെ സഞ്ജയ് ഗാന്ധിക്ക്. മരിക്കുമ്പോൾ 34 വയസ്സായിരുന്നു സഞ്ജയ് ഗാന്ധിയുടെ പ്രായം.പലരും കരുതിയപോലെ പുത്രദുഃഖത്തിൽ ഇന്ദിര തകർന്നില്ല അവർ കൂടുതൽ ശക്തയാവുകയാണ് ഉണ്ടായത്. രാജീവ് ഗാന്ധിയെന്ന നേതാവിന്റെ ഉദയവും ഇതോടൊപ്പം ഉണ്ടായി. പിന്നീടുള്ളതെല്ലാം ചരിത്രം. ???? കടപ്പാട് :Unsettling Memories, Emma Tarlo Violence and Subjectivity, Edited by Veena Das and others
