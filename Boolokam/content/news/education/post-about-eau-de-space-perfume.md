---
title: "ബഹിരാകാശ സഞ്ചാരികൾ മാത്രം അറിഞ്ഞിട്ടുള്ള ആ ഗന്ധം ഇനി സാധാരണക്കാർക്കും"
date: 2023-08-25T05:57:21
draft: false
categories: ["Education"]
tags: ['eau de space', 'eau de space perfume', 'perfume']
author: "Beaumaris"
image: "https://cdn.boolokam.com/articles/2023/08/ddfffgggg-1.jpg"
view_count: 32841
like_count: 34116
comment_count: 0
---

**ശൂന്യാകാശത്തിന്റെ ഗന്ധമെന്തായിരിക്കും ?** **അറിവ് തേടുന്ന പാവം പ്രവാസി** ശൂന്യാകാശത്തേക്ക് പോകും മുൻപ് അവിടുത്തെ ഗന്ധവുമായി സഞ്ചാരികളെ പരിചയപ്പെടുത്താനായി നാസ വർഷങ്ങൾക്ക് മുൻപ് തന്നെ ശൂന്യാകാശഗന്ധം വികസിപ്പിച്ചിരുന്നു. പരിശീലന വേളയിൽ സഞ്ചാരികൾ പരിചയപ്പെടുത്തുന്നതിനായാണ്.ഗന്ധം വികസിപ്പിച്ചത്. അത്ര സുഖമുള്ള ഗന്ധമൊന്നുമല്ല ശൂന്യാകാശത്ത് എന്നാണ് അനുഭവസ്ഥർ പറയുന്നത്. വെടിമരുന്നിന്റെ ഗന്ധത്തോടാണ് കൂടുതൽ പേരും ഇതിനെ ഉപമിക്കുന്നത്.സ്റ്റീവ് പിയേഴ്സ് എന്ന രസതന്ത്രജ്ഞനാണ് ഈ അപൂർവ ഗന്ധം വികസിപ്പിച്ചെടുത്തത്. ഒരുപാട് കാലമായി ശൂന്യാകാശത്തിന്റെ ഗന്ധം സാധാരണക്കാർക്കും അറിയണം എന്ന ആവശ്യം ഉയർന്നിരുന്നു. ബഹിരാകാശ സഞ്ചാരികൾ മാത്രം അറിഞ്ഞിട്ടുള്ള ആ ഗന്ധം ഇനി സാധാരണക്കാർക്കും വിരൽത്തുമ്പിൽ ലഭിക്കുന്ന സംവിധാനവുമായി **Eau de Space** എന്ന പേരിൽ ശൂന്യാകാശത്തിന്റെ മണവും പേറി പെർഫ്യൂം ബ്രാൻഡ് രൂപത്തിൽ വിപണിയിലേക്ക് ഇറങ്ങാൻ പോവുകയാണ്.
