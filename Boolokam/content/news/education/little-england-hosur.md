---
title: "ഇന്ത്യയുടെ ലിറ്റിൽ ഇംഗ്ലണ്ട് എന്നറിയപ്പെടുന്ന സ്ഥലം ഏത് ?"
date: 2023-08-24T09:55:05
draft: false
categories: ["Education"]
tags: ['hosur city', 'India', 'little england', 'TAMILNADU']
author: "Beaumaris"
image: "https://cdn.boolokam.com/articles/2023/08/cscvvvvv-1.jpg"
view_count: 155399
like_count: 20358
comment_count: 0
---

**ഇന്ത്യയുടെ ലിറ്റിൽ ഇംഗ്ലണ്ട്** **അറിവ് തേടുന്ന പാവം പ്രവാസി** കടല്‍കടന്ന് ഇന്ത്യയിലെത്തിയ ബ്രിട്ടീഷുകാർ കണ്ടെത്തിയ അവരുടെ നാടിനോട് സമാനമായ കാലാവസ്ഥയും ഭൂപ്രകൃതിയും ഒക്കെ തോന്നിക്കുന്ന ഇടത്തിന് അവർ നൽകിയ പേരാണ് ഇന്ത്യയുടെ ലിറ്റിൽ ഇംഗ്ലണ്ട് .കർണ്ണാടകയുടെ അതിർത്തിയില്‍ തമിഴ്നാടിന്‍റെ ഭാഗമായ ഹൊസൂർ ആണ് ഇന്ത്യയുടെ ലിറ്റിൽ ഇംഗ്ലണ്ട് എന്നറിയപ്പെടുന്നത്.സംഗ് കാലത്ത് മൊസറു നാട് എന്നായിരുന്നു ഹൊസൂർ അറിയപ്പെട്ടിരുന്നത്. ചോള രാജാക്കന്മാരിൽ തുടങ്ങി രജപുത്രും നായകരും ഹൊയ്സാല രാജവംശവും ബ്രിട്ടീഷുകാരുമെല്ലാം ഇവിടം ഭരിച്ചിട്ടുണ്ട്. കർണ്ണാടകയുടെ കവാടം എന്നാണ് ഹൊസൂരിനെ വിളിക്കുന്നത്. കൃഷ്ണഗിരി ജില്ലയുടെ ഭാഗമായ ഇവിടം സമുദ്രനിരപ്പിൽ നിന്നും 880 മീറ്റർ ഉയരം അഥവാ 2887.14 അടി ഉയരത്തിലാണ് സ്ഥിതി ചെയ്യുന്നത്. ഇംഗ്ലണ്ടിൽ കൃഷി ചെയ്തിരുന്ന തരത്തിലുള്ള വിളകൾ കൃഷി ചെയ്യുവാൻ വളരെ അനുയോജ്യമായ മണ്ണാണ് ഇവിടെയുള്ളത്. കാരറ്റ്, ബീറ്റ്റൂട്ട്, ബ്രോക്കോളി, കാപ്സിക്കം, തുടങ്ങി ഇംഗ്ലീഷുകാരുടെ മേശയിലെ വിഭവങ്ങള്‍ അക്കാലത്ത് വളരെ സുലഭമായി ഇവിടെ കൃഷി ചെയ്തു പോന്നു.ഹൊസൂരും ഇവിടുത്തെ പ്രധാന നഗരങ്ങളായ ബഗലൂർ, ദെൻകനികൊട്ടെ, താല്ലി തുടങ്ങിയ ഇടങ്ങളിലാണ് പൂക്കളുടെ കൃഷി പേരുകേട്ടിരിക്കുന്നത്. ലില്ലി, ജെറബെറ, തുടങ്ങി നിരവധി ഇനം പൂക്കൾ ഇവിടെ കൃഷി ചെയ്യുകയും കയറ്റുമതി നടത്തുകയും ചെയ്യുന്നു. ലോകപ്രസിദ്ധ വാലന്‍റൈൻ റോസ് എന്നറിയപ്പെടുന്ന താജ് മഹൽ റോസ് ഇവിടുത്തെ ഒരാകർഷണമാണ്. ഇരുണ്ട ചുമന്ന നിറത്തിലുള്ള മൊട്ടം നീളമേറിയ തണ്ടും വലിയ ഇലകളുമുള്ള താജ് മഹൽ റോസിന് ഹോളണ്ട്കാരനായ ഒരാൾ പേറ്റന്‍റ് നേടി ഹൊസൂരിൽ കൃഷി ചെയ്യുന്നു . ഓറഞ്ച് നിറവും പിങ്കും ചേർന്ന കോഹിന്നൂർ റോസും ഇവിടുത്തെ പ്രത്യേകതയാണ്. https://youtu.be/6uuvspACsmM ലോകത്തിലെ വിവിധ രാജ്യങ്ങളിലേക്ക് പ്രത്യേകിച്ച യൂറോപ്പ്, ഓസ്ട്രേലിയ, ജപ്പാൻ, ഗൾഫ് രാജ്യങ്ങൾ തുടങ്ങിയ സ്ഥലങ്ങളിലേക്ക് പൂക്കൾ ഇവിടെ നിന്നും കൊണ്ടുപോകുന്നു. പനീർ റോസ് എന്നറിയപ്പെടുന്ന ദമാസ്ക് റോസും ഇവിടെ വ്യാപകമായി കൃഷി ചെയ്യുന്നു.
