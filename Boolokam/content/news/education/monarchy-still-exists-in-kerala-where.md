---
title: "കേരളത്തില്‍‌ ഇന്നും രാജഭരണം നിലവിലുണ്ട്...എവിടെയെന്നോ ?"
date: 2023-06-22T13:13:04
draft: false
categories: ["Education"]
tags: ['kerala', 'Monarchy']
author: "Beaumaris"
image: "https://cdn.boolokam.com/articles/2023/06/fffff-2.jpg"
view_count: 148566
like_count: 26308
comment_count: 0
---

**കേരളത്തില്‍‌ ഇന്നും രാജഭരണം നിലവിലുണ്ട്...എവിടെയെന്നോ?** **അറിവ് തേടുന്ന പാവം പ്രവാസി** ????ഇന്ത്യയില്‍ നിലവില്‍ രണ്ട് ആദിവാസി രാജവംശങ്ങളാണുള്ളത്. അതില്‍ ഒന്ന് കേരളത്തിലാണെന്ന് അറിയാവുന്നവര്‍ വളരെ ചുരുക്കമായിരിക്കും. ഇടുക്കി ജില്ലയിലാണ് ഈ ആദിവാസി രാജവംശം നിലനില്‍ക്കുന്നത്.ഇടുക്കി ജില്ലയിലെ മന്നാന്‍ എന്ന ആദിവാസി സമുദായത്തിന്‍‌റെ രാജ തലസ്ഥാനമാണ് കോവില്‍മല. ജില്ലയിലെ പ്രധാന വാണിജ്യ കേന്ദ്രമായ കട്ടപ്പനയില്‍ നിന്നും 17 കിലോ മിറ്റര്‍‌ അകലെ പെരിയാറിന്‍‌റെ അടുത്താണ്‌ ഈ പ്രദേശം സ്ഥിതിചെയ്യുന്നത് . കോഴിമല എന്നും ഈ പ്രദേശം അറിയപ്പെടുന്നു.കേരളത്തില്‍‌ രാജഭരണം നിലവിലുള്ള ഏക സമൂഹമാണ്‌ മന്നാന്‍‌ ആദിവാസികള്‍‌. മുക്കാല്‍ ലക്ഷത്തോളം അംഗങ്ങളാണ് മന്നാന്‍ സമൂഹത്തിലുള്ളത്.തനതായ ആചാരങ്ങളും, അനുഷ്ടാനങ്ങളും, പാരമ്പര്യകലകളും ഉള്ളവരാണ്‌ മന്നാന്‍‌ സമൂഹം. കാലാവൂട്ട്‌ എന്ന പേരിലുള്ള ഉത്സവമാണ്‌ ഏറ്റവും പ്രധാന ഉത്സവം. ഇതിന്‌ അവതരിപ്പിക്കപ്പെടുന്ന പ്രധാന ഇനം ആദിവാസിക്കൂത്താണ്‌. [](https://cdn.boolokam.com/articles/2023/06/fffff-2.jpg)കോവിലന്‍-കണ്ണകി കഥയാണ് ആദിവാസി കൂത്തിന് പ്രമേയം.ഇത് മന്നാന്‍‌ സമൂഹത്തിന്റെ എല്ലാ ആഘോഷങ്ങളിലും അവതരിപ്പിക്കപ്പെടുന്നു.മാര്‍ച്ച്‌ മാസത്തില്‍ നടക്കുന്ന കാലാവൂട്ട് ഉത്സവം വിളവ് നല്‍കിയ പ്രകൃതിയോടുള്ള നന്ദി പ്രകാശനവും അടുത്ത തവണ മെച്ചപ്പെട്ട വിളവ് തരണമെന്നുള്ള പ്രാര്‍ത്ഥനയുമാണ്. ഇതിന് സമുദായംഗങ്ങള്‍ എല്ലാവരും ഒത്തുചേരുകയും ആഘോഷങ്ങളില്‍ പങ്കെടുക്കുകയും ചെയ്യും. ഇന്ത്യയില്‍ നിലവിലുള്ള രണ്ട് ആദിവാസി രാജവംശങ്ങളിലൊന്നായ മന്നാന്‍ സമുദായത്തിലെ ഇപ്പോഴത്തെ രാജാവാണ് രാമന്‍ രാജമന്നാന്‍. രാജാവായിരുന്ന അരിയാന്‍ രാജമന്നാന്റെ ആകസ്മിക നിര്യാണം മൂലമാണ് ഇദ്ദേഹത്തെ രാജാവായി തിരഞ്ഞെടുത്തത്. എന്‍. ബിനു എന്നാണ് യഥാര്‍ഥ നാമം. 2012 മാര്‍ച്ച്‌ 4-നാണ് ബിനു രാജാവായി തിരഞ്ഞെടുക്കപ്പെട്ടത്. ഇടുക്കി ജില്ലയിലെ കട്ടപ്പനയ്ക്കു സമീപം കോവില്‍‌മലയിലാണ് രാജ തലസ്ഥാനം. ഈ സമുദായത്തില്‍ ഏറ്റവുമധികം വിദ്യാഭ്യാസയോഗ്യതയും ഇദ്ദേഹത്തിനാണ്.ഇളയരാജാവ്, നാലു മന്നാന്‍, ഒന്‍പത് കാണിമാര്‍, അഞ്ചു വാത്തി, തറവാട്ടിലെ നാലു കാരണവന്‍മാര്‍ എന്നിവര്‍ ചേര്‍ന്നാണു സമുദായത്തിലെ പുതിയ രാജാവിനെ തിരഞ്ഞെടുക്കുന്നത്.
