---
title: "കാറിലും വിമാനത്തിലും ഒരേ ഇന്ധനം അടിച്ചാൽപോരേ ? വിമാനങ്ങൾ അടിയന്തര ലാന്‍ഡിങ് നടത്തുമ്പോൾ ഇന്ധനത്തിന്റെ അളവ് കുറയ്ക്കുന്നത് എന്തിന്?"
date: 2023-11-29T09:20:26
draft: false
categories: ["Education"]
tags: ['aeroplane', 'car', 'fuel']
author: "Beaumaris"
---

<strong>കാറിലും വിമാനത്തിലും ഒരേ ഇന്ധനം അടിച്ചാൽപോരേ ? വിമാനങ്ങൾ അടിയന്തര ലാന്‍ഡിങ് നടത്തുമ്പോൾ ഇന്ധനത്തിന്റെ അളവ് കുറയ്ക്കുന്നത് എന്തിന്?</strong>

<strong>അറിവ് തേടുന്ന പാവം പ്രവാസി</strong>

വിമാനത്തിൽ ഉപയോഗിക്കുന്നത് പ്രധാനമായി ജെറ്റ് ഫ്യൂവൽ ആണ് . രണ്ടു തരത്തിലുള്ള ജെറ്റ് ഫ്യുവലുകളാണുള്ളത്. ഒന്ന് ഏവിയേഷൻ ഗ്യാസ് എന്ന അവ്ഗ്യാസ്. രണ്ടാമത്തേത് ജെറ്റ് എ1. ആദ്യത്തേത് പിസ്റ്റൺ ഉപയോഗിക്കുന്ന ചെറു എൻജിനുകള്‍ക്കു വേണ്ടിയുള്ളതാണ്. അതായത് പ്രൊപ്പലറുകളുള്ള ചെറുവിമാനങ്ങൾക്ക് ജെറ്റ് എ1 എന്ന ഇന്ധനമാണ് ലോകവ്യാപകമായി ഉപയോഗിക്കുന്നത് (അമേരിക്കയിൽ ജെറ്റ് എ ഇന്ധനവുമുണ്ട്. ഇന്ധനം ഐസാകാൻ വേണ്ടിവരുന്ന താപനിലയിലെ മാറ്റമാണ് ഇവ തമ്മിലെ പ്രധാന വ്യത്യാസം). നമ്മൾ കാണുന്ന ജെറ്റ് എൻജിനുകളിൽ ഉപയോഗിക്കുന്നത് ഈ ഇന്ധനമാണ്. ഇതുകൂടാതെ മിലിറ്ററി ഗ്രേഡ് ഇന്ധനവുമുണ്ട്, അവ സൈനിക വിമാനങ്ങളിൽ മാത്രമാണ് ഉപയോഗിക്കുന്നത്.

<img class="size-full wp-image-431716 aligncenter" src="https://cdn.boolokam.com/articles/2023/11/cv45.jpg" alt="" width="1200" height="801" />കാറുകളിൽ ഇന്റേണൽ കംബസ്റ്റിൽ എൻജിനുകളും , ജെറ്റുകളിൽ ഗ്യാസ് ടർബൈൻ എൻജിനുകളുമാണ് ഉപയോഗിക്കുന്നത്. ഇന്ധനത്തിന്റെ ജ്വലനത്തിലൂടെയാണ് രണ്ട് എൻജിനുകളും പ്രവർത്തിക്കുന്നത്. ഇതു കൊണ്ടു തന്നെ ഇവയിൽ അടങ്ങിയിരിക്കുന്ന ഹൈഡ്രോ കാർബണുകളിൽ വ്യത്യാസമുണ്ട്. പെട്രോളിൽ 7 മുതൽ 11 വരെ കാർബൺ ആറ്റങ്ങളും ഹൈഡ്രജൻ മോളിക്യൂളുകളും ജെറ്റ് ഫ്യൂവലിൽ 12 മുതൽ 15 വരെ കാർബൺ ആറ്റങ്ങളും ഹൈഡ്രജൻ മോളിക്യൂളുകളുമുണ്ട്.

മണ്ണെണ്ണയോടാണ് ജെറ്റ് ഇന്ധനത്തിനു കൂടുതൽ സാമ്യം. അപ്പോൾ പഴയ ടു സ്ട്രോക്ക് പെട്രോൾ എൻജിനുകളിൽ മണ്ണെണ്ണ ഒഴിക്കുന്നതു പോലെ ഇതും ഉപയോഗിക്കാൻ പറ്റില്ലേ എന്ന് സംശയം വരാം.ആദ്യം നേരേ തിരിച്ചു ചിന്തിക്കാം . പെട്രോൾ നിറച്ചാലും വിമാനം ഓടും എന്നു തന്നെയായിരിക്കും അതിനുള്ള ഉത്തരം. സുരക്ഷയെക്കരുതിയാണ് വിമാനത്തിൽ മണ്ണെണ്ണയ്ക്ക് സമാനമായ ജെറ്റ് ഫ്യൂവൽ ഉപയോഗിക്കുന്നത്. തീ പിടിക്കാനുള്ള സാധ്യത ഈ ഇന്ധനത്തിന് പെട്രോളിനെക്കാൾ കുറവാണ്. കൂടാതെ ആകാശത്ത് 35000 അടി വരെ ഉയരത്തിൽ സഞ്ചരിക്കുമ്പോൾ പെട്രോൾ എളുപ്പത്തിൽ ഐസായിപ്പോകാനുള്ള സാധ്യതയും കൂടുതലാണ്. അതുകൊണ്ട് സുരക്ഷയെക്കരുതിയാണ് ഫ്രീസിങ് പോയിന്റ് കൂടിയ ഇന്ധനം ഉപയോഗിക്കുന്നത്. ജെറ്റ് ഫ്യൂവലിന്റെ ഫ്രീസിങ് പോയിന്റ് മൈനസ് 47 ഡിഗ്രി വരെയുണ്ട്.

<img class="alignnone size-full wp-image-431715" src="https://cdn.boolokam.com/articles/2023/11/wfwffwfwf.jpg" alt="" width="1812" height="2048" />പഴയ ടു സ്ട്രോക്ക് പെട്രോൾ എൻജിനുകളിൽ മണ്ണെണ്ണ ഒഴിക്കുന്നതുപോലെ കാറില്‍ വിമാന ഇന്ധനം ഉപയോഗിക്കാൻ പറ്റില്ലേ എന്നും സംശയം തോന്നാം. എന്നാൽ അതു പറ്റില്ല. വിമാന ഇന്ധനത്തിന് പെട്രോളിനെക്കാൾ ഡീസലിനോടാണ് സാമ്യം, അതുകൊണ്ട് പെട്രോൾ കാറിൽ ഡീസൽ നിറയ്ക്കുന്നതിന് സമാനമായിരിക്കുമിത്. ‌എൻജിൻ തകരാറിലാകും. എന്നാൽ ഡീസൽ വാഹനങ്ങളിൽ വിമാന ഇന്ധനം ഉപയോഗിക്കാം. പക്ഷേ അതും എൻജിനു കുഴപ്പങ്ങൾ വരുത്തിയേക്കാം. കാരണം, വിമാന ഇന്ധനത്തിൽ ആന്റി സ്റ്റാറ്റിക്ക് കെമിക്കൽസ്, ഡീ ഐസിങ് ഏജന്റ്, ആന്റികോറോസീവ് ഏജന്റ്, ആന്റി ബാക്റ്റീരിയൽ ഏജന്റ് തുടങ്ങിയ ഘടകങ്ങളുണ്ട്.

വിമാനത്തെ സുരക്ഷിതമായി ആകാശത്തു പറക്കാൻ സഹായിക്കുന്ന ഈ ഘടകങ്ങളൊന്നും കാറുകളുടെ എൻ‌ജിന് ആവശ്യമില്ല. എന്നാൽ 2012 ല്‍ ആർക്കിക് ട്രക്ക് അവരുടെ ടൊയോട്ട ഹൈലക്സിൽ വിമാന ഇന്ധനം ഉപയോഗിച്ചിട്ടുണ്ട്. കൂടാതെ ഇത്തരം പരീക്ഷണങ്ങൾ നടത്തിയ പല വിഡിയോകളും കാണാൻ സാധിക്കും. കുറച്ച് ദൂരത്തേക്കോ സമയത്തേക്കോ ഉപയോഗിക്കാമെന്നു പറയുന്നുണ്ടെങ്കിലും നിരന്തരം ഉപയോഗിച്ചാൽ എന്താണു സംഭവിക്കുകയെന്നതിനു കൃത്യമായ ഉത്തരമില്ല.

വിമാനങ്ങൾ അടിയന്തര ലാന്‍ഡിങ് നടത്തുമ്പോൾ വിമാനത്തിലെ ഇന്ധനത്തിന്റെ അളവ് കുറച്ച ശേഷമായിരിക്കും മിക്കപ്പോഴും ലാന്‍ഡിങ് നടത്തുക .വിമാനങ്ങള്‍ക്കു പറന്നുയരുമ്പോഴും ഇറങ്ങുമ്പോഴും രണ്ടു ഭാരമായിരിക്കും. യാത്രയിൽ ഇന്ധനം കത്തിത്തീർന്നതിനാൽ സ്വാഭാവികമായും ഭാരം കുറഞ്ഞ വിമാനമായിരിക്കും ലാന്‍ഡ് ചെയ്യുക. കൂടിയ ഭാരത്തില്‍ പറന്നുയരാനും കുറഞ്ഞ ഭാരത്തില്‍ ഇറങ്ങാനും അനുയോജ്യമായ രീതിയിലാണ് വിമാനങ്ങളുടെ രൂപകല്‍പന തന്നെ.

കൂടിയ ഭാരവുമായി ലാന്‍ഡ് ചെയ്യേണ്ടി വന്നാല്‍ പല അപകടങ്ങളുമുണ്ട്. ഇതില്‍ പ്രധാനം, തറയില്‍ കൂടുതല്‍ ശക്തിമായി ഇറങ്ങേണ്ടി വരുമ്പോള്‍ വിമാനത്തിന് അപകടം സംഭവിക്കാനുള്ള സാധ്യത കൂടുതലാണെന്നതാണ്. അടിയന്തര സാഹചര്യങ്ങളില്‍ പലപ്പോഴും വിമാനങ്ങൾ നിലത്തിറക്കേണ്ടി വരാറുണ്ട്. അപ്പോഴാണ് ഇന്ധനം ഒഴിവാക്കി ഭാരം കുറയ്ക്കാന്‍ പൈലറ്റുമാര്‍ നിര്‍ബന്ധിതരാവുന്നത്. വിമാനങ്ങളില്‍ ഇങ്ങനെ ഇന്ധനം പുറത്തേക്കു കളയാന്‍ സംവിധാനങ്ങളുണ്ട്. പല രീതിയില്‍ ഇന്ധനം ഒഴിവാക്കാം.

<img class="alignnone size-full wp-image-431718" src="https://cdn.boolokam.com/articles/2023/11/qddqfff-1.jpg" alt="" width="847" height="565" />വിമാനം വട്ടമിട്ട് പറത്തി ഇന്ധനം കുറയ്ക്കുക ഒരു മാര്‍ഗമാണ്. ലാൻഡിങ് ഗിയർ താഴ്ത്തി ഘർഷണം കൂട്ടിയാൽ കൂടുതല്‍ ഇന്ധനം കത്തിത്തീരുകയും ചെയ്യും. കൂടുതല്‍ സമയമെടുക്കുമെന്നതാണ് ഇതിന്റെ ദോഷം. പലപ്പോഴും സാങ്കേതിക തകരാറ് മൂലമോ , അപകടസാധ്യതയുള്ളതിനാലോ മെഡിക്കല്‍ എമര്‍ജന്‍സി മൂലമോ ഒക്കെയാവും പെട്ടെന്ന് ലാന്‍ഡിങ്ങിനുള്ള തീരുമാനമെടുക്കുക. അത്തരം സാഹചര്യങ്ങളില്‍ വിമാനം പറത്തി ഇന്ധനം കുറയ്ക്കുന്നത് ഫലപ്രദമാവണ മെന്നില്ല.

അങ്ങനെ വരുമ്പോഴാണ് ഇന്ധനം പുറത്തേക്കു കളയുകയെന്ന വഴി പൈലറ്റുമാര്‍ തിരഞ്ഞെടുക്കുന്നത്. ഇങ്ങനെ ഇന്ധനം പുറന്തള്ളാനുള്ള സംവിധാനം എൻജിനില്‍നിന്നു മാറി ചിറകിനോടു ചേര്‍ന്നാണ് ഉണ്ടാവുക. 5,000 അല്ലെങ്കിൽ 6000 അടി മുകളില്‍ വച്ച് ഇന്ധനം പുറന്തള്ളിയാല്‍ ഭൂമിയിലെത്തും മുമ്പേ അത് ആവിയായിപ്പോകും. എങ്കില്‍ പോലും ജനവാസം കുറഞ്ഞ മേഖലകളിലോ സമുദ്രത്തിനു മുകളിലോ വച്ചായിരിക്കും സാധാരണയായി ഇന്ധനം പുറത്തേക്കു വിടുക. മിനിറ്റിൽ ഒന്നു മുതൽ രണ്ടു വരെ ടൺ വരെ ഇന്ധനമാണ് ഇത്തരത്തിൽ പുറത്തുകളയുക.

അടിയന്തര സാഹചര്യങ്ങളില്‍ എപ്പോഴും പ്രതീക്ഷിച്ച പോലെ കാര്യങ്ങള്‍ നടക്കണമെന്നില്ല. 2020 ജനുവരി 14ന് അമേരിക്കയിലെ ലൊസാഞ്ചല്‍സില്‍ ജനവാസ മേഖലയ്ക്കു മുകളില്‍ വച്ച് ഡെല്‍റ്റ എയര്‍ ലൈന്‍സിന്റെ ഫ്‌ളൈറ്റ് 89 ന് ഇന്ധനം പുറന്തള്ളേണ്ടി വന്നു. ഏകദേശം 10,000 ഗാലണ്‍ (37,854 ലീറ്റര്‍) ഇന്ധനമാണ് പുറത്തു കളഞ്ഞത്. അന്ന് സ്‌കൂള്‍കുട്ടികള്‍ അടക്കം 56 പേര്‍ക്കു പരുക്കേറ്റിരുന്നു. ഇന്ധനം പുറന്തള്ളാനുള്ള സൗകര്യം എല്ലാ വിമാനങ്ങളിലും ഉണ്ടാവില്ല. എന്നാൽ എയർ ലൈനുകളുടെ ആവശ്യപ്രകാരം, ഈ സംവിധാനം ഇല്ലാത്ത മോഡലുകളിലും നിർമാണക്കമ്പനികൾ അതു കൂട്ടിച്ചേർക്കാറുണ്ട്.


![കാറിലും വിമാനത്തിലും ഒരേ ഇന്ധനം അടിച്ചാൽപോരേ ? വിമാനങ്ങൾ അടിയന്തര ലാന്‍ഡിങ് നടത്തുമ്പോൾ ഇന്ധനത്തിന്റെ അളവ് കുറയ്ക്കുന്നത് എന്തിന്?](https://cdn.boolokam.com/articles/2023/11/cv45.jpg)**കാറിലും വിമാനത്തിലും ഒരേ ഇന്ധനം അടിച്ചാൽപോരേ ? വിമാനങ്ങൾ അടിയന്തര ലാന്‍ഡിങ് നടത്തുമ്പോൾ ഇന്ധനത്തിന്റെ അളവ് കുറയ്ക്കുന്നത് എന്തിന്?** **അറിവ് തേടുന്ന പാവം പ്രവാസി** വിമാനത്തിൽ ഉപയോഗിക്കുന്നത് പ്രധാനമായി ജെറ്റ് ഫ്യൂവൽ ആണ് . രണ്ടു തരത്തിലുള്ള ജെറ്റ് ഫ്യുവലുകളാണുള്ളത്. ഒന്ന് ഏവിയേഷൻ ഗ്യാസ് എന്ന അവ്ഗ്യാസ്. രണ്ടാമത്തേത് ജെറ്റ് എ1. ആദ്യത്തേത് പിസ്റ്റൺ ഉപയോഗിക്കുന്ന ചെറു എൻജിനുകള്‍ക്കു വേണ്ടിയുള്ളതാണ്. അതായത് പ്രൊപ്പലറുകളുള്ള ചെറുവിമാനങ്ങൾക്ക് ജെറ്റ് എ1 എന്ന ഇന്ധനമാണ് ലോകവ്യാപകമായി ഉപയോഗിക്കുന്നത് (അമേരിക്കയിൽ ജെറ്റ് എ ഇന്ധനവുമുണ്ട്. ഇന്ധനം ഐസാകാൻ വേണ്ടിവരുന്ന താപനിലയിലെ മാറ്റമാണ് ഇവ തമ്മിലെ പ്രധാന വ്യത്യാസം). നമ്മൾ കാണുന്ന ജെറ്റ് എൻജിനുകളിൽ ഉപയോഗിക്കുന്നത് ഈ ഇന്ധനമാണ്. ഇതുകൂടാതെ മിലിറ്ററി ഗ്രേഡ് ഇന്ധനവുമുണ്ട്, അവ സൈനിക വിമാനങ്ങളിൽ മാത്രമാണ് ഉപയോഗിക്കുന്നത്. കാറുകളിൽ ഇന്റേണൽ കംബസ്റ്റിൽ എൻജിനുകളും , ജെറ്റുകളിൽ ഗ്യാസ് ടർബൈൻ എൻജിനുകളുമാണ് ഉപയോഗിക്കുന്നത്. ഇന്ധനത്തിന്റെ ജ്വലനത്തിലൂടെയാണ് രണ്ട് എൻജിനുകളും പ്രവർത്തിക്കുന്നത്. ഇതു കൊണ്ടു തന്നെ ഇവയിൽ അടങ്ങിയിരിക്കുന്ന ഹൈഡ്രോ കാർബണുകളിൽ വ്യത്യാസമുണ്ട്. പെട്രോളിൽ 7 മുതൽ 11 വരെ കാർബൺ ആറ്റങ്ങളും ഹൈഡ്രജൻ മോളിക്യൂളുകളും ജെറ്റ് ഫ്യൂവലിൽ 12 മുതൽ 15 വരെ കാർബൺ ആറ്റങ്ങളും ഹൈഡ്രജൻ മോളിക്യൂളുകളുമുണ്ട്. മണ്ണെണ്ണയോടാണ് ജെറ്റ് ഇന്ധനത്തിനു കൂടുതൽ സാമ്യം. അപ്പോൾ പഴയ ടു സ്ട്രോക്ക് പെട്രോൾ എൻജിനുകളിൽ മണ്ണെണ്ണ ഒഴിക്കുന്നതു പോലെ ഇതും ഉപയോഗിക്കാൻ പറ്റില്ലേ എന്ന് സംശയം വരാം.ആദ്യം നേരേ തിരിച്ചു ചിന്തിക്കാം . പെട്രോൾ നിറച്ചാലും വിമാനം ഓടും എന്നു തന്നെയായിരിക്കും അതിനുള്ള ഉത്തരം. സുരക്ഷയെക്കരുതിയാണ് വിമാനത്തിൽ മണ്ണെണ്ണയ്ക്ക് സമാനമായ ജെറ്റ് ഫ്യൂവൽ ഉപയോഗിക്കുന്നത്. തീ പിടിക്കാനുള്ള സാധ്യത ഈ ഇന്ധനത്തിന് പെട്രോളിനെക്കാൾ കുറവാണ്. കൂടാതെ ആകാശത്ത് 35000 അടി വരെ ഉയരത്തിൽ സഞ്ചരിക്കുമ്പോൾ പെട്രോൾ എളുപ്പത്തിൽ ഐസായിപ്പോകാനുള്ള സാധ്യതയും കൂടുതലാണ്. അതുകൊണ്ട് സുരക്ഷയെക്കരുതിയാണ് ഫ്രീസിങ് പോയിന്റ് കൂടിയ ഇന്ധനം ഉപയോഗിക്കുന്നത്. ജെറ്റ് ഫ്യൂവലിന്റെ ഫ്രീസിങ് പോയിന്റ് മൈനസ് 47 ഡിഗ്രി വരെയുണ്ട്. ![](https://cdn.boolokam.com/articles/2023/11/wfwffwfwf.jpg)പഴയ ടു സ്ട്രോക്ക് പെട്രോൾ എൻജിനുകളിൽ മണ്ണെണ്ണ ഒഴിക്കുന്നതുപോലെ കാറില്‍ വിമാന ഇന്ധനം ഉപയോഗിക്കാൻ പറ്റില്ലേ എന്നും സംശയം തോന്നാം. എന്നാൽ അതു പറ്റില്ല. വിമാന ഇന്ധനത്തിന് പെട്രോളിനെക്കാൾ ഡീസലിനോടാണ് സാമ്യം, അതുകൊണ്ട് പെട്രോൾ കാറിൽ ഡീസൽ നിറയ്ക്കുന്നതിന് സമാനമായിരിക്കുമിത്. ‌എൻജിൻ തകരാറിലാകും. എന്നാൽ ഡീസൽ വാഹനങ്ങളിൽ വിമാന ഇന്ധനം ഉപയോഗിക്കാം. പക്ഷേ അതും എൻജിനു കുഴപ്പങ്ങൾ വരുത്തിയേക്കാം. കാരണം, വിമാന ഇന്ധനത്തിൽ ആന്റി സ്റ്റാറ്റിക്ക് കെമിക്കൽസ്, ഡീ ഐസിങ് ഏജന്റ്, ആന്റികോറോസീവ് ഏജന്റ്, ആന്റി ബാക്റ്റീരിയൽ ഏജന്റ് തുടങ്ങിയ ഘടകങ്ങളുണ്ട്. വിമാനത്തെ സുരക്ഷിതമായി ആകാശത്തു പറക്കാൻ സഹായിക്കുന്ന ഈ ഘടകങ്ങളൊന്നും കാറുകളുടെ എൻ‌ജിന് ആവശ്യമില്ല. എന്നാൽ 2012 ല്‍ ആർക്കിക് ട്രക്ക് അവരുടെ ടൊയോട്ട ഹൈലക്സിൽ വിമാന ഇന്ധനം ഉപയോഗിച്ചിട്ടുണ്ട്. കൂടാതെ ഇത്തരം പരീക്ഷണങ്ങൾ നടത്തിയ പല വിഡിയോകളും കാണാൻ സാധിക്കും. കുറച്ച് ദൂരത്തേക്കോ സമയത്തേക്കോ ഉപയോഗിക്കാമെന്നു പറയുന്നുണ്ടെങ്കിലും നിരന്തരം ഉപയോഗിച്ചാൽ എന്താണു സംഭവിക്കുകയെന്നതിനു കൃത്യമായ ഉത്തരമില്ല. വിമാനങ്ങൾ അടിയന്തര ലാന്‍ഡിങ് നടത്തുമ്പോൾ വിമാനത്തിലെ ഇന്ധനത്തിന്റെ അളവ് കുറച്ച ശേഷമായിരിക്കും മിക്കപ്പോഴും ലാന്‍ഡിങ് നടത്തുക .വിമാനങ്ങള്‍ക്കു പറന്നുയരുമ്പോഴും ഇറങ്ങുമ്പോഴും രണ്ടു ഭാരമായിരിക്കും. യാത്രയിൽ ഇന്ധനം കത്തിത്തീർന്നതിനാൽ സ്വാഭാവികമായും ഭാരം കുറഞ്ഞ വിമാനമായിരിക്കും ലാന്‍ഡ് ചെയ്യുക. കൂടിയ ഭാരത്തില്‍ പറന്നുയരാനും കുറഞ്ഞ ഭാരത്തില്‍ ഇറങ്ങാനും അനുയോജ്യമായ രീതിയിലാണ് വിമാനങ്ങളുടെ രൂപകല്‍പന തന്നെ. കൂടിയ ഭാരവുമായി ലാന്‍ഡ് ചെയ്യേണ്ടി വന്നാല്‍ പല അപകടങ്ങളുമുണ്ട്. ഇതില്‍ പ്രധാനം, തറയില്‍ കൂടുതല്‍ ശക്തിമായി ഇറങ്ങേണ്ടി വരുമ്പോള്‍ വിമാനത്തിന് അപകടം സംഭവിക്കാനുള്ള സാധ്യത കൂടുതലാണെന്നതാണ്. അടിയന്തര സാഹചര്യങ്ങളില്‍ പലപ്പോഴും വിമാനങ്ങൾ നിലത്തിറക്കേണ്ടി വരാറുണ്ട്. അപ്പോഴാണ് ഇന്ധനം ഒഴിവാക്കി ഭാരം കുറയ്ക്കാന്‍ പൈലറ്റുമാര്‍ നിര്‍ബന്ധിതരാവുന്നത്. വിമാനങ്ങളില്‍ ഇങ്ങനെ ഇന്ധനം പുറത്തേക്കു കളയാന്‍ സംവിധാനങ്ങളുണ്ട്. പല രീതിയില്‍ ഇന്ധനം ഒഴിവാക്കാം. ![](https://cdn.boolokam.com/articles/2023/11/qddqfff-1.jpg)വിമാനം വട്ടമിട്ട് പറത്തി ഇന്ധനം കുറയ്ക്കുക ഒരു മാര്‍ഗമാണ്. ലാൻഡിങ് ഗിയർ താഴ്ത്തി ഘർഷണം കൂട്ടിയാൽ കൂടുതല്‍ ഇന്ധനം കത്തിത്തീരുകയും ചെയ്യും. കൂടുതല്‍ സമയമെടുക്കുമെന്നതാണ് ഇതിന്റെ ദോഷം. പലപ്പോഴും സാങ്കേതിക തകരാറ് മൂലമോ , അപകടസാധ്യതയുള്ളതിനാലോ മെഡിക്കല്‍ എമര്‍ജന്‍സി മൂലമോ ഒക്കെയാവും പെട്ടെന്ന് ലാന്‍ഡിങ്ങിനുള്ള തീരുമാനമെടുക്കുക. അത്തരം സാഹചര്യങ്ങളില്‍ വിമാനം പറത്തി ഇന്ധനം കുറയ്ക്കുന്നത് ഫലപ്രദമാവണ മെന്നില്ല. അങ്ങനെ വരുമ്പോഴാണ് ഇന്ധനം പുറത്തേക്കു കളയുകയെന്ന വഴി പൈലറ്റുമാര്‍ തിരഞ്ഞെടുക്കുന്നത്. ഇങ്ങനെ ഇന്ധനം പുറന്തള്ളാനുള്ള സംവിധാനം എൻജിനില്‍നിന്നു മാറി ചിറകിനോടു ചേര്‍ന്നാണ് ഉണ്ടാവുക. 5,000 അല്ലെങ്കിൽ 6000 അടി മുകളില്‍ വച്ച് ഇന്ധനം പുറന്തള്ളിയാല്‍ ഭൂമിയിലെത്തും മുമ്പേ അത് ആവിയായിപ്പോകും. എങ്കില്‍ പോലും ജനവാസം കുറഞ്ഞ മേഖലകളിലോ സമുദ്രത്തിനു മുകളിലോ വച്ചായിരിക്കും സാധാരണയായി ഇന്ധനം പുറത്തേക്കു വിടുക. മിനിറ്റിൽ ഒന്നു മുതൽ രണ്ടു വരെ ടൺ വരെ ഇന്ധനമാണ് ഇത്തരത്തിൽ പുറത്തുകളയുക. അടിയന്തര സാഹചര്യങ്ങളില്‍ എപ്പോഴും പ്രതീക്ഷിച്ച പോലെ കാര്യങ്ങള്‍ നടക്കണമെന്നില്ല. 2020 ജനുവരി 14ന് അമേരിക്കയിലെ ലൊസാഞ്ചല്‍സില്‍ ജനവാസ മേഖലയ്ക്കു മുകളില്‍ വച്ച് ഡെല്‍റ്റ എയര്‍ ലൈന്‍സിന്റെ ഫ്‌ളൈറ്റ് 89 ന് ഇന്ധനം പുറന്തള്ളേണ്ടി വന്നു. ഏകദേശം 10,000 ഗാലണ്‍ (37,854 ലീറ്റര്‍) ഇന്ധനമാണ് പുറത്തു കളഞ്ഞത്. അന്ന് സ്‌കൂള്‍കുട്ടികള്‍ അടക്കം 56 പേര്‍ക്കു പരുക്കേറ്റിരുന്നു. ഇന്ധനം പുറന്തള്ളാനുള്ള സൗകര്യം എല്ലാ വിമാനങ്ങളിലും ഉണ്ടാവില്ല. എന്നാൽ എയർ ലൈനുകളുടെ ആവശ്യപ്രകാരം, ഈ സംവിധാനം ഇല്ലാത്ത മോഡലുകളിലും നിർമാണക്കമ്പനികൾ അതു കൂട്ടിച്ചേർക്കാറുണ്ട്.
