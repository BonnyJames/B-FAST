---
title: "എത്ര സമ്പന്നർ ആണെങ്കിലും ഫിൻലാൻഡുകാർ സർക്കാർ ഫ്രീയായി കൊടുക്കുന്ന ഈ പെട്ടി പോയി മേടിക്കും, എന്തൊക്കെയാണ് അതിനുള്ളിൽ ഉള്ളത് ?"
date: 2023-08-25T12:15:03
draft: false
categories: ["Education"]
tags: ['baby box', 'baby box in finland', 'finland']
author: "Beaumaris"
image: "https://cdn.boolokam.com/articles/2023/08/ddffggggg.jpg"
view_count: 2105465
like_count: 33056
comment_count: 0
---

**ഫിൻലാൻഡിലെ പെട്ടി** **അറിവ് തേടുന്ന പാവം പ്രവാസി** ലോകത്തിലെ ഭൂരിഭാഗം ആളുകളും ഫിൻലാന്റിനെ അറിയുന്നത് നോക്കിയയുടെ ജന്മ സ്ഥലമായിട്ടാണ്. ഏത്‌ ഫോൺ കണ്ടാലും 'മേഡ്‌ ഇൻ ഫിൻലാന്റ്‌ ' ആണോന്ന് ചോദിക്കുന്ന കാലമുണ്ടായിരുന്നു. പിന്നീട് മൈക്രോസോഫ്റ്റും, എച്ച്എംഡി ഗ്ലോബലും ഇവരെ ഏറ്റെടുത്തതൊക്കെ ചരിത്രം. മുൻപ് ഫിൻലാണ്ടിൽ ശിശുമരണ നിരക്ക് വളരെ കൂടുതലായിരുന്നു. ഇത് മറികടക്കാൻ ഗവണ്മെന്റ് ഒരു പദ്ധതി തുടങ്ങി. ഗർഭിണികൾ ആയ സ്ത്രീകൾക്ക് കുട്ടി ഉണ്ടാകുന്നതിന് മുൻപ് ഒരു കുട്ടിക്ക് ആദ്യത്തെ മാസങ്ങളിൽ ആവശ്യമായ വസ്തുക്കൾ ഒക്കെ കുഞ്ഞുടുപ്പും, ഭക്ഷണങ്ങളും ,നാപ്പിയും, ചെറിയ പുതപ്പും ഒക്കെ ഒരു ചെറിയ പെട്ടിയിൽ ആക്കി സർക്കാരിന്റെ വക സമ്മാനമായി കൊടുക്കും. ഫിൻലാൻഡിൽ അമ്മയാകാൻ പോകുന്ന ഓരോ സ്ത്രീക്കും അവർ നാട്ടുകാരി ആണെങ്കിലും വന്നു താമസിക്കുന്നതാണെങ്കിലും സർക്കാരിന്റെ പെട്ടി സമ്മാനം ഇപ്പോഴും കൊടുക്കുന്നുണ്ട്. ![](https://cdn.boolokam.com/articles/2023/08/vwggww-scaled.jpg)എത്ര സമ്പന്നർ ആണെങ്കിലും ഫിൻലാൻഡുകാർ ഈ പെട്ടി പോയി മേടിക്കും. അതൊരു വലിയ ചടങ്ങായി ഇവർ കൊണ്ടാടും. ഈ പദ്ധതി നന്നായി ഫലിച്ചു. അമ്മമാർക്ക് പരിചരണം കിട്ടി, ശിശുമരണ നിരക്ക് കുറഞ്ഞു . അതോടെ ഓരോ കുടുംബത്തിലെ കുട്ടികളുടെ എണ്ണവും ഉള്ള കുട്ടികൾക്ക് സൗജന്യമായ വിദ്യാഭ്യാസവും നൽകിയതോടെ ഫിൻലാൻഡ് വികസനത്തിന്റെ പാതയിലേക്ക് കയറി. ഇപ്പോൾ ലോകത്തെ ഏറ്റവും നല്ല മറ്റേർണിറ്റി ആനുകൂല്യങ്ങൾ കിട്ടുന്ന ഒരു രാജ്യമാണ് ഫിൻലാൻഡ്. അമ്മക്ക് നാല് മാസവും അച്ഛന് രണ്ടു മാസവും അവധി ഉണ്ട്, പ്രേത്യേക അലവൻസും ബോണസും കിട്ടും. ഇന്ന് ഫിൻലാൻഡ് വിദ്യാഭ്യാസ രംഗത്ത് ഒന്നാം സ്ഥാനത്താണ്. പത്താം ക്‌ളാസ് വരെ കുട്ടികൾക്ക് പരീക്ഷ പോലുമില്ല ! എന്നാലാവട്ടെ ലോകത്തെ ഏറ്റവും നല്ല വിദ്യാഭ്യാസവും, നല്ല സ്കൂളുകൾക്കുമുള്ള അവാർഡിൽ വർഷങ്ങളായി ഇവർ ഒന്നാം സ്ഥാനം നിലനിർത്തുന്നു. https://youtu.be/aAQcwN25CIE
