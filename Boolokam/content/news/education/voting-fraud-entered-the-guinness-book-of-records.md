---
title: "ഗിന്നസ് റെക്കോഡ് ബുക്കില്‍ കയറിയ വോട്ടിംഗ് തട്ടിപ്പ്"
date: 2023-06-05T06:10:11
draft: false
categories: ["Education"]
tags: ['election', 'liberia']
author: "Beaumaris"
image: ""
view_count: 481940
like_count: 10055
comment_count: 0
---

**ഗിന്നസ് റെക്കോഡ് ബുക്കില്‍ കയറിയ വോട്ടിംഗ് തട്ടിപ്പ്** **അറിവ് തേടുന്ന പാവം പ്രവാസി** ????ആഫ്രിക്കന്‍ രാജ്യമായ ലൈബീരിയ - വോട്ടിംഗ് തട്ടിപ്പിലൂടെ ഗിന്നസ് ബുക്കില്‍ കയറി പറ്റിയ ഒരു തിരഞ്ഞെടുപ്പ് നടന്നു ഇവിടെ, 1927ലെ പ്രസിഡന്‍റ് തിരഞ്ഞെടുപ്പ്.പ്രധാന എതിര്‍ സ്ഥാനാര്‍ത്ഥികള്‍.ചാള്‍സ് ഡി ബി കിങ്ങ് - ട്രൂ വിഗ് പാര്‍ട്ടി തോമസ് ഫോക്നര്‍ - പീപ്പിള്‍സ് പാര്‍ട്ടി സ്ഥാനാര്‍ത്ഥികളില്‍ ഒരാളായ ചാള്‍സ് കിങ്ങ് ആ കാലയളവിലെ പ്രസിഡന്‍റായിരുന്നു.കൊണ്ടു പിടിച്ച പ്രചാരണങ്ങള്‍ക്കൊടുവില്‍ മെയ് 3ന് തിരഞ്ഞെടുപ്പും നടന്നു.ഫലം വന്നപ്പോള്‍ 92.43% വോട്ട് ലഭിച്ച് ചാള്‍സ് കിംഗ് വിജയിച്ചു. എതിര്‍ സ്ഥാനാര്‍ത്ഥി തോമസിന് 3.57% വോട്ടും ലഭിച്ചു.വോട്ട് എണ്ണം പുറത്തു വിട്ടപ്പോള്‍ ചാള്‍സിന് ലഭിച്ചത് 2,43,000 വോട്ട്.തോമസിന് കിട്ടിയത് 9000 വോട്ട്. രസം അതല്ല ലൈബീരിയയില്‍ അന്ന് വോട്ടവകാശം ഉള്ളവര്‍ ആകെ 15,000 പേര്‍ മാത്രമേ ഉണ്ടായിരുന്നുള്ളൂ.അതായത് 100% വോട്ടുകളും യത്ഥാര്‍ത്ഥ്യത്തില്‍ പോള്‍ ചെയ്തിരുന്നു എങ്കില്‍ പോലും 237000 വോട്ടുകളാണ് അധികത്തില്‍ പോള്‍ ചെയ്തത്.അതായത് ഈ 15000 പേരും വോട്ടു ചെയ്തിരുന്നു എങ്കില്‍ ഒരോരുത്തരുടേയും വക 17ാളം വോട്ടുകള്‍ വീണിട്ടുണ്ട്.നാഷണല്‍ ഇലക്ഷന്‍സ് കമ്മീഷന്‍ തലവന്‍ ഫ്രാന്‍സിസ് ജോണ്‍ മോറിസ് ഈ ഇലക്ഷനെ വിശേഷിപ്പിച്ചത് ''ഏറ്റവും വഞ്ചനയും കപടതയും നിറഞ്ഞ തിരഞ്ഞെടുപ്പ്'' എന്നാണ്. ഏതായാലും ദുര്‍ബലമായ ജനാധിപത്യ സംവിധാനത്തിന്‍റേയും ചാള്‍സ് കിങ്ങിന്‍റെ സ്വാധീനവും മൂലം അദ്ദേഹം തന്നെ അധികാരത്തില്‍ തുടര്‍ന്നു.പക്ഷെ അടിമത്വത്തെ പ്രോത്സാഹിപ്പിക്കുന്നു എന്ന ആരോപണത്തെ തുടര്‍ന്ന് രാജ്യത്തു നിന്നും, ലീഗ് ഓഫ് നേഷന്‍സില്‍ നിന്നും ഉയര്‍ന്ന ശക്തമായ പ്രതിഷേധത്തെ തുടര്‍ന്ന് 1930ല്‍ ചാള്‍സിന് രാജി വയ്ക്കേണ്ടി വന്നു. ഏതായാലും ഏറ്റവും കൂടുതല്‍ കള്ളവോട്ടുകള്‍ നടന്ന തിരഞ്ഞെടുപ്പ് എന്ന നിലയില്‍ ലൈബീരിയയിലെ 1927ലെ തിരഞ്ഞെടുപ്പ് ഗിന്നസ് വേള്‍ഡ് റിക്കോഡില്‍ സ്ഥാനം പിടിച്ചു
