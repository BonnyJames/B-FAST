---
title: "ആസാമിലെ ജറ്റിംഗ, സെപ്‌തംബർ, ഒക്‌ടോബർ മാസങ്ങളിൽ പക്ഷികളുടെ കൂട്ട ആത്‌മഹത്യ അരങ്ങേറുന്ന സ്ഥലം, കാരണം ?"
date: 2023-07-29T05:53:26
draft: false
categories: ["Education"]
tags: ['assam', 'bird suicide', 'jatinga village']
author: "Beaumaris"
image: "https://cdn.boolokam.com/articles/2023/07/wfwfggg-1024x768.webp"
view_count: 1674998
like_count: 36962
comment_count: 0
---

**പക്ഷികള്‍ കൂട്ട ആത്‌മഹത്യ ചെയ്യുന്ന സ്ഥലം** **അറിവ് തേടുന്ന പാവം പ്രവാസി** ജറ്റിംഗ (അസം) ലോകത്തു മറ്റൊരിടത്തും കാണാത്ത സവിശേഷ പ്രതിഭാസം ഉള്ള സ്ഥലം അണ്.മനുഷ്യനൊഴിച്ച്‌ മറ്റൊരു ജീവജാലങ്ങളിലും കാണാത്ത പ്രവണതയാണ്‌ ആത്‌മഹത്യ. എന്നാല്‍ ഇവിടെ പക്ഷികള്‍ കൂട്ടമായി ആത്‌മഹത്യ ചെയ്യുന്നു. പല ഗണത്തില്‍ പെടുന്ന പല ദിക്കുകളില്‍ നിന്നുമെത്തുന്ന തദ്ദേശിയമായതും ദേശാടനപക്ഷികളും അടക്കം വലിയൊരു ഗണം.കാസിരംഗയും, കാമാഖ്യ ക്ഷേത്രവും കഴിഞ്ഞാല്‍ അത്രയൊന്നും തന്നെ വിനോദസഞ്ചാര പ്രാധാന്യമില്ലാത്ത ഒരു സംസ്ഥാനമാണ്‌ അസം. https://youtu.be/74PUX4Pnlv8 ഗുവഹട്ടിയില്‍ നിന്നും ഏകദേശം 350 കി.മി അകലെ ദിമ ജില്ലയിലെ ജറ്റിംഗ എന്ന ഗ്രാമത്തിലാണ്‌ ഈ അപൂർവ്വത. നാലുവശവും മലകളാല്‍ ചുറ്റപ്പെട്ട പ്രകൃതിസൗന്ദര്യമുള്ള ഗ്രാമമാണ്‌ ജറ്റിംഗ.മഴക്കാലം കഴിഞ്ഞ്‌ സെപ്‌തംബർ ഒക്‌ടോബർ മാസങ്ങളിലാണ്‌ ഈ കൂട്ട ആത്‌മഹത്യ അരങ്ങേറുന്നത്‌. വൈകിട്ട്‌ ഏഴുമണിക്കും പത്തുമണിക്കുമിടയിലാണ്‌‌ ഇതു സംഭവിക്കുന്നത്‌. പക്ഷി ശാസ്‌ത്രജ്ഞന്‍മാരേയും ഗ്രാവവാസികളേയും ഒരുപോലെ അമ്പരപ്പിക്കുന്ന ഈ പ്രതിഭാസത്തിന്‌ വ്യക്‌തമായ ഒരു ഉത്തരം തരാന്‍ ശാസ്‌ത്രലോകത്തിന്‌ ഇതുവരെ കഴിഞ്ഞിട്ടില്ല എന്നതാണ്‌ വാസ്‌തവം. [](https://cdn.boolokam.com/articles/2023/07/wfwfggg.webp)പ്രദേശവാസികൾ പറയുന്നത്‌ പറന്നു വരുന്ന പക്ഷികള്‍ ഇവിടെയെത്തുമ്പോള്‍ ഗ്രാമത്തിലെ ലൈറ്റുകളുടെ പ്രകാശം കണ്ട്‌ പെട്ടെന്നു താണുപറക്കുമ്പോള്‍ മരങ്ങളിലും കെട്ടിടങ്ങളിലും മറ്റും ഇടിച്ച്‌ താഴെ വീണു ചാകുന്നു എന്നാണ്‌. എന്നാൽ ശാസ്‌ത്രലോകം കണ്ടെത്തിയത്‌ ഇങ്ങനെ, മണ്‍സൂണിനുശേഷം അന്തരീക്ഷത്തില്‍ നിറയുന്ന കോടമഞ്ഞുമൂലം ദിക്‌സ്ഥിതി കാണാതെ മരങ്ങളിലും മറ്റും ഇടിച്ച്‌ ചാവുന്നു. [![](https://cdn.boolokam.com/articles/2023/07/ffgggg-2.jpg)](https://cdn.boolokam.com/articles/2023/07/ffgggg-2.jpg)കൂടാതെ മണ്‍സൂണ്‍ കാലത്തിനു ശേഷം പക്ഷികളുടെ തനതുസ്വഭാവം കൈവിട്ടു പോകുന്നു. രണ്ടും ഉള്‍ക്കൊള്ളാന്‍ പ്രയാസം. അത്ഭുതപ്പെടുത്തുന്നത്‌ രാജ്യങ്ങള്‍ കടന്ന്‌ ചിലപ്പോള്‍ ഭൂഖണ്ഡങ്ങള്‍ താണ്ടി ഇവിടെയെത്തി മടങ്ങി സ്വന്തം സ്ഥലത്തു തിരികെയെത്താറുള്ള പക്ഷികള്‍ അസമിലെ ജറ്റിംഗയിലെത്തുമ്പോള്‍ മാത്രം എങ്ങിനെ ദിശതെറ്റുന്നു? ഇവിടെനിന്നു മടങ്ങുമ്പോള്‍ മാത്രം എങ്ങിനെ തനതു സ്വഭാവം കൈവിട്ടുപോകുന്നു? പൊതുവെ പക്ഷികള്‍ രാത്രി പറക്കാറോ ഇരതേടാറോ ഇല്ല. ഏഴിനും പത്തിനുമിടയിൽ‍ വെളിച്ചം കണ്ടാണെങ്കില്‍ എന്തിന്‌ ഇവിടേക്ക്‌ മാത്രം പറന്നുവരുന്നു? അവിടെ താമസിക്കുന്നവരും ചോദിക്കുന്നത്‌ ഇതുതന്നെ. ഗ്രാമത്തിന്റെ മറ്റു പലയിടത്തും വലിയ പ്രകാശമുള്ള ലൈറ്റുകള്‍ വച്ചു നോക്കിയെങ്കിലും ആ ഭാഗത്തേക്ക്‌ പക്ഷികള്‍ ഒന്നും വന്നുചേർന്നില്ല.'ദി ബേഡ്‌ മാന്‍ ഓഫ്‌ അസം" എന്നറിയപ്പെടുന്ന അന്‍വറുദിന്‍ ചൗധരിയും മേല്‍ സൂചിപ്പിച്ച ശാസ്‌ത്രീയ വശമാണ്‌ ചൂണ്ടിക്കാണിക്കുന്നത്‌. [![](https://cdn.boolokam.com/articles/2023/07/geettyy-1024x695.jpg)](https://cdn.boolokam.com/articles/2023/07/geettyy.jpg)പ്രശസ്‌ത പക്ഷിശാസ്‌ത്രജ്ഞനായ അന്തരിച്ച ഡോ. സലിം അലിക്കും മറ്റൊരഭിപ്രായമില്ല. ഇവിടെയെത്തുമ്പോള്‍ പക്ഷികള്‍ ഉറങ്ങിപ്പോകുന്നു എന്നുകൂടി അദ്ദേഹം ചേർത്തു. എന്നാല്‍ എങ്ങിനെ? അതിന്‌ ഇനിയും ശാസ്‌ത്രീയ പഠനങ്ങള്‍ വേണമെന്നാണ്‌ അദ്ദഹത്തിന്റെ പക്ഷം.എന്തായാലും വിവിധയിനം പക്ഷികള്‍, ഇന്നേവരെ കാണാത്തയിനങ്ങളും കൂട്ടത്തോടെ ചത്തുകിടക്കുന്നത്‌ ഒരു സങ്കടക്കാഴ്‌ചയായി ഇന്നും തുടരുന്നു.ഇപ്പോഴും ആ രഹസ്യം അജ്ഞാതമായിത്തന്നെ പക്ഷി ആത്‌മഹത്യ..!!ഇനിയും ശാസ്‌ത്രത്തിനു പിടികൊടുക്കാതെ..!!
