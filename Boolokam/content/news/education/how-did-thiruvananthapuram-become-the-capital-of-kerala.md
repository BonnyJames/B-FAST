---
title: "എങ്ങനെയാണ് തിരുവനന്തപുരം കേരളത്തിന്റെ തലസ്ഥാനം ആയത് ? സംസ്ഥാനങ്ങളുടെ മധ്യഭാഗത്ത് തലസ്ഥാനം വരുന്നതാണോ അനുയോജ്യം ?"
date: 2023-07-15T03:24:21
draft: false
categories: ["Education"]
tags: ['capital of kerala', 'eranakulam', 'kerala capital', 'thiruvananthapuram']
author: "Beaumaris"
---

<strong>അറിവ് തേടുന്ന പാവം പ്രവാസി</strong>

എങ്ങനെയാണ് തിരുവനന്തപുരം കേരളത്തിന്റെ തലസ്ഥാനം ആയത് ? ഇന്ത്യയിൽ എല്ലാ ഹൈക്കോടതികളും തലസ്ഥാന നഗരിയിൽ ആണെങ്കിലും കേരളത്തിൽ മാത്രം അങ്ങനെ ആവാതിരുന്നത് എന്തുകൊണ്ട്? സംസ്ഥാനങ്ങളുടെ മധ്യഭാഗത്ത് തലസ്ഥാനം വരുന്നതാണോ അനുയോജ്യം?

[caption id="attachment_403090" align="aligncenter" width="1024"]<a href="https://cdn.boolokam.com/articles/2023/07/4294.jpg"><img class="wp-image-403090 size-full" src="https://cdn.boolokam.com/articles/2023/07/4294.jpg" alt="thiruvananthapuram" width="1024" height="683" /></a> <strong>thiruvananthapuram</strong>[/caption]

ഭരണ തലസ്ഥാനം മാറ്റുക എന്നത് പുതുമയുള്ള കാര്യമല്ല. 1912 വരെ ബ്രിട്ടീഷ് ഇന്ത്യയുടെ തലസ്ഥാനം കൊൽക്കത്ത ആയിരുന്നു. പിന്നീടാണ് ദൽഹിയിലേക്ക് മാറ്റിയത്. മുഗൾ ഭരണകാലത്ത് ദൽഹിയും , ആഗ്രയും തലസ്ഥാനമായിരുന്നിട്ടുണ്ട്. അക്ബർ ചക്രവർത്തി ഫത്തേപ്പൂർ സിക്രി എന്ന പുതിയ തലസ്ഥാനം ദൽഹിക്കടുത്തു നിർമിച്ചിരുന്നു. തലസ്ഥാന മാറ്റം പറയുമ്പോൾ ആദ്യം ഓർക്കുക മുഹമ്മദ് ബിൻ തുഗ്ലക്കിന്റെ പേരാണ്. ദൽഹി ഭരിച്ച സുൽത്താൻ മാരിൽ പതിനെട്ടാമൻ. തുഗ്ലക് വംശസ്ഥാപകൻ ഗിയാസുദ്ദിൻ തുഗ്ലക്കിന്റെ സീമന്ത പുത്രൻ. ഇന്ത്യയുടെ തലസ്ഥാനം ദൽഹിയിൽ നിന്ന് ഡക്കാനിലെ ദൗലത്താബാദിലേക്ക് മാറ്റണമെന്നു അദ്ദേഹം നിർദേശിച്ചു.

പതിനാലാം നൂറ്റാണ്ടിൽ, കൃത്യമായി പറഞ്ഞാൽ 1350 കളിൽ. രണ്ടു കാരണങ്ങളാണ് അദ്ദേഹത്തിന്നുണ്ടായിരുന്നത്. ദൽഹി അതിർത്തി പ്രദേശമായതുകൊണ്ട് വിദേശത്തുനിന്നുള്ള ആക്രമണ സാധ്യത കൂടുതലാണ്. പിന്നെ തലസ്ഥാനം രാജ്യമധ്യത്തിലാക്കുമ്പോൾ എല്ലാ ഭാഗത്തേക്കും ചെന്നെത്താൻ എളുപ്പമായിരിക്കും. ഇതിനെ ചില ചരിത്രകാരന്മാർ തുഗ്ലക് പരിഷ്‌കാരമെന്നു പരിഹസിക്കുന്നുണ്ട്.25 വർഷത്തെ ഭരണത്തിൽ നാലു തവണ അദ്ദേഹം തലസ്ഥാനം മാറ്റിയിട്ടുണ്ട്. ദൽഹിക്കും ദൗലത്താബാദിനും പുറമെ ആഗ്ര, ലാഹോർ, ബദയുൺ, (ഉത്തർ പ്രദേശ് ) എന്നിവിടങ്ങളിലേക്കും മുഹമ്മദ് ബിൻ തുഗ്ലക് തന്റെ തലസ്ഥാനം മാറ്റിയിരുന്നു.

ഇന്ത്യയിൽ മാത്രമല്ല, പല വിദേശ രാജ്യങ്ങളിലും നമ്മുടെ പല സംസ്ഥാനങ്ങളിലും തലസ്ഥാന മാറ്റങ്ങൾ നടന്നിട്ടുണ്ട്. അമേരിക്കയിൽ ന്യൂയോർക്ക് ആയിരുന്നു അവരുടെ ആദ്യ തലസ്ഥാനം. പിന്നീട് വാഷിങ്ടൺ ഡി.സിയിലേക്ക് (കൊളമ്പിയ ഡിസ്ട്രിക്ട്) മാറ്റുകയായിരുന്നു. പാക്കിസ്ഥാൻ മൂന്നു തവണ തലസ്ഥാനം മാറ്റിയിട്ടുണ്ട്. കറാച്ചിയിലായിരുന്നു തുടക്കം. പിന്നീട് റാവൽപിണ്ടിയിലേക്ക് മാറ്റി. അതിന് ശേഷം ഇസ്‌ലാമാബാദ് എന്നൊരു പുതിയ നഗരം നിർമിച്ചു. തായ്ലൻഡ് എട്ട് തവണ തലസ്ഥാനം മാറ്റിയിട്ടുണ്ട്. ഇപ്പോൾ ബാങ്കോക്കാണ്. പതിനാലാം നൂറ്റാണ്ടിൽ ശുകോത്തായിയിൽ ആയിരുന്നു തുടക്കം. അവിടെ അയോധ്യ ഉണ്ട്. പതിനെട്ടാം നൂറ്റാണ്ടിൽ അവിടം തലസ്ഥാനം ആയിരുന്നു. അങ്ങനെ പല രാജ്യങ്ങൾക്കും കഥകളുണ്ട്.

തിരുവനന്തപുരം തലസ്ഥാനം ആകാൻ ചരിത്രപരവും , രാഷ്ട്രീയവുമായ ചില കാരണങ്ങൾ ഉണ്ട് .പതിനെട്ട് പത്തൊൻപത് നൂറ്റാണ്ടുകളിലെ കേരളത്തിൽ പ്രധാനമായും രണ്ടു നാട്ടു രാജ്യങ്ങളാണ് ഉണ്ടായിരുന്നത് . തിരുവിതാംകൂറും കൊച്ചിയും. ഇവ കൂടാതെ അനേകം ചെറു നാടുകളും സ്വരൂപം എന്നൊക്കെ അറിയപ്പെട്ടിരുന്ന വളരെ ചെറിയ പ്രദേശങ്ങളുമാണ് ഉണ്ടായിരുന്നത്.രണ്ടു പ്രബല നാട്ടു രാജ്യങ്ങൾക്കും അവരുടേതായ പ്രത്യേകതകൾ ഉണ്ടായിരുന്നു.തിരുവിതാംകൂർ വളരെ വിപുലവും, താരതമ്യേന സമ്പന്നവും ആയിരുന്നു. നവോഥാന പ്രസ്ഥാനങ്ങൾ, ശ്രീ മൂലം പ്രജാസഭ, പലവിധ രാഷ്ട്രീയ പ്രക്ഷോഭങ്ങൾ, കൃത്യമായ ഭരണ സംവിധാനം ( വിപുലമായ ഹജൂർ കച്ചേരി, വിദ്യാഭ്യാസ സ്ഥാപനങ്ങൾ, ആശുപത്രികൾ എന്നിവ ഉൾപടെ) എന്നിവ മൂലം കൊച്ചിയേക്കാൾ രാഷ്ട്രീയ പ്രാധാന്യം തിരുവിതാംകൂറിനു ലഭിച്ചിരുന്നു. നാഗരികത എടുത്തു പറയേണ്ട മറ്റൊരു ഘടകമാണ്. മാർത്താണ്ഡവർമ്മയുടെ കാലം മുതലുള്ള പരിശ്രമങ്ങളാൽ തിരുവനന്തപുരം നഗരം കൊച്ചിയേക്കാൾ ആധുനികമായിരുന്നു.

മികച്ച പൊതു റോഡുകൾ, വൈദ്യുതീകരണം, മാലിന്യ നിർമാർജന സംവിധാനം, പൈപ്പിലൂടെയുള്ള കുടിവെള്ളം എന്നിങ്ങനെ അനവധി മികവുകൾ ആദ്യമുണ്ടായത് തിരുവനന്തപുരത്താണ്.കൊച്ചിയെ സംബന്ധിച്ച് ഒരു തുറമുഖ നഗരം ആണെങ്കിൽ കൂടി ഇന്ന് കാണുന്ന പ്രാധാന്യം ആ തുറമുഖത്തിന് കൈ വന്നിട്ടുണ്ടായിരുന്നില്ല. എന്നാൽ പണ്ട് നിലനിന്ന പെരുമ്പടപ്പ് സ്വരൂപത്തിന്റെയും , മഹോദയപുരത്തിന്റെയും പൈതൃകം അവകാശപ്പെടാൻ ഉണ്ടായിരുന്നു താനും. ശക്തൻ തമ്പുരാന്റെ കാലത്ത് പല ആധുനീകരണ ശ്രമങ്ങളും നടന്നു. എന്നാൽ തൃശൂർ, മട്ടാഞ്ചേരി, തൃപ്പൂണിത്തറ എന്നീ മൂന്നു സ്ഥലങ്ങളിലായാണ് കൊച്ചി രാജ്യത്തിന്റെ ഭരണം വിഘടിച്ചു കിടന്നത്. അതിനാൽ തന്നെ തിരുവനന്തപുരം പോലെ കേന്ദ്രീകൃതമായൊരു തലസ്ഥാനം കൊച്ചിക്ക് ഉണ്ടായില്ല.

[caption id="attachment_403091" align="aligncenter" width="966"]<a href="https://cdn.boolokam.com/articles/2023/07/cvcv.jpg"><img class="wp-image-403091" src="https://cdn.boolokam.com/articles/2023/07/cvcv-1024x683.jpg" alt="kochi" width="966" height="645" /></a> <strong>kochi</strong>[/caption]

തുടർന്നു 1947 ഇൽ സ്വാതന്ത്ര്യം ലഭിച്ചപ്പോൾ തിരുവിതാംകൂർ സ്വതന്ത്ര രാജ്യമായി നിലനിൽക്കാൻ ശ്രമിക്കുകയും കൊച്ചി ഇന്ത്യൻ യൂണിയനിൽ ചേരാൻ സന്നദ്ധത അറിയിക്കുകയും ചെയ്തു. എന്നാൽ രാഷ്ട്രീയ പ്രക്ഷോഭങ്ങൾ, ഐക്യ കേരള പ്രസ്ഥാനം മുതലായവയുടെ ഫലമായി 1949 ഇൽ ഐക്യ കേരളം അഥവാ തിരുകൊച്ചി സംസ്ഥാനം രൂപം കൊണ്ടു.ഇതിന് മുൻകൈ എടുത്തത് പുരോഗമന വാദി ആയിരുന്ന കൊച്ചി രാജാവ് ശ്രീ കേരള വർമ്മ ആയിരുന്നു.

പുതിയ നാടിന്റെ "രാജപ്രമുഖ്" സ്ഥാനം തിരുവിതാംകൂർ രാജാവിന് നൽകാനും അദ്ദേഹം സന്നദ്ധനായി. മലയാളികളുടെ ക്ഷേമം ജനാധിപത്യത്തിൽ അധിഷ്ഠിതമായ ഒരു സംസ്ഥാനമായി നിലകൊള്ളുന്നതിൽ ആയിരിക്കുമെന്ന് അദ്ദേഹം വാദിച്ചു. "ഉപരാജപ്രമുഖ്" എന്ന സ്ഥാനം ഉടമ്പടി പ്രകാരം നൽകപ്പെട്ടു എങ്കിലും അദ്ദേഹം അത് നിരാകരിച്ചു. കുടുംബത്തിലെ ഏറ്റവും മുതിർന്ന വ്യക്തിയെ "വലിയ തമ്പുരാൻ" എന്ന് അഭിസംബോധന ചെയ്താൽ മതിയാകുമെന്ന് പറഞ്ഞുകൊണ്ട് മറ്റ് വ്യവസ്ഥകൾ ഒന്നുമില്ലാതെ രാജാധികാരം കൊച്ചി രാജാവ് ഉപേക്ഷിച്ചു.

തിരുവിതാംകൂർ മുഖ്യമന്തി ആയിരുന്ന ടി കെ നാരായണ പിള്ളയാണ് തിരുകൊച്ചിയുടെ ആദ്യ മുഖ്യമന്ത്രി ആയത്. തിരുവിതാംകൂർ രാജാവായിരുന്ന ചിത്തിര തിരുനാൾ രാജപ്രമുഖ് ആയി. കൂടുതൽ സൗകര്യങ്ങൾ ഉള്ളതിനാൽ ഭരണ തലസ്ഥാനം തിരുവനന്തപുരം ആയിരിക്കും എന്ന് നിശ്ചയിക്കപ്പെട്ടു. ഹൈക്കോടതി കൊച്ചിയിൽ ആയിരിക്കുമെന്നും. കൂടാതെ പുതിയ നിയമസഭ വർഷത്തിൽ രണ്ടു സമ്മേളനങ്ങൾ തിരുവനന്തപുരത്തും രണ്ടെണ്ണം കൊച്ചിയിലും നടത്തുമെന്നും ധാരണയായി. ഗവർണ്ണർ സ്ഥാനത്തിന് സമാനമായ രാജ പ്രമുഖിനു തിരുവനന്തപുരത്തെ രാജ് ഭവൻ, കൊച്ചിയിലെ ബോൾഗാട്ടി പാലസ് എന്നിവ ഔദ്യോഗിക വസതികളായി നൽകികൊണ്ട് ഒരു തുല്യത വരുത്താനും ശ്രമമുണ്ടായി.

എന്നാൽ രാഷ്ട്രീയ അരാജകത്വം എന്ന് തന്നെ പറയാവുന്ന സ്ഥിതിയാണ് തിരു കൊച്ചി സംസ്ഥാനത്തിന്റെ ഭരണ തലത്തിൽ ഉണ്ടായത്. 1949 മുതൽ 1955 വരെ അഞ്ചു മുഖ്യമന്ത്രിമാരാണ് ഉണ്ടായത്. തുടർന്നു പ്രസിഡന്റ് ഭരണവും. അഞ്ചു മുഖ്യമന്ത്രിമാരിൽ നാലും തിരുവിതാംകൂർ ഭാഗത്തുനിന്നുള്ള നേതാക്കളായിരുന്നു. (ടി കെ നാരായണപിള്ള, സി കേശവൻ, എ ജെ ജോൺ, പട്ടം താണുപിള്ള എന്നിവർ. അവസാനം മുഖ്യമന്ത്രി ആയ പനമ്പള്ളി ഗോവിന്ദ മേനോൻ മാത്രമാണ് മുഖ്യമന്ത്രി ആയ കൊച്ചി സ്വദേശി)
1956 ഇൽ ഭാഷാ അടിസ്ഥാനത്തിൽ സംസ്ഥാന പുനഃസംഘടന ഉണ്ടായപ്പോൾ കേരളം പോലെ ഒരു ചെറിയ സംസ്ഥാനത്തിന് രണ്ടു തലസ്ഥാനം ആവശ്യമില്ല എന്ന തീരുമാനമുണ്ടായി. നിലനിന്ന രാഷ്ട്രീയ മുൻ‌തൂക്കം മൂലം തന്നെ തിരുവനന്തപുരം തലസ്ഥാനമായി. കൊച്ചി തലസ്ഥാനം ആകുന്നതുകൊണ്ട് കൊച്ചി നിവാസികളേക്കാൾ മലബാർ നിവാസികൾക്ക് ആയിരിക്കാം ഗുണമുണ്ടായിരിക്കുക. എന്നാൽ ബ്രിട്ടീഷ് മലബാർ യാതൊരു രാഷ്ട്രീയ സാമൂഹിക പ്രാബല്യവും ഇല്ലാത്ത അവസ്ഥയിലാണ് കേരളത്തിൽ ലയിച്ചത്. അതിനാൽ തന്നെ അത്തരം ആവശ്യങ്ങൾ പരിഗണിക്കപെട്ടിട്ടുണ്ടാകില്ല.അങ്ങനെ തിരുവനന്തപുരം കേരള സംസ്ഥാനത്തിന്റെ തലസ്ഥാനമായി. ഹൈകോടതി കൊച്ചിയിൽ തുടരാനും തീരുമാനമായി.

കേരള തലസ്ഥാനം എറണാകുളത്തേക്ക് മാറ്റണമെന്ന ആവശ്യം തിരു-കൊച്ചി ലയന സമയത്തുള്ള ഒരു തീരുമാനമായിരുന്നു . തലസ്ഥാനം തിരുവിതാംകൂറിലും ഹൈക്കോടതി കൊച്ചിയിലും എന്നായിരുന്നു ധാരണ. ഇന്ത്യയിൽ എല്ലാ ഹൈക്കോടതികളും തലസ്ഥാന നഗരിയിൽ ആണ്. കേരളത്തിൽ മാത്രം അങ്ങനെ ആവാതിരുന്നത് ഈ ധാരണയിലാണ്. തിരുവനന്തപുരത്ത് ഒരു ഹൈക്കോടതി ബെഞ്ച് സ്ഥപിക്കാനുള്ള സജീവ ശ്രമം പാളിയതും അതുകൊണ്ടാണ്. എറണാകുളത്ത് ഒരു പുതിയ തലസ്ഥാനം നിർമിക്കാനുള്ള സ്ഥലം ലഭ്യമല്ല എന്നതുംഅതിന്റെ സാമ്പത്തിക വശവും ചർച്ച ചെയ്യപ്പെട്ടിട്ടുണ്ട്. അതിനാലാണ് എറണാകുളം തലസ്ഥാനമാക്കാം എന്ന നിർദേശം പലപ്പോഴും അവഗണിക്കുന്നത്.

ഇപ്പോൾ എന്തെങ്കിലും കാര്യത്തിന് പഴയ പോലെ തലസ്ഥാനത്തേക്ക് പോകേണ്ട കാര്യമില്ല. ഓൺലൈൻ സംവിധാനങ്ങൾ അത്രയേറെ മെച്ചപ്പെട്ടിട്ടുണ്ട്. വീഡിയോ കോൺഫറൻസിൽ മന്ത്രിസഭ ചേരുന്നതും , പരാതി കൊടുക്കൽ, അപേക്ഷ നൽകൽ എല്ലാം ഓൺ ലൈനിൽ ആണ്. തലസ്ഥാന സന്ദർശനം ഇക്കാലത്തു ഒരു അനിവാര്യ ഘടകമല്ല. ചില സംസ്ഥാനങ്ങളിൽ തലസ്ഥാന മാറ്റങ്ങൾ ഉണ്ടായിട്ടുണ്ട്. ഗുജറാത്തിന്റെ തലസ്ഥാനം അഹമ്മദാബാദിൽ നിന്നും ഗാന്ധി നഗറിലേക്ക് മാറ്റിയതാണ്.

ജമ്മു കശ്മീരിനു ശ്രീനഗർ, ജമ്മു എന്നീ രണ്ടു തലസ്ഥാനങ്ങൾ ഉണ്ട്. ശീതകാല / ഉഷ്ണകാല വ്യതിയാനങ്ങൾ അനുസരിച്ചുള്ള മാറ്റങ്ങൾ ആണിത്. അസമിന്റെ തലസ്ഥാനം ഷില്ലോംഗ് ആയിരുന്നു. അതിപ്പോൾ മേഘാലയ സംസ്ഥാനത്തിന്റെ തലസ്ഥാനമാണ്. ഗുവാഹത്തിക്ക് സമീപമുള്ള തെസ്പുർ ആണ് പകരം വന്നത്. എന്നാൽ ആന്ധ്രാ പ്രദേശ് അമരാവതി, ഇറ്റാനഗർ, വിശാഖപട്ടണം എന്നീ മൂന്നു തലസ്ഥാനങ്ങൾ ഉണ്ടാക്കിയത് കൗതുകകരമാണ്. കേരളത്തിൽ ഒരു തലസ്ഥാനമേ ഉള്ളൂ എങ്കിലും എറണാകുളം വാണിജ്യ തലസ്ഥാനം, തൃശൂർ സാംസ്‌കാരിക തലസ്ഥാനം, കോട്ടയം അക്ഷര / ആത്മീയ തലസ്ഥാനം, കോഴിക്കോട് സഹൃദയ തലസ്ഥാനം എന്നിങ്ങനെയും അറിയപ്പെടുന്നു.

എല്ലാ രാജ്യങ്ങളുടെയും , സംസ്ഥാനങ്ങളുടെയും ഭരണ സിരാകേന്ദ്രം അവയുടെ ഭൂമി ശാസ്ത്ര പരമായ മദ്ധ്യഭാഗത്ത് ആയിരുന്നാൽ എല്ലാ ഭാഗത്തേയും ജനങ്ങൾക്ക് തലസ്ഥാനത്ത് എത്തി നടത്തേണ്ട കാര്യങ്ങൾ കുറഞ്ഞ ദൂരം യാത്ര ചെയ്ത് നടത്തിയെടുക്കാം. ഇതനുസരിച്ചാണെങ്കിൽ ഇന്ത്യയുടെ തലസ്ഥാനം നാഗ്പൂർ അല്ലെങ്കിൽ പുനെ ആയേനെ.കേരളത്തിൽ കൊച്ചി വേണമെങ്കിൽ തലസ്ഥാനമാക്കാവുന്നതാണ്.പക്ഷേ ഒരു രാജ്യത്തിൻ്റെയോ സംസ്ഥാനത്തിൻ്റെയോ തലസ്ഥാന നഗരം തിരഞ്ഞെടുക്കുന്നത് ഭൂമി ശാസ്ത്ര പരമായ സ്ഥാനം മാത്രം നോക്കിയല്ല. അത് മിക്കവാറും ചരിത്രപരമായ വസ്തുതകളെ അടിസ്ഥാനമാക്കിയാണ്.


![എങ്ങനെയാണ് തിരുവനന്തപുരം കേരളത്തിന്റെ തലസ്ഥാനം ആയത് ? സംസ്ഥാനങ്ങളുടെ മധ്യഭാഗത്ത് തലസ്ഥാനം വരുന്നതാണോ അനുയോജ്യം ?](https://cdn.boolokam.com/articles/2023/07/4294.jpg)**അറിവ് തേടുന്ന പാവം പ്രവാസി** എങ്ങനെയാണ് തിരുവനന്തപുരം കേരളത്തിന്റെ തലസ്ഥാനം ആയത് ? ഇന്ത്യയിൽ എല്ലാ ഹൈക്കോടതികളും തലസ്ഥാന നഗരിയിൽ ആണെങ്കിലും കേരളത്തിൽ മാത്രം അങ്ങനെ ആവാതിരുന്നത് എന്തുകൊണ്ട്? സംസ്ഥാനങ്ങളുടെ മധ്യഭാഗത്ത് തലസ്ഥാനം വരുന്നതാണോ അനുയോജ്യം? [caption id="attachment_403090" align="aligncenter" width="1024"][](https://cdn.boolokam.com/articles/2023/07/4294.jpg) **thiruvananthapuram**[/caption] ഭരണ തലസ്ഥാനം മാറ്റുക എന്നത് പുതുമയുള്ള കാര്യമല്ല. 1912 വരെ ബ്രിട്ടീഷ് ഇന്ത്യയുടെ തലസ്ഥാനം കൊൽക്കത്ത ആയിരുന്നു. പിന്നീടാണ് ദൽഹിയിലേക്ക് മാറ്റിയത്. മുഗൾ ഭരണകാലത്ത് ദൽഹിയും , ആഗ്രയും തലസ്ഥാനമായിരുന്നിട്ടുണ്ട്. അക്ബർ ചക്രവർത്തി ഫത്തേപ്പൂർ സിക്രി എന്ന പുതിയ തലസ്ഥാനം ദൽഹിക്കടുത്തു നിർമിച്ചിരുന്നു. തലസ്ഥാന മാറ്റം പറയുമ്പോൾ ആദ്യം ഓർക്കുക മുഹമ്മദ് ബിൻ തുഗ്ലക്കിന്റെ പേരാണ്. ദൽഹി ഭരിച്ച സുൽത്താൻ മാരിൽ പതിനെട്ടാമൻ. തുഗ്ലക് വംശസ്ഥാപകൻ ഗിയാസുദ്ദിൻ തുഗ്ലക്കിന്റെ സീമന്ത പുത്രൻ. ഇന്ത്യയുടെ തലസ്ഥാനം ദൽഹിയിൽ നിന്ന് ഡക്കാനിലെ ദൗലത്താബാദിലേക്ക് മാറ്റണമെന്നു അദ്ദേഹം നിർദേശിച്ചു. പതിനാലാം നൂറ്റാണ്ടിൽ, കൃത്യമായി പറഞ്ഞാൽ 1350 കളിൽ. രണ്ടു കാരണങ്ങളാണ് അദ്ദേഹത്തിന്നുണ്ടായിരുന്നത്. ദൽഹി അതിർത്തി പ്രദേശമായതുകൊണ്ട് വിദേശത്തുനിന്നുള്ള ആക്രമണ സാധ്യത കൂടുതലാണ്. പിന്നെ തലസ്ഥാനം രാജ്യമധ്യത്തിലാക്കുമ്പോൾ എല്ലാ ഭാഗത്തേക്കും ചെന്നെത്താൻ എളുപ്പമായിരിക്കും. ഇതിനെ ചില ചരിത്രകാരന്മാർ തുഗ്ലക് പരിഷ്‌കാരമെന്നു പരിഹസിക്കുന്നുണ്ട്.25 വർഷത്തെ ഭരണത്തിൽ നാലു തവണ അദ്ദേഹം തലസ്ഥാനം മാറ്റിയിട്ടുണ്ട്. ദൽഹിക്കും ദൗലത്താബാദിനും പുറമെ ആഗ്ര, ലാഹോർ, ബദയുൺ, (ഉത്തർ പ്രദേശ് ) എന്നിവിടങ്ങളിലേക്കും മുഹമ്മദ് ബിൻ തുഗ്ലക് തന്റെ തലസ്ഥാനം മാറ്റിയിരുന്നു. ഇന്ത്യയിൽ മാത്രമല്ല, പല വിദേശ രാജ്യങ്ങളിലും നമ്മുടെ പല സംസ്ഥാനങ്ങളിലും തലസ്ഥാന മാറ്റങ്ങൾ നടന്നിട്ടുണ്ട്. അമേരിക്കയിൽ ന്യൂയോർക്ക് ആയിരുന്നു അവരുടെ ആദ്യ തലസ്ഥാനം. പിന്നീട് വാഷിങ്ടൺ ഡി.സിയിലേക്ക് (കൊളമ്പിയ ഡിസ്ട്രിക്ട്) മാറ്റുകയായിരുന്നു. പാക്കിസ്ഥാൻ മൂന്നു തവണ തലസ്ഥാനം മാറ്റിയിട്ടുണ്ട്. കറാച്ചിയിലായിരുന്നു തുടക്കം. പിന്നീട് റാവൽപിണ്ടിയിലേക്ക് മാറ്റി. അതിന് ശേഷം ഇസ്‌ലാമാബാദ് എന്നൊരു പുതിയ നഗരം നിർമിച്ചു. തായ്ലൻഡ് എട്ട് തവണ തലസ്ഥാനം മാറ്റിയിട്ടുണ്ട്. ഇപ്പോൾ ബാങ്കോക്കാണ്. പതിനാലാം നൂറ്റാണ്ടിൽ ശുകോത്തായിയിൽ ആയിരുന്നു തുടക്കം. അവിടെ അയോധ്യ ഉണ്ട്. പതിനെട്ടാം നൂറ്റാണ്ടിൽ അവിടം തലസ്ഥാനം ആയിരുന്നു. അങ്ങനെ പല രാജ്യങ്ങൾക്കും കഥകളുണ്ട്. തിരുവനന്തപുരം തലസ്ഥാനം ആകാൻ ചരിത്രപരവും , രാഷ്ട്രീയവുമായ ചില കാരണങ്ങൾ ഉണ്ട് .പതിനെട്ട് പത്തൊൻപത് നൂറ്റാണ്ടുകളിലെ കേരളത്തിൽ പ്രധാനമായും രണ്ടു നാട്ടു രാജ്യങ്ങളാണ് ഉണ്ടായിരുന്നത് . തിരുവിതാംകൂറും കൊച്ചിയും. ഇവ കൂടാതെ അനേകം ചെറു നാടുകളും സ്വരൂപം എന്നൊക്കെ അറിയപ്പെട്ടിരുന്ന വളരെ ചെറിയ പ്രദേശങ്ങളുമാണ് ഉണ്ടായിരുന്നത്.രണ്ടു പ്രബല നാട്ടു രാജ്യങ്ങൾക്കും അവരുടേതായ പ്രത്യേകതകൾ ഉണ്ടായിരുന്നു.തിരുവിതാംകൂർ വളരെ വിപുലവും, താരതമ്യേന സമ്പന്നവും ആയിരുന്നു. നവോഥാന പ്രസ്ഥാനങ്ങൾ, ശ്രീ മൂലം പ്രജാസഭ, പലവിധ രാഷ്ട്രീയ പ്രക്ഷോഭങ്ങൾ, കൃത്യമായ ഭരണ സംവിധാനം ( വിപുലമായ ഹജൂർ കച്ചേരി, വിദ്യാഭ്യാസ സ്ഥാപനങ്ങൾ, ആശുപത്രികൾ എന്നിവ ഉൾപടെ) എന്നിവ മൂലം കൊച്ചിയേക്കാൾ രാഷ്ട്രീയ പ്രാധാന്യം തിരുവിതാംകൂറിനു ലഭിച്ചിരുന്നു. നാഗരികത എടുത്തു പറയേണ്ട മറ്റൊരു ഘടകമാണ്. മാർത്താണ്ഡവർമ്മയുടെ കാലം മുതലുള്ള പരിശ്രമങ്ങളാൽ തിരുവനന്തപുരം നഗരം കൊച്ചിയേക്കാൾ ആധുനികമായിരുന്നു. മികച്ച പൊതു റോഡുകൾ, വൈദ്യുതീകരണം, മാലിന്യ നിർമാർജന സംവിധാനം, പൈപ്പിലൂടെയുള്ള കുടിവെള്ളം എന്നിങ്ങനെ അനവധി മികവുകൾ ആദ്യമുണ്ടായത് തിരുവനന്തപുരത്താണ്.കൊച്ചിയെ സംബന്ധിച്ച് ഒരു തുറമുഖ നഗരം ആണെങ്കിൽ കൂടി ഇന്ന് കാണുന്ന പ്രാധാന്യം ആ തുറമുഖത്തിന് കൈ വന്നിട്ടുണ്ടായിരുന്നില്ല. എന്നാൽ പണ്ട് നിലനിന്ന പെരുമ്പടപ്പ് സ്വരൂപത്തിന്റെയും , മഹോദയപുരത്തിന്റെയും പൈതൃകം അവകാശപ്പെടാൻ ഉണ്ടായിരുന്നു താനും. ശക്തൻ തമ്പുരാന്റെ കാലത്ത് പല ആധുനീകരണ ശ്രമങ്ങളും നടന്നു. എന്നാൽ തൃശൂർ, മട്ടാഞ്ചേരി, തൃപ്പൂണിത്തറ എന്നീ മൂന്നു സ്ഥലങ്ങളിലായാണ് കൊച്ചി രാജ്യത്തിന്റെ ഭരണം വിഘടിച്ചു കിടന്നത്. അതിനാൽ തന്നെ തിരുവനന്തപുരം പോലെ കേന്ദ്രീകൃതമായൊരു തലസ്ഥാനം കൊച്ചിക്ക് ഉണ്ടായില്ല. [caption id="attachment_403091" align="aligncenter" width="966"][![kochi](https://cdn.boolokam.com/articles/2023/07/cvcv-1024x683.jpg)](https://cdn.boolokam.com/articles/2023/07/cvcv.jpg) **kochi**[/caption] തുടർന്നു 1947 ഇൽ സ്വാതന്ത്ര്യം ലഭിച്ചപ്പോൾ തിരുവിതാംകൂർ സ്വതന്ത്ര രാജ്യമായി നിലനിൽക്കാൻ ശ്രമിക്കുകയും കൊച്ചി ഇന്ത്യൻ യൂണിയനിൽ ചേരാൻ സന്നദ്ധത അറിയിക്കുകയും ചെയ്തു. എന്നാൽ രാഷ്ട്രീയ പ്രക്ഷോഭങ്ങൾ, ഐക്യ കേരള പ്രസ്ഥാനം മുതലായവയുടെ ഫലമായി 1949 ഇൽ ഐക്യ കേരളം അഥവാ തിരുകൊച്ചി സംസ്ഥാനം രൂപം കൊണ്ടു.ഇതിന് മുൻകൈ എടുത്തത് പുരോഗമന വാദി ആയിരുന്ന കൊച്ചി രാജാവ് ശ്രീ കേരള വർമ്മ ആയിരുന്നു. പുതിയ നാടിന്റെ "രാജപ്രമുഖ്" സ്ഥാനം തിരുവിതാംകൂർ രാജാവിന് നൽകാനും അദ്ദേഹം സന്നദ്ധനായി. മലയാളികളുടെ ക്ഷേമം ജനാധിപത്യത്തിൽ അധിഷ്ഠിതമായ ഒരു സംസ്ഥാനമായി നിലകൊള്ളുന്നതിൽ ആയിരിക്കുമെന്ന് അദ്ദേഹം വാദിച്ചു. "ഉപരാജപ്രമുഖ്" എന്ന സ്ഥാനം ഉടമ്പടി പ്രകാരം നൽകപ്പെട്ടു എങ്കിലും അദ്ദേഹം അത് നിരാകരിച്ചു. കുടുംബത്തിലെ ഏറ്റവും മുതിർന്ന വ്യക്തിയെ "വലിയ തമ്പുരാൻ" എന്ന് അഭിസംബോധന ചെയ്താൽ മതിയാകുമെന്ന് പറഞ്ഞുകൊണ്ട് മറ്റ് വ്യവസ്ഥകൾ ഒന്നുമില്ലാതെ രാജാധികാരം കൊച്ചി രാജാവ് ഉപേക്ഷിച്ചു. തിരുവിതാംകൂർ മുഖ്യമന്തി ആയിരുന്ന ടി കെ നാരായണ പിള്ളയാണ് തിരുകൊച്ചിയുടെ ആദ്യ മുഖ്യമന്ത്രി ആയത്. തിരുവിതാംകൂർ രാജാവായിരുന്ന ചിത്തിര തിരുനാൾ രാജപ്രമുഖ് ആയി. കൂടുതൽ സൗകര്യങ്ങൾ ഉള്ളതിനാൽ ഭരണ തലസ്ഥാനം തിരുവനന്തപുരം ആയിരിക്കും എന്ന് നിശ്ചയിക്കപ്പെട്ടു. ഹൈക്കോടതി കൊച്ചിയിൽ ആയിരിക്കുമെന്നും. കൂടാതെ പുതിയ നിയമസഭ വർഷത്തിൽ രണ്ടു സമ്മേളനങ്ങൾ തിരുവനന്തപുരത്തും രണ്ടെണ്ണം കൊച്ചിയിലും നടത്തുമെന്നും ധാരണയായി. ഗവർണ്ണർ സ്ഥാനത്തിന് സമാനമായ രാജ പ്രമുഖിനു തിരുവനന്തപുരത്തെ രാജ് ഭവൻ, കൊച്ചിയിലെ ബോൾഗാട്ടി പാലസ് എന്നിവ ഔദ്യോഗിക വസതികളായി നൽകികൊണ്ട് ഒരു തുല്യത വരുത്താനും ശ്രമമുണ്ടായി. എന്നാൽ രാഷ്ട്രീയ അരാജകത്വം എന്ന് തന്നെ പറയാവുന്ന സ്ഥിതിയാണ് തിരു കൊച്ചി സംസ്ഥാനത്തിന്റെ ഭരണ തലത്തിൽ ഉണ്ടായത്. 1949 മുതൽ 1955 വരെ അഞ്ചു മുഖ്യമന്ത്രിമാരാണ് ഉണ്ടായത്. തുടർന്നു പ്രസിഡന്റ് ഭരണവും. അഞ്ചു മുഖ്യമന്ത്രിമാരിൽ നാലും തിരുവിതാംകൂർ ഭാഗത്തുനിന്നുള്ള നേതാക്കളായിരുന്നു. (ടി കെ നാരായണപിള്ള, സി കേശവൻ, എ ജെ ജോൺ, പട്ടം താണുപിള്ള എന്നിവർ. അവസാനം മുഖ്യമന്ത്രി ആയ പനമ്പള്ളി ഗോവിന്ദ മേനോൻ മാത്രമാണ് മുഖ്യമന്ത്രി ആയ കൊച്ചി സ്വദേശി) 1956 ഇൽ ഭാഷാ അടിസ്ഥാനത്തിൽ സംസ്ഥാന പുനഃസംഘടന ഉണ്ടായപ്പോൾ കേരളം പോലെ ഒരു ചെറിയ സംസ്ഥാനത്തിന് രണ്ടു തലസ്ഥാനം ആവശ്യമില്ല എന്ന തീരുമാനമുണ്ടായി. നിലനിന്ന രാഷ്ട്രീയ മുൻ‌തൂക്കം മൂലം തന്നെ തിരുവനന്തപുരം തലസ്ഥാനമായി. കൊച്ചി തലസ്ഥാനം ആകുന്നതുകൊണ്ട് കൊച്ചി നിവാസികളേക്കാൾ മലബാർ നിവാസികൾക്ക് ആയിരിക്കാം ഗുണമുണ്ടായിരിക്കുക. എന്നാൽ ബ്രിട്ടീഷ് മലബാർ യാതൊരു രാഷ്ട്രീയ സാമൂഹിക പ്രാബല്യവും ഇല്ലാത്ത അവസ്ഥയിലാണ് കേരളത്തിൽ ലയിച്ചത്. അതിനാൽ തന്നെ അത്തരം ആവശ്യങ്ങൾ പരിഗണിക്കപെട്ടിട്ടുണ്ടാകില്ല.അങ്ങനെ തിരുവനന്തപുരം കേരള സംസ്ഥാനത്തിന്റെ തലസ്ഥാനമായി. ഹൈകോടതി കൊച്ചിയിൽ തുടരാനും തീരുമാനമായി. കേരള തലസ്ഥാനം എറണാകുളത്തേക്ക് മാറ്റണമെന്ന ആവശ്യം തിരു-കൊച്ചി ലയന സമയത്തുള്ള ഒരു തീരുമാനമായിരുന്നു . തലസ്ഥാനം തിരുവിതാംകൂറിലും ഹൈക്കോടതി കൊച്ചിയിലും എന്നായിരുന്നു ധാരണ. ഇന്ത്യയിൽ എല്ലാ ഹൈക്കോടതികളും തലസ്ഥാന നഗരിയിൽ ആണ്. കേരളത്തിൽ മാത്രം അങ്ങനെ ആവാതിരുന്നത് ഈ ധാരണയിലാണ്. തിരുവനന്തപുരത്ത് ഒരു ഹൈക്കോടതി ബെഞ്ച് സ്ഥപിക്കാനുള്ള സജീവ ശ്രമം പാളിയതും അതുകൊണ്ടാണ്. എറണാകുളത്ത് ഒരു പുതിയ തലസ്ഥാനം നിർമിക്കാനുള്ള സ്ഥലം ലഭ്യമല്ല എന്നതുംഅതിന്റെ സാമ്പത്തിക വശവും ചർച്ച ചെയ്യപ്പെട്ടിട്ടുണ്ട്. അതിനാലാണ് എറണാകുളം തലസ്ഥാനമാക്കാം എന്ന നിർദേശം പലപ്പോഴും അവഗണിക്കുന്നത്. ഇപ്പോൾ എന്തെങ്കിലും കാര്യത്തിന് പഴയ പോലെ തലസ്ഥാനത്തേക്ക് പോകേണ്ട കാര്യമില്ല. ഓൺലൈൻ സംവിധാനങ്ങൾ അത്രയേറെ മെച്ചപ്പെട്ടിട്ടുണ്ട്. വീഡിയോ കോൺഫറൻസിൽ മന്ത്രിസഭ ചേരുന്നതും , പരാതി കൊടുക്കൽ, അപേക്ഷ നൽകൽ എല്ലാം ഓൺ ലൈനിൽ ആണ്. തലസ്ഥാന സന്ദർശനം ഇക്കാലത്തു ഒരു അനിവാര്യ ഘടകമല്ല. ചില സംസ്ഥാനങ്ങളിൽ തലസ്ഥാന മാറ്റങ്ങൾ ഉണ്ടായിട്ടുണ്ട്. ഗുജറാത്തിന്റെ തലസ്ഥാനം അഹമ്മദാബാദിൽ നിന്നും ഗാന്ധി നഗറിലേക്ക് മാറ്റിയതാണ്. ജമ്മു കശ്മീരിനു ശ്രീനഗർ, ജമ്മു എന്നീ രണ്ടു തലസ്ഥാനങ്ങൾ ഉണ്ട്. ശീതകാല / ഉഷ്ണകാല വ്യതിയാനങ്ങൾ അനുസരിച്ചുള്ള മാറ്റങ്ങൾ ആണിത്. അസമിന്റെ തലസ്ഥാനം ഷില്ലോംഗ് ആയിരുന്നു. അതിപ്പോൾ മേഘാലയ സംസ്ഥാനത്തിന്റെ തലസ്ഥാനമാണ്. ഗുവാഹത്തിക്ക് സമീപമുള്ള തെസ്പുർ ആണ് പകരം വന്നത്. എന്നാൽ ആന്ധ്രാ പ്രദേശ് അമരാവതി, ഇറ്റാനഗർ, വിശാഖപട്ടണം എന്നീ മൂന്നു തലസ്ഥാനങ്ങൾ ഉണ്ടാക്കിയത് കൗതുകകരമാണ്. കേരളത്തിൽ ഒരു തലസ്ഥാനമേ ഉള്ളൂ എങ്കിലും എറണാകുളം വാണിജ്യ തലസ്ഥാനം, തൃശൂർ സാംസ്‌കാരിക തലസ്ഥാനം, കോട്ടയം അക്ഷര / ആത്മീയ തലസ്ഥാനം, കോഴിക്കോട് സഹൃദയ തലസ്ഥാനം എന്നിങ്ങനെയും അറിയപ്പെടുന്നു. എല്ലാ രാജ്യങ്ങളുടെയും , സംസ്ഥാനങ്ങളുടെയും ഭരണ സിരാകേന്ദ്രം അവയുടെ ഭൂമി ശാസ്ത്ര പരമായ മദ്ധ്യഭാഗത്ത് ആയിരുന്നാൽ എല്ലാ ഭാഗത്തേയും ജനങ്ങൾക്ക് തലസ്ഥാനത്ത് എത്തി നടത്തേണ്ട കാര്യങ്ങൾ കുറഞ്ഞ ദൂരം യാത്ര ചെയ്ത് നടത്തിയെടുക്കാം. ഇതനുസരിച്ചാണെങ്കിൽ ഇന്ത്യയുടെ തലസ്ഥാനം നാഗ്പൂർ അല്ലെങ്കിൽ പുനെ ആയേനെ.കേരളത്തിൽ കൊച്ചി വേണമെങ്കിൽ തലസ്ഥാനമാക്കാവുന്നതാണ്.പക്ഷേ ഒരു രാജ്യത്തിൻ്റെയോ സംസ്ഥാനത്തിൻ്റെയോ തലസ്ഥാന നഗരം തിരഞ്ഞെടുക്കുന്നത് ഭൂമി ശാസ്ത്ര പരമായ സ്ഥാനം മാത്രം നോക്കിയല്ല. അത് മിക്കവാറും ചരിത്രപരമായ വസ്തുതകളെ അടിസ്ഥാനമാക്കിയാണ്.
