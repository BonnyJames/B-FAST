---
title: "അറബികളുടെ ഇഷ്ടഭക്ഷണമായ ജറാദ് എന്നറിയപ്പെടുന്ന വെട്ടുകിളികൾ (locusts) ആവാസ വ്യവസ്ഥയ്ക്ക് വരുത്തുന്ന പ്രശ്നങ്ങൾ എന്തെല്ലാം ?"
date: 2023-06-04T06:38:03
draft: false
categories: ["Education"]
tags: ['locusts', 'nature']
author: "Beaumaris"
image: "https://cdn.boolokam.com/articles/2023/06/dqdqd-1024x768.webp"
view_count: 1877946
like_count: 49475
comment_count: 0
---

**അറബികളുടെ ഇഷ്ടഭക്ഷണമായ ജറാദ് എന്നറിയപ്പെടുന്ന വെട്ടുകിളികൾ (locusts) ആവാസ വ്യവസ്ഥയ്ക്ക് വരുത്തുന്ന പ്രശ്നങ്ങൾ എന്തെല്ലാം?** **അറിവ് തേടുന്ന പാവം പ്രവാസി** പഴയകാലം തൊട്ട് അറബികളുടെ ഇഷ്ടഭക്ഷണമാണ് ജറാദ് അഥവാ വെട്ടുകിളികൾ (locusts). സീസണുകളിൽ വെട്ടുകിളികളെ ശേഖരിച്ച് എണ്ണയിൽ മൊരിച്ചെടുത്ത് കഴിക്കുക എന്നത് അവരുടെ ശീലമാണ്. ആരോഗ്യത്തിന് ഹാനികരമായി വെട്ടുകിളികളെ കണക്കാക്കുന്നുമില്ല. ചില കാലങ്ങളിൽ വെട്ടുകിളികളെ ഭക്ഷണപ്പാകമാക്കി വിൽ‌പന നടത്തുന്ന കടകളും സജീവമാകാറുണ്ട്.പക്ഷേ വെട്ടുകിളികൾ ചിലയിടത്ത് അമിതമായതോടെ വിളവുകൾക്ക് വിഘാതമായി മാറും. ഇതോടെ പല കൃഷികളും പ്രശ്നം ആകും. തുടർന്ന് വെട്ടുകിളികളെ തുരത്താൻ കീടനാശിനി സ്പ്രേ ചെയ്യും. വെട്ടുകിളികൾ കൂട്ടമായി ചത്തൊടുങ്ങുകയും ചെയ്യും. പക്ഷേ കീടനാശിനി പ്രയോഗം കാരണം വെട്ടുകിളികൾ ഭക്ഷ്യയോഗ്യമല്ലാതായതിനൊപ്പം, കാർഷിക വിളകളിലും കീടനാശിനി അധികമായി മാറും. അതോടെ വെട്ടുകിളികൾ അറബികളുടെ തീൻ മേശയിൽനിന്ന് പുറത്തുപോകേണ്ട അവസ്ഥയുമാണ്. [](https://cdn.boolokam.com/articles/2023/06/dqdqd.webp)വെട്ടുകിളിക്കൂട്ടം കാറ്റിന്റെ ഗതിക്കനുസരിച്ചാണ് ഒരുദിക്കിൽ നിന്ന് മറ്റൊരിടത്തേക്ക് പ്രയാണം ചെയ്യുന്നത് .അതിവേഗം വ്യാപിക്കുന്നതാണ് വെട്ടികിളിക്കൂട്ടം.ചതുരശ്രമൈലിനകത്ത് 10ലക്ഷത്തിലേറെ വെട്ടുകിളിക്കൂട്ടങ്ങളുണ്ടാകാം. അവ അതിവേഗം നൂറുക്കണക്കിന് ചതുരശ്രമൈൽ വിസ്തൃതിയിൽ പടരുകയും ചെയ്യും. ദിവസം 150കിലോമീറ്ററിലേറെ പറക്കാൻ ശേഷിയുള്ള വെട്ടുകിളികൾ അതിവേഗ പ്രത്യുത്പാദന ശേഷിയുള്ളവയുമാണ്. മരുഭൂമിയിലെ വെട്ടുകിളികൾ പൊതുവേ ഒറ്റപ്പെട്ട് ജീവിക്കുന്നവയാണ്. അതുകൊണ്ടുതന്നെ വെട്ടുകിളികൾ ദ്രോഹമായി പരിഗണിക്കപ്പെടാറില്ല. അതേസമയം എണ്ണം‌ കൂടുമ്പോൾ പ്രശ്നങ്ങളുണ്ടാകുന്നു. കൂട്ടംകൂടിയെത്തുന്ന വെട്ടുകിളികൾ മഹാശല്യമായി അനുഭവപ്പെട്ടുതുടങ്ങിയത് 2000 മുതലാണ്. പശ്ചിമ ആഫ്രിക്കയിൽ 2003ലും, 2005ലും 2.5ബില്യൻ ഡോളറി ന്റെ കൃഷിനാശമാണ് വരുത്തിയത്. ആഗോള താപനമുൾപ്പെടെയുള്ള സാഹചര്യങ്ങളാണ് വെട്ടുകിളികൾ നാശകാരികളായി മാറുന്ന പ്രവണതയ്ക്ക് അടിസ്ഥാനം.രുചിയിൽ കടലിലെ ചെമ്മീൻ പോലെയാണ് ആകാശത്തിലെ വെട്ടുകിളികൾ എന്നാണ് പഴമക്കാർ പറയുന്നത്. എണ്ണയിൽ മൊരിച്ചെടുക്കുക മാത്രമല്ല, മസാല ചേർത്ത് വേവിച്ചും വെട്ടുകിളികളെ അകത്താക്കും. പഴയ കാലത്ത് വീട്ടിലെത്തുന്ന അതിഥികൾക്ക് കൊറിക്കാൻ കൊടുന്നതു വെട്ടുകിളികളായിരുന്നെന്നു പറയപ്പെടുന്നു. ബിബിസിയുടെ പഠന റിപ്പോർട്ട് അനുസരിച്ച് സാമാന്യം എണ്ണക്കൂടുതലുള്ള വെട്ടുകിളിക്കൂട്ടം കാർഷിക വിളകളിൽനിന്ന് ഏകദേശം 10 ടണ്ണോളം അകത്താക്കുമത്രെ.എന്നുവച്ചാൽ 10 ആനകളോ ,25 ഒട്ടകങ്ങളോ ,2500 മനുഷ്യരോ കഴിക്കുന്ന അത്രയും. ???? വാൽ കഷ്ണം ???? ഒരു ചതുരശ്ര കിലോമീറ്റര്‍ വലുപ്പമുള്ള വെട്ടുകിളിക്കൂട്ടത്തിന് ഒറ്റ ദിവസം കൊണ്ട് 35,000 പേര്‍ക്ക് കഴിക്കാനുള്ള ഭക്ഷണം നശിപ്പിക്കാന്‍ കഴിയും.ഗുജറാത്ത്, മധ്യപ്രദേശ്, രാജസ്ഥാന്‍ എന്നിവിടങ്ങളില്‍ വന്‍തോതില്‍ ആക്രമണം നടത്തിയ വെട്ടുകിളികളെ ഡെസേര്‍ട്ട് ലോക്കസ്റ്റ് എന്നാണ് അറിയപ്പെടുന്നത്. പുല്‍ച്ചാടികളുടെ വര്‍ഗ്ഗത്തില്‍ പെടുന്ന അവയേക്കാള്‍ വലുപ്പമുള്ള ഒരിനം ജീവികളാണീ വെട്ടുകിളികള്‍. ഇതില്‍ ഡെസേര്‍ട്ട് ലോക്കസ്റ്റുകളുടെ സാധാരണ വലിപ്പം 7.5 സെന്‍റിമീറ്ററാണ്. വടക്കന്‍ ആഫ്രിക്ക, മധ്യ പൗരസ്ത്യ രാജ്യങ്ങള്‍, ഇന്‍ഡ്യന്‍ ഉപഭൂഖണ്ഡം എന്നിവിടങ്ങളില്‍ കാണപ്പെടുന്നു.എല്ലാ വര്‍ഷവും ജൂലൈ മുതല്‍ ഒക്ടോബര്‍ വരെയുള്ള മാസങ്ങളിലാണു ഈ വെട്ടുകളികള്‍ ധാന്യവിളകളെയും, തോട്ടങ്ങളെയും ആക്രമിക്കുന്നത്. ചെറുതും ഒറ്റപ്പെട്ടതുമായ സംഘങ്ങളായിട്ടാണ് ഇവയെ കൂടുതലും കാണാറുള്ളത്. എന്നിരുന്നാലും, കാലാവസ്ഥ വ്യതിയാനം കാരണം, ദേശാടനം നടത്തുന്ന ഈ പ്രാണികള്‍ ഇന്‍ഡ്യയുടെ പല ഭാഗങ്ങളിലും ഇപ്പോള്‍ മുനപത്തേക്കാളുമേറെ നാശമുണ്ടാക്കുന്നുണ്ട്.1993-ല്‍, ഏകദേശം 27 വര്‍ഷം മുമ്പാണ്, ഇത്തരത്തില്‍ വളരെ വേഗത്തിലും വലിയ തോതിലുമുള്ള വെട്ടുകിളി ആക്രമണം ഇന്ത്യയിൽ ഉണ്ടായത്. ഇത്തരം സംഭവങ്ങള്‍ക്ക് ഒരു സ്ഥിരം രീതിയില്ല. മാത്രമല്ല, വെട്ടുകിളികളുള്ള പ്രദേശങ്ങളിലെ മഴയുടെ അനിശ്ചിതത്വവും കണക്കിലെടുക്കുമ്പോള്‍ ഇവ ഏത് പ്രദേശത്തേക്ക് പ്രവേശിക്കുമെന്നത് പ്രവചിക്കാനും ബുദ്ധിമുട്ടായിരിക്കും. [![](https://cdn.boolokam.com/articles/2023/06/dqqd-1024x576.jpg)](https://cdn.boolokam.com/articles/2023/06/dqqd.jpg)അതിനാല്‍, കീടനാശിനികള്‍ തളിച്ച് വെട്ടുകിളി ആക്രമണം നിയന്ത്രിക്കുക എന്നതാണ് പരിഹാരം.ലോകത്തിലെ ഏറ്റവും അപകടകാരിയായ ദേശാടന (migratory) പ്രാണിയായി അറിയപ്പെടുന്ന വിഭാഗമാണു ഡെസേര്‍ട്ട് ലോക്കസ്റ്റുകള്‍. ഇവ സാധാരണ വെട്ടുകിളികളില്‍നിന്നും വ്യത്യസ്തമാണ്. കാരണം, അവയുടെ സ്വഭാവവും ശീലങ്ങളും സാഹചര്യങ്ങള്‍ക്ക് അനുസരിച്ചു മാറ്റാന്‍ അവയ്ക്കു സാധിക്കും. അതു കൂടാതെ ദൂരദേശങ്ങളിലേക്ക് കുടിയേറാനും കഴിയും.രണ്ട് വലിയ പിന്‍കാലുകളുള്ള ഈ പ്രാണികള്‍ വലിയ കൂട്ടങ്ങളായി നീങ്ങുകയും ദിവസവും അവയുടെ തൂക്കത്തിന്‍റെ അത്രയും അളവിലുള്ള ധാന്യവിളകള്‍ തിന്നുതീര്‍ക്കുകയും ചെയ്യും. സാധാരണ ഇവയ്ക്ക് രണ്ട് ഗ്രാം വരെയാണു തൂക്കം വരുന്നത്. 2019 ഡിസംബറില്‍ ഗുജറാത്തില്‍ 25,000-ാളം ഹെക്ടറില്‍ വ്യാപിച്ചു കിടന്ന വിളകളെ വെട്ടുകിളികള്‍ നശിപ്പിച്ചിരുന്നു.ഒരു ചതുരശ്ര കിലോമീറ്ററില്‍ 40 ദശലക്ഷം വെട്ടുകിളികള്‍ വരെ ഉണ്ടാകാം. അവയുടെ വലുപ്പവും ,എണ്ണവും വ്യത്യാസപ്പെടുകയും ചെയ്യാം. വരണ്ട കാലാവസ്ഥയെത്തുടര്‍ന്നുവരുന്ന പച്ചപ്പുകളെ വെട്ടുകിളികള്‍ കൂട്ടത്തോടെയെത്തി ദിവസങ്ങള്‍ക്കുള്ളില്‍ തിന്നു നശിപ്പിക്കാറുണ്ട്. മഴക്കാലത്താണ് ഇവയുടെ പുനരുല്‍പ്പാദനം നടക്കുന്നത്. വെട്ടുകിളികള്‍ ജീവിക്കുന്ന ആവാസ വ്യവസ്ഥയില്‍ ആവശ്യത്തിന് പച്ചപ്പും അഥവാ സസ്യങ്ങളും അനുകൂലമായ ഊഷ്മാവും, ഈര്‍പ്പവും ഉണ്ടെങ്കില്‍ അവയുടെ വംശവര്‍ധനയ്ക്കു വേഗത കൂടുകയും ചെയ്യും.തനിച്ചു കഴിയുന്ന ഒരു പെണ്‍ വെട്ടുകിളി 95 മുതല്‍ 158 വരെ മുട്ടകള്‍ ഇടുന്നു. എന്നാല്‍ പറ്റംപറ്റമായി അഥവാ കൂട്ടംകൂട്ടമായി ജീവിക്കുന്ന പെണ്‍ വെട്ടുകിളികള്‍ 80 മുട്ടകളാണ് ഇടുന്നത്. ഒരു പെണ്‍ വെട്ടുകിളിക്ക് അവരുടെ ജീവിതകാലത്ത് കുറഞ്ഞത് മൂന്നു തവണയെങ്കിലും, ഏകദേശം 6-11 ദിവസത്തെ ഇടവേളകളില്‍ മുട്ടയിടാന്‍ സാധിക്കും. ഒരു ചതുരശ്ര മീറ്ററില്‍ 1,000 മുട്ടത്തോടുകള്‍ വരെ കണ്ടെത്തിയിട്ടുണ്ട്.ആഫ്രിക്കന്‍ രാജ്യങ്ങളും, അറേബ്യന്‍ ഉപഭൂഖണ്ഡവുമാണ് ഡെസേര്‍ട്ട് ലോക്കസ്റ്റുകളുടെ സ്വദേശം. അവ പച്ചപ്പും, ഈര്‍പ്പവും തേടി ഇറങ്ങി. അങ്ങനെയാണ് ഇറാനിലും, പാകിസ്ഥാനിലും പിന്നീട് ഇന്‍ഡ്യയിലും എത്തിച്ചേര്‍ന്നത്. [![](https://cdn.boolokam.com/articles/2023/06/mm.jpg)](https://cdn.boolokam.com/articles/2023/06/mm.jpg)അറേബ്യന്‍ ഉപഭൂഖണ്ഡത്തില്‍ 2018-ല്‍ തുടര്‍ച്ചയായി രണ്ട് ചുഴലിക്കാറ്റുകളുണ്ടായതിന്‍റെ പശ്ചാത്തലത്തില്‍ വെട്ടുകിളികള്‍ക്കു പുനരുല്‍പാദനത്തിന് അനുകൂല സാഹചര്യമുണ്ടായി. അവയുടെ എണ്ണം ഗണ്യമായി വര്‍ധിക്കുകയും പിന്നീട് വലിയ തോതില്‍ ഇന്‍ഡ്യയുള്‍പ്പെടെയുള്ള രാജ്യങ്ങളിലേക്കു വെട്ടുകിളികളുടെ കുടിയേറ്റമുണ്ടാവുകയും ചെയ്തു.കര്‍ശനജാഗ്രത പുലര്‍ത്തിയും, കീടനാശിനികള്‍ അല്ലെങ്കില്‍ ഒര്‍ഗാനോ ഫോസ്ഫേറ്റ് രാസവസ്തുക്കള്‍ തളിക്കുന്നതടക്കമുള്ള അടിസ്ഥാന നടപടികള്‍ സ്വീകരിച്ചു കൊണ്ടും വെട്ടുകിളികളെ നിയന്ത്രിക്കാന്‍ സാധിക്കും.വെട്ടുകിളികളുടെ ഒരു സ്വഭാവരീതിയെന്താണെന്നു വച്ചാല്‍ അവ ഭൂരിഭാഗവും രാത്രിയില്‍ മരങ്ങളിലാണു വസിക്കുന്നത്. ആ സമയത്താണു കീടനാശിനി തളിക്കേണ്ടത്. 100 ലിറ്റര്‍ വരെ വഹിക്കാന്‍ ശേഷിയുള്ള സ്പ്രേയറുകള്‍ ഘടിപ്പിച്ച വാഹനങ്ങള്‍ ഉപയോഗിച്ചായിരിക്കണം കീടനാശിനി തളിക്കേണ്ടത്. ഈ വര്‍ഷം ഇന്ത്യയിൽ ഉണ്ടായ വെട്ടുകിളി ആക്രമണത്തിന്‍റെ സ്വഭാവം മാരകമാണ്. ഇതിനെതിരേ പോരാട്ടം നടത്തുന്നതിന് ഇന്‍ഡ്യ ആദ്യമായി ഡ്രോണുകളും, വിമാനങ്ങളും ഉപയോഗിക്കാൻ തുടങ്ങിയിട്ടുണ്ട്.
