---
title: "നമ്മുടെ കണ്ണിനു മുന്നിലൂടെ പുഴുക്കളെപ്പോലെയോ, അല്ലെങ്കിൽ നൂലുപോലെയോ ഒക്കെ ഇടയ്ക്കു മങ്ങി മങ്ങി കാണുന്നത് എന്താണ് ?"
date: 2023-06-20T06:06:36
draft: false
categories: ["Education"]
tags: ['eye', 'floater', 'floaters', 'floaters eye']
author: "Beaumaris"
image: "https://cdn.boolokam.com/articles/2023/06/dwwwww-1.jpg"
view_count: 2252030
like_count: 20431
comment_count: 0
---

**നമ്മുടെ കണ്ണിനു മുന്നിലൂടെ പുഴുക്കളെപ്പോലെയോ, അല്ലെങ്കിൽ നൂലുപോലെയോ ഒക്കെ ഇടയ്ക്കു മങ്ങി മങ്ങി കാണുന്നത് എന്താണ് ?** **അറിവ് തേടുന്ന പാവം പ്രവാസി** ????നമ്മുടെ കണ്മുന്നിൽ പുഴുക്കളെപ്പോലെയോ, നൂല് പോലെയോ, സ്റ്റാപ്ലറിന്റെ പിന്നു പോലെയോ, അല്ലെങ്കിൽ മൈക്രോസ്‌കോപ്പിലൂടെ ഉള്ളിയുടെ തോൽ നോക്കുമ്പോൾ കാണുന്നതുപോലെയോ ഒക്കെയുള്ള പാടുകൾ കാണാറുണ്ടോ.. ?? ഇതാണ് " ഫ്ളോട്ടെർ " ( floater ). [](https://cdn.boolokam.com/articles/2023/06/dwwwww-1.jpg)ഇത് നൂലുപോലെ പല നീളത്തലോ, കുത്തു പോലെയോ കാണാറുണ്ട്. ചിലതു പെട്ടന്ന് മാഞ്ഞുപോകും, ചിലതു കുറച്ചു നാൾ നിൽക്കും. ചിലതു വളരെ സുതാര്യമായും മങ്ങിയും, ചിലതു വളരെ തെളിഞ്ഞും പല സുതാര്യതയിലും കാണാറുണ്ട്. [![](https://cdn.boolokam.com/articles/2023/06/dqddqd.jpg)](https://cdn.boolokam.com/articles/2023/06/dqddqd.jpg)നമ്മുടെ കണ്ണിനുള്ളിലെ സുതാര്യമായ പ്രോട്ടീൻ ടിഷ്യുവിൽ വരുന്ന മാറ്റം ആണ് ഒരു നിഴൽ പോലെ ഇങ്ങനെ കാണുക. ഇതിനെ മയോടെസോപ്സിയ എന്ന് പറയും. അല്ലെങ്കിൽ " ഫ്ളോട്ടെർ " ( floater ) എന്നും പറയാം. കുട്ടികളുടെ കണ്ണിൽ ഇങ്ങനെ കാണുന്നത് കുറവാണ്. പ്രായം കൂടുമ്പോഴാണ് കൂടുതൽ കാണുക. ഇത് കണ്ണിന്റെ അസുഖമായി കണക്കാക്കാറില്ല. എങ്കിലും അധിക സമയം മിന്നാമിന്നി പോകുന്നപോലെയോ, അല്ലെങ്കിൽ നമുക്ക് ബുദ്ധിമുട്ടുണ്ടാവുന്ന രീതിയിൽ കുറെ ഉണ്ടെങ്കിലോ മാത്രം വൈദ്യസഹായം തേടിയാൽ മതിയാവും.
