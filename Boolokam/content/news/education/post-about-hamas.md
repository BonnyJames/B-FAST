---
title: "ആരാണ് ഹമാസ് ? എന്താണ് ഇന്‍തിഫാദ ? ഇസ്രായേൽ- പാലസ്തീൻ സംഘർഷത്തിന്റെ ചരിത്രം എന്താണ് ?"
date: 2023-10-09T05:47:49
draft: false
categories: ["Education"]
tags: ['hamas', 'israel', 'israel palastine conflict', 'palastine']
author: "Beaumaris"
---

<strong>ആരാണ് ഹമാസ് ? എന്താണ് ഇന്‍തിഫാദ ? ഇസ്രായേൽ- പാലസ്തീൻ സംഘർഷത്തിന്റെ ചരിത്രം എന്താണ് ?</strong>

<strong>അറിവ് തേടുന്ന പാവം പ്രവാസി</strong>

ഹരാകഹ് അൽ - മുഖാവമ അൽ - ഇസ്മാമിയ ( ഇസ്ലാമിക പ്രതിരോധ പ്രസ്ഥാനം ) എന്നതാണ് ഹമാസിന്റെ പൂർണ രൂപം. ഏറ്റവും വലിയ പലസ്തീനിയൻ തീവ്രവാദ ഇസ്ലാമിസ്റ്റ് സംഘടനയെന്നാണ് ഹമാസ് അറിയപ്പെടുന്നത്. മേഖലയിലെ ഏറ്റവും പ്രധാനപ്പെട്ട രാഷ്ട്രീയ പാർട്ടികളിലൊന്ന്. നിലവിൽ ഗാസയിലെ 20 ലക്ഷത്തോളം പാലസ്തീനികളുടെ നിയന്ത്രണം ഇവർക്കാണ്. ഹമാസിനെ പൂർണമായോ അല്ലെങ്കിൽ അവരുടെ സൈനിക വിഭാഗത്തെയോ ഇസ്രയേൽ, യു.എസ്, യൂറോപ്യൻ യൂണിയൻ, യു.കെ തുടങ്ങിയവർ തീവ്രവാദ സംഘടനയായി പ്രഖ്യാപിച്ചിട്ടുണ്ട് .

[caption id="attachment_424201" align="alignnone" width="2000"]<img class="size-full wp-image-424201" src="https://cdn.boolokam.com/articles/2023/10/dqdqdd.jpg" alt="" width="2000" height="1333" /> <span style="color: #333333; font-size: 16px;">1987ൽ ഒന്നാം പലസ്തീനിയൻ ഇൻതിഫാദയുടെ തുടക്കത്തിന് ശേഷമാണ് ഹമാസ് സ്ഥാപിതമായത് ( വെസ്റ്റ് ബാങ്കിലെയും , ഗാസ മുനമ്പിലെയും ഇസ്രയേൽ ഇടപെടലിനെതിരെയുള്ള പലസ്തീൻ ജനത നടത്തിയ മുന്നേറ്റ പ്രക്ഷോഭമാണ് ഇൻതിഫാദ ). 1967ലെ ഇസ്രയേൽ - അറബ് യുദ്ധത്തിലെ വിജയത്തിന് ശേഷം ഇരു പ്രദേശങ്ങളും പാലസ്തീനിൽ നിന്ന് ഇസ്രയേൽ പിടിച്ചെടുക്കുകയായിരുന്നു. ഹമാസിന്റെ യഥാർത്ഥ വേരുകൾ അന്വേഷിച്ചാൽ ചെന്നുനിൽക്കുന്നത് 1928ൽ ഈജിപ്റ്റിൽ സ്ഥാപിതമായ മുസ്ലിം ബ്രദർഹുഡിലാണ്.</span>[/caption]

പലസ്തീന്റെ മോചനം ലക്ഷ്യമിട്ട് 1964ൽ സ്ഥാപിതമായ പലസ്തീൻ ലിബറേഷൻ ഓർഗനൈസേഷന് ബദലായാണ് ഹമാസ് രൂപീകരിച്ചത്. പലസ്തീൻ ലിബറേഷൻ ഓർഗനൈസേഷന്റെ മതനിരപേക്ഷ നിലപാടുകൾക്ക് ഹമാസ് എതിരാണ്.

ഇസ്രയേലിൽ നിന്ന് പലസ്തീൻ മണ്ണ് വീണ്ടെടുത്ത് 1948ലെ അതിർത്തികളോടെ സ്വതന്ത്ര രാജ്യമാക്കുക എന്നതാണ് ഹമാസിന്റെ പ്രധാന ലക്ഷ്യം . ഇതോടെ ഇസ്രയേലിന്റെ നാശവും അവർ ലക്ഷ്യമിടുന്നു. ഇസ്രയേലിനെതിരെ സായുധ പോരാട്ടം നടത്തുന്നത് സൈനിക വിഭാഗമായ ഇസ് അദ് ദിൻ അൽ - ഖാസം ബ്രിഗേഡ്സ് ആണ്. സാമൂഹ്യക്ഷേമ പ്രവർത്തനങ്ങൾ നയിക്കുന്ന വിഭാഗം ദവ എന്നറിയപ്പെടുന്നു . ഒരു രാഷ്ട്രീയ അടവ് എന്നോണം ഹമാസിന്റെ രാഷ്ട്രീയസേവന പ്രവർത്തനങ്ങളെ ഇസ്രയേൽ പോലും ഒരു സമയത്ത് പിന്തുണച്ചിരുന്നു. യാസർ അറഫാത്തിന്റെ പലസ്തീൻ വിമോചന മുന്നണിയേയും ,ഫത്‌ഹ് രാഷ്ട്രീയ പാർട്ടിയെയും തളർത്താൻ ലക്ഷ്യം വെച്ചായിരുന്നു ഹമാസിന്റെ ആദ്യരൂപത്തെ ഇസ്രയേൽ പ്രോത്സാഹിപ്പിച്ചിരുന്നത്.

<img class="alignnone size-full wp-image-424202" src="https://cdn.boolokam.com/articles/2023/10/dqdqddf.jpeg" alt="" width="685" height="386" />2005ൽ ഗാസയിൽ നിന്ന് ഇസ്രയേൽ സൈന്യത്തെ പിൻവലിച്ചതിന് ശേഷം പലസ്തീനിലെ രാഷ്ട്രീയ കാര്യങ്ങളിലും ഹമാസ് ഇടപെട്ടു തുടങ്ങി. 2006 ജനുവരിയിൽ പലസ്തീൻ പാർലമെന്റിലേക്കു നടന്ന തിരഞ്ഞെടുപ്പിൽ ഫതഹ്‌ പാർട്ടിയെ ബഹുദൂരം പിന്തള്ളിക്കൊണ്ട് ഹമാസ് ഒറ്റയ്ക്ക് ഭൂരിപക്ഷം നേടി.തീവ്രനിലപാടുകളുള്ള ഹമാസിന്റെ വിജയം രാജാന്ത്യന്തര രാഷ്ട്രീയ നിരീക്ഷകർക്കിടയിൽ അത്ഭുതം പടർത്തിയിരുന്നു. പലസ്തീൻ സ്വയം ഭരണ പ്രദേശത്ത് ഹമാസിന്റെ നേതൃത്വത്തിലുള്ള ഗവൺ‌മെന്റ് അധികാരത്തിലെത്തുന്നത് ഇസ്രയേൽ-പലസ്തീൻ സമാധാന ചർച്ചകളുടെ വഴിതിരിച്ചു വിടുമെന്നാണ് നിരീക്ഷകർ കരുതുന്നത്. നിലവിൽ പാ​ല​സ്‌​തീ​നി​ന്റെ​ ​ഭാ​ഗ​മാ​യ​ ​ഗാ​സ​ ​ഹ​മാ​സ് ​ഭ​ര​ണ​ത്തി​ലാ​ണ്.​ ​പാ​ല​സ്തീ​ന്റെ​ ​മ​റ്റൊ​രു​ ​ഭാ​ഗ​മാ​യ​ ​വെ​സ്റ്റ് ​ബാ​ങ്ക് ​ഇ​സ്ര​യേ​ൽ​ ​അ​ധി​നി​വേ​ശ​ത്തി​ലാ​ണ്.​ ​

ഒന്നാം ലോകമഹായുദ്ധത്തിൽ ഓട്ടോമൻ സാമ്രാജ്യം പരാജയപ്പെട്ടതോടെ ന്യൂനപക്ഷമായ ജൂതരും , ഭൂരിപക്ഷമായ അറബ് വംശജരും അധിവസിച്ചിരുന്ന പാലസ്തീന്റെ നിയന്ത്രണം ബ്രിട്ടന് കീഴിലായി. തുടർന്ന് പാലസ്തീനിൽ ഒരു ജൂത രാഷ്ട്രം സൃഷ്ടിക്കാൻ അന്താരാഷ്ട്ര സമൂഹം ബ്രിട്ടനെ ചുമതലപ്പെടുത്തി. ഇത് ഇരു ഗ്രൂപ്പുകളും തമ്മിലുള്ള സംഘർഷം വർദ്ധിപ്പിക്കുകയായിരുന്നു.1920കളിലും 1940കളിലും പാലസ്തീനിലേക്കുള്ള ജൂത കുടിയേറ്റക്കാരുടെ എണ്ണം ഗണ്യമായി വർദ്ധിച്ചു . യൂറോപ്പിൽ അവർ അനുഭവിച്ചിരുന്ന പീഡനങ്ങളുടെയും , കൂട്ടക്കൊലയുടെയും പശ്ചാത്തലത്തിൽ പല ജൂതന്മാരും സ്വന്തം ഭൂമി തേടി പലായാനം ചെയ്തു . ഇതോടെ ജൂതന്മാരും അറബികളും തമ്മിലുള്ള സംഘർഷവും ബ്രിട്ടീഷ് ഭരണത്തിനെതിരായ ചെറുത്തുനിൽപ്പും ശക്തമായി.

<img class="size-full wp-image-424203 aligncenter" src="https://cdn.boolokam.com/articles/2023/10/fwfwff.jpg" alt="" width="640" height="360" />1947-ൽ ഐക്യരാഷ്ട്രസഭ പാലസ്തീനെ പ്രത്യേക ജൂത, അറബ് രാജ്യങ്ങളായി വിഭജിക്കാൻ വോട്ട് ചെയ്തു . ജറുസലേം അന്താരാഷ്ട്ര ഭരണത്തിൻ കീഴിലായി. എന്നാൽ ജൂത നേതൃത്വം പദ്ധതിയെ അംഗീകരിച്ചെങ്കിലും അറബ് പക്ഷം അത് നിരസിച്ചു. അതോടെ ഐക്യരാഷ്ട്ര സഭയുടെ പദ്ധതി ഒരിക്കലും നടപ്പിലായില്ല.
1948ൽ സംഘർഷം അവസാനിപ്പിക്കാൻ കഴിയാതെ ബ്രിട്ടീഷുകാർ പിൻവാങ്ങുകയും ജൂത നേതൃത്വം ഇസ്രായേൽ സ്ഥാപിതമായതായി പ്രഖ്യാപിക്കുകയും ചെയ്തു. ഇത് പാലസ്തീനികൾ എതിർത്തതോടെ യുദ്ധം തുടർന്നു. അയൽരാജ്യങ്ങളായ അറബ് രാജ്യങ്ങളും സൈനികമായി ഇടപെട്ടു. യുദ്ധത്തെ തുടർന്ന് ലക്ഷക്കണക്കിന് പാലസ്തീനികൾ പലായനം ചെയ്യുകയോ അവരുടെ വീടുകളിൽ നിന്ന് ആട്ടിയോടിക്കപ്പെടുകയോ ചെയ്തു, ഇതിനെ അൽ നക്ബ അല്ലെങ്കിൽ "ദുരന്തം" എന്ന് വിളിക്കപ്പെട്ടു.
വർഷങ്ങളായി ഇസ്രായേലും പാലസ്തീനും തമ്മിൽ നിരവധി ഏറ്റുമുട്ടലുകൾ ഉണ്ടായിട്ടുണ്ട്. ആയിരക്കണക്കിന് പേരാണ് സംഘർഷങ്ങളിൽ കൊല്ലപ്പെട്ടത്. 1987ലാണ് ഹമാസ് പാലസ്തീനിയൻ പുരോഹിതൻ ഷെയ്ഖ് അഹമ്മദ് യാസിൻ, ഒരു അന്തർദേശീയ സുന്നി ഇസ്ലാമിസ്റ്റ് സംഘടനയായ മുസ്ലീം ബ്രദർഹുഡിന്റെ രാഷ്ട്രീയ വിഭാഗമായി ആരംഭിച്ചത്.

രണ്ട് പാലസ്തീൻ പ്രക്ഷോഭങ്ങൾ, അല്ലെങ്കിൽ 'ഇൻതിഫാദകൾ', ഇസ്രായേൽ-പാലസ്തീൻ ബന്ധങ്ങളെ ആഴത്തിൽ സ്വാധീനിച്ചു ; പ്രത്യേകിച്ച് രണ്ടാമത്തേത് .1990കളിലെ സമാധാന പ്രക്രിയ അവസാനിപ്പിക്കുകയും സംഘർഷത്തിന്റെ ഒരു പുതിയ യുഗത്തിന് തുടക്കമിടുകയും ചെയ്തു. രണ്ട് ഇൻതിഫാദകൾക്കും ഹമാസിന്റെ പങ്കാളിത്തമുണ്ടായിരുന്നു.2000 ജൂലായ് 11 ന് യു.എസ് പ്രസിഡന്റ് ബിൽ ക്ലിന്റൺ ക്യാമ്പ് ഡേവിഡ് ഉച്ചകോടി വിളിച്ചു ചേർത്തു .ഇസ്രായേൽ പ്രധാനമന്ത്രി യെഹുദ് ബരാക്കിനെയും , പാലസ്തീൻ അതോറിറ്റി ചെയർമാൻ യാസർ അറാഫത്തിനെയും പങ്കെടുപ്പിച്ചായിരുന്നു ചർച്ച . എന്നാൽ ഉച്ചകോടി ഫലപ്രദമായില്ല.ഇതോടെ ഇരു രാജ്യങ്ങളും തമ്മിലുള്ള ബന്ധം കൂടുതൽ വഷളായി. വെസ്റ്റ് ബാങ്കിലെയും അറബ്, ഇസ്ലാമിക ലോകങ്ങളിലെയും തങ്ങളുടെ പോരാളികളോട് ഇസ്രയേലിനെതിരായ പോരാട്ടത്തിൽ പങ്കുചേരാൻ ഹമാസ് ആഹ്വാനം ചെയ്തു.

<img class="size-full wp-image-424204" src="https://cdn.boolokam.com/articles/2023/10/dqffff-2.jpg" alt="" width="1280" height="960" />

ഹമാസിന് ആയുധങ്ങൾ ലഭിക്കുന്നത് തടയാൻ ഇസ്രയേലും , ഈജിപ്തും ഗാസയുടെ അതിർത്തികളിൽ കർശന നിയന്ത്രണം ഏർപ്പെടുത്തി. ഇത് ഗാസയിൽ ഒരു മനുഷ്യാവകാശ ധ്വംസനത്തിലേക്കും നയിച്ചു. നിരവധി ആളുകൾ ഭക്ഷണവും , വെള്ളവും പോലുള്ള അടിസ്ഥാന ആവശ്യങ്ങൾ ലഭിക്കാതെ ബുദ്ധിമുട്ടി. ഗാസ ഉപരോധം, വെസ്റ്റ്ബാങ്ക് തടയണ നിർമാണം, പാലസ്തീനികളുടെ വീടുകൾ തകർക്കൽ തുടങ്ങിയ ഇസ്രായേൽ നടപടികൾ മൂലം തങ്ങൾ ദുരിതമനുഭവിക്കുകയാണെന്ന് ഗാസയിലും വെസ്റ്റ് ബാങ്കിലുമുള്ള പാലസ്തീനികൾ ആരോപിക്കുന്നു.

അതേസമയം ഹമാസ് ആയിരക്കണക്കിന് റോക്കറ്റുകൾ ഇസ്രായേൽ പ്രദേശത്തേക്ക് തൊടുത്തുവിട്ടിട്ടുണ്ടെന്നും പാലസ്തീൻ പോരാളികൾ സാധാരണക്കാരായ ഇസ്രായേൽ പൗരൻമാർക്ക് നേരെ നിരവധി ആക്രമണങ്ങൾ നടത്തിയിട്ടുണ്ടെന്നും പാലസ്തീൻ അക്രമത്തിൽ നിന്ന് സ്വയം പ്രതിരോധിക്കുക മാത്രമാണ് അവർ ചെയ്യുന്നതെന്നും ഇസ്രായേൽ വാദിക്കുന്നു.ഇസ്രായേലിലേക്ക് കടന്നു കയറിയുള്ള ഹമാസിന്റെ പെട്ടെന്നുള്ള ആക്രമണത്തിന് പിന്നിൽ മൂന്നുകാരണങ്ങളുണ്ടെന്നാണ് അൽ ജസീറ ഉൾപ്പെടെയുള്ള അന്താരാഷ്ട്ര മാദ്ധ്യമങ്ങൾ ചൂണ്ടിക്കാണിക്കുന്നത്.

⚡വെസ്റ്റ് ബാങ്കിൽ ഇസ്രയേൽ സ്വന്തമെന്ന് അവകാശപ്പെടുന്ന ഈസ്റ്റ് ജറുസലേമിലെ അൽ അഖ്സ മുസ്ലീം പള്ളിയുടെ പേരിൽ വർഷങ്ങളായുള്ള തർക്കമാണ് സമീപകാലത്ത് ഇവിടെയുണ്ടാകുന്ന ഏറ്റവും വലിയ സംഘർഷത്തിലേക്ക് നീങ്ങുന്നതെന്നാണ് ഒരു കാരണം. അൽ അഖ്സ പള്ളിയുടെ നാമത്തിൽ 'അൽ അഖ്‌സ സ്റ്റോം' എന്ന പേരിലാണ് ഹമാസിന്റെ ഓപ്പറേഷൻ. 'സ്വോർഡ്സ് ഓഫ് അയൺ' എന്ന പേരിലാണ് ഇസ്രയേലിന്റെ പ്രത്യാക്രമണം.

⚡വെസ്റ്റ് ബാങ്കിൽ ഇസ്രായേൽ സൈന്യം നടത്തുന്ന ആക്രമണമാണ് മറ്റൊന്ന്. അവസാനമായി നാല് പാലസ്തീൻകാരെ ഇസ്രായേൽ സൈന്യം വെസ്റ്റ് ബാങ്കിൽ കൊലപ്പെടുത്തിയിരുന്നു. ഒരു വർഷത്തിനിടെ 250ഓളം പാലസ്തീൻകാർ ഇസ്രായേൽ ആക്രമണത്തിൽ കൊല്ലപ്പെട്ടുവെന്നാണ് കണക്ക്.

<img class="size-full wp-image-424205 aligncenter" src="https://cdn.boolokam.com/articles/2023/10/qdqd.webp" alt="" width="1500" height="1000" />⚡കഴിഞ്ഞ മാസം മുതൽ ഇവിടെയുള്ള തൊഴിലാളികളെ അതിർത്തിയിൽ ഇസ്രായേൽ സൈന്യം തടയുന്നത് ശക്തമാക്കി. ഇത് വലിയ പ്രതിഷേധത്തിനും പ്രക്ഷോഭത്തിനും ഇടയാക്കിയിരുന്നു. ഇത് അക്രമത്തിനും ഇടയാക്കിയിരുന്നു. ഇതിനിടെയാണ് ഹമാസിന്റെ അപ്രതീക്ഷിത ആക്രമണം.പിറന്ന മണ്ണില്‍ ജീവിക്കാനുള്ള അവകാശത്തിനായി പോരാടാനും തങ്ങള്‍ക്ക് അതിന് ഭാഗ്യമുണ്ടായില്ലെങ്കില്‍ ഭാവി തലമുറയ്ക്കെങ്കിലും സമാധാനമായി തലചായ്ക്കാനുള്ള സാഹചര്യം ഉണ്ടാക്കാനും ജീവന്‍ പോലും ബലിയര്‍പ്പിക്കാന്‍ ഫലസ്ത്വീന്‍ യുവാക്കള്‍ കൂട്ടത്തോടെ മുന്നോട്ടുവന്ന സമരങ്ങളെ പൊതുവെ ഇന്‍തിഫാദ എന്ന് വിളിക്കുന്നു. ഇസ്രയേലിനെ ഞെട്ടിച്ച ചാവേര്‍ സ്‌ഫോടനങ്ങളുടെ പരമ്പര തീര്‍ത്ത പ്രക്ഷോഭമായിരുന്നു അത്.1987 മുതല്‍ 1993 വരെ നീണ്ടുനിന്ന ഒന്നാം ഇന്‍തിഫാദ അവസാനിപ്പിച്ചത് അമേരിക്കയുടെയും , ഇസ്രയേലിന്റെയും നേതൃത്വത്തില്‍ ഉള്ള ഓസ്‌ലോ കരാറാണ്.

രണ്ടായിരാമാണ്ട് സെപ്റ്റംബര്‍ 28-ന് കിഴക്കന്‍ ജറൂസലമിലെ മസ്ജിദുല്‍ അഖ്‌സ്വാ വളപ്പിലേക്ക് ഇസ്രയേല്‍ പ്രതിപക്ഷ നേതാവും വലതുപക്ഷ നേതാവുമായ ഏരിയല്‍ ഷാരോണ്‍ നടത്തിയ വിവാദ സന്ദര്‍ശനമാണ് രണ്ടാം ഇന്‍തിഫാദക്ക് തുടക്കമിട്ടത്. നിരവധി വലതുപക്ഷ നേതാക്കള്‍ക്കൊപ്പം രണ്ടായിരത്തിലേറെ സുരക്ഷാ ഭടന്മാരുടെ അകമ്പടിയോടെ മസ്ജിദുല്‍ അഖ്‌സ്വായിലേക്കുള്ള ഷാരോണിന്റെ സന്ദര്‍ശനം വ്യക്തമായ പ്രകോപനമായിരുന്നു. പ്രതിഷേധിച്ച ഫലസ്ത്വീനികളെ വളരെ ക്രൂരമായാണ് ഇസ്രയേലീ സൈനികര്‍ നേരിട്ടത്. 2005 ഫെബ്രുവരി വരെ നീണ്ടുനിന്ന രണ്ടാം ഇന്‍തിഫാദയില്‍ അയ്യായിരത്തോളം ഫലസ്ത്വീനികളാണ് കൊല്ലപ്പെട്ടത്. അവരില്‍ ആയിരത്തോളം പേര്‍ കുട്ടികളായിരുന്നു.

ഇന്‍തിഫാദയെ നേരിടാന്‍ ജനങ്ങളെ വിഭജിക്കുന്ന വന്‍മതില്‍ പണിയുകയാണ് ഇസ്രയേല്‍ ചെയ്തത്. അന്താരാഷ്ട്ര നിയമങ്ങള്‍ക്ക് വിരുദ്ധമാണ് മതിലെന്ന് 2004-ല്‍ ഹേഗ് ആസ്ഥാനമായ അന്താരാഷ്ട്ര നീതിന്യായ കോടതി വിധിച്ചു. ക്യാമ്പ് ഡേവിഡ് കരാറിന് ചുക്കാന്‍ പിടിച്ച മുന്‍ അമേരിക്കന്‍ പ്രസിഡന്റ് ജിമ്മി കാര്‍ട്ടര്‍ക്കു പോലും ഇത് വംശീയ മതിലാണെന്ന് പറയേണ്ടിവന്നു. ഇന്‍തിഫാദക്കു മുമ്പ് വെസ്റ്റ് ബാങ്കിലെ ഫലസ്ത്വീനികള്‍ക്ക് ഇസ്രയേലിലേക്ക് കാല്‍നടയായോ , വാഹനങ്ങളിലോ പ്രവേശിക്കാന്‍ കഴിയുമായിരുന്നു. ഇന്ന് അവര്‍ക്ക് തൊഴില്‍ തേടി പോകാന്‍ പോലും ഇസ്രയേലിന്റെ ഔദാര്യം വേണം. എന്നാല്‍, വെസ്റ്റ് ബാങ്കില്‍ നിയമവിരുദ്ധമായി താമസിക്കുന്ന നാലര ലക്ഷത്തോളം ഇസ്രയേലീ കുടിയേറ്റക്കാര്‍ക്കു മാത്രം ഒരു പരിശോധനയും കൂടാതെ എളുപ്പത്തില്‍ കടന്നുപോകാം.

2001 ഫെബ്രുവരി ആറിന് ഏരിയല്‍ ഷാരോണ്‍ പ്രധാനമന്ത്രി ആയതോടെ 1967-നു ശേഷം വെസ്റ്റ്ബാങ്ക് സാക്ഷ്യംവഹിച്ച ഏറ്റവും വലിയ സൈനിക നടപടിയാണ് 2002 മാര്‍ച്ചില്‍ കണ്ടത്. ഫലസ്ത്വീന്‍ അതോറിറ്റി പ്രസിഡന്റ് യാസര്‍ അറഫാത്തിന്റെ റാമല്ലയിലെ ആസ്ഥാന മന്ദിരം തകര്‍ക്കുകയും , അറഫാത്തിനെ വൈദ്യുതി ബന്ധം പോലുമില്ലാത്ത രണ്ട് മുറികളില്‍ തളച്ചിടുകയും ചെയ്തു. വെസ്റ്റ് ബാങ്ക് ഏതാണ്ട് പൂര്‍ണമായും ഇസ്രയേലിന്റെ നിയന്ത്രണത്തില്‍ അമര്‍ന്നു.

[caption id="attachment_424206" align="alignnone" width="1440"]<img class="size-full wp-image-424206" src="https://cdn.boolokam.com/articles/2023/10/ddqq-1.jpg" alt="" width="1440" height="960" /> A boy rides a bicycle on the road as Palestinian Islamic Jihad militants take part in an anti-Israeli march in Rafah in the southern Gaza Strip August 10, 2022. REUTERS/Ibraheem Abu Mustafa[/caption]

ഗസ്സയിലെ ഹമാസ് പോരാളികളുടെ ശക്തമായ ചെറുത്തുനില്‍പ് നേരിടാനാവാതെ 2005-ല്‍ ഇസ്രയേല്‍ സൈന്യത്തെ അവിടെ നിന്ന് പിന്‍വലിക്കാന്‍ ഷാരോണ്‍ നിര്‍ബന്ധിതനായത് ഫലസ്ത്വീനികളുടെ വിശിഷ്യാ ഹമാസിന്റെ സായുധ പോരാട്ടങ്ങള്‍ക്ക് ലഭിച്ച അംഗീകാരമാണ്. തെല്‍ അവീവില്‍നിന്ന് വെറും 60 കി.മീറ്റര്‍ മാത്രം അകലെയുള്ള ഗസ്സയിലേക്ക് അതിനുശേഷം നിരവധി തവണ ഇസ്രയേല്‍ സൈന്യം കടന്നുകയറ്റം നടത്തുകയുണ്ടായി. മൂന്നു തവണ ഭീകരമായ യുദ്ധം അടിച്ചേല്‍പിച്ചു. ഗസ്സയില്‍നിന്ന് ഏതു നിമിഷവും പതിച്ചേക്കാവുന്ന റോക്കറ്റുകള്‍ ഇസ്രയേലിന്റെ ഉറക്കം കെടുത്തുന്നു ഇന്നും. ലോകത്തിലെ ഏറ്റവും വലിയ തുറന്ന ജയിലായ ഗസ്സ ഏതു സമയവും പൊട്ടിത്തെറിക്കാമെന്ന് യു.എന്‍ നേതൃത്വത്തിലുള്ള അന്താരാഷ്ട്ര സംഘടനകള്‍ പലതവണ മുന്നറിയിപ്പു നല്‍കിയതാണ്.


![ആരാണ് ഹമാസ് ? എന്താണ് ഇന്‍തിഫാദ ? ഇസ്രായേൽ- പാലസ്തീൻ സംഘർഷത്തിന്റെ ചരിത്രം എന്താണ് ?](https://cdn.boolokam.com/articles/2023/10/dqdqdd.jpg)**ആരാണ് ഹമാസ് ? എന്താണ് ഇന്‍തിഫാദ ? ഇസ്രായേൽ- പാലസ്തീൻ സംഘർഷത്തിന്റെ ചരിത്രം എന്താണ് ?** **അറിവ് തേടുന്ന പാവം പ്രവാസി** ഹരാകഹ് അൽ - മുഖാവമ അൽ - ഇസ്മാമിയ ( ഇസ്ലാമിക പ്രതിരോധ പ്രസ്ഥാനം ) എന്നതാണ് ഹമാസിന്റെ പൂർണ രൂപം. ഏറ്റവും വലിയ പലസ്തീനിയൻ തീവ്രവാദ ഇസ്ലാമിസ്റ്റ് സംഘടനയെന്നാണ് ഹമാസ് അറിയപ്പെടുന്നത്. മേഖലയിലെ ഏറ്റവും പ്രധാനപ്പെട്ട രാഷ്ട്രീയ പാർട്ടികളിലൊന്ന്. നിലവിൽ ഗാസയിലെ 20 ലക്ഷത്തോളം പാലസ്തീനികളുടെ നിയന്ത്രണം ഇവർക്കാണ്. ഹമാസിനെ പൂർണമായോ അല്ലെങ്കിൽ അവരുടെ സൈനിക വിഭാഗത്തെയോ ഇസ്രയേൽ, യു.എസ്, യൂറോപ്യൻ യൂണിയൻ, യു.കെ തുടങ്ങിയവർ തീവ്രവാദ സംഘടനയായി പ്രഖ്യാപിച്ചിട്ടുണ്ട് . [caption id="attachment_424201" align="alignnone" width="2000"] 1987ൽ ഒന്നാം പലസ്തീനിയൻ ഇൻതിഫാദയുടെ തുടക്കത്തിന് ശേഷമാണ് ഹമാസ് സ്ഥാപിതമായത് ( വെസ്റ്റ് ബാങ്കിലെയും , ഗാസ മുനമ്പിലെയും ഇസ്രയേൽ ഇടപെടലിനെതിരെയുള്ള പലസ്തീൻ ജനത നടത്തിയ മുന്നേറ്റ പ്രക്ഷോഭമാണ് ഇൻതിഫാദ ). 1967ലെ ഇസ്രയേൽ - അറബ് യുദ്ധത്തിലെ വിജയത്തിന് ശേഷം ഇരു പ്രദേശങ്ങളും പാലസ്തീനിൽ നിന്ന് ഇസ്രയേൽ പിടിച്ചെടുക്കുകയായിരുന്നു. ഹമാസിന്റെ യഥാർത്ഥ വേരുകൾ അന്വേഷിച്ചാൽ ചെന്നുനിൽക്കുന്നത് 1928ൽ ഈജിപ്റ്റിൽ സ്ഥാപിതമായ മുസ്ലിം ബ്രദർഹുഡിലാണ്.[/caption] പലസ്തീന്റെ മോചനം ലക്ഷ്യമിട്ട് 1964ൽ സ്ഥാപിതമായ പലസ്തീൻ ലിബറേഷൻ ഓർഗനൈസേഷന് ബദലായാണ് ഹമാസ് രൂപീകരിച്ചത്. പലസ്തീൻ ലിബറേഷൻ ഓർഗനൈസേഷന്റെ മതനിരപേക്ഷ നിലപാടുകൾക്ക് ഹമാസ് എതിരാണ്. ഇസ്രയേലിൽ നിന്ന് പലസ്തീൻ മണ്ണ് വീണ്ടെടുത്ത് 1948ലെ അതിർത്തികളോടെ സ്വതന്ത്ര രാജ്യമാക്കുക എന്നതാണ് ഹമാസിന്റെ പ്രധാന ലക്ഷ്യം . ഇതോടെ ഇസ്രയേലിന്റെ നാശവും അവർ ലക്ഷ്യമിടുന്നു. ഇസ്രയേലിനെതിരെ സായുധ പോരാട്ടം നടത്തുന്നത് സൈനിക വിഭാഗമായ ഇസ് അദ് ദിൻ അൽ - ഖാസം ബ്രിഗേഡ്സ് ആണ്. സാമൂഹ്യക്ഷേമ പ്രവർത്തനങ്ങൾ നയിക്കുന്ന വിഭാഗം ദവ എന്നറിയപ്പെടുന്നു . ഒരു രാഷ്ട്രീയ അടവ് എന്നോണം ഹമാസിന്റെ രാഷ്ട്രീയസേവന പ്രവർത്തനങ്ങളെ ഇസ്രയേൽ പോലും ഒരു സമയത്ത് പിന്തുണച്ചിരുന്നു. യാസർ അറഫാത്തിന്റെ പലസ്തീൻ വിമോചന മുന്നണിയേയും ,ഫത്‌ഹ് രാഷ്ട്രീയ പാർട്ടിയെയും തളർത്താൻ ലക്ഷ്യം വെച്ചായിരുന്നു ഹമാസിന്റെ ആദ്യരൂപത്തെ ഇസ്രയേൽ പ്രോത്സാഹിപ്പിച്ചിരുന്നത്. ![](https://cdn.boolokam.com/articles/2023/10/dqdqddf.jpeg)2005ൽ ഗാസയിൽ നിന്ന് ഇസ്രയേൽ സൈന്യത്തെ പിൻവലിച്ചതിന് ശേഷം പലസ്തീനിലെ രാഷ്ട്രീയ കാര്യങ്ങളിലും ഹമാസ് ഇടപെട്ടു തുടങ്ങി. 2006 ജനുവരിയിൽ പലസ്തീൻ പാർലമെന്റിലേക്കു നടന്ന തിരഞ്ഞെടുപ്പിൽ ഫതഹ്‌ പാർട്ടിയെ ബഹുദൂരം പിന്തള്ളിക്കൊണ്ട് ഹമാസ് ഒറ്റയ്ക്ക് ഭൂരിപക്ഷം നേടി.തീവ്രനിലപാടുകളുള്ള ഹമാസിന്റെ വിജയം രാജാന്ത്യന്തര രാഷ്ട്രീയ നിരീക്ഷകർക്കിടയിൽ അത്ഭുതം പടർത്തിയിരുന്നു. പലസ്തീൻ സ്വയം ഭരണ പ്രദേശത്ത് ഹമാസിന്റെ നേതൃത്വത്തിലുള്ള ഗവൺ‌മെന്റ് അധികാരത്തിലെത്തുന്നത് ഇസ്രയേൽ-പലസ്തീൻ സമാധാന ചർച്ചകളുടെ വഴിതിരിച്ചു വിടുമെന്നാണ് നിരീക്ഷകർ കരുതുന്നത്. നിലവിൽ പാ​ല​സ്‌​തീ​നി​ന്റെ​ ​ഭാ​ഗ​മാ​യ​ ​ഗാ​സ​ ​ഹ​മാ​സ് ​ഭ​ര​ണ​ത്തി​ലാ​ണ്.​ ​പാ​ല​സ്തീ​ന്റെ​ ​മ​റ്റൊ​രു​ ​ഭാ​ഗ​മാ​യ​ ​വെ​സ്റ്റ് ​ബാ​ങ്ക് ​ഇ​സ്ര​യേ​ൽ​ ​അ​ധി​നി​വേ​ശ​ത്തി​ലാ​ണ്.​ ​ ഒന്നാം ലോകമഹായുദ്ധത്തിൽ ഓട്ടോമൻ സാമ്രാജ്യം പരാജയപ്പെട്ടതോടെ ന്യൂനപക്ഷമായ ജൂതരും , ഭൂരിപക്ഷമായ അറബ് വംശജരും അധിവസിച്ചിരുന്ന പാലസ്തീന്റെ നിയന്ത്രണം ബ്രിട്ടന് കീഴിലായി. തുടർന്ന് പാലസ്തീനിൽ ഒരു ജൂത രാഷ്ട്രം സൃഷ്ടിക്കാൻ അന്താരാഷ്ട്ര സമൂഹം ബ്രിട്ടനെ ചുമതലപ്പെടുത്തി. ഇത് ഇരു ഗ്രൂപ്പുകളും തമ്മിലുള്ള സംഘർഷം വർദ്ധിപ്പിക്കുകയായിരുന്നു.1920കളിലും 1940കളിലും പാലസ്തീനിലേക്കുള്ള ജൂത കുടിയേറ്റക്കാരുടെ എണ്ണം ഗണ്യമായി വർദ്ധിച്ചു . യൂറോപ്പിൽ അവർ അനുഭവിച്ചിരുന്ന പീഡനങ്ങളുടെയും , കൂട്ടക്കൊലയുടെയും പശ്ചാത്തലത്തിൽ പല ജൂതന്മാരും സ്വന്തം ഭൂമി തേടി പലായാനം ചെയ്തു . ഇതോടെ ജൂതന്മാരും അറബികളും തമ്മിലുള്ള സംഘർഷവും ബ്രിട്ടീഷ് ഭരണത്തിനെതിരായ ചെറുത്തുനിൽപ്പും ശക്തമായി. ![](https://cdn.boolokam.com/articles/2023/10/fwfwff.jpg)1947-ൽ ഐക്യരാഷ്ട്രസഭ പാലസ്തീനെ പ്രത്യേക ജൂത, അറബ് രാജ്യങ്ങളായി വിഭജിക്കാൻ വോട്ട് ചെയ്തു . ജറുസലേം അന്താരാഷ്ട്ര ഭരണത്തിൻ കീഴിലായി. എന്നാൽ ജൂത നേതൃത്വം പദ്ധതിയെ അംഗീകരിച്ചെങ്കിലും അറബ് പക്ഷം അത് നിരസിച്ചു. അതോടെ ഐക്യരാഷ്ട്ര സഭയുടെ പദ്ധതി ഒരിക്കലും നടപ്പിലായില്ല. 1948ൽ സംഘർഷം അവസാനിപ്പിക്കാൻ കഴിയാതെ ബ്രിട്ടീഷുകാർ പിൻവാങ്ങുകയും ജൂത നേതൃത്വം ഇസ്രായേൽ സ്ഥാപിതമായതായി പ്രഖ്യാപിക്കുകയും ചെയ്തു. ഇത് പാലസ്തീനികൾ എതിർത്തതോടെ യുദ്ധം തുടർന്നു. അയൽരാജ്യങ്ങളായ അറബ് രാജ്യങ്ങളും സൈനികമായി ഇടപെട്ടു. യുദ്ധത്തെ തുടർന്ന് ലക്ഷക്കണക്കിന് പാലസ്തീനികൾ പലായനം ചെയ്യുകയോ അവരുടെ വീടുകളിൽ നിന്ന് ആട്ടിയോടിക്കപ്പെടുകയോ ചെയ്തു, ഇതിനെ അൽ നക്ബ അല്ലെങ്കിൽ "ദുരന്തം" എന്ന് വിളിക്കപ്പെട്ടു. വർഷങ്ങളായി ഇസ്രായേലും പാലസ്തീനും തമ്മിൽ നിരവധി ഏറ്റുമുട്ടലുകൾ ഉണ്ടായിട്ടുണ്ട്. ആയിരക്കണക്കിന് പേരാണ് സംഘർഷങ്ങളിൽ കൊല്ലപ്പെട്ടത്. 1987ലാണ് ഹമാസ് പാലസ്തീനിയൻ പുരോഹിതൻ ഷെയ്ഖ് അഹമ്മദ് യാസിൻ, ഒരു അന്തർദേശീയ സുന്നി ഇസ്ലാമിസ്റ്റ് സംഘടനയായ മുസ്ലീം ബ്രദർഹുഡിന്റെ രാഷ്ട്രീയ വിഭാഗമായി ആരംഭിച്ചത്. രണ്ട് പാലസ്തീൻ പ്രക്ഷോഭങ്ങൾ, അല്ലെങ്കിൽ 'ഇൻതിഫാദകൾ', ഇസ്രായേൽ-പാലസ്തീൻ ബന്ധങ്ങളെ ആഴത്തിൽ സ്വാധീനിച്ചു ; പ്രത്യേകിച്ച് രണ്ടാമത്തേത് .1990കളിലെ സമാധാന പ്രക്രിയ അവസാനിപ്പിക്കുകയും സംഘർഷത്തിന്റെ ഒരു പുതിയ യുഗത്തിന് തുടക്കമിടുകയും ചെയ്തു. രണ്ട് ഇൻതിഫാദകൾക്കും ഹമാസിന്റെ പങ്കാളിത്തമുണ്ടായിരുന്നു.2000 ജൂലായ് 11 ന് യു.എസ് പ്രസിഡന്റ് ബിൽ ക്ലിന്റൺ ക്യാമ്പ് ഡേവിഡ് ഉച്ചകോടി വിളിച്ചു ചേർത്തു .ഇസ്രായേൽ പ്രധാനമന്ത്രി യെഹുദ് ബരാക്കിനെയും , പാലസ്തീൻ അതോറിറ്റി ചെയർമാൻ യാസർ അറാഫത്തിനെയും പങ്കെടുപ്പിച്ചായിരുന്നു ചർച്ച . എന്നാൽ ഉച്ചകോടി ഫലപ്രദമായില്ല.ഇതോടെ ഇരു രാജ്യങ്ങളും തമ്മിലുള്ള ബന്ധം കൂടുതൽ വഷളായി. വെസ്റ്റ് ബാങ്കിലെയും അറബ്, ഇസ്ലാമിക ലോകങ്ങളിലെയും തങ്ങളുടെ പോരാളികളോട് ഇസ്രയേലിനെതിരായ പോരാട്ടത്തിൽ പങ്കുചേരാൻ ഹമാസ് ആഹ്വാനം ചെയ്തു. ![](https://cdn.boolokam.com/articles/2023/10/dqffff-2.jpg) ഹമാസിന് ആയുധങ്ങൾ ലഭിക്കുന്നത് തടയാൻ ഇസ്രയേലും , ഈജിപ്തും ഗാസയുടെ അതിർത്തികളിൽ കർശന നിയന്ത്രണം ഏർപ്പെടുത്തി. ഇത് ഗാസയിൽ ഒരു മനുഷ്യാവകാശ ധ്വംസനത്തിലേക്കും നയിച്ചു. നിരവധി ആളുകൾ ഭക്ഷണവും , വെള്ളവും പോലുള്ള അടിസ്ഥാന ആവശ്യങ്ങൾ ലഭിക്കാതെ ബുദ്ധിമുട്ടി. ഗാസ ഉപരോധം, വെസ്റ്റ്ബാങ്ക് തടയണ നിർമാണം, പാലസ്തീനികളുടെ വീടുകൾ തകർക്കൽ തുടങ്ങിയ ഇസ്രായേൽ നടപടികൾ മൂലം തങ്ങൾ ദുരിതമനുഭവിക്കുകയാണെന്ന് ഗാസയിലും വെസ്റ്റ് ബാങ്കിലുമുള്ള പാലസ്തീനികൾ ആരോപിക്കുന്നു. അതേസമയം ഹമാസ് ആയിരക്കണക്കിന് റോക്കറ്റുകൾ ഇസ്രായേൽ പ്രദേശത്തേക്ക് തൊടുത്തുവിട്ടിട്ടുണ്ടെന്നും പാലസ്തീൻ പോരാളികൾ സാധാരണക്കാരായ ഇസ്രായേൽ പൗരൻമാർക്ക് നേരെ നിരവധി ആക്രമണങ്ങൾ നടത്തിയിട്ടുണ്ടെന്നും പാലസ്തീൻ അക്രമത്തിൽ നിന്ന് സ്വയം പ്രതിരോധിക്കുക മാത്രമാണ് അവർ ചെയ്യുന്നതെന്നും ഇസ്രായേൽ വാദിക്കുന്നു.ഇസ്രായേലിലേക്ക് കടന്നു കയറിയുള്ള ഹമാസിന്റെ പെട്ടെന്നുള്ള ആക്രമണത്തിന് പിന്നിൽ മൂന്നുകാരണങ്ങളുണ്ടെന്നാണ് അൽ ജസീറ ഉൾപ്പെടെയുള്ള അന്താരാഷ്ട്ര മാദ്ധ്യമങ്ങൾ ചൂണ്ടിക്കാണിക്കുന്നത്. ⚡വെസ്റ്റ് ബാങ്കിൽ ഇസ്രയേൽ സ്വന്തമെന്ന് അവകാശപ്പെടുന്ന ഈസ്റ്റ് ജറുസലേമിലെ അൽ അഖ്സ മുസ്ലീം പള്ളിയുടെ പേരിൽ വർഷങ്ങളായുള്ള തർക്കമാണ് സമീപകാലത്ത് ഇവിടെയുണ്ടാകുന്ന ഏറ്റവും വലിയ സംഘർഷത്തിലേക്ക് നീങ്ങുന്നതെന്നാണ് ഒരു കാരണം. അൽ അഖ്സ പള്ളിയുടെ നാമത്തിൽ 'അൽ അഖ്‌സ സ്റ്റോം' എന്ന പേരിലാണ് ഹമാസിന്റെ ഓപ്പറേഷൻ. 'സ്വോർഡ്സ് ഓഫ് അയൺ' എന്ന പേരിലാണ് ഇസ്രയേലിന്റെ പ്രത്യാക്രമണം. ⚡വെസ്റ്റ് ബാങ്കിൽ ഇസ്രായേൽ സൈന്യം നടത്തുന്ന ആക്രമണമാണ് മറ്റൊന്ന്. അവസാനമായി നാല് പാലസ്തീൻകാരെ ഇസ്രായേൽ സൈന്യം വെസ്റ്റ് ബാങ്കിൽ കൊലപ്പെടുത്തിയിരുന്നു. ഒരു വർഷത്തിനിടെ 250ഓളം പാലസ്തീൻകാർ ഇസ്രായേൽ ആക്രമണത്തിൽ കൊല്ലപ്പെട്ടുവെന്നാണ് കണക്ക്. ![](https://cdn.boolokam.com/articles/2023/10/qdqd.webp)⚡കഴിഞ്ഞ മാസം മുതൽ ഇവിടെയുള്ള തൊഴിലാളികളെ അതിർത്തിയിൽ ഇസ്രായേൽ സൈന്യം തടയുന്നത് ശക്തമാക്കി. ഇത് വലിയ പ്രതിഷേധത്തിനും പ്രക്ഷോഭത്തിനും ഇടയാക്കിയിരുന്നു. ഇത് അക്രമത്തിനും ഇടയാക്കിയിരുന്നു. ഇതിനിടെയാണ് ഹമാസിന്റെ അപ്രതീക്ഷിത ആക്രമണം.പിറന്ന മണ്ണില്‍ ജീവിക്കാനുള്ള അവകാശത്തിനായി പോരാടാനും തങ്ങള്‍ക്ക് അതിന് ഭാഗ്യമുണ്ടായില്ലെങ്കില്‍ ഭാവി തലമുറയ്ക്കെങ്കിലും സമാധാനമായി തലചായ്ക്കാനുള്ള സാഹചര്യം ഉണ്ടാക്കാനും ജീവന്‍ പോലും ബലിയര്‍പ്പിക്കാന്‍ ഫലസ്ത്വീന്‍ യുവാക്കള്‍ കൂട്ടത്തോടെ മുന്നോട്ടുവന്ന സമരങ്ങളെ പൊതുവെ ഇന്‍തിഫാദ എന്ന് വിളിക്കുന്നു. ഇസ്രയേലിനെ ഞെട്ടിച്ച ചാവേര്‍ സ്‌ഫോടനങ്ങളുടെ പരമ്പര തീര്‍ത്ത പ്രക്ഷോഭമായിരുന്നു അത്.1987 മുതല്‍ 1993 വരെ നീണ്ടുനിന്ന ഒന്നാം ഇന്‍തിഫാദ അവസാനിപ്പിച്ചത് അമേരിക്കയുടെയും , ഇസ്രയേലിന്റെയും നേതൃത്വത്തില്‍ ഉള്ള ഓസ്‌ലോ കരാറാണ്. രണ്ടായിരാമാണ്ട് സെപ്റ്റംബര്‍ 28-ന് കിഴക്കന്‍ ജറൂസലമിലെ മസ്ജിദുല്‍ അഖ്‌സ്വാ വളപ്പിലേക്ക് ഇസ്രയേല്‍ പ്രതിപക്ഷ നേതാവും വലതുപക്ഷ നേതാവുമായ ഏരിയല്‍ ഷാരോണ്‍ നടത്തിയ വിവാദ സന്ദര്‍ശനമാണ് രണ്ടാം ഇന്‍തിഫാദക്ക് തുടക്കമിട്ടത്. നിരവധി വലതുപക്ഷ നേതാക്കള്‍ക്കൊപ്പം രണ്ടായിരത്തിലേറെ സുരക്ഷാ ഭടന്മാരുടെ അകമ്പടിയോടെ മസ്ജിദുല്‍ അഖ്‌സ്വായിലേക്കുള്ള ഷാരോണിന്റെ സന്ദര്‍ശനം വ്യക്തമായ പ്രകോപനമായിരുന്നു. പ്രതിഷേധിച്ച ഫലസ്ത്വീനികളെ വളരെ ക്രൂരമായാണ് ഇസ്രയേലീ സൈനികര്‍ നേരിട്ടത്. 2005 ഫെബ്രുവരി വരെ നീണ്ടുനിന്ന രണ്ടാം ഇന്‍തിഫാദയില്‍ അയ്യായിരത്തോളം ഫലസ്ത്വീനികളാണ് കൊല്ലപ്പെട്ടത്. അവരില്‍ ആയിരത്തോളം പേര്‍ കുട്ടികളായിരുന്നു. ഇന്‍തിഫാദയെ നേരിടാന്‍ ജനങ്ങളെ വിഭജിക്കുന്ന വന്‍മതില്‍ പണിയുകയാണ് ഇസ്രയേല്‍ ചെയ്തത്. അന്താരാഷ്ട്ര നിയമങ്ങള്‍ക്ക് വിരുദ്ധമാണ് മതിലെന്ന് 2004-ല്‍ ഹേഗ് ആസ്ഥാനമായ അന്താരാഷ്ട്ര നീതിന്യായ കോടതി വിധിച്ചു. ക്യാമ്പ് ഡേവിഡ് കരാറിന് ചുക്കാന്‍ പിടിച്ച മുന്‍ അമേരിക്കന്‍ പ്രസിഡന്റ് ജിമ്മി കാര്‍ട്ടര്‍ക്കു പോലും ഇത് വംശീയ മതിലാണെന്ന് പറയേണ്ടിവന്നു. ഇന്‍തിഫാദക്കു മുമ്പ് വെസ്റ്റ് ബാങ്കിലെ ഫലസ്ത്വീനികള്‍ക്ക് ഇസ്രയേലിലേക്ക് കാല്‍നടയായോ , വാഹനങ്ങളിലോ പ്രവേശിക്കാന്‍ കഴിയുമായിരുന്നു. ഇന്ന് അവര്‍ക്ക് തൊഴില്‍ തേടി പോകാന്‍ പോലും ഇസ്രയേലിന്റെ ഔദാര്യം വേണം. എന്നാല്‍, വെസ്റ്റ് ബാങ്കില്‍ നിയമവിരുദ്ധമായി താമസിക്കുന്ന നാലര ലക്ഷത്തോളം ഇസ്രയേലീ കുടിയേറ്റക്കാര്‍ക്കു മാത്രം ഒരു പരിശോധനയും കൂടാതെ എളുപ്പത്തില്‍ കടന്നുപോകാം. 2001 ഫെബ്രുവരി ആറിന് ഏരിയല്‍ ഷാരോണ്‍ പ്രധാനമന്ത്രി ആയതോടെ 1967-നു ശേഷം വെസ്റ്റ്ബാങ്ക് സാക്ഷ്യംവഹിച്ച ഏറ്റവും വലിയ സൈനിക നടപടിയാണ് 2002 മാര്‍ച്ചില്‍ കണ്ടത്. ഫലസ്ത്വീന്‍ അതോറിറ്റി പ്രസിഡന്റ് യാസര്‍ അറഫാത്തിന്റെ റാമല്ലയിലെ ആസ്ഥാന മന്ദിരം തകര്‍ക്കുകയും , അറഫാത്തിനെ വൈദ്യുതി ബന്ധം പോലുമില്ലാത്ത രണ്ട് മുറികളില്‍ തളച്ചിടുകയും ചെയ്തു. വെസ്റ്റ് ബാങ്ക് ഏതാണ്ട് പൂര്‍ണമായും ഇസ്രയേലിന്റെ നിയന്ത്രണത്തില്‍ അമര്‍ന്നു. [caption id="attachment_424206" align="alignnone" width="1440"]![](https://cdn.boolokam.com/articles/2023/10/ddqq-1.jpg) A boy rides a bicycle on the road as Palestinian Islamic Jihad militants take part in an anti-Israeli march in Rafah in the southern Gaza Strip August 10, 2022. REUTERS/Ibraheem Abu Mustafa[/caption] ഗസ്സയിലെ ഹമാസ് പോരാളികളുടെ ശക്തമായ ചെറുത്തുനില്‍പ് നേരിടാനാവാതെ 2005-ല്‍ ഇസ്രയേല്‍ സൈന്യത്തെ അവിടെ നിന്ന് പിന്‍വലിക്കാന്‍ ഷാരോണ്‍ നിര്‍ബന്ധിതനായത് ഫലസ്ത്വീനികളുടെ വിശിഷ്യാ ഹമാസിന്റെ സായുധ പോരാട്ടങ്ങള്‍ക്ക് ലഭിച്ച അംഗീകാരമാണ്. തെല്‍ അവീവില്‍നിന്ന് വെറും 60 കി.മീറ്റര്‍ മാത്രം അകലെയുള്ള ഗസ്സയിലേക്ക് അതിനുശേഷം നിരവധി തവണ ഇസ്രയേല്‍ സൈന്യം കടന്നുകയറ്റം നടത്തുകയുണ്ടായി. മൂന്നു തവണ ഭീകരമായ യുദ്ധം അടിച്ചേല്‍പിച്ചു. ഗസ്സയില്‍നിന്ന് ഏതു നിമിഷവും പതിച്ചേക്കാവുന്ന റോക്കറ്റുകള്‍ ഇസ്രയേലിന്റെ ഉറക്കം കെടുത്തുന്നു ഇന്നും. ലോകത്തിലെ ഏറ്റവും വലിയ തുറന്ന ജയിലായ ഗസ്സ ഏതു സമയവും പൊട്ടിത്തെറിക്കാമെന്ന് യു.എന്‍ നേതൃത്വത്തിലുള്ള അന്താരാഷ്ട്ര സംഘടനകള്‍ പലതവണ മുന്നറിയിപ്പു നല്‍കിയതാണ്.
