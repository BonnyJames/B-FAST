---
title: "ഇന്ത്യൻ സ്വതന്ത്ര സമരത്തിലെ യഥാർത്ഥ ഹീറോകൾ നാം അറിയാതെ പോയ, സ്വാതന്ത്രത്തിന്റെ പുലരി കാണാൻ സാധിക്കാതെ പോയ മറ്റുപലരുമാണ്"
date: 2023-08-14T12:40:59
draft: false
categories: ["Education"]
tags: ['India', 'indian independence day', 'indian independence day 2023', 'Indian independence movement', 'jai hind', 'jaliyan wala bag', 'jallianwala bagh massacre']
author: "Bonny"
---

<strong>എഴുതിയത് :Suresh Madathil Valappil</strong>
<strong>കടപ്പാട് : ചരിത്രാന്വേഷികൾ</strong>

ഫ്രാൻസിന്റെ തലസ്ഥാനമായ പാരീസിനെ ചുറ്റിയൊഴുകുന്ന സീൻ നദിക്ക് സമീപത്തുള്ള ആർമി മ്യൂസിയത്തിൽ വച്ചാണ് ചെറുപ്പക്കാരനായ ഒരു പട്ടാള ഉദ്യോഗസ്ഥൻ പച്ച നിറത്തിലുള്ള ആ പീരങ്കികൾ എനിക്ക് കാണിച്ചു തരുന്നത്.പീരങ്കികൾ എന്ന് പറയുമ്പോൾ അത് വെറും പീരങ്കികളല്ല, ഒരുകാലത്ത് യൂറോപ്പിനെ കിടുകിടാ വിറപ്പിച്ച നെപ്പോളിയൻ ചക്രവർത്തിയുടെ പീരങ്കികളാണവ.
വിശ്വവിജയിയുടെ പീരങ്കികൾ .ഒരു ഫ്രഞ്ചുകാരനെ സംബന്ധിച്ചിടത്തോളം അവന്റെ ആത്മാഭിമാനത്തിന്റെ മകുടോദാഹരണമാണ് നെപ്പോളിയൻ. അതുകൊണ്ടുതന്നെ ആ യുവ സൈനികൻ വളരെ ആവേശപൂർവ്വം ആ പീരങ്കികളെക്കുറിച്ചു പറഞ്ഞുകൊണ്ടിരുന്നു.

<a href="http://13.232.38.164/wp-content/uploads/2023/08/dqqww-2.jpg"><img class="size-full wp-image-407626 aligncenter" src="http://13.232.38.164/wp-content/uploads/2023/08/dqqww-2.jpg" alt="" width="1000" height="828" /></a>എന്നെ സംബന്ധിച്ചും നെപ്പോളിയൻ ഒരു ആരാധ്യ പുരുഷനാണ്, ആവേശമാണ്, ആ നെപ്പോളിയന്റെ നാട്ടിൽ എത്തുക, അന്ത്യ വിശ്രമസ്ഥലം കാണുക, അദ്ദേഹത്തിൻറെ കരസ്പർശമേറ്റ പീരങ്കികൾ തൊടാൻ കഴിയുക എന്നൊക്കെ പറയുന്നത് എന്നെപ്പോലുള്ള ഒരു സാധാരണക്കാരനെ, ചരിത്രാന്വേഷകനെ സംബന്ധിച്ചിടത്തോളം സ്വപ്നതുല്യമാണ്, ആവേശ ജനകമാണ്.പക്ഷെ ഉള്ളത് പറയണമല്ലോ, നെപ്പോളിയന്റെ ഈ പീരങ്കികൾ കണ്ടപ്പോൾ അത്ര വലിയ ആവേശമൊന്നും എനിക്ക് തോന്നിയില്ല.കാരണം, ലോകത്തിന്റെ മറ്റൊരു മൂലയിൽ, നെപ്പോളിയന്റെ, ഇതേ പച്ച നിറത്തിലുള്ള പീരങ്കികൾ ഞാൻ കണ്ടിട്ടുണ്ട് എന്നത് തന്നെ. റഷ്യൻ തലസ്ഥാനമായ മോസ്കോയിലെ ക്രെംലിൻ കൊട്ടാരത്തിൽ അവർ സൂക്ഷിച്ചുവച്ചിട്ടുണ്ട്, റഷ്യൻ സൈന്യവുമായുണ്ടായ യുദ്ധത്തിൽ ഫീൽഡ് മാർഷൽ മൈക്കേൽ ഇല്ലാറിനോവിച്ചിന്റെ സൈന്യത്തിന് മുന്നിൽ പിടിച്ചു നിൽക്കാനാകാതെ പിന്തിരിഞ്ഞോടിയ എന്റെ ആരാധ്യ പുരുഷനായ നെപ്പോളിയൻ വഴിയിൽ ഉപേക്ഷിച്ചു പോയ ഇതേ പീരങ്കികൾ.പരാജിതന്റെ പീരങ്കികൾ ..

അപ്പോൾ എന്നെ സംബന്ധിച്ചിടത്തോളം ഇത് ഒരു വിജയിയുടെ പീരങ്കിയോ, പരാജിതന്റെ പീരങ്കിയോ അല്ല.കേവലം നെപ്പോളിയന്റെ പീരങ്കികൾ മാത്രമാണ്.ഒരു വിഷയത്തെ പല കോണുകളിൽ നിന്ന് വീക്ഷിക്കുമ്പോൾ മാത്രമാണ് നാം ഇങ്ങനെ ഒരു നിഷ്പക്ഷ നിലപാടിൽ എത്തുന്നത്.അത് മതമാകാം, രാഷ്ട്രീയമാകാം, ചരിത്രമാകാം, ചെറുതോ വലുതോ ആയ ഏതു സംഭവവും ആകാം.ഇന്ന് ഞാൻ അത്തരത്തിൽ ഒന്ന് നോക്കിക്കാണുന്നത് ഇന്ത്യൻ സ്വതന്ത്ര സമരത്തെത്തന്നെയാണ്.

<strong>എന്താണ് ഇന്ത്യൻ സ്വതന്ത്ര സമരം ..?</strong>

ഉത്തരം ലളിതമാണ്. കച്ചവടത്തിന് വന്ന ബ്രിട്ടീഷുകാർ ഇന്ത്യ കയ്യടക്കി, ഗാന്ധിജിയും, നെഹ്രുവും, പട്ടേലും, തിലകനും, ജിന്നയും ഒക്കെച്ചേർന്ന് സമരം നടത്തി അവരെ ഓടിച്ചു, നമുക്ക് സ്വാതന്ത്രം ലഭിച്ചു.
എന്നാൽ ഞാൻ നേരത്തെ പറഞ്ഞതുപോലെ ഇന്ത്യൻ സ്വതന്ത്ര സമരത്തെയും രണ്ട് വ്യത്യസ്ത കോണുകളിൽ നിന്ന് നമുക്ക് നോക്കിക്കാണാം.
ഒന്ന് - ഇന്ത്യാ ചരിത്രം.
രണ്ട് - ലോക ചരിത്രം.
ഇതിൽ ഇന്ത്യാ ചരിത്രത്തിലൂടെ നമ്മുടെ സ്വതന്ത്ര സമരത്തെ നോക്കിക്കാണുന്ന ഒരാളുടെ കാഴ്ചപ്പാടാണ് ഞാൻ നേരത്തെ പറഞ്ഞത്.ഇനി നമുക്ക് ലോക ചരിത്രത്തിന്റെ വീക്ഷണകോണിലൂടെ ഇതിനെ ഒന്ന് നോക്കിക്കാണാം.

നമ്മുടെ സ്വതന്ത്ര സമരം എന്നത് വെറും ഒരു മിത്താണ് എന്നാണോ ചേട്ടൻ പറഞ്ഞുവരുന്നത് എന്ന് നിങ്ങളിൽ ചിലരെങ്കിലും ചോദിച്ചേക്കാം.അനിയാ, നിൽ. തോക്കിനുള്ളിൽ കേറി വെടി വെക്കരുത്.ഇന്ത്യൻ സ്വതന്ത്ര സമരം ബ്രിട്ടീഷ് സാമ്രാജ്യത്തെ പിടിച്ചു കുലുക്കി എന്നത് നേര് തന്നെയാണ്.എന്നാൽ നാം കരുതുന്നപോലെ ഗാന്ധിജിയും, നെഹ്രുവും, പട്ടേലും നയിച്ച സ്വതന്ത്ര സമരമല്ല അത്.
മംഗൾ പാണ്ഡേയും, ജാൻസിയിലെ റാണി ലക്ഷ്മി ഭായിയും, അവസാനത്തെ മുഗൾ രാജാവ് ബഹാദൂർ ഷായും ഒക്കെ ചേർന്ന് നടത്തിയ 1857 ലെ ഒന്നാം സ്വതന്ത്ര സമരമാണ് ബ്രിട്ടീഷുകാരെ ശെരിക്കും വിറപ്പിച്ചു കളഞ്ഞത്.കാരണം അതൊരു സായുധ കലാപം തന്നെയായിരുന്നു.

<a href="http://13.232.38.164/wp-content/uploads/2023/08/dqffff-5.jpg"><img class="size-large wp-image-407625 aligncenter" src="http://13.232.38.164/wp-content/uploads/2023/08/dqffff-5-1024x576.jpg" alt="" width="1024" height="576" /></a>അതോടെ, ഇങ്ങനെ പോയാൽ സംഗതി കൈ വിട്ടു പോകുമെന്ന് ബ്രിട്ടീഷുകാർക്ക് മനസ്സിലായി, ഇന്ത്യയുടെ ഭരണം ഈസ്റ്റ് ഇന്ത്യാ കമ്പനിയുടെ കയ്യിൽ നിന്നും ബ്രിട്ടീഷ് രാജ്ഞി ഏറ്റെടുത്തു. കാരണം, ഇനിയും ഇന്ത്യക്കാർ ഒന്നിച്ചു നിന്ന് കയ്യിൽ ആയുധമെടുത്താൻ ബ്രിട്ടന് ഈ നാട്ടിൽ നിന്നും ഒഴിഞ്ഞു പോകുകയല്ലാതെ വേറൊരു വഴിയും ഇല്ല എന്ന് അവർക്കു നന്നായറിയാം.കാരണം, അന്ന് ഇന്ത്യ എന്ന് പറയുമ്പോൾ ഇന്ന് നാം കാണുന്ന ഇന്ത്യ അല്ല.അങ്ങ് വടക്കു പെഷവാർ മുതൽ തെക്കു കന്യാകുമാരി വരെ, പടിഞ്ഞാറ് ഗ്വാഡർ മുതൽ കിഴക്കു നാഗാലാണ്ട് വരെ നിറഞ്ഞു കിടക്കുന്ന ഇന്നത്തെ പാകിസ്ഥാനും, ബംഗ്ളാദേശും, ഇന്ത്യയും അടങ്ങുന്ന അവിഭക്ത ഇന്ത്യ.രണ ശൂരന്മാരായ പട്ടാണികളുടെ ഇന്ത്യ..തോൽവിയിലും ബേധം മരണമാണെന്ന് വിശ്വസിക്കുന്ന സിക്കുകാരുടെ ഇന്ത്യ...ശരീരത്തിലെ ഓരോ അണുവിലും യുദ്ധപാരമ്പര്യം പേറുന്ന രജപുത്രരുടെ ഇന്ത്യ...ശിവാജിയുടെ പോരാട്ട വീര്യം ഉൾക്കൊള്ളുന്ന മറാത്തികളുടെ, ചേര - ചോള - പാരമ്പര്യം രക്തത്തിലലിഞ്ഞ തമിഴരുടെ ഇന്ത്യ...കർണ്ണാട്ടിക് യുദ്ധങ്ങളിലും, ബർമീസ് യുദ്ധത്തിലും കഴിവ് തെളിയിച്ച മാപ്പിള റൈഫിൾസിലെ മലബാർ മുസ്ലീങ്ങളുടെ ഇന്ത്യ...ഒരു യുദ്ധം വേണ്ട, ഈ പറഞ്ഞവർ എല്ലാം കൂടി ഒരുമിച്ചു നിന്ന് ഒന്ന് മൂത്രം ഒഴിച്ചാൽ അതിൽ മുങ്ങിച്ചാവാനുള്ളതേ ഉള്ളൂ അന്ന് നമ്മെ ഭരിക്കുന്ന ബ്രിട്ടൻ.

<strong>ഇനിയാണ് നമ്മൾ ചരിത്രത്തിലേക്ക് തിരിഞ്ഞു നോക്കേണ്ടത്.</strong>

ഈ അപകടം മണത്ത ബ്രിട്ടീഷുകാർ ട്രാക്ക് ഒന്ന് മാറ്റിപ്പിടിച്ചു.കാര്യങ്ങളെ മിതവാദത്തിന്റെ പാതയിലേക്ക് കൊണ്ടുവരാനായി അവർ ഒരു സംഘടനക്ക് രൂപം കൊടുത്തു.ഇന്ത്യൻ നാഷണൽ കോൺഗ്രസ്.അതായത് ഈ കോൺഗ്രസ് എന്ന സംഘടന, നമ്മളിൽ പലരും കരുതുന്നപോലെ ഗാന്ധിജിയോ, നെഹ്‌റുവോ ഒന്നും ഉണ്ടാക്കിയതല്ല.അലൻ ഒക്ടേവിയൻ ഹ്യൂം എന്ന സിവിൽ സർവീസുകാരൻ സായിപ്പ് ഉണ്ടാക്കിയതാണ് ഇന്ത്യൻ നാഷണൽ കോൺഗ്രസ്, അതും വൈസ്രോയിയുടെ ആശീർവാദത്തോടെ.
ബ്രിട്ടീഷുകാർ ഉണ്ടാക്കിയ കോൺഗ്രസാണ് പിന്നീട് ബ്രിട്ടീഷുകാരോട് സ്വാതന്ത്രം വേണം എന്നാവശ്യപ്പെടുന്നത് എന്നതാണ് ചരിത്രത്തിലെ ഏറ്റവും വലിയ വിരോധാഭാസം.അതവിടെ നിൽക്കട്ടെ.
നമുക്ക് രണ്ടാം സ്വതന്ത്ര സമരത്തെക്കുറിച്ചു ചിന്തിക്കാം.

ആദ്യത്തേതിൽ നിന്നും വിഭിന്നമായി സായുധ സമരമല്ല, അഹിംസയാണ് ഇത്തവണ നാം ആയുധമാക്കുന്നത്.
ആരെയാണ് നാം ഈ അഹിംസയും സത്യാഗ്രഹവും കാട്ടി പേടിപ്പിക്കുന്നത് ..?യൂറോപ്പിനെ ആകമാനം വിഴുങ്ങിയ ഹിറ്റ്ലറെയും അദ്ദേഹത്തിൻറെ മച്ചമ്പി മുസ്സോളിനിയെയും സൈനികമായി എതിരിട്ടു തോൽപ്പിച്ച ബ്രിട്ടനേയും അതിനെ നയിക്കുന്ന, ബ്രിട്ടീഷ് ആർമിയിൽ ആർമി ലഫ്. കേണൽ പദവിയിൽ സേവനമനുഷ്ഠിച്ച വിൻസ്റ്റൺ ചർച്ചിലിനെയും ..!!എന്നിട്ടും എങ്ങനെയാണ് നമുക്ക് സ്വാതന്ത്രം കിട്ടിയത്..?അവിടെയാണ് ചരിത്രത്തിലെ വൈരുധ്യം.

<a href="http://13.232.38.164/wp-content/uploads/2023/08/cccaaaaa.jpg"><img class="alignnone size-full wp-image-407624" src="http://13.232.38.164/wp-content/uploads/2023/08/cccaaaaa.jpg" alt="" width="900" height="550" /></a>ബ്രിട്ടീഷുകാരിൽ നിന്നും സ്വാതന്ത്യ്രം പിടിച്ചു വാങ്ങിയതല്ല. അവർ നമ്മെ ഇവിടെ ഇട്ടിട്ടു പോയതാണ് എന്നതാണ് ലോകചരിത്രം പറയുന്ന സത്യം.കാരണം, രണ്ടാം ലോകമഹായുദ്ധം അവസാനിച്ചപ്പോഴേക്കും കാൽ കാശ് കയ്യിലെടുക്കാനുള്ള അവസ്ഥയിൽ ആയിരുന്നില്ല ബ്രിട്ടൻ.ബ്രിട്ടന്റെ പരമ ദയനീയമായ ഈ അവസ്ഥ ഒരിക്കൽ ലോകത്തെ ബെസ്റ്റ് സെല്ലർ പുസ്തകമായിരുന്നു " ഫ്രീഡം അറ്റ് മിഡ് നൈറ്റ് " എന്ന ഗ്രന്ഥത്തിൽ സായിപ്പന്മാർ തന്നെ സമ്മതിക്കുന്നുണ്ട്.അതിനാൽത്തന്നെ ഇനിയും കോളനികളെ നിലനിർത്താനാവില്ല എന്ന ബ്രിട്ടീഷ് പാർലമെന്റിന്റെ തീരുമാനമാണ് അവർ നടപ്പാക്കിയത്.
എന്ന് കരുതി നമ്മുടെ സ്വതന്ത്ര സമര സേനാനികൾ സ്വാതന്ത്ര്യത്തിനായി പ്രയത്നിച്ചില്ല എന്ന് ഞാൻ പറയില്ല, പക്ഷെ സത്യം ഇതാണ്. ഇനി ഒരു വാദത്തിനു വേണ്ടി 1947 ൽ നമ്മൾ ബ്രിട്ടീഷുകാരെ അടിച്ചോടിച്ചതാണ് എന്നുതന്നെ വെക്കാം.എങ്കിൽ പിന്നെ 1948 ൽ ബ്രിട്ടീഷുകാർ ശ്രീലങ്ക സ്വാതന്ത്രമാക്കിയത് ആര് സ്വതന്ത്ര സമരം നടത്തിയിട്ടാണ് ..?സ്വാതന്ത്രാനന്തരവും ബ്രിട്ടീഷ് കൊടിക്കീഴിൽ നിൽക്കാനാണ് അന്നവർ താൽപ്പര്യം കാണിച്ചത്.എന്തിനാണ് 1948 ൽ മ്യാന്മാറിന് സ്വാതന്ത്രം നൽകിയത് ..?കോമൺവെൽത് രാജ്യങ്ങളിൽ പെട്ട മറ്റനേകം രാജ്യങ്ങൾക്കു സ്വാതന്ത്രം നൽകിയത് ..?അതും പോട്ടെ.ഇനി നമുക്ക് വേറൊരു വിധത്തിൽ ചിന്തിക്കാം.

രണ്ടാം സ്വതന്ത്ര സമരത്തിൽ മഹാത്മജി തന്നെയായിരുന്നു നമ്മുടെ കുന്തമുന. ഒരു സംശയവും വേണ്ട. ഗാന്ധി എവിടെയാണോ, അവിടെയാണ് ഇന്ത്യയുടെ തലസ്ഥാനം എന്ന് മൗണ്ട്ബാറ്റൺ പ്രഭു തന്നെ പറഞ്ഞിട്ടുണ്ട്.എന്നാൽ തന്റെ അഹിംസാ സിദ്ധാന്തത്തിനു പകരം അദ്ദേഹം അഹിംസയുടെ മാർഗ്ഗം ഒന്ന് മാറ്റിപ്പിടിക്കാൻ ഇന്ത്യക്കാരോട് പറഞ്ഞിരുന്നെങ്കിൽ സ്ഥിതി എന്താവുമായിരുന്നു എന്ന് നിങ്ങൾ ചിന്തിച്ചിട്ടുണ്ടോ ..?ആ ആഹ്വനം കേൾക്കുന്ന മാത്രയിൽ ഞാൻ നേരത്തെ പറഞ്ഞ പട്ടാണിയും, രജപുത്രനും, സിക്കുകാരനും, മാപ്പിളയും, തമിഴനും ഒക്കെ എഴുന്നേൽക്കും.കയ്യിൽ കിട്ടിയതെടുത്ത് വെള്ളക്കാരെ തല്ലി ഓടിക്കും. കാരണം ഗാന്ധി പറഞ്ഞാൽ പിന്നെ ഇന്ത്യക്കാരന് അപ്പീൽ ഇല്ല. അഥവാ അങ്ങനെ ചെയ്തിരുന്നെങ്കിൽ പിന്നെ ബ്രിട്ടീഷുകാർക്ക് ഇന്ത്യയിൽ നിൽക്കക്കള്ളി ഉണ്ടാവുമായിരുന്നില്ല എന്നാണു എന്റെ വിലയിരുത്തൽ.

അദ്ദേഹം സദാ സമയവും കൂടെ കൊണ്ടുനടക്കുന്ന ഭഗവദ് ഗീതയും, അത് മുന്നോട്ടു വെക്കുന്ന അഹിംസയും ആണ് ഗാന്ധിജിയുടെ പ്രത്യയ ശാസ്ത്രങ്ങൾ. അവിടെ അക്രമം പാടില്ല എന്ന് ഇതിനു മറുപടി പറയുന്നവർ കണ്ടേക്കാം.സമ്മതിക്കുന്നു. പക്ഷെ ഒരു പ്രശ്നമുണ്ടല്ലോ വർമ്മ സാറേ..ഭഗവദ് ഗീതയിൽ എവിടെയാണ് അഹിംസ ..?അർഹതപ്പെട്ട രാജ്യത്തിനു വേണ്ടി ആയുധമുയർത്താനാണ് ഭഗവാൻ കൃഷ്ണൻ അർജുനനെ ഗീതയിലൂടെ ഉപദേശിക്കുന്നത്.ആ ശ്രമത്തിനിടക്ക് ചത്തുപോയാൽ വരെ സ്വർഗ്ഗം കിട്ടുമെന്ന് മൂപ്പര് ഗ്യാരണ്ടി തരുന്നുണ്ട്. ഗീതയിൽ എന്നല്ല, ഗാന്ധിജി കർക്കശമായി പിന്തുടർന്നിരുന്ന ഹിന്ദു വിശ്വാസത്തിന്റെ ഏഴയലത്തുകൂടി അഹിംസ കടന്നുപോയിട്ടില്ല. രാമനും, കൃഷ്ണനും, ശിവനും, നരസിംഹവും ഒക്കെ ഒരു കരണത്തടിച്ചവന് മറ്റേ കരണം കാണിച്ചു കൊടുക്കുകയല്ല ചെയ്തിട്ടുള്ളത്.കാളിയും, ദുർഗ്ഗയും എന്നുവേണ്ട, ഇവിടത്തെ ലോക്കൽ ഭഗവതിമാർ വരെ പോക്രിത്തരം കാണിച്ചവന്മാരെ എടുത്തു പഞ്ഞിക്കിട്ടിട്ടുണ്ട്.ഗീതയുടെ മാർഗ്ഗത്തിൽ നിന്നുകൊണ്ട് ബ്രിട്ടനെ എതിർത്തിട്ടുണ്ടെങ്കിൽ അത് ഗാന്ധിജി അല്ല. നേതാജിയും, ഭഗത് സിങ്ങും, ചന്ദ്രശേഖർ ആസാദും, സുഖ്ദേവും, പഴശ്ശി രാജയും ഒക്കെയാണ്.ചേട്ടൻ മതം വിട്, രാഷ്ട്രീയം, ചരിത്രം പറ.പറയാം.

<a href="http://13.232.38.164/wp-content/uploads/2023/08/cacavvvv.webp"><img class="alignnone size-large wp-image-407623" src="http://13.232.38.164/wp-content/uploads/2023/08/cacavvvv-1024x589.webp" alt="" width="1024" height="589" /></a>അഹിംസയിൽ ഇത്രയധികം ഉറച്ചു നിന്നിരുന്ന ഗാന്ധിജി എന്തിനാണ് ഇന്ത്യക്കാരോട് ഒന്നാം ലോകമഹായുദ്ധത്തിൽ ബ്രിട്ടനോട് ഒപ്പം ചേർന്ന് ആയുധം എടുത്തു പോരാടാൻ ആഹ്വനം ചെയ്തത് ..?
ഒന്നാം ലോക യുദ്ധത്തിലെ ബ്രിട്ടന്റെ പ്രധാന എതിരാളിയായ ജർമ്മനിയുമായി ഒരു ശത്രുതയും നമ്മുടെ ഇന്ത്യക്ക് ഇല്ല എന്നിരിക്കെ എന്തിനാണ് ഏതാണ്ട് അറുപതിനായിരം ഇന്ത്യക്കാർ മോസപ്പൊട്ടോമിയയിലും, ആഫ്രിക്കയിലുമായി ബ്രിട്ടന് വേണ്ടി തങ്ങളുടെ ജീവൻ ബലികഴിച്ചത്..? ഈ പറഞ്ഞ അറുപതിനായിരത്തിൽ ഞാൻ മുൻപേ പറഞ്ഞ മാപ്പിള റൈഫിൾസും, തിരുവിതാംകൂർ സൈന്യത്തിന്റെ ഭാഗമായിരുന്ന നായർ പടയാളികളും ഉണ്ട്. സിവിൽ നിസ്സഹകരണം ആഹ്വനം ചെയ്ത ഗാന്ധിജി അഹിംസയുടെ പാതയിൽ ഒരു സൈനിക നിസ്സഹകരണമാണ് ആഹ്വനം ചെയ്തത് എങ്കിൽ ഈ ഇന്ത്യക്കാർ ഒക്കെ ജീവനോടെ ഇരിക്കുമായിരുന്നില്ലേ ..?ദക്ഷിണാഫ്രിക്കയിൽ ആയിരിക്കെ, ഗാന്ധിജി ബുവർ യുദ്ധത്തിൽ ഒരു ബ്രിട്ടീഷ് സൈന്യത്തിന് വേണ്ടി ആംബുലൻസ് കോറിനെ നയിക്കുകയും അതിന് ബ്രിട്ടീഷുകാരിൽ നിന്ന് അംഗീകാരം നേടുകയും ചെയ്യുന്നുണ്ടല്ലോ ..?

വിക്കിപീഡിയ പറയുന്നത് ശരിയാണെങ്കിൽ ഒരു വാറണ്ട് ഓഫീസറുടെ യൂണിഫോമിലും പദവിയിലുമാണ് അദ്ദേഹം ഈ സേവനം ചെയ്യുന്നത്.ഈ വാറണ്ട് ഓഫീസർ എന്ന് പറയുമ്പോൾ, യുദ്ധ പരിശീലനം ലഭിച്ച നോൺ കമ്മീഷൻഡ് ഓഫീസർമാരിലെ ഏറ്റവും ഉയർന്ന പദവിയാണ് എന്നാണു എന്റെ അറിവ്. തെറ്റുണ്ടെങ്കിൽ തിരുത്തണം, ഇതൊരു ചർച്ചയാണ്.എന്നുമല്ല സ്വന്തം ആത്മകഥയായ സത്യാനോഷണ പരീക്ഷകളിൽ ബൂവർ യുദ്ധത്തെ സംബന്ധിക്കുന്ന അധ്യായത്തിൽ തനിക്കു ബ്രിട്ടീഷ് ഭരണത്തോടുള്ള വിധേയത്വം അദ്ദേഹം അഭിമാനത്തോടെ വിളംബരം ചെയ്യുന്നുമുണ്ട്. പരിക്കേറ്റ, പ്രഭു പുത്രനായ ബ്രിട്ടീഷ് ക്യാപ്റ്റനെ മുന്നണിയിൽ നിന്ന് മാറ്റാനുള്ള അവസരം ലഭിച്ചതിനെ തനിക്കു ലഭിച്ച ബഹുമതി ആയാണ് അദ്ദേഹം വിശേഷിപ്പിക്കുന്നത്. ( ഡി സി ബുക്ക്സ് : 20 ആം പതിപ്പ് - പേജ് 196 , 198)
സംശയം ഉള്ളവർ ഇന്ത്യൻ ആംബുലൻസ് കോർപ്സിനെക്കുറിച്ചു പഠിച്ച ശേഷം, ഈ റഫറൻസുകൾ ഒക്കെ പരിശോധിച്ച ശേഷം എന്റെ നെഞ്ചത്തു കേറിയാൽ മതി. ഇതൊരു ചരിത്രാന്വേഷണമാണ്.

<a href="http://13.232.38.164/wp-content/uploads/2023/08/vvvbbb.jpg"><img class="alignnone size-large wp-image-407622" src="http://13.232.38.164/wp-content/uploads/2023/08/vvvbbb.jpg" alt="" width="700" height="360" /></a>ചരിത്രത്തെ മറ്റൊരു കോണിൽ നിന്ന് വീക്ഷിക്കാനാഗ്രഹിക്കുന്ന ഒരു ഇന്ത്യക്കാരന്റെ സംശയങ്ങളാണ്. യുക്തിസഹമായ ഉത്തരങ്ങളാണ് ഈ ചർച്ചയിൽ പ്രതീക്ഷിക്കുന്നതും.ചരിത്രം എന്ന് പറയുന്നത് വിജയിയുടെ സൃഷ്ടിയാണ് എന്ന് പറഞ്ഞത് ഞാൻ മുൻപേ പറഞ്ഞ ബ്രിട്ടീഷ് പ്രധാനമന്ത്രി വിൻസ്റ്റൺ ചർച്ചിലാണ്. ഇന്ത്യൻ സ്വതന്ത്ര സമരത്തിലെ യഥാർത്ഥ ഹീറോകൾ നാം അറിയാതെ പോയ, സ്വാതന്ത്രത്തിന്റെ പുലരി കാണാൻ സാധിക്കാതെ പോയ മറ്റുപലരുമാണ്. <a href="http://13.232.38.164/wp-content/uploads/2023/08/qqqqq-2.webp"><img class="size-large wp-image-407621 aligncenter" src="http://13.232.38.164/wp-content/uploads/2023/08/qqqqq-2.webp" alt="" width="1000" height="600" /></a>ജാലിയൻ വാലാബാഗിൽ പിടഞ്ഞു വീണവർ ..ആൻഡമാനിലെ സെല്ലുലാർ ജെയിലിൽ പുറംലോകം കാണാതെ യാത്രയായവർ .നാട്ടുകവലകളിൽ ബ്രിട്ടീഷുകാർ കെട്ടിയുണ്ടാക്കിയ കഴുമരങ്ങളിൽ പിടഞ്ഞു തീർന്നവർ ..അതുകൊണ്ടുതന്നെ ഈ സ്വാതന്ത്രദിനം സമർപ്പിക്കേണ്ടത് അവർക്കാണ് ..ഏവർക്കും സ്വാതന്ത്രദിനാശംസകൾ .. ജയ് ഹിന്ദ് ..


![ഇന്ത്യൻ സ്വതന്ത്ര സമരത്തിലെ യഥാർത്ഥ ഹീറോകൾ നാം അറിയാതെ പോയ, സ്വാതന്ത്രത്തിന്റെ പുലരി കാണാൻ സാധിക്കാതെ പോയ മറ്റുപലരുമാണ്](http://13.232.38.164/wp-content/uploads/2023/08/dqqww-2.jpg)**എഴുതിയത് :Suresh Madathil Valappil** **കടപ്പാട് : ചരിത്രാന്വേഷികൾ** ഫ്രാൻസിന്റെ തലസ്ഥാനമായ പാരീസിനെ ചുറ്റിയൊഴുകുന്ന സീൻ നദിക്ക് സമീപത്തുള്ള ആർമി മ്യൂസിയത്തിൽ വച്ചാണ് ചെറുപ്പക്കാരനായ ഒരു പട്ടാള ഉദ്യോഗസ്ഥൻ പച്ച നിറത്തിലുള്ള ആ പീരങ്കികൾ എനിക്ക് കാണിച്ചു തരുന്നത്.പീരങ്കികൾ എന്ന് പറയുമ്പോൾ അത് വെറും പീരങ്കികളല്ല, ഒരുകാലത്ത് യൂറോപ്പിനെ കിടുകിടാ വിറപ്പിച്ച നെപ്പോളിയൻ ചക്രവർത്തിയുടെ പീരങ്കികളാണവ. വിശ്വവിജയിയുടെ പീരങ്കികൾ .ഒരു ഫ്രഞ്ചുകാരനെ സംബന്ധിച്ചിടത്തോളം അവന്റെ ആത്മാഭിമാനത്തിന്റെ മകുടോദാഹരണമാണ് നെപ്പോളിയൻ. അതുകൊണ്ടുതന്നെ ആ യുവ സൈനികൻ വളരെ ആവേശപൂർവ്വം ആ പീരങ്കികളെക്കുറിച്ചു പറഞ്ഞുകൊണ്ടിരുന്നു. [](http://13.232.38.164/wp-content/uploads/2023/08/dqqww-2.jpg)എന്നെ സംബന്ധിച്ചും നെപ്പോളിയൻ ഒരു ആരാധ്യ പുരുഷനാണ്, ആവേശമാണ്, ആ നെപ്പോളിയന്റെ നാട്ടിൽ എത്തുക, അന്ത്യ വിശ്രമസ്ഥലം കാണുക, അദ്ദേഹത്തിൻറെ കരസ്പർശമേറ്റ പീരങ്കികൾ തൊടാൻ കഴിയുക എന്നൊക്കെ പറയുന്നത് എന്നെപ്പോലുള്ള ഒരു സാധാരണക്കാരനെ, ചരിത്രാന്വേഷകനെ സംബന്ധിച്ചിടത്തോളം സ്വപ്നതുല്യമാണ്, ആവേശ ജനകമാണ്.പക്ഷെ ഉള്ളത് പറയണമല്ലോ, നെപ്പോളിയന്റെ ഈ പീരങ്കികൾ കണ്ടപ്പോൾ അത്ര വലിയ ആവേശമൊന്നും എനിക്ക് തോന്നിയില്ല.കാരണം, ലോകത്തിന്റെ മറ്റൊരു മൂലയിൽ, നെപ്പോളിയന്റെ, ഇതേ പച്ച നിറത്തിലുള്ള പീരങ്കികൾ ഞാൻ കണ്ടിട്ടുണ്ട് എന്നത് തന്നെ. റഷ്യൻ തലസ്ഥാനമായ മോസ്കോയിലെ ക്രെംലിൻ കൊട്ടാരത്തിൽ അവർ സൂക്ഷിച്ചുവച്ചിട്ടുണ്ട്, റഷ്യൻ സൈന്യവുമായുണ്ടായ യുദ്ധത്തിൽ ഫീൽഡ് മാർഷൽ മൈക്കേൽ ഇല്ലാറിനോവിച്ചിന്റെ സൈന്യത്തിന് മുന്നിൽ പിടിച്ചു നിൽക്കാനാകാതെ പിന്തിരിഞ്ഞോടിയ എന്റെ ആരാധ്യ പുരുഷനായ നെപ്പോളിയൻ വഴിയിൽ ഉപേക്ഷിച്ചു പോയ ഇതേ പീരങ്കികൾ.പരാജിതന്റെ പീരങ്കികൾ .. അപ്പോൾ എന്നെ സംബന്ധിച്ചിടത്തോളം ഇത് ഒരു വിജയിയുടെ പീരങ്കിയോ, പരാജിതന്റെ പീരങ്കിയോ അല്ല.കേവലം നെപ്പോളിയന്റെ പീരങ്കികൾ മാത്രമാണ്.ഒരു വിഷയത്തെ പല കോണുകളിൽ നിന്ന് വീക്ഷിക്കുമ്പോൾ മാത്രമാണ് നാം ഇങ്ങനെ ഒരു നിഷ്പക്ഷ നിലപാടിൽ എത്തുന്നത്.അത് മതമാകാം, രാഷ്ട്രീയമാകാം, ചരിത്രമാകാം, ചെറുതോ വലുതോ ആയ ഏതു സംഭവവും ആകാം.ഇന്ന് ഞാൻ അത്തരത്തിൽ ഒന്ന് നോക്കിക്കാണുന്നത് ഇന്ത്യൻ സ്വതന്ത്ര സമരത്തെത്തന്നെയാണ്. **എന്താണ് ഇന്ത്യൻ സ്വതന്ത്ര സമരം ..?** ഉത്തരം ലളിതമാണ്. കച്ചവടത്തിന് വന്ന ബ്രിട്ടീഷുകാർ ഇന്ത്യ കയ്യടക്കി, ഗാന്ധിജിയും, നെഹ്രുവും, പട്ടേലും, തിലകനും, ജിന്നയും ഒക്കെച്ചേർന്ന് സമരം നടത്തി അവരെ ഓടിച്ചു, നമുക്ക് സ്വാതന്ത്രം ലഭിച്ചു. എന്നാൽ ഞാൻ നേരത്തെ പറഞ്ഞതുപോലെ ഇന്ത്യൻ സ്വതന്ത്ര സമരത്തെയും രണ്ട് വ്യത്യസ്ത കോണുകളിൽ നിന്ന് നമുക്ക് നോക്കിക്കാണാം. ഒന്ന് - ഇന്ത്യാ ചരിത്രം. രണ്ട് - ലോക ചരിത്രം. ഇതിൽ ഇന്ത്യാ ചരിത്രത്തിലൂടെ നമ്മുടെ സ്വതന്ത്ര സമരത്തെ നോക്കിക്കാണുന്ന ഒരാളുടെ കാഴ്ചപ്പാടാണ് ഞാൻ നേരത്തെ പറഞ്ഞത്.ഇനി നമുക്ക് ലോക ചരിത്രത്തിന്റെ വീക്ഷണകോണിലൂടെ ഇതിനെ ഒന്ന് നോക്കിക്കാണാം. നമ്മുടെ സ്വതന്ത്ര സമരം എന്നത് വെറും ഒരു മിത്താണ് എന്നാണോ ചേട്ടൻ പറഞ്ഞുവരുന്നത് എന്ന് നിങ്ങളിൽ ചിലരെങ്കിലും ചോദിച്ചേക്കാം.അനിയാ, നിൽ. തോക്കിനുള്ളിൽ കേറി വെടി വെക്കരുത്.ഇന്ത്യൻ സ്വതന്ത്ര സമരം ബ്രിട്ടീഷ് സാമ്രാജ്യത്തെ പിടിച്ചു കുലുക്കി എന്നത് നേര് തന്നെയാണ്.എന്നാൽ നാം കരുതുന്നപോലെ ഗാന്ധിജിയും, നെഹ്രുവും, പട്ടേലും നയിച്ച സ്വതന്ത്ര സമരമല്ല അത്. മംഗൾ പാണ്ഡേയും, ജാൻസിയിലെ റാണി ലക്ഷ്മി ഭായിയും, അവസാനത്തെ മുഗൾ രാജാവ് ബഹാദൂർ ഷായും ഒക്കെ ചേർന്ന് നടത്തിയ 1857 ലെ ഒന്നാം സ്വതന്ത്ര സമരമാണ് ബ്രിട്ടീഷുകാരെ ശെരിക്കും വിറപ്പിച്ചു കളഞ്ഞത്.കാരണം അതൊരു സായുധ കലാപം തന്നെയായിരുന്നു. [![](http://13.232.38.164/wp-content/uploads/2023/08/dqffff-5-1024x576.jpg)](http://13.232.38.164/wp-content/uploads/2023/08/dqffff-5.jpg)അതോടെ, ഇങ്ങനെ പോയാൽ സംഗതി കൈ വിട്ടു പോകുമെന്ന് ബ്രിട്ടീഷുകാർക്ക് മനസ്സിലായി, ഇന്ത്യയുടെ ഭരണം ഈസ്റ്റ് ഇന്ത്യാ കമ്പനിയുടെ കയ്യിൽ നിന്നും ബ്രിട്ടീഷ് രാജ്ഞി ഏറ്റെടുത്തു. കാരണം, ഇനിയും ഇന്ത്യക്കാർ ഒന്നിച്ചു നിന്ന് കയ്യിൽ ആയുധമെടുത്താൻ ബ്രിട്ടന് ഈ നാട്ടിൽ നിന്നും ഒഴിഞ്ഞു പോകുകയല്ലാതെ വേറൊരു വഴിയും ഇല്ല എന്ന് അവർക്കു നന്നായറിയാം.കാരണം, അന്ന് ഇന്ത്യ എന്ന് പറയുമ്പോൾ ഇന്ന് നാം കാണുന്ന ഇന്ത്യ അല്ല.അങ്ങ് വടക്കു പെഷവാർ മുതൽ തെക്കു കന്യാകുമാരി വരെ, പടിഞ്ഞാറ് ഗ്വാഡർ മുതൽ കിഴക്കു നാഗാലാണ്ട് വരെ നിറഞ്ഞു കിടക്കുന്ന ഇന്നത്തെ പാകിസ്ഥാനും, ബംഗ്ളാദേശും, ഇന്ത്യയും അടങ്ങുന്ന അവിഭക്ത ഇന്ത്യ.രണ ശൂരന്മാരായ പട്ടാണികളുടെ ഇന്ത്യ..തോൽവിയിലും ബേധം മരണമാണെന്ന് വിശ്വസിക്കുന്ന സിക്കുകാരുടെ ഇന്ത്യ...ശരീരത്തിലെ ഓരോ അണുവിലും യുദ്ധപാരമ്പര്യം പേറുന്ന രജപുത്രരുടെ ഇന്ത്യ...ശിവാജിയുടെ പോരാട്ട വീര്യം ഉൾക്കൊള്ളുന്ന മറാത്തികളുടെ, ചേര - ചോള - പാരമ്പര്യം രക്തത്തിലലിഞ്ഞ തമിഴരുടെ ഇന്ത്യ...കർണ്ണാട്ടിക് യുദ്ധങ്ങളിലും, ബർമീസ് യുദ്ധത്തിലും കഴിവ് തെളിയിച്ച മാപ്പിള റൈഫിൾസിലെ മലബാർ മുസ്ലീങ്ങളുടെ ഇന്ത്യ...ഒരു യുദ്ധം വേണ്ട, ഈ പറഞ്ഞവർ എല്ലാം കൂടി ഒരുമിച്ചു നിന്ന് ഒന്ന് മൂത്രം ഒഴിച്ചാൽ അതിൽ മുങ്ങിച്ചാവാനുള്ളതേ ഉള്ളൂ അന്ന് നമ്മെ ഭരിക്കുന്ന ബ്രിട്ടൻ. **ഇനിയാണ് നമ്മൾ ചരിത്രത്തിലേക്ക് തിരിഞ്ഞു നോക്കേണ്ടത്.** ഈ അപകടം മണത്ത ബ്രിട്ടീഷുകാർ ട്രാക്ക് ഒന്ന് മാറ്റിപ്പിടിച്ചു.കാര്യങ്ങളെ മിതവാദത്തിന്റെ പാതയിലേക്ക് കൊണ്ടുവരാനായി അവർ ഒരു സംഘടനക്ക് രൂപം കൊടുത്തു.ഇന്ത്യൻ നാഷണൽ കോൺഗ്രസ്.അതായത് ഈ കോൺഗ്രസ് എന്ന സംഘടന, നമ്മളിൽ പലരും കരുതുന്നപോലെ ഗാന്ധിജിയോ, നെഹ്‌റുവോ ഒന്നും ഉണ്ടാക്കിയതല്ല.അലൻ ഒക്ടേവിയൻ ഹ്യൂം എന്ന സിവിൽ സർവീസുകാരൻ സായിപ്പ് ഉണ്ടാക്കിയതാണ് ഇന്ത്യൻ നാഷണൽ കോൺഗ്രസ്, അതും വൈസ്രോയിയുടെ ആശീർവാദത്തോടെ. ബ്രിട്ടീഷുകാർ ഉണ്ടാക്കിയ കോൺഗ്രസാണ് പിന്നീട് ബ്രിട്ടീഷുകാരോട് സ്വാതന്ത്രം വേണം എന്നാവശ്യപ്പെടുന്നത് എന്നതാണ് ചരിത്രത്തിലെ ഏറ്റവും വലിയ വിരോധാഭാസം.അതവിടെ നിൽക്കട്ടെ. നമുക്ക് രണ്ടാം സ്വതന്ത്ര സമരത്തെക്കുറിച്ചു ചിന്തിക്കാം. ആദ്യത്തേതിൽ നിന്നും വിഭിന്നമായി സായുധ സമരമല്ല, അഹിംസയാണ് ഇത്തവണ നാം ആയുധമാക്കുന്നത്. ആരെയാണ് നാം ഈ അഹിംസയും സത്യാഗ്രഹവും കാട്ടി പേടിപ്പിക്കുന്നത് ..?യൂറോപ്പിനെ ആകമാനം വിഴുങ്ങിയ ഹിറ്റ്ലറെയും അദ്ദേഹത്തിൻറെ മച്ചമ്പി മുസ്സോളിനിയെയും സൈനികമായി എതിരിട്ടു തോൽപ്പിച്ച ബ്രിട്ടനേയും അതിനെ നയിക്കുന്ന, ബ്രിട്ടീഷ് ആർമിയിൽ ആർമി ലഫ്. കേണൽ പദവിയിൽ സേവനമനുഷ്ഠിച്ച വിൻസ്റ്റൺ ചർച്ചിലിനെയും ..!!എന്നിട്ടും എങ്ങനെയാണ് നമുക്ക് സ്വാതന്ത്രം കിട്ടിയത്..?അവിടെയാണ് ചരിത്രത്തിലെ വൈരുധ്യം. [![](http://13.232.38.164/wp-content/uploads/2023/08/cccaaaaa.jpg)](http://13.232.38.164/wp-content/uploads/2023/08/cccaaaaa.jpg)ബ്രിട്ടീഷുകാരിൽ നിന്നും സ്വാതന്ത്യ്രം പിടിച്ചു വാങ്ങിയതല്ല. അവർ നമ്മെ ഇവിടെ ഇട്ടിട്ടു പോയതാണ് എന്നതാണ് ലോകചരിത്രം പറയുന്ന സത്യം.കാരണം, രണ്ടാം ലോകമഹായുദ്ധം അവസാനിച്ചപ്പോഴേക്കും കാൽ കാശ് കയ്യിലെടുക്കാനുള്ള അവസ്ഥയിൽ ആയിരുന്നില്ല ബ്രിട്ടൻ.ബ്രിട്ടന്റെ പരമ ദയനീയമായ ഈ അവസ്ഥ ഒരിക്കൽ ലോകത്തെ ബെസ്റ്റ് സെല്ലർ പുസ്തകമായിരുന്നു " ഫ്രീഡം അറ്റ് മിഡ് നൈറ്റ് " എന്ന ഗ്രന്ഥത്തിൽ സായിപ്പന്മാർ തന്നെ സമ്മതിക്കുന്നുണ്ട്.അതിനാൽത്തന്നെ ഇനിയും കോളനികളെ നിലനിർത്താനാവില്ല എന്ന ബ്രിട്ടീഷ് പാർലമെന്റിന്റെ തീരുമാനമാണ് അവർ നടപ്പാക്കിയത്. എന്ന് കരുതി നമ്മുടെ സ്വതന്ത്ര സമര സേനാനികൾ സ്വാതന്ത്ര്യത്തിനായി പ്രയത്നിച്ചില്ല എന്ന് ഞാൻ പറയില്ല, പക്ഷെ സത്യം ഇതാണ്. ഇനി ഒരു വാദത്തിനു വേണ്ടി 1947 ൽ നമ്മൾ ബ്രിട്ടീഷുകാരെ അടിച്ചോടിച്ചതാണ് എന്നുതന്നെ വെക്കാം.എങ്കിൽ പിന്നെ 1948 ൽ ബ്രിട്ടീഷുകാർ ശ്രീലങ്ക സ്വാതന്ത്രമാക്കിയത് ആര് സ്വതന്ത്ര സമരം നടത്തിയിട്ടാണ് ..?സ്വാതന്ത്രാനന്തരവും ബ്രിട്ടീഷ് കൊടിക്കീഴിൽ നിൽക്കാനാണ് അന്നവർ താൽപ്പര്യം കാണിച്ചത്.എന്തിനാണ് 1948 ൽ മ്യാന്മാറിന് സ്വാതന്ത്രം നൽകിയത് ..?കോമൺവെൽത് രാജ്യങ്ങളിൽ പെട്ട മറ്റനേകം രാജ്യങ്ങൾക്കു സ്വാതന്ത്രം നൽകിയത് ..?അതും പോട്ടെ.ഇനി നമുക്ക് വേറൊരു വിധത്തിൽ ചിന്തിക്കാം. രണ്ടാം സ്വതന്ത്ര സമരത്തിൽ മഹാത്മജി തന്നെയായിരുന്നു നമ്മുടെ കുന്തമുന. ഒരു സംശയവും വേണ്ട. ഗാന്ധി എവിടെയാണോ, അവിടെയാണ് ഇന്ത്യയുടെ തലസ്ഥാനം എന്ന് മൗണ്ട്ബാറ്റൺ പ്രഭു തന്നെ പറഞ്ഞിട്ടുണ്ട്.എന്നാൽ തന്റെ അഹിംസാ സിദ്ധാന്തത്തിനു പകരം അദ്ദേഹം അഹിംസയുടെ മാർഗ്ഗം ഒന്ന് മാറ്റിപ്പിടിക്കാൻ ഇന്ത്യക്കാരോട് പറഞ്ഞിരുന്നെങ്കിൽ സ്ഥിതി എന്താവുമായിരുന്നു എന്ന് നിങ്ങൾ ചിന്തിച്ചിട്ടുണ്ടോ ..?ആ ആഹ്വനം കേൾക്കുന്ന മാത്രയിൽ ഞാൻ നേരത്തെ പറഞ്ഞ പട്ടാണിയും, രജപുത്രനും, സിക്കുകാരനും, മാപ്പിളയും, തമിഴനും ഒക്കെ എഴുന്നേൽക്കും.കയ്യിൽ കിട്ടിയതെടുത്ത് വെള്ളക്കാരെ തല്ലി ഓടിക്കും. കാരണം ഗാന്ധി പറഞ്ഞാൽ പിന്നെ ഇന്ത്യക്കാരന് അപ്പീൽ ഇല്ല. അഥവാ അങ്ങനെ ചെയ്തിരുന്നെങ്കിൽ പിന്നെ ബ്രിട്ടീഷുകാർക്ക് ഇന്ത്യയിൽ നിൽക്കക്കള്ളി ഉണ്ടാവുമായിരുന്നില്ല എന്നാണു എന്റെ വിലയിരുത്തൽ. അദ്ദേഹം സദാ സമയവും കൂടെ കൊണ്ടുനടക്കുന്ന ഭഗവദ് ഗീതയും, അത് മുന്നോട്ടു വെക്കുന്ന അഹിംസയും ആണ് ഗാന്ധിജിയുടെ പ്രത്യയ ശാസ്ത്രങ്ങൾ. അവിടെ അക്രമം പാടില്ല എന്ന് ഇതിനു മറുപടി പറയുന്നവർ കണ്ടേക്കാം.സമ്മതിക്കുന്നു. പക്ഷെ ഒരു പ്രശ്നമുണ്ടല്ലോ വർമ്മ സാറേ..ഭഗവദ് ഗീതയിൽ എവിടെയാണ് അഹിംസ ..?അർഹതപ്പെട്ട രാജ്യത്തിനു വേണ്ടി ആയുധമുയർത്താനാണ് ഭഗവാൻ കൃഷ്ണൻ അർജുനനെ ഗീതയിലൂടെ ഉപദേശിക്കുന്നത്.ആ ശ്രമത്തിനിടക്ക് ചത്തുപോയാൽ വരെ സ്വർഗ്ഗം കിട്ടുമെന്ന് മൂപ്പര് ഗ്യാരണ്ടി തരുന്നുണ്ട്. ഗീതയിൽ എന്നല്ല, ഗാന്ധിജി കർക്കശമായി പിന്തുടർന്നിരുന്ന ഹിന്ദു വിശ്വാസത്തിന്റെ ഏഴയലത്തുകൂടി അഹിംസ കടന്നുപോയിട്ടില്ല. രാമനും, കൃഷ്ണനും, ശിവനും, നരസിംഹവും ഒക്കെ ഒരു കരണത്തടിച്ചവന് മറ്റേ കരണം കാണിച്ചു കൊടുക്കുകയല്ല ചെയ്തിട്ടുള്ളത്.കാളിയും, ദുർഗ്ഗയും എന്നുവേണ്ട, ഇവിടത്തെ ലോക്കൽ ഭഗവതിമാർ വരെ പോക്രിത്തരം കാണിച്ചവന്മാരെ എടുത്തു പഞ്ഞിക്കിട്ടിട്ടുണ്ട്.ഗീതയുടെ മാർഗ്ഗത്തിൽ നിന്നുകൊണ്ട് ബ്രിട്ടനെ എതിർത്തിട്ടുണ്ടെങ്കിൽ അത് ഗാന്ധിജി അല്ല. നേതാജിയും, ഭഗത് സിങ്ങും, ചന്ദ്രശേഖർ ആസാദും, സുഖ്ദേവും, പഴശ്ശി രാജയും ഒക്കെയാണ്.ചേട്ടൻ മതം വിട്, രാഷ്ട്രീയം, ചരിത്രം പറ.പറയാം. [![](http://13.232.38.164/wp-content/uploads/2023/08/cacavvvv-1024x589.webp)](http://13.232.38.164/wp-content/uploads/2023/08/cacavvvv.webp)അഹിംസയിൽ ഇത്രയധികം ഉറച്ചു നിന്നിരുന്ന ഗാന്ധിജി എന്തിനാണ് ഇന്ത്യക്കാരോട് ഒന്നാം ലോകമഹായുദ്ധത്തിൽ ബ്രിട്ടനോട് ഒപ്പം ചേർന്ന് ആയുധം എടുത്തു പോരാടാൻ ആഹ്വനം ചെയ്തത് ..? ഒന്നാം ലോക യുദ്ധത്തിലെ ബ്രിട്ടന്റെ പ്രധാന എതിരാളിയായ ജർമ്മനിയുമായി ഒരു ശത്രുതയും നമ്മുടെ ഇന്ത്യക്ക് ഇല്ല എന്നിരിക്കെ എന്തിനാണ് ഏതാണ്ട് അറുപതിനായിരം ഇന്ത്യക്കാർ മോസപ്പൊട്ടോമിയയിലും, ആഫ്രിക്കയിലുമായി ബ്രിട്ടന് വേണ്ടി തങ്ങളുടെ ജീവൻ ബലികഴിച്ചത്..? ഈ പറഞ്ഞ അറുപതിനായിരത്തിൽ ഞാൻ മുൻപേ പറഞ്ഞ മാപ്പിള റൈഫിൾസും, തിരുവിതാംകൂർ സൈന്യത്തിന്റെ ഭാഗമായിരുന്ന നായർ പടയാളികളും ഉണ്ട്. സിവിൽ നിസ്സഹകരണം ആഹ്വനം ചെയ്ത ഗാന്ധിജി അഹിംസയുടെ പാതയിൽ ഒരു സൈനിക നിസ്സഹകരണമാണ് ആഹ്വനം ചെയ്തത് എങ്കിൽ ഈ ഇന്ത്യക്കാർ ഒക്കെ ജീവനോടെ ഇരിക്കുമായിരുന്നില്ലേ ..?ദക്ഷിണാഫ്രിക്കയിൽ ആയിരിക്കെ, ഗാന്ധിജി ബുവർ യുദ്ധത്തിൽ ഒരു ബ്രിട്ടീഷ് സൈന്യത്തിന് വേണ്ടി ആംബുലൻസ് കോറിനെ നയിക്കുകയും അതിന് ബ്രിട്ടീഷുകാരിൽ നിന്ന് അംഗീകാരം നേടുകയും ചെയ്യുന്നുണ്ടല്ലോ ..? വിക്കിപീഡിയ പറയുന്നത് ശരിയാണെങ്കിൽ ഒരു വാറണ്ട് ഓഫീസറുടെ യൂണിഫോമിലും പദവിയിലുമാണ് അദ്ദേഹം ഈ സേവനം ചെയ്യുന്നത്.ഈ വാറണ്ട് ഓഫീസർ എന്ന് പറയുമ്പോൾ, യുദ്ധ പരിശീലനം ലഭിച്ച നോൺ കമ്മീഷൻഡ് ഓഫീസർമാരിലെ ഏറ്റവും ഉയർന്ന പദവിയാണ് എന്നാണു എന്റെ അറിവ്. തെറ്റുണ്ടെങ്കിൽ തിരുത്തണം, ഇതൊരു ചർച്ചയാണ്.എന്നുമല്ല സ്വന്തം ആത്മകഥയായ സത്യാനോഷണ പരീക്ഷകളിൽ ബൂവർ യുദ്ധത്തെ സംബന്ധിക്കുന്ന അധ്യായത്തിൽ തനിക്കു ബ്രിട്ടീഷ് ഭരണത്തോടുള്ള വിധേയത്വം അദ്ദേഹം അഭിമാനത്തോടെ വിളംബരം ചെയ്യുന്നുമുണ്ട്. പരിക്കേറ്റ, പ്രഭു പുത്രനായ ബ്രിട്ടീഷ് ക്യാപ്റ്റനെ മുന്നണിയിൽ നിന്ന് മാറ്റാനുള്ള അവസരം ലഭിച്ചതിനെ തനിക്കു ലഭിച്ച ബഹുമതി ആയാണ് അദ്ദേഹം വിശേഷിപ്പിക്കുന്നത്. ( ഡി സി ബുക്ക്സ് : 20 ആം പതിപ്പ് - പേജ് 196 , 198) സംശയം ഉള്ളവർ ഇന്ത്യൻ ആംബുലൻസ് കോർപ്സിനെക്കുറിച്ചു പഠിച്ച ശേഷം, ഈ റഫറൻസുകൾ ഒക്കെ പരിശോധിച്ച ശേഷം എന്റെ നെഞ്ചത്തു കേറിയാൽ മതി. ഇതൊരു ചരിത്രാന്വേഷണമാണ്. [![](http://13.232.38.164/wp-content/uploads/2023/08/vvvbbb.jpg)](http://13.232.38.164/wp-content/uploads/2023/08/vvvbbb.jpg)ചരിത്രത്തെ മറ്റൊരു കോണിൽ നിന്ന് വീക്ഷിക്കാനാഗ്രഹിക്കുന്ന ഒരു ഇന്ത്യക്കാരന്റെ സംശയങ്ങളാണ്. യുക്തിസഹമായ ഉത്തരങ്ങളാണ് ഈ ചർച്ചയിൽ പ്രതീക്ഷിക്കുന്നതും.ചരിത്രം എന്ന് പറയുന്നത് വിജയിയുടെ സൃഷ്ടിയാണ് എന്ന് പറഞ്ഞത് ഞാൻ മുൻപേ പറഞ്ഞ ബ്രിട്ടീഷ് പ്രധാനമന്ത്രി വിൻസ്റ്റൺ ചർച്ചിലാണ്. ഇന്ത്യൻ സ്വതന്ത്ര സമരത്തിലെ യഥാർത്ഥ ഹീറോകൾ നാം അറിയാതെ പോയ, സ്വാതന്ത്രത്തിന്റെ പുലരി കാണാൻ സാധിക്കാതെ പോയ മറ്റുപലരുമാണ്. [![](http://13.232.38.164/wp-content/uploads/2023/08/qqqqq-2.webp)](http://13.232.38.164/wp-content/uploads/2023/08/qqqqq-2.webp)ജാലിയൻ വാലാബാഗിൽ പിടഞ്ഞു വീണവർ ..ആൻഡമാനിലെ സെല്ലുലാർ ജെയിലിൽ പുറംലോകം കാണാതെ യാത്രയായവർ .നാട്ടുകവലകളിൽ ബ്രിട്ടീഷുകാർ കെട്ടിയുണ്ടാക്കിയ കഴുമരങ്ങളിൽ പിടഞ്ഞു തീർന്നവർ ..അതുകൊണ്ടുതന്നെ ഈ സ്വാതന്ത്രദിനം സമർപ്പിക്കേണ്ടത് അവർക്കാണ് ..ഏവർക്കും സ്വാതന്ത്രദിനാശംസകൾ .. ജയ് ഹിന്ദ് ..
