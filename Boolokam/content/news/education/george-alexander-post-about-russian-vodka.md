---
title: "വോഡ്ക – റഷ്യയുടെ സമ്മാനവും, ശാപവും"
date: 2020-04-23T08:37:19
draft: false
categories: ["Education"]
tags: ['russian vodka', 'VODKA']
author: "Beaumaris"
image: "https://cdn.boolokam.com/articles/2020/04/ppo-642.jpg"
view_count: 1528948
like_count: 2412
comment_count: 0
---

**[](https://wordpress-972788-3403151.cloudwaysapps.com/george-alexander-post-about-russian-vodka/270247/ppo-3056)George Alexander**

**വോഡ്ക – റഷ്യയുടെ സമ്മാനവും, ശാപവും**

**'രാജകീയ റഷ്യയുടെയും, വിപ്ലവ റഷ്യയുടെയും, നവീന റഷ്യയുടെയും ദേശീയ പാനീയം ആയ വോഡ്ക.'**

ഇന്ന് ലോകത്തിലെ ഏറ്റവും പ്രശസ്തവും അതുപോലെ തന്നെ ഏറ്റവും കൂടുതൽ ഉപയോഗിക്കുന്ന മദ്യങ്ങളിൽ ഒന്നാണ് വോഡ്ക. വോഡ്കയുടെ ഉത്ഭവം റഷ്യ, പോളണ്ട് എന്നിവിടങ്ങളിൽ നിന്നാണ്. പുളിപ്പിച്ച പഞ്ചസാര പദാർത്ഥങ്ങൾ, മിക്കപ്പോഴും ധാന്യങ്ങൾ, ഉരുളക്കിഴങ്ങ്, എന്നാൽ ചില സന്ദർഭങ്ങളിൽ പഴങ്ങൾ എന്നിവയിൽ നിന്ന് ഉണ്ടാക്കുന്ന വാറ്റിയെടുത്ത പാനീയമാണ് വോഡ്ക **ചരിത്രം** വെള്ളം എന്ന് അർത്ഥമുള്ള "വോഡ" എന്ന റഷ്യൻ പദത്തിൽ നിന്നാണ് വോഡ്ക എന്ന പേര് ഉരുത്തിരിഞ്ഞത്. ചരിത്രം പരിശോധിക്കുകയാണെകിൽ ഏതാണ്ട് ഒൻപതാം നൂറ്റാണ്ടോടു കൂടി റഷ്യയിൽ ആദ്യമായി വോഡ്ക ഉത്പാദിക്കപ്പെട്ടു. പോളണ്ടുകാരുടെ ചരിത്രമനുസരിച്ചു അവർ എട്ടാം നൂറ്റാണ്ടിലെ വോഡ്ക ഉത്പാദിപ്പിച്ചു അത്രേ. പക്ഷെ ചരിത്രകാരന്മാർ പറയുന്നതനുസരിച്ചു വൈനിൽ നിന്ന് വാറ്റിയെടുത്ത ക്രൂഡ് ബ്രാണ്ടി മാത്രം ആണ് പോളണ്ടുകാർ ഉത്പാദിപ്പിച്ചത് എന്നാണ്. ആരാണ് വോഡ്ക ആദ്യമായിട്ട് ഉത്പാദിപ്പിച്ചതിനുള്ളത് ഈ രാജ്യങ്ങളുടെ ഇടയിൽ ഇന്നും ഒരു തർക്ക വിഷയമായി നിൽക്കുന്നു. ഒലെഗ് യേഗോറോവ് എന്ന എഴുത്തുകാരൻ പറയുന്നതനുസരിച്ചു "റഷ്യക്കാർ യഥാർത്ഥത്തിൽ വോഡ്ക കണ്ടുപിടിച്ചിട്ടില്ല, പക്ഷേ അവർ അത് സന്തോഷത്തോടെ സ്വീകരിച്ചു, നൂറ്റാണ്ടുകളായി ഇത് രാജ്യത്തിന് ഒരു സമ്മാനവും ശാപവുമാണ്." പതിനാലാം നൂറ്റാണ്ടോടുകൂടി വോഡ്കയുടെ ജനപ്രീതി ഉയരാൻ തുടങ്ങി. അപ്പോഴേക്കും വോഡ്ക ഒരു മെഡിക്കൽ പാനീയമായി മാറിയിട്ട് രണ്ടു നൂറ്റാണ്ടിൽ ഏറെ ആയിരുന്നു (വോഡ്കക്കു ചില മെഡിക്കൽ ഉപയോഗങ്ങൾ ഉണ്ട്). ![What is the Best Russian Vodka? : Kamexplore](https://kamexplore.com/wp-content/uploads/2019/03/Vodkas-770x300.jpg)റഷ്യൻ ഐതിഹ്യമനുസരിച്ച് ക്രെംലിനിലെ ചുഡോവ് ഓർത്തഡോൿസ് ആശ്രമത്തിലെ ഇസിഡോർ എന്ന സന്യാസി റഷ്യൻ വോഡ്കയ്ക്കുള്ള ആദ്യത്തെ പാചകക്കുറിപ്പ് തയ്യാറാക്കി. വാറ്റിയെടുക്കുന്നതിനെ കുറിച്ചുള്ള തന്റെ അറിവ് ഉപയോഗിച്ച് അദ്ദേഹം പാനീയം തയാറാക്കി. അത് രാജ്യമെമ്പാടും വളരെ പ്രചാരത്തിലുമായി. പക്ഷെ റഷ്യൻ ഓർത്തഡോൿസ് സന്യാസിയുടെ കഥയ്ക്ക് എന്തുമാത്രം ചരിത്ര വസ്തുത ഉണ്ടെന്നു പറയാനാകില്ല. പക്ഷെ ശരിയായ രീതിയിലുള്ള റഷ്യൻ വോഡ്ക ആദ്യമായി തയാറാക്കിയ ചരിത്രം ഇന്നും ഈ ഓർത്തഡോൿസ് സന്യാസിയുടെ പേരിലാണ്. 1540 ഓടെ റഷ്യൻ സാർ 'ഇവാൻ ദി ടെറിബിൾ' വോഡ്കയ്ക്ക് ഉയർന്ന നികുതി ഏർപ്പെടുത്തിയും രാജ്യത്തുടനീളം ട്രാവനുകൾ (ലഹരിപാനീയങ്ങൾ കുടിക്കാനും ഭക്ഷണം കഴിക്കാനും ആളുകൾ ഒത്തുകൂടുന്ന സ്ഥലം) സ്ഥാപിച്ചും രാജകീയ ഭണ്ഡാരം നിറക്കാൻ തീരുമാനിച്ചു. ഇത്തരത്തിലുള്ള സർക്കാർ ട്രാവനുകൾക്കു വോഡ്ക വിൽക്കാനുള്ള പ്രത്യേക അവകാശമുണ്ടായിരുന്നു. എന്നാൽ ഈ പാനീയം സ്വകാര്യമായി നിർമ്മിക്കുന്നത് നിയമപ്രകാരം ശിക്ഷാർക്കമാക്കി. പക്ഷെ പ്രഭുക്കന്മാർക്ക് ഈ നിയമം ബാധകം അല്ലായിരുന്നു. പതിനേഴാം നൂറ്റാണ്ടോടെ വോഡ്ക റഷ്യയുടെ ദേശീയ പാനീയമായി. ആ കാലത്തു വോഡ്കയിലുള്ള മദ്യത്തിന്റെ അളവ് വളരെ കുറവായിരുന്നു, അതായതു നാൽപതു ശതമാനത്തിനു താഴെ മാത്രം. വീഞ്ഞ്, ബ്രെഡ് വൈൻ അല്ലെങ്കിൽ വീഞ്ഞ് എന്നിങ്ങനെ നിരവധി പേരുകളിൽ വോഡ്ക അന്ന് അറിയപ്പെട്ടിരുന്നു. ![Americans say 'nyet' to Russian vodka - MarketWatch](https://ei.marketwatch.com/Multimedia/2014/08/08/Photos/ZQ/MW-CP866_russia_20140808173654_ZQ.jpg?uuid=29e4edc4-1f44-11e4-9eff-00212803fad6)പതിനെട്ടാം നൂറ്റാണ്ടിനും, പത്തൊൻപതാം നൂറ്റാണ്ടിനും ഇടയിൽ, റഷ്യൻ ഭരണകൂടം വോഡ്കയെ ഒരു ദേശീയ പാനീയമായി പ്രോത്സാഹിപ്പിക്കാൻ തുടങ്ങി. വോഡ്കയുടെ വില്പനയിൽ നിന്ന് ലഭിക്കുന്ന നികുതി ഭരണകൂടത്തിന് വലിയ തോതിൽ ലാഭം നേടിക്കൊടുത്തു. 1863-ൽ വോഡ്ക ഉൽപാദനത്തിൽ അന്നുവരെ ഉണ്ടായിരുന്ന സർക്കാർ കുത്തക അവസാനിപ്പിച്ചു. സാധാരണക്കാർക്ക് സ്വന്തമായി വോഡ്ക നിർമ്മിക്കാനും വിൽക്കാനുമുള്ള അനുവാദം നൽകപ്പെട്ടു. ഇത് ക്രമേണ വോഡ്ക്കയുടെ വില കുറയാനും റഷ്യയ്ക്ക് പുറത്തുള്ള സ്ഥലനങ്ങളിൽ വളരെ പതുക്കെ അറിയെപ്പെടാനും ഉപയോഗം തുടങ്ങാനും കാരണമായി. പതിനെട്ടാം നൂറ്റാണ്ടിൽ, വോഡ്ക വാറ്റുന്ന രീതി സുപ്രധാന മാറ്റങ്ങൾക്കു വിധേയമായി. വാറ്റിയെടുക്കൽ മൂലമുള്ള വോഡ്കയുടെ അസുഖകരമായ രുചി നീക്കം ചെയ്തു ഇന്ന് നമുക്ക് അറിയാവുന്ന വോഡ്കയുടെ രുചി സൃഷ്ട്ടിച്ചത് കരി ഉപയോഗിച്ചാണ്. അതുപോലെ തന്നെ 90% ലധികം മദ്യം അടങ്ങിയ വോഡ്കകൾ തയാറാക്കാൻ ഈ മാറ്റങ്ങൾ റഷ്യക്കാരെ പ്രാപ്തരുമാക്കി. എന്നാൽ മറ്റൊരു പ്രശ്നം ഉയർന്നു വന്നു. പത്തൊൻപതാം നൂറ്റാണ്ടിൽ ഉരുളക്കിഴങ്ങ് ഉപയോഗിച്ച് കുറഞ്ഞ ഗുണനിലവാരമുള്ള വോഡ്ക ഉൽപാദനം കൂടി. അതിനാൽ, റഷ്യൻ ചക്രവർത്തിമാർ വോഡ്ക ഉത്പാദനം വീണ്ടും ഒരു സർക്കാർ കുത്തക ആക്കി മാറ്റി. അതായതു മദ്ധ്യം ഉത്പാദിപ്പിക്കാൻ സർക്കാരിന് മാത്രം അനുവാദം കൊടുത്തു. ![Best Russian Vodkas || Meanwhile in RUSSIA 2019 || MIR - YouTube](https://i.ytimg.com/vi/CQdAwD1znGA/maxresdefault.jpg)റഷ്യൻ വിപ്ലവവും സംഘർഷങ്ങളും ഉണ്ടയായ അവസരത്തിൽ സർക്കാർ വോഡ്ക ഉത്പാദനം നിർത്തിവച്ചു, എന്നാൽ സോവിയറ്റ് യൂണിയന് പണം ആവശ്യമായിരുന്നതിനാൽ 1924 ൽ സോവിയറ്റ് സർക്കാർ സ്റ്റേറ്റ് പ്രൊഡക്ഷൻ പുനരുജ്ജീവിപ്പിച്ചു. ഗോർബച്ചേവിന്റെ മദ്യ വിരുദ്ധ നയം.1980 കളുടെ തുടക്കത്തിൽ, മദ്യപാനം സോവിയറ്റ് യൂണിയനിലെ മരണം, കുറഞ്ഞ തൊഴിൽ ഉൽപാദനക്ഷമത എന്നിവയ്ക്ക് ഒരു പ്രധാന കാരണമായി പരക്കെ അംഗീകരിക്കപ്പെട്ടു. ഗോർബച്ചോവിന്റെ നേതിര്ത്വത്തിൽ മദ്യ വിരുദ്ധ പ്രചാരണവും നടത്തപെട്ടെങ്കിലും കാര്യമായ വിജയം കണ്ടില്ല. 1988ൽ ഈ പരുപാടി സോവിയറ്റ് യൂണിയൻ നിർത്തലാക്കി.സോവിയറ്റ് യൂണിയൻ തകരുന്നതുവരെ വോഡ്ക ഉൽപാദനത്തിൽ സർക്കാരിന്റെ പിടി നീണ്ടു നിന്നു. എന്നാൽ 1990 മുതൽ, സ്വകാര്യമേഖലക്ക് വീണ്ടും വോഡ്ക ഉണ്ടാക്കുന്നതിനുള്ള വലിയ അവസരം തിരികെ കിട്ടി. **പോളണ്ടിൽ** എന്നാൽ പോളണ്ടിൽ വോഡ്കയുടെ ഉത്പാദനത്തിനും വില്പനക്കും സർക്കാർ നിയന്ത്രങ്ങൾ ഒന്നും തന്നെ കൊണ്ടുവന്നില്ല. പതിനാറാം നൂറ്റാണ്ട് മുതൽ വോഡ്ക പോളണ്ടിലെ ഏറ്റവും ജനപ്രിയ മദ്യമായി നിലനിൽക്കുന്നു. സോവിയറ്റ് യൂണിയന്റെ സ്ഥപനത്തോടെ പല റഷ്യക്കാരും പാശ്ചാത്യ നാടുകളിലേക്ക് പോവുകയും അവിടെ വോഡ്കയുടെ ഉത്പാദനം തുടങ്ങുകയും ചെയ്തു, പ്രത്യേകിച്ച് അമേരിക്കൻ ഐക്കനാടുകളിൽ. ലോകത്തിലെ ഏറ്റവും കൂടുതൽ വോഡ്ക ഉപയാഗിക്കുന്ന ഒരു രാജ്യമാണ് റഷ്യ. അതായതു റഷ്യക്കാർ അകത്താക്കുന്ന തൊണ്ണൂറു ശതമാനം മദ്യവും വോഡ്ക ആണ്. അമേരിക്കയിലാവട്ടെ മുഴുവൻ മദ്യവില്പനയുടെയും ഇരുപതു ശതമാനം വോഡ്കയാണ്. ഇന്ന് വോഡ്ക ലോകമെമ്പാടുമുള്ള ഏറ്റവും ജനപ്രിയമായ മദ്യങ്ങളിൽ ഒന്നായി കാണാക്കപ്പെടുന്നു.റഷ്യൻ പോളിഷ് വോഡ്ക്കകൾ കൂടാതെ സ്വീഡിഷ് ബ്രാൻവിങ്ങ് എന്ന മദ്യവും വോഡ്ക എന്ന് അറിയപ്പെടുന്നു. ലോകപ്രശ്നതമായ അബ്സല്യൂട് വോഡ്ക സ്വീഡിഷ് ആണ്.യൂറോപ്പ്യൻ യൂണിയൻ, അമേരിക്ക, കാനഡ എന്നിവിടങ്ങളിൽ എന്താണ് വോഡ്കയെന്നു അവരുടെ നിയമങ്ങളാൽ നിജപ്പെടുത്തിയിട്ടുണ്ട്. അതായത് വോഡ്ക്കയുടെ ഗുണനിലവാരം, വോഡ്ക തയാറാക്കാൻ ഉപയാഗിക്കുന്ന സാധനങ്ങൾ എന്നിവയുടെ വിശദാംശങ്ങൾ തുടങ്ങി എല്ലാ കാര്യങ്ങളിലും ഒരു നിശ്ചിത നിലവാരത്തിൽ ആയിരിക്കണം. **തയാറാക്കുന്ന വിധം** വോഡ്ക തയാറാക്കുന്നതിന് പച്ചക്കറികൾ അല്ലെങ്കിൽ ധാന്യം (അല്ലെങ്കിൽ രണ്ടും ചില സന്ദർഭങ്ങളിൽ), വെള്ളം, മാൾട്ട് ഭക്ഷണം, യീസ്റ്റ്, സുഗന്ധങ്ങൾ (ആവിശ്യമെങ്കിൽ മാത്രം) എന്നിവ ആവശ്യമാണ്. ധാന്യം (റൈ, ഗോതമ്പ്, ബാർലി, ധാന്യം) മുളപ്പിക്കുകയും ഉരുളക്കിഴങ്ങ് പാകം ചെയ്യുകയും ചെയ്യുന്നു. അവയിൽ അടങ്ങിയിരിക്കുന്ന അന്നജത്തെ പഞ്ചസാരയാക്കി മാറ്റുന്നതിനാണിത്. അവയുടെ അന്നജം രൂപാന്തരപ്പെട്ടുകഴിഞ്ഞാൽ, ഈ അസംസ്കൃത വസ്തുക്കൾ ചതച്ചു വെള്ളത്തിൽ കലക്കി പുളിപ്പിച്ച പഞ്ചസാര വേർതിരിച്ചെടുത്ത് ഒരു മാഷ് ഉണ്ടാക്കുന്നു. ബാക്ടീരിയകൾ വഴി മാഷ് മലിനമാകാതിരിക്കാൻ സ്റ്റെയിൻലെസ് സ്റ്റീൽ വാട്ടിലാണ് അഴുകൽ നടത്തുന്നത്. ഉപയോഗിക്കുന്ന യീസ്റ്റുകൾ സാധാരണയായി ഉയർന്ന എത്തനോൾ ഉള്ളവയാണ്. അഴുകൽ പൂർത്തിയാകുമ്പോൾ, വാറ്റിയെടുക്കാനായി മദ്യം ഒരു സ്റ്റിലിലേക്ക് മാറ്റുന്നു. അഴുകൽ പ്രക്രിയയിൽ ബാക്ടീരിയയെ തടയുന്നത് വളരെ അത്യാവശ്യമാണ്. ഈ ആവശ്യത്തിനായി, മുഴുവൻ മാഷും തിളപ്പിച്ച് അണുവിമുക്തമാക്കണം. മറ്റൊരു സാങ്കേതികത രീതി എന്ന നിലയിൽ, മാഷ് മുഴുവൻ ലാക്റ്റിക്-ആസിഡ് ബക്ടീരിയകൾ കുത്തിവയ്ക്കുകയും അത് മുഴുവൻ മാഷിന്റെയും അസിഡിറ്റി ലെവൽ ഉയർത്തുകയും മികച്ച അഴുകലിന് തയ്യാറാക്കുകയും ചെയ്യുന്നു. അണുവിമുക്തമാക്കിയ വലിയ സ്റ്റെയിൻലെസ് സ്റ്റീൽ വാട്ടുകളിലേക്ക് തയ്യാറാക്കിയ മാഷ് ഒഴിച്ചാണ് അഴുകൽ നടത്തുന്നത്. അടുത്ത രണ്ട് നാല് ദിവസത്തേക്ക് യീസ്റ്റ് മാഷിലെ പഞ്ചസാരയെ എഥൈൽ മദ്യമാക്കി മാറ്റുന്നു. അഴുകൽ പ്രക്രിയയിൽ ഉൽപാദിപ്പിക്കുന്ന എഥൈൽ ആൽക്കഹോൾ സ്റ്റെയിൻലെസ് സ്റ്റീൽ സ്റ്റില്ലുകളിൽ പകർത്തുന്നു. അതിനു ശേഷം ബാഷ്പീകരിക്കപ്പെട്ട മദ്യം ശേഖരിക്കുകയും അണുവിമുക്തമാക്കിയ അറയിലേക്ക് മാറ്റുകയും ചെയ്യുന്നു. ഈ പ്രക്രിയയിൽ, വെള്ളവും മാലിന്യങ്ങളും ആദ്യത്തെ അറയിൽ തന്നെ തുടരും. ഉൽപാദിപ്പിക്കുന്ന വോഡ്കയിൽ ഉയർന്ന അളവിൽ മദ്യം അടങ്ങിയിരിക്കും. വാറ്റിയെടുത്ത വോഡ്കയിൽ ഏതാണ്ട് തൊണ്ണൂറ്റി അഞ്ചു ശതമാനത്തിൽ കൂടുതൽ മദ്യം അടങ്ങിയിരിക്കും. പക്ഷെ അത് കുടിക്കാൻ പാകം ആകാണമെങ്കിൽ കുറഞ്ഞത് 40% എന്ന നിലവാരത്തിലേക്ക് മദ്യത്തിന്റെ അളവ് കുറക്കണം. അതിനു വെള്ളം ചേർക്കുന്നു. ആവശ്യമെങ്കിൽ, ഈ സമയത്ത് ഫ്ലേവർ അഡിറ്റീവുകൾ ചേർക്കാം. വോഡ്ക വൈൻ അല്ലെങ്കിൽ വിസ്കി പോലെ ബാരലുകളിൽ സൂക്ഷ്ച്ചു വീര്യവും ഗുണവും കൂട്ടുന്ന പ്രക്രിയ ഇല്ല. വാറ്റിയെടുത്തതിന് ശേഷം ഉടനടി ഉയോഗിക്കാൻ സാധിക്കും. മിനിറ്റിൽ 400 കുപ്പികൾ വരെ ബോട്ടിൽ ചെയ്യുന്ന ഓട്ടോമേറ്റഡ് ഡിസ്റ്റിലെറിസ് വരെ ലോകത്തിൽ ഇന്നുണ്ട്. **വിവിധ തരം വോഡ്ക്കകൾ** പൊതുവെ വോഡ്ക്കകൾ ന്യൂട്രൽ വോഡ്ക, ഫ്ലെവേർഡ് വോഡ്ക, റീജണൽ വോഡ്ക എന്നിങ്ങനെ മൂന്ന് രീതിയിൽ തരം തിരിക്കാം. പരമ്പരാഗത റഷ്യൻ അല്ലെങ്കിൽ പോളിഷ് നിർമ്മാണരീതിയിൽ ഉണ്ടാക്കുന്നവയാണ് ന്യൂട്രൽ വോഡ്ക. പല ഫ്ലേവറുകൾ ചേർത്തുണ്ടാക്കുന്നയാണ് ഫ്ളവേര്ഡ് വോഡ്കകൾ. ലെമൺ, ലെമൺ ആൻഡ് ഓറഞ്ചു, ഗ്രേപ്പ്, കോഫി എന്നിങ്ങനെ പല തരത്തിലുള്ള ഫ്ലേവറുകൾ ഉണ്ട്. പ്രാദേശികമായി തയാറാക്കുന്ന വോഡ്കകളാണ് റീജിണൽ. റഷ്യക്കും പോളണ്ടിനും പുറത്തു പല രാജ്യങ്ങളും പരമ്പരാഗത രീതികളും അവരുടെ രീതികളും സംയോജിപ്പിച്ചു വോഡ്ക്ക നിർമിക്കുന്നുണ്ട്. ഇവയൊക്കെ കൂടാതെ മിൽക്ക് വോഡ്ക പോലെ ചിലതും ഇന്ന് ഇന്ന് വിപണിയിൽ ഉണ്ട്. മുപ്പതോ അതിൽ കൂടുതലോ ഉള്ള രാജ്യങ്ങളിൽ നിന്നുള്ള പലതരത്തിലുള്ള വോഡ്ക പാനീയങ്ങൾ ഇന്ന് വിപണിയിൽ ലഭ്യമാണ് **വോഡ്ക ഉത്പാദകർ** സ്മിർനോഫ് (യുണൈറ്റഡ് സ്റ്റേറ്റ്സ്), അബ്സല്യൂട് (സ്വീഡൻ), ഫിൻലാൻഡിയ(ഫിൻലാൻഡ്), കനേഡിയൻ ഐസ്ബെർഗ് (കാനഡ), സ്റ്റോളിച്നയ (റഷ്യ), വൈബോറോവ (പോളണ്ട്) എന്നിവ മികച്ച വോഡ്ക ബ്രാൻഡുകളായി ആയി കണക്കാക്കപെടുന്നു. കോക്ടെയിലും, ഭക്ഷണവും, വോഡ്കയും ഒറ്റവലിക്ക് കുടിക്കണം, അതാണ് വോഡ്ക. വൈനോ മറ്റോ കുടിക്കുന്നപോലുള്ള താമസം പാടില്ല. വോഡ്ക്ക ഉപയാഗിച്ചു അനേകം കോക്ടെയിലുകൾ തയാറാകുന്നുണ്ട്. ആപ്ലെറ്റിനി, മോസ്കോ മ്യൂൾ, ബ്ലഡി മേരി, സ്ക്രൂഡ്രൈവർ, കോസ്മോ, വൈറ്റ് റഷ്യൻ, ലെമൺ ഡ്രോപ്പ് എന്നിവയാണ് അതിൽ ചിലത്. കാവിയാർ, അച്ചാറുകൾ, സ്മോക്ഡ് സാൽമൺ അല്ലെങ്കിൽ ഏതെങ്കിലും സ്മോക്ഡ് ഫിഷ്, സ്റ്റീക്ക്, ഗ്രിൽ ചെയ്ത അല്ലെങ്കിൽ സ്മോക്ഡ് ബീഫ്, ചിലതരം ചീസുകൾ എന്നിവയാണ് വോഡ്കയുടെ കൂടെ ഉപയോഗിക്കാൻ പറ്റുന്ന ഏറ്റവും നല്ല ഭക്ഷണ പദാർത്ഥങ്ങൾ. **ഉപയോഗം** ഒരു സ്ട്രെസ് റിലീവറായും, ചർമ്മ സംരക്ഷണ ഉൽപ്പനമായും, സന്ധിവാതം, പ്രമേഹം എന്നിവയുമായി ബന്ധപ്പെട്ട അപകടസാധ്യതകൾ ഒഴിവാക്കുന്നതിനുള്ള ഒരു മരുന്നായും പലപ്പോഴും വോഡ്ക്കയെ കരുതുന്നു. പക്ഷെ അധികമായാൽ ജീവൻ തന്നെ അപകടത്തിൽ ആകുന്ന സ്ഥിതി ഉണ്ടാവും. വോഡ്ക പാചകത്തിന് ഉപയോഗിക്കുണ്ട്. തക്കാളി സോസ്, ക്രീം, വോഡ്ക എന്നിവ ഉപയാഗിച്ചു തയാറാക്കുന്ന ഒരുതരം പാസ്ത സോസാണ് 'വോഡ്ക സോസ്'. സീഫുഡ് വിഭവങ്ങൾ, ചീസ്കേക്ക് തുടങ്ങിയവയിൽ ഇത് ഉപയോഗിക്കാം. **വോഡ്ക ഇന്ത്യയിൽ** ധാരാളം വോഡ്ക ഉത്പാദകർ ഇന്ത്യയിൽ അവരുടെ ഉൽപ്പന്നങ്ങൾ വിൽക്കുന്നുണ്ട്. മാജിക് മൊമെന്റ്സ് , വൈറ്റ് മിസ്ചീഫ്, റൊമാനോവ്, വ്ലാദിവർ, സ്മിർനോഫ്, അബ്സല്യൂട് വോഡ്ക തുടങ്ങിയവ ഇന്ത്യയിൽ പ്രശസ്തി ഉള്ളെതും, ധാരാളമായി വിൽക്കുന്നവയും ആണ്. **ശാപവും സമ്മാനവും** ഒരു പക്ഷെ റഷ്യയുടെ ഏറ്റവും വലിയ സന്തോഷവും അതേപോലെ തന്നെ ശാപവും ആണ് വോഡ്ക. ഗവേഷണങ്ങൾ പ്രകാരം റഷ്യയിൽ ചെറുപ്രായത്തിൽ മരണം സഭാവിക്കുന്നത് പ്രധാനമായും ആളുകൾ അമിതമായി മദ്യപിക്കുന്നത് കൊണ്ടാണ്. പ്രത്യേകിച്ച് വോഡ്കയുടെ അമിതമായ ഉപയോഗം കാരണം ഒരുപാടു പേർക്ക് അവരുടെ ജീവൻ നഷ്ടപെടുന്നുണ്ട്. പക്ഷെ റഷ്യക്കാർക്കു അവരുടെ ജീവിതത്തിൽ ഒട്ടും ഒഴിച്ച് കൂടനാവാത്ത ഒരു വസ്തു ആണ് വോഡ്ക. സന്തോഷത്തിലും സങ്കടത്തിലും അവർ വോഡ്ക കുടിക്കുന്നു. **ബാക്കിപത്രം** റഷ്യക്കാരുടെ വോഡ്ക പ്രേമം തെളിയിക്കുന്ന ഒരു സംഭവം രണ്ടാലൊക മഹായുദ്ധതകാലത്തിന്റെ അവസാന നാളിൽ ഉണ്ടായി. നാസി ജർമനിയെ പരാചയപെടുത്തിയ സന്തോഷ വേളയിൽ (1945 മെയ് പത്തിന്) ഒരു തുള്ളി വോഡ്ക പോലും റഷ്യയിൽ കിട്ടാനില്ലാരുന്നു. ഒരു തുള്ളി ബാക്കി വെക്കാതെ എല്ലാം അവർ കുടിച്ചു തീർത്തു. .
