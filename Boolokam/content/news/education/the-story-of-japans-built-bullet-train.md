---
title: "രണ്ടാംലോകമഹായുദ്ധത്തിൽ തകർന്നടിഞ്ഞ ജപ്പാൻ ബുള്ളറ്റ് ട്രെയിൻ നിർമ്മിച്ച കഥ"
date: 2023-08-07T16:56:07
draft: false
categories: ["Education"]
tags: ['Bullet train', 'japan', 'second world war']
author: "Bonny"
image: "http://13.232.38.164/wp-content/uploads/2023/08/CSCSVV.jpg"
view_count: 1658531
like_count: 37320
comment_count: 0
---

**ജപ്പാൻ ബുള്ളറ്റ് ട്രെയിൻ നിർമ്മിച്ച കഥ** **എഴുതിയത് : Yasir** **കടപ്പാട് : ചരിത്രാന്വേഷികൾ** രണ്ടാം ലോക മഹായുദ്ധം അവസാനിച്ചിരിക്കുന്നു . മഹായുദ്ധകാലത്ത് ശത്രുവിനെ കീഴടക്കാൻ ഉണ്ടാക്കിയ സാങ്കേതികവിദ്യകൾ മനുഷ്യരാശിയുടെ ഉന്നമനത്തിനായി ലോകമെങ്ങും ഉപയോഗിക്കുവാൻ തുടങ്ങിയിരുന്നു . സാവധാനം ലോകം തിരികെ വന്നു. കാലത്തിന്റെ ഒഴുക്കിൽ മുമ്പത്തെ ഗതാഗത രീതികൾ വലിയതോതിൽ അപ്രസക്തമായിക്കൊണ്ടിരുന്നു. പ്രത്യേകിച്ച് ട്രെയിനുകൾ. 1950 കളിൽ സ്വകാര്യ വാഹനങ്ങളുടെ എണ്ണം ക്രമാതീതമായി കൂടിയതോടെ അമേരിക്ക ഇൻ്റർ സ്റ്റേറ്റ് ഹൈവേകൾ പണിയാൻ ശതകോടികൾ ഒഴുക്കി. നിലവിൽ ഉണ്ടായിരുന്ന റെയിൽവേ ലൈനുകൾ പലതും അടച്ചുപൂട്ടി. യൂറോപ്പിലും സ്ഥിതി വത്യസ്ഥമായിരുന്നില്ല. റെയിൽവേ ഏറെക്കുറെ നിശ്ചലമായി തുടങ്ങിയിരുന്നു. പല രാജ്യങ്ങളും ഇപ്പോഴും ആവിയന്ത്രം ഘടിപ്പിച്ച ലോക്കോ മോട്ടീവുകൾ പ്രവർത്തിപ്പിച്ചുകൊണ്ടിരുന്നു. ലോകം ഈ അവസ്ഥയിൽ പോയിക്കൊണ്ടിരിക്കെ, ഏഷ്യയുടെ മറ്റൊരു കോണിൽ ജപ്പാൻ പർവതങ്ങളിൽ സ്ഫോടനം നടത്തുകയായിരുന്നു. കുന്നും മലയും പർവ്വതങ്ങളും എന്ന് വേണ്ട തങ്ങളുടെ മുമ്പിലുള്ള സകലമാന തടസങ്ങളെയും തുരന്ന് 67 മയിൽ നീളമുള്ള പുതിയ തുരങ്കം മാത്രമല്ല, പുതുതായി 3000 ഇൽ അധികം പാളങ്ങൾ നിർമ്മിക്കുകയും ചെയ്തുകൊണ്ടിരുന്നു ജപ്പാൻ. എല്ലാം ഒരു റെയിൽവേ പാളം നിർമ്മിക്കാൻ. എന്നാൽ ഇത് വെറുമൊരു റെയിൽവേ മാത്രമായിരുന്നില്ല. ആ നൂറ്റാണ്ടിലെ ഏറ്റവും വലിയ കൺസ്ട്രക്ഷൻ പദ്ധതികളിൽ ഒന്നായിരുന്നു ഇത്. [](http://13.232.38.164/wp-content/uploads/2023/08/CSCSVV.jpg)1964ൽ ബുള്ളറ്റ് ട്രെയിൻ ചിത്രീകരിക്കുവാൻ വാർത്താ ചാനലുകളുടെ ഹെലികോപ്റ്ററുകൾ കഷ്ടപ്പെടുന്നത് , തങ്ങളുടെ ടെലിവിഷൻ സ്ക്രീനുകളിൽ ഹർഷാരവങ്ങളോടെയാണ് ജപ്പാൻകാർ സ്വീകരിച്ചത്. അവർ ഇതിനെ ഷിങ്കാൻസെൻ (Shinkansen) എന്ന് വിളിച്ചു.1928 മുതൽ ഏറ്റവും വേഗതയേറിയ ട്രെയിനുകൾ "ഫ്ലയിംഗ് സ്കോട്ട്സ്മാൻ" എന്ന ആവിയന്ത്രം ഘടിപ്പിച്ച പ്രീമിയം ട്രെയിനുകൾ ആയിരുന്നു. 1938 ജൂലൈ 3 ന് mallard എന്ന സ്റ്റീം ലോക്കോമോട്ടീവ്, വെസ്റ്റിംഗ്ഹൗസ് ക്യുഎസ്എ ബ്രേക്ക് (Westinghouse QSA) എന്നറിയപ്പെടുന്ന പുതിയതും വേഗത്തിൽ പ്രവർത്തിക്കുന്നതുമായ ബ്രേക്കിന്റെ ട്രയൽ റണ്ണിൽ 203 km വേഗതയിൽ ആവി ലോക്കൊമോട്ടീവുകളുടെ ലോക സ്പീഡ് റെക്കോഡ് തകർത്തു. ഇന്നും ആവി എൻജിനുകൾക്കിടയിൽ ഈ റെക്കോഡ് നിലനിൽക്കുന്നു. [![](http://13.232.38.164/wp-content/uploads/2023/08/FWWWEERR.jpg)](http://13.232.38.164/wp-content/uploads/2023/08/FWWWEERR.jpg)രണ്ടാം ലോകമഹായുദ്ധം ആരംഭിക്കുന്നതിന് ആഴ്ചകൾക്ക് മുമ്പ് 1939 ജൂലൈയിൽ ഇറ്റാലിയൻ റെയിൽവേ ഒരു സ്പെഷ്യൽ പ്രസ്സ് ട്രിപ്പ് സംഘടിപ്പിച്ചു. ഒരു three CAR ഇലക്ട്രിക് യൂണിറ്റ്. ഫ്ലോറൻസിൽ നിന്നും മിലാനിലേക്ക് പോയ ഈ ഇലക്ട്രിക് powered ട്രെയിൻ മണിക്കൂറിൽ ശരാശരി 164 km വേഗതയിലാണ് അന്ന് സഞ്ചരിച്ചത്. ബുള്ളറ്റ് ട്രെയിനുകൾക്ക് മുമ്പ് വേഗതയുടെ രാജാവായിരുന്നത് ഫ്രാൻസിൻ്റെ Mistral (മിസ്ട്രാല) ആയിരുന്നു. 1955 ൽ ആണ് ലോകത്തിൻ്റെ സ്പീഡ് റെക്കോഡ് ഫ്രാൻസ് കൈവശപ്പെടുത്തുന്നത്. ഈ ഇലക്ട്രിക് ട്രെയിനിന് ടെസ്റ്റ റണ്ണിൽ മണിക്കൂറിൽ 330km സ്പീഡിൽ സഞ്ചരിക്കാൻ കഴിഞ്ഞു. ദ്രുത സഞ്ചാരികളായ ട്രെയിനുകളുടെ യുഗപിറവിയായിരുന്നു അത്. 1950കളുടെ അവസാനത്തോടെ അത്ഭുതകരമായ സാമ്പത്തിക നയങ്ങൾ പിന്തുടർന്ന് യുദ്ധത്തിൽ തകർന്നടിഞ്ഞ ജപ്പാൻ ഒരു ഫീനിക്സ് പക്ഷിയെപ്പോലെ ഉയിർത്തെഴുന്നറ്റു . ആ രാജ്യത്തിൻറെ സമ്പദു വ്യവസ്ഥ അതിവേഗം വളരുകയായിരുന്നു. ടോക്കിയോക്കും ഓസാക്കും ഇടയിലുള്ള പ്രദേശം വ്യവസാവത്കരണത്താൽ അതിവേഗം പുരോഗതി പ്രാപിക്കുകയായിരുന്നു ആളുകൾ ജോലിക്കായി തലസ്ഥാനതെക്ക് ഒഴുകുന്നുണ്ടെങ്കിലും ഈ രണ്ട് പ്രധാന നഗരങ്ങളെയും ബന്ധിപ്പിക്കുന്ന റെയിൽപാതയ്ക്ക് ഈ സമ്മർദം താങ്ങാവുന്നതിലും അധികമായിരുന്നു. 1958 ഇല് ഈ പ്രശ്നം പരിഹരിക്കാൻ സർക്കാർ ഒരു പാനൽ രൂപീകരിക്കുകയും, നിരവധി പരിഹാര സാധ്യതകൾ മുന്നോട്ട് വെക്കുകയും ചെയ്തു. അവയിൽ ഒന്നായിരുന്നു ലോകത്തിലെ ആദ്യത്തെ അതിവേഗ റെയിൽ പാത. [![](http://13.232.38.164/wp-content/uploads/2023/08/DWDFF-1024x768.webp)](http://13.232.38.164/wp-content/uploads/2023/08/DWDFF.webp)പക്ഷേ ഈ പദ്ധതിയുടെ വിജയത്തെപ്പറ്റി പലർക്കും സന്ദേഹം ഉണ്ടായിരുന്നു . പലരും ഈ പദ്ധതിയെ അവഗണിച്ചു. എങ്കിലും രണ്ടാളുകൾ ഈ പദ്ധതിയിൽ പൂർണ വിശ്വാസം അർപ്പിച്ചു . ഒരാൾ Shinji Sogo, അന്നത്തെ സർക്കാർ ഉടമസ്ഥതയിലുള്ള ജപ്പാനീസ് നാഷണൽ റെയിൽവേയുടെ (JNI) പ്രസിഡൻറ്. മറ്റൊരാൾ സോഗോയുടെ സഹപ്രവർത്തകനും , മുതിർന്ന എൻജിനീയറും ആയിരുന്ന Hideo shima. ബ്യൂറോക്രാറ്റിക് പ്രതിബന്ധങ്ങളും കടുത്ത എതിർപ്പുകളും മറികടന്ന് ഇരുവരും പദ്ധതിയെ മുന്നോട്ട് നയിച്ചു. 1959ൽ സോഗോയുടെ നേതൃത്വത്തിൽ Tōkaidō Shinkansen line നിർമാണം ആരംഭിച്ചു. പദ്ധതിയുടെ ചീഫ് എൻജിനീറായി ഷിമയെ നിയമിച്ചു. അദ്ദേഹത്തിൻറെ സംഘം മൃദുവും, വിപ്ലവ കരവുമായ cone - ആകൃതിയിലുള്ള മുൻഭാഗം രൂപകൽപ്പന ചെയ്തു. അതിൽനിന്നാണ് ബുള്ളറ്റ് ട്രെയിനുകൾക്ക് ആ പേര് ലഭിക്കുന്നത്. മുന്നിൽ ഒരു എഞ്ചിൻ വലിക്കുന്നതിന് പകരം ബുള്ളറ്റ് ട്രെയിനിന്റെ ഓരോ വണ്ടിയും ഒരു വ്യക്തിഗത ഇലക്ട്രിക് മോട്ടോറാണ് ഓടിച്ചത്. അത് സുരക്ഷിതവും വേഗതയേറിയതും കൂടുതൽ കാര്യക്ഷമവുമാണെന്ന് തെളിയിക്കപ്പെട്ടിട്ടുണ്ട്. ട്രെയിനിനു പുറമേ വിശാലമായ ട്രാക്കുകളും നിർമ്മിക്കപ്പെട്ടു . അവ കൂടുതൽ ചെലവേറിയത് ആണെങ്കിലും കൂടുതൽ സ്ഥിരവും ഉയർന്ന ദ്രുത ഗമനത്തിനും സഹായകരമായി. 515 കിലോമീറ്റർ ദൈർഘ്യമുള്ള പാതയിൽ 3000 പാലങ്ങളും 67 തുരങ്കങ്ങളും നിർമ്മിക്കപ്പെട്ടു . പഴയ ട്രെയിനുകൾ പുതിയ പാതയിൽ നിരോധിക്കപ്പെട്ടു .നൂതന സാങ്കേതിക വിദ്യകളാൽ സജ്ജീകരിച്ചിരിക്കുന്ന പുതിയ ട്രെയിനുകൾക്ക് മണിക്കൂറിൽ 210 കിലോമീറ്റർ വേഗത്തിൽ സഞ്ചരിക്കുവാൻ കഴിഞ്ഞു. ടോക്ക്യോയ്ക്കും ഒസാക്കകും ഇടയിലുള്ള യാത്ര സമയം ആറുമണിക്കൂറിൽ നിന്നും നാല് ആയി ചുരുക്കപ്പെട്ടു. [![](http://13.232.38.164/wp-content/uploads/2023/08/FWFGGGGGG.jpg)](http://13.232.38.164/wp-content/uploads/2023/08/FWFGGGGGG.jpg)വർഷം 1964 ഒക്ടോബർ 1.ടോക്കിയോ ഒളിമ്പിക്സ് ഗെയിംസ് നടക്കാൻ ഇനി വെറും ദിവസങ്ങൾ മാത്രം ബാക്കി. ഈ സമയത്താണ് ന്യൂ ലൈൻ ഓപ്പൺ ചെയ്തത്. എന്നാൽ സോഗോയെയോ ഷിമയെയോ ഉദ്ഘാടനത്തിന് ക്ഷണിച്ചില്ല. 1963 ഇല് ഇരുവരും രാജിവച്ചു. പദ്ധതിയുടെ ബജറ്റ് വാഗ്ദാനം ചെയ്തതിന്റെ ഇരട്ടിയായി മാറിയതായിരുന്നു കാരണം. 400 ബില്യൺ yen എന്നത് ഇന്നത്തെ 3.6 ബില്യൺ യുഎസ് ഡോളറിന് തുല്യമാണ്. എന്നാല് Tōkaidō Shinkansen line തുറന്നുകൊടുത്ത ഉടൻതന്നെ വിജയിക്കുകയും പെട്ടെന്നുതന്നെ ലാഭം നേടുകയും ചെയ്യുന്ന കാഴ്ചയാണ് പിന്നീട് കാണുവാൻ സാധിച്ചത്. ഇത് രാജ്യത്തിന്റെ പുരോഗതിയെ വേഗത്തിൽ രൂപാന്തരപ്പെടുത്തി. കൂടുതൽ ആളുകൾക്ക് മെട്രോപോളിട്ടൻ പ്രദേശങ്ങളിൽ ജോലി ചെയ്യാൻ സാധിക്കുകയും സാമ്പത്തിക- സാങ്കേതികശക്തി എന്ന നിലയിൽ ജപ്പാന്റെ യുദ്ധാനന്തര പുനരാവിഷ് ഷ്കരണത്തിന്റെ പ്രതീകമായി മാറുകയും ചെയ്തു. ഇപ്പോൾ പ്രതിദിനം 300 ലം ട്രെയിനുകൾ ഈ പാതയിലൂടെ ഓടുന്നു. ടോക്കിയേക്കും ഒസാക്കക്കും ഇടയിലുള്ള യാത്ര രണ്ടര മണിക്കൂർ ആയി ചുരുങ്ങി. യാത്രക്കാരുടെ എണ്ണവും കുതിച്ചുയർന്നു.Tōkaidō Shinkansen ലൈനിൻ്റെ വിജയത്തിനുശേഷം ജപ്പാന്റെ അതിവേഗ റെയിൽ ശൃംഖല വികസിപ്പിക്കുന്നത് തുടരുകയും കൂടുതൽ വികസന പ്രവർത്തനങ്ങൾക്ക് പദ്ധതിയിടുകയും ചെയ്തു. [![](http://13.232.38.164/wp-content/uploads/2023/08/FEWFW.webp)](http://13.232.38.164/wp-content/uploads/2023/08/FEWFW.webp)ജപ്പാന്റെ നേതൃത്വത്തിൽ ഫ്രാൻസ് ജർമ്മനി ചൈന തുടങ്ങിയ രാജ്യങ്ങളും അതിവേഗ റെയിൽ പാതകൾ വികസിപ്പിച്ചെടുത്തിട്ടുണ്ട്. ഇന്ന് ലോകത്തിലെ അതിവേഗ റെയിൽവേ ശൃംഖലയുടെ ആകെ ദൈർഘ്യം 46,000 കിലോ മീറ്ററിൽ അധികം ആണ്. അതിൽ പകുതിയിൽ അധികവും ചൈനയിലാണ്. യുദ്ധത്തിൽ തകർന്നടിഞ്ഞ ഒരു രാജ്യത്തെ ഒരു ലോകോത്തര സ്വാധീനശക്തിയായി മാറുന്നതിൽ ബുള്ളറ്റ് ട്രെയിനുകൾ വഹിച്ച പങ്ക് ഒരിക്കലും മറക്കുവാൻ സാധിക്കുന്നതല്ല. **ഈ ലേഖനത്തിന്റെ വീഡിയോ രൂപം ഇവിടെ കാണാം** [embed]https://www.youtube.com/watch?v=CFqSI-4vwto[/embed]
