---
title: "നിങ്ങൾ അനുഭവിച്ചറിയാത്ത, അധികം കാണാത്തൊരു ടൂറിസം ഉണ്ട് , അതാണ് പ്രിമിറ്റിവ് ടൂറിസം"
date: 2023-06-27T05:22:22
draft: false
categories: ["Education"]
tags: ['Featured', 'primitive tourism', 'Tourism']
author: "Beaumaris"
image: "https://cdn.boolokam.com/articles/2023/06/geerrrr.jpg"
view_count: 702587
like_count: 49945
comment_count: 0
---

**എന്താണ് പ്രിമിറ്റിവ് ടൂറിസം ?⭐** **അറിവ് തേടുന്ന പാവം പ്രവാസി** ????വിനോദയാത്ര, ടൂർ, ട്രിപ്പ് എന്നൊക്കെ പറയുമ്പോൾ ആദ്യം മനസിലേക്ക് ഓടിയെത്തുന്നത് ഒരു ബാഗും തോളിലിട്ട് വണ്ടി കയറി എങ്ങോട്ടെങ്കിലും പോകുന്നത് ആയിരിക്കും. പോകുന്നിടത്ത് താമസിക്കാനുള്ള മുറിയും കഴിക്കാനുള്ള ഭക്ഷണവും ഒക്കെ നേരത്തെ ബുക്ക് ചെയ്തിരിക്കും. സ്ഥലങ്ങൾ കാണുക തിരിച്ചുപോരുക എന്നതാണ് പൊതുവിൽ നമ്മൾ ചെയ്തു വരുന്നത്. [](https://cdn.boolokam.com/articles/2023/06/geerrrr.jpg)എന്നാൽ, ഇതൊക്കെ മാറ്റിമറിച്ച് മറ്റൊരു രീതിയിൽ ഒരു ട്രിപ്പ് ഉണ്ട്. താമസിക്കാൻ മൺകുടിൽ, കളിമണ്ണ് തരും പാത്രം വേണമെങ്കിൽ ഉണ്ടാക്കിക്കൊള്ളണം. ആവശ്യത്തിനുള്ള വസ്തുക്കൾ തരും കട്ടിലൊക്കെ തനിയെ നിർമിക്കണം. ഒരാഴ്ച ഒരു കാട്ടിൽ താമസിച്ച് പ്രകൃതിയുമായി ലയിച്ച് ഒരു ജീവിതം, കിടിലമെന്നല്ലേ മനസ്സിൽ വന്നത്. എന്നാൽ, ഈ ടൂറിസത്തിന് ഒരു പേരുണ്ട്, അതാണ് പ്രിമിറ്റിവ് ടൂറിസം. മലയാളിയായ ഡോ. അരവിന്ദ് ടി എസ് ആണ് പ്രിമിറ്റിവ് ടൂറിസം എന്ന പേരിലും അത് എങ്ങനെയായിരിക്കണം എന്നതിലും കോപ്പിറൈറ്റ് നേടിയിരിക്കുന്നത്. "ആൾക്കാർ കാട്ടിൽ താമസിക്കുന്ന വീഡിയോസ് യുട്യൂബിൽ നമ്മൾക്ക് സുപരിചിതമാണ്. ഏകദേശം 50 ലക്ഷം വ്യൂസാണ് First Primitive Year at the Hut എന്ന യുട്യൂബ് വീഡിയോക്ക് ലഭിച്ചത്. 60000ത്തോളം ലൈക്കുകളും കിട്ടിയിട്ടുണ്ട്. ഇത് കാട്ടിൽ ഒരു വിനോദമെന്ന രീതിക്ക് ഒരു കൊല്ലമൊക്കെ താമസിക്കുന്നതാണ്. പ്രിമിറ്റിവ് ടൂറിസം എന്നത് ഇങ്ങനെയുള്ള ആൾക്കാരിൽ നിന്ന് എത്തിച്ചേർന്നതാണ്. ഫേസ്ബുക്ക് തുടങ്ങിയ സമയത്ത് മാർക്ക് സുക്കർബർഗിന് അറിയില്ലായിരുന്നു അതിന് എന്ത് പേരിടണമെന്ന്, അദ്ദേഹം അതിനെ ഫേസ്ബുക്ക് എന്ന് വിളിച്ചു. ഗവേഷകർ ആണ് അതിനെ സോഷ്യൽ മീഡിയ അല്ലെങ്കിൽ സോഷ്യൽ നെറ്റ് വർകിംഗ് എന്ന് വിളിച്ചത്. [![](https://cdn.boolokam.com/articles/2023/06/t33ttt-1.jpg)](https://cdn.boolokam.com/articles/2023/06/t33ttt-1.jpg)പ്രിമിറ്റിവ് ടൂറിസം എന്ന പേരും അത് എങ്ങനെയായിരിക്കണമെന്നും എന്നതിലാണ് അരവിന്ദിന് കോപ്പിറൈറ്റ് ലഭിച്ചിരിക്കുന്നത്. ഒരാഴ്ച മണ്ണ് കൊണ്ടുണ്ടാക്കിയ വീട്ടിൽ വൈദ്യുതിയില്ലാതെ പ്രകൃതിയോട് ഇണങ്ങി ജീവിക്കുന്നതിനെയാണ് പ്രിമിറ്റിവ് ടൂറിസം എന്ന് പറയുന്നത്.കാട്ടിൽ നിന്ന് ലഭിക്കുന്ന വസ്തുക്കൾ അതായത് ചുള്ളിക്കമ്പുകൾ, കളിമണ്ണ് എന്നിവയെല്ലാം ഉപയോഗിച്ച് സ്വന്തം പാത്രങ്ങളൊക്കെ നിർമിച്ച് താമസിക്കണം. പ്രകൃതിയെ അറിയുക, പഴയ രീതിയിലേക്ക് പോകുക അങ്ങനെയൊക്കെയുള്ള കാര്യങ്ങളാണ് പ്രിമിറ്റിവ് ടൂറിസത്തിൽ ഉൾപ്പെടുത്തുന്നത്. പണ്ട് പ്രാകൃതമനുഷ്യർ കാടിനുള്ളിൽ സുലഭമായി ലഭിച്ചിരുന്ന പല വിഭവങ്ങളും ഉപയോഗിച്ചു ജീവിച്ചിരുന്ന അതേ രീതികൾ അവലംബിച്ചു കുറച്ചു കാലം മൊബൈലും , ഇന്റർനെറ്റും ടിവിയും ഒന്നുമില്ലാതെ താമസിക്കാൻ അവസരമൊരുക്കി കൊടുക്കുന്ന ഒരു പുതിയ രീതിയാണ് ഇതു കൊണ്ട് അർത്ഥമാക്കുന്നത്. മുളയും, കളിമണ്ണും ,ചൂരലും പുല്ലും ഉപയോഗിച്ച് ചെറിയ കൂരകൾ നിർമിച്ച ശേഷം പഴങ്ങളും ഇലകളും ഭക്ഷണമാക്കി ജീവിക്കുന്ന രീതി പല ആളുകളുടെയും സ്വപ്നങ്ങൾ ആണ്.ഇന്ത്യൻ കോപ്പിറൈറ്റ് രജിസ്റ്ററിന്‍റെ പ്രിമിറ്റിവ് ടൂറിസം എന്ന വാക്കിന്‍റെ ഉപജ്ഞാതാവ് എന്ന ബഹുമതി കൂടി കരസ്ഥമാക്കിയിരിക്കുകയാണ് അരവിന്ദ്.
