---
title: "സോഫ്റ്റ് ഡ്രിങ്ക് കുപ്പിയുടെ അടിയിൽ ഉള്ള കാലുകൾ എന്തിന് ?"
date: 2023-06-02T11:35:19
draft: false
categories: ["Education"]
tags: ['soft drink', 'soft drink bottile']
author: "Beaumaris"
image: "https://cdn.boolokam.com/articles/2023/06/dddfff.jpg"
view_count: 274854
like_count: 8148
comment_count: 0
---

**സോഫ്റ്റ് ഡ്രിങ്ക് കുപ്പിയുടെ അടിയിൽ ഉള്ള കാലുകൾ എന്തിന് ?** **അറിവ് തേടുന്ന പാവം പ്രവാസി** സോഫ്റ്റ് ഡ്രിങ്കുകൾ കുടിച്ചിട്ടില്ലാത്തവർ വളരെ ചുരുക്കമായിരിക്കും.എന്നാൽ ഇവ വരുന്ന പ്ളാസ്റ്റിക് കുപ്പികളിൽ നാം ശ്രദ്ധിക്കാത്ത ചില കാര്യങ്ങളുമുണ്ട് .സാധാരണ കുപ്പികളെ അപേക്ഷിച്ച് ഇവർക്ക് ചെറിയ കാലുകൾ(നിലത്ത് മുട്ടുന്ന ഭാഗം) ഉള്ളതായി നമുക്ക് കാണാൻകഴിയും .എന്തായിരിക്കും അങ്ങനെ.സോഫ്റ്റ് ഡ്രിങ്കുകൾ മിക്കപ്പോഴും തണുപ്പിച്ചാണല്ലോ ഉപയോഗിക്കുന്നത്. [](https://cdn.boolokam.com/articles/2023/06/dddfff.jpg)തണുപ്പിക്കലിന് വിധേയമാകുമ്പോൾ വസ്തുക്കളുടെ വ്യാപ്തത്തിൽ വ്യതിയാനമുണ്ടാകുന്നു.താപനിലയിലെ വ്യതിയാനത്തിനനുസരിച്ച് വസ്തുക്കൾ വികസിക്കുകയും, ചുരുങ്ങുകയും ചെയ്യാം.ഇത്തരം മാറ്റങ്ങളെ ഉൾക്കൊള്ളുക എന്നതാണ് കുപ്പിയുടെ അടിഭാഗം നിരപ്പല്ലാതെ മടക്കി നിർമ്മിക്കാനുള്ള ഒരു കാരണം . ഈ ചെറിയ മടക്കുകൾ കുപ്പിയുടെ വികാസത്തെ ഉൾക്കൊള്ളാൻ സഹായിക്കുന്നു.മറിച്ച് പരന്ന പ്രതലമാണെങ്കിൽ വികസിച്ചാൽ ചിലപ്പോൾ പൊട്ടിപ്പോയെന്നിരിക്കും.മാത്രമല്ല ഇത്തരം പാനീയങ്ങൾ നല്ല മർദ്ധത്തിലും ആയിരിക്കും കുപ്പിയിൽ നിറച്ചിട്ടുണ്ടാവുക.അങ്ങനെ വരുമ്പോൾ താഴെവീണാൽ നിരപ്പായ പ്രതലമുള്ള കുപ്പികൾ പൊട്ടിപ്പോകാം.എന്നാൽ അടിഭാഗത്ത് ഇത്തരം കാലുകളോട് കൂടിയ കുപ്പികൾ വീഴ്‍ചയുടെ ആഘാതത്തെ ഒരു പരിധിവരെ ആഗീരണം ചെയ്യുന്നു. ഒരു ചെറിയ പേപ്പർ മടക്കി കുഴൽ പോലെയാക്കി കുത്തനെ നിർത്തിയാൽ അവയുടെ ഭാരം വഹിക്കാനുള്ള ശേഷി കൂടുന്നതായി നാം കാണാറുണ്ട്.അതുപോലെ തന്നെ പ്ലാസ്റ്റിക്കിന്റെ കനം കൂട്ടാതെ ഭാരം വഹിക്കാനുള്ള ശക്തി കൂട്ടുക എന്നതാണ് ഇത്തരം കുപ്പികളുടെ അടിഭാഗം നിരപ്പായി നിർമ്മിക്കാത്തത്തിന്റെ മറ്റൊരു കാരണം.
