---
title: "ഒരേയൊരാള്‍ മാത്രം താമസമുള്ള ലോകത്തിലെ ഏക പട്ടണം"
date: 2023-09-08T06:45:59
draft: false
categories: ["Education"]
tags: ['monowi', 'smallest town']
author: "Beaumaris"
image: "https://cdn.boolokam.com/articles/2023/09/wwff-1.jpg"
view_count: 1892641
like_count: 26924
comment_count: 0
---

**ഒരേയൊരാള്‍ മാത്രം താമസമുള്ള ലോകത്തിലെ ഏക പട്ടണം എവിടെയാണ്?** **അറിവ് തേടുന്ന പാവം പ്രവാസി** ഇന്ന് ജീവിച്ചിരിക്കുന്നവരില്‍ ഒരു നഗരം മുഴുവന്‍ സ്വന്തമായിട്ടുള്ളതും ആ നഗരത്തില്‍ താമസിക്കുന്ന ഏക ആള്‍ എന്ന ബഹുമതിയുള്ളതുമായ ഒരു വ്യക്തി ഉണ്ട്.യുഎസിലെ നെബ്രാസ്കയിലുള്ള മോണോവിയാണ് ഇങ്ങനെ ഒരാള്‍ മാത്രം താമസമുള്ള ലോകത്തിലെ ഒരേയൊരു പട്ടണം. 2010ലെ സെന്‍സസ് അനുസരിച്ച് ഇവിടുത്തെ ജനസംഖ്യ ഒന്ന് ആയിരുന്നു! ഇവിടുത്തെ മേയറും, ലൈബ്രേറിയനും, ബാര്‍ ടെന്‍ഡറുമെല്ലാം ഒരാളാണ്. താന്‍ തന്നെ അപേക്ഷിച്ച ബാര്‍ ലൈസന്‍സ് സ്വയം അനുവദിക്കുന്നതും, താന്‍ തന്നെ അടയ്ക്കുന്ന സ്വന്തം വീട്ടുനികുതി സ്വീകരിക്കുന്നതുമെല്ലാം ഇവര്‍ തന്നെ. എല്‍സി ഐലർ എന്ന 86 കാരിയാണ് ഈ അപൂര്‍വ ബഹുമതിക്ക് ഉടമയായ ലോകത്തിലെ ഏക ആള്‍.ഭർത്താവ് റൂഡിയുടെ മരണ ശേഷം 2004- ലാണ് ഐലർ മോണോവിയിലെ ഏക താമസക്കാരിയായത്. പിന്നീടുള്ള 13 വർഷത്തിനിടയിൽ ഐലർ രാജ്യാന്തര മാധ്യമങ്ങളുടെ ശ്രദ്ധാകേന്ദ്രമായി മാറി. https://youtu.be/XQBcGp0v9MM നെബ്രാസ്ക സ്വദേശിയായിരുന്നു ഐലറുടെ അമ്മ. അച്ഛനാവട്ടെ, ജർമനിയിൽ നിന്ന് കുടിയേറി വന്നതായിരുന്നു. നഗരത്തിനു പുറത്തുള്ള ഒരു കൃഷിയിടത്തിലായിരുന്നു അവര്‍ വളര്‍ന്നത്. ഏഴര മൈൽ അകലെയുള്ള ലിഞ്ചിലെ ഹൈസ്കൂള്‍ പഠനത്തിനു ശേഷം കൻസാസ് സിറ്റിയിലെ എയർലൈൻ സ്കൂളിൽ ചേർന്നു. തുടർന്ന് ഓസ്റ്റിനിലും, ഡാളസിലും റിസർവേഷൻ ഓഫിസറായി ജോലി ചെയ്തു. 19-ാം വയസ്സിൽ, സ്കൂള്‍ സുഹൃത്തായിരുന്ന റൂഡിയെ വിവാഹം കഴിച്ചു. കൊറിയൻ യുദ്ധസമയത്ത് വ്യോമസേനയിൽ സേവനമനുഷ്ഠിച്ച ആളായിരുന്നു റൂഡി. വിവാഹശേഷം കുറച്ചു കാലം ഒമാഹയിൽ ആയിരുന്നു താമസം. തുടര്‍ന്ന് മോണോവിയില്‍ സ്ഥിര താമസമാരംഭിച്ച അവര്‍ 1975- ൽ മദ്യശാല തുടങ്ങി. ഇന്നും തുറന്നു പ്രവര്‍ത്തിക്കുന്ന ഈ ബാറിലെ ഏക മുഴു സമയ ജീവനക്കാരിയും ഐലർ മാത്രമാണ്. തിരക്കു കൂടുതല്‍ ഉള്ള സമയങ്ങളില്‍ മാത്രം അധിക ആളുകള്‍ ജോലിക്കുണ്ടാവും. ![](https://cdn.boolokam.com/articles/2023/09/wfwfgg.jpg) അവശ്യസമയത്ത് ഇവിടെയെത്തുന്ന ആളുകളും ഐലർക്ക് ഒരു കൈ സഹായം നൽകാന്‍ മടിക്കാറില്ല.മറ്റു പ്രദേശങ്ങളില്‍ എന്ന പോലെ എന്തെങ്കിലും ആവശ്യം വന്നാല്‍ ആശ്രയിക്കാന്‍ ഇവിടെ മുൻസിപ്പാലിറ്റിയില്ല. ഇത്തരം സന്ദര്‍ഭങ്ങളില്‍ പരിചയക്കാരാണ്‌ ഐലർക്ക് തുണ. 1902-ല്‍ എല്‍ഖോണ്‍ മിസൗറി വാലി റെയില്‍ റോഡിനു വേണ്ടിയാണ് മോണോവി എന്ന ഗ്രാമം വിഭാവനം ചെയ്യപ്പെട്ടത്. 1930കളില്‍ 150 പേരോളം ഇവിടെ ഉണ്ടായിരുന്നു. ജോലിക്കും, പഠനത്തിനും മികച്ച അവസരങ്ങള്‍ക്കും മറ്റുമായി ഇവരുടെ പുതു തലമുറ ഇവിടം വിട്ടു മറ്റിടങ്ങളിലേക്ക് ചേക്കേറി. ഒരു കാലത്ത് കന്നുകാലി-വ്യവസായം പച്ച പിടിച്ചു വന്ന നഗരമായിരുന്നു മോണോവി. 1980- ഓടെ ഇവിടുത്തെ ജനസംഖ്യ വെറും 18 ആയി കുറഞ്ഞു. ഐലറുടെ സ്വന്തം മകനും, മകളും ഉൾപ്പെടെയുള്ള ചെറുപ്പക്കാർ തൊഴിലവസരങ്ങൾ തേടി നാട് വിടുന്നത് ഈ സമയത്താണ്. ഐവയിലുള്ള സിയോക്സ് സിറ്റിയില്‍ കുടുംബമായി താമസിക്കുകയാണ് ഇന്നവര്‍.കുട്ടികളും, പേരക്കുട്ടികളും ഒന്നും ഒപ്പമില്ലെങ്കിലും ഐലര്‍ക്ക് പരാതിയില്ല. ഈ പ്രായത്തിലും ഊര്‍ജ്ജസ്വലയായ ഇവര്‍ക്ക് സുഹൃദ് വലയങ്ങള്‍ തന്നെ ധാരാളം. ഏകാന്തതയ്ക്ക് ആ ജീവിതത്തില്‍ സ്ഥാനമില്ല. ഒഴിവു ദിനങ്ങളില്‍ ബാറിനുള്ളില്‍ സ്ഥിരമായി ഒത്തു ചേരുന്ന ദീര്‍ഘകാല സുഹൃത്തുക്കളുമുണ്ട്. ![](https://cdn.boolokam.com/articles/2023/09/wfwgggg.jpg)0.54 ചതുരശ്ര കിലോമീറ്റര്‍ വിസ്തൃതിയുള്ള ഈ നഗരം നെബ്രാസ്കയുടെ വടക്കുകിഴക്കന്‍ ഭാഗത്ത്, നയോബ്രാര നദിക്കും, മിസ്സൗരി നദിക്കും ഇടയിലായാണ് സ്ഥിതി ചെയ്യുന്നത്. ഇവിടെയുള്ള ആകെ മൂന്നു വീടുകളില്‍ ഒരെണ്ണത്തിലാണ് ഏക താമസക്കാരിയായ ഐലറുടെ വാസം.ഒരമേരിക്കന്‍ ഭാഷയില്‍ പൂവ് എന്നാണ് മൊനോവി എന്ന വാക്കിനര്‍ത്ഥം. ഭാഷ ഏതെന്ന് വ്യക്തമല്ല. കഷ്ടിച്ച് 116 വയസ്സായ ഈ പട്ടണം 1902 ലാണ് രൂപംകൊണ്ടത്. ഒരു റെയില്‍പാളത്തിന്റെ അറ്റത്തായിരുന്നു ഈ പട്ടണം. 1967ല്‍ ആ റെയില്‍പാളം ഇല്ലാതെയായി. അതോടെ താമസക്കാരെല്ലാം മറ്റ് പട്ടണങ്ങളോ, നഗരങ്ങളോ തേടിപ്പോയി. ഓസ്റ്റിനിലും ഡാലസിലും എയര്‍ലൈനുകളില്‍ ജോലി ചെയ്ത എല്‍സിയും, റൂഡിയും തിരിച്ചുവന്ന് ടാവേണ്‍ തുടങ്ങുമ്പോള്‍ ഏതാണ്ട് 100 പേരുണ്ടായിരുന്നു ഇവിടെ. അവരവിടെ താമസിച്ചു കൊണ്ടിരിക്കെ മറ്റുള്ളവരെല്ലാം പടിഞ്ഞാറന്‍ നഗരങ്ങളിലേക്ക് പോയി. പോയവര്‍ തിരിച്ചുവന്നില്ല, കടകളെല്ലാം അടച്ചു, കര്‍ഷകര്‍ ഭൂമി വിറ്റു.ഒറ്റയ്‌ക്കൊരു നഗരത്തില്‍ എങ്ങനെ താമസിക്കും? അത്ര എളുപ്പമല്ല കാര്യം. എങ്കിലും അങ്ങനെ താമസിക്കുകയാണ് എല്‍സ എന്ന 82കാരി. അമേരിക്കയിലെ നെബ്രാസ്‌കയിലുള്ള മൊനോവി മുനിസിപ്പാലിറ്റിയിലാണ് എല്‍സയുടെ ഏകാന്തവാസം. 2000 ആയപ്പോഴേക്കും ആകെ രണ്ടുപേരായി താമസക്കാര്‍. റൂഡിയും എല്‍സയും മാത്രം. 2004 ല്‍ റൂഡി മരിച്ചു, ഭാര്യ എല്‍സി ഒറ്റക്കായി. 82 കാരിയായ എല്‍സി തന്നെയാണ് ഇവിടത്തെ മേയറുടെ ചുമതല നിര്‍വഹിക്കുന്നത്. അവര്‍ സ്വയം നികുതിയടക്കും, നികുതി സ്വീകരിക്കും. സ്വന്തമായി ഉള്ള ചെറിയ ബാറിന് സ്വയം ലൈസന്‍സ് അനുവദിക്കും, പട്ടണത്തിലെ നാല് തെരുവുവിളക്കുകള്‍ക്കായി പ്രതിവര്‍ഷം റോഡ് പ്ലാന്‍ തയ്യാറാക്കും. താമസം ഒരാളെയുള്ളെങ്കിലും 5000 പുസ്തകങ്ങളുള്ള ഒരു ലൈബ്രറി ഉണ്ടിവിടെ.താന്‍ ഒറ്റക്കല്ല എന്നു പറയുന്നു എല്‍സി. സന്ദര്‍ശകര്‍ പതിവാണ്, ചിലരൊക്കെ എന്നുമെത്തും, ![](https://cdn.boolokam.com/articles/2023/09/dfffff-1.jpg)എല്‍സിയുടെവിശേഷങ്ങളറിയാന്‍, ചിലര്‍ ഒറ്റയാള്‍ മാത്രമുള്ള പട്ടണം കാണാന്‍ വരുന്നതാണ്. കമ്പ്യൂട്ടറോ, സെല്‍ഫോണോ ഇല്ല. 41 രാജ്യങ്ങളില്‍ നിന്ന് സന്ദര്‍ശകരെത്തുമ്പോള്‍ എങ്ങനെ ഒറ്റക്കാവും എന്നാണ് എല്‍സയുടെ ചോദ്യം. പോരാത്തതിന് രണ്ടുമക്കളും ഇടക്കിടെ എത്തും, മകളോടൊപ്പം അരിസോണയില്‍ പോയി താമസിക്കാറുമുണ്ട് എല്‍സി. ഇത് മോനോവിയുടെ മാത്രം കഥയല്ല,നെബ്രാസ്‌കയിലെ പല ഉള്‍പ്രദേശങ്ങളിലെയും പട്ടണങ്ങള്‍ ഇതേപോലെയാണ്, പരന്നു കിടക്കുന്ന ഇരുട്ടില്‍ അങ്ങുമിങ്ങും മിന്നുന്ന ഓരോ തിരിനാളങ്ങളാണ് താമസക്കാരുള്ള സ്ഥലങ്ങള്‍. ഏഴ് കൗണ്ടികളില്‍ ഓരോ ചതുരശ്ര മൈലിലും ഓരോരുത്തര്‍ മാത്രമാണുള്ളത്. പതുക്കെപ്പതുക്കെ ഇല്ലാതാവുകയാണ് ഉള്‍നാടന്‍ പ്രദേശങ്ങള്‍.
