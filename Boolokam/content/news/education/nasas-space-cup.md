---
title: "ഒരു തുള്ളി പുറത്തേക്ക് പോവാതെ ബഹിരാകാശത്ത് വെള്ളമോ മറ്റു പാനീയങ്ങളോ കഴിക്കാനുള്ള നാസയുടെ കപ്പ്, വീഡിയോ കാണാം"
date: 2023-09-18T09:16:22
draft: false
categories: ["Education"]
tags: ['NASA', 'nasa cup in space', 'space']
author: "Beaumaris"
image: "https://cdn.boolokam.com/articles/2023/09/wwee.jpeg"
view_count: 1628948
like_count: 15642
comment_count: 0
---

**ഒരു തുള്ളി പുറത്തേക്ക് പോവാതെ ബഹിരാകാശത്ത് വെള്ളമോ മറ്റു പാനീയങ്ങളോ കഴിക്കാനുള്ള നാസയുടെ കപ്പ്** **അറിവ് തേടുന്ന പാവം പ്രവാസി** ബഹിരാകാശത്തെത്തിയാല്‍ മനുഷ്യരായാലും അവര്‍ കഴിക്കുന്ന ഭക്ഷണവും വെള്ളവുമായാല്‍ പോലും അത് ഒഴുകി നടക്കും. അതുകൊണ്ടുതന്നെ ഭൂമിയിലേതു പോലെ എളുപ്പത്തില്‍ ഒരു കപ്പിലേക്കോ, ഗ്ലാസിലേക്കോ ഒഴിച്ച് വെള്ളമോ മറ്റു പാനീയങ്ങളോ കുടിക്കാനാവില്ല. അടപ്പുള്ള പാത്രത്തില്‍ നിന്നും സ്‌ട്രോ വച്ച് വലിച്ചു കുടിക്കുന്നതായിരുന്നു ഇതുവരെ ഈ പ്രശ്‌നത്തിനുണ്ടായിരുന്ന പരിഹാരം. എന്നാല്‍ ഇപ്പോൾ ബഹിരാകാശത്തു പോലും ഒരു തുള്ളി പുറത്തേക്ക് പോവാതെ കഴിക്കാനുള്ള കപ്പ് നാസയുടെ നേതൃത്വത്തില്‍ കണ്ടെത്തിയിട്ടുണ്ട്. മൂടിയില്ലാത്ത കപ്പ് തലകുത്തനെ മറിക്കുമ്പോള്‍ പോലും ഒരു തുള്ളി പോലും കാപ്പി പുറത്തേക്ക് പോവുന്നില്ല. കപ്പില്‍ നിന്നും സ്വതന്ത്രമായി കാപ്പി കുടിക്കാം.ഭൂമിയില്‍ വച്ച് ഇത്തരം ദ്രാവകങ്ങള്‍ തുളുമ്പുന്നതിനേക്കാളും കുറവാണ് ബഹിരാകാശത്ത് ഈ കപ്പ് ഉപയോഗിച്ച് കുടിക്കുമ്പോള്‍ പുറത്തേക്ക് പോവുക .ഗുരുത്വത്തിന്റെ സ്വാധീനത്തിന് സമാനമായ രീതിയില്‍ ഫ്‌ളൂയിഡ് ഡൈനാമിക്‌സ് ഉപയോഗിച്ചാണ് ഇങ്ങനെ ഒരു കപ്പ് നിര്‍മിച്ചത്.തലകുത്തനെ മറിച്ചാൽ പോലും കാപ്പി പുറത്തേക്ക് തുളുമ്പില്ല. ![](https://cdn.boolokam.com/articles/2023/09/23c.png)ദ്രാവകങ്ങളുടെ ഒഴുക്കില്‍ നിര്‍ണായകമായ കാപ്പിലരി ആക്ഷന്‍ അടിസ്ഥാനമാക്കിയുള്ള പരീക്ഷണമാണ് ഇങ്ങനെയൊരു കണ്ടെത്തലിലേക്ക് എത്തിച്ചത്.നാസയുടെ ഈ കപ്പിന്റെ രൂപത്തിന്റെ പ്രത്യേകതകള്‍ കൊണ്ട് വളരെ കുറഞ്ഞ അളവിലുള്ള ദ്രാവകം മാത്രമാണ് തലകുത്തനെ മറിയുമ്പോള്‍ പോലും താഴെ നിന്നും മുകളിലേക്ക് എത്തുന്നത്. ഇതു തന്നെ വശങ്ങളില്‍ തട്ടി പുറത്തേക്ക് തുളുമ്പാതെ നില്‍ക്കുന്നു. https://www.youtube.com/shorts/MTUZK5tubnE?feature=share
