---
title: "ഇതുവരെ സുരക്ഷാ ഏജൻസികൾക്ക് മാത്രം ഉപയോഗിക്കാൻ അനുവാദമുണ്ടായിരുന്ന സാറ്റലൈറ്റ് ഫോൺ ഇനി  പൊതുജനങ്ങൾക്കും ഉപയോഗിക്കാം, എന്താണ് അതിന്റെ സവിശേഷതകൾ"
date: 2023-07-20T15:48:08
draft: false
categories: ["Education"]
tags: ['phone', 'satellite phone']
author: "Beaumaris"
---

<strong>ഇനി വരുന്നത് സാറ്റലൈറ്റ് ഫോണുകളുടെ കാലം</strong>

<strong>അറിവ് തേടുന്ന പാവം പ്രവാസി</strong>

സാറ്റലൈറ്റ് ഫോണുകള്‍ ഇനി പൊതുജനങ്ങള്‍ക്കും ഉപയോഗിക്കാം. ഇത് വരെ സാറ്റലൈറ്റ് ഫോണുകള്‍ സുരക്ഷാ ഏജന്‍സികള്‍ മാത്രമാണ് ഉപയോഗിച്ചു കൊണ്ടിരുന്നത്. ഭാരതത്തില്‍ ആകെ 4000 സാറ്റലൈറ്റ് ഫോണുകളാണ് നിലവിലുള്ളത്. അതെല്ലാം ഇന്റലിജന്‍സ്, രാജ്യരക്ഷാ വിഭാഗങ്ങളുടെ കയ്യിലും. സാറ്റലൈറ്റ് ഫോണുകള്‍ക്ക് മൊബൈല്‍ ഫോണുകള്‍ നേരിടുന്ന സിഗ്നല്‍ പ്രശ്നം ബാധകമല്ല. അന്തരീക്ഷത്തില്‍ സ്ഥിതിചെയ്യുന്ന ഉപഗ്രഹത്തില്‍ നിന്നാണ് ഇതിലേക്ക് സിഗ്നലുകള്‍ ലഭിക്കുന്നത്.അതുകൊണ്ട് എവിടെയും എത്ര ഉയരത്തിലും സിഗ്നല്‍ പ്രശ്നം ഉണ്ടാകുന്നില്ല.

<a href="https://cdn.boolokam.com/articles/2023/07/fwwee.jpg"><img class="size-full wp-image-403779" src="https://cdn.boolokam.com/articles/2023/07/fwwee.jpg" alt="" width="920" height="500" /></a>

BSNL ആണ് ഇപ്പോള്‍ സാറ്റലൈറ്റ് ഫോണിന്‍റെ സേവനദാതാവ്. ഇപ്പോള്‍ ഇത് എല്ലാവര്‍ക്കുമായി തുറന്നത് മൂലം ധാരാളം സേവനദാതാക്കള്‍ ഈ രംഗത്തേക്ക് കടന്നു വരുകയാണ്.കേന്ദ്ര വാര്‍ത്താ വിതരണ മന്ത്രി മനോജ്‌ സിന്‍ഹ യാണ് ഈ പ്രഖ്യാപനം നടത്തിയത്. ഏതു കമ്പനിക്കും ഈ രംഗത്തേക്ക് കടന്നുവരാം എന്നതിനാല്‍ സാറ്റലൈറ്റ് ഫോണുകള്‍ ഇനി മൊബൈല്‍ ഫോണുകളുടെ ആധിപത്യം കവര്‍ന്നെടുക്കുമെന്നു തന്നെയാണ് വിശ്വാസം.

സാറ്റലൈറ്റ് ഫോണ്‍ സെറ്റുകളും, കാള്‍ റേറ്റും ഇപ്പോള്‍ കൂടുതലാണ്. ഒരു ഫോണ്‍സെറ്റിനു നാല്‍പ്പതിനായിരം മുതല്‍ എഴുപതിനായിരം വരെയാണ് വില. അതുപോലെ കാള്‍ റേറ്റ് മിനിറ്റിനു ഇപ്പോള്‍ 40 മുതല്‍ 45 രൂപ വരെയാണ്. പുതിയ കമ്പനികള്‍ ഈ രംഗത്തേക്ക് കടന്നുവരുന്നതോട് കൂടി ഹാന്‍ഡ്‌സെറ്റും ,കാള്‍ റേറ്റും .ഇപ്പോഴത്തെ മൊബൈല്‍ നിലവാരത്തിലേക്ക് സമീപ ഭാവിയില്‍ എത്തപ്പെടാം.

ഭാരതം വിക്ഷേപിച്ച അത്യന്താധുനിക വാര്‍ത്താവിനിമയ ഉപഗ്രങ്ങളില്‍ നിന്നുള്ള സേവനങ്ങള്‍ പൊതുജനങ്ങള്‍ക്കു നേരിട്ട് ലഭ്യമാകുന്നതിന്റെ തുടക്കം കൂടിയാണിത്. ഈ രംഗത്ത് ലോകത്ത് വന്‍ കുതിപ്പ് നടത്തിയ നമ്മുടെ ശാസ്ത്ര ലോകത്തെ എത്ര അഭിനന്ദിച്ചാലും മതിയാകില്ല.. അസൂയാവഹമായ അവരുടെ വിജയങ്ങള്‍ ഭാരതത്തിന്‍റെ യശസ്സുയര്‍ത്തുക തന്നെ ചെയ്തു. സര്‍ക്കാര്‍ തീരുമാനം കമ്മ്യൂണിക്കേഷന്‍ രംഗത്ത് വിപ്ലവകരമായ മാറ്റങ്ങള്‍ക്കാണ് വഴിതുറക്കുക. ഇന്നുകാണുന്ന മൊബൈല്‍ ടവറുകളും, അതുകൊണ്ടുള്ള പാരിസ്ഥിതി പ്രശ്നങ്ങളും പൂര്‍ണ്ണമായും ഇല്ലാതാകും. മൊബൈല്‍ഫോണുകള്‍ തന്നെ അടുത്ത അഞ്ചു വര്‍ഷത്തിനുള്ളില്‍ പഴയ ലാന്ഡ് ഫോണുകളുടെ അവസ്ഥയിലേക്ക് മാറ്റപ്പെടാനുള്ള സാദ്ധ്യതയാണ് കാണുന്നത്.


![ഇതുവരെ സുരക്ഷാ ഏജൻസികൾക്ക് മാത്രം ഉപയോഗിക്കാൻ അനുവാദമുണ്ടായിരുന്ന സാറ്റലൈറ്റ് ഫോൺ ഇനി  പൊതുജനങ്ങൾക്കും ഉപയോഗിക്കാം, എന്താണ് അതിന്റെ സവിശേഷതകൾ](https://cdn.boolokam.com/articles/2023/07/fwwee.jpg)**ഇനി വരുന്നത് സാറ്റലൈറ്റ് ഫോണുകളുടെ കാലം** **അറിവ് തേടുന്ന പാവം പ്രവാസി** സാറ്റലൈറ്റ് ഫോണുകള്‍ ഇനി പൊതുജനങ്ങള്‍ക്കും ഉപയോഗിക്കാം. ഇത് വരെ സാറ്റലൈറ്റ് ഫോണുകള്‍ സുരക്ഷാ ഏജന്‍സികള്‍ മാത്രമാണ് ഉപയോഗിച്ചു കൊണ്ടിരുന്നത്. ഭാരതത്തില്‍ ആകെ 4000 സാറ്റലൈറ്റ് ഫോണുകളാണ് നിലവിലുള്ളത്. അതെല്ലാം ഇന്റലിജന്‍സ്, രാജ്യരക്ഷാ വിഭാഗങ്ങളുടെ കയ്യിലും. സാറ്റലൈറ്റ് ഫോണുകള്‍ക്ക് മൊബൈല്‍ ഫോണുകള്‍ നേരിടുന്ന സിഗ്നല്‍ പ്രശ്നം ബാധകമല്ല. അന്തരീക്ഷത്തില്‍ സ്ഥിതിചെയ്യുന്ന ഉപഗ്രഹത്തില്‍ നിന്നാണ് ഇതിലേക്ക് സിഗ്നലുകള്‍ ലഭിക്കുന്നത്.അതുകൊണ്ട് എവിടെയും എത്ര ഉയരത്തിലും സിഗ്നല്‍ പ്രശ്നം ഉണ്ടാകുന്നില്ല. [](https://cdn.boolokam.com/articles/2023/07/fwwee.jpg) BSNL ആണ് ഇപ്പോള്‍ സാറ്റലൈറ്റ് ഫോണിന്‍റെ സേവനദാതാവ്. ഇപ്പോള്‍ ഇത് എല്ലാവര്‍ക്കുമായി തുറന്നത് മൂലം ധാരാളം സേവനദാതാക്കള്‍ ഈ രംഗത്തേക്ക് കടന്നു വരുകയാണ്.കേന്ദ്ര വാര്‍ത്താ വിതരണ മന്ത്രി മനോജ്‌ സിന്‍ഹ യാണ് ഈ പ്രഖ്യാപനം നടത്തിയത്. ഏതു കമ്പനിക്കും ഈ രംഗത്തേക്ക് കടന്നുവരാം എന്നതിനാല്‍ സാറ്റലൈറ്റ് ഫോണുകള്‍ ഇനി മൊബൈല്‍ ഫോണുകളുടെ ആധിപത്യം കവര്‍ന്നെടുക്കുമെന്നു തന്നെയാണ് വിശ്വാസം. സാറ്റലൈറ്റ് ഫോണ്‍ സെറ്റുകളും, കാള്‍ റേറ്റും ഇപ്പോള്‍ കൂടുതലാണ്. ഒരു ഫോണ്‍സെറ്റിനു നാല്‍പ്പതിനായിരം മുതല്‍ എഴുപതിനായിരം വരെയാണ് വില. അതുപോലെ കാള്‍ റേറ്റ് മിനിറ്റിനു ഇപ്പോള്‍ 40 മുതല്‍ 45 രൂപ വരെയാണ്. പുതിയ കമ്പനികള്‍ ഈ രംഗത്തേക്ക് കടന്നുവരുന്നതോട് കൂടി ഹാന്‍ഡ്‌സെറ്റും ,കാള്‍ റേറ്റും .ഇപ്പോഴത്തെ മൊബൈല്‍ നിലവാരത്തിലേക്ക് സമീപ ഭാവിയില്‍ എത്തപ്പെടാം. ഭാരതം വിക്ഷേപിച്ച അത്യന്താധുനിക വാര്‍ത്താവിനിമയ ഉപഗ്രങ്ങളില്‍ നിന്നുള്ള സേവനങ്ങള്‍ പൊതുജനങ്ങള്‍ക്കു നേരിട്ട് ലഭ്യമാകുന്നതിന്റെ തുടക്കം കൂടിയാണിത്. ഈ രംഗത്ത് ലോകത്ത് വന്‍ കുതിപ്പ് നടത്തിയ നമ്മുടെ ശാസ്ത്ര ലോകത്തെ എത്ര അഭിനന്ദിച്ചാലും മതിയാകില്ല.. അസൂയാവഹമായ അവരുടെ വിജയങ്ങള്‍ ഭാരതത്തിന്‍റെ യശസ്സുയര്‍ത്തുക തന്നെ ചെയ്തു. സര്‍ക്കാര്‍ തീരുമാനം കമ്മ്യൂണിക്കേഷന്‍ രംഗത്ത് വിപ്ലവകരമായ മാറ്റങ്ങള്‍ക്കാണ് വഴിതുറക്കുക. ഇന്നുകാണുന്ന മൊബൈല്‍ ടവറുകളും, അതുകൊണ്ടുള്ള പാരിസ്ഥിതി പ്രശ്നങ്ങളും പൂര്‍ണ്ണമായും ഇല്ലാതാകും. മൊബൈല്‍ഫോണുകള്‍ തന്നെ അടുത്ത അഞ്ചു വര്‍ഷത്തിനുള്ളില്‍ പഴയ ലാന്ഡ് ഫോണുകളുടെ അവസ്ഥയിലേക്ക് മാറ്റപ്പെടാനുള്ള സാദ്ധ്യതയാണ് കാണുന്നത്.
