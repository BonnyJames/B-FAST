---
title: "കമ്മ്യൂണിസ്റ്റ് പച്ച എന്തെന്ന് അറിയാം എന്നാൽ എന്താണ് കോൺഗ്രസ് പച്ച ?"
date: 2023-12-23T14:48:10
draft: false
categories: ["Education"]
tags: ['Parthenium', 'Parthenium plant']
author: "Beaumaris"
image: "https://cdn.boolokam.com/articles/2023/12/dqqdfff-2.jpg"
view_count: 1065420
like_count: 18051
comment_count: 0
---

**എന്താണ് കോൺഗ്രസ് പച്ച ?** **അറിവ് തേടുന്ന പാവം പ്രവാസി** പുഷ്പിക്കുന്ന കുറ്റിച്ചെടിയാണ് പാർത്തീനിയം അല്ലെങ്കിൽ കോൺഗ്രസ് പച്ച. വെള്ളത്തൊപ്പി, ക്യാരറ്റ് കള എന്നി വിവിധ പേരുകളിലും അറിയപ്പെടുന്നു. അധിനിവേശ വിഭാഗത്തിൽപ്പെടുന്ന ഈ ചെടി റോഡരികിലും തരിശുഭൂമിയിലും നന്നായി വളരുന്നു.തെക്കേ അമേരിക്കയിൽ ജന്മമെടുത്ത പാർത്തീനിയം ഇന്ത്യയിലാദ്യമായി കണ്ടത് 1955ൽ പൂനയിലാണ്. ഇറക്കുമതി ചെയ്ത ഗോതമ്പു ചാക്കുകളിലൂടെയാണ് ഇത് ഇന്ത്യയിലെത്തിയതെന്ന് കരുതപ്പെടുന്നു. തമിഴ്‌നാടിനോട് ചേർന്ന പാറശ്ശാല, പാലക്കാട്, ഇടുക്കി ജില്ലകളിലും കർണ്ണാടകയോടടുത്തു കിടക്കുന്ന വയനാടൻ ഗ്രാമപ്രദേശങ്ങളിലും പാർത്തീനിയം വ്യാപകമായി കാണുന്നുണ്ട്. സാധാരണയായി റെയില്‍വേ സ്റ്റേഷന്റേയും , ബസ്റ്റാന്റിന്റേയും പരിസരത്താണ് കോണ്‍ഗ്രസ് പച്ച കാണപ്പെടുന്നത്.ഉപ്പുലായിനി തളിക്കുന്നത് ഈ കളയെ ഉണക്കാൻ പര്യാപ്തമാണ്. സൈഗോഗ്രാമാ ബൈകളറേറ്റ എന്ന വണ്ട് പാർത്തീനിയത്തിന്റെ ജൈവീക നിയന്ത്രണ ത്തിനു ഫലപ്രദമാണെന്നു തെളിഞ്ഞിട്ടുണ്ട്.ആസ്റ്റർ വിഭാഗത്തിൽപ്പെടുന്ന ഈ ചെടി അലർജിക്ക് കാരണമാവാറുണ്ട്. ഇതിന്റെ സാമീപ്യം പലരുടേയും ദേഹത്ത് ചൊറിച്ചിലും തടിപ്പും ഉണ്ടാക്കും. പാർത്തീനിയത്തിൽ അടങ്ങിയിരിക്കുന്ന പാർത്തെനിൻ അലർജ്ജിയുണ്ടാക്കുന്നു. ത്വക്ക് രോഗങ്ങളും , ശ്വാസകോശ രോഗങ്ങളും മനുഷ്യർക്ക് ഉണ്ടാക്കുന്നു ഇത് പ്രധാനമായും പൂമ്പൊടിയുടെ അലർജ്ജിയാണ്. ശ്വാസനാള സംബന്ധമായ അസ്വസ്ഥതകളുള്ളവർക്ക് പാർത്തീനിയത്തി ന്റെ പൂമ്പൊടിയുള്ള വായു ശ്വസിക്കുന്നത് തുടർച്ചയായ തുമ്മൽ, മൂക്കടപ്പ്, കണ്ണിൽ നിന്നും വെള്ളം വരുക എന്നി പ്രശ്‌നങ്ങൾ ഉണ്ടാക്കാം. ![](https://cdn.boolokam.com/articles/2023/12/ffggggg.webp)കേരളത്തിൽ മാത്രമല്ല ഇന്ത്യയിലെ മിക്ക സംസ്ഥാനങ്ങളിലും വ്യാപിച്ചിരിക്കുന്ന മധ്യമതോതിൽ അപകടമുണ്ടാക്കുന്ന അധിനിവേശ സസ്യമാണ് പാർത്തീനിയം. 1950-കളിലാണ് വടക്ക്, തെക്ക് അമേരിക്കയിൽനിന്നെത്തിയ ഇത് ശ്രദ്ധിക്കപ്പെടുന്നത്. ധാന്യങ്ങൾ ഇറക്കുമതി ചെയ്തപ്പോൾ ഇതിന്റെ വിത്ത് കലർപ്പായി എത്തിയതാണെന്ന് കരുതപ്പെടുന്നു. കടുത്ത വരൾച്ചയിൽപ്പോലും ഗ്രാമമോ , നഗരമോ , നാടോ , കാടോ എന്ന വ്യത്യാസമി ല്ലാതെ പടർന്നു പിടിച്ചുവ്യാപിക്കുന്ന കുറ്റിച്ചെടി യാണിത്. മറ്റുസസ്യങ്ങളെ മുച്ചൂടും മുടിക്കുന്ന ഇതിന്റെ സസ്യഭാഗങ്ങൾ മനുഷ്യരിലും മൃഗങ്ങളിലും വലിയതോതിലുള്ള ത്വക്ക്, ശ്വാസകോശ അലർജിക്കും മരണത്തിനുംവരെ കാരണമാകുന്നുണ്ട്. മറ്റുസസ്യങ്ങളുടെ പ്രത്യുത്പാദനത്തെയും പാർത്തീനിയം ദോഷകരമായി ബാധിക്കുമെന്ന് പഠനങ്ങൾ വെളിപ്പെടുത്തുന്നു. കേരളത്തിലെ കാലാവസ്ഥ വെച്ച് ഒരിക്കല്‍ ഈ ചെടി നശിപ്പിച്ചാല്‍ വീണ്ടും വളരാനുള്ള സാധ്യത കുറവാണ്. അതിനാല്‍ ഈ ചെടി കണ്ടാല്‍ കിളച്ചുമാറ്റുകയോ കൈ കൊണ്ട് പറിച്ച് കളയുകയോ ചെയ്യാം. കൈയ്യുറ ധരിച്ച് വേണം ചെടി നശിപ്പിക്കാന്‍ എന്നതും ശ്രദ്ധിക്കണം.
