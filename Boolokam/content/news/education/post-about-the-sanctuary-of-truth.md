---
title: "ബുദ്ധിസ്റ്റ്, ഹിന്ദു വിഷയങ്ങളിലുള്ള ശില്പകല, തായ്‌ലാന്റിലെ ഈ ക്ഷേത്രം പണിതീരുമ്പോൾ ഒരു ലോകാത്ഭുതം തന്നെ, വീഡിയോ കാണാം"
date: 2023-09-05T12:46:18
draft: false
categories: ["Education"]
tags: ['pattaya', 'Sanctuary Of Truth', 'tailand', 'The Sanctuary Of Truth']
author: "Beaumaris"
image: "https://cdn.boolokam.com/articles/2023/09/dqqwee.jpg"
view_count: 875606
like_count: 13239
comment_count: 0
---

**സാങ്ച്വറി ഓഫ് ട്രൂത്ത്** **അറിവ് തേടുന്ന പാവം പ്രവാസി** തായ്‌ലാന്റിലെ പട്ടായയിൽ ഉള്ള ഒരു ക്ഷേത്ര സമുച്ചയമാണ് സാങ്ച്വറി ഓഫ് ട്രൂത്ത് . വാങ് ബൊറാൻ, പ്രസാദ് മായ് എന്നും അറിയപ്പെടുന്നു. ഈ ദേവാലയം മുഴുവൻ മരത്തിൽ ആണ് പണിതിരിക്കുന്നത്. പ്രധാനമായും ബുദ്ധിസ്റ്റ്, ഹിന്ദു വിഷയങ്ങളിലുള്ള ശില്പകലയാണ് ഇവിടെ ഉള്ളത്. ഇതിന്റെ ഗോപുരത്തിന് 105 മി. ഉയരം ഉണ്ട്. തായ് വ്യാപാരി ആയ ലെക് വിരിയഫന്റ് എന്നൊരാളുടെ ആശയമാണ് ഈ പദ്ധതി. 2050ൽ മുഴുവനായി പണി തീർക്കാനാണ് ഉദ്ദേശിച്ചിരിക്കുന്നത്. [video width="852" height="480" mp4="https://cdn.boolokam.com/articles/2023/09/templee.mp4"][/video] ഖമർ വാസ്തുവിദ്യ ശൈലി ആണ് ഈ കെട്ടിടം ഉപയോഗിക്കുന്നത്. അങ്കോർ കാലഘട്ടത്തിലെ പോലെ മരത്തിൽ കൊത്തുപണി ചെയ്ത ശിൽപ്പങ്ങൾ ഇവിടെ കാണാം. നാല് ഗോപുരങ്ങൾ ആണ് ഇതിനുള്ളത്. കംബോഡിയ, ചൈന, ഇന്ത്യ, തായ്‌ലൻഡ് എന്നിവിടങ്ങളിൽ നിലനിന്നിരുന്ന ബുദ്ധിസ്റ്റ് ഹിന്ദു പുരാണങ്ങളിലെ കഥകൾ ഇവിടെ കാണിച്ചിരിക്കുന്നു .കലയും, സംസ്കാരവും കൊണ്ട് പുരാതന ജീവിതത്തെയും, വിജ്ഞാനത്തെയും, തത്ത്വചിന്തയെയും പ്രതിഫലിപ്പിക്കുക എന്നതാണ് ദേവാലയത്തിന്റെ ഉദ്ദേശം എന്നാണ്. ഇവിടെക്ക് പ്രവേശിക്കുമ്പോൾ ആദ്യം ഒരു പാര്‍ക്ക് പോലെയുള്ള ഇടമാണ്. കുതിരസവാരി, മൃഗങ്ങള്‍ക്ക് തീറ്റ നല്‍കല്‍ എന്നിങ്ങനെയുള്ള ആക്ടിവിറ്റികള്‍ ഇവിടെ കാണാം. അവസാനം ഒരു ബാല്‍ക്കണി വ്യൂവില്‍ എത്തിച്ചേരും. അവിടെയാണ് നമ്മുടെ കണ്ണുകളെ അമ്പരപ്പിച്ചുകൊണ്ട് സാങ്ച്വറി ഓഫ് ട്രൂത്ത്‌ എന്ന ഈ ക്ഷേത്രം നില നിൽക്കുന്നത്. ![](https://cdn.boolokam.com/articles/2023/09/wwffff-1.jpg)വര്‍ഷങ്ങള്‍ക്ക് മുന്‍പ് 1983 തുടങ്ങിയ ക്ഷേത്രത്തിന്‍റെ പണികള്‍ ഇതുവരെ പൂര്‍ത്തിയായിട്ടില്ലെന്നതാണ് മറ്റൊരു അത്ഭുതം. ഇപ്പോഴും പണികള്‍ നടക്കുന്നതിനാല്‍ ക്ഷേത്രത്തിലേക്കുള്ള സന്ദര്‍ശകര്‍ തലയില്‍ ഒരു ഹെല്‍മറ്റ് ധരിച്ചുവേണം പ്രവേശിക്കുവാന്‍. അതിനുള്ള ഹെല്‍മറ്റ് അവിടുന്ന് തന്നെ സൗജന്യമായി ലഭിക്കും. വികലാംഗരായ ആളുകള്‍ക്ക് മുകളിലേക്ക് കയറുവാനായി നിര്‍മ്മിച്ചിരിക്കുന്ന തടി കൊണ്ടുള്ള ലിഫ്റ്റ്‌ മറ്റൊരു പുതുമയാണ്. https://youtu.be/O4NpEpg0gtw പണം നല്‍കിയാല്‍ അവിടെ സജ്ജീകരിച്ചിരിക്കുന്ന രാജസിംഹാസനത്തില്‍ അവിടത്തെ രാജവേഷം ധരിച്ചിരുന്ന് നമുക്ക് ഫോട്ടോയെടുക്കുന്നതാണ്. ഇങ്ങനെ എടുക്കുന്ന ഫോട്ടോകള്‍ നിമിഷനേരത്തിനകം അവര്‍ പ്രിന്‍റ് എടുത്ത് ഫ്രെയിം ചെയ്ത് നമുക്ക് നല്‍കും. ഭാവിയില്‍ ഇത് ലോകാത്ഭുതങ്ങളില്‍ ഒന്നാകുവാന്‍ വരെ സാധ്യതയുണ്ട്. അത്രയ്ക്ക് അത്ഭുതകരവും മനോഹരവുമാണീ ക്ഷേത്രവും ശില്പകലകളും . ![](https://cdn.boolokam.com/articles/2023/09/sc.jpg) **
