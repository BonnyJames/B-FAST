---
title: "ചന്ദ്രയാൻ എന്തുകൊണ്ട് ലാന്ററിൽ തിരിച്ചു കയറ്റി പാർക്ക് ചെയ്തു വെച്ചു കൂടാ ? പലരുടെയും മനസിലുള്ള ചോദ്യമാണിത്, നമുക്കിതൊന്നു വിശദമായി പരിശോധിക്കാം"
date: 2023-09-01T09:30:20
draft: false
categories: ["Education"]
tags: ['chandrayaan 3', 'vikram lander']
author: "Beaumaris"
---

<strong>ചന്ദ്രയാൻ എന്തുകൊണ്ട് ലാന്ററിൽ തിരിച്ചു കയറ്റി പാർക്ക് ചെയ്തു വെച്ചു കൂടാ ?</strong>

<strong>Anoop Nair</strong>

പലരുടെയും മനസിലുള്ള ചോദ്യമാണിത്. ഞാൻ ഒരാഴ്ച മുമ്പിട്ട പോസ്റ്റിൽ കുറച്ചു പേർ വന്നു ചോദിക്കുകയും ചെയ്തു. നമുക്കിതൊന്നു വിശദമായി പരിശോധിക്കാം.

ഒന്നാമതായി, എന്തിന്നാണ് ഇങ്ങനെ സംരക്ഷിക്കുന്നത് എന്നറിയാത്തവർക്ക് വേണ്ടി. ചന്ദ്രനിലെ പകലും രാത്രിയും വളരെ നീണ്ടതാണ്. ഏകദേശം ഭൂമിയിലെ 14 ദിവസങ്ങളോളം വരും. ഈ പകൽ ആണ് ഇപ്പോൾ അവിടെ. ഇനി അതവസാനിച്ച് രാത്രി ആരംഭിക്കുമ്പോൾ ആണ് ബുദ്ധിമുട്ട്. ഈ പകൽ തീരുന്നതോടെ നമ്മുടെ മിഷൻ കാലാവധി അവസാനിക്കുമെങ്കിലും അതു കഴിഞ്ഞു പേടകത്തിനു എന്താണ് സംഭവിക്കുക എന്ന ചർച്ചയിലാണ് മുകളിൽ ആദ്യം എഴുതിയ ചോദ്യം ഉയരുന്നത്. അതിൽ ചിലർക്കെങ്കിലും ഉള്ള സംശയമാണ് ഒരു തെർമൽ ഇൻസുലേഷൻ വെക്കാൻ ഇത്ര പാടുണ്ടോ , ഹീറ്റ് റെസിസ്റ്റന്റ് ആയ ഒരു വസ്തു കൊണ്ടു നന്നായി ഇൻസുലേറ്റ് ചെയ്താൽ പോരെ എന്ന്. പറ്റില്ല എന്നതാണ്. അത്തരം ഇൻസുലേഷൻ അവിടെയുള്ള സാഹചര്യത്തിൽ താപനില നിലനിർത്താൻ കഴിയില്ല. ഇവിടെ ആവശ്യം, തുടർച്ചയായി ചൂടുൽപ്പാദിപ്പിക്കുന്ന ഒരു ഇലക്ട്രിക്കൽ ഹീറ്റിംഗ് സിസ്റ്റം ആണ്. വൈദ്യുതി ഉപയോഗിച്ചു പ്രവർത്തിക്കുന്ന അത്തരം ഒരു സംവിധാനം അതിലില്ല. എന്നാൽ റഷ്യയുടെ ലൂണ 25 ൽ ഈ സംവിധാനം ഉണ്ടായിരുന്നു. അത് തകർന്നു പോയത് നിർഭാഗ്യകരം. ഈ സംവിധാനം ആണ് സർക്യൂട്ട് ബോര്ഡുകൾക്ക് ഏറ്റവും കാര്യക്ഷമമായി പ്രവർത്തിക്കാൻ ആവശ്യമായ താപനില നിലനിർത്താൻ സഹായിക്കുക. നമ്മുടെ വരും മിഷനുകളിൽ അതുണ്ടാകുമെന്നു പ്രത്യാശിക്കാം.

<img class="size-full wp-image-416790 aligncenter" src="https://cdn.boolokam.com/articles/2023/09/t3t3t.jpg" alt="" width="960" height="960" />ഇനി ഈ പ്രഗ്യാൻ റോവർ തിരിച്ചു കയറ്റി പാർക്ക് ചെയ്യുന്ന കാര്യത്തിലേക്ക് തിരിച്ചു വരാം. ശരിയാണ്. അങ്ങനെ കയറ്റാൻ പറ്റിയിരുന്നെങ്കിൽ നമ്മുടെ പ്രശ്നങ്ങൾ തീർന്നേനെ. പക്ഷെ ഇവിടെ വണ്ടി ഇനി തിരിച്ചു കയറില്ല എന്നതാണ് ഞാൻ മനസിലാക്കിയ കാര്യം. റോവറിന് ഭൂമിയിൽ നിന്നുള്ള റിമോട്ട് നിയന്ത്രണം ഇല്ല. അതിലെ എ ഐ നാവിഗേഷൻ സിസ്റ്റം മാത്രമാണ് ആണ് അതിനെ ഓടിക്കുന്നത്. മുൻകൂട്ടി തയ്യാറാക്കി വെച്ചിരിക്കുന്ന ഒരു പൊസിഷനിൽ നിന്നും റാംപിലൂടെ ഈ നാവിഗേഷൻ സിസ്റ്റം ഉപയോഗിച്ചു സഞ്ചരിച്ചു തുടങ്ങുന്ന റോവർ ഉപരിതലത്തിലൂടെ യാത്ര തുടരും. ഇതിലെ ക്യാമറകളിലും മറ്റും ഫീഡ് ചെയ്തിരിക്കുന്ന ട്രെയ്നിങ് മോഡലുകളിലൂടെ അതിനു തിരിച്ചറിയാനാവുക ഗർത്തങ്ങൾ മാത്രം. ഈ കഴിഞ്ഞ ദിവസം ഇത്തരം ഒരു ഗർത്തിനു മുന്നിൽ എത്തിയ റോവർ അത് ഡിറ്റക്ട് ചെയ്യുകയും വഴി മാറി സഞ്ചരിക്കുമായും ചെയ്തിരുന്നു എന്നു ചിലരെങ്കിലും വായിച്ചു കാണും. ഈ നാവിഗേഷൻ സിസ്റ്റത്തിൽ തിരികെ ലാന്ററിൽ കയറാനുള്ള അത്ര സങ്കീർണ്ണമായ ട്രെയ്നിങ് മോഡലുകൾ ഇല്ലാത്തത് കൊണ്ട് അതിനു സ്വയം തിരികെ പ്രവേശിക്കാനാകില്ല എന്നാണ് എന്റെ നിഗമനം.

ഇനി, എന്തു കൊണ്ടാണ് ഈ ഹീറ്റിംഗ് സിസ്റ്റവും തിരികെ കയറാനുള്ള നാവിഗേഷൻ സിസ്റ്റവും ഘടിപ്പിക്കാതെ ഭൂമിയിൽ നിന്നും വിക്ഷേപിച്ചത് എന്ന മറുചോദ്യവും ചിലർക്കെങ്കിലും ഉണ്ടാകും. അതിനും കാരണമുണ്ട്. ഇത് നമ്മുടെ ആദ്യ വിജയ മിഷൻ ആണ്. ലാൻഡ് ചെയ്യപ്പെടുമെന്ന് യാതൊരു ഉറപ്പും ഉണ്ടായിരുന്നില്ല. കിട്ടിയാൽ കിട്ടി എന്ന അവസ്ഥ ആയിരുന്നു. അതിനാൽ തന്നെ ലാൻഡ് ചെയ്യാൻ ശ്രമിക്കുക , വിജയിച്ചു കിട്ടുക എന്ന അടിസ്ഥാന ലക്ഷ്യം മാത്രമേ ഈ മിഷന് ഉണ്ടായിരുന്നുള്ളു. റോവർ ഇറക്കിയത് പോലും ബോണസ് ആണെന്നേ ഞാൻ പറയൂ. ഈ ഇറക്കിയ റോവർ 14 ദിവസം പ്രവർത്തിക്കുകയും കൂടി ചെയ്താൽ മിഷൻ പൂർണ്ണമായി. മൊത്തത്തിൽ പറഞ്ഞാൽ ഒരു ലളിതമായ ലക്ഷ്യമുള്ള മിഷൻ ആയിരുന്നു ഇത്. ലാൻഡിങ്ങിന് ശേഷൻ കൂടുതൽ സങ്കീർണ്ണമായ മിഷൻ ലക്ഷ്യങ്ങളോടെ വിക്ഷേപിക്കുന്ന ഭാവി മിഷനുകളിൽ കൂടുതൽ സംവിധാനങ്ങൾ പ്രതീക്ഷിക്കാം.


![ചന്ദ്രയാൻ എന്തുകൊണ്ട് ലാന്ററിൽ തിരിച്ചു കയറ്റി പാർക്ക് ചെയ്തു വെച്ചു കൂടാ ? പലരുടെയും മനസിലുള്ള ചോദ്യമാണിത്, നമുക്കിതൊന്നു വിശദമായി പരിശോധിക്കാം](https://cdn.boolokam.com/articles/2023/09/t3t3t.jpg)**ചന്ദ്രയാൻ എന്തുകൊണ്ട് ലാന്ററിൽ തിരിച്ചു കയറ്റി പാർക്ക് ചെയ്തു വെച്ചു കൂടാ ?** **Anoop Nair** പലരുടെയും മനസിലുള്ള ചോദ്യമാണിത്. ഞാൻ ഒരാഴ്ച മുമ്പിട്ട പോസ്റ്റിൽ കുറച്ചു പേർ വന്നു ചോദിക്കുകയും ചെയ്തു. നമുക്കിതൊന്നു വിശദമായി പരിശോധിക്കാം. ഒന്നാമതായി, എന്തിന്നാണ് ഇങ്ങനെ സംരക്ഷിക്കുന്നത് എന്നറിയാത്തവർക്ക് വേണ്ടി. ചന്ദ്രനിലെ പകലും രാത്രിയും വളരെ നീണ്ടതാണ്. ഏകദേശം ഭൂമിയിലെ 14 ദിവസങ്ങളോളം വരും. ഈ പകൽ ആണ് ഇപ്പോൾ അവിടെ. ഇനി അതവസാനിച്ച് രാത്രി ആരംഭിക്കുമ്പോൾ ആണ് ബുദ്ധിമുട്ട്. ഈ പകൽ തീരുന്നതോടെ നമ്മുടെ മിഷൻ കാലാവധി അവസാനിക്കുമെങ്കിലും അതു കഴിഞ്ഞു പേടകത്തിനു എന്താണ് സംഭവിക്കുക എന്ന ചർച്ചയിലാണ് മുകളിൽ ആദ്യം എഴുതിയ ചോദ്യം ഉയരുന്നത്. അതിൽ ചിലർക്കെങ്കിലും ഉള്ള സംശയമാണ് ഒരു തെർമൽ ഇൻസുലേഷൻ വെക്കാൻ ഇത്ര പാടുണ്ടോ , ഹീറ്റ് റെസിസ്റ്റന്റ് ആയ ഒരു വസ്തു കൊണ്ടു നന്നായി ഇൻസുലേറ്റ് ചെയ്താൽ പോരെ എന്ന്. പറ്റില്ല എന്നതാണ്. അത്തരം ഇൻസുലേഷൻ അവിടെയുള്ള സാഹചര്യത്തിൽ താപനില നിലനിർത്താൻ കഴിയില്ല. ഇവിടെ ആവശ്യം, തുടർച്ചയായി ചൂടുൽപ്പാദിപ്പിക്കുന്ന ഒരു ഇലക്ട്രിക്കൽ ഹീറ്റിംഗ് സിസ്റ്റം ആണ്. വൈദ്യുതി ഉപയോഗിച്ചു പ്രവർത്തിക്കുന്ന അത്തരം ഒരു സംവിധാനം അതിലില്ല. എന്നാൽ റഷ്യയുടെ ലൂണ 25 ൽ ഈ സംവിധാനം ഉണ്ടായിരുന്നു. അത് തകർന്നു പോയത് നിർഭാഗ്യകരം. ഈ സംവിധാനം ആണ് സർക്യൂട്ട് ബോര്ഡുകൾക്ക് ഏറ്റവും കാര്യക്ഷമമായി പ്രവർത്തിക്കാൻ ആവശ്യമായ താപനില നിലനിർത്താൻ സഹായിക്കുക. നമ്മുടെ വരും മിഷനുകളിൽ അതുണ്ടാകുമെന്നു പ്രത്യാശിക്കാം. ഇനി ഈ പ്രഗ്യാൻ റോവർ തിരിച്ചു കയറ്റി പാർക്ക് ചെയ്യുന്ന കാര്യത്തിലേക്ക് തിരിച്ചു വരാം. ശരിയാണ്. അങ്ങനെ കയറ്റാൻ പറ്റിയിരുന്നെങ്കിൽ നമ്മുടെ പ്രശ്നങ്ങൾ തീർന്നേനെ. പക്ഷെ ഇവിടെ വണ്ടി ഇനി തിരിച്ചു കയറില്ല എന്നതാണ് ഞാൻ മനസിലാക്കിയ കാര്യം. റോവറിന് ഭൂമിയിൽ നിന്നുള്ള റിമോട്ട് നിയന്ത്രണം ഇല്ല. അതിലെ എ ഐ നാവിഗേഷൻ സിസ്റ്റം മാത്രമാണ് ആണ് അതിനെ ഓടിക്കുന്നത്. മുൻകൂട്ടി തയ്യാറാക്കി വെച്ചിരിക്കുന്ന ഒരു പൊസിഷനിൽ നിന്നും റാംപിലൂടെ ഈ നാവിഗേഷൻ സിസ്റ്റം ഉപയോഗിച്ചു സഞ്ചരിച്ചു തുടങ്ങുന്ന റോവർ ഉപരിതലത്തിലൂടെ യാത്ര തുടരും. ഇതിലെ ക്യാമറകളിലും മറ്റും ഫീഡ് ചെയ്തിരിക്കുന്ന ട്രെയ്നിങ് മോഡലുകളിലൂടെ അതിനു തിരിച്ചറിയാനാവുക ഗർത്തങ്ങൾ മാത്രം. ഈ കഴിഞ്ഞ ദിവസം ഇത്തരം ഒരു ഗർത്തിനു മുന്നിൽ എത്തിയ റോവർ അത് ഡിറ്റക്ട് ചെയ്യുകയും വഴി മാറി സഞ്ചരിക്കുമായും ചെയ്തിരുന്നു എന്നു ചിലരെങ്കിലും വായിച്ചു കാണും. ഈ നാവിഗേഷൻ സിസ്റ്റത്തിൽ തിരികെ ലാന്ററിൽ കയറാനുള്ള അത്ര സങ്കീർണ്ണമായ ട്രെയ്നിങ് മോഡലുകൾ ഇല്ലാത്തത് കൊണ്ട് അതിനു സ്വയം തിരികെ പ്രവേശിക്കാനാകില്ല എന്നാണ് എന്റെ നിഗമനം. ഇനി, എന്തു കൊണ്ടാണ് ഈ ഹീറ്റിംഗ് സിസ്റ്റവും തിരികെ കയറാനുള്ള നാവിഗേഷൻ സിസ്റ്റവും ഘടിപ്പിക്കാതെ ഭൂമിയിൽ നിന്നും വിക്ഷേപിച്ചത് എന്ന മറുചോദ്യവും ചിലർക്കെങ്കിലും ഉണ്ടാകും. അതിനും കാരണമുണ്ട്. ഇത് നമ്മുടെ ആദ്യ വിജയ മിഷൻ ആണ്. ലാൻഡ് ചെയ്യപ്പെടുമെന്ന് യാതൊരു ഉറപ്പും ഉണ്ടായിരുന്നില്ല. കിട്ടിയാൽ കിട്ടി എന്ന അവസ്ഥ ആയിരുന്നു. അതിനാൽ തന്നെ ലാൻഡ് ചെയ്യാൻ ശ്രമിക്കുക , വിജയിച്ചു കിട്ടുക എന്ന അടിസ്ഥാന ലക്ഷ്യം മാത്രമേ ഈ മിഷന് ഉണ്ടായിരുന്നുള്ളു. റോവർ ഇറക്കിയത് പോലും ബോണസ് ആണെന്നേ ഞാൻ പറയൂ. ഈ ഇറക്കിയ റോവർ 14 ദിവസം പ്രവർത്തിക്കുകയും കൂടി ചെയ്താൽ മിഷൻ പൂർണ്ണമായി. മൊത്തത്തിൽ പറഞ്ഞാൽ ഒരു ലളിതമായ ലക്ഷ്യമുള്ള മിഷൻ ആയിരുന്നു ഇത്. ലാൻഡിങ്ങിന് ശേഷൻ കൂടുതൽ സങ്കീർണ്ണമായ മിഷൻ ലക്ഷ്യങ്ങളോടെ വിക്ഷേപിക്കുന്ന ഭാവി മിഷനുകളിൽ കൂടുതൽ സംവിധാനങ്ങൾ പ്രതീക്ഷിക്കാം.
