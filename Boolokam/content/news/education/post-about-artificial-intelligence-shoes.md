---
title: "വരുന്നു...''ആർട്ടിഫിഷ്യൽ ഇന്റെലിജിൻസ്‌ ഷൂ''"
date: 2024-01-25T05:37:07
draft: false
categories: ["Education"]
tags: ['artificial intelligence', 'artificial intelligence shoes', 'Shoes']
author: "Beaumaris"
image: ""
view_count: 1359839
like_count: 27652
comment_count: 0
---

**വരുന്നു...''ആർട്ടിഫിഷ്യൽ ഇന്റെലിജിൻസ്‌ ഷൂ''** **Anoop Nair ** യുഎസ് ആസ്ഥാനമായുള്ള ഷിഫ്റ്റ് റോബോട്ടിക്സ് എന്ന സ്റ്റാർട്ടപ്പ് കമ്പനിയുടെ പുതിയ കണ്ടുപിടുത്തമാണ് ആരെയും അമ്പരപ്പിയ്ക്കുന്നത്. സാധാരണ ഷൂവിനേക്കാൾ ഇരട്ടി വേഗത്തിൽ നടക്കാൻ സഹായിക്കുന്ന ഒരു ഇലക്ട്രോണിക് ഷൂ ആണ് ഇവരുടെ പുതിയ കണ്ടുപിടുത്തം. എന്നാൽ ഇതൊരു സ്‌കേറ്റർ അല്ല മറിച്ചു സാധാരണ ഷൂകളാണെന്നും കമ്പനി വ്യക്തമാക്കുന്നു. ബാറ്ററി പവറിനെ ആശ്രയിച്ച് ഓരോ തവണയും ഒരു ചുവടുവെക്കുമ്പോൾ ആ ചുവട് നീളം കൂടിയതും വേഗതയിലുള്ളതും ആക്കുകയാണ് മൂൺവാക്കേഴ്സ് എന്ന് വിളിക്കപ്പെടുന്ന ഈ ഇലക്ട്രിക് ഷൂസ് ചെയ്യുക. ശരിക്കും മോട്ടോറൈസ്ഡ് ഷൂകളാണ് മൂൺവാക്കറുകൾ. https://youtu.be/S8VvSlLth7g പക്ഷെ നമ്മൾ ചുവടു വെക്കുന്നതിനനുസരിച്ചു പ്രവർത്തിക്കും. ആർട്ടിഫിഷ്യൽ ഇന്റെലിജെൻസ് നിയന്ത്രിക്കുന്ന ഡ്രൈവ് ട്രെയിൻ ആണ് ഇതിന്റെ തലച്ചോർ. പരുക്കൻ റോഡ് അവസ്ഥകൾ മുന്നിൽ കണ്ടാണ് ഇതിന്റെ നിർമാണം. IP45 വാട്ടർ റെസിസ്റ്റന്റ് ആയതിനാൽ മഴയിൽ നിന്നും വെള്ളത്തിൽ നിന്നും സുരക്ഷിതമായിരിക്കുകായും ചെയ്യുന്നു . യുഎസ്ബി ടൈപ്പ് സി പോർട്ട് വഴി ഷൂ ചാർജ് ചെയ്യാൻ സാധിക്കും. ഒരിക്കൽ ചാർജ് ചെയ്‌താൽ 10 കിലോമീറ്റർ ദൂരം അസിസ്റ്റഡ് ഫാസ്റ്റ് വാക്ക് ചെയ്യാൻ സാധിക്കും. ഒരാളുടെ ഷൂസ് ഇതിൽ സ്ട്രാപ്പ് ചെയ്യുകയാണ് ചെയ്യുക. ഓരോ ഷൂവിനും ഏകദേശം 2 കിലോ ഭാരമുണ്ട്. ഈ ഇലക്ട്രിക് ഷൂ ഒരൊറ്റ സൈസിൽ മാത്രമേ ലഭ്യമാകൂ. വില അൽപ്പം കൂടുതലാണ്. ഒരു ജോഡിക്ക് ഒരു ലക്ഷം രൂപയോളം വരും. കമ്പനി എന്തായാലും അവരുടെ വെബ്സൈറ്റ് വഴി സ്പീഡ് വാക്കിംഗ് ഷൂസ് വിൽക്കാൻ തുടങ്ങിയിട്ടുണ്ട്.
