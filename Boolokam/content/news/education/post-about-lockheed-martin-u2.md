---
title: "ഈ അമേരിക്കൻ ചാരവിമാനം ഉയരാൻ തുടങ്ങുമ്പോൾ ഒരു കാർ അനുഗമിക്കുന്നത് എന്തുകൊണ്ട് ?"
date: 2022-08-22T06:57:33
draft: false
categories: ["Education"]
tags: ['america', 'lockheed martin U2', 'Lockheed U-2', 'US AIRFORCE']
author: "Beaumaris"
image: "https://cdn.boolokam.com/articles/2022/08/fwfgggghh.jpg"
view_count: 2194603
like_count: 46096
comment_count: 0
---

**ലോക്ഹീറ്റ് മാർട്ടിൻ U2, വിചിത്ര രീതികൾ ഉള്ള ഒന്നാംതരം അമേരിക്കൻ ചാരകണ്ണൻ** **ഹിരണ് നെല്ലിയോടൻ** സാധാരണയായി എയ്റോസ്‌പേസ് സേഫ്റ്റിയുടെ ഭാഗമായി വിമാനത്തിന്റെ ലാൻഡിംഗ് / ടേക്ക് ഓഫ് സമയങ്ങളിൽ റൺവേയിൽ മറ്റൊരു വാഹനം കടന്നു ചെല്ലുന്നത് നിങ്ങൾക്ക് ഊഹിക്കാനാകുമോ....? സൈക്കിൾ ബാലൻസ്‌ പോലെ വിമാനം ലാൻഡിംഗ് ചെയ്യുന്നത് ഊഹിക്കാനാകുമോ....?അല്ലെങ്കിൽ അതിന്റെ ചിറകുകൾ റൺവേയിൽ ഇടിക്കുന്നത് സങ്കൽപ്പിക്കാൻ ആകുമോ? അതുമല്ലെങ്കിൽ ടെക്‌നീഷ്യൻസ് വിമാനത്തിന്റെ ചിറകിൽ അള്ളിപ്പിടിച്ചു സർക്കസ് കാണിക്കേണ്ട ഗതികേട് ചിന്തിക്കാൻ എങ്കിലും? എന്നാൽ ഇതൊക്കെ ഒത്തുചേരുന്ന ഒരു വിമാനം ലോകത്തു ഇന്നുമുണ്ട്....യു എസിന്റെ കയ്യിൽ ഉള്ള ലോക്ഹീറ്റ് മാർട്ടിന്റെ U2 ആണത്.ഇതിന്റെ വിചിത്രമായ ഡിസൈൻ കാരണം ടേക്ക് ഓഫിന് മുൻപ് വിങ്സിനു ഇരു വശവും താത്കാലിക ചെറു ടയറുകൾ ഘടിപ്പിക്കുന്നു. ടേക്ക് ഓഫ് ആവുന്ന നിമിഷം ഇവ വിമാനത്തിൽ നിന്ന് വേർപ്പെടുന്നു. ലാൻഡിംഗ് സമയത്തു വിമാനത്തിന് പുറകെ ഒരു കാർ അതി വേഗതയിൽ വരികയും ചെയ്യും...ലാൻഡിംഗ് ന്റെ അവസാന നിമിഷം ബാലൻസ് നഷ്ടപ്പെടുന്ന U2 വിന്റെ ഒരു ചിറക് തറയിൽ തൊടുന്നു...ചിറക് സംരക്ഷിക്കാൻ ഒരു ടൈറ്റാനിയം കവചം ചിറകിന്റെ അരികിൽ നൽകിയിട്ടുണ്ട്...തൊട്ടടുത്ത നിമിഷം വാഹനത്തിൽ നിന്നു ടെക്‌നീഷ്യൻസ് ഇറങ്ങി വരികയും ചിറകിന്റെ ഇരു വശത്തും പോഗോസ് എന്നു വിളിപ്പേരുള്ള താത്കാലിക ചെറു ടയറുകൾ ഘടിപ്പിക്കുകയും ചെയ്യുന്നു.അന്നേരം അവർ കാണിക്കേണ്ടി വരുന്ന സർക്കസ് കണ്ട് നിങ്ങളിൽ ചിലർ എങ്കിലും അത്ഭുതപ്പെട്ടേക്കാം. ആ പാവങ്ങൾ വിങ്‌സ് ഉയർത്തിയും താഴ്ത്തിയും ടയർ ഒന്നു ഘടിപ്പിക്കാൻ കഷ്ടപ്പെടുന്നു. ![](https://cdn.boolokam.com/articles/2022/08/GGEG.webp)ഡ്രാഗൻ ലേഡി എന്നു വിളിപ്പേരുള്ള ഈ വിമാനം ഏത് കാലവസ്ഥയിലും 70000 അടി ഉയരത്തിൽ പറന്നു വിവര ശേഖരണം നടത്താൻ കഴിവുള്ള ഒന്നാണ്.ക്ലരൻസ് കെല്ലി ജോണ്സണ് ആണ് ഇതിന്റെ ഡിസൈനർ. ഇത് വരെ നിർമിച്ചത് 86 എണ്ണമാണ്. 1957 മുതൽ അമേരിക്കൻ സർവീസിൽ ഉണ്ട്.മുഖ്യ ദൗത്യം ചാരപ്രവർത്തനം ആയതിനാൽ പിടിക്കപ്പെടുന്ന ഘട്ടത്തിൽ ഇതിൽ സഞ്ചരിക്കുന്ന പൈലറ്റിന് പൊട്ടാസ്യം സയനൈഡ് അടങ്ങിയ ആത്മഹത്യ ഗുളികകൾ വരെ മുൻകാലങ്ങളിൽ കൊടുക്കുമായിരുന്നു എന്നു പറയപ്പെടുന്നു..flight endurance 12 മണിക്കൂർ ആണ്....Range 10300km. Maximum speed 805km/h...ഇത്രയൊക്കെ ആയിട്ടും ഈ വിമാനം 1960 ലും 62 ലും രണ്ടു തവണ വെടിയേറ്റ് വീണിട്ടുണ്ട്.ഒന്നു സോവിയറ്റിലും മറ്റൊന്ന് ക്യൂബയിലും.
