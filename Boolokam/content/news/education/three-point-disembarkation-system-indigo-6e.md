---
title: "ലോകത്ത് ആദ്യമായി ഇൻഡിഗോ വിമാനങ്ങളിൽ കൊണ്ടു വന്ന ത്രീ-പോയിന്റ് സംവിധാനം എന്താണ് ?"
date: 2023-08-08T06:02:27
draft: false
categories: ["Education"]
tags: ['IndiGo 6E', 'indigo airlines', 'Three Point Disembarkation System']
author: "Bonny"
image: "http://13.232.38.164/wp-content/uploads/2023/08/vbvbv-1024x768.webp"
view_count: 1207737
like_count: 33169
comment_count: 0
---

**ലോകത്ത് ആദ്യമായി ഇൻഡിഗോ വിമാനങ്ങളിൽ കൊണ്ടു വന്ന ത്രീ-പോയിന്റ് സംവിധാനം എന്താണ് ?** **അറിവ് തേടുന്ന പാവം പ്രവാസി** ലാന്റ് ചെയ്ത വിമാനങ്ങളിൽ നിന്ന് യാത്രക്കാര്‍ക്ക് 'നേരം കളയാതെ' പുറത്തേക്ക് ഇറങ്ങാന്‍ ഉള്ള സംവിധാനമാണ് ത്രീ-പോയിന്റ് സൗകര്യം . ഇന്‍ഡിഗോ എയര്‍ലൈനാണ് ലോകത്ത് ആദ്യമായി യാത്രക്കാര്‍ക്കായി ഈ സൗകര്യമൊരുക്കുന്ന വിമാനക്കമ്പനി . സാധാരണയായി രണ്ട് റാമ്പുകളാണ് യാത്രക്കാര്‍ക്ക് ഇറങ്ങാനായി വിമാനങ്ങളില്‍ സൗകര്യപ്പെടുത്തിയിരിക്കുന്നത്.ത്രീ-പോയിന്റ് സൗകര്യം ഉള്ള വിമാനങ്ങളിൽ മൂന്ന് റാമ്പുകളുടെ സൗകര്യം ലഭ്യമാകും. ഇത് വഴി വിമാനത്തില്‍ നിന്ന് പുറത്തെത്താന്‍ വേണ്ടിവരുന്ന സമയം 13-14 മിനിറ്റില്‍ നിന്ന് 7-8 മിനിറ്റായി കുറയും. രണ്ട് ഫോര്‍വേഡ്, ഒരു റിയര്‍ റാമ്പുകളിലൂടെയാവും യാത്രക്കാര്‍ വിമാനത്തില്‍ നിന്നിറങ്ങുക. ഇന്‍ഡിഗോയുടെ എല്ലാ A320 വിമാനങ്ങളിലും ഈ സൗകര്യം നിലവില്‍ വരുന്നുണ്ട്. ഡല്‍ഹി, മുംബൈ, ബെംഗളൂരു വിമാനത്താവളങ്ങളില്‍ ഈ സംവിധാനം ആരംഭിച്ചതായും 90 ദിവസത്തിനുള്ളില്‍ മറ്റിടങ്ങളിലേക്കും വ്യാപിപ്പിക്കുമെന്നും കമ്പനി അറിയിച്ചു. [](http://13.232.38.164/wp-content/uploads/2023/08/vbvbv.webp)ബോർഡിംഗിനും , ഡീബോർഡിംഗിനും എയറോബ്രിഡ്ജ് ഉപയോഗിക്കാത്ത വിമാനങ്ങൾക്കും , ടെർമിനൽ കെട്ടിടത്തിൽ നിന്ന് അകലെ പാർക്ക് ചെയ്യുന്ന വിമാനങ്ങൾക്കും മാത്രമായിരിക്കും ഈ പദ്ധതി നിലവിൽ ഉപയോഗിക്കുക . നിങ്ങൾ മൂന്ന് എക്സിറ്റ് റാമ്പുകളുള്ള വിമാനത്തിലെ യാത്രക്കാരൻ ആണെങ്കിൽ ഡീബോർഡിംഗ് ആരംഭിക്കുന്നതിന് മുമ്പ് ക്യാബിൻ ക്രൂ ഇതിനെ പറ്റി അറിയിപ്പ് നൽകും. സാധാരണയായി ഒരു വിമാനം നിലത്ത് ഇറങ്ങിയ ഉടൻ തന്നെ അതിൽ നിന്ന് പുറത്തിറങ്ങാൻ യാത്രക്കാർ നിരന്തരം തിരക്കുകൂട്ടാറുണ്ട്. ഒരു എക്‌സ്‌ട്രാ എക്‌സിറ്റ് തുറക്കുന്നത് വഴി ഈ പ്രക്രിയയെ വേഗത്തിലാക്കുകയും, പോകാൻ തിരക്കുള്ളവർക്ക് ആശ്വാസം പകരുകയും ചെയ്യും . [![](http://13.232.38.164/wp-content/uploads/2023/08/feeeee-1024x576.webp)](http://13.232.38.164/wp-content/uploads/2023/08/feeeee.webp)ലാന്റ് ചെയ്തതിന് ശേഷം പാർക്ക് ചെയ്തിരിക്കുന്ന വിമാനത്തിൽ ഇന്ധനം നിറയ്ക്കൽ, കാറ്ററിംഗ്, ലഗേജ് ലോഡിംഗ്, അൺലോഡിംഗ് തുടങ്ങിയ പ്രക്രിയകൾ ചെയ്യാറുണ്ട്. പെട്ടെന്ന് ജോലികൾ തീർക്കാനായി എല്ലാ എയർലൈനുകളും വിമാനത്തിന് ചുറ്റും കുറഞ്ഞ സാങ്കേതിക ഉപകരണങ്ങൾ വേണമെന്നാണ് നിശ്കർഷിക്കുന്നത്. ഇറങ്ങാനുള്ള റാമ്പോ , സ്റ്റെയർകേസോ കൂടുതൽ എണ്ണം കൊണ്ടുവരുന്നത് വിമാനത്തിന് ചുറ്റുമുള്ള ജോലികൾ തടസ്സം വരാൻ സാധ്യത കൂടുതലാണ്. അതുകൊണ്ടാണ് മറ്റ് എയർലൈനുകൾ ത്രീ-പോയിന്റ് സംവിധാനം കൊണ്ടു വരാൻ ഇതുവരെ ശ്രമിക്കാതിരുന്നത്. https://youtu.be/xXqXVuxDOvQ ഒരു വിമാനം ലാൻഡ് ചെയ്ത് ഏകദേശം 30-35 മിനിറ്റ് നിലത്ത് കിടക്കുന്നു . ഇതിനെ വ്യോമയാന ഭാഷയിൽ ടേൺറൗണ്ട് സമയം എന്ന് വിളിക്കുന്നു. ടേൺ എ റൗണ്ട് സമയം കുറച്ചാൽ വിമാനം കൂടുതൽ നേരം വായുവിൽ നിൽക്കുകയും അത് വഴി എയർലൈനിന് കൂടുതൽ വരുമാനം നേടുകയും ചെയ്യാം.ഇൻഡിഗോ തങ്ങളുടെ വിമാനങ്ങൾ കഴിയുന്നിടത്തോളം കാര്യക്ഷമമായി ടേൺ എ റൗണ്ട് സമയം കുറച്ച് പറക്കുന്നുണ്ടെന്ന് ഉറപ്പാക്കാനാണ് പുതിയ സംവിധാനം കൊണ്ടു വന്നത്.
