---
title: "അണുബോംബിന്റെ ശക്തിയെ കുറിച്ച് കേട്ടിട്ടല്ലേയുള്ളൂ കണ്ടിട്ടില്ലല്ലോ, ഈ വീഡിയോ കാണൂ, 1961 ൽ സോവിയറ്റ് പരീക്ഷിച്ച ലോകത്തെ ഏറ്റവും ശക്തമായ ആണവ ബോംബ്"
date: 2023-07-23T13:08:16
draft: false
categories: ["Education"]
tags: ['soviet union', 'tsar', 'tsar bomb explosion', 'tsar bomba explosion']
author: "Beaumaris"
image: ""
view_count: 151087
like_count: 15089
comment_count: 0
---

**Asim Asim** നമ്മൾ വ്യത്യസ്തതരം ന്യൂകിളിയാർ വെപ്പൺ ഡിസൈനിന്റെ കുറിച്ച് വായിച്ചിട്ടുണ്ടല്ലോ..അതിൽ ഒരു ആറ്റം ബോംബിൽ എത്രത്തോളം ഊർജം അടങ്ങിയിരിക്കുന്നത് എന്ന് അറിഞ്ഞിട്ടുണ്ടാകുമല്ലോ. . അതിന്റെ എത്രത്തോളമുണ്ട് കാണിച്ചു തരുന്ന ഒരു വീഡിയോ ആണ് താഴെയുളളത്. [video width="1280" height="720" mp4="https://cdn.boolokam.com/articles/2023/07/TSAR.mp4"][/video] ഈ വീഡിയോ ലോകത്ത് ഇന്നുവരെ പരീക്ഷിക്കപ്പെട്ടതിൽ ഏറ്റവും ശക്തമായ തെർമൊ ന്യൂക്ലിയർ/ഹൈഡ്രജൻ ബോംബ് ആയ ആയ സാർ (Tsar )ബോംബിൻ്റെ സ്ഫോടനമാണ്. 1961 ഒക്ടോബർ 30 ന് സോവിയറ്റ് യൂണിയനാണ് ഈ തെർമോന്യൂക്ലിയർ ബോംബ് പരീക്ഷിച്ചത്. 50 മെഗാടൺ ടി.എൻ.ടി സ്ഫോടനശേഷിയുണ്ടായിരുന്നു ഈ ഭീമൻ ബോംബിന്. എട്ടു മീറ്റർ നീളവും രണ്ടു മീറ്റർ വ്യാസവുമുള്ള ബോംബിന്റെ ഭാരം 27 ടണ്ണായിരുന്നു. ഉത്തര ധ്രുവ മേഖലയിലെ മിറ്റ്യൂഷിഖ ഉൾക്കടലിലാണ് ബോംബ് പരീക്ഷിച്ചത്. 10.5 കിലോമീറ്റർ ഉയരത്തിൽ നിന്നാണ് Tu 95 എന്ന ബോംബർ വിമാനത്തിൽ നിന്നും ബോംബ് വർഷിച്ചത്. 1000 കിലോമീറ്റർ അകലെ നിന്ന് സ്ഫോടന ഫലമായുണ്ടാകുന്ന ജ്വാല ദൃശ്യമായിരുന്നു. സ്ഫോടനത്തെത്തുടർന്നുണ്ടായ കുമിൾ മേഘം (Mushroom Cloud) 64 കിലോമീറ്റർ ഉയരത്തിലേക്ക് വ്യാപിച്ചു. ഇതിന്റെ വ്യാസം 95 കിലോമീറ്ററായിരുന്നു. സ്ഫോടന കേന്ദ്രത്തിന്റെ (Ground zero) 55 കിലോമീറ്റർ ചുറ്റളവിലുള്ള എല്ലാ നിർമ്മിതികളും തകർന്നു തരിപ്പണമായി. നൂറുകണക്കിന് കിലോമീറ്ററുകൾ ചുറ്റളവിൽ എല്ലാ മരപ്പണികളും നാമാവശേഷമായി. ഒരു മണിക്കൂർ സമയം റേഡിയോ സിഗ്നലുകൾ തടസ്സപ്പെട്ടു. ഗ്രൗണ്ട് സീറോയിൽനിന്ന് നൂറു കിലോമീറ്റർ ചുറ്റളവിൽ താപനിലയിൽ മൂന്ന് ഡിഗ്രി സെൽഷ്യസ് വർധനയുണ്ടായി. 700 കിലോമീറ്റർ അകലെ വരെ ആഘാത തരംഗങ്ങൾ എത്തി. 900 കിലോമീറ്റർ ചുറ്റളവിലുള്ള കെട്ടിടങ്ങളിലെ ജനൽച്ചില്ലുകൾ തകർന്നു. നോർവേയിലും ഫിൻലാൻഡിലും വരെ സ്ഫടികപ്പാത്രങ്ങളും ജനൽ പാളികളും തകർന്നുപോയി. സ്ഫോടന ഫലമായുണ്ടായ ഭൂകമ്പത്തിന്റെ പ്രഹരശേഷി 5.25 ആണെന്നാണ് സീസ്മിക് കൗണ്ടറിൽ രേഖപ്പെടുത്തിയത്. ഇത്രയും മാരകമായ ആണവായുധം അതിനുശേഷം സോവിയറ്റ് യൂണിയനോ മറ്റേതെങ്കിലും രാജ്യമോ നിർമിച്ചിട്ടില്ല.
