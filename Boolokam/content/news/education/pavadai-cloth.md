---
title: "പാവാട സ്ത്രീകൾ മാത്രം ധരിക്കുന്ന വസ്ത്രം ആണോ?"
date: 2023-12-30T06:37:46
draft: false
categories: ["Education"]
tags: ['clothing', 'pavada', 'pavadai']
author: "Beaumaris"
image: "https://cdn.boolokam.com/articles/2023/12/scs.jpg"
view_count: 1566350
like_count: 34889
comment_count: 0
---

**പാവാട സ്ത്രീകൾ മാത്രം ധരിക്കുന്ന വസ്ത്രം ആണോ?** **അറിവ് തേടുന്ന പാവം പ്രവാസി** പാവാടയും ,ബ്ലൗസും പൊതുവേ സ്ത്രീകൾ ധരിക്കുന്ന വസ്ത്രമായിട്ടാണ് കണ്ടുവരുന്നത്. എന്നാൽ ഇപ്പൊൾ വസ്ത്രങ്ങളുടെ കാര്യത്തിൽ ഉണ്ടായിരുന്ന ലിംഗവിവേചനം പഴങ്കഥയായി ക്കൊണ്ടിരിക്കുകയാണ്. ഏത് വസ്ത്രവും ആർക്കും ധരിക്കാമെന്ന അവസ്ഥയിലേക്ക് കാലം മാറിക്കൊണ്ടിരിക്കുകയാണ്. ഓരോരുത്തരുടേയും വസ്ത്രധാരണ സ്വാതന്ത്ര്യത്തെ ബഹുമാനിച്ച് മുന്നോട്ട് പോവുക മാത്രമാണ് നമുക്ക് ചെയ്യാവുന്നത്.ചിത്രത്തിൽ കാണുന്ന വസ്ത്രങ്ങൾ വെറുമൊരു പാവാട അല്ല. പാവാട ധരിക്കുക എന്നത് അത്ര മോശം കാര്യമൊന്നുമല്ല. അത്ര പുതിയ കാര്യവുമല്ല. പുരാതന ഗ്രീസിലും , റോമിലും പാവാട ധരിക്കുന്ന പുരുഷന്മാർ യുവത്വം, ശക്തി, കാമാസക്തത എന്നിവയുടെ പ്രതീകം ആയി കരുതപ്പെട്ടിരുന്നു. ഹെർക്കുലീസ് പോലെയുള്ള ധീരയോദ്ധാക്കളുടെയും , റോമിലെ ഗ്ലാഡിയേറ്ററുകളുടെയും ചിത്രങ്ങൾ ശ്രദ്ധിച്ചാൽ അവർ പാവാട ധരിച്ചിരിക്കുന്നത് കാണാം.അതുപോലെ അതിലും പുരാതനമായ ഈജിപ്തിലെ ഉന്നതകുലത്തിൽപെട്ടവർ schenti എന്ന പേരിൽ അറിയപ്പെട്ടിരുന്ന ത്രികൊണാകൃതിയിലുള്ള ഒരുതരം പാവാട ധരിച്ചിരുന്നു. അന്നത്തെ ഉന്നതകുലരുടെയും ധീരന്മാരായ യുവാക്കളുടെയും വസ്ത്രം ആയിരുന്നു പാവാട . ഈ കാലഘട്ടത്തിലും ലോകത്തിൽ പലയിടത്തും പുരുഷന്മാർ പാവാട പോലത്തെ വസ്ത്രം ധരിക്കുന്നത് കാണാം.സ്കോറ്റ്ലാന്റിലെ പരമ്പരാഗത വസ്ത്രധാരണ രീതി അതിനൊരു ഉദാഹരണം ആണ്. ഇതു കൂടാതെ ഫിജി, ഗ്രീസ് മിലിറ്ററി ,ഭൂട്ടാനിലെ ഔദ്യോഗിക വസ്ത്രമായ "Gho" ,ബർമ്മയിലെ "Pashcou" എന്നറിയപ്പെടുന്ന 2 മീറ്റർ നീളവും , 0.8 മീറ്റർ വീതിയുമുള്ള വസ്ത്രം തുടങ്ങിയവയെല്ലാം മറ്റ് പല രാജ്യങ്ങളിലും പുരുഷന്മാർ പാവാട ഉപയോഗിക്കുന്നുണ്ട് എന്നതിന് തെളിവാണ്.
