---
title: "ലോകത്ത് ഇന്നു നിലവിലുള്ള ഒരു ഉപകരണം കൊണ്ടും മുറിക്കാൻ പറ്റാത്ത ഏതെങ്കിലും വസ്തു ഉണ്ടോ ?"
date: 2023-07-25T05:33:01
draft: false
categories: ["Education"]
tags: ['Material', 'proteus']
author: "Beaumaris"
image: "https://cdn.boolokam.com/articles/2023/07/caccacc.webp"
view_count: 459239
like_count: 9247
comment_count: 0
---

**ലോകത്ത് ഇന്നു നിലവിലുള്ള ഒരു ഉപകരണം കൊണ്ടും മുറിക്കാൻ പറ്റാത്ത ഏതെങ്കിലും വസ്തു ഉണ്ടോ ?** **അറിവ് തേടുന്ന പാവം പ്രവാസി** ലോകത്ത് ഇന്നു നിലവിലുള്ള ഒരു ഉപകരണം കൊണ്ടും മുറിക്കാൻ പറ്റാത്ത വസ്തു ശാസ്ത്രഞ്ജർ വികസിപ്പിച്ചെടുത്തു കഴിഞ്ഞു.പ്രോടിയസ് എന്നാണ് അതിന്റെ പേര്.ബ്രിട്ടനിലെ ഡർഹം സർവകലാശാല, ജർമനിയിലെ ഫ്രാൻഹോഫർ ഇൻസ്റ്റിറ്റ്യൂട്ട് എന്നിവിടങ്ങളിലെ ശാസ്ത്രജ്ഞരാണ് ഇതു വികസിപ്പിച്ചത്. [](https://cdn.boolokam.com/articles/2023/07/caccacc.webp)ആംഗിൾ ഗ്രൈൻഡറുകൾ‌, ഡ്രില്ലിങ് മെഷീനുകൾ തുടങ്ങിയവയെല്ലാം പ്രോടിയസിന്റെ മുന്നിൽ മുട്ടുമടക്കുമെന്നാണു ഗവേഷണത്തിനു ചുക്കാൻ പിടിച്ച ശാസ്ത്രജ്ഞരുടെ അഭിപ്രായം. മുറിക്കാ‍ൻ സാധിക്കില്ലെന്നു മാത്രമല്ല, ഇത്തരം ഉപകരണങ്ങളെ പ്രോടിയസ് മൂർച്ച കെടുത്തി നശിപ്പിക്കുകയും ചെയ്യും.അലുമിനിയം – സിറാമിക് സംയുക്തമായ പ്രോടിയസിന്റെ സൃഷ്ടിക്ക് ശാസ്ത്രജ്ഞർക്കു പ്രചോദനമായത് ചില ജലജീവികളുടെ പുറന്തോടുകളാണ്. തകർക്കാൻ പറ്റാത്ത പൂട്ടുകളും, താഴുകളുമൊക്കെ നിർമിക്കാൻ ഈ വസ്തു ഭാവിയിൽ ഉപയോഗിക്കപ്പെട്ടേക്കാം. https://youtu.be/45_so7UYZ9k
