---
title: "ഫിലിപ്പൈൻസ് അടക്കി ഭരിച്ച ഫെർഡിനൻറ് മാർക്കോസിന്റെ ഭാര്യ ഇമെൽഡാ മാർക്കോസും ജയലളിതയും തമ്മിലുള്ള സാമ്യം"
date: 2023-05-19T06:16:42
draft: false
categories: ["Education"]
tags: ['imelda marcos', 'imelda marcos philippines', 'jayalalitha', 'Philippines']
author: "Beaumaris"
image: "https://cdn.boolokam.com/articles/2023/05/wffff-1024x810.jpg"
view_count: 2195140
like_count: 10583
comment_count: 0
---

ജെ. ജയലളിതയെ പറ്റി എപ്പോൾ പറഞ്ഞാലും ഞാൻ ഉപയോഗിക്കുന്ന ഒരു പേരുണ്ട് " ഇമെൽഡാ മാർക്കോസ് ... " . ഇന്ത്യൻ ഇമെൽഡായാണ് മുൻ തമിഴ്നാട് മുഖ്യമന്ത്രി ജെ. ജയലളിത.90 കളിൽ ഇന്ത്യൻ പത്രക്കാർ ചാർത്തി കൊടുത്ത പേരാണത്. കാരണം ജയലളിതയ്ക്ക് 1000 കൂളിംഗ് ഗ്ലാസ്, 10, 000 സാരി, 2,000 ചെരുപ്പ് ഒക്കെ ഉണ്ടായിരുന്നു. അപ്പോൾ ആരാണ് ഈ ഇമെൽഡാ മാർക്കോസ് 1965 മുതൽ 1986 വരെ ഫിലിപ്പൈൻസ് അടക്കി ഭരിച്ച ഫെർഡിനൻറ് മാർക്കോസിന്റെ ഭാര്യ.അയൺ ബട്ടർഫ്ലൈ എന്ന് അവർ അറിയപ്പെട്ടു.1986 ൽ മാർക്കോസും ഇമൽഡായും രാജ്യ ഭ്രഷ്ടരായി.അമേരിക്കയിൽ ആണ് അവർ കഴിഞ്ഞത്. 1989 ൽ മാർക്കോസ് മരണപ്പെട്ടു. 1991 ൽ ഇമെൽഡാ ഫിലിപ്പീൻസിലേക്ക് മടങ്ങി.അഴിമതി കേസിൽ ശിക്ഷിക്കപ്പെട്ടു എങ്കിലും സ്വതന്ത്രയായി.1995 ൽ പാർലിമെന്റിലേക്ക് തിരഞ്ഞെടുക്കപ്പെട്ടു.അവർ ഇപ്പോഴും ജീവിച്ചിരിക്കുന്നു. ഇത് ഇവിടെ പറയാൻ കാരണം 2 വർഷം മുമ്പ് മെയ്‌ മാസത്തിൽ നടന്ന പ്രസിഡന്റ് തിരഞ്ഞെടുപ്പിൽ ഫെർഡിനാൻഡ് മാർക്കോസിന്റെയും ഇമെൽഡായുടെയും മകൻ ഫെർഡിനാൻഡ് മാർക്കോസ് ജൂനിയർ വൻ വിജയം നേടി.ഒരിക്കൽ അപമാനിക്കപ്പെട്ട മാർക്കോസ് കുടുംബം ഒരിക്കൽ കൂടി ഫിലിപ്പീൻസിന്റെ ഭാവി നിർണയിക്കാൻ പോകുന്നു.തന്റെ പൂർവികർ മുഖേനയല്ല, തന്റെ പ്രവർത്തിയിലൂടെ തന്നെ വിലയിരുത്താൻ അദ്ദേഹം പൊതുജനങ്ങളോട് ആവശ്യപ്പെട്ടു.ഇരുപതാം നൂറ്റാണ്ടിന്റെ തുടക്കത്തിൽ ഈസ്റ്റ്‌ തിമൂർ രൂപം കൊള്ളുന്നത് വരെ ഏഷ്യയിലെ ക്രിസ്തു മതം ഔദ്യോഗിക മതമായ ഏക രാജ്യം ആയിരുന്നു ഫിലിപ്പൈൻസ്.മനിലയാണ് ഫിലിപ്പൈൻസിന്റെ തലസ്ഥാനം.. [](https://cdn.boolokam.com/articles/2023/05/wffff.jpg) ഫിലിപ്പൈൻസ് കൂടുതൽ വിവരങ്ങൾ. ഇന്തോനേഷ്യ കഴിഞ്ഞാൽ ഏറ്റവും വലിയ ദ്വീപസമൂഹം ആണ് ഫിലിപ്പൈൻസ്.ഇത് അമേരിക്കൻ കോളനി ആയിരുന്നു.ഏഷ്യയുടെ കവാടം എന്നറിയപ്പെടുന്നു.കൂടുതൽ റോമൻ കത്തോലിക്കർ ഉള്ള ഏഷ്യൻ രാജ്യം.. 1993 ൽ നമ്മുടെ ഏഷ്യാനെറ്റ്‌ സംപ്രേഷണം ആരംഭിച്ചത് ഫിലിപ്പൈൻസിൽ നിന്നാണ്.സ്പാനിഷ് പ്രചാരത്തിലുള്ള ഏഷ്യൻ രാജ്യം.അമേരിക്കൻ സ്വാതന്ത്ര്യ ദിനം ആയ ജൂലൈ 4 ആണ് ഇവിടെയും സ്വാതന്ത്ര്യ ദിനം.ഏഷ്യൻ നോബൽ സമ്മാനം ആയ മാഗ്‌സസെ അവാർഡ് കേട്ടിട്ടില്ലേ ?വിമാന അപകടത്തിൽ മരിച്ച ഫിലിപ്പൈൻസ് പ്രസിഡന്റ്‌ ആണ് റാമോൺ മാഗ്‌സസെ.ഒരു കാലത്ത് കേരളത്തിൽ നിറഞ്ഞു നിന്ന വാക്ക് ആണ് എ. ഡി. ബി.എ. ഡി. ബിയുടെ ആസ്ഥാനം മനിലയാണ്.ലോക നെല്ല് ഗവേഷണ കേന്ദ്രം ഫിലിപ്പീൻസിൽ ആണ്.ഐ ആർ 8 വികസിപ്പിച്ചെടുത്തത് ഇവിടെയാണ്.. [![](https://cdn.boolokam.com/articles/2023/05/1e1.jpg)](https://cdn.boolokam.com/articles/2023/05/1e1.jpg) ഇന്ത്യൻ ഹരിത വിപ്ലവത്തിന്റെ ഉപജ്ഞാതാവ് എം. എസ്. സ്വാമിനാഥൻ സൊനോര ഗോതമ്പിന്റെ വിത്ത് കൊണ്ടു വന്നത് മനിലയിൽ നിന്നാണ്.ഭൂമിയെ വലം വെച്ച ആദ്യ വ്യക്തി മഗല്ലൻ കൊല്ലപ്പെട്ടത് ഫിലിപ്പീൻസിൽ വെച്ചാണ്.യുദ്ധകാലത്ത് ഇവർ പതാക തലകീഴായി കെട്ടുന്നു.ഏഷ്യയിൽ ഇന്തോനേഷ്യ കഴിഞ്ഞാൽ കൂടുതൽ കടൽ തീരം ഉള്ള രാജ്യം.ഹരിത വിപ്ലവം ഏഷ്യയിൽ ആരംഭിച്ച രാജ്യം.ക്രിസ്ത്യാനികളുടെ എണ്ണത്തിൽ ലോകത്ത് അഞ്ചാം സ്ഥാനം ഉള്ള രാജ്യം.1983 ൽ ഫിലിപ്പൈൻസ് പ്രതിപക്ഷ നേതാവ് ബെനിഞ്ഞോ അക്വിനോ സ്വേച്ഛാധിപതി ആയ മാർക്കോസിനാൽ കൊല്ലപ്പെട്ടു.2 കോടിയിലേറെ ജനം വസിക്കുന്ന ക്യൂസോൺ ആണ് ഫിലിപ്പീൻസിലെ വലിയ നഗരം.തലസ്ഥാനമായ മനിലയിൽ ഒരു കോടി എഴുപത് ലക്ഷം ജനം വസിക്കുന്നു.മേലാകനാങ് കൊട്ടാരമാണ് പ്രസിഡന്റിന്റെ ഔദ്യോഗിക വസതി.
