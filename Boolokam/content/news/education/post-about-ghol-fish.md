---
title: "മലയാളികൾ 'പട്ത്തികോര' എന്ന് പറയുന്ന സീ ഗോൾഡ് മത്സ്യത്തിന് ലക്ഷകണക്കിന് രൂപ വിലവരാൻ കാരണമെന്ത് ?"
date: 2023-12-02T13:29:21
draft: false
categories: ["Education"]
tags: ['ghol fish', 'sea gold fish']
author: "Beaumaris"
image: "https://cdn.boolokam.com/articles/2023/12/z-z.jpg"
view_count: 746749
like_count: 9537
comment_count: 0
---

**അറിവ് തേടുന്ന പാവം പ്രവാസി** സീ ഗോൾഡ് അഥവാ ഗോൽ മത്സ്യം കടലിലെ പൊന്ന് എന്നുതന്നെ വിളിക്കാവുന്ന മത്സ്യമാണ് . മലയാളികൾ 'പട്ത്തികോര' എന്ന് പറയുന്നു.ഗുജറാത്ത്, മഹാരാഷ്ട്ര എന്നിവിടങ്ങളിൽ കൂടുതലായി കാണപ്പെടുന്ന ഈ മത്സ്യത്തിന് ലക്ഷങ്ങളാണ് വില. അതുകൊണ്ട് തന്നെ ഈ മത്സ്യത്തെ സംരക്ഷിക്കാനും അതിനെക്കുറിച്ച് ബോധവത്കരണം നടത്താനുമായി ഗോൽ മത്സ്യത്തെ ഗുജറാത്തിന്റെ സംസ്ഥാന മത്സ്യമായി പ്രഖ്യാപിച്ചിരിക്കുകയാണ്. ഗോൾഡൻ ബ്രൗൺ നിറത്തിലുള്ള ഗോൽ മത്സ്യം ഇന്ത്യയിൽ കാണപ്പെടുന്ന ഏറ്റവും വലിയ മത്സ്യമാണ്. ഈ മത്സ്യത്തിന് ലക്ഷങ്ങൾ വില വരാൻ കാരണം അതിന്റെ ആമാശയത്തില്‍ കാണപ്പെടുന്ന ബ്ലാഡർ ആണ്. വിവിധ ശസ്ത്രക്രിയയ്ക്ക് ആവശ്യമായ നൂൽ നിർമിക്കാൻ ഇവ ഉപയോഗിക്കാറുണ്ട്. നിരവധി ഔഷധഗുണങ്ങൾ ഉള്ളതിനാൽ വിവിധ മരുന്നുകൾ നിർമിക്കാനും ബ്ലാഡർ ഉപയോഗിക്കുന്നു. ബിയർ, വൈൻ നിർമാണത്തിനും ഗോല്‍ മത്സ്യം ഉപയോഗിക്കുന്നുണ്ട്. ആൺ മത്സ്യത്തിനാണ് ഏറ്റവും കൂടുതൽ വില ലഭിക്കുന്നത്. 30 കിലോ വരുന്ന മത്സ്യത്തിന് നാലഞ്ചുലക്ഷം രൂപ വരെ വില ലഭിക്കും. ![](https://cdn.boolokam.com/articles/2023/12/ffqqfqf.jpg)പ്രോട്ടോണിബിയ ഡയകാന്തസ് (Protonibea diacanthus) എന്നാണ് ഗോൽ മത്സ്യത്തിന്റെ ശാസ്ത്രനാമം. 2021 സെപ്തംബറിൽ മഹാരാഷ്ട്രയിലെ പാൽഘറിൽ മത്സ്യത്തൊഴിലാളിയായ ചന്ദ്രകാന്ത് താരെയ്ക്ക് ലഭിച്ച 157 ഗോൽ മത്സ്യങ്ങൾ 1.33 കോടി രൂപയ്ക്കാണ് വിറ്റുപോയത്. ഉത്തർപ്രദേശ്, ബിഹാർ എന്നിവടങ്ങളിലെ വ്യാപാരികളാണ് ഇത്രയധികം തുക നൽകി മീനുകളെ വാങ്ങിയത്.കറുത്ത പുള്ളികളുള്ള ഈ മത്സ്യം ഓസ്‌ട്രേലിയയിൽ ബ്ലാക്ക് ജൂഫിഷ് എന്നും കേരളത്തില്‍ കറുത്ത കോരയെന്നും ഒഡീഷയില്‍ തെലിയ എന്നും അറിയപ്പെടുന്നു. https://youtu.be/eQYqwm9VhWw?si=BxuFpfKl5GlsdGvv
