---
title: "കാലാവസ്ഥാ വ്യതിയാനം: വംശനാശ ഭീഷണിയില് മഴത്തവളകള്"
date: 2013-01-03T12:05:42
draft: false
categories: ["Science"]
tags: []
author: "boolokamtv@gmail.com"
---

<p style="text-align: center;"><img class="aligncenter  wp-image-82549" alt="00205_208983" src="https://cdn.boolokam.com/articles/2013/01/00205_208983.jpg" width="486" height="330" /></p>
മഴക്കാലത്തിന്റെ വരവറിയിച്ച് വയലുകളില്‍ ഒരുകാലത്ത് ബഹളംകൂട്ടിയ തവളകളും വംശനാശഭീഷണിയിലായി. വയനാട്ടിലെ നെല്‍പ്പാടങ്ങളില്‍നിന്ന് മഴത്തവളകള്‍ കൂട്ടത്തോടെ അപ്രത്യക്ഷമാവുകയാണ്.

കാലാവസ്ഥാമാറ്റവും കൃഷിയിടങ്ങളിലെ വന്‍തോതിലുള്ള രാസകീടനാശിനി ഉപയോഗവുമാണ് ഉഭയ ജീവിയായ തവളകളുടെ ജീവന് ഭീഷണിയായത്. പുതുമഴപെയ്ത് നിറയുന്ന പാടങ്ങളിലാണ് രാത്രികാലങ്ങളില്‍ തവളകള്‍ കൂട്ടമായി ഇറങ്ങിയിരുന്നത്. വര്‍ഷകാലത്താണ് ഇവയുടെ പ്രജനനം.

സൈലോഫ്രിന്‍ ഡിഡാക്ടില വംശത്തില്‍പ്പെട്ട ചെറുതവളകള്‍ മുതല്‍ ക്വാണറുവ ഗോളിയത്ത് വംശത്തിലെ വലിയ തവളകള്‍വരെയാണ് പശ്ചിമഘട്ടമേഖലയില്‍ പ്രധാനമായും കണ്ടുവരുന്നത്. ഇവയില്‍ പലതും ഇതിനിടയില്‍ വംശനാശത്തിന് വിധേയമായിക്കഴിഞ്ഞു. വയനാട് നൈറ്റ് ഫ്രോഗ് എന്നറിയിപ്പെടുന്ന നിക്റ്റി ബട്രാക്കസ് ഗ്രാന്‍സിസ് എന്ന ശാസ്ത്രനാമമുള്ള പുതിയ ഇനത്തെയും വര്‍ഷങ്ങള്‍ക്കുമുമ്പ് വയനാട്ടിലെ വനാന്തരങ്ങളില്‍ കണ്ടെത്തിയിരുന്നു.

പാറക്കൂട്ടങ്ങള്‍ക്കിടയിലാണ് ഇവയുടെ ആവാസസ്ഥലം. വര്‍ഷങ്ങള്‍ക്കുശേഷം കര്‍ഗ് നൈറ്റ്‌ഫ്രോഗ് എന്ന് പേരിട്ട സാങ്ടി പോളാസ്ട്രിസ് തവളകളെയും ഇവിടെനിന്ന് കണ്ടെത്തി. ആറുവര്‍ഷം മുമ്പ് പശ്ചിമഘട്ടത്തില്‍ പഠനംനടത്തിയ നാച്വറലിസ്റ്റുകളായ അനില്‍ സ്‌കറിയ, പി.കെ. ഉത്തമന്‍, ഡോ.എസ്.വി. ബിജു എന്നിവരാണ് അപൂര്‍വയിനം തവളകളുടെ സാന്നിധ്യം തിരിച്ചറിഞ്ഞത്.

വയനാട്ടിലെ ജൈവസമ്പുഷ്ടതയുള്ള കുറിച്യര്‍മലയിലെ വനമേഖലയിലും മഴത്തവളകളുടെ സാന്നിധ്യം കൂടുതലായി ഉണ്ടായിരുന്നു. അപൂര്‍വയിനം മരത്തവളകളും കാടുകളിലുണ്ടായിരുന്നു. ഇന്ത്യയില്‍ കണ്ടെത്തിയ പന്ത്രണ്ടിനം തവളകളില്‍ രണ്ടെണ്ണം ഈ മഴക്കാടുകളുടെ സംഭാവനയാണ്. അന്താരാഷ്ട്ര ഖ്യാതിയുള്ള 'സൂടാക്‌സാ' ജേര്‍ണലില്‍ ഇവ ഇടം നേടിയിട്ടുണ്ട്. അറുപതോളം ഇനം തവളകള്‍ പശ്ചിമ ഘട്ടത്തില്‍നിന്ന് ഇതിനകം അപ്രത്യക്ഷമാവുകയും ചെയ്തിട്ടുണ്ട്.

തവളകളുടെ സംരക്ഷണത്തിനായി ഈ രംഗത്തുള്ള ഗവേഷകര്‍ നാഷണല്‍ പ്രോജക്ട് കേന്ദ്രസര്‍ക്കാരിന് സമര്‍പ്പിച്ചിരിക്കയാണ്. ഇന്ത്യയിലെ 283 ഇനം തവളകളുടെ സംരക്ഷണം ഉറപ്പാക്കണം എന്നതായിരുന്നു പ്രോജക്ടിലെ ആവശ്യം. സംരക്ഷിതലിസ്റ്റിലെ 168ഇനം പശ്ചിമഘട്ടത്തില്‍നിന്ന് ഉള്ളവയാണ്.


![കാലാവസ്ഥാ വ്യതിയാനം: വംശനാശ ഭീഷണിയില് മഴത്തവളകള്](https://cdn.boolokam.com/articles/2013/01/00205_208983.jpg)മഴക്കാലത്തിന്റെ വരവറിയിച്ച് വയലുകളില്‍ ഒരുകാലത്ത് ബഹളംകൂട്ടിയ തവളകളും വംശനാശഭീഷണിയിലായി. വയനാട്ടിലെ നെല്‍പ്പാടങ്ങളില്‍നിന്ന് മഴത്തവളകള്‍ കൂട്ടത്തോടെ അപ്രത്യക്ഷമാവുകയാണ്. കാലാവസ്ഥാമാറ്റവും കൃഷിയിടങ്ങളിലെ വന്‍തോതിലുള്ള രാസകീടനാശിനി ഉപയോഗവുമാണ് ഉഭയ ജീവിയായ തവളകളുടെ ജീവന് ഭീഷണിയായത്. പുതുമഴപെയ്ത് നിറയുന്ന പാടങ്ങളിലാണ് രാത്രികാലങ്ങളില്‍ തവളകള്‍ കൂട്ടമായി ഇറങ്ങിയിരുന്നത്. വര്‍ഷകാലത്താണ് ഇവയുടെ പ്രജനനം. സൈലോഫ്രിന്‍ ഡിഡാക്ടില വംശത്തില്‍പ്പെട്ട ചെറുതവളകള്‍ മുതല്‍ ക്വാണറുവ ഗോളിയത്ത് വംശത്തിലെ വലിയ തവളകള്‍വരെയാണ് പശ്ചിമഘട്ടമേഖലയില്‍ പ്രധാനമായും കണ്ടുവരുന്നത്. ഇവയില്‍ പലതും ഇതിനിടയില്‍ വംശനാശത്തിന് വിധേയമായിക്കഴിഞ്ഞു. വയനാട് നൈറ്റ് ഫ്രോഗ് എന്നറിയിപ്പെടുന്ന നിക്റ്റി ബട്രാക്കസ് ഗ്രാന്‍സിസ് എന്ന ശാസ്ത്രനാമമുള്ള പുതിയ ഇനത്തെയും വര്‍ഷങ്ങള്‍ക്കുമുമ്പ് വയനാട്ടിലെ വനാന്തരങ്ങളില്‍ കണ്ടെത്തിയിരുന്നു. പാറക്കൂട്ടങ്ങള്‍ക്കിടയിലാണ് ഇവയുടെ ആവാസസ്ഥലം. വര്‍ഷങ്ങള്‍ക്കുശേഷം കര്‍ഗ് നൈറ്റ്‌ഫ്രോഗ് എന്ന് പേരിട്ട സാങ്ടി പോളാസ്ട്രിസ് തവളകളെയും ഇവിടെനിന്ന് കണ്ടെത്തി. ആറുവര്‍ഷം മുമ്പ് പശ്ചിമഘട്ടത്തില്‍ പഠനംനടത്തിയ നാച്വറലിസ്റ്റുകളായ അനില്‍ സ്‌കറിയ, പി.കെ. ഉത്തമന്‍, ഡോ.എസ്.വി. ബിജു എന്നിവരാണ് അപൂര്‍വയിനം തവളകളുടെ സാന്നിധ്യം തിരിച്ചറിഞ്ഞത്. വയനാട്ടിലെ ജൈവസമ്പുഷ്ടതയുള്ള കുറിച്യര്‍മലയിലെ വനമേഖലയിലും മഴത്തവളകളുടെ സാന്നിധ്യം കൂടുതലായി ഉണ്ടായിരുന്നു. അപൂര്‍വയിനം മരത്തവളകളും കാടുകളിലുണ്ടായിരുന്നു. ഇന്ത്യയില്‍ കണ്ടെത്തിയ പന്ത്രണ്ടിനം തവളകളില്‍ രണ്ടെണ്ണം ഈ മഴക്കാടുകളുടെ സംഭാവനയാണ്. അന്താരാഷ്ട്ര ഖ്യാതിയുള്ള 'സൂടാക്‌സാ' ജേര്‍ണലില്‍ ഇവ ഇടം നേടിയിട്ടുണ്ട്. അറുപതോളം ഇനം തവളകള്‍ പശ്ചിമ ഘട്ടത്തില്‍നിന്ന് ഇതിനകം അപ്രത്യക്ഷമാവുകയും ചെയ്തിട്ടുണ്ട്. തവളകളുടെ സംരക്ഷണത്തിനായി ഈ രംഗത്തുള്ള ഗവേഷകര്‍ നാഷണല്‍ പ്രോജക്ട് കേന്ദ്രസര്‍ക്കാരിന് സമര്‍പ്പിച്ചിരിക്കയാണ്. ഇന്ത്യയിലെ 283 ഇനം തവളകളുടെ സംരക്ഷണം ഉറപ്പാക്കണം എന്നതായിരുന്നു പ്രോജക്ടിലെ ആവശ്യം. സംരക്ഷിതലിസ്റ്റിലെ 168ഇനം പശ്ചിമഘട്ടത്തില്‍നിന്ന് ഉള്ളവയാണ്.
