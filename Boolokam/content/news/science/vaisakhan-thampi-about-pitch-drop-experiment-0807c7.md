---
title: "1927 മുതൽ നാളിതുവരെ ആകെ ഒമ്പത് തുള്ളിയേ ആ ഫണലിൽ നിന്ന് താഴെ വീണിട്ടുള്ളു"
date: 2021-02-07T07:26:38
draft: false
categories: ["Science"]
tags: ['pitch', 'Pitch drop experiment', 'viscosity']
author: "Beaumaris"
---

<strong><a href="https://wordpress-972788-3403151.cloudwaysapps.com/vaisakhan-thampi-about-pitch-drop-experiment/298689/bdd-484" rel="attachment wp-att-298690"><img class="alignleft size-full wp-image-298690" src="https://cdn.boolokam.com/articles/2021/02/bdd-113.jpg" alt="" width="739" height="360" /></a>Vaisakhan Thampi</strong>

വെള്ളവും എണ്ണയും ഒരു പാത്രത്തിൽ നിന്ന് മറ്റൊരു പാത്രത്തിലേയ്ക്ക് ഒഴിക്കാൻ ശ്രമിക്കുമ്പോഴുള്ള വ്യത്യാസം എന്താണ്? രണ്ടും ദ്രാവകങ്ങളാണെങ്കിലും, രണ്ടിനും ഒരേ എളുപ്പത്തിൽ ഒഴുകാനാവില്ല. എണ്ണയ്ക്ക് ഒഴുകാൻ താരതമ്യേന മടിയാണ്. നിറം (colour), ഗന്ധം (smell), സാന്ദ്രത (density) തുടങ്ങി പല കാര്യങ്ങളിലും ദ്രാവകങ്ങൾ തമ്മിൽ വ്യത്യാസമുണ്ടെന്നറിയാമല്ലോ. അതുപോലെ ഒഴുകുന്ന കാര്യത്തിലുള്ള വ്യത്യാസം തീരുമാനിക്കുന്ന ഗുണമാണ് വിസ്ക്കോസിറ്റി (viscosity). ഒരു ദ്രാവകം എത്രത്തോളം ഒഴുക്കിനെ പ്രതിരോധിക്കുമോ അത്രത്തോളം അതിന് വിസ്കോസിറ്റി കൂടുതലായിരിക്കും.

<img class="alignleft" src="https://scontent.ftrv1-1.fna.fbcdn.net/v/t1.0-0/p526x296/146030691_255659182595633_809796883886941736_n.jpg?_nc_cat=102&amp;ccb=2&amp;_nc_sid=730e14&amp;_nc_ohc=EszXigIQzqEAX-ayxUV&amp;_nc_ht=scontent.ftrv1-1.fna&amp;tp=6&amp;oh=f14fa83d316cc54fdcb1634457e41658&amp;oe=6043963F" alt="May be an image of 1 person" width="268" height="274" />വെള്ളത്തെക്കാൾ എണ്ണയ്ക്ക് വിസ്കോസിറ്റി കൂടുതലാണ്, അതിലും കൂടുതലാണ് തേനിന്. ഇതിന്റെ നേരിട്ടുള്ള ഫലം അറിയാൻ, ഒരു വെച്ചൂറ്റി (funnel) എടുത്ത് അതിലൂടെ ഈ ദ്രാവകങ്ങളെ ഒരു പാത്രത്തിലേയ്ക്ക് ഒഴിക്കാൻ നോക്കിയാൽ മതി. എത്രത്തോളം വിസ്കോസിറ്റിയുണ്ടോ അത്രത്തോളം പതിയെ മാത്രമേ ഒരു ദ്രാവകം വെറ്റൂറ്റിയിലൂടെ താഴേയ്ക്ക് പോകൂ.

ഈ ഗുണവിശേഷത്തിന്റെ അടിസ്ഥാനത്തിലാണ് ലോകത്തിൽ കൂടുതൽ കാലം തുടർച്ചയായി നീണ്ടുപോയ, ഇപ്പോഴും തുടരുന്ന ശാസ്ത്രപരീക്ഷണം നടക്കുന്നത്. അതിന്റെ ചിത്രമാണ് ഒപ്പമുള്ളത്. ഓസ്ട്രേലിയയിലെ ക്വീൻസ്ലാൻഡ് സർവകലാശാലയിൽ Pitch drop experiment എന്നറിയപ്പെടുന്ന ഈ പരീക്ഷണം കഴിഞ്ഞ തൊണ്ണൂറ് വർഷത്തിലധികമായി ഇത് നടന്നുകൊണ്ടിരിക്കുന്നു. പരീക്ഷണത്തിന്റെ രണ്ടാമത്തെ ഉത്തരവാദിയായ ഡോ. ജോൺ മെയിൻസ്റ്റോൺ ആണ്, ചിത്രത്തിൽ പരീക്ഷണ സെറ്റപ്പിനോടൊപ്പം. (അദ്ദേഹം 2018 ൽ അന്തരിച്ചു) ചിത്രത്തിൽ ഫണലിൽ നിന്നും താഴേയ്ക്ക് ഊർന്ന് വീഴുന്ന ദ്രാവകം കണ്ടാൽ ഇത് കൃത്യമായ ടൈമിങ്ങിൽ എടുത്ത ഒരു ഫോട്ടോഗ്രാഫാണെന്ന് തോന്നിയേക്കും, കാരണം ദ്രാവകം ഫണലിൽ നിന്ന് പുറപ്പെട്ട് താഴത്തെ ബീക്കറിൽ വീഴുന്നതിന് മുന്നേയുള്ള ഘട്ടത്തിലാണ് ഈ ഫോട്ടോ പകർത്തപ്പെട്ടിരിക്കുന്നത്.

പക്ഷേ സംഗതി അങ്ങനെയല്ല. പൈൻ മരത്തിന്റെ തടി വാറ്റിയെടുക്കുന്ന പിച്ച് (pitch) എന്നൊരു ദ്രാവകമാണ് ഇതിൽ ഉപയോഗിച്ചിരിക്കുന്നത്. 1927 മുതൽ നാളിതുവരെ ആകെ ഒമ്പത് തുള്ളിയേ ആ ഫണലിൽ നിന്ന് താഴെ വീണിട്ടുള്ളു! അതായത്, ഒരു തുള്ളി താഴെയെത്താൻ ശരാശരി പത്ത് വർഷം വേണം. പിച്ച് അത്രയധികം വിസ്കോസിറ്റിയുള്ള ഒരു ദ്രാവകമാണ്, പ്രയോഗത്തിൽ അതേതാണ്ട് ഒരു ഖരവസ്തുവിനെപ്പോലെ തന്നെ പെരുമാറും. (ഇതേ പരീക്ഷണത്തിൽ നിന്നും പിച്ചിന്റെ വിസ്കോസിറ്റി വെള്ളത്തിന്റെ 23,000 കോടി മടങ്ങാണെന്ന് കണക്കാക്കിയിട്ടുണ്ട്).

ഈ പരീക്ഷണത്തിന്റെ ലൈവ് ഫീഡ് നമുക്ക് ഓൺലൈനായി കാണാൻ കഴിയും. അതിന്റെ ലിങ്ക്: https://livestream.com/accounts/4931571/events/5369913. ഇതിലെ അടുത്ത തുള്ളി താഴെയെത്തുന്നത് കാണുക എന്നത്, ധൂമകേതുക്കളെയൊക്കെ നിരീക്ഷിക്കുന്നതുപോലുള്ള ഒരു കൗതുകമായിട്ടാണ് കണക്കാക്കപ്പെടുന്നത്.


![1927 മുതൽ നാളിതുവരെ ആകെ ഒമ്പത് തുള്ളിയേ ആ ഫണലിൽ നിന്ന് താഴെ വീണിട്ടുള്ളു](https://cdn.boolokam.com/articles/2021/02/bdd-113.jpg)**[](https://wordpress-972788-3403151.cloudwaysapps.com/vaisakhan-thampi-about-pitch-drop-experiment/298689/bdd-484)Vaisakhan Thampi** വെള്ളവും എണ്ണയും ഒരു പാത്രത്തിൽ നിന്ന് മറ്റൊരു പാത്രത്തിലേയ്ക്ക് ഒഴിക്കാൻ ശ്രമിക്കുമ്പോഴുള്ള വ്യത്യാസം എന്താണ്? രണ്ടും ദ്രാവകങ്ങളാണെങ്കിലും, രണ്ടിനും ഒരേ എളുപ്പത്തിൽ ഒഴുകാനാവില്ല. എണ്ണയ്ക്ക് ഒഴുകാൻ താരതമ്യേന മടിയാണ്. നിറം (colour), ഗന്ധം (smell), സാന്ദ്രത (density) തുടങ്ങി പല കാര്യങ്ങളിലും ദ്രാവകങ്ങൾ തമ്മിൽ വ്യത്യാസമുണ്ടെന്നറിയാമല്ലോ. അതുപോലെ ഒഴുകുന്ന കാര്യത്തിലുള്ള വ്യത്യാസം തീരുമാനിക്കുന്ന ഗുണമാണ് വിസ്ക്കോസിറ്റി (viscosity). ഒരു ദ്രാവകം എത്രത്തോളം ഒഴുക്കിനെ പ്രതിരോധിക്കുമോ അത്രത്തോളം അതിന് വിസ്കോസിറ്റി കൂടുതലായിരിക്കും. ![May be an image of 1 person](https://scontent.ftrv1-1.fna.fbcdn.net/v/t1.0-0/p526x296/146030691_255659182595633_809796883886941736_n.jpg?_nc_cat=102&ccb=2&_nc_sid=730e14&_nc_ohc=EszXigIQzqEAX-ayxUV&_nc_ht=scontent.ftrv1-1.fna&tp=6&oh=f14fa83d316cc54fdcb1634457e41658&oe=6043963F)വെള്ളത്തെക്കാൾ എണ്ണയ്ക്ക് വിസ്കോസിറ്റി കൂടുതലാണ്, അതിലും കൂടുതലാണ് തേനിന്. ഇതിന്റെ നേരിട്ടുള്ള ഫലം അറിയാൻ, ഒരു വെച്ചൂറ്റി (funnel) എടുത്ത് അതിലൂടെ ഈ ദ്രാവകങ്ങളെ ഒരു പാത്രത്തിലേയ്ക്ക് ഒഴിക്കാൻ നോക്കിയാൽ മതി. എത്രത്തോളം വിസ്കോസിറ്റിയുണ്ടോ അത്രത്തോളം പതിയെ മാത്രമേ ഒരു ദ്രാവകം വെറ്റൂറ്റിയിലൂടെ താഴേയ്ക്ക് പോകൂ. ഈ ഗുണവിശേഷത്തിന്റെ അടിസ്ഥാനത്തിലാണ് ലോകത്തിൽ കൂടുതൽ കാലം തുടർച്ചയായി നീണ്ടുപോയ, ഇപ്പോഴും തുടരുന്ന ശാസ്ത്രപരീക്ഷണം നടക്കുന്നത്. അതിന്റെ ചിത്രമാണ് ഒപ്പമുള്ളത്. ഓസ്ട്രേലിയയിലെ ക്വീൻസ്ലാൻഡ് സർവകലാശാലയിൽ Pitch drop experiment എന്നറിയപ്പെടുന്ന ഈ പരീക്ഷണം കഴിഞ്ഞ തൊണ്ണൂറ് വർഷത്തിലധികമായി ഇത് നടന്നുകൊണ്ടിരിക്കുന്നു. പരീക്ഷണത്തിന്റെ രണ്ടാമത്തെ ഉത്തരവാദിയായ ഡോ. ജോൺ മെയിൻസ്റ്റോൺ ആണ്, ചിത്രത്തിൽ പരീക്ഷണ സെറ്റപ്പിനോടൊപ്പം. (അദ്ദേഹം 2018 ൽ അന്തരിച്ചു) ചിത്രത്തിൽ ഫണലിൽ നിന്നും താഴേയ്ക്ക് ഊർന്ന് വീഴുന്ന ദ്രാവകം കണ്ടാൽ ഇത് കൃത്യമായ ടൈമിങ്ങിൽ എടുത്ത ഒരു ഫോട്ടോഗ്രാഫാണെന്ന് തോന്നിയേക്കും, കാരണം ദ്രാവകം ഫണലിൽ നിന്ന് പുറപ്പെട്ട് താഴത്തെ ബീക്കറിൽ വീഴുന്നതിന് മുന്നേയുള്ള ഘട്ടത്തിലാണ് ഈ ഫോട്ടോ പകർത്തപ്പെട്ടിരിക്കുന്നത്. പക്ഷേ സംഗതി അങ്ങനെയല്ല. പൈൻ മരത്തിന്റെ തടി വാറ്റിയെടുക്കുന്ന പിച്ച് (pitch) എന്നൊരു ദ്രാവകമാണ് ഇതിൽ ഉപയോഗിച്ചിരിക്കുന്നത്. 1927 മുതൽ നാളിതുവരെ ആകെ ഒമ്പത് തുള്ളിയേ ആ ഫണലിൽ നിന്ന് താഴെ വീണിട്ടുള്ളു! അതായത്, ഒരു തുള്ളി താഴെയെത്താൻ ശരാശരി പത്ത് വർഷം വേണം. പിച്ച് അത്രയധികം വിസ്കോസിറ്റിയുള്ള ഒരു ദ്രാവകമാണ്, പ്രയോഗത്തിൽ അതേതാണ്ട് ഒരു ഖരവസ്തുവിനെപ്പോലെ തന്നെ പെരുമാറും. (ഇതേ പരീക്ഷണത്തിൽ നിന്നും പിച്ചിന്റെ വിസ്കോസിറ്റി വെള്ളത്തിന്റെ 23,000 കോടി മടങ്ങാണെന്ന് കണക്കാക്കിയിട്ടുണ്ട്). ഈ പരീക്ഷണത്തിന്റെ ലൈവ് ഫീഡ് നമുക്ക് ഓൺലൈനായി കാണാൻ കഴിയും. അതിന്റെ ലിങ്ക്: https://livestream.com/accounts/4931571/events/5369913. ഇതിലെ അടുത്ത തുള്ളി താഴെയെത്തുന്നത് കാണുക എന്നത്, ധൂമകേതുക്കളെയൊക്കെ നിരീക്ഷിക്കുന്നതുപോലുള്ള ഒരു കൗതുകമായിട്ടാണ് കണക്കാക്കപ്പെടുന്നത്.
