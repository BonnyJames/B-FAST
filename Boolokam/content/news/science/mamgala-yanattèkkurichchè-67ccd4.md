---
title: "\"മംഗള\" യാനത്തെക്കുറിച്ചെന്ത് പറയുന്നു..? - അബ്ദുല്‍ ജലീല്‍.."
date: 2014-09-26T06:20:11
draft: false
categories: ["Science"]
tags: ['Mangalyaan', 'Science']
author: "boolokamtv@gmail.com"
---

<img class="aligncenter size-full wp-image-177467" src="https://cdn.boolokam.com/articles/2014/09/Untitled-1147.jpg" alt="Untitled-1" width="620" height="391" />

ഇന്ത്യയുടെ ടെക്നോളജിയുടെ പ്രദര്‍ശനമാണു 'മംഗള' യാനം എന്നാണു നമ്മുടെ ശാസ്ത്രലോകം പറയുന്നത്. ലോകത്തിലാദ്യമായി (യാതൊരു പിഴവുമില്ലാതെ എന്നത് പ്രത്യേകം എടുത്തുപറയണം) ആദ്യശ്രമത്തില്‍തന്നെ ചൊവ്വയിലെത്തിയ രാജ്യമാണ് നമ്മള്‍. ഇതെത്തുടര്‍ന്ന് രാജ്യമൊട്ടുക്ക് വമ്പിച്ച ആഘോഷങ്ങളാണ്‌നടക്കുന്നത്. ഇന്ത്യക്കാര്‍ ജാതി മത ഭാഷാ ഭേദമില്ലാതെ ഒരു കാര്യത്തില്‍ അഭിമാനം കൊള്ളുകയും ആഘോഷിക്കുകയും ചെയ്യുന്നത് അവരില്‍ ഒരുമ വളര്‍ത്തട്ടെ എന്നാശംസിക്കുകയും ഇന്ത്യക്കാര്‍ എന്നതില്‍ അവര്‍ ഓരോരുത്തരും അഭിമാനം കൊള്ളുമ്പോള്‍ നമുക്കു അതിയായ സന്തോഷമുണ്ടാവുകയും ചെയ്യുന്നു. ഇന്ത്യന്‍ ശാസ്ത്രലോകത്തിനഭിവാദ്യങ്ങള്‍..

പക്ഷെ ഇതെല്ലാം മുന്നില്‍വെച്ചുകൊണ്ടുതന്നെ പറയട്ടെ നമുക്കു വേണ്ടത് ടെക്‌നോളജിയുടെ പ്രദര്‍ശനമല്ല, നമുക്കു വേണ്ടത് ഇന്ത്യന്‍ ടെക്‌നോളജിയുടെ പ്രയോജനങ്ങളാണ്. വിദേശകടം പെരുകിക്കൊണ്ടിരിക്കുന്ന കടംകൊണ്ട് നട്ടെല്ലൊടിയുന്ന ഈ രാജ്യത്തിന്റ്റെ ഒരേയൊരു രക്ഷാമാര്‍ഗമാണ് അതിന്റ്റെ ശാസ്ത്രലോകം. ഏറ്റവും അപമാനകരമായിത്തോന്നിയ ഒരുകാര്യം, ഇന്ത്യന്‍ ശാസ്ത്രലോകമേ, നിങ്ങളെ ഓര്‍മപ്പെടുത്തിക്കൊള്ളട്ടെ. 1999 മെയ് 9 നു കാര്‍ഗില്‍ യുദ്ധത്തിനു തൊട്ടുമുമ്പായി, പാക്കിസ്ഥാന്‍ നമ്മുടെ ആയുധശേഖരം (ammunition dump) തകര്‍ത്തതു നിങ്ങളോര്‍ക്കുന്നുണ്ടാവുമല്ലൊ. കാര്‍ഗില്‍ യുദ്ധവേളയില്‍ ആര്‍ട്ടില്ലറി ഷെല്ലുകള്‍ക്കായി സൌത്ത് ആഫ്രിക്കയിലേക്ക് പോലും നമ്മള്‍ ഓര്‍ഡര്‍ നല്‍കുകയുണ്ടായി (പാക്കിസ്ഥാന്‍ പോലും ആര്‍ട്ടില്ലറി ഷെല്ലുകള്‍ സ്വന്തമായി ഉണ്ടാക്കുകയാണെന്നോര്‍ക്കുക). പെട്ടെന്നുള്ള ഓര്‍ഡറുകളായതിനാല്‍ കമ്മീഷന്‍ അമ്പതിലേക്കു വരെ ഉയര്‍ന്നതായി അക്കാലത്ത് വാര്‍ത്തകളുണ്ടായിരുന്നതും ശാസ്ത്രലോകമേ, നിങ്ങളോര്‍ക്കുന്നത് നന്നായിരിക്കും. ഇത്‌പോലുള്ള അപമാനങ്ങളില്‍ നിന്നെല്ലാം ഈ രാജ്യത്തിന്റ്റെ അഭിമാനം രക്ഷിക്കേണ്ടത്, യശസ് ഉയര്‍ത്തേണ്ടത്, ശാസ്ത്രലോകമേ, അത് നിങ്ങളുടെ ഉത്തരവാദിത്തമാണ്.

ആദ്യ ശ്രമത്തില്‍ തന്നെ ചൊവ്വ വരെയെത്തി കഴിവു തെളിയിച്ച ശാസ്ത്രലോകമേ, ലോകത്തില്‍ രണ്ടാമതായി ഏറ്റവും കൂടുതല്‍ ആയുധ ഇറക്കുമതി നടത്തുന്ന നമ്മുടെ രാജ്യത്തെ അതില്‍നിന്നു കരകയറ്റേണ്ട ഭാരിച്ച ഉത്തരവാദിത്തം നിങ്ങളുടെ ചുമലിലാണുള്ളത്. അയല്‍വക്കത്തെ വമ്പനായ ചൈനക്കു കഴിയാതെ പോയത്, അതിമനോഹരമായി, അതിനിസാരമായി പൂര്‍ത്തീകരിച്ച ശാസ്ത്രലോകമേ, നമ്മുടെ മിസൈലുകള്‍ക്ക് ഇന്നും 6,000 കി മി വരെ എത്താനേ ആകുന്നുള്ളല്ലോ. മുനയില്‍ ഉപഗ്രഹം വെച്ച് അതിനെ ചൊവ്വ വരെ എത്തിച്ച് കഴിവ് തെളിയിച്ച ശാസ്ത്രലോകമെ, ആ മുനയില്‍ സ്‌ഫോടകം നിറച്ചാല്‍ അത് മിസൈലാകുമല്ലൊ. അയല്‍വക്കത്ത് നിന്നു വന്നു കെട്ടിപ്പിടിച്ച് നമ്മളെ കരാറുകളിലൂടെ മുക്കിയ (ഒതുക്കിയ?) ശേഷം, അതിര്‍ത്തിത്തര്‍ക്കം തീര്‍ത്തുകളയാന്‍ പ്രാദേശിക യുദ്ധത്തിനു ( Regional War) (കാര്‍ഗില്‍ യുദ്ധത്തെ Localized Engagement യുദ്ധമൊന്നുമല്ല വെറുമൊരു പ്രാദേശിക ഏറ്റുമുട്ടല്‍ എന്നു പരിവാരം വിശേഷിപ്പിച്ചതോര്‍ക്കുക) ഒരുങ്ങുന്ന അയല്‍പക്കക്കാരുടെ എല്ലാഭാഗത്തും എത്താന്‍ കഴിയുന്ന മിസൈലുകള്‍ നിങ്ങള്‍ രൂപകല്‍പനയും വന്‍തോതിലുള്ള ഉല്‍പാദനവും നടത്തുമ്പോള്‍ മാത്രമേ, ശാസ്ത്രലോകമേ, നിങ്ങല്‍ ഉത്തരവാദിത്തം നിര്‍വഹിച്ചു എന്നു നമുക്കു കരുതാനാവൂ.

ആരെയും ആക്രമിക്കാനല്ല, ആക്രമണത്തിനു തട (Deterrent Force ) എന്ന നിലയില്‍ നമുക്കു ഈ അയല്‍പക്കക്കാരന്റ്റെ കാര്യത്തിലെങ്കിലും റേഞ്ചുള്ള മിസൈല്‍ ശേഖരങ്ങളുണ്ടായേ തീരൂ! ശാസ്ത്രലോകമേ, ഇന്നു ഫ്രാന്‍സുമായിപോലും ചേര്‍ന്നു ഹൃസ്വ ദൂര വിമാന വേധ മിസൈലുകളുണ്ടാക്കാന്‍ നമ്മുടെ രാജ്യം ശ്‌റമിക്കുന്നത് നിങള്‍ക്കറിവുള്ളതാണല്ലോ. ഇതും ഇത് പോലുള്ള മറ്റു നീക്കങ്ങളും നമുക്കെത്ര അപമാനമാണ്. ശാസ്ത്രലോകമേ, മിസൈലുകളുടെ കാര്യത്തിലെങ്കിലും രാജ്യത്തിനു സ്വയം പര്യാപ്തി നല്‍കാന്‍ നിങ്ങള്‍ തയാറാവുക. വിദേശ കടം കൊണ്ട് നട്ടെല്ലൊടിയുന്ന ഈ രാജ്യത്തെ രക്ഷിക്കേണ്ട ഉത്തരവാദിത്തം ശാസ്ത്‌റലോകമേ, അത് നിങളുടെ കൈകളിലാണു.
അമേരിക്കക്കാരുടെ ദൗത്യത്തിന്റ്റെ 11 ശതമാനം മാത്രം ചെലവില്‍ ചൊവ്വ വരെയെത്തിയ ശാസ്ത്രലോകമേ, അതേരീതിയില്‍ കുറഞ്ഞ ചെലവില്‍ മിസൈലുകളുണ്ടാക്കി, അവയുടെ വില്‍പനയിലൂടെ നമ്മുടെ വിദേശ കടവും ഏറ്റവും ചുരുങ്ങിയത് നമ്മുടെ ആയുധ ഇറക്കുമതിയുടെ ബാലന്‍സ് തുല്യമാക്കുകയോ, നമുക്കു അനുകൂലമാക്കുകയോ ചെയ്യേണ്ടത്, അത് നിങ്ങളുടെ ഉത്തരവാദിത്തമാണ്.

അയല്‍വക്കത്തെ ചൈനക്കാരന്‍ ആയുധ രംഗത്ത് കാട്ടുന്ന മികവും അതിന്റ്റെ വ്യാപാരത്തിലൂടെ അവര്‍ ഉണ്ടാക്കുന്ന സാമ്പത്തിക നേട്ടങ്ങളെയും അത് വഴി അവരുടെ നാടിനു അവര്‍ നല്‍കിക്കൊണ്ടിരിക്കുന്ന സാമ്പത്തിക വളര്‍ച്ചയേയും എല്ലാം നമുക്കു വിട്ടുകളയാം. ഉപരോധത്തിലൂടെ ലോകം ഞെരുക്കിയ ഇറാന്‍, പ്രതിരോധ രംഗത്ത് അവര്‍ക്കാവശ്യമായ മിസൈലുകളും റഡാറുകളും ഡ്രോണുകളും യുദ്ധക്കപ്പലുകളും സബ് മറീനുകളും ബൊംബറുകളും മറ്റുമുണ്ടാക്കുന്നത് നമുക്കു മാതൃകയാക്കാന്‍ കഴിയേണ്ടതല്ലേ? അമേരിക്കയുടെ ഡ്രോണിനെ വീഴ്ത്തിയ ശേഷം അതിനെ കോപ്പി ചെയ്ത് നിര്‍മിച്ചതിനെ നമുക്കു മാതൃകയാക്കാന്‍ കഴിയേണ്ടതല്ലേ? ശാസ്ത്രലോകമേ, പെട്രോളിനും ഗ്യാസിനും പോലും സര്‍ക്കാരിനു സബ്‌സിഡി നല്‍കാന്‍ കഴിയാത്ത വിധം വിദേശകടം കൊണ്ട് നട്ടെല്ലൊടിയാറായ ഈ രാജ്യത്തിന്റ്റെ ഏക പ്രതീക്ഷ അത് നിങ്ങളാണ്. ഈ രാജ്യം അതിന്റ്റെ ഭാവി ഉറ്റുനോക്കുന്നത് അത് നിങ്ങളിലേക്കാണു.


!["മംഗള" യാനത്തെക്കുറിച്ചെന്ത് പറയുന്നു..? - അബ്ദുല്‍ ജലീല്‍..](https://cdn.boolokam.com/articles/2014/09/Untitled-1147.jpg)ഇന്ത്യയുടെ ടെക്നോളജിയുടെ പ്രദര്‍ശനമാണു 'മംഗള' യാനം എന്നാണു നമ്മുടെ ശാസ്ത്രലോകം പറയുന്നത്. ലോകത്തിലാദ്യമായി (യാതൊരു പിഴവുമില്ലാതെ എന്നത് പ്രത്യേകം എടുത്തുപറയണം) ആദ്യശ്രമത്തില്‍തന്നെ ചൊവ്വയിലെത്തിയ രാജ്യമാണ് നമ്മള്‍. ഇതെത്തുടര്‍ന്ന് രാജ്യമൊട്ടുക്ക് വമ്പിച്ച ആഘോഷങ്ങളാണ്‌നടക്കുന്നത്. ഇന്ത്യക്കാര്‍ ജാതി മത ഭാഷാ ഭേദമില്ലാതെ ഒരു കാര്യത്തില്‍ അഭിമാനം കൊള്ളുകയും ആഘോഷിക്കുകയും ചെയ്യുന്നത് അവരില്‍ ഒരുമ വളര്‍ത്തട്ടെ എന്നാശംസിക്കുകയും ഇന്ത്യക്കാര്‍ എന്നതില്‍ അവര്‍ ഓരോരുത്തരും അഭിമാനം കൊള്ളുമ്പോള്‍ നമുക്കു അതിയായ സന്തോഷമുണ്ടാവുകയും ചെയ്യുന്നു. ഇന്ത്യന്‍ ശാസ്ത്രലോകത്തിനഭിവാദ്യങ്ങള്‍.. പക്ഷെ ഇതെല്ലാം മുന്നില്‍വെച്ചുകൊണ്ടുതന്നെ പറയട്ടെ നമുക്കു വേണ്ടത് ടെക്‌നോളജിയുടെ പ്രദര്‍ശനമല്ല, നമുക്കു വേണ്ടത് ഇന്ത്യന്‍ ടെക്‌നോളജിയുടെ പ്രയോജനങ്ങളാണ്. വിദേശകടം പെരുകിക്കൊണ്ടിരിക്കുന്ന കടംകൊണ്ട് നട്ടെല്ലൊടിയുന്ന ഈ രാജ്യത്തിന്റ്റെ ഒരേയൊരു രക്ഷാമാര്‍ഗമാണ് അതിന്റ്റെ ശാസ്ത്രലോകം. ഏറ്റവും അപമാനകരമായിത്തോന്നിയ ഒരുകാര്യം, ഇന്ത്യന്‍ ശാസ്ത്രലോകമേ, നിങ്ങളെ ഓര്‍മപ്പെടുത്തിക്കൊള്ളട്ടെ. 1999 മെയ് 9 നു കാര്‍ഗില്‍ യുദ്ധത്തിനു തൊട്ടുമുമ്പായി, പാക്കിസ്ഥാന്‍ നമ്മുടെ ആയുധശേഖരം (ammunition dump) തകര്‍ത്തതു നിങ്ങളോര്‍ക്കുന്നുണ്ടാവുമല്ലൊ. കാര്‍ഗില്‍ യുദ്ധവേളയില്‍ ആര്‍ട്ടില്ലറി ഷെല്ലുകള്‍ക്കായി സൌത്ത് ആഫ്രിക്കയിലേക്ക് പോലും നമ്മള്‍ ഓര്‍ഡര്‍ നല്‍കുകയുണ്ടായി (പാക്കിസ്ഥാന്‍ പോലും ആര്‍ട്ടില്ലറി ഷെല്ലുകള്‍ സ്വന്തമായി ഉണ്ടാക്കുകയാണെന്നോര്‍ക്കുക). പെട്ടെന്നുള്ള ഓര്‍ഡറുകളായതിനാല്‍ കമ്മീഷന്‍ അമ്പതിലേക്കു വരെ ഉയര്‍ന്നതായി അക്കാലത്ത് വാര്‍ത്തകളുണ്ടായിരുന്നതും ശാസ്ത്രലോകമേ, നിങ്ങളോര്‍ക്കുന്നത് നന്നായിരിക്കും. ഇത്‌പോലുള്ള അപമാനങ്ങളില്‍ നിന്നെല്ലാം ഈ രാജ്യത്തിന്റ്റെ അഭിമാനം രക്ഷിക്കേണ്ടത്, യശസ് ഉയര്‍ത്തേണ്ടത്, ശാസ്ത്രലോകമേ, അത് നിങ്ങളുടെ ഉത്തരവാദിത്തമാണ്. ആദ്യ ശ്രമത്തില്‍ തന്നെ ചൊവ്വ വരെയെത്തി കഴിവു തെളിയിച്ച ശാസ്ത്രലോകമേ, ലോകത്തില്‍ രണ്ടാമതായി ഏറ്റവും കൂടുതല്‍ ആയുധ ഇറക്കുമതി നടത്തുന്ന നമ്മുടെ രാജ്യത്തെ അതില്‍നിന്നു കരകയറ്റേണ്ട ഭാരിച്ച ഉത്തരവാദിത്തം നിങ്ങളുടെ ചുമലിലാണുള്ളത്. അയല്‍വക്കത്തെ വമ്പനായ ചൈനക്കു കഴിയാതെ പോയത്, അതിമനോഹരമായി, അതിനിസാരമായി പൂര്‍ത്തീകരിച്ച ശാസ്ത്രലോകമേ, നമ്മുടെ മിസൈലുകള്‍ക്ക് ഇന്നും 6,000 കി മി വരെ എത്താനേ ആകുന്നുള്ളല്ലോ. മുനയില്‍ ഉപഗ്രഹം വെച്ച് അതിനെ ചൊവ്വ വരെ എത്തിച്ച് കഴിവ് തെളിയിച്ച ശാസ്ത്രലോകമെ, ആ മുനയില്‍ സ്‌ഫോടകം നിറച്ചാല്‍ അത് മിസൈലാകുമല്ലൊ. അയല്‍വക്കത്ത് നിന്നു വന്നു കെട്ടിപ്പിടിച്ച് നമ്മളെ കരാറുകളിലൂടെ മുക്കിയ (ഒതുക്കിയ?) ശേഷം, അതിര്‍ത്തിത്തര്‍ക്കം തീര്‍ത്തുകളയാന്‍ പ്രാദേശിക യുദ്ധത്തിനു ( Regional War) (കാര്‍ഗില്‍ യുദ്ധത്തെ Localized Engagement യുദ്ധമൊന്നുമല്ല വെറുമൊരു പ്രാദേശിക ഏറ്റുമുട്ടല്‍ എന്നു പരിവാരം വിശേഷിപ്പിച്ചതോര്‍ക്കുക) ഒരുങ്ങുന്ന അയല്‍പക്കക്കാരുടെ എല്ലാഭാഗത്തും എത്താന്‍ കഴിയുന്ന മിസൈലുകള്‍ നിങ്ങള്‍ രൂപകല്‍പനയും വന്‍തോതിലുള്ള ഉല്‍പാദനവും നടത്തുമ്പോള്‍ മാത്രമേ, ശാസ്ത്രലോകമേ, നിങ്ങല്‍ ഉത്തരവാദിത്തം നിര്‍വഹിച്ചു എന്നു നമുക്കു കരുതാനാവൂ. ആരെയും ആക്രമിക്കാനല്ല, ആക്രമണത്തിനു തട (Deterrent Force ) എന്ന നിലയില്‍ നമുക്കു ഈ അയല്‍പക്കക്കാരന്റ്റെ കാര്യത്തിലെങ്കിലും റേഞ്ചുള്ള മിസൈല്‍ ശേഖരങ്ങളുണ്ടായേ തീരൂ! ശാസ്ത്രലോകമേ, ഇന്നു ഫ്രാന്‍സുമായിപോലും ചേര്‍ന്നു ഹൃസ്വ ദൂര വിമാന വേധ മിസൈലുകളുണ്ടാക്കാന്‍ നമ്മുടെ രാജ്യം ശ്‌റമിക്കുന്നത് നിങള്‍ക്കറിവുള്ളതാണല്ലോ. ഇതും ഇത് പോലുള്ള മറ്റു നീക്കങ്ങളും നമുക്കെത്ര അപമാനമാണ്. ശാസ്ത്രലോകമേ, മിസൈലുകളുടെ കാര്യത്തിലെങ്കിലും രാജ്യത്തിനു സ്വയം പര്യാപ്തി നല്‍കാന്‍ നിങ്ങള്‍ തയാറാവുക. വിദേശ കടം കൊണ്ട് നട്ടെല്ലൊടിയുന്ന ഈ രാജ്യത്തെ രക്ഷിക്കേണ്ട ഉത്തരവാദിത്തം ശാസ്ത്‌റലോകമേ, അത് നിങളുടെ കൈകളിലാണു. അമേരിക്കക്കാരുടെ ദൗത്യത്തിന്റ്റെ 11 ശതമാനം മാത്രം ചെലവില്‍ ചൊവ്വ വരെയെത്തിയ ശാസ്ത്രലോകമേ, അതേരീതിയില്‍ കുറഞ്ഞ ചെലവില്‍ മിസൈലുകളുണ്ടാക്കി, അവയുടെ വില്‍പനയിലൂടെ നമ്മുടെ വിദേശ കടവും ഏറ്റവും ചുരുങ്ങിയത് നമ്മുടെ ആയുധ ഇറക്കുമതിയുടെ ബാലന്‍സ് തുല്യമാക്കുകയോ, നമുക്കു അനുകൂലമാക്കുകയോ ചെയ്യേണ്ടത്, അത് നിങ്ങളുടെ ഉത്തരവാദിത്തമാണ്. അയല്‍വക്കത്തെ ചൈനക്കാരന്‍ ആയുധ രംഗത്ത് കാട്ടുന്ന മികവും അതിന്റ്റെ വ്യാപാരത്തിലൂടെ അവര്‍ ഉണ്ടാക്കുന്ന സാമ്പത്തിക നേട്ടങ്ങളെയും അത് വഴി അവരുടെ നാടിനു അവര്‍ നല്‍കിക്കൊണ്ടിരിക്കുന്ന സാമ്പത്തിക വളര്‍ച്ചയേയും എല്ലാം നമുക്കു വിട്ടുകളയാം. ഉപരോധത്തിലൂടെ ലോകം ഞെരുക്കിയ ഇറാന്‍, പ്രതിരോധ രംഗത്ത് അവര്‍ക്കാവശ്യമായ മിസൈലുകളും റഡാറുകളും ഡ്രോണുകളും യുദ്ധക്കപ്പലുകളും സബ് മറീനുകളും ബൊംബറുകളും മറ്റുമുണ്ടാക്കുന്നത് നമുക്കു മാതൃകയാക്കാന്‍ കഴിയേണ്ടതല്ലേ? അമേരിക്കയുടെ ഡ്രോണിനെ വീഴ്ത്തിയ ശേഷം അതിനെ കോപ്പി ചെയ്ത് നിര്‍മിച്ചതിനെ നമുക്കു മാതൃകയാക്കാന്‍ കഴിയേണ്ടതല്ലേ? ശാസ്ത്രലോകമേ, പെട്രോളിനും ഗ്യാസിനും പോലും സര്‍ക്കാരിനു സബ്‌സിഡി നല്‍കാന്‍ കഴിയാത്ത വിധം വിദേശകടം കൊണ്ട് നട്ടെല്ലൊടിയാറായ ഈ രാജ്യത്തിന്റ്റെ ഏക പ്രതീക്ഷ അത് നിങ്ങളാണ്. ഈ രാജ്യം അതിന്റ്റെ ഭാവി ഉറ്റുനോക്കുന്നത് അത് നിങ്ങളിലേക്കാണു.
