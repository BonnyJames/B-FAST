---
title: "3.5 കോടി വർഷം പഴക്കമുള്ള ഏറ്റവും പഴക്കമുള്ള തിമിംഗല ഫോസിൽ കണ്ടെത്തിയത് ഹിമാലയത്തിൽ നിന്നും, കടൽജന്തുവിന്റെ ഫോസിൽ എങ്ങനെയാണ് ഒരു പർവ്വതത്തിൽ നിന്നും ലഭിക്കുന്നത് ?"
date: 2023-11-19T13:41:44
draft: false
categories: ["Science"]
tags: ['himalayan region', 'whale fossil']
author: "Beaumaris"
---

<strong>Basheer Pengattiri</strong>

ലോകത്തിലെ ഏറ്റവും പഴക്കമുള്ള തിമിംഗല ഫോസിൽ, 3.5 കോടി വർഷം പഴക്കമുള്ള അത് കണ്ടെത്തിയതാകട്ടെ ഹിമാലയത്തിൽ നിന്നും! അത്രയും പഴക്കമുള്ള തിമിംഗല ഫോസിൽ കണ്ടെത്തി എന്നതിനേക്കാൾ കണ്ടെത്തിയ സ്ഥലമായിരുന്നു പലരേയും അമ്പരപ്പിച്ചത്. കടൽജന്തുവിന്റെ ഫോസിൽ എങ്ങനെയാണ് ഒരു പർവ്വതത്തിൽ നിന്നും ലഭിക്കുന്നത് ?!
□

യുക്തിരഹിതവും, ഒറ്റനോട്ടത്തിൽ ഒരു പ്രയോചനവുമില്ലാത്തത് എന്ന് തോന്നുന്നതുമായ ചില സ്വഭാവങ്ങൾ എല്ലാ ജീവികൾക്കിടയിലും കാണാം. ആഫ്രിക്കൻ കടലാമകൾക്കുമുണ്ട് വിചിത്രമായ ഇത്തരമൊരുസ്വഭാവം. അവ മുട്ടയിടാൻ സമയമായാൽ കൃത്യമായി അമേരിക്കൻ തീരത്തണയും. ആഫ്രിക്കയിൽ നിന്നും
രണ്ടായിരം മെയിൽ അകലെയാണ് അമേരിക്കൻ തീരമെന്നോർക്കണം. മുട്ടയിട്ടശേഷം ആഫ്രിക്കൻ തീരത്തേക്ക് തിരിച്ചെത്തുകയും ചെയ്യും. എന്തിനാണിവ ഇങ്ങനെ ചെയ്യുന്നത്! ആഫ്രിക്കൻ കടലാമകളുടെ ഈ വിചിത്ര സ്വഭാവത്തിന്റെ കാരണം ശാസ്ത്രലോകത്തിന് വെളിപ്പെട്ടത് ഭൂമിയുടെ ഒരു പ്രത്യേക ഭൗമ പ്രവർത്തനം മനസ്സിലാക്കാനായതിലൂടെയാണ്.
□

<img class="alignnone size-full wp-image-430380" src="https://cdn.boolokam.com/articles/2023/11/dddffg.jpg" alt="" width="1200" height="675" />പണ്ട് പണ്ട്, ദിനോസറുകളുടെ യുഗത്തിന്റെ തുടക്കത്തിൽ. അതായത് 23 കോടി വർഷങ്ങൾക്ക് മുമ്പ് ട്രയാസിക് കാലഘട്ടത്തിൽ, നമ്മുടെ ഭൂമി ഇന്ന് കാണുന്ന പോലെ അല്ലായിരുന്നു. ഭൂമിയിൽ ഒരേയൊരു വൻകരമാത്രമാണ് അന്ന് ഉണ്ടായിരുന്നത്. ഇന്നുള്ള എല്ലാ ഭൂഖണ്ഡങ്ങളും ഒന്നായ് ച്ചേർന്ന അവസ്ഥയിൽ, ഒരു ഭീമൻ ഭൂഖണ്ഡം! അതാണ് 'പാൻജിയ'. ഈ ഭൂഖണ്ഡത്തെ ചുറ്റി 'പന്തലാസ്സ' എന്നൊരു മഹാസമുദ്രവും. തുടർന്ന് ഈ ഭീമൻ വൻകര പല കഷ്ണങ്ങളായിപൊട്ടിപ്പിളരാൻ ആരംഭിച്ചു. 16.5 കോടി വർഷങ്ങളിൽ ഈ സൂപ്പർ ഭൂഖണ്ഡം ലൊറേഷ്യ , ഗോണ്ട്വാനാലാൻഡ് എന്നിങ്ങനെ രണ്ടായി വേർപിരിഞ്ഞു. ഇവയെ വേർത്തിരിച്ച് കൊണ്ട് - ഇവക്കിടയിൽ ടെത്തീസ് കടൽ. ഇന്ത്യൻ ഉപഭൂഖണ്ഡമൊഴികെയുള്ള ഏഷ്യയും, പിന്നെ യൂറോപ്പും വടക്കേഅമേരിക്കയും, ഗ്രീൻലൻഡും ചേർന്നുള്ളതായിരുന്നു വടക്ക് ഭാഗത്തുള്ള ലൊറേഷ്യ. തെക്ക് ഭാഗം ഗോണ്ട്വാനാലാൻഡിലാകട്ടെ ആഫ്രിക്കൻ ഭൂഖണ്ഡം തെക്കേ അമേരിക്കൻ ഭൂഖണ്ഡത്തോടു ചേർന്നായിരുന്നു.

തെക്കേഭാഗത്തായി അന്റാർട്ടിക്കയും അതിനോട് ചേർന്ന് ഓസ്ട്രേലിയയും.നമ്മുടെ ഇന്ത്യയും, പാകിസ്താനും അഫ്ഗാനിസ്താനും ബംഗ്ലാദേശുമെല്ലാം സ്ഥിതി ചെയുന്ന ഇന്ത്യൻ ഉപഭൂഖണ്ഡവും ഇക്കൂട്ടത്തിൽ മഡഗാസ്ക്കറുമായി ചേർന്ന് അന്ന് ഗോണ്ടാനാ ലാൻഡിന്റെ തന്നെ ഭാഗമായിരുന്നു. 14 കോടി വര്‍ഷങ്ങള്‍ക്ക് മുന്‍പായി-ഗോണ്ട്വാന വീണ്ടും മൂന്ന് പ്ലേറ്റുകളായി വിഭജിക്കപ്പെട്ടു. ആഫ്രിക്കയും തെക്കേ അമേരിക്കയും ചേർന്ന ഒരു ഖണ്ഡവും, അന്റാര്‍ട്ടിക്ക‑ആസ്‌ട്രേലിയ എന്നിവ ചേർന്ന മറ്റൊരു ഖണ്ഡവും, പിന്നെ ഇന്ത്യൻ ഉപ ഭൂഖണ്ഡമായും. അതേ സമയം ലൊറേഷ്യ വടക്കേ അമേരിക്കയും, യുറേഷ്യയുമായി രൂപാന്തരപ്പെട്ടു.
വീണ്ടും12.4 കോടി വര്‍ഷങ്ങള്‍ക്ക് മുന്‍പ് ആഫ്രിക്കയും തെക്കേ അമേരിക്കയും ചേര്‍ന്ന പ്ലേറ്റ് വിഭജിച്ച് ആഫ്രിക്കന്‍ ഭൂഖണ്ഡവും തെക്കേ അമേരിക്കന്‍ ഭൂഖണ്ഡവുമായിത്തീര്‍ന്നു.

5.5 കോടി വര്‍ഷങ്ങള്‍ക്ക് മുന്‍പ് അന്റാര്‍ട്ടിക്കയും ആസ്‌ട്രേലിയയും ചേര്‍ന്ന പ്ലേറ്റ് വേര്‍പെട്ട് അന്റാര്‍ട്ടിക്ക ഭൂഖണ്ഡവും ആസ്‌ട്രേലിയ ഭൂഖണ്ഡവുമായും പരിണമിച്ചു.ഇന്ത്യൻ പ്ലേറ്റ് ആകട്ടെ വടക്കുഭാഗത്തേക്ക് നീങ്ങി തുടങ്ങി. അതേ സമയം അറേബ്യൻ പ്ലേറ്റ് ആഫ്രിക്കൻ പ്ലേറ്റിൽ നിന്ന് വേർപെട്ടു പോയുണ്ടായ വിള്ളൽ ചെങ്കടൽ ആയും രൂപം കൊണ്ടു. ഇന്ന്‌ നിലവിലുള്ള ഭൂപടം സമുദ്രങ്ങളെ ഒഴിവാക്കി പല കഷണങ്ങളായി മുറിച്ചെടുത്താൽ കരഭാഗം ഒരു ജിഗ്സോ പസിൽ പോലെ ഒട്ടിച്ചെടുക്കാം. ചേരാതെ നിൽക്കുന്ന പ്രദേശങ്ങളുണ്ടെങ്കിൽ അവ അഗ്നിപർവ്വതസ്ഫോടന ഫലമായുണ്ടായ ദ്വീപുകളോ കരയുടെ ഭാഗങ്ങളോ ആയിരിക്കും. വൻകരകളുടെ അരികുകൾ നിരീക്ഷിച്ചാണ് ആൽഫ്രഡ് വെഗ്നർ1912ൽ വൻകര വിസ്ഥാപനസിദ്ധാന്തം ആവിഷ്കരിച്ചത്. ഭൂഖണ്ഡങ്ങൾ സദാ ചലിച്ചുകൊണ്ടിരിക്കുന്നു. 1858 ൽ തന്നെ അന്റോണിയോ സ്നിഡർ പെല്ലിഗ്രിനി അറ്റ്ലാന്റിക് സമുദ്രത്തിലെ ഇരുഭാഗത്ത് നിന്നുമുള്ള ജന്തുക്കളുടെ ഫോസിലുകൾ പരിശോധിക്കുന്നിടയിൽ ആ ഫോസ്സിലുകൾക്ക് അമ്പരപ്പിക്കുന്ന സാമ്യം ഉള്ളതായി തിരിച്ചറിഞ്ഞിരുന്നു.

[caption id="attachment_430381" align="aligncenter" width="612"]<img class="size-full wp-image-430381" src="https://cdn.boolokam.com/articles/2023/11/wwgwgwg.jpg" alt="" width="612" height="408" /> a fossilized ammonite from the Himalayan mountains, purchased in Kathmandu, Nepal[/caption]

1962 ൽ Seafloor spreading എന്നൊരു തിയറിയിലൂടെ ശാസ്ത്ര ലോകം ഭൂഖണ്ഡങ്ങളുടെ തെന്നി നീങ്ങൽ ഒരു യാഥാർത്യം ആണെന്ന് ലോകത്തിന് മുന്നിൽ തെളിയച്ചു. സമുദ്രത്തിന്റെ അടിത്തട്ടുകളിലുള്ള വരമ്പുകളിലൂടെ ഉരുകിയ മാഗ്മ സദാ പുറത്തു വന്നുകൊണ്ടിരിക്കുകയാണ് .ഇത് ഘനീഭവിച്ചാണ് സമുദ്രത്തിന്റെ അടിത്തട്ടുണ്ടാവുന്നത്. ഇത് നിരന്തരം നടന്നുകൊണ്ടിരിക്കുന്നതിനാൽ ആദ്യമുണ്ടായ പാറകൾ ഇരു വശത്തേക്കുമായി തള്ളിമാറ്റപ്പെടുന്നു. ഇങ്ങനെ ഇരുവശങ്ങളിലേക്കും നീങ്ങിപ്പോയ്കൊണ്ടിരിക്കുന്ന അടിത്തട്ടുകളുടെ തള്ളൽ കൊണ്ടാണ് വന്കരകൾ നീങ്ങിപ്പോകുന്നത്. വ്യത്യസ്തമായ പല പ്രതിഭാസങ്ങളെ കോർത്തിണക്കി വിശദീകരിക്കാൻ കഴിയുന്ന ഒരു സിദ്ധാന്തം അതാണ് പ്ലേറ്റ് ടെക്റ്റോണിക്സ്(Plate techtonic theory) അഥവാ ഫലകചലനസിദ്ധാന്തം.പല ശാസ്ത്രജ്ഞർക്കും ഇതിൽ പങ്കുണ്ട്.

പരസ്പരം ഇടിച്ചും തള്ളിയുമൊക്കെയുള്ള ഫലകങ്ങളുടെ ഈ ചലനമാണ് അഗ്നിപർവതങ്ങൾ, കടലുകൾ, മലനിരകൾ, ദ്വീപുകൾ എന്നിവ പുതിയതായി രൂപം കൊള്ളുന്നതിനും, ഭൂകമ്പത്തിനുമൊക്കെ കാരണം.
ഗോണ്ട്വാനാലാൻഡിന്റെ ഭാഗമായിരുന്ന ഇന്ത്യൻ ഉപഭൂഖണ്ഡം വേർപെട്ട് 6000 കിലോമീറ്റർ വടക്കോട്ടു നീങ്ങി യൂറേഷ്യൻ പ്ലേറ്റിലേക്ക് ഇടിച്ചുകയറി ഹിമാലയം ഉയർന്നുവന്നു. ഹിമാലയ മലനിരകൾ രൂപം കൊണ്ടപ്പോൾ ഭൂമിയിൽനിന്നും മൺമറഞ്ഞ ഒരു കടലുണ്ട്, ടെത്തീസ്. ഇൻഡ്യൻ പ്ലേറ്റിന്റെയും യുറേഷ്യയുടെയും ഇടയിൽ,
പല നദികളിൽ നിന്നുമുള്ള മണ്ണും കല്ലും നിറഞ്ഞ അവസാധങ്ങൾ വഹിച്ച ടെത്തിസ് കടൽ!
ഈ കടലിന്റെ ആഴങ്ങയിൽ അടിഞ്ഞുകൂടിയ ഈ അവസാദങ്ങളടക്കം ഉയർന്നു പൊങ്ങിയതാണ് ലോകത്തിലെ ഏറ്റവും വലിയ മടക്കു പർവതമായ ഹിമാലയം ; കൂടെ , ലോകത്തിന്റെ മേൽക്കൂര എന്നറിയപ്പെടുന്ന ടിബറ്റൻ പീഠഭൂമിയും. ഒരിക്കൽ കടലിനടിയിൽ അടിഞ്ഞു കൂടിയിരുന്ന അവസാദങ്ങൾ അങ്ങനെ ഇന്ന് , ലോകത്തിന്റെ നെറുകയിലായി. വേനലിൽ എവറസ്റ്റ് കൊടുമുടിയിൽ
മഞ്ഞുപാളികൾ ഉരുകി മാറുമ്പോൾ, അതിന്റെ മുകൾ ഭാഗത്ത് മഞ്ഞനിറമുള്ള അടരുകൾ കാണാം.
35 കോടി വർഷം മുമ്പ് സമുദ്രതീരങ്ങളിൽ വസിച്ചിരുന്ന ചെറുജീവികളുടെ ഫോസിലുകളാണ് - ഇന്ന് സമുദ്രനിരപ്പിൽ നിന്ന് 8500 മീറ്റർ ഉയരത്തിൽ സ്ഥിതിചെയ്യുന്ന ആ ശിലാപാളികളിൽ ഉള്ളത്.
ഇവിടങ്ങളിൽ നിന്നും ശാസ്ത്രഞ്ജർ കണ്ടെടുത്ത സമുദ്ര ജീവികളുടെ ഫോസിലുകൾ, അവസാദ ശിലകൾ എല്ലാം ലോകത്തോട് വിളിച്ചു പറയുന്നത് ;

ഹിമാലയത്തിനും മുൻപേ അവിടെ നില നിന്നിരുന്ന വിസ്‌മൃതിയിൽ ആണ്ടുപോയതുമായ ഒരു കടലിന്റെ ചരിത്രമാണ്. ഹിമാലയം ഫലകങ്ങളുടെ കൂട്ടിയിടിയിൽ നിന്ന് രൂപം കൊള്ളുന്ന പർവതങ്ങൾക്ക് ഏറ്റവും പ്രധാനപ്പെട്ട ഉദാഹരണമാണ്‌ ഇതേപോലെ ആഫ്രിക്കയും ഏഷ്യയും തമ്മിലിടിച് ഉയർന്നു പൊങ്ങിയാണ് ആല്പ്സ് പർവതനിരകളും രൂപപ്പെട്ടത്. വളരെ ഭാരമേറിയതും വൻകര ഉൾപ്പെടുന്നതുമായ പ്ലേറ്റുകൾ തമ്മിലിടിക്കുമ്പോൾ ഒന്ന് മറ്റൊന്നിനടിയിലേക്ക് തെന്നി നീങ്ങുന്നതിനു പകരം കൂട്ടിയിടിക്കുന്ന അഗ്രം പല പാളികളും മടക്കുകളുമായി മാറുകയും, കരപ്രദേശത്തിന്റെ കനം വർദ്ധിപ്പിച്ച് മുകളിലേക്ക് ഉയർത്തുകയും ചെയ്യുന്നു. ഉത്തരാർദ്ധ ഗോളം ലക്ഷ്യമാക്കിയ ഇന്ത്യൻ ഫലകത്തിന്റെ യാത്ര യൂറേഷ്യയോടുള്ള കൂട്ടിയിടിയോടെ അവസാനിച്ചില്ലെന്നാണ് ശാസ്ത്രം തെളിവുകൾ നിരത്തി പറഞ്ഞുകൊണ്ടിരിക്കുന്നത്. അത് പ്രതിവർഷം അഞ്ചു സെന്റീമീറ്റർ എന്ന കണക്കിന് വടക്കോട്ട് നീങ്ങുകയാണ്. ഒരു മനുഷ്യായുസിൽ രണ്ടുമീറ്ററിലധികം.ഭൂഖണ്ഡങ്ങളെല്ലാം ഇപ്പോഴും ചലിച്ചു കൊണ്ടിരിക്കുകയാണ്.ഭൗമ ഫലകങ്ങളുടെ നിരന്തരമായ ഈ ചലനം സമുദ്രങ്ങളുടെ ആകൃതിയേയും അതിരുകളേയും നിരന്തരമായി മാറ്റിയെഴുതിക്കൊണ്ടിരിക്കുന്നു.

ഭൂഖണ്ഡങ്ങൾ ഇങ്ങനെ ചലിച്ചു നീങ്ങാനെടുക്കുന്ന സമയം വര്‍ഷത്തില്‍ ഏകദേശം 2cm മുതൽ 12 cm ആണ്. ഏറ്റവും വേഗം ഇപ്പോൾ തെന്നി നീങ്ങിക്കൊണ്ടിരിക്കുന്നത് ഓസ്ട്രേലിയ ഭൂഖണ്ഡം ആണ് .
ഗ്ലോബൽ പൊസിഷനിങ് സംവിധാനങ്ങൾ' പോലുള്ള പുതിയ സാങ്കേതികവിദ്യകൾ ഇക്കാര്യങ്ങൾ വളരെ കൃത്യതയോടെ പഠിക്കാൻ ഇക്കാലത്ത് സഹായിക്കുന്നു. കാര്യങ്ങൾ ഇന്നത്തെ നിലക്ക് തുടർന്നാൽ, അറ്റ്ലാന്റിക് സമുദ്രം വലുതായി ഭാവിയിൽ ശാന്തസമുദ്രത്തെ കടത്തിവെട്ടും. കാലിഫോർണിയ അമേരിക്കയിൽ നിന്ന് വേർപെട്ട്, മഡഗാസ്ക്കർ ആഫ്രിക്കയിൽ നിന്ന് അകന്നു കഴിയുംപോലെ, കടലിൽ ഒഴുകി മാറും. ആഫ്രിക്ക വടക്കോട്ടു നീങ്ങി യൂറോപ്പിനോട് ചേരും. മെഡിറ്റനേറിയൻ സമുദ്രം അപ്രത്യക്ഷമാകും. അതിന്റെ ഫലമായി ഹിമാലയത്തിന്റെ ദൈർഘ്യം പാരീസ് മുതൽ കൊൽക്കത്ത വരെ നീളും! അങ്ങനെ കോടിക്കണക്കിന് വർഷം കഴിയുമ്പോൾ ഭൂഖണ്ഡങ്ങളെല്ലാം ഒത്തുചേർന്ന് 'പുതിയൊരു പാൻജിയ' രൂപപ്പെടും !!

450 കോടി വർഷംമുമ്പാണ് ഭൂമി രൂപപ്പെട്ടത്. അതിന് ശേഷം പല തവണ ഭൂമി ഇങ്ങനെ അതിന്റെ മുഖംമിനുക്കിയിരിക്കുന്നു.ഗവേഷകരുടെ കണക്കുകൂട്ടലനുസരിച്ച് നാല്‍പ്പതു മുതല്‍ അറുപത് കോടി വരെ വര്‍ഷം കൂടുമ്പോഴാണ് ഒരിക്കല്‍ പിളര്‍ന്ന ശേഷം ക്രസ്റ്റിലെ പാളികള്‍ വീണ്ടും ഒത്തു ചേരുന്നത്. ഇതനുസരിച്ചാണ് അടുത്ത 15-20 കോടി വര്‍ഷത്തിനുള്ളില്‍ വന്‍കരകള്‍ കൂടിച്ചേരുമെന്നും പുതിയ ഭൂഖണ്ഡമായി ഇവ രൂപപ്പെടുമെന്നും ഗവേഷകര്‍ പ്രവചിക്കുന്നത്. അതായത് ഒറ്റ വന്‍കര രൂപപ്പെടുന്നതിനുള്ള കാലയളവിന്‍റെ മധ്യത്തിലാണ് മനുഷ്യര്‍ രൂപപ്പെട്ട് ഇപ്പോള്‍ ജീവിക്കുന്നതെന്നു ചുരുക്കം.
ഇനി ആദ്യം പറഞ്ഞ ആഫ്രിക്കൻ ആമകളുടെ അന്തമില്ലാത്ത യാത്രയെ കുറിച്ച് പറയാം..
മുട്ട കട്ടുതിന്നുന്ന ശത്രുക്കളുടെ ശല്യം അക്കരെ കുറവായതിനാൽ അവിടെ മുട്ടയിടുന്നത് സുരക്ഷിതമാണെന്ന ബോധം ആണ് കോടിക്കണക്കിനു വർഷങ്ങൾക്ക് മുമ്പ് വലിയൊരു പുഴയുടെ അക്കരെ പോയി മുട്ടയിട്ട് തിരികെ വന്നുകൊണ്ടിരുന്ന ആമയെ ആ പുഴയുടെ ഇന്നത്തെ അകലമായ രണ്ടായിരം മെയിൽ താണ്ടിയും മുട്ടയിടാനുള്ള യാത്രക്ക് പ്രേരണയായിത്തീരുന്നത്.പതുക്കെ പതുക്കെ അകന്ന് പോയ്കൊണ്ടിരിക്കുന്ന ഭൂഖണ്ഡങ്ങൾ പുഴയെ മഹാസമുദ്രമാക്കിയതറിയാതെയുള്ള യാത്ര.


![3.5 കോടി വർഷം പഴക്കമുള്ള ഏറ്റവും പഴക്കമുള്ള തിമിംഗല ഫോസിൽ കണ്ടെത്തിയത് ഹിമാലയത്തിൽ നിന്നും, കടൽജന്തുവിന്റെ ഫോസിൽ എങ്ങനെയാണ് ഒരു പർവ്വതത്തിൽ നിന്നും ലഭിക്കുന്നത് ?](https://cdn.boolokam.com/articles/2023/11/dddffg.jpg)**Basheer Pengattiri** ലോകത്തിലെ ഏറ്റവും പഴക്കമുള്ള തിമിംഗല ഫോസിൽ, 3.5 കോടി വർഷം പഴക്കമുള്ള അത് കണ്ടെത്തിയതാകട്ടെ ഹിമാലയത്തിൽ നിന്നും! അത്രയും പഴക്കമുള്ള തിമിംഗല ഫോസിൽ കണ്ടെത്തി എന്നതിനേക്കാൾ കണ്ടെത്തിയ സ്ഥലമായിരുന്നു പലരേയും അമ്പരപ്പിച്ചത്. കടൽജന്തുവിന്റെ ഫോസിൽ എങ്ങനെയാണ് ഒരു പർവ്വതത്തിൽ നിന്നും ലഭിക്കുന്നത് ?! □ യുക്തിരഹിതവും, ഒറ്റനോട്ടത്തിൽ ഒരു പ്രയോചനവുമില്ലാത്തത് എന്ന് തോന്നുന്നതുമായ ചില സ്വഭാവങ്ങൾ എല്ലാ ജീവികൾക്കിടയിലും കാണാം. ആഫ്രിക്കൻ കടലാമകൾക്കുമുണ്ട് വിചിത്രമായ ഇത്തരമൊരുസ്വഭാവം. അവ മുട്ടയിടാൻ സമയമായാൽ കൃത്യമായി അമേരിക്കൻ തീരത്തണയും. ആഫ്രിക്കയിൽ നിന്നും രണ്ടായിരം മെയിൽ അകലെയാണ് അമേരിക്കൻ തീരമെന്നോർക്കണം. മുട്ടയിട്ടശേഷം ആഫ്രിക്കൻ തീരത്തേക്ക് തിരിച്ചെത്തുകയും ചെയ്യും. എന്തിനാണിവ ഇങ്ങനെ ചെയ്യുന്നത്! ആഫ്രിക്കൻ കടലാമകളുടെ ഈ വിചിത്ര സ്വഭാവത്തിന്റെ കാരണം ശാസ്ത്രലോകത്തിന് വെളിപ്പെട്ടത് ഭൂമിയുടെ ഒരു പ്രത്യേക ഭൗമ പ്രവർത്തനം മനസ്സിലാക്കാനായതിലൂടെയാണ്. □ പണ്ട് പണ്ട്, ദിനോസറുകളുടെ യുഗത്തിന്റെ തുടക്കത്തിൽ. അതായത് 23 കോടി വർഷങ്ങൾക്ക് മുമ്പ് ട്രയാസിക് കാലഘട്ടത്തിൽ, നമ്മുടെ ഭൂമി ഇന്ന് കാണുന്ന പോലെ അല്ലായിരുന്നു. ഭൂമിയിൽ ഒരേയൊരു വൻകരമാത്രമാണ് അന്ന് ഉണ്ടായിരുന്നത്. ഇന്നുള്ള എല്ലാ ഭൂഖണ്ഡങ്ങളും ഒന്നായ് ച്ചേർന്ന അവസ്ഥയിൽ, ഒരു ഭീമൻ ഭൂഖണ്ഡം! അതാണ് 'പാൻജിയ'. ഈ ഭൂഖണ്ഡത്തെ ചുറ്റി 'പന്തലാസ്സ' എന്നൊരു മഹാസമുദ്രവും. തുടർന്ന് ഈ ഭീമൻ വൻകര പല കഷ്ണങ്ങളായിപൊട്ടിപ്പിളരാൻ ആരംഭിച്ചു. 16.5 കോടി വർഷങ്ങളിൽ ഈ സൂപ്പർ ഭൂഖണ്ഡം ലൊറേഷ്യ , ഗോണ്ട്വാനാലാൻഡ് എന്നിങ്ങനെ രണ്ടായി വേർപിരിഞ്ഞു. ഇവയെ വേർത്തിരിച്ച് കൊണ്ട് - ഇവക്കിടയിൽ ടെത്തീസ് കടൽ. ഇന്ത്യൻ ഉപഭൂഖണ്ഡമൊഴികെയുള്ള ഏഷ്യയും, പിന്നെ യൂറോപ്പും വടക്കേഅമേരിക്കയും, ഗ്രീൻലൻഡും ചേർന്നുള്ളതായിരുന്നു വടക്ക് ഭാഗത്തുള്ള ലൊറേഷ്യ. തെക്ക് ഭാഗം ഗോണ്ട്വാനാലാൻഡിലാകട്ടെ ആഫ്രിക്കൻ ഭൂഖണ്ഡം തെക്കേ അമേരിക്കൻ ഭൂഖണ്ഡത്തോടു ചേർന്നായിരുന്നു. തെക്കേഭാഗത്തായി അന്റാർട്ടിക്കയും അതിനോട് ചേർന്ന് ഓസ്ട്രേലിയയും.നമ്മുടെ ഇന്ത്യയും, പാകിസ്താനും അഫ്ഗാനിസ്താനും ബംഗ്ലാദേശുമെല്ലാം സ്ഥിതി ചെയുന്ന ഇന്ത്യൻ ഉപഭൂഖണ്ഡവും ഇക്കൂട്ടത്തിൽ മഡഗാസ്ക്കറുമായി ചേർന്ന് അന്ന് ഗോണ്ടാനാ ലാൻഡിന്റെ തന്നെ ഭാഗമായിരുന്നു. 14 കോടി വര്‍ഷങ്ങള്‍ക്ക് മുന്‍പായി-ഗോണ്ട്വാന വീണ്ടും മൂന്ന് പ്ലേറ്റുകളായി വിഭജിക്കപ്പെട്ടു. ആഫ്രിക്കയും തെക്കേ അമേരിക്കയും ചേർന്ന ഒരു ഖണ്ഡവും, അന്റാര്‍ട്ടിക്ക‑ആസ്‌ട്രേലിയ എന്നിവ ചേർന്ന മറ്റൊരു ഖണ്ഡവും, പിന്നെ ഇന്ത്യൻ ഉപ ഭൂഖണ്ഡമായും. അതേ സമയം ലൊറേഷ്യ വടക്കേ അമേരിക്കയും, യുറേഷ്യയുമായി രൂപാന്തരപ്പെട്ടു. വീണ്ടും12.4 കോടി വര്‍ഷങ്ങള്‍ക്ക് മുന്‍പ് ആഫ്രിക്കയും തെക്കേ അമേരിക്കയും ചേര്‍ന്ന പ്ലേറ്റ് വിഭജിച്ച് ആഫ്രിക്കന്‍ ഭൂഖണ്ഡവും തെക്കേ അമേരിക്കന്‍ ഭൂഖണ്ഡവുമായിത്തീര്‍ന്നു. 5.5 കോടി വര്‍ഷങ്ങള്‍ക്ക് മുന്‍പ് അന്റാര്‍ട്ടിക്കയും ആസ്‌ട്രേലിയയും ചേര്‍ന്ന പ്ലേറ്റ് വേര്‍പെട്ട് അന്റാര്‍ട്ടിക്ക ഭൂഖണ്ഡവും ആസ്‌ട്രേലിയ ഭൂഖണ്ഡവുമായും പരിണമിച്ചു.ഇന്ത്യൻ പ്ലേറ്റ് ആകട്ടെ വടക്കുഭാഗത്തേക്ക് നീങ്ങി തുടങ്ങി. അതേ സമയം അറേബ്യൻ പ്ലേറ്റ് ആഫ്രിക്കൻ പ്ലേറ്റിൽ നിന്ന് വേർപെട്ടു പോയുണ്ടായ വിള്ളൽ ചെങ്കടൽ ആയും രൂപം കൊണ്ടു. ഇന്ന്‌ നിലവിലുള്ള ഭൂപടം സമുദ്രങ്ങളെ ഒഴിവാക്കി പല കഷണങ്ങളായി മുറിച്ചെടുത്താൽ കരഭാഗം ഒരു ജിഗ്സോ പസിൽ പോലെ ഒട്ടിച്ചെടുക്കാം. ചേരാതെ നിൽക്കുന്ന പ്രദേശങ്ങളുണ്ടെങ്കിൽ അവ അഗ്നിപർവ്വതസ്ഫോടന ഫലമായുണ്ടായ ദ്വീപുകളോ കരയുടെ ഭാഗങ്ങളോ ആയിരിക്കും. വൻകരകളുടെ അരികുകൾ നിരീക്ഷിച്ചാണ് ആൽഫ്രഡ് വെഗ്നർ1912ൽ വൻകര വിസ്ഥാപനസിദ്ധാന്തം ആവിഷ്കരിച്ചത്. ഭൂഖണ്ഡങ്ങൾ സദാ ചലിച്ചുകൊണ്ടിരിക്കുന്നു. 1858 ൽ തന്നെ അന്റോണിയോ സ്നിഡർ പെല്ലിഗ്രിനി അറ്റ്ലാന്റിക് സമുദ്രത്തിലെ ഇരുഭാഗത്ത് നിന്നുമുള്ള ജന്തുക്കളുടെ ഫോസിലുകൾ പരിശോധിക്കുന്നിടയിൽ ആ ഫോസ്സിലുകൾക്ക് അമ്പരപ്പിക്കുന്ന സാമ്യം ഉള്ളതായി തിരിച്ചറിഞ്ഞിരുന്നു. [caption id="attachment_430381" align="aligncenter" width="612"]![](https://cdn.boolokam.com/articles/2023/11/wwgwgwg.jpg) a fossilized ammonite from the Himalayan mountains, purchased in Kathmandu, Nepal[/caption] 1962 ൽ Seafloor spreading എന്നൊരു തിയറിയിലൂടെ ശാസ്ത്ര ലോകം ഭൂഖണ്ഡങ്ങളുടെ തെന്നി നീങ്ങൽ ഒരു യാഥാർത്യം ആണെന്ന് ലോകത്തിന് മുന്നിൽ തെളിയച്ചു. സമുദ്രത്തിന്റെ അടിത്തട്ടുകളിലുള്ള വരമ്പുകളിലൂടെ ഉരുകിയ മാഗ്മ സദാ പുറത്തു വന്നുകൊണ്ടിരിക്കുകയാണ് .ഇത് ഘനീഭവിച്ചാണ് സമുദ്രത്തിന്റെ അടിത്തട്ടുണ്ടാവുന്നത്. ഇത് നിരന്തരം നടന്നുകൊണ്ടിരിക്കുന്നതിനാൽ ആദ്യമുണ്ടായ പാറകൾ ഇരു വശത്തേക്കുമായി തള്ളിമാറ്റപ്പെടുന്നു. ഇങ്ങനെ ഇരുവശങ്ങളിലേക്കും നീങ്ങിപ്പോയ്കൊണ്ടിരിക്കുന്ന അടിത്തട്ടുകളുടെ തള്ളൽ കൊണ്ടാണ് വന്കരകൾ നീങ്ങിപ്പോകുന്നത്. വ്യത്യസ്തമായ പല പ്രതിഭാസങ്ങളെ കോർത്തിണക്കി വിശദീകരിക്കാൻ കഴിയുന്ന ഒരു സിദ്ധാന്തം അതാണ് പ്ലേറ്റ് ടെക്റ്റോണിക്സ്(Plate techtonic theory) അഥവാ ഫലകചലനസിദ്ധാന്തം.പല ശാസ്ത്രജ്ഞർക്കും ഇതിൽ പങ്കുണ്ട്. പരസ്പരം ഇടിച്ചും തള്ളിയുമൊക്കെയുള്ള ഫലകങ്ങളുടെ ഈ ചലനമാണ് അഗ്നിപർവതങ്ങൾ, കടലുകൾ, മലനിരകൾ, ദ്വീപുകൾ എന്നിവ പുതിയതായി രൂപം കൊള്ളുന്നതിനും, ഭൂകമ്പത്തിനുമൊക്കെ കാരണം. ഗോണ്ട്വാനാലാൻഡിന്റെ ഭാഗമായിരുന്ന ഇന്ത്യൻ ഉപഭൂഖണ്ഡം വേർപെട്ട് 6000 കിലോമീറ്റർ വടക്കോട്ടു നീങ്ങി യൂറേഷ്യൻ പ്ലേറ്റിലേക്ക് ഇടിച്ചുകയറി ഹിമാലയം ഉയർന്നുവന്നു. ഹിമാലയ മലനിരകൾ രൂപം കൊണ്ടപ്പോൾ ഭൂമിയിൽനിന്നും മൺമറഞ്ഞ ഒരു കടലുണ്ട്, ടെത്തീസ്. ഇൻഡ്യൻ പ്ലേറ്റിന്റെയും യുറേഷ്യയുടെയും ഇടയിൽ, പല നദികളിൽ നിന്നുമുള്ള മണ്ണും കല്ലും നിറഞ്ഞ അവസാധങ്ങൾ വഹിച്ച ടെത്തിസ് കടൽ! ഈ കടലിന്റെ ആഴങ്ങയിൽ അടിഞ്ഞുകൂടിയ ഈ അവസാദങ്ങളടക്കം ഉയർന്നു പൊങ്ങിയതാണ് ലോകത്തിലെ ഏറ്റവും വലിയ മടക്കു പർവതമായ ഹിമാലയം ; കൂടെ , ലോകത്തിന്റെ മേൽക്കൂര എന്നറിയപ്പെടുന്ന ടിബറ്റൻ പീഠഭൂമിയും. ഒരിക്കൽ കടലിനടിയിൽ അടിഞ്ഞു കൂടിയിരുന്ന അവസാദങ്ങൾ അങ്ങനെ ഇന്ന് , ലോകത്തിന്റെ നെറുകയിലായി. വേനലിൽ എവറസ്റ്റ് കൊടുമുടിയിൽ മഞ്ഞുപാളികൾ ഉരുകി മാറുമ്പോൾ, അതിന്റെ മുകൾ ഭാഗത്ത് മഞ്ഞനിറമുള്ള അടരുകൾ കാണാം. 35 കോടി വർഷം മുമ്പ് സമുദ്രതീരങ്ങളിൽ വസിച്ചിരുന്ന ചെറുജീവികളുടെ ഫോസിലുകളാണ് - ഇന്ന് സമുദ്രനിരപ്പിൽ നിന്ന് 8500 മീറ്റർ ഉയരത്തിൽ സ്ഥിതിചെയ്യുന്ന ആ ശിലാപാളികളിൽ ഉള്ളത്. ഇവിടങ്ങളിൽ നിന്നും ശാസ്ത്രഞ്ജർ കണ്ടെടുത്ത സമുദ്ര ജീവികളുടെ ഫോസിലുകൾ, അവസാദ ശിലകൾ എല്ലാം ലോകത്തോട് വിളിച്ചു പറയുന്നത് ; ഹിമാലയത്തിനും മുൻപേ അവിടെ നില നിന്നിരുന്ന വിസ്‌മൃതിയിൽ ആണ്ടുപോയതുമായ ഒരു കടലിന്റെ ചരിത്രമാണ്. ഹിമാലയം ഫലകങ്ങളുടെ കൂട്ടിയിടിയിൽ നിന്ന് രൂപം കൊള്ളുന്ന പർവതങ്ങൾക്ക് ഏറ്റവും പ്രധാനപ്പെട്ട ഉദാഹരണമാണ്‌ ഇതേപോലെ ആഫ്രിക്കയും ഏഷ്യയും തമ്മിലിടിച് ഉയർന്നു പൊങ്ങിയാണ് ആല്പ്സ് പർവതനിരകളും രൂപപ്പെട്ടത്. വളരെ ഭാരമേറിയതും വൻകര ഉൾപ്പെടുന്നതുമായ പ്ലേറ്റുകൾ തമ്മിലിടിക്കുമ്പോൾ ഒന്ന് മറ്റൊന്നിനടിയിലേക്ക് തെന്നി നീങ്ങുന്നതിനു പകരം കൂട്ടിയിടിക്കുന്ന അഗ്രം പല പാളികളും മടക്കുകളുമായി മാറുകയും, കരപ്രദേശത്തിന്റെ കനം വർദ്ധിപ്പിച്ച് മുകളിലേക്ക് ഉയർത്തുകയും ചെയ്യുന്നു. ഉത്തരാർദ്ധ ഗോളം ലക്ഷ്യമാക്കിയ ഇന്ത്യൻ ഫലകത്തിന്റെ യാത്ര യൂറേഷ്യയോടുള്ള കൂട്ടിയിടിയോടെ അവസാനിച്ചില്ലെന്നാണ് ശാസ്ത്രം തെളിവുകൾ നിരത്തി പറഞ്ഞുകൊണ്ടിരിക്കുന്നത്. അത് പ്രതിവർഷം അഞ്ചു സെന്റീമീറ്റർ എന്ന കണക്കിന് വടക്കോട്ട് നീങ്ങുകയാണ്. ഒരു മനുഷ്യായുസിൽ രണ്ടുമീറ്ററിലധികം.ഭൂഖണ്ഡങ്ങളെല്ലാം ഇപ്പോഴും ചലിച്ചു കൊണ്ടിരിക്കുകയാണ്.ഭൗമ ഫലകങ്ങളുടെ നിരന്തരമായ ഈ ചലനം സമുദ്രങ്ങളുടെ ആകൃതിയേയും അതിരുകളേയും നിരന്തരമായി മാറ്റിയെഴുതിക്കൊണ്ടിരിക്കുന്നു. ഭൂഖണ്ഡങ്ങൾ ഇങ്ങനെ ചലിച്ചു നീങ്ങാനെടുക്കുന്ന സമയം വര്‍ഷത്തില്‍ ഏകദേശം 2cm മുതൽ 12 cm ആണ്. ഏറ്റവും വേഗം ഇപ്പോൾ തെന്നി നീങ്ങിക്കൊണ്ടിരിക്കുന്നത് ഓസ്ട്രേലിയ ഭൂഖണ്ഡം ആണ് . ഗ്ലോബൽ പൊസിഷനിങ് സംവിധാനങ്ങൾ' പോലുള്ള പുതിയ സാങ്കേതികവിദ്യകൾ ഇക്കാര്യങ്ങൾ വളരെ കൃത്യതയോടെ പഠിക്കാൻ ഇക്കാലത്ത് സഹായിക്കുന്നു. കാര്യങ്ങൾ ഇന്നത്തെ നിലക്ക് തുടർന്നാൽ, അറ്റ്ലാന്റിക് സമുദ്രം വലുതായി ഭാവിയിൽ ശാന്തസമുദ്രത്തെ കടത്തിവെട്ടും. കാലിഫോർണിയ അമേരിക്കയിൽ നിന്ന് വേർപെട്ട്, മഡഗാസ്ക്കർ ആഫ്രിക്കയിൽ നിന്ന് അകന്നു കഴിയുംപോലെ, കടലിൽ ഒഴുകി മാറും. ആഫ്രിക്ക വടക്കോട്ടു നീങ്ങി യൂറോപ്പിനോട് ചേരും. മെഡിറ്റനേറിയൻ സമുദ്രം അപ്രത്യക്ഷമാകും. അതിന്റെ ഫലമായി ഹിമാലയത്തിന്റെ ദൈർഘ്യം പാരീസ് മുതൽ കൊൽക്കത്ത വരെ നീളും! അങ്ങനെ കോടിക്കണക്കിന് വർഷം കഴിയുമ്പോൾ ഭൂഖണ്ഡങ്ങളെല്ലാം ഒത്തുചേർന്ന് 'പുതിയൊരു പാൻജിയ' രൂപപ്പെടും !! 450 കോടി വർഷംമുമ്പാണ് ഭൂമി രൂപപ്പെട്ടത്. അതിന് ശേഷം പല തവണ ഭൂമി ഇങ്ങനെ അതിന്റെ മുഖംമിനുക്കിയിരിക്കുന്നു.ഗവേഷകരുടെ കണക്കുകൂട്ടലനുസരിച്ച് നാല്‍പ്പതു മുതല്‍ അറുപത് കോടി വരെ വര്‍ഷം കൂടുമ്പോഴാണ് ഒരിക്കല്‍ പിളര്‍ന്ന ശേഷം ക്രസ്റ്റിലെ പാളികള്‍ വീണ്ടും ഒത്തു ചേരുന്നത്. ഇതനുസരിച്ചാണ് അടുത്ത 15-20 കോടി വര്‍ഷത്തിനുള്ളില്‍ വന്‍കരകള്‍ കൂടിച്ചേരുമെന്നും പുതിയ ഭൂഖണ്ഡമായി ഇവ രൂപപ്പെടുമെന്നും ഗവേഷകര്‍ പ്രവചിക്കുന്നത്. അതായത് ഒറ്റ വന്‍കര രൂപപ്പെടുന്നതിനുള്ള കാലയളവിന്‍റെ മധ്യത്തിലാണ് മനുഷ്യര്‍ രൂപപ്പെട്ട് ഇപ്പോള്‍ ജീവിക്കുന്നതെന്നു ചുരുക്കം. ഇനി ആദ്യം പറഞ്ഞ ആഫ്രിക്കൻ ആമകളുടെ അന്തമില്ലാത്ത യാത്രയെ കുറിച്ച് പറയാം.. മുട്ട കട്ടുതിന്നുന്ന ശത്രുക്കളുടെ ശല്യം അക്കരെ കുറവായതിനാൽ അവിടെ മുട്ടയിടുന്നത് സുരക്ഷിതമാണെന്ന ബോധം ആണ് കോടിക്കണക്കിനു വർഷങ്ങൾക്ക് മുമ്പ് വലിയൊരു പുഴയുടെ അക്കരെ പോയി മുട്ടയിട്ട് തിരികെ വന്നുകൊണ്ടിരുന്ന ആമയെ ആ പുഴയുടെ ഇന്നത്തെ അകലമായ രണ്ടായിരം മെയിൽ താണ്ടിയും മുട്ടയിടാനുള്ള യാത്രക്ക് പ്രേരണയായിത്തീരുന്നത്.പതുക്കെ പതുക്കെ അകന്ന് പോയ്കൊണ്ടിരിക്കുന്ന ഭൂഖണ്ഡങ്ങൾ പുഴയെ മഹാസമുദ്രമാക്കിയതറിയാതെയുള്ള യാത്ര.
