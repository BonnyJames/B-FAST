---
title: "കാലം മായ്ക്കുന്ന കാഴ്ച"
date: 2013-01-05T15:58:13
draft: false
categories: ["Science"]
tags: []
author: "boolokamtv@gmail.com"
---

<a href="https://cdn.boolokam.com/articles/2013/01/kuruvabrook.jpg">
<p style="text-align: center;"><img class="aligncenter  wp-image-82832" alt="kuruvabrook" src="https://cdn.boolokam.com/articles/2013/01/kuruvabrook.jpg" width="486" height="378" /></p>

</a>

ഒട്ടനവധി നാട്ടറിവുകളുടെയും നാടന്‍ ചികിത്സയുടെയും കേന്ദ്രമായിരുന്നു വയനാടന്‍ ഗോത്രഭൂമി. ഉഗ്രവിഷമുള്ള പാമ്പിന്റെ കടിയേറ്റാല്‍ പോലും ജീവന്‍ രക്ഷിക്കുന്ന നാട്ടുവൈദ്യന്മാര്‍ ധാരാളം. ഒടിവു ചതവുകള്‍ നീക്കുന്നതിനും പരിചയ സമ്പന്നരായ ഉഴിച്ചില്‍ വിദഗ്ധര്‍ ഗ്രാമങ്ങള്‍ തോറുമുണ്ട്. ഇപ്പോള്‍ ഇവരെയൊന്നും കാണാനേയില്ല. ഗോത്രവംശജരായ കുറച്ചു വൈദ്യന്മാര്‍ ചികിത്സ നടത്തുന്നതൊഴിച്ചാല്‍ ഈ രംഗവും ശുഷ്‌കമായി വരികയാണ്.

പരമ്പരാഗതമായി കൈമാറ്റം ചെയ്യപ്പെട്ട നാട്ടറിവുകള്‍ പൂര്‍വികരില്‍ നിന്നും പകര്‍ന്നു വാങ്ങുന്നതില്‍ പുതിയ തലമുറ വൈമുഖ്യം കാണിച്ചു. എന്തിനും ഏതിനും ആസ്​പത്രികളും ആന്റിബയോട്ടിക്കുകളും എത്തിയതോടെ പഴഞ്ചന്‍ ചികിത്സാ രീതിയെ ഏവരും കൈയൊഴിഞ്ഞു. ആയുര്‍വേദ ചികിത്സ പോലും വേണ്ടെന്നായി.

അമൂല്യമായ ഔഷധസസ്യങ്ങളുടെ വന്‍ ശേഖരത്താല്‍ സമ്പന്നമായിരുന്നു വയനാട്. രക്തവാതത്തിന് ശമനം നല്‍കുന്ന ദണ്ഡപാല തുടങ്ങിയ ഔഷധസസ്യങ്ങള്‍ ഇപ്പോള്‍ വയനാട്ടില്‍ കണികാണാനില്ല. ദശപുഷ്പവും ആരോഗ്യ പച്ചയും അസ്തിശൃംഗലയും വംശനാശം നേരിടുന്നവയില്‍ ചിലതാണ്. നിത്യഹരിത വനങ്ങളിലെ പാറയിടുക്കില്‍ സമൃദ്ധമായി വിളയുന്ന ഔഷധസസ്യങ്ങളെ ഗോത്രജനതയാണ് കണ്ടെത്തിയത്. ഈ അറിവുകളെ വളരെ കര്‍ക്കശമായ ചിട്ടയോടും ആദരവോടും കൂടി മുന്‍തലമുറ പരിപാലിച്ചു. വനമേഖലകളില്‍ മാസങ്ങളോളം തിരഞ്ഞിട്ടും നീലക്കൊടുവേലി പോലുള്ള ഔഷധസസ്യങ്ങള്‍ കിട്ടാനില്ലെന്നതാണ് ഇപ്പോഴത്തെ അവസ്ഥ.

പണ്ടുകാലത്ത് ഓരോ വീട്ടിലും ഒരു ഔഷധത്തോട്ടമുണ്ടായിരുന്നു. വൈദ്യന്മാര്‍ നിര്‍ദേശിക്കുന്ന മരുന്നിന് വീട്ടിലെ തോട്ടത്തില്‍ നിന്നുതന്നെ ഔഷധങ്ങള്‍ ധാരാളം. പനികൂര്‍ക്കലും, എരിക്കും, നാല്‍പ്പാമരങ്ങളും വീടിനടുത്തായി നട്ടുവളര്‍ത്തിയിരുന്നു. ഒടിഞ്ഞ അസ്തികളെപ്പോലും കൂട്ടിയോജിപ്പിക്കാന്‍ ഇടിഞ്ഞില്‍ തോല്‍ വന്‍തോതില്‍ ശേഖരിക്കുമായിരുന്നു. പാമ്പുകടിയേറ്റ ആള്‍ക്ക് എരുക്കിന്‍ കിഴി നല്‍കുന്നതോടെ വിഷമിറങ്ങുന്നു. പാമ്പുകളെ തിരിച്ചറിയുന്നതിനും വിഷ ചികിത്സകര്‍ക്ക് പ്രത്യേകമായ വൈദഗ്ധ്യമുണ്ട്.

നാടന്‍ കലകളും നാടു നീങ്ങുകയാണ്. ഗ്രാമങ്ങളില്‍പ്പോലും പാരമ്പര്യ ഉത്സവങ്ങള്‍ കുറഞ്ഞുവരുന്നു. ഒരുകാലത്ത് മഴക്കാലം കഴിഞ്ഞ് വൃശ്ചികമാകുന്നതോടെ വയനാട്ടില്‍ ഉത്സവങ്ങള്‍ തുടങ്ങുകയായി. വള്ളിയൂര്‍ക്കാവില്‍ ആറാട്ട് കഴിയുന്നതോടെ ഉത്സവങ്ങള്‍ക്ക് കൊടിയിറങ്ങും. ഗ്രാമങ്ങള്‍ തോറുമുണ്ടായിരുന്ന തിറകള്‍ ഓരോ വര്‍ഷവും ഇല്ലാതാവുന്നു. മലബാറിലെ തെയ്യങ്ങള്‍ക്ക് സാമ്യമുള്ള വേഷപ്പകിട്ടോടെ ചെണ്ടമേളത്തിനൊത്ത് ചുവടുവെച്ച തിറമഹോത്സവങ്ങള്‍ ഗ്രാമങ്ങളുടെ തിലകക്കുറിയായിരുന്നു. പ്രാദേശികമായി പല പേരുകളിലാണ് ഇവ അറിയപ്പെട്ടത്.

ഊരുകൂട്ടങ്ങളും ഗോത്രസമുദായങ്ങളുമാണ് ഇതിനൊക്കെയും കൂട്ടുനിന്നത്. വീടുകള്‍ തോറും കയറിയിറങ്ങി തിറ നടത്തിപ്പിനായുള്ള പണം പിരിച്ചെടുക്കുന്നതുമുതല്‍ ഉത്സവം കഴിയുന്നതുവരെ ഇവര്‍ക്ക് വിശ്രമമില്ലാത്ത നാളുകളാണ്. ഇതിനൊന്നും സമയം തികയാതെവന്നപ്പോള്‍ ഉത്സവങ്ങള്‍ ഒഴിവാക്കുക എന്നതിലേക്ക് ഗ്രാമക്കൂട്ടായ്മകള്‍ എത്തുകയായിരുന്നു.

ഗോത്രാചാരങ്ങളുടെ ഭാഗമായി നടത്തുന്ന പല ആഘോഷങ്ങളും കാലത്തിന് അന്യമായിവരുന്നു. പണ്ടൊക്കെ സന്ധ്യായാവുന്നതോടെ പണിയക്കുടിലുകളില്‍ ഉയര്‍ന്നുകേട്ട തുടിയൊച്ചകളും ചീനി വിളികളും ഇന്ന് അപൂര്‍വമായി. സംഘം ചേര്‍ന്നുള്ള ജീവിതഘടനയ്ക്ക് മാറ്റം വന്നതോടെ തുടിച്ചെത്തങ്ങളും ഗോത്രചാരുതകളും വിസ്മൃതമായി. വിവാഹം, മരണം തുടങ്ങിയവയ്ക്ക് പ്രത്യേകം ഒരാഴ്ച നീണ്ടുനില്‍ക്കുന്ന കര്‍മങ്ങള്‍ക്കും ഇപ്പോള്‍ മാറ്റം വന്നു. ഒരുകാലത്ത് വളരെ കൃത്യമായി അനുഷ്ഠിച്ചുപോന്ന ആചാരങ്ങള്‍ കൈവിട്ടുപോയതിന്റെ ദുഃഖത്തിലാണ് ഗോത്രകുലത്തിലെ മുതിര്‍ന്ന തലമുറ. രാഷ്ട്രീയ പാര്‍ട്ടികളുടെ പ്രകടനങ്ങളില്‍, കലാജാഥകളില്‍, പരസ്യ പ്രകടനങ്ങളില്‍ പ്രതിഫലം പറ്റുന്ന കോമാളിത്തമായി തരംതാണുപോവുകയാണ് ഗോത്രകലകള്‍

'കാലം മാറുമ്പോള്‍ കോലം മാറണം' എന്നചൊല്ലിനെ എളുപ്പം സ്വീകരിക്കുമ്പോള്‍ കഴിഞ്ഞുപോയ കാലം ഗൃഹാതുര ഓര്‍മ മാത്രമാകുന്നു. പഴയ കാലത്തിന് സാക്ഷിയായി ചിലതൊക്കെ അവശേഷിക്കും. കാര്‍ഷിക സംസ്‌കൃതിയുടെ തുടിപ്പുമായി ബന്ധപ്പെട്ടാണ് വയനാടിന്റെ സംസ്‌കാരം രൂപപ്പെട്ടത്. വിളനാശവും വിലത്തകര്‍ച്ചയും മുറതെറ്റിയ കാലപ്പകര്‍ച്ചയും ഇന്നിവിടെ കര്‍ഷകര്‍ക്ക് വെല്ലുവിളിയായിരിക്കുന്നു. കാടുമൂടിപ്പോകുന്ന കൃഷിഭൂമികളും തൊഴില്‍തേടി പലായനം ചെയ്യുന്ന ജനതയുമാണ് വയനാടിന്റെ ഇത്തത്തെ കാഴ്ച.

&amp;nbsp;


![കാലം മായ്ക്കുന്ന കാഴ്ച](https://cdn.boolokam.com/articles/2013/01/kuruvabrook.jpg)[ ](https://cdn.boolokam.com/articles/2013/01/kuruvabrook.jpg) ഒട്ടനവധി നാട്ടറിവുകളുടെയും നാടന്‍ ചികിത്സയുടെയും കേന്ദ്രമായിരുന്നു വയനാടന്‍ ഗോത്രഭൂമി. ഉഗ്രവിഷമുള്ള പാമ്പിന്റെ കടിയേറ്റാല്‍ പോലും ജീവന്‍ രക്ഷിക്കുന്ന നാട്ടുവൈദ്യന്മാര്‍ ധാരാളം. ഒടിവു ചതവുകള്‍ നീക്കുന്നതിനും പരിചയ സമ്പന്നരായ ഉഴിച്ചില്‍ വിദഗ്ധര്‍ ഗ്രാമങ്ങള്‍ തോറുമുണ്ട്. ഇപ്പോള്‍ ഇവരെയൊന്നും കാണാനേയില്ല. ഗോത്രവംശജരായ കുറച്ചു വൈദ്യന്മാര്‍ ചികിത്സ നടത്തുന്നതൊഴിച്ചാല്‍ ഈ രംഗവും ശുഷ്‌കമായി വരികയാണ്. പരമ്പരാഗതമായി കൈമാറ്റം ചെയ്യപ്പെട്ട നാട്ടറിവുകള്‍ പൂര്‍വികരില്‍ നിന്നും പകര്‍ന്നു വാങ്ങുന്നതില്‍ പുതിയ തലമുറ വൈമുഖ്യം കാണിച്ചു. എന്തിനും ഏതിനും ആസ്​പത്രികളും ആന്റിബയോട്ടിക്കുകളും എത്തിയതോടെ പഴഞ്ചന്‍ ചികിത്സാ രീതിയെ ഏവരും കൈയൊഴിഞ്ഞു. ആയുര്‍വേദ ചികിത്സ പോലും വേണ്ടെന്നായി. അമൂല്യമായ ഔഷധസസ്യങ്ങളുടെ വന്‍ ശേഖരത്താല്‍ സമ്പന്നമായിരുന്നു വയനാട്. രക്തവാതത്തിന് ശമനം നല്‍കുന്ന ദണ്ഡപാല തുടങ്ങിയ ഔഷധസസ്യങ്ങള്‍ ഇപ്പോള്‍ വയനാട്ടില്‍ കണികാണാനില്ല. ദശപുഷ്പവും ആരോഗ്യ പച്ചയും അസ്തിശൃംഗലയും വംശനാശം നേരിടുന്നവയില്‍ ചിലതാണ്. നിത്യഹരിത വനങ്ങളിലെ പാറയിടുക്കില്‍ സമൃദ്ധമായി വിളയുന്ന ഔഷധസസ്യങ്ങളെ ഗോത്രജനതയാണ് കണ്ടെത്തിയത്. ഈ അറിവുകളെ വളരെ കര്‍ക്കശമായ ചിട്ടയോടും ആദരവോടും കൂടി മുന്‍തലമുറ പരിപാലിച്ചു. വനമേഖലകളില്‍ മാസങ്ങളോളം തിരഞ്ഞിട്ടും നീലക്കൊടുവേലി പോലുള്ള ഔഷധസസ്യങ്ങള്‍ കിട്ടാനില്ലെന്നതാണ് ഇപ്പോഴത്തെ അവസ്ഥ. പണ്ടുകാലത്ത് ഓരോ വീട്ടിലും ഒരു ഔഷധത്തോട്ടമുണ്ടായിരുന്നു. വൈദ്യന്മാര്‍ നിര്‍ദേശിക്കുന്ന മരുന്നിന് വീട്ടിലെ തോട്ടത്തില്‍ നിന്നുതന്നെ ഔഷധങ്ങള്‍ ധാരാളം. പനികൂര്‍ക്കലും, എരിക്കും, നാല്‍പ്പാമരങ്ങളും വീടിനടുത്തായി നട്ടുവളര്‍ത്തിയിരുന്നു. ഒടിഞ്ഞ അസ്തികളെപ്പോലും കൂട്ടിയോജിപ്പിക്കാന്‍ ഇടിഞ്ഞില്‍ തോല്‍ വന്‍തോതില്‍ ശേഖരിക്കുമായിരുന്നു. പാമ്പുകടിയേറ്റ ആള്‍ക്ക് എരുക്കിന്‍ കിഴി നല്‍കുന്നതോടെ വിഷമിറങ്ങുന്നു. പാമ്പുകളെ തിരിച്ചറിയുന്നതിനും വിഷ ചികിത്സകര്‍ക്ക് പ്രത്യേകമായ വൈദഗ്ധ്യമുണ്ട്. നാടന്‍ കലകളും നാടു നീങ്ങുകയാണ്. ഗ്രാമങ്ങളില്‍പ്പോലും പാരമ്പര്യ ഉത്സവങ്ങള്‍ കുറഞ്ഞുവരുന്നു. ഒരുകാലത്ത് മഴക്കാലം കഴിഞ്ഞ് വൃശ്ചികമാകുന്നതോടെ വയനാട്ടില്‍ ഉത്സവങ്ങള്‍ തുടങ്ങുകയായി. വള്ളിയൂര്‍ക്കാവില്‍ ആറാട്ട് കഴിയുന്നതോടെ ഉത്സവങ്ങള്‍ക്ക് കൊടിയിറങ്ങും. ഗ്രാമങ്ങള്‍ തോറുമുണ്ടായിരുന്ന തിറകള്‍ ഓരോ വര്‍ഷവും ഇല്ലാതാവുന്നു. മലബാറിലെ തെയ്യങ്ങള്‍ക്ക് സാമ്യമുള്ള വേഷപ്പകിട്ടോടെ ചെണ്ടമേളത്തിനൊത്ത് ചുവടുവെച്ച തിറമഹോത്സവങ്ങള്‍ ഗ്രാമങ്ങളുടെ തിലകക്കുറിയായിരുന്നു. പ്രാദേശികമായി പല പേരുകളിലാണ് ഇവ അറിയപ്പെട്ടത്. ഊരുകൂട്ടങ്ങളും ഗോത്രസമുദായങ്ങളുമാണ് ഇതിനൊക്കെയും കൂട്ടുനിന്നത്. വീടുകള്‍ തോറും കയറിയിറങ്ങി തിറ നടത്തിപ്പിനായുള്ള പണം പിരിച്ചെടുക്കുന്നതുമുതല്‍ ഉത്സവം കഴിയുന്നതുവരെ ഇവര്‍ക്ക് വിശ്രമമില്ലാത്ത നാളുകളാണ്. ഇതിനൊന്നും സമയം തികയാതെവന്നപ്പോള്‍ ഉത്സവങ്ങള്‍ ഒഴിവാക്കുക എന്നതിലേക്ക് ഗ്രാമക്കൂട്ടായ്മകള്‍ എത്തുകയായിരുന്നു. ഗോത്രാചാരങ്ങളുടെ ഭാഗമായി നടത്തുന്ന പല ആഘോഷങ്ങളും കാലത്തിന് അന്യമായിവരുന്നു. പണ്ടൊക്കെ സന്ധ്യായാവുന്നതോടെ പണിയക്കുടിലുകളില്‍ ഉയര്‍ന്നുകേട്ട തുടിയൊച്ചകളും ചീനി വിളികളും ഇന്ന് അപൂര്‍വമായി. സംഘം ചേര്‍ന്നുള്ള ജീവിതഘടനയ്ക്ക് മാറ്റം വന്നതോടെ തുടിച്ചെത്തങ്ങളും ഗോത്രചാരുതകളും വിസ്മൃതമായി. വിവാഹം, മരണം തുടങ്ങിയവയ്ക്ക് പ്രത്യേകം ഒരാഴ്ച നീണ്ടുനില്‍ക്കുന്ന കര്‍മങ്ങള്‍ക്കും ഇപ്പോള്‍ മാറ്റം വന്നു. ഒരുകാലത്ത് വളരെ കൃത്യമായി അനുഷ്ഠിച്ചുപോന്ന ആചാരങ്ങള്‍ കൈവിട്ടുപോയതിന്റെ ദുഃഖത്തിലാണ് ഗോത്രകുലത്തിലെ മുതിര്‍ന്ന തലമുറ. രാഷ്ട്രീയ പാര്‍ട്ടികളുടെ പ്രകടനങ്ങളില്‍, കലാജാഥകളില്‍, പരസ്യ പ്രകടനങ്ങളില്‍ പ്രതിഫലം പറ്റുന്ന കോമാളിത്തമായി തരംതാണുപോവുകയാണ് ഗോത്രകലകള്‍ 'കാലം മാറുമ്പോള്‍ കോലം മാറണം' എന്നചൊല്ലിനെ എളുപ്പം സ്വീകരിക്കുമ്പോള്‍ കഴിഞ്ഞുപോയ കാലം ഗൃഹാതുര ഓര്‍മ മാത്രമാകുന്നു. പഴയ കാലത്തിന് സാക്ഷിയായി ചിലതൊക്കെ അവശേഷിക്കും. കാര്‍ഷിക സംസ്‌കൃതിയുടെ തുടിപ്പുമായി ബന്ധപ്പെട്ടാണ് വയനാടിന്റെ സംസ്‌കാരം രൂപപ്പെട്ടത്. വിളനാശവും വിലത്തകര്‍ച്ചയും മുറതെറ്റിയ കാലപ്പകര്‍ച്ചയും ഇന്നിവിടെ കര്‍ഷകര്‍ക്ക് വെല്ലുവിളിയായിരിക്കുന്നു. കാടുമൂടിപ്പോകുന്ന കൃഷിഭൂമികളും തൊഴില്‍തേടി പലായനം ചെയ്യുന്ന ജനതയുമാണ് വയനാടിന്റെ ഇത്തത്തെ കാഴ്ച. &nbsp;
