---
title: "ഭൗതികശാസ്ത്രത്തിൽ പുതിയ യുഗപ്പിറവി, മ്യൂവോൺ ജി മൈനസ് 2 പരീക്ഷണം"
date: 2023-05-02T05:18:26
draft: false
categories: ["Science"]
tags: ['Featured', 'Muon g-2 Experiment', 'Particle Physics', 'physics', 'Sabu Jose']
author: "Beaumaris"
---

<strong>ഭൗതികശാസ്ത്രത്തിൽ പുതിയ യുഗപ്പിറവി, മ്യൂവോൺ ജി മൈനസ് 2 പരീക്ഷണം (Muon g-2 Experiment)</strong>

<strong>സാബു ജോസ്‌</strong>

ഭൗതികശാസ്ത്രത്തിൽ ഒരു പുതിയ യുഗപ്പിറവിയുടെ സമയമായിരിക്കുന്നു എന്നാണ്‌ ഈ മേഖലയിൽ ഉണ്ടായിരിക്കുന്ന പുതിയ കണ്ടെത്തലുകൾ സൂചിപ്പിക്കുന്നത്. അമേരിക്കയിലെ ഫെർമിലാബിലും യൂറോപ്പിലെ ലാർജ് ഹാഡ്രോൺ കൊളൈഡറിലും നടന്നുവരുന്ന കണികാ പരീക്ഷണങ്ങൾ സൂക്ഷ്‌മ പ്രപഞ്ചത്തെക്കുറിച്ചുള്ള ധാരണകൾ പരിഷ്കരിക്കാൻ സമയമായി എന്ന സൂചന നൽകുന്നു.
മ്യൂവോൺ ജി മൈനസ് 2 പരീക്ഷണം (Muon g-2 Experiment) അതിസൂക്ഷ്‌മ കണികകൾകൊണ്ടാണ് വലുതും ചെറുതുമായ പ്രപഞ്ചദ്രവ്യമെല്ലാം നിർമിച്ചിരിക്കുന്നത്‌. ഇലക്ട്രോൺ, ക്വാർക്കുകൾ എന്നിങ്ങനെയുള്ള ഈ സൂക്ഷ്‌മകണികകളെ മൗലിക കണങ്ങൾ എന്നാണ് വിളിക്കുന്നത്. നാല് അടിസ്ഥാന ബലങ്ങളാണ് മൗലിക കണങ്ങൾ തമ്മിലുള്ള പ്രതിപ്രവർത്തനങ്ങൾ നിയന്ത്രിക്കുന്നത്. ഗുരുത്വാകർഷണ ബലം, വിദ്യുത്കാന്തിക ബലം, ക്ഷീണന്യൂക്ലിയർ ബലം, ശക്തന്യൂക്ലിയർ ബലം എന്നിവയാണ് ഈ നാല് അടിസ്ഥാന ബലങ്ങൾ. എന്നാൽ, ഫെർമി നാഷണൽ ആക്സിലറേറ്റർ ലാബിൽ (Fermilab) നടത്തിയ കണികാ പരീക്ഷണം അഞ്ചാമതൊരു മൗലിക ബലത്തിന്റെ സാധ്യതയിലേക്ക് വിരൽചൂണ്ടുന്നു.

മ്യൂവോണുകൾ (Muons) എന്ന സൂക്ഷ്‌മ കണികകൾ ഉപയോഗിച്ചാണ് പരീക്ഷണം നടത്തിയത്. ഏഴ് രാജ്യങ്ങളിൽനിന്നുള്ള ഇരുപതോളം ഗവേഷകരുടെ മേൽനോട്ടത്തിലാണ് പരീക്ഷണം നടത്തിയത്. ലോകത്തിലെ 33 പ്രമുഖശാസ്ത്ര ഗവേഷണ സ്ഥാപനങ്ങളിൽനിന്നുള്ള 200 ഭൗതികശാസ്ത്രജ്ഞരും ഈ പരീക്ഷണത്തിൽ പങ്കുചേരുന്നുണ്ട്. 1936ൽ ആണ് മ്യൂവോൺ എന്ന അസ്ഥിരമായ സബ്ആറ്റമിക്‌ കണിക കണ്ടെത്തിയത്. 2.2 മൈക്രോ സെക്കൻഡ്‌ മാത്രമാണ് ഈ കണികയുടെ അർധായുസ്സ്. അതിനുശേഷം ഒരു മ്യൂവോൺ ഒരു ഇലക്ട്രോണും രണ്ട് ന്യൂട്രിനോകളുമായി വിഘടിക്കപ്പെടും. കണികാ ഭൗതികത്തിലെ മാനക മാതൃകയായ സ്റ്റാൻഡേർഡ് മോഡൽ അനുസരിച്ച് ലെപ്ടോണുകൾ (ഇലക്ട്രോൺ, ന്യൂട്രിനോ, ടൗ പാർട്ടിക്കിൾ) എന്ന ശ്രേണിയിലാണ് മ്യൂവോണിനെ ഉൾപ്പെടുത്തിയിരിക്കുന്നത്. താരതമ്യേന പിണ്ഡം (Mass) കുറഞ്ഞ കണികകളാണ് ലെപ്ടോണുകൾ (Laptons). ഏറെക്കുറെ സമാന സ്വഭാവവും സമാന പ്രതിപ്രവർത്തനശേഷിയുമുള്ളവയാണ് ലെപ്ടോണുകൾ.

<img class="size-full wp-image-393982 aligncenter" src="https://cdn.boolokam.com/articles/2023/05/dqqdfff.jpg" alt="" width="960" height="611" />ഇലക്ട്രോണുമായി സാദൃശ്യമേറെയുണ്ടെങ്കിലും മ്യൂവോണിന്റെ മാസ് ഇലക്ട്രോണിന്റെ മാസിന്റെ 207 മടങ്ങ് അധികമാണ്. ഭൂമിയിലെത്തുന്ന കോസ്മിക് കിരണങ്ങളിൽ മ്യൂവോണുകൾ ഉണ്ടാകാറുണ്ട്. പരീക്ഷണശാലകളിൽ ഉയർന്ന ഊർജനിലയിൽ പ്രോട്ടോണുകളെ കൂട്ടിയിടിപ്പിച്ചും മ്യൂവോണുകളെ സൃഷ്ടിക്കാൻ കഴിയും. ഇത്തരത്തിലുള്ള ഒരു പ്രോട്ടോൺ ധാരയിൽനിന്നാണ് ഫെർമിലാബിൽ മ്യൂവോണുകളെ സൃഷ്ടിച്ചത്. 14 മീറ്റർ ചുറ്റളവിലുള്ള വൃത്താകൃതിയിലുള്ള ഒരു കുഴലിലൂടെ മ്യൂവോണുകളെ കടത്തിവിട്ടാണ് ജി2 പരീക്ഷണം നടത്തിയത്. കുഴലിനുചുറ്റും ശക്തമായ ഒരു കാന്തികക്ഷേത്രം നിലനിർത്തിയിരിക്കും.

പ്രതികരിക്കുന്ന കണിക

കാന്തികമണ്ഡലവുമായി പ്രതികരിക്കുന്ന കണികയാണ് മ്യൂവോൺ. സ്വയം കാന്തിക സവിശേഷതകൾ ഉള്ളതുകൊണ്ടാണ് മ്യൂവോണുകൾ കാന്തികക്ഷേത്രവുമായി പ്രതികരിക്കുന്നത്. ഒരു ബാർ മാഗ്നറ്റിനു സമാനമാണ് മ്യൂവോണിന്റെ കാന്തികധ്രുവങ്ങൾ. കാന്തികക്ഷേത്രത്തിൽ എത്തിച്ചേർന്നാൽ മ്യൂവോണുകളുടെ സ്വാഭാവിക ചലനത്തിൽ (Spin) മാറ്റമുണ്ടാകും. മ്യൂവോണുകളുടെ വേഗം, സ്പിൻ എന്നിവയെല്ലാം സ്റ്റാൻഡേർഡ് മോഡലിൽ വിശദീകരിക്കുന്നുണ്ട്. എന്നാൽ, പരീക്ഷണത്തിൽ മ്യൂവോണിന്റെ ചാഞ്ചാട്ടവേഗം സ്റ്റാൻഡേർഡ് മോഡലിൽ പ്രവചിക്കുന്നതിനേക്കാൾ അധികമാണെന്ന് കണ്ടെത്തി. ഈ കണ്ടെത്തലാണ് അഞ്ചാമതൊരു അടിസ്ഥാന ബലത്തിന്റെ സാധ്യതയിലേക്ക് വിരൽചൂണ്ടുന്നത്. ഒരുപക്ഷേ ലെപ്റ്റോക്വാർക്ക്, ഗ്രാവിറ്റോൺ, വിംപുകൾ തുടങ്ങിയ ദുരൂഹ കണികകളുടെ സാന്നിധ്യവുമാകാം. സിഗ്മ 4.6 മൂല്യം രേഖപ്പെടുത്തിയിരിക്കുന്ന ഈ പരീക്ഷണത്തിന്റെ വിജയസാധ്യത 99.93 ശതമാനമാണ്. പരീക്ഷണഫം വിശകലനം ചെയ്യുന്നതിന് ഒരു വർഷമെങ്കിലും വേണ്ടിവരും.

കാര്യങ്ങൾ മാറിമറിയുമോ?

കണികാ ഭൗതികത്തിൽ (Particle Physics) പുതിയ നിയമമുണ്ടാകാനുള്ള സാധ്യത തെളിയുകയാണ്. സൂക്ഷ്മലോകത്തിലെ പ്രതിപ്രവർത്തനങ്ങൾ വിശദീകരിക്കുന്നതിൽ ഏറ്റവും സ്വീകാര്യമായ മാതൃകയായ സ്റ്റാൻഡേർഡ് മോഡലിന് വെല്ലുവിളിയാവുകയാണ് സേണിലെ ലാർജ് ഹാഡ്രോൺ കൊളൈഡറിൽ നടത്തിയ കണികാപരീക്ഷണം. LHCb (ലാർജ്‌ ഹാഡ്രോൺ കൊളൈഡർ ബ്യൂട്ടി) എന്നറിയപ്പെടുന്ന ഈ പരീക്ഷണത്തിന്റെ ഫലം സൂചിപ്പിക്കുന്നത് സ്റ്റാൻഡേർഡ് മോഡൽ പ്രവചിക്കുന്ന ലെപ്ടോൺ ഫ്ളേവർ യൂണിവേഴ്സാലിറ്റി തകരുമെന്നാണ്. അങ്ങനെ സംഭവിച്ചാൽ സ്റ്റാൻഡേർഡ് മോഡലിൽ കൂട്ടിച്ചേർക്കലുകൾ വരുത്തേണ്ടിവരും. പുതിയ കണികകളും പുതിയ മൗലിക ബലങ്ങളും വിശദീകരിക്കേണ്ടി വരും. സ്റ്റാൻഡേർഡ് മോഡൽ അടിമുടി നവീകരിക്കേണ്ടി വരും. പുതിയ നിയമങ്ങൾ നിർമിക്കേണ്ടി വരും.
ഭാവിയിൽ കൂടുതൽ ശക്തമായ കണികാപരീക്ഷണശാലകളിൽ നടത്തുന്ന കണികാപരീക്ഷണങ്ങളിലൂടെ സ്റ്റാൻഡേർഡ് മോഡലിന്റെ പരിമിതികൾ മറികടക്കാൻ കഴിയുമെന്നാണ് ശാസ്ത്രലോകം പ്രതീക്ഷിക്കുന്നത്.

എന്താണീ ജി മൈനസ് 2 പരീക്ഷണം?

ഇലക്ട്രോണുകളെക്കുറിച്ച് ആദ്യം പറയാം. ഇലക്ട്രോണിന് വൈദ്യുതചാർജുണ്ട്. അവ സ്വയം കറങ്ങുന്നതുകൊണ്ട് കാന്തികചാർജുമുണ്ടാകും. മാഗ്നറ്റിക്‌ മൊമെന്റ് എന്നാണ് ഇലക്ട്രോണിന്റെ കാന്തികശേഷിയെ സൂചിപ്പിക്കുന്നത്. ഇലക്ട്രോൺ ഒരു കാന്തത്തെപ്പോലെ പെരുമാറുന്നതുകൊണ്ടാണ് ഇത് കണക്കാക്കാൻ കഴിയുന്നത്. എന്നാൽ, യഥാർഥത്തിൽ ഇലക്ട്രോണിന്റെ മാഗ്‌നറ്റിക്‌ മൊമെന്റ് ഇങ്ങനെ കണക്ക് കൂട്ടിയെടുക്കുന്ന മൂല്യത്തിന്റെ രണ്ടിരട്ടിയാണ്. യഥാർഥമൂല്യം ക്ലാസിക്കൽ വാല്യുവിന്റെ എത്ര മടങ്ങാണെന്ന് സൂചിപ്പിക്കാൻ ഇംഗ്ലീഷ് അക്ഷരമാലയിലെ ‘g' എന്ന അക്ഷരമാണ് ഉപയോഗിക്കുന്നത്. ഇലക്ട്രോണിന്റെ കാര്യത്തിൽ ഈ വില 2.002319304362 ആണ്. പിന്നീട് നടത്തിയ പരീക്ഷണങ്ങളിലും ഈ മൂല്യത്തിന് മാറ്റമൊന്നുമുണ്ടായിട്ടില്ല. ഇലക്ട്രോണുമായി ഏറെ സമാനതകൾ പുലർത്തുന്ന കണികയാണ്
മ്യൂവോൺ.

മ്യൂവോണിന്റെ കാര്യത്തിലും ‘g’ യുടെ മൂല്യം കണ്ടെത്തിയിട്ടുണ്ട്. സ്റ്റാൻഡേർഡ് മോഡൽ പ്രകാരം ഈ വില 2.00233183620 ആണ്. എന്നാൽ, ഫെർമിലാബിൽ നടത്തിയ പരീക്ഷണത്തിൽ ഈ മൂല്യം 2.00233184122 എന്നാണ് കണ്ടെത്തിയിരിക്കുന്നത്. ഈ വ്യത്യാസം നിസ്സാരമാണെങ്കിലും തള്ളിക്കളയാനാകില്ല. ഒരുപക്ഷേ, പരീക്ഷണത്തിലെ പിഴവായിരിക്കാം. അങ്ങനെയല്ലെങ്കിൽ കണികാഭൗതികത്തിലെ ഏറ്റവും പ്രസിദ്ധമായ സ്റ്റാൻഡേർഡ് മോഡലിൽ തിരുത്തലുകൾ വരുത്തേണ്ടിവരും.

ഡാർക്ക് മാറ്റർ, ഡാർക്ക് എനർജി എന്നീ ദുരൂഹ പ്രതിഭാസങ്ങളെക്കുറിച്ച് കൂടുതൽ ധാരണ കൈവരിക്കാൻ ഈ പുതിയ കണ്ടുപിടിത്തം വഴിതുറക്കുമെന്നാണ് ശാസ്ത്രലോകം കരുതുന്നത്. പ്രപഞ്ചവികാസവേഗം വർധിപ്പിക്കുന്ന നെഗറ്റീവ് പ്രഷറാണ് ഡാർക്ക് എനർജി എന്ന് വിളിക്കുന്നത്. എന്നാൽ, ഇത് അഞ്ചാമതൊരു മൗലിക ഊർജരൂപമാകാമെന്ന് സംശയിക്കുന്നുണ്ട്. പരീക്ഷണം വിജയിച്ചാൽ ആധുനിക ഭൗതിക ശാസ്ത്രത്തിൽ അതൊരു പുതിയ യുഗപ്പിറവിയായിരിക്കും.


![ഭൗതികശാസ്ത്രത്തിൽ പുതിയ യുഗപ്പിറവി, മ്യൂവോൺ ജി മൈനസ് 2 പരീക്ഷണം](https://cdn.boolokam.com/articles/2023/05/dqqdfff.jpg)**ഭൗതികശാസ്ത്രത്തിൽ പുതിയ യുഗപ്പിറവി, മ്യൂവോൺ ജി മൈനസ് 2 പരീക്ഷണം (Muon g-2 Experiment)** **സാബു ജോസ്‌** ഭൗതികശാസ്ത്രത്തിൽ ഒരു പുതിയ യുഗപ്പിറവിയുടെ സമയമായിരിക്കുന്നു എന്നാണ്‌ ഈ മേഖലയിൽ ഉണ്ടായിരിക്കുന്ന പുതിയ കണ്ടെത്തലുകൾ സൂചിപ്പിക്കുന്നത്. അമേരിക്കയിലെ ഫെർമിലാബിലും യൂറോപ്പിലെ ലാർജ് ഹാഡ്രോൺ കൊളൈഡറിലും നടന്നുവരുന്ന കണികാ പരീക്ഷണങ്ങൾ സൂക്ഷ്‌മ പ്രപഞ്ചത്തെക്കുറിച്ചുള്ള ധാരണകൾ പരിഷ്കരിക്കാൻ സമയമായി എന്ന സൂചന നൽകുന്നു. മ്യൂവോൺ ജി മൈനസ് 2 പരീക്ഷണം (Muon g-2 Experiment) അതിസൂക്ഷ്‌മ കണികകൾകൊണ്ടാണ് വലുതും ചെറുതുമായ പ്രപഞ്ചദ്രവ്യമെല്ലാം നിർമിച്ചിരിക്കുന്നത്‌. ഇലക്ട്രോൺ, ക്വാർക്കുകൾ എന്നിങ്ങനെയുള്ള ഈ സൂക്ഷ്‌മകണികകളെ മൗലിക കണങ്ങൾ എന്നാണ് വിളിക്കുന്നത്. നാല് അടിസ്ഥാന ബലങ്ങളാണ് മൗലിക കണങ്ങൾ തമ്മിലുള്ള പ്രതിപ്രവർത്തനങ്ങൾ നിയന്ത്രിക്കുന്നത്. ഗുരുത്വാകർഷണ ബലം, വിദ്യുത്കാന്തിക ബലം, ക്ഷീണന്യൂക്ലിയർ ബലം, ശക്തന്യൂക്ലിയർ ബലം എന്നിവയാണ് ഈ നാല് അടിസ്ഥാന ബലങ്ങൾ. എന്നാൽ, ഫെർമി നാഷണൽ ആക്സിലറേറ്റർ ലാബിൽ (Fermilab) നടത്തിയ കണികാ പരീക്ഷണം അഞ്ചാമതൊരു മൗലിക ബലത്തിന്റെ സാധ്യതയിലേക്ക് വിരൽചൂണ്ടുന്നു. മ്യൂവോണുകൾ (Muons) എന്ന സൂക്ഷ്‌മ കണികകൾ ഉപയോഗിച്ചാണ് പരീക്ഷണം നടത്തിയത്. ഏഴ് രാജ്യങ്ങളിൽനിന്നുള്ള ഇരുപതോളം ഗവേഷകരുടെ മേൽനോട്ടത്തിലാണ് പരീക്ഷണം നടത്തിയത്. ലോകത്തിലെ 33 പ്രമുഖശാസ്ത്ര ഗവേഷണ സ്ഥാപനങ്ങളിൽനിന്നുള്ള 200 ഭൗതികശാസ്ത്രജ്ഞരും ഈ പരീക്ഷണത്തിൽ പങ്കുചേരുന്നുണ്ട്. 1936ൽ ആണ് മ്യൂവോൺ എന്ന അസ്ഥിരമായ സബ്ആറ്റമിക്‌ കണിക കണ്ടെത്തിയത്. 2.2 മൈക്രോ സെക്കൻഡ്‌ മാത്രമാണ് ഈ കണികയുടെ അർധായുസ്സ്. അതിനുശേഷം ഒരു മ്യൂവോൺ ഒരു ഇലക്ട്രോണും രണ്ട് ന്യൂട്രിനോകളുമായി വിഘടിക്കപ്പെടും. കണികാ ഭൗതികത്തിലെ മാനക മാതൃകയായ സ്റ്റാൻഡേർഡ് മോഡൽ അനുസരിച്ച് ലെപ്ടോണുകൾ (ഇലക്ട്രോൺ, ന്യൂട്രിനോ, ടൗ പാർട്ടിക്കിൾ) എന്ന ശ്രേണിയിലാണ് മ്യൂവോണിനെ ഉൾപ്പെടുത്തിയിരിക്കുന്നത്. താരതമ്യേന പിണ്ഡം (Mass) കുറഞ്ഞ കണികകളാണ് ലെപ്ടോണുകൾ (Laptons). ഏറെക്കുറെ സമാന സ്വഭാവവും സമാന പ്രതിപ്രവർത്തനശേഷിയുമുള്ളവയാണ് ലെപ്ടോണുകൾ. ഇലക്ട്രോണുമായി സാദൃശ്യമേറെയുണ്ടെങ്കിലും മ്യൂവോണിന്റെ മാസ് ഇലക്ട്രോണിന്റെ മാസിന്റെ 207 മടങ്ങ് അധികമാണ്. ഭൂമിയിലെത്തുന്ന കോസ്മിക് കിരണങ്ങളിൽ മ്യൂവോണുകൾ ഉണ്ടാകാറുണ്ട്. പരീക്ഷണശാലകളിൽ ഉയർന്ന ഊർജനിലയിൽ പ്രോട്ടോണുകളെ കൂട്ടിയിടിപ്പിച്ചും മ്യൂവോണുകളെ സൃഷ്ടിക്കാൻ കഴിയും. ഇത്തരത്തിലുള്ള ഒരു പ്രോട്ടോൺ ധാരയിൽനിന്നാണ് ഫെർമിലാബിൽ മ്യൂവോണുകളെ സൃഷ്ടിച്ചത്. 14 മീറ്റർ ചുറ്റളവിലുള്ള വൃത്താകൃതിയിലുള്ള ഒരു കുഴലിലൂടെ മ്യൂവോണുകളെ കടത്തിവിട്ടാണ് ജി2 പരീക്ഷണം നടത്തിയത്. കുഴലിനുചുറ്റും ശക്തമായ ഒരു കാന്തികക്ഷേത്രം നിലനിർത്തിയിരിക്കും. പ്രതികരിക്കുന്ന കണിക കാന്തികമണ്ഡലവുമായി പ്രതികരിക്കുന്ന കണികയാണ് മ്യൂവോൺ. സ്വയം കാന്തിക സവിശേഷതകൾ ഉള്ളതുകൊണ്ടാണ് മ്യൂവോണുകൾ കാന്തികക്ഷേത്രവുമായി പ്രതികരിക്കുന്നത്. ഒരു ബാർ മാഗ്നറ്റിനു സമാനമാണ് മ്യൂവോണിന്റെ കാന്തികധ്രുവങ്ങൾ. കാന്തികക്ഷേത്രത്തിൽ എത്തിച്ചേർന്നാൽ മ്യൂവോണുകളുടെ സ്വാഭാവിക ചലനത്തിൽ (Spin) മാറ്റമുണ്ടാകും. മ്യൂവോണുകളുടെ വേഗം, സ്പിൻ എന്നിവയെല്ലാം സ്റ്റാൻഡേർഡ് മോഡലിൽ വിശദീകരിക്കുന്നുണ്ട്. എന്നാൽ, പരീക്ഷണത്തിൽ മ്യൂവോണിന്റെ ചാഞ്ചാട്ടവേഗം സ്റ്റാൻഡേർഡ് മോഡലിൽ പ്രവചിക്കുന്നതിനേക്കാൾ അധികമാണെന്ന് കണ്ടെത്തി. ഈ കണ്ടെത്തലാണ് അഞ്ചാമതൊരു അടിസ്ഥാന ബലത്തിന്റെ സാധ്യതയിലേക്ക് വിരൽചൂണ്ടുന്നത്. ഒരുപക്ഷേ ലെപ്റ്റോക്വാർക്ക്, ഗ്രാവിറ്റോൺ, വിംപുകൾ തുടങ്ങിയ ദുരൂഹ കണികകളുടെ സാന്നിധ്യവുമാകാം. സിഗ്മ 4.6 മൂല്യം രേഖപ്പെടുത്തിയിരിക്കുന്ന ഈ പരീക്ഷണത്തിന്റെ വിജയസാധ്യത 99.93 ശതമാനമാണ്. പരീക്ഷണഫം വിശകലനം ചെയ്യുന്നതിന് ഒരു വർഷമെങ്കിലും വേണ്ടിവരും. കാര്യങ്ങൾ മാറിമറിയുമോ? കണികാ ഭൗതികത്തിൽ (Particle Physics) പുതിയ നിയമമുണ്ടാകാനുള്ള സാധ്യത തെളിയുകയാണ്. സൂക്ഷ്മലോകത്തിലെ പ്രതിപ്രവർത്തനങ്ങൾ വിശദീകരിക്കുന്നതിൽ ഏറ്റവും സ്വീകാര്യമായ മാതൃകയായ സ്റ്റാൻഡേർഡ് മോഡലിന് വെല്ലുവിളിയാവുകയാണ് സേണിലെ ലാർജ് ഹാഡ്രോൺ കൊളൈഡറിൽ നടത്തിയ കണികാപരീക്ഷണം. LHCb (ലാർജ്‌ ഹാഡ്രോൺ കൊളൈഡർ ബ്യൂട്ടി) എന്നറിയപ്പെടുന്ന ഈ പരീക്ഷണത്തിന്റെ ഫലം സൂചിപ്പിക്കുന്നത് സ്റ്റാൻഡേർഡ് മോഡൽ പ്രവചിക്കുന്ന ലെപ്ടോൺ ഫ്ളേവർ യൂണിവേഴ്സാലിറ്റി തകരുമെന്നാണ്. അങ്ങനെ സംഭവിച്ചാൽ സ്റ്റാൻഡേർഡ് മോഡലിൽ കൂട്ടിച്ചേർക്കലുകൾ വരുത്തേണ്ടിവരും. പുതിയ കണികകളും പുതിയ മൗലിക ബലങ്ങളും വിശദീകരിക്കേണ്ടി വരും. സ്റ്റാൻഡേർഡ് മോഡൽ അടിമുടി നവീകരിക്കേണ്ടി വരും. പുതിയ നിയമങ്ങൾ നിർമിക്കേണ്ടി വരും. ഭാവിയിൽ കൂടുതൽ ശക്തമായ കണികാപരീക്ഷണശാലകളിൽ നടത്തുന്ന കണികാപരീക്ഷണങ്ങളിലൂടെ സ്റ്റാൻഡേർഡ് മോഡലിന്റെ പരിമിതികൾ മറികടക്കാൻ കഴിയുമെന്നാണ് ശാസ്ത്രലോകം പ്രതീക്ഷിക്കുന്നത്. എന്താണീ ജി മൈനസ് 2 പരീക്ഷണം? ഇലക്ട്രോണുകളെക്കുറിച്ച് ആദ്യം പറയാം. ഇലക്ട്രോണിന് വൈദ്യുതചാർജുണ്ട്. അവ സ്വയം കറങ്ങുന്നതുകൊണ്ട് കാന്തികചാർജുമുണ്ടാകും. മാഗ്നറ്റിക്‌ മൊമെന്റ് എന്നാണ് ഇലക്ട്രോണിന്റെ കാന്തികശേഷിയെ സൂചിപ്പിക്കുന്നത്. ഇലക്ട്രോൺ ഒരു കാന്തത്തെപ്പോലെ പെരുമാറുന്നതുകൊണ്ടാണ് ഇത് കണക്കാക്കാൻ കഴിയുന്നത്. എന്നാൽ, യഥാർഥത്തിൽ ഇലക്ട്രോണിന്റെ മാഗ്‌നറ്റിക്‌ മൊമെന്റ് ഇങ്ങനെ കണക്ക് കൂട്ടിയെടുക്കുന്ന മൂല്യത്തിന്റെ രണ്ടിരട്ടിയാണ്. യഥാർഥമൂല്യം ക്ലാസിക്കൽ വാല്യുവിന്റെ എത്ര മടങ്ങാണെന്ന് സൂചിപ്പിക്കാൻ ഇംഗ്ലീഷ് അക്ഷരമാലയിലെ ‘g' എന്ന അക്ഷരമാണ് ഉപയോഗിക്കുന്നത്. ഇലക്ട്രോണിന്റെ കാര്യത്തിൽ ഈ വില 2.002319304362 ആണ്. പിന്നീട് നടത്തിയ പരീക്ഷണങ്ങളിലും ഈ മൂല്യത്തിന് മാറ്റമൊന്നുമുണ്ടായിട്ടില്ല. ഇലക്ട്രോണുമായി ഏറെ സമാനതകൾ പുലർത്തുന്ന കണികയാണ് മ്യൂവോൺ. മ്യൂവോണിന്റെ കാര്യത്തിലും ‘g’ യുടെ മൂല്യം കണ്ടെത്തിയിട്ടുണ്ട്. സ്റ്റാൻഡേർഡ് മോഡൽ പ്രകാരം ഈ വില 2.00233183620 ആണ്. എന്നാൽ, ഫെർമിലാബിൽ നടത്തിയ പരീക്ഷണത്തിൽ ഈ മൂല്യം 2.00233184122 എന്നാണ് കണ്ടെത്തിയിരിക്കുന്നത്. ഈ വ്യത്യാസം നിസ്സാരമാണെങ്കിലും തള്ളിക്കളയാനാകില്ല. ഒരുപക്ഷേ, പരീക്ഷണത്തിലെ പിഴവായിരിക്കാം. അങ്ങനെയല്ലെങ്കിൽ കണികാഭൗതികത്തിലെ ഏറ്റവും പ്രസിദ്ധമായ സ്റ്റാൻഡേർഡ് മോഡലിൽ തിരുത്തലുകൾ വരുത്തേണ്ടിവരും. ഡാർക്ക് മാറ്റർ, ഡാർക്ക് എനർജി എന്നീ ദുരൂഹ പ്രതിഭാസങ്ങളെക്കുറിച്ച് കൂടുതൽ ധാരണ കൈവരിക്കാൻ ഈ പുതിയ കണ്ടുപിടിത്തം വഴിതുറക്കുമെന്നാണ് ശാസ്ത്രലോകം കരുതുന്നത്. പ്രപഞ്ചവികാസവേഗം വർധിപ്പിക്കുന്ന നെഗറ്റീവ് പ്രഷറാണ് ഡാർക്ക് എനർജി എന്ന് വിളിക്കുന്നത്. എന്നാൽ, ഇത് അഞ്ചാമതൊരു മൗലിക ഊർജരൂപമാകാമെന്ന് സംശയിക്കുന്നുണ്ട്. പരീക്ഷണം വിജയിച്ചാൽ ആധുനിക ഭൗതിക ശാസ്ത്രത്തിൽ അതൊരു പുതിയ യുഗപ്പിറവിയായിരിക്കും.
