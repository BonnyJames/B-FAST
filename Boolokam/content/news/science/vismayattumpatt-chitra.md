---
title: "വിസ്മയത്തുമ്പത്ത് ചിത്രശലഭങ്ങള്; ശലഭോദ്യാനം കടലാസിലൊതുങ്ങുന്നു"
date: 2013-01-04T11:02:26
draft: false
categories: ["Science"]
tags: []
author: "boolokamtv@gmail.com"
---

<img class="alignright size-medium wp-image-82629" alt="shalabham" src="https://cdn.boolokam.com/articles/2013/01/shalabham-300x225.jpg" width="300" height="225" />

ദേശാടനശലഭങ്ങള്‍ വിരുന്നെത്തുന്ന വയനാട് ജൈവമണ്ഡലത്തില്‍ ശലഭോദ്യാനം സ്വപ്നം മാത്രമായി. നീലക്കടുവയും അരളിയും ഉള്‍പ്പെടെ നൂറുകണക്കിനു നിശാശലഭങ്ങളും രാപ്പാര്‍ക്കുന്ന ജീന്‍ പൂള്‍ മേഖലയില്‍ ഇവയെല്ലാം നിലനില്‍പ്പിനായുള്ള പോരാട്ടത്തിലാണ്. സസ്യലതാദികള്‍ക്കിടയില്‍ സുഷുപ്തിപൂണ്ട് സപ്തംബര്‍ മുതല്‍ നവംബര്‍ വരെ ഗ്രാമവഴികളിലേക്കു വിരുന്നിനിറങ്ങുന്ന നാനാതരം ശലഭങ്ങള്‍ വയനാട്ടിലുണ്ട്. തണുപ്പും മിതോഷ്ണവും ഇടകലരുന്ന ഋതുസംക്രമങ്ങളാണ് ശലഭങ്ങളുടെ പ്രിയതാവളമായി വയനാടിനെ മാറ്റിയത്.

2009 സപ്തംബറില്‍ നടന്ന ശലഭസര്‍വേയില്‍ 192 ഇനം പൂമ്പാറ്റകളെയാണ് വയനാടന്‍ കാടുകളില്‍ കണ്ടെത്താന്‍ കഴിഞ്ഞത്. നോര്‍ത്ത് വയനാട് ഡിവിഷനിലെ പേര്യ, മാനന്തവാടി, ബേഗൂര്‍ റേഞ്ചുകളിലായി 15 മേഖലകളില്‍ പ്രകൃതിയുടെ നിറക്കൂട്ടുകളായി വര്‍ഷങ്ങള്‍ പഴക്കമുള്ള ശലഭവഴികളും കണ്ടെത്തിയിരുന്നു.

പുള്ളി പഫിന്‍, ബേബി ഫൈവ് റിങ്, ഓറഞ്ച് അപൈറ്റ്, ബ്ലാക്ക് ഗ്രിന്‍സ്, കളര്‍ സര്‍ജന്റ് തുടങ്ങിയ അപൂര്‍വയിനം പൂമ്പാറ്റകളും ഇവിടെ സര്‍വേയുടെ ഭാഗമായി കണ്ടെത്താന്‍ കഴിഞ്ഞിരുന്നു. ആറളം മുതല്‍ വയനാടിന്റെ ജീന്‍പൂള്‍ മേഖലയായ പേര്യ, കുഞ്ഞോം വനമേഖലയിലേക്ക് ചിത്രശലഭങ്ങളുടെ ദേശാടനവും മഴ കഴിയുന്നതോടെ പതിവാണ്.

പശ്ചിമഘട്ടത്തില്‍ മാത്രം കണ്ടുവരുന്ന മലബാര്‍ ബാന്റഡ് സ്വാളോണ്‍ ടെയിന്‍, കാനനറോസ്, വനദേവത, തമിള്‍ ഡാര്‍ട്ട്‌ലെറ്റ്, ഓക്കിലശലഭം, ഗരുഡശലഭം എന്നിവ വയനാട്ടില്‍ യഥേഷ്ടമുണ്ട്. വയനാട്ടുകാരായ മഞ്ഞപ്പാപ്പാത്തി, പാണലുണ്ണി, നാല്‍ക്കണ്ണി, ചെങ്കുറവന്‍, തകരമുത്തി എന്നിവയോടൊപ്പമാണ് ഇവയുടെ സഞ്ചാരങ്ങള്‍. നീലഗിരി ബയോസ്ഫിയറിനോട് ചേര്‍ന്ന വയനാടന്‍ പ്രദേശങ്ങളില്‍ ഡാര്‍ക്ക് ബ്ലൂവെഗര്‍ സാന്നിധ്യമുണ്ട്. വടക്കുകിഴക്ക് ഭാഗത്തുകൂടി ഈ ശലഭങ്ങളുടെ കുടിയേറ്റം വര്‍ഷം തോറും നടക്കാറുണ്ട്. മഴക്കാലത്തിന് മുമ്പാണ് ഇതിന്റെ വിരുന്നു നടത്തം. ഇത്രയേറെ ശലഭങ്ങളുടെ കുടിയേറ്റം പറമ്പിക്കുളം, അതിരപ്പിള്ളി, ചിന്നാര്‍, ആറളം, പെരിയാര്‍ എന്നിവിടങ്ങളില്‍ മാത്രമാണ് നടക്കാറുള്ളത്.

കേരള -കര്‍ണാടക - തമിഴ്‌നാട് എന്നിവിടങ്ങളില്‍ നിന്നുമായി 56 ഗവേഷകര്‍ വയനാട്ടിലെ ശലഭങ്ങളെക്കുറിച്ച് പഠനം നടത്തിയിട്ടുണ്ട്. ശലഭങ്ങളുടെ ഉദ്യാനമാക്കാന്‍ എന്തുകൊണ്ടും വയനാട് യോജിച്ചതാണെന്നാണ് ഇവരുടെ അഭിപ്രായം. ഓരോ ശലഭവും അവയുടെ ജീവിതരീതിക്ക് അനുസരിച്ച് പ്രത്യേക ചെടികളുടെ നീരുകള്‍ മാത്രമാണ് ഭക്ഷണമാക്കുക. ഇവിടെ തന്നെ പാര്‍പ്പുറപ്പിച്ച് മുട്ടയിടുന്നതും പതിവാണ്. ഇത്തരം ചെടികള്‍ നട്ടുവളര്‍ത്തി ഉദ്യാനം വെച്ചുപിടിപ്പിക്കുക എന്ന പദ്ധതിയാണ് വയനാട് അവഗണിക്കുന്നത്.
മക്കിമല, ബ്രഹ്മഗിരി, മക്കിയാട് മേഖലകള്‍ തുടങ്ങിയ സ്ഥലങ്ങളില്‍ ആദ്യമായാണ് ശാസ്ത്രീയ ശലഭ സര്‍വേ നടന്നത്. ഹ്യൂം സെന്ററിലെ ഗവേഷകനായ സി.കെ. വിഷ്ണുദാസ് നേതൃത്വം കൊടുത്ത കണക്കെടുപ്പില്‍ അന്‍പത്തിരണ്ടുതരം തുള്ളല്‍ ശലഭങ്ങള്‍, മുപ്പത്തിനാലു തരം നീലി ശലഭങ്ങള്‍, പതിനേഴുതരം കിളിവാലന്‍ ചിത്രശലഭങ്ങള്‍ 23 തരം പുള്ളിപ്പൊട്ടന്‍, 66 തരം നിംഫാലില്‍ എന്നിവയും ശ്രദ്ധയില്‍പ്പെട്ടിരുന്നു.
ചിത്രശലഭങ്ങളെക്കൂടാതെ അപൂര്‍വയിനം ജന്തുലോകവും വയനാടിന് സ്വന്തമായുണ്ട്. പക്ഷികളും ഉരഗങ്ങളും ചേര്‍ന്ന ആവാസവ്യവസ്ഥയില്‍ അനുദിനം തകിടം മറിയുന്ന കാലാവസ്ഥ വ്യതിയാനം വരുത്തുകയാണ്. പാരിസ്ഥിതിക വെല്ലുവിളികള്‍ ജൈവമണ്ഡലത്തിനാകെ ഭീഷണിയാകുമ്പോള്‍ കൂടൊഴിഞ്ഞുപോവുകയാണ് ചിത്രശലഭങ്ങളുടെ കുടുംബങ്ങളും. ജീന്‍പൂള്‍ മേഖലയായ പേരിയ, കുഞ്ഞോം വനമേഖലയും കാടിന്റെ സമ്പുഷ്ടതയെ കൈവിടുകയാണ്. കാട്ടുതീയും വര്‍ഷകാലത്തെ മണ്ണൊലിപ്പും ഹരിതകവചത്തെ ഇല്ലാതാക്കുമ്പോഴും പരിസ്ഥിതി വാദങ്ങള്‍ക്ക് കുറവൊന്നുമില്ല.


![വിസ്മയത്തുമ്പത്ത് ചിത്രശലഭങ്ങള്; ശലഭോദ്യാനം കടലാസിലൊതുങ്ങുന്നു](https://cdn.boolokam.com/articles/2013/01/shalabham-300x225.jpg)ദേശാടനശലഭങ്ങള്‍ വിരുന്നെത്തുന്ന വയനാട് ജൈവമണ്ഡലത്തില്‍ ശലഭോദ്യാനം സ്വപ്നം മാത്രമായി. നീലക്കടുവയും അരളിയും ഉള്‍പ്പെടെ നൂറുകണക്കിനു നിശാശലഭങ്ങളും രാപ്പാര്‍ക്കുന്ന ജീന്‍ പൂള്‍ മേഖലയില്‍ ഇവയെല്ലാം നിലനില്‍പ്പിനായുള്ള പോരാട്ടത്തിലാണ്. സസ്യലതാദികള്‍ക്കിടയില്‍ സുഷുപ്തിപൂണ്ട് സപ്തംബര്‍ മുതല്‍ നവംബര്‍ വരെ ഗ്രാമവഴികളിലേക്കു വിരുന്നിനിറങ്ങുന്ന നാനാതരം ശലഭങ്ങള്‍ വയനാട്ടിലുണ്ട്. തണുപ്പും മിതോഷ്ണവും ഇടകലരുന്ന ഋതുസംക്രമങ്ങളാണ് ശലഭങ്ങളുടെ പ്രിയതാവളമായി വയനാടിനെ മാറ്റിയത്. 2009 സപ്തംബറില്‍ നടന്ന ശലഭസര്‍വേയില്‍ 192 ഇനം പൂമ്പാറ്റകളെയാണ് വയനാടന്‍ കാടുകളില്‍ കണ്ടെത്താന്‍ കഴിഞ്ഞത്. നോര്‍ത്ത് വയനാട് ഡിവിഷനിലെ പേര്യ, മാനന്തവാടി, ബേഗൂര്‍ റേഞ്ചുകളിലായി 15 മേഖലകളില്‍ പ്രകൃതിയുടെ നിറക്കൂട്ടുകളായി വര്‍ഷങ്ങള്‍ പഴക്കമുള്ള ശലഭവഴികളും കണ്ടെത്തിയിരുന്നു. പുള്ളി പഫിന്‍, ബേബി ഫൈവ് റിങ്, ഓറഞ്ച് അപൈറ്റ്, ബ്ലാക്ക് ഗ്രിന്‍സ്, കളര്‍ സര്‍ജന്റ് തുടങ്ങിയ അപൂര്‍വയിനം പൂമ്പാറ്റകളും ഇവിടെ സര്‍വേയുടെ ഭാഗമായി കണ്ടെത്താന്‍ കഴിഞ്ഞിരുന്നു. ആറളം മുതല്‍ വയനാടിന്റെ ജീന്‍പൂള്‍ മേഖലയായ പേര്യ, കുഞ്ഞോം വനമേഖലയിലേക്ക് ചിത്രശലഭങ്ങളുടെ ദേശാടനവും മഴ കഴിയുന്നതോടെ പതിവാണ്. പശ്ചിമഘട്ടത്തില്‍ മാത്രം കണ്ടുവരുന്ന മലബാര്‍ ബാന്റഡ് സ്വാളോണ്‍ ടെയിന്‍, കാനനറോസ്, വനദേവത, തമിള്‍ ഡാര്‍ട്ട്‌ലെറ്റ്, ഓക്കിലശലഭം, ഗരുഡശലഭം എന്നിവ വയനാട്ടില്‍ യഥേഷ്ടമുണ്ട്. വയനാട്ടുകാരായ മഞ്ഞപ്പാപ്പാത്തി, പാണലുണ്ണി, നാല്‍ക്കണ്ണി, ചെങ്കുറവന്‍, തകരമുത്തി എന്നിവയോടൊപ്പമാണ് ഇവയുടെ സഞ്ചാരങ്ങള്‍. നീലഗിരി ബയോസ്ഫിയറിനോട് ചേര്‍ന്ന വയനാടന്‍ പ്രദേശങ്ങളില്‍ ഡാര്‍ക്ക് ബ്ലൂവെഗര്‍ സാന്നിധ്യമുണ്ട്. വടക്കുകിഴക്ക് ഭാഗത്തുകൂടി ഈ ശലഭങ്ങളുടെ കുടിയേറ്റം വര്‍ഷം തോറും നടക്കാറുണ്ട്. മഴക്കാലത്തിന് മുമ്പാണ് ഇതിന്റെ വിരുന്നു നടത്തം. ഇത്രയേറെ ശലഭങ്ങളുടെ കുടിയേറ്റം പറമ്പിക്കുളം, അതിരപ്പിള്ളി, ചിന്നാര്‍, ആറളം, പെരിയാര്‍ എന്നിവിടങ്ങളില്‍ മാത്രമാണ് നടക്കാറുള്ളത്. കേരള -കര്‍ണാടക - തമിഴ്‌നാട് എന്നിവിടങ്ങളില്‍ നിന്നുമായി 56 ഗവേഷകര്‍ വയനാട്ടിലെ ശലഭങ്ങളെക്കുറിച്ച് പഠനം നടത്തിയിട്ടുണ്ട്. ശലഭങ്ങളുടെ ഉദ്യാനമാക്കാന്‍ എന്തുകൊണ്ടും വയനാട് യോജിച്ചതാണെന്നാണ് ഇവരുടെ അഭിപ്രായം. ഓരോ ശലഭവും അവയുടെ ജീവിതരീതിക്ക് അനുസരിച്ച് പ്രത്യേക ചെടികളുടെ നീരുകള്‍ മാത്രമാണ് ഭക്ഷണമാക്കുക. ഇവിടെ തന്നെ പാര്‍പ്പുറപ്പിച്ച് മുട്ടയിടുന്നതും പതിവാണ്. ഇത്തരം ചെടികള്‍ നട്ടുവളര്‍ത്തി ഉദ്യാനം വെച്ചുപിടിപ്പിക്കുക എന്ന പദ്ധതിയാണ് വയനാട് അവഗണിക്കുന്നത്. മക്കിമല, ബ്രഹ്മഗിരി, മക്കിയാട് മേഖലകള്‍ തുടങ്ങിയ സ്ഥലങ്ങളില്‍ ആദ്യമായാണ് ശാസ്ത്രീയ ശലഭ സര്‍വേ നടന്നത്. ഹ്യൂം സെന്ററിലെ ഗവേഷകനായ സി.കെ. വിഷ്ണുദാസ് നേതൃത്വം കൊടുത്ത കണക്കെടുപ്പില്‍ അന്‍പത്തിരണ്ടുതരം തുള്ളല്‍ ശലഭങ്ങള്‍, മുപ്പത്തിനാലു തരം നീലി ശലഭങ്ങള്‍, പതിനേഴുതരം കിളിവാലന്‍ ചിത്രശലഭങ്ങള്‍ 23 തരം പുള്ളിപ്പൊട്ടന്‍, 66 തരം നിംഫാലില്‍ എന്നിവയും ശ്രദ്ധയില്‍പ്പെട്ടിരുന്നു. ചിത്രശലഭങ്ങളെക്കൂടാതെ അപൂര്‍വയിനം ജന്തുലോകവും വയനാടിന് സ്വന്തമായുണ്ട്. പക്ഷികളും ഉരഗങ്ങളും ചേര്‍ന്ന ആവാസവ്യവസ്ഥയില്‍ അനുദിനം തകിടം മറിയുന്ന കാലാവസ്ഥ വ്യതിയാനം വരുത്തുകയാണ്. പാരിസ്ഥിതിക വെല്ലുവിളികള്‍ ജൈവമണ്ഡലത്തിനാകെ ഭീഷണിയാകുമ്പോള്‍ കൂടൊഴിഞ്ഞുപോവുകയാണ് ചിത്രശലഭങ്ങളുടെ കുടുംബങ്ങളും. ജീന്‍പൂള്‍ മേഖലയായ പേരിയ, കുഞ്ഞോം വനമേഖലയും കാടിന്റെ സമ്പുഷ്ടതയെ കൈവിടുകയാണ്. കാട്ടുതീയും വര്‍ഷകാലത്തെ മണ്ണൊലിപ്പും ഹരിതകവചത്തെ ഇല്ലാതാക്കുമ്പോഴും പരിസ്ഥിതി വാദങ്ങള്‍ക്ക് കുറവൊന്നുമില്ല.
