---
title: "നെഗറ്റീവ് എനര്‍ജി - സ്കൂളില്‍ പഠിച്ച ജ്യോതിയും ആകാശത്ത് പൊങ്ങിവരുന്ന ജ്യോതിയും!"
date: 2012-12-13T23:17:53
draft: false
categories: ["Science"]
tags: ['Energy', 'Negative energy', 'Pseudo science', 'Pseudoscience', 'Science', 'vaisakhan thampi']
author: "boolokamtv@gmail.com"
---

&amp;nbsp;

<img class="aligncenter wp-image-219054 size-full" title="negative-energy-is-it-real" src="https://cdn.boolokam.com/articles/2012/12/negative-energy-is-it-real.jpg" alt="negative-energy-is-it-real" width="620" height="415" />

ഈയിടെയായി ഏറ്റവും കൂടുതല്‍ കേള്‍ക്കുന്ന രണ്ടു പ്രയോഗങ്ങളാണ് പോസിറ്റീവ് എനര്‍ജിയും നെഗറ്റീവ് എനര്‍ജിയും. സംഗതി കേള്‍ക്കുമ്പോള്‍ തന്നെ ഒരു ഗുമ്മുണ്ട് എന്നതിനാലും അതിഭയങ്കരന്‍മാര്‍ ആയ ചില ആധുനിക ശാസ്ത്രജ്ഞന്‍മാര്‍ ആണ് ഇത്, പ്യുവര്‍ സയന്‍റീഫിക് എന്ന്‍ വിശേഷിപ്പിച്ചുകൊണ്ട് തലങ്ങും വിലങ്ങും പ്രയോഗിക്കുന്നത് എന്നതുകൊണ്ടും സംഗതി നന്നായിട്ട് ക്ലിക്കായിട്ടുണ്ട് എന്നത് സത്യം.

ആ പഴയ കോമഡി സീന്‍ ഓര്‍മയില്ലേ? ജോജി നന്ദിനി തമ്പുരാട്ടിയെ മലയുടെ മുകളില്‍ പ്രാര്‍ത്ഥിക്കാന്‍ കൊണ്ടുപോയിട്ട് 'ജ്യോതി' വരുന്ന കാര്യം പറയുന്നത്? അപ്പോ നന്ദിനി പറയും "എനിക്കറിയാം ജ്യോതിയെ. എന്റെ കൂടെ സ്കൂളില്‍ പഠിച്ചതാ". "അത് സ്കൂളില്‍ പഠിച്ച ജ്യോതി, ഇത് ആകാശത്ത് പൊങ്ങി വരുന്ന ജ്യോതി" എന്ന് ജോജി പറഞ്ഞു മനസിലാക്കിക്കൊടുക്കും. ഏതാണ്ട് അത് തന്നെയാണ് ഈ പോസിറ്റീവ് എനര്‍ജിയുടെയും കാര്യം.  സ്കൂളില്‍ പഠിച്ച പോസിറ്റീവ് എനര്‍ജി അല്ല ഇത് എന്നും, ഇത് സംഗതി ആകാശത്ത് പൊങ്ങി വരും എന്ന് കരുതപ്പെടുന്ന ഒരു തട്ടിപ്പ് 'ജ്യോതി' മാത്രമാണു എന്നുമാണ് വിശദമാക്കാന്‍ പോകുന്നത്.എനര്‍ജി (Energy) എന്ന വാക്കാണ് ഇതിലെ പ്രധാന പ്രശ്നക്കാരന്‍. മറ്റ് പല വാക്കുകളും എന്നപോലെ ഈ വാക്കും പല മേഖലകളിലും പല അര്‍ത്ഥങ്ങളിലാണ് പ്രയോഗിക്കപ്പെടുന്നത് എന്നത് പലരും അറിയാറില്ല. ഉദാഹരണത്തിന് 'കരിവീരന്‍' എന്ന്‍ പറഞ്ഞാല്‍ 'ആന' എന്നാണ് ഉദേശിക്കുന്നതെന്ന്‍ മലയാളിക്ക് പെട്ടെന്ന് പിടികിട്ടും. എന്നാല്‍ കൈപ്പുസ്തകം വായിച്ചു മുറിമലയാളം പഠിച്ച ഒരു ഗോസായിയെ സംബന്ധിച്ച് ചിലപ്പോള്‍ അത്  'കരിയായിപ്പോയ' അല്ലെങ്കില്‍ 'കരിഞ്ഞുപോയ' വീരന്‍ എന്നാവും മനസിലാവുക. എനര്‍ജി എന്ന വാക്കിന് സംഭവിക്കുന്ന ദുരന്തവും ഇതാണ്. മൂന്ന്‍ മേഖലകളിലാണ് പ്രധാനമായും എനര്‍ജി എന്ന വാക്ക് ഉപയോഗിക്കുന്നത്. ഒന്ന്‍ എല്ലാവര്‍ക്കും (കേട്ടു) സുപരിചിതമായ Physics എന്ന ഭൌതികശാസ്ത്രം, രണ്ടാമത് മനശാസ്ത്രം (Psychology),  പിന്നെ ഈസോടീറിസം (<strong><a href="http://en.wikipedia.org/wiki/Esotericism" target="_blank" rel="noopener">Esoterism</a></strong>) എന്ന, പേരിലൂടെ അധികം പ്രസിദ്ധമല്ലാത്ത ഒരു മേഖല. ഇനിയും വേറെ ചില വ്യത്യസ്ഥമേഖലകളില്‍ ഈ വാക്ക് ഉപയോഗിക്കുന്നുണ്ട് എങ്കിലും ഈ മൂന്ന്‍ മേഖലകളിലെയും അര്‍ത്ഥങ്ങളാണ് എപ്പോഴും കൂട്ടിക്കലര്‍ന്ന് പ്രശ്നമാകുന്നത് എന്നതിനാല്‍ മറ്റുള്ളവ തല്‍ക്കാലം ഒഴിവാക്കാം.

<strong>ശാസ്ത്രവും സയന്‍സും</strong>

Energy എന്ന വാക്കിന്റെ ശാസ്ത്രീയമായ അര്‍ത്ഥം ആണ് നമ്മുടെ വിഷയം എന്നതിനാല്‍ ശാസ്ത്രം എന്ന വാക്ക് കൂടി വ്യക്തമാക്കിയിട്ട് വേണം അവിടേയ്ക്ക് കടക്കാന്‍. പൊതുവേ Science എന്ന വാക്കിന്റെ തത്തുല്യമായ പദമാണ് മലയാളത്തില്‍ 'ശാസ്ത്രം' എന്നാണ് പരക്കെയുള്ള ധാരണ. എന്നാല്‍ ഇത് അത്ര കൃത്യമല്ല. ശാസ്ത്രം എന്ന വാക്കിന് Science എന്ന വാക്കിനേക്കാള്‍ പഴക്കമുണ്ട് എന്നുവേണമെങ്കില്‍ പറയാം. മലയാളത്തില്‍ ആ വാക്ക് ഉണ്ടാകുന്നത് 'ശാസിക്കപ്പെട്ടത്' എന്ന അര്‍ത്ഥത്തിലാണ്. സമൂഹത്തില്‍ പൊതുവേ അറിവുള്ളവര്‍ എന്ന്‍ മാനിക്കപ്പെട്ടിരുന്ന മഹാന്മാര്‍ മറ്റുള്ളവര്‍ക്ക് നല്കിയ ശാസനകളുടെ ആകെത്തുകയാണ് ശാസ്ത്രം. അതുകൊണ്ടാണ് അര്‍ത്ഥശാസ്ത്രം, നാട്യശാസ്ത്രം എന്നു തുടങ്ങി കാമശാസ്ത്രം വരെ ഈ '-ശാസ്ത്രം' എന്ന വാലോടുകൂടി നില്‍ക്കുന്നത്. നാട്യശാസ്ത്രം കൈകാര്യം ചെയ്യുന്നത് ഒരു കലയെയാണ്, അത് Science അല്ല. ഭരതമുനിയെ പോലെയുള്ള മഹാന്മാര്‍ ആ കല പിന്‍തുടരുന്നവര്‍ക്കായി നല്കിയ ശാസനകള്‍ എന്ന അര്‍ത്ഥത്തിലാണ് അത് നാട്യ-ശാസ്ത്രം ആയത്. അത് ഒരിയ്ക്കലും Science of dancing അല്ല. സയന്‍സ് എന്നത്, അത് ഇന്ന്‍ ഉപയോഗിക്കപ്പെടുന്ന അര്‍ത്ഥത്തില്‍, വളരെ പഴക്കം കുറഞ്ഞ ഒരു വാക്കാണ്. ഏതാണ്ട് 500 വര്‍ഷങ്ങള്‍ക്കപ്പുറം അത് പോവില്ല. അത് 'ശാസനകള്‍'  അല്ല എന്നതാണ് ഏറ്റവും പ്രധാനമായ വ്യത്യാസം. (ഇവിടുന്നങ്ങോട്ട് ഈ ലേഖനത്തില്‍ 'ശാസ്ത്രം' എന്നത് Science എന്ന അര്‍ത്ഥത്തിലാണ് ഉപയോഗിക്കുന്നത്) അത് പൂര്‍ണമായും അനുഭവജ്ഞാനവും ഗണിതവും അവയില്‍ നിന്ന്‍ ഉരുത്തിരിയുന്ന പൊതുതത്വങ്ങളും ചേര്‍ന്നതാണ്. ഇവിടെ അന്തിമമായ അധികാരസ്ഥാപനങ്ങളോ, ആധികാരികഗ്രന്ഥങ്ങളോ, അന്തിമാധികാരം കൈയാളുന്ന വ്യക്തികളോ ഇല്ല. ഇവിടെ ഓരോ തത്വവും എല്ലായ്പ്പോഴും ചോദ്യം ചെയ്യലുകള്‍ക്ക് വിധേയമാണ്. പോരായ്മ ഉണ്ടെന്ന് തോന്നുന്ന പക്ഷം തിരുത്തപ്പെടാതെ, അല്ലെങ്കില്‍ പോരായ്മ സമ്മതിച്ചുകൊണ്ടല്ലാതെ ഒരു തത്വത്തിനും നിലനില്‍ക്കാനാവില്ല. ഇതിനെ പലരും സയന്‍സിന്റെ വിശ്വാസ്യതയില്ലായ്മയായി ചിത്രീകരിക്കാറുണ്ട്. അത് ഒന്നുകില്‍ അറിവില്ലായ്മയാണ്, അല്ലെങ്കില്‍ ദുരുദേശ്യമാണ്. നിങ്ങള്‍ കുഞ്ഞായിരിക്കുമ്പോള്‍ നിങ്ങള്‍ക്ക് ഈ ലോകത്തെ കുറിച്ച് ഒരു സങ്കല്‍പ്പമുണ്ടായിരുന്നു. ഇപ്പൊഴും നിങ്ങള്‍ ആ സങ്കല്പങ്ങള്‍ കൊണ്ടുനടക്കുന്നുണ്ടോ? അതോ അവ കാലാകാലങ്ങളില്‍ മാറിയോ? തീര്‍ച്ചയായും അത് മാറിയതുകൊണ്ടാണ് ഇന്ന്‍ നിങ്ങള്‍ ഒരു പക്വതയുള്ള വ്യക്തി ആയത്. അങ്ങനെ മാറിയില്ലായിരുന്നു എങ്കില്‍ നിങ്ങളെ ബുദ്ധിമാന്ദ്യം ബാധിച്ച ആളായി കണക്കാക്കുമായിരുന്നു. ആ മാറ്റങ്ങളാണ് നിങ്ങളെ ഇന്ന്‍ അഭിപ്രായം പറയാന്‍ യോഗ്യതയുള്ള ആളാക്കി മാറ്റിയത്. അസന്ദിഗ്ദ്ധമായ തെളിവുകളോടെ ഏതൊരാള്‍ക്കും ഏത് ശാസ്ത്രസിദ്ധാന്തത്തെയും വെല്ലുവിളിക്കാം. നിങ്ങളുടെ വാദങ്ങള്‍ക്ക് അതുവരെയുള്ള അറിവുകളെ യുക്തമായി ഖണ്ഡിക്കാന്‍ കഴിയുന്ന പക്ഷം അത് അംഗീകരിക്കാന്‍ ശാസ്ത്രം നിര്‍ബന്ധിതമാണ്. അത് നിങ്ങളുടെ മുന്നിലുള്ള ശാസ്ത്രത്തിന്റെ പരാജയമല്ല, മറിച്ച് നിങ്ങള്‍ കൂടി ഉള്‍പ്പെടുന്ന ശാസ്ത്രസമൂഹത്തിന്റെ വിജയമായാണ് കണക്കാക്കുക. ഈ രീതിയില്‍ അനിവാര്യമായ സങ്കല്‍പ്പമാറ്റങ്ങളോടുള്ള വിധേയത്വമാണ് സയന്‍സിനെ ലോകകാര്യങ്ങളില്‍ അഭിപ്രായം പറയാന്‍ യോഗ്യതയുള്ളതാക്കുന്നത്. ഇന്ന്‍ നമ്മള്‍ അനുഭവിക്കുന്ന എല്ലാ സുഖസംവിധാനങ്ങളും ഈ രീതിയിലൂടെ ശാസ്ത്രം കൈവരിച്ചുതന്നതാണ്.

<strong>പോസിറ്റീവും നെഗറ്റീവും ഭൌതികത്തില്‍</strong>

ബലം (Force), പ്രവേഗം (Velocity), ത്വരണം (Acceleration) തുടങ്ങിയ അളവുകള്‍ സദിശഅളവുകള്‍ (Vectors) എന്നാണ് അറിയപ്പെടുന്നത്. അവയെക്കുറിച്ച് പറയുമ്പോള്‍ അവയുടെ ദിശ കൂടി പറഞ്ഞാലെ (സ-ദിശ) അര്‍ത്ഥമുള്ളൂ.  നിങ്ങള്‍ ഒരു പന്തിനെ കിഴക്കോട്ട് തട്ടുമ്പോഴും പടിഞ്ഞാറോട്ട് തട്ടുമ്പോഴും ഒരേ ബലമാണ് കൊടുക്കുന്നതു എങ്കിലും ഫലം വ്യത്യസ്തമല്ലേ? ഗണിതഭാഷയില്‍ കൈകാര്യം ചെയ്യുമ്പോള്‍ ഇത്തരം അളവുകളുടെ കൂടെ ചില അവസരങ്ങളില്‍ നെഗറ്റീവ് ചിഹ്നം ചേര്‍ക്കാറുണ്ട്. കിഴക്കോട്ട് പ്രയോഗിക്കുന്ന ബലത്തിനെ F എന്നു സൂചിപ്പിച്ചാല്‍ അതിനു നേരെ എതിര്‍ദിശയില്‍ പ്രയോഗിക്കപ്പെടുന്ന തുല്യബലത്തെ -F എന്നു സൂചിപ്പിക്കും. ഇവിടെ 'നെഗറ്റീവ്' എന്ന സങ്കല്‍പ്പം ദിശയേ സൂചിപ്പിക്കുന്ന ഒരു സൂചകം മാത്രമാണ്. ഇവിടെ പോസിറ്റീവ്-നെഗറ്റീവ് ദിശകള്‍ നിരീക്ഷകന്റെ സൌകര്യമനുസരിച്ച് തെരഞ്ഞെടുക്കാം. ഒരു ദിശ പോസിറ്റീവ് ആയി പരിഗണിച്ചാല്‍, എതിര്‍ദിശ താനേ നെഗറ്റീവ് ദിശ ആയി മാറും. മറിച്ചാണ് തെരെഞ്ഞെടുക്കുന്നത് എങ്കിലും ഫലം ഒന്ന്‍ തന്നെയായിരിക്കും. (പടിഞ്ഞാറു നിന്നും കിഴക്കോട്ട് ഒരാള്‍ തരുന്ന തൊഴിയും മറിച്ച് കിഴക്കുനിന്നും പടിഞ്ഞാറോട്ട് ഒരാള്‍ തരുന്ന തൊഴിയും മുന്നില്‍ ചെന്നു നിന്ന് വാങ്ങിയാല്‍ ഒരുപോലെ ഇരിക്കുമല്ലോ). പിണ്ഡം, താപനില, വ്യാപ്തം തുടങ്ങിയ അളവുകള്‍ അദിശ അളവുകള്‍ (scalar quantity) ആണ്. അവയ്ക്കു ദിശ പ്രസക്തമല്ല, അതുകൊണ്ട് തന്നെ അവയോടൊപ്പം നെഗറ്റീവ് ചിഹ്നം കൊണ്ട് ദിശ സൂചിപ്പിക്കേണ്ട കാര്യമില്ല. (-4<sup>o</sup>C എന്നൊക്കെ താപനില പറയുന്നത് <sup>o</sup>C എന്ന യൂണിറ്റിന്റെ നിര്‍വചനം കൊണ്ട് മാത്രമാണ് പ്രസക്തമാകുന്നത്. താപനിലയുടെ അന്തര്‍ദേശീയ യൂണിറ്റ് ആയ K (kelvin) പ്രകാരം അത് 269K ആണ്). വേറെ ചില ഗണിതക്രിയകളില്‍ വിപരീത അനുപാതത്തെ സൂചിപ്പിക്കാനും നെഗറ്റീവ് ചിഹ്നം ഉപയോഗിക്കാറുണ്ട്. അവിടെയും കുറയുന്നതിന്റെയോ കൂടുന്നതിന്റെയോ 'ദിശ'യാണ് ആത്യന്തികമായി അത് പ്രതിനിധാനം ചെയ്യുക.

<strong>ഊര്‍ജം (Energy) എന്നാല്‍</strong>

Energy എന്ന വാക്ക് ഏതാണ്ട് AD 1600 മുതല്‍ തന്നെ ഇംഗ്ലീഷ് ഭാഷയില്‍ ഉപയോഗിക്കപ്പെടുന്ന ഒന്നാണ്. എന്നാല്‍ 19-ആം നൂറ്റാണ്ടിന്റെ മദ്ധ്യത്തില്‍ Hermann Helmholtz ഊര്‍ജസംരക്ഷണ സിദ്ധാന്തം പ്രസിദ്ധപ്പെടുത്തുംവരെ Energy എന്ന സങ്കല്‍പ്പത്തിന് ഫിസിക്സില്‍ വലിയ സ്ഥാനമൊന്നും ഇല്ലായിരുന്നു. എന്നാല്‍ ഇന്ന് ഊര്‍ജസംരക്ഷണ സിദ്ധാന്തം (Conservation of Energy) ഫിസിക്സിലെ ഏറ്റവും അടിസ്ഥാനപരമായ ഒരു നിയമമാണ്. ഭൌതികശാസ്ത്രം ഊര്‍ജത്തെ നിര്‍വചിക്കുന്നത് 'പ്രവൃത്തി ചെയ്യാനുള്ള കഴിവ്' അല്ലെങ്കില്‍ 'Ability/Capacity to do work' എന്നാണ്.  (ഈ നിര്‍വചനമൊന്നും ഒരു സുപ്രഭാതത്തില്‍ ഏതോ ഒരു ശാസ്ത്രജ്ഞന്‍ വിളിച്ചുപറഞ്ഞപ്പോള്‍ ശാസ്ത്രലോകം കൈകൊട്ടി അങ്ങ് സമ്മതിച്ചുകൊടുത്തതൊന്നും അല്ല. വളരെ കാലങ്ങള്‍ കൊണ്ട് ഉരുത്തിരിഞ്ഞുവന്നതാണ്.) അതിനെ ജൂള്‍ (J) എന്ന യൂണിറ്റിലാണ് അളക്കുന്നത്.

നമുക്ക് ഈ യൂണിറ്റില്‍ ഒരു ചെറിയ ശസ്ത്രക്രിയ നടത്തി അത് പോസിറ്റീവും നെഗറ്റീവുമൊക്കെ ആകാനുള്ള സാധ്യത പരിശോധിക്കാന്‍ കഴിയും. പേടിക്കണ്ട,വെറും സ്കൂള്‍ ലെവല്‍ കളിയാണത്.

ഒരു ന്യൂട്ടന്‍ (N, ബലത്തിന്റെ യൂണിറ്റ്) ബലം ഉപയോഗിച്ച് ഒരു വസ്തുവിനെ ബലത്തിന്റെ ദിശയില്‍ ഒരു മീറ്റര്‍ (1m) ദൂരം നീക്കിയാല്‍ അവിടെ ഒരു ജൂള്‍ ഊര്‍ജം ചിലവഴിച്ചു എന്നുപറയും. അതായത്,

1J = 1N x 1m

ഇനി കീറിമുറിക്കേണ്ടത് 1N എന്ന അളവിനെയാണ്. ഒരു കിലോഗ്രാം (kg) പിണ്ഡം (mass) ഉള്ള ഒരു വസ്തുവില്‍ 1 m/s<sup>2</sup> ത്വരണം (Acceleration) ഉണ്ടാക്കാന്‍ കഴിവുള്ള ബലത്തെയാണ് നമ്മള്‍ 1N ബലം എന്ന്‍ അളക്കുക.  (ന്യൂട്ടന്റെ രണ്ടാം ചലനനിയമമായ, F = ma യില്‍ നിന്നാണ് ഇത് പറയുന്നത്. m=1 kg, a= 1 m/s<sup>2</sup> ആവുമ്പോള്‍ F= 1N ആകുന്നു) അതായത്,

1N = 1kg x 1 m/s<sup>2</sup>

ഇനി ത്വരണം എന്താണെന്ന് നോക്കാം. ഒരു വസ്തുവിന്റെ പ്രവേഗത്തിന്  (velocity, നേര്‍ രേഖയില്‍ സഞ്ചരിക്കുന്ന സ്പീഡ്) ഒരു സെക്കന്‍റില്‍ ഒരു മീറ്റര്‍ പെര്‍ സെക്കന്‍റ് (1m/s) വ്യത്യാസം വരുന്നു എങ്കില്‍ അതിന് 1 m/s<sup>2 </sup> ത്വരണം ഉണ്ട് എന്ന് പറയും. ഇനി നിശ്ചലാവസ്ഥയില്‍ ഇരിക്കുന്ന ഒരു വസ്തുവില്‍ ഒരു ബലം പ്രയോഗിക്കുക വഴി അതിന് ഒരു സെക്കന്‍റ് കൊണ്ട് 1m/s പ്രവേഗം ഉണ്ടായി എങ്കില്‍ അവിടെയും 1m/s<sup>2 </sup>ത്വരണം ഉണ്ടായി എന്ന്‍ പറയാം.

ഇത്രയും അടിസ്ഥാന അളവുകളെ യോജിപ്പിച്ച് Energy യുടെ യൂണിറ്റ് നമുക്ക് ഇങ്ങനെ കാണിക്കാം

1J = 1kg x 1 m/s<sup>2 </sup> x 1m

അല്ലെങ്കില്‍,

1J = 1kg x 1m<sup>2</sup>/s<sup>2</sup>

<strong>ഊര്‍ജം നെഗറ്റീവ് ആകുന്നത് എപ്പോള്‍?</strong>

മുകളില്‍ കണ്ട പരിശോധന ശ്രദ്ധിച്ചാല്‍ ഒരു കാര്യം മനസിലാവും, ഇടത്തു വശത്തെ ഊര്‍ജം നെഗറ്റീവ് ആകണമെങ്കില്‍ വലതുവശത്തെ അളവുകളില്‍ ഏതെങ്കിലും ഒരെണ്ണമോ മൂന്നെണ്ണമോ നെഗറ്റീവ് ആകണം. രണ്ടെണ്ണം നെഗറ്റീവ് ആയാല്‍ അവ തമ്മില്‍ ഗുണിക്കുമ്പോള്‍ പോസിറ്റീവ് ആകുമെന്നതിനാല്‍ വലതുവശത്ത് മാറ്റം വരില്ല. ഇവിടെ മീറ്റര്‍ എന്ന m ഉം സെക്കന്‍റ് എന്ന s ഉം ഈ സമവാക്യത്തില്‍ വര്‍ഗങ്ങള്‍ (squares) ആണ്. വര്‍ഗങ്ങള്‍ ഒരിയ്ക്കലും നെഗറ്റീവ് ആവില്ല. ബാക്കിയുള്ളത് mass എന്ന പിണ്ഡമാണ്. അത് നെഗറ്റീവ് ആകുന്ന അവസ്ഥ ആലോചിച്ചു നോക്കൂ.

ന്യൂട്ടന്റെ നിയമം അനുസരിച്ചു

F =  ma

നിങ്ങള്‍ ഒരു വസ്തുവില്‍ കിഴക്കോട്ട് ബലം പ്രയോഗിച്ചു എന്നിരിക്കട്ടെ. കിഴക്ക് ഇവിടെ പോസിറ്റീവ് ദിശയായി പരിഗണിച്ചാല്‍ F പോസിറ്റീവ് ആയി. ഇനി m നെഗറ്റീവ് ആകുന്ന സാഹചര്യം നോക്കുക. ഇടതുവശം പോസിറ്റീവ് ആയതിനാല്‍ ma എന്ന ഗുണനഫലം പോസിറ്റീവ് ആയെ കഴിയൂ. അപ്പോ a -യും നെഗറ്റീവ് ആകേണ്ടിവരും. അതായത് ത്വരണം സംഭവിക്കുന്നത് നെഗറ്റീവ് ദിശയായ പടിഞ്ഞാറോട്ട് ആയിരിയ്ക്കും. നെഗറ്റീവ് പിണ്ഡം ഉള്ള ഒരു വസ്തുവിനെ നിങ്ങള്‍ കിഴക്കോട്ട് തള്ളിയാല്‍ അത് പടിഞ്ഞാറോട്ട് നീങ്ങും എന്നര്‍ത്ഥം, ബലം പ്രയോഗിച്ച ദിശയുടെ നേര്‍ വിപരീത ദിശയില്‍! ഇങ്ങനെ ഒരു വസ്തുവിനെ നിങ്ങള്‍ക്ക് ഒരിയ്ക്കലും നിത്യജീവിതത്തില്‍ കാണാന്‍ കഴിയില്ല, ഇന്നുവരെ ശാസ്ത്രലോകം എങ്ങും കണ്ടെത്തിയിട്ടും ഇല്ല.

അപ്പോ നേരത്തെ കണ്ട എനര്‍ജിയുടെ സമവാക്യത്തില്‍ പിണ്ഡം നെഗറ്റീവ് ആകാത്തിടത്തോളം കാലം ഊര്‍ജം ഒരിയ്ക്കലും നെഗറ്റീവ് ആകുന്നില്ല. ചുരുക്കിപ്പറഞ്ഞാല്‍, നെഗറ്റീവ് എനര്‍ജി എന്ന്‍ പറയുന്ന ഒരു സാധനം സയന്‍സില്‍ ഇല്ല! എനര്‍ജി എപ്പോഴും പോസിറ്റീവ് ആണ്, അതുകൊണ്ട് തന്നെ പോസിറ്റീവ് എനര്‍ജി എന്ന്‍ പറയാറില്ല. ('പെണ്‍ പശു' എന്ന്‍ പറയാത്തപോലെ തന്നെ)

<strong>ഊര്‍ജം-ഭൌതികത്തിലും മറ്റ് മേഖലകളിലും</strong>

എനര്‍ജി എന്ന വാക്ക് ഉപയോഗിയ്ക്കുന്ന മറ്റ് രണ്ടു മേഖലകളായ ഈസോടീറിസത്തിലും സൈക്കോളജിയിലും അതിനു മേല്‍ വിവരിച്ച അര്‍ത്ഥമല്ല ഉള്ളത്. സൈക്കോളജിയില്‍ പലപ്പോഴും Psychic Energy എന്നതിന്റെ ചുരുക്കമായിട്ടാണ് എനര്‍ജി എന്ന വാക്ക് ഉപയോഗിക്കുന്നത്. മടി പിടിച്ചിരിക്കുന്ന ഒരാളോട് 'അല്പം എനര്‍ജിയോടെ ഇരിക്കൂ' എന്ന്‍ ഉപദേശിക്കുമ്പോള്‍ എനര്‍ജി എന്ന വാക്ക് ഈ അര്‍ത്ഥത്തിലാണ് ഉപയോഗിക്കുന്നത്. അതിനു നിയതമായ ഗണിതരൂപമോ ഏതെങ്കിലും ഭൌതികശാസ്ത്ര അളവുമായി എന്തെങ്കിലും ബന്ധമോ ഇല്ല. (സൈക്കിക് എനര്‍ജിയെ കുറിച്ച് <strong><a href="http://books.google.co.in/books?id=MUa96em8EigC&amp;printsec=frontcover&amp;source=gbs_ge_summary_r&amp;cad=0#v=onepage&amp;q&amp;f=false" target="_blank" rel="noopener">ഈ പുസ്തകത്തില്‍</a></strong> കൂടുതല്‍ വായിയ്ക്കാം). മനശാസ്ത്രജ്ഞര്‍ ആ വാക്ക് തികച്ചും വ്യത്യസ്ഥമായ അര്‍ത്ഥത്തിലാണ് ഉപയോഗിക്കുന്നത് എന്നുകാണാം. ഈസോടീറിസത്തിലെ കാര്യവും ഇതുപോലെ തന്നെ. അവിടെയും ഈ വാക്കിന് കൃത്യമായ ഒരു നിര്‍വചനം ഇല്ല. Spiritual Energy എന്നതിനെയാണ് ഇവിടെ Energy എന്നതുകൊണ്ട് ഉദേശിക്കുന്നത്. ജീവബലം എന്നോ, ശരീരത്തെയും മനസിനെയും ഇഴചേര്‍ക്കുന്ന തുടര്‍ച്ച എന്നോ ഒക്കെ വ്യാഖ്യാനിക്കാറുണ്ട്. ഹിന്ദു തത്വശാസ്ത്രത്തിലെ 'പ്രാണന്‍', 'കുണ്ഡലിനി' തുടങ്ങിയ സങ്കല്‍പ്പങ്ങള്‍ എല്ലാം ഈ Esoteric Energy യുടെ ചില വകഭേദങ്ങള്‍ ആണ്. Psychic Energy, Cosmic Energy, Vital Energy, Spiritual Energy എന്നിങ്ങനെ പല പേരുകളില്‍ പല വ്യാഖ്യാനങ്ങളില്‍ പ്രത്യക്ഷപ്പെടുന്ന Energy-കള്‍ ഒന്നും ആധുനികശാസ്ത്രത്തിന്റെ Energy-ആശയവുമായി ഒത്തുപോകുന്നവയല്ല. ഇവയൊക്കെ ഏതെങ്കിലും രൂപത്തിലുള്ള ഭൌതിക ഊര്‍ജമായി പരിഗണിക്കപ്പെടണമെങ്കില്‍ അവ സയന്‍സിലെ ഊര്‍ജത്തിന് ഉള്ള അടിസ്ഥാന സവിശേഷതകള്‍ പ്രകടിപ്പിക്കണം- ഏറ്റവും പ്രധാനമായി അത് ഊര്‍ജസംരക്ഷണ നിയമം അനുസരിയ്ക്കണം. പ്രകാശോര്‍ജവും താപോര്‍ജവും ഒക്കെ പോലെ, അത് ഉത്ഭവിക്കുന്ന സ്രോതസ്സില്‍ നിന്നും ദൂരെയ്ക്ക് പോകും തോറും അതിന്റെ അളവ് കുറയണം. ഒരു മെഴുകുതിരിയ്ക്ക് ചുറ്റുമുള്ള പ്രകാശിത പ്രദേശം നിരീക്ഷിച്ചാല്‍ കാണുന്ന പോലെ പ്രഭവസ്ഥാനത്തിന് തൊട്ടടുത്ത് അത് ഏറ്റവും കൂടുതലും ദൂരെയ്ക്ക് പോകുംതോറും കുറവും ആയിരിക്കണം (ഇതിനെ ദൂരപ്രഭാവം എന്നു വിളിക്കാം). ജ്യോതിഷികള്‍ പറയുന്ന, ഗ്രഹങ്ങളില്‍ നിന്നുള്ള Cosmic Energy -യ്ക്കും ഇത് ബാധകമാണ്. ഗ്രഹങ്ങളില്‍ നിന്നുള്ള ഈ ഊര്‍ജം സയന്റിഫിക് ആയിരുന്നു എങ്കില്‍ ഭൂമിയ്ക്ക് അടുത്തുള്ള ചൊവ്വാ ഗ്രഹത്തിന് വളരെ ദൂരെയുള്ള ശനിഗ്രഹത്തെക്കാള്‍ ഏതാണ്ട് 600 മടങ്ങ് കൂടുതല്‍ സ്വധീനം ഉണ്ടാകണം.  ഗ്രഹങ്ങള്‍ക്കാണെങ്കില്‍ ഏതൊരു നക്ഷത്രത്തെക്കാളും കോടിക്കണക്കിനു മടങ്ങ് സ്വധീനം ഉണ്ടാകണം. ജ്യോത്സ്യത്തില്‍ ആകാശഗോളങ്ങള്‍ക്ക് ഭൂമിയില്‍ നിന്നുള്ള ദൂരം ഒരു മാനദണ്ഡം അല്ല എന്നതിനാല്‍ കൂടി ഈ cosmic energy അശാസ്ത്രീയമായ ഒരു സങ്കല്‍പം മാത്രമാണ്. വാസ്തുശാസ്ത്രക്കാര്‍ പറയുന്ന Negative Energy-യും ഇതുപോലെ തന്നെ, അത് ഉത്ഭവിക്കുന്ന സ്ഥലം, അതിന്റെ ദൂരപ്രഭാവം ഇതൊന്നും ഭൌതിക ഊര്‍ജവുമായി പൊരുത്തപ്പെടാത്തതാണ്.

ഭൌതികശാസ്ത്രജ്ഞര്‍ പൊതുഭാഷയിലെ പല വാക്കുകളും ഉപയോഗിക്കാറുണ്ട്. അതിന് സാധാരണ പൊതുഭാഷയില്‍ ഉപയോഗിയ്ക്കുന്ന അര്‍ത്ഥം ആയിരിക്കണമെന്നില്ല. തത്വചിന്തകന്മാരൊക്കെ ചെയ്യുന്നപോലെ വാക്കുകളുടെ കൃത്യമായ അര്‍ത്ഥം ഉപയോഗിച്ച് കണിശമായി ഭാഷ പ്രയോഗിക്കാന്‍ ഭൌതികശാസ്ത്രജ്ഞര്‍ പലപ്പോഴും മെനക്കെടാറില്ല, കാരണം അവിടെ പ്രതീകങ്ങളും (symbols) സമവാക്യങ്ങളും (equations) വളരെ കൃത്യമായി ആ പണി ചെയ്യുന്നുണ്ട്.  ഇതാണ് കപടശാസ്ത്രക്കാര്‍ സയന്‍സിനെ ദുര്‍വ്യാഖ്യാനം ചെയ്യാന്‍ ഉപയോഗിയ്ക്കുന്ന പിടിവള്ളി. ആധുനികശാസ്ത്രം ഉരുത്തിരിയുന്ന സമയത്ത് ശാസ്ത്രജ്ഞന്‍മാര്‍ ആരും കരുതിയിട്ടുണ്ടാവില്ല, ഒരുകാലത്ത് ഈ കിടുപിടി തട്ടിപ്പുകാര്‍ എല്ലാം കൂടി സയന്‍സിന്റെ മേലോട്ടു കേറുമെന്ന്. അങ്ങനെയെങ്കില്‍ അവര്‍ സയന്‍സില്‍ ഉപയോഗിക്കാനായിട്ട് വേറെ വാക്കുകള്‍ ഉണ്ടാക്കിയേനെ.
ഇവരൊക്കെ പറയുന്നത് കേട്ട് വീട്ടിനുള്ളില്‍ പോസിറ്റീവ് എനര്‍ജിയും നെഗറ്റിവ് എനര്‍ജിയും തപ്പി നടന്നാല്‍, നന്ദിനി തമ്പുരാട്ടിയുടെ ഗതി തന്നെയാവും ഫലം- കൈയില്‍ ഇരിക്കുന്ന കാശ് പോവും. ജ്യോതിയും വരില്ല തീയും വരില്ല!!

<strong>പോസിറ്റീവ് എനര്‍ജിയും നെഗറ്റീവ് എനര്‍ജിയുമൊക്കെ തികച്ചും ശാസ്ത്രീയമാണെന്ന്  പ്രചരിപ്പിക്കുന്നവരോട്</strong>:

ശാസ്ത്രത്തിന് പരിമിതികള്‍ ഉണ്ടെന്നും ഇത് അതിനും അപ്പുറമുള്ള കാര്യമാണെന്നും ഒക്കെ പറഞ്ഞു നിങ്ങള്‍ ഇതൊക്കെ പ്രചരിപ്പിച്ചാല്‍ അതില്‍ ഒരു മാന്യതയുണ്ട്. അത് വിലപ്പോകില്ലെന്നും ജനങ്ങള്‍ക്ക് ശാസ്ത്രത്തിലാണ് കൂടുതല്‍ വിശ്വാസം എന്നും മനസിലാവുമ്പോള്‍ ഈ കിടുപിടി ഇടപാടുകള്‍ 'പ്യുവര്‍ സയന്‍സ്' ആണെന്നൊക്കെ പറഞ്ഞു അടിച്ചേല്‍പ്പിക്കാന്‍ ശ്രമിക്കുന്നത് പക്കാ ഫ്രോഡ് ഏര്‍പ്പാടാണ്. വിദ്യാഭ്യാസം എന്ന ലേബലില്‍ വര്‍ഷാവര്‍ഷം ആയിരക്കണക്കിന് പിള്ളാരെ നമ്മുടെ സര്‍ക്കാര്‍ ഈ പറയുന്ന 'പ്യുവര്‍ സയന്‍സ്' കോടിക്കണക്കിന് രൂപ ഖജനാവില്‍ നിന്നും ചെലവാക്കി പഠിപ്പിക്കുന്നുണ്ട്. അവരെയൊക്കെ വെറും മണ്ടന്മാര്‍ ആക്കികൊണ്ട് നിങ്ങള്‍ ഈ നമ്പറുകളുമായി ഇറങ്ങിയാല്‍ നോക്കി നില്ക്കാന്‍ അല്പ്പം ബുദ്ധിമുട്ടാണ്.


![നെഗറ്റീവ് എനര്‍ജി - സ്കൂളില്‍ പഠിച്ച ജ്യോതിയും ആകാശത്ത് പൊങ്ങിവരുന്ന ജ്യോതിയും!](https://cdn.boolokam.com/articles/2012/12/negative-energy-is-it-real.jpg)&nbsp; ഈയിടെയായി ഏറ്റവും കൂടുതല്‍ കേള്‍ക്കുന്ന രണ്ടു പ്രയോഗങ്ങളാണ് പോസിറ്റീവ് എനര്‍ജിയും നെഗറ്റീവ് എനര്‍ജിയും. സംഗതി കേള്‍ക്കുമ്പോള്‍ തന്നെ ഒരു ഗുമ്മുണ്ട് എന്നതിനാലും അതിഭയങ്കരന്‍മാര്‍ ആയ ചില ആധുനിക ശാസ്ത്രജ്ഞന്‍മാര്‍ ആണ് ഇത്, പ്യുവര്‍ സയന്‍റീഫിക് എന്ന്‍ വിശേഷിപ്പിച്ചുകൊണ്ട് തലങ്ങും വിലങ്ങും പ്രയോഗിക്കുന്നത് എന്നതുകൊണ്ടും സംഗതി നന്നായിട്ട് ക്ലിക്കായിട്ടുണ്ട് എന്നത് സത്യം. ആ പഴയ കോമഡി സീന്‍ ഓര്‍മയില്ലേ? ജോജി നന്ദിനി തമ്പുരാട്ടിയെ മലയുടെ മുകളില്‍ പ്രാര്‍ത്ഥിക്കാന്‍ കൊണ്ടുപോയിട്ട് 'ജ്യോതി' വരുന്ന കാര്യം പറയുന്നത്? അപ്പോ നന്ദിനി പറയും "എനിക്കറിയാം ജ്യോതിയെ. എന്റെ കൂടെ സ്കൂളില്‍ പഠിച്ചതാ". "അത് സ്കൂളില്‍ പഠിച്ച ജ്യോതി, ഇത് ആകാശത്ത് പൊങ്ങി വരുന്ന ജ്യോതി" എന്ന് ജോജി പറഞ്ഞു മനസിലാക്കിക്കൊടുക്കും. ഏതാണ്ട് അത് തന്നെയാണ് ഈ പോസിറ്റീവ് എനര്‍ജിയുടെയും കാര്യം. സ്കൂളില്‍ പഠിച്ച പോസിറ്റീവ് എനര്‍ജി അല്ല ഇത് എന്നും, ഇത് സംഗതി ആകാശത്ത് പൊങ്ങി വരും എന്ന് കരുതപ്പെടുന്ന ഒരു തട്ടിപ്പ് 'ജ്യോതി' മാത്രമാണു എന്നുമാണ് വിശദമാക്കാന്‍ പോകുന്നത്.എനര്‍ജി (Energy) എന്ന വാക്കാണ് ഇതിലെ പ്രധാന പ്രശ്നക്കാരന്‍. മറ്റ് പല വാക്കുകളും എന്നപോലെ ഈ വാക്കും പല മേഖലകളിലും പല അര്‍ത്ഥങ്ങളിലാണ് പ്രയോഗിക്കപ്പെടുന്നത് എന്നത് പലരും അറിയാറില്ല. ഉദാഹരണത്തിന് 'കരിവീരന്‍' എന്ന്‍ പറഞ്ഞാല്‍ 'ആന' എന്നാണ് ഉദേശിക്കുന്നതെന്ന്‍ മലയാളിക്ക് പെട്ടെന്ന് പിടികിട്ടും. എന്നാല്‍ കൈപ്പുസ്തകം വായിച്ചു മുറിമലയാളം പഠിച്ച ഒരു ഗോസായിയെ സംബന്ധിച്ച് ചിലപ്പോള്‍ അത് 'കരിയായിപ്പോയ' അല്ലെങ്കില്‍ 'കരിഞ്ഞുപോയ' വീരന്‍ എന്നാവും മനസിലാവുക. എനര്‍ജി എന്ന വാക്കിന് സംഭവിക്കുന്ന ദുരന്തവും ഇതാണ്. മൂന്ന്‍ മേഖലകളിലാണ് പ്രധാനമായും എനര്‍ജി എന്ന വാക്ക് ഉപയോഗിക്കുന്നത്. ഒന്ന്‍ എല്ലാവര്‍ക്കും (കേട്ടു) സുപരിചിതമായ Physics എന്ന ഭൌതികശാസ്ത്രം, രണ്ടാമത് മനശാസ്ത്രം (Psychology), പിന്നെ ഈസോടീറിസം (**[Esoterism](http://en.wikipedia.org/wiki/Esotericism)**) എന്ന, പേരിലൂടെ അധികം പ്രസിദ്ധമല്ലാത്ത ഒരു മേഖല. ഇനിയും വേറെ ചില വ്യത്യസ്ഥമേഖലകളില്‍ ഈ വാക്ക് ഉപയോഗിക്കുന്നുണ്ട് എങ്കിലും ഈ മൂന്ന്‍ മേഖലകളിലെയും അര്‍ത്ഥങ്ങളാണ് എപ്പോഴും കൂട്ടിക്കലര്‍ന്ന് പ്രശ്നമാകുന്നത് എന്നതിനാല്‍ മറ്റുള്ളവ തല്‍ക്കാലം ഒഴിവാക്കാം. **ശാസ്ത്രവും സയന്‍സും** Energy എന്ന വാക്കിന്റെ ശാസ്ത്രീയമായ അര്‍ത്ഥം ആണ് നമ്മുടെ വിഷയം എന്നതിനാല്‍ ശാസ്ത്രം എന്ന വാക്ക് കൂടി വ്യക്തമാക്കിയിട്ട് വേണം അവിടേയ്ക്ക് കടക്കാന്‍. പൊതുവേ Science എന്ന വാക്കിന്റെ തത്തുല്യമായ പദമാണ് മലയാളത്തില്‍ 'ശാസ്ത്രം' എന്നാണ് പരക്കെയുള്ള ധാരണ. എന്നാല്‍ ഇത് അത്ര കൃത്യമല്ല. ശാസ്ത്രം എന്ന വാക്കിന് Science എന്ന വാക്കിനേക്കാള്‍ പഴക്കമുണ്ട് എന്നുവേണമെങ്കില്‍ പറയാം. മലയാളത്തില്‍ ആ വാക്ക് ഉണ്ടാകുന്നത് 'ശാസിക്കപ്പെട്ടത്' എന്ന അര്‍ത്ഥത്തിലാണ്. സമൂഹത്തില്‍ പൊതുവേ അറിവുള്ളവര്‍ എന്ന്‍ മാനിക്കപ്പെട്ടിരുന്ന മഹാന്മാര്‍ മറ്റുള്ളവര്‍ക്ക് നല്കിയ ശാസനകളുടെ ആകെത്തുകയാണ് ശാസ്ത്രം. അതുകൊണ്ടാണ് അര്‍ത്ഥശാസ്ത്രം, നാട്യശാസ്ത്രം എന്നു തുടങ്ങി കാമശാസ്ത്രം വരെ ഈ '-ശാസ്ത്രം' എന്ന വാലോടുകൂടി നില്‍ക്കുന്നത്. നാട്യശാസ്ത്രം കൈകാര്യം ചെയ്യുന്നത് ഒരു കലയെയാണ്, അത് Science അല്ല. ഭരതമുനിയെ പോലെയുള്ള മഹാന്മാര്‍ ആ കല പിന്‍തുടരുന്നവര്‍ക്കായി നല്കിയ ശാസനകള്‍ എന്ന അര്‍ത്ഥത്തിലാണ് അത് നാട്യ-ശാസ്ത്രം ആയത്. അത് ഒരിയ്ക്കലും Science of dancing അല്ല. സയന്‍സ് എന്നത്, അത് ഇന്ന്‍ ഉപയോഗിക്കപ്പെടുന്ന അര്‍ത്ഥത്തില്‍, വളരെ പഴക്കം കുറഞ്ഞ ഒരു വാക്കാണ്. ഏതാണ്ട് 500 വര്‍ഷങ്ങള്‍ക്കപ്പുറം അത് പോവില്ല. അത് 'ശാസനകള്‍' അല്ല എന്നതാണ് ഏറ്റവും പ്രധാനമായ വ്യത്യാസം. (ഇവിടുന്നങ്ങോട്ട് ഈ ലേഖനത്തില്‍ 'ശാസ്ത്രം' എന്നത് Science എന്ന അര്‍ത്ഥത്തിലാണ് ഉപയോഗിക്കുന്നത്) അത് പൂര്‍ണമായും അനുഭവജ്ഞാനവും ഗണിതവും അവയില്‍ നിന്ന്‍ ഉരുത്തിരിയുന്ന പൊതുതത്വങ്ങളും ചേര്‍ന്നതാണ്. ഇവിടെ അന്തിമമായ അധികാരസ്ഥാപനങ്ങളോ, ആധികാരികഗ്രന്ഥങ്ങളോ, അന്തിമാധികാരം കൈയാളുന്ന വ്യക്തികളോ ഇല്ല. ഇവിടെ ഓരോ തത്വവും എല്ലായ്പ്പോഴും ചോദ്യം ചെയ്യലുകള്‍ക്ക് വിധേയമാണ്. പോരായ്മ ഉണ്ടെന്ന് തോന്നുന്ന പക്ഷം തിരുത്തപ്പെടാതെ, അല്ലെങ്കില്‍ പോരായ്മ സമ്മതിച്ചുകൊണ്ടല്ലാതെ ഒരു തത്വത്തിനും നിലനില്‍ക്കാനാവില്ല. ഇതിനെ പലരും സയന്‍സിന്റെ വിശ്വാസ്യതയില്ലായ്മയായി ചിത്രീകരിക്കാറുണ്ട്. അത് ഒന്നുകില്‍ അറിവില്ലായ്മയാണ്, അല്ലെങ്കില്‍ ദുരുദേശ്യമാണ്. നിങ്ങള്‍ കുഞ്ഞായിരിക്കുമ്പോള്‍ നിങ്ങള്‍ക്ക് ഈ ലോകത്തെ കുറിച്ച് ഒരു സങ്കല്‍പ്പമുണ്ടായിരുന്നു. ഇപ്പൊഴും നിങ്ങള്‍ ആ സങ്കല്പങ്ങള്‍ കൊണ്ടുനടക്കുന്നുണ്ടോ? അതോ അവ കാലാകാലങ്ങളില്‍ മാറിയോ? തീര്‍ച്ചയായും അത് മാറിയതുകൊണ്ടാണ് ഇന്ന്‍ നിങ്ങള്‍ ഒരു പക്വതയുള്ള വ്യക്തി ആയത്. അങ്ങനെ മാറിയില്ലായിരുന്നു എങ്കില്‍ നിങ്ങളെ ബുദ്ധിമാന്ദ്യം ബാധിച്ച ആളായി കണക്കാക്കുമായിരുന്നു. ആ മാറ്റങ്ങളാണ് നിങ്ങളെ ഇന്ന്‍ അഭിപ്രായം പറയാന്‍ യോഗ്യതയുള്ള ആളാക്കി മാറ്റിയത്. അസന്ദിഗ്ദ്ധമായ തെളിവുകളോടെ ഏതൊരാള്‍ക്കും ഏത് ശാസ്ത്രസിദ്ധാന്തത്തെയും വെല്ലുവിളിക്കാം. നിങ്ങളുടെ വാദങ്ങള്‍ക്ക് അതുവരെയുള്ള അറിവുകളെ യുക്തമായി ഖണ്ഡിക്കാന്‍ കഴിയുന്ന പക്ഷം അത് അംഗീകരിക്കാന്‍ ശാസ്ത്രം നിര്‍ബന്ധിതമാണ്. അത് നിങ്ങളുടെ മുന്നിലുള്ള ശാസ്ത്രത്തിന്റെ പരാജയമല്ല, മറിച്ച് നിങ്ങള്‍ കൂടി ഉള്‍പ്പെടുന്ന ശാസ്ത്രസമൂഹത്തിന്റെ വിജയമായാണ് കണക്കാക്കുക. ഈ രീതിയില്‍ അനിവാര്യമായ സങ്കല്‍പ്പമാറ്റങ്ങളോടുള്ള വിധേയത്വമാണ് സയന്‍സിനെ ലോകകാര്യങ്ങളില്‍ അഭിപ്രായം പറയാന്‍ യോഗ്യതയുള്ളതാക്കുന്നത്. ഇന്ന്‍ നമ്മള്‍ അനുഭവിക്കുന്ന എല്ലാ സുഖസംവിധാനങ്ങളും ഈ രീതിയിലൂടെ ശാസ്ത്രം കൈവരിച്ചുതന്നതാണ്. **പോസിറ്റീവും നെഗറ്റീവും ഭൌതികത്തില്‍** ബലം (Force), പ്രവേഗം (Velocity), ത്വരണം (Acceleration) തുടങ്ങിയ അളവുകള്‍ സദിശഅളവുകള്‍ (Vectors) എന്നാണ് അറിയപ്പെടുന്നത്. അവയെക്കുറിച്ച് പറയുമ്പോള്‍ അവയുടെ ദിശ കൂടി പറഞ്ഞാലെ (സ-ദിശ) അര്‍ത്ഥമുള്ളൂ. നിങ്ങള്‍ ഒരു പന്തിനെ കിഴക്കോട്ട് തട്ടുമ്പോഴും പടിഞ്ഞാറോട്ട് തട്ടുമ്പോഴും ഒരേ ബലമാണ് കൊടുക്കുന്നതു എങ്കിലും ഫലം വ്യത്യസ്തമല്ലേ? ഗണിതഭാഷയില്‍ കൈകാര്യം ചെയ്യുമ്പോള്‍ ഇത്തരം അളവുകളുടെ കൂടെ ചില അവസരങ്ങളില്‍ നെഗറ്റീവ് ചിഹ്നം ചേര്‍ക്കാറുണ്ട്. കിഴക്കോട്ട് പ്രയോഗിക്കുന്ന ബലത്തിനെ F എന്നു സൂചിപ്പിച്ചാല്‍ അതിനു നേരെ എതിര്‍ദിശയില്‍ പ്രയോഗിക്കപ്പെടുന്ന തുല്യബലത്തെ -F എന്നു സൂചിപ്പിക്കും. ഇവിടെ 'നെഗറ്റീവ്' എന്ന സങ്കല്‍പ്പം ദിശയേ സൂചിപ്പിക്കുന്ന ഒരു സൂചകം മാത്രമാണ്. ഇവിടെ പോസിറ്റീവ്-നെഗറ്റീവ് ദിശകള്‍ നിരീക്ഷകന്റെ സൌകര്യമനുസരിച്ച് തെരഞ്ഞെടുക്കാം. ഒരു ദിശ പോസിറ്റീവ് ആയി പരിഗണിച്ചാല്‍, എതിര്‍ദിശ താനേ നെഗറ്റീവ് ദിശ ആയി മാറും. മറിച്ചാണ് തെരെഞ്ഞെടുക്കുന്നത് എങ്കിലും ഫലം ഒന്ന്‍ തന്നെയായിരിക്കും. (പടിഞ്ഞാറു നിന്നും കിഴക്കോട്ട് ഒരാള്‍ തരുന്ന തൊഴിയും മറിച്ച് കിഴക്കുനിന്നും പടിഞ്ഞാറോട്ട് ഒരാള്‍ തരുന്ന തൊഴിയും മുന്നില്‍ ചെന്നു നിന്ന് വാങ്ങിയാല്‍ ഒരുപോലെ ഇരിക്കുമല്ലോ). പിണ്ഡം, താപനില, വ്യാപ്തം തുടങ്ങിയ അളവുകള്‍ അദിശ അളവുകള്‍ (scalar quantity) ആണ്. അവയ്ക്കു ദിശ പ്രസക്തമല്ല, അതുകൊണ്ട് തന്നെ അവയോടൊപ്പം നെഗറ്റീവ് ചിഹ്നം കൊണ്ട് ദിശ സൂചിപ്പിക്കേണ്ട കാര്യമില്ല. (-4oC എന്നൊക്കെ താപനില പറയുന്നത് oC എന്ന യൂണിറ്റിന്റെ നിര്‍വചനം കൊണ്ട് മാത്രമാണ് പ്രസക്തമാകുന്നത്. താപനിലയുടെ അന്തര്‍ദേശീയ യൂണിറ്റ് ആയ K (kelvin) പ്രകാരം അത് 269K ആണ്). വേറെ ചില ഗണിതക്രിയകളില്‍ വിപരീത അനുപാതത്തെ സൂചിപ്പിക്കാനും നെഗറ്റീവ് ചിഹ്നം ഉപയോഗിക്കാറുണ്ട്. അവിടെയും കുറയുന്നതിന്റെയോ കൂടുന്നതിന്റെയോ 'ദിശ'യാണ് ആത്യന്തികമായി അത് പ്രതിനിധാനം ചെയ്യുക. **ഊര്‍ജം (Energy) എന്നാല്‍** Energy എന്ന വാക്ക് ഏതാണ്ട് AD 1600 മുതല്‍ തന്നെ ഇംഗ്ലീഷ് ഭാഷയില്‍ ഉപയോഗിക്കപ്പെടുന്ന ഒന്നാണ്. എന്നാല്‍ 19-ആം നൂറ്റാണ്ടിന്റെ മദ്ധ്യത്തില്‍ Hermann Helmholtz ഊര്‍ജസംരക്ഷണ സിദ്ധാന്തം പ്രസിദ്ധപ്പെടുത്തുംവരെ Energy എന്ന സങ്കല്‍പ്പത്തിന് ഫിസിക്സില്‍ വലിയ സ്ഥാനമൊന്നും ഇല്ലായിരുന്നു. എന്നാല്‍ ഇന്ന് ഊര്‍ജസംരക്ഷണ സിദ്ധാന്തം (Conservation of Energy) ഫിസിക്സിലെ ഏറ്റവും അടിസ്ഥാനപരമായ ഒരു നിയമമാണ്. ഭൌതികശാസ്ത്രം ഊര്‍ജത്തെ നിര്‍വചിക്കുന്നത് 'പ്രവൃത്തി ചെയ്യാനുള്ള കഴിവ്' അല്ലെങ്കില്‍ 'Ability/Capacity to do work' എന്നാണ്. (ഈ നിര്‍വചനമൊന്നും ഒരു സുപ്രഭാതത്തില്‍ ഏതോ ഒരു ശാസ്ത്രജ്ഞന്‍ വിളിച്ചുപറഞ്ഞപ്പോള്‍ ശാസ്ത്രലോകം കൈകൊട്ടി അങ്ങ് സമ്മതിച്ചുകൊടുത്തതൊന്നും അല്ല. വളരെ കാലങ്ങള്‍ കൊണ്ട് ഉരുത്തിരിഞ്ഞുവന്നതാണ്.) അതിനെ ജൂള്‍ (J) എന്ന യൂണിറ്റിലാണ് അളക്കുന്നത്. നമുക്ക് ഈ യൂണിറ്റില്‍ ഒരു ചെറിയ ശസ്ത്രക്രിയ നടത്തി അത് പോസിറ്റീവും നെഗറ്റീവുമൊക്കെ ആകാനുള്ള സാധ്യത പരിശോധിക്കാന്‍ കഴിയും. പേടിക്കണ്ട,വെറും സ്കൂള്‍ ലെവല്‍ കളിയാണത്. ഒരു ന്യൂട്ടന്‍ (N, ബലത്തിന്റെ യൂണിറ്റ്) ബലം ഉപയോഗിച്ച് ഒരു വസ്തുവിനെ ബലത്തിന്റെ ദിശയില്‍ ഒരു മീറ്റര്‍ (1m) ദൂരം നീക്കിയാല്‍ അവിടെ ഒരു ജൂള്‍ ഊര്‍ജം ചിലവഴിച്ചു എന്നുപറയും. അതായത്, 1J = 1N x 1m ഇനി കീറിമുറിക്കേണ്ടത് 1N എന്ന അളവിനെയാണ്. ഒരു കിലോഗ്രാം (kg) പിണ്ഡം (mass) ഉള്ള ഒരു വസ്തുവില്‍ 1 m/s2 ത്വരണം (Acceleration) ഉണ്ടാക്കാന്‍ കഴിവുള്ള ബലത്തെയാണ് നമ്മള്‍ 1N ബലം എന്ന്‍ അളക്കുക. (ന്യൂട്ടന്റെ രണ്ടാം ചലനനിയമമായ, F = ma യില്‍ നിന്നാണ് ഇത് പറയുന്നത്. m=1 kg, a= 1 m/s2 ആവുമ്പോള്‍ F= 1N ആകുന്നു) അതായത്, 1N = 1kg x 1 m/s2 ഇനി ത്വരണം എന്താണെന്ന് നോക്കാം. ഒരു വസ്തുവിന്റെ പ്രവേഗത്തിന് (velocity, നേര്‍ രേഖയില്‍ സഞ്ചരിക്കുന്ന സ്പീഡ്) ഒരു സെക്കന്‍റില്‍ ഒരു മീറ്റര്‍ പെര്‍ സെക്കന്‍റ് (1m/s) വ്യത്യാസം വരുന്നു എങ്കില്‍ അതിന് 1 m/s2  ത്വരണം ഉണ്ട് എന്ന് പറയും. ഇനി നിശ്ചലാവസ്ഥയില്‍ ഇരിക്കുന്ന ഒരു വസ്തുവില്‍ ഒരു ബലം പ്രയോഗിക്കുക വഴി അതിന് ഒരു സെക്കന്‍റ് കൊണ്ട് 1m/s പ്രവേഗം ഉണ്ടായി എങ്കില്‍ അവിടെയും 1m/s2 ത്വരണം ഉണ്ടായി എന്ന്‍ പറയാം. ഇത്രയും അടിസ്ഥാന അളവുകളെ യോജിപ്പിച്ച് Energy യുടെ യൂണിറ്റ് നമുക്ക് ഇങ്ങനെ കാണിക്കാം 1J = 1kg x 1 m/s2  x 1m അല്ലെങ്കില്‍, 1J = 1kg x 1m2/s2 **ഊര്‍ജം നെഗറ്റീവ് ആകുന്നത് എപ്പോള്‍?** മുകളില്‍ കണ്ട പരിശോധന ശ്രദ്ധിച്ചാല്‍ ഒരു കാര്യം മനസിലാവും, ഇടത്തു വശത്തെ ഊര്‍ജം നെഗറ്റീവ് ആകണമെങ്കില്‍ വലതുവശത്തെ അളവുകളില്‍ ഏതെങ്കിലും ഒരെണ്ണമോ മൂന്നെണ്ണമോ നെഗറ്റീവ് ആകണം. രണ്ടെണ്ണം നെഗറ്റീവ് ആയാല്‍ അവ തമ്മില്‍ ഗുണിക്കുമ്പോള്‍ പോസിറ്റീവ് ആകുമെന്നതിനാല്‍ വലതുവശത്ത് മാറ്റം വരില്ല. ഇവിടെ മീറ്റര്‍ എന്ന m ഉം സെക്കന്‍റ് എന്ന s ഉം ഈ സമവാക്യത്തില്‍ വര്‍ഗങ്ങള്‍ (squares) ആണ്. വര്‍ഗങ്ങള്‍ ഒരിയ്ക്കലും നെഗറ്റീവ് ആവില്ല. ബാക്കിയുള്ളത് mass എന്ന പിണ്ഡമാണ്. അത് നെഗറ്റീവ് ആകുന്ന അവസ്ഥ ആലോചിച്ചു നോക്കൂ. ന്യൂട്ടന്റെ നിയമം അനുസരിച്ചു F = ma നിങ്ങള്‍ ഒരു വസ്തുവില്‍ കിഴക്കോട്ട് ബലം പ്രയോഗിച്ചു എന്നിരിക്കട്ടെ. കിഴക്ക് ഇവിടെ പോസിറ്റീവ് ദിശയായി പരിഗണിച്ചാല്‍ F പോസിറ്റീവ് ആയി. ഇനി m നെഗറ്റീവ് ആകുന്ന സാഹചര്യം നോക്കുക. ഇടതുവശം പോസിറ്റീവ് ആയതിനാല്‍ ma എന്ന ഗുണനഫലം പോസിറ്റീവ് ആയെ കഴിയൂ. അപ്പോ a -യും നെഗറ്റീവ് ആകേണ്ടിവരും. അതായത് ത്വരണം സംഭവിക്കുന്നത് നെഗറ്റീവ് ദിശയായ പടിഞ്ഞാറോട്ട് ആയിരിയ്ക്കും. നെഗറ്റീവ് പിണ്ഡം ഉള്ള ഒരു വസ്തുവിനെ നിങ്ങള്‍ കിഴക്കോട്ട് തള്ളിയാല്‍ അത് പടിഞ്ഞാറോട്ട് നീങ്ങും എന്നര്‍ത്ഥം, ബലം പ്രയോഗിച്ച ദിശയുടെ നേര്‍ വിപരീത ദിശയില്‍! ഇങ്ങനെ ഒരു വസ്തുവിനെ നിങ്ങള്‍ക്ക് ഒരിയ്ക്കലും നിത്യജീവിതത്തില്‍ കാണാന്‍ കഴിയില്ല, ഇന്നുവരെ ശാസ്ത്രലോകം എങ്ങും കണ്ടെത്തിയിട്ടും ഇല്ല. അപ്പോ നേരത്തെ കണ്ട എനര്‍ജിയുടെ സമവാക്യത്തില്‍ പിണ്ഡം നെഗറ്റീവ് ആകാത്തിടത്തോളം കാലം ഊര്‍ജം ഒരിയ്ക്കലും നെഗറ്റീവ് ആകുന്നില്ല. ചുരുക്കിപ്പറഞ്ഞാല്‍, നെഗറ്റീവ് എനര്‍ജി എന്ന്‍ പറയുന്ന ഒരു സാധനം സയന്‍സില്‍ ഇല്ല! എനര്‍ജി എപ്പോഴും പോസിറ്റീവ് ആണ്, അതുകൊണ്ട് തന്നെ പോസിറ്റീവ് എനര്‍ജി എന്ന്‍ പറയാറില്ല. ('പെണ്‍ പശു' എന്ന്‍ പറയാത്തപോലെ തന്നെ) **ഊര്‍ജം-ഭൌതികത്തിലും മറ്റ് മേഖലകളിലും** എനര്‍ജി എന്ന വാക്ക് ഉപയോഗിയ്ക്കുന്ന മറ്റ് രണ്ടു മേഖലകളായ ഈസോടീറിസത്തിലും സൈക്കോളജിയിലും അതിനു മേല്‍ വിവരിച്ച അര്‍ത്ഥമല്ല ഉള്ളത്. സൈക്കോളജിയില്‍ പലപ്പോഴും Psychic Energy എന്നതിന്റെ ചുരുക്കമായിട്ടാണ് എനര്‍ജി എന്ന വാക്ക് ഉപയോഗിക്കുന്നത്. മടി പിടിച്ചിരിക്കുന്ന ഒരാളോട് 'അല്പം എനര്‍ജിയോടെ ഇരിക്കൂ' എന്ന്‍ ഉപദേശിക്കുമ്പോള്‍ എനര്‍ജി എന്ന വാക്ക് ഈ അര്‍ത്ഥത്തിലാണ് ഉപയോഗിക്കുന്നത്. അതിനു നിയതമായ ഗണിതരൂപമോ ഏതെങ്കിലും ഭൌതികശാസ്ത്ര അളവുമായി എന്തെങ്കിലും ബന്ധമോ ഇല്ല. (സൈക്കിക് എനര്‍ജിയെ കുറിച്ച് **[ഈ പുസ്തകത്തില്‍](http://books.google.co.in/books?id=MUa96em8EigC&printsec=frontcover&source=gbs_ge_summary_r&cad=0#v=onepage&q&f=false)** കൂടുതല്‍ വായിയ്ക്കാം). മനശാസ്ത്രജ്ഞര്‍ ആ വാക്ക് തികച്ചും വ്യത്യസ്ഥമായ അര്‍ത്ഥത്തിലാണ് ഉപയോഗിക്കുന്നത് എന്നുകാണാം. ഈസോടീറിസത്തിലെ കാര്യവും ഇതുപോലെ തന്നെ. അവിടെയും ഈ വാക്കിന് കൃത്യമായ ഒരു നിര്‍വചനം ഇല്ല. Spiritual Energy എന്നതിനെയാണ് ഇവിടെ Energy എന്നതുകൊണ്ട് ഉദേശിക്കുന്നത്. ജീവബലം എന്നോ, ശരീരത്തെയും മനസിനെയും ഇഴചേര്‍ക്കുന്ന തുടര്‍ച്ച എന്നോ ഒക്കെ വ്യാഖ്യാനിക്കാറുണ്ട്. ഹിന്ദു തത്വശാസ്ത്രത്തിലെ 'പ്രാണന്‍', 'കുണ്ഡലിനി' തുടങ്ങിയ സങ്കല്‍പ്പങ്ങള്‍ എല്ലാം ഈ Esoteric Energy യുടെ ചില വകഭേദങ്ങള്‍ ആണ്. Psychic Energy, Cosmic Energy, Vital Energy, Spiritual Energy എന്നിങ്ങനെ പല പേരുകളില്‍ പല വ്യാഖ്യാനങ്ങളില്‍ പ്രത്യക്ഷപ്പെടുന്ന Energy-കള്‍ ഒന്നും ആധുനികശാസ്ത്രത്തിന്റെ Energy-ആശയവുമായി ഒത്തുപോകുന്നവയല്ല. ഇവയൊക്കെ ഏതെങ്കിലും രൂപത്തിലുള്ള ഭൌതിക ഊര്‍ജമായി പരിഗണിക്കപ്പെടണമെങ്കില്‍ അവ സയന്‍സിലെ ഊര്‍ജത്തിന് ഉള്ള അടിസ്ഥാന സവിശേഷതകള്‍ പ്രകടിപ്പിക്കണം- ഏറ്റവും പ്രധാനമായി അത് ഊര്‍ജസംരക്ഷണ നിയമം അനുസരിയ്ക്കണം. പ്രകാശോര്‍ജവും താപോര്‍ജവും ഒക്കെ പോലെ, അത് ഉത്ഭവിക്കുന്ന സ്രോതസ്സില്‍ നിന്നും ദൂരെയ്ക്ക് പോകും തോറും അതിന്റെ അളവ് കുറയണം. ഒരു മെഴുകുതിരിയ്ക്ക് ചുറ്റുമുള്ള പ്രകാശിത പ്രദേശം നിരീക്ഷിച്ചാല്‍ കാണുന്ന പോലെ പ്രഭവസ്ഥാനത്തിന് തൊട്ടടുത്ത് അത് ഏറ്റവും കൂടുതലും ദൂരെയ്ക്ക് പോകുംതോറും കുറവും ആയിരിക്കണം (ഇതിനെ ദൂരപ്രഭാവം എന്നു വിളിക്കാം). ജ്യോതിഷികള്‍ പറയുന്ന, ഗ്രഹങ്ങളില്‍ നിന്നുള്ള Cosmic Energy -യ്ക്കും ഇത് ബാധകമാണ്. ഗ്രഹങ്ങളില്‍ നിന്നുള്ള ഈ ഊര്‍ജം സയന്റിഫിക് ആയിരുന്നു എങ്കില്‍ ഭൂമിയ്ക്ക് അടുത്തുള്ള ചൊവ്വാ ഗ്രഹത്തിന് വളരെ ദൂരെയുള്ള ശനിഗ്രഹത്തെക്കാള്‍ ഏതാണ്ട് 600 മടങ്ങ് കൂടുതല്‍ സ്വധീനം ഉണ്ടാകണം. ഗ്രഹങ്ങള്‍ക്കാണെങ്കില്‍ ഏതൊരു നക്ഷത്രത്തെക്കാളും കോടിക്കണക്കിനു മടങ്ങ് സ്വധീനം ഉണ്ടാകണം. ജ്യോത്സ്യത്തില്‍ ആകാശഗോളങ്ങള്‍ക്ക് ഭൂമിയില്‍ നിന്നുള്ള ദൂരം ഒരു മാനദണ്ഡം അല്ല എന്നതിനാല്‍ കൂടി ഈ cosmic energy അശാസ്ത്രീയമായ ഒരു സങ്കല്‍പം മാത്രമാണ്. വാസ്തുശാസ്ത്രക്കാര്‍ പറയുന്ന Negative Energy-യും ഇതുപോലെ തന്നെ, അത് ഉത്ഭവിക്കുന്ന സ്ഥലം, അതിന്റെ ദൂരപ്രഭാവം ഇതൊന്നും ഭൌതിക ഊര്‍ജവുമായി പൊരുത്തപ്പെടാത്തതാണ്. ഭൌതികശാസ്ത്രജ്ഞര്‍ പൊതുഭാഷയിലെ പല വാക്കുകളും ഉപയോഗിക്കാറുണ്ട്. അതിന് സാധാരണ പൊതുഭാഷയില്‍ ഉപയോഗിയ്ക്കുന്ന അര്‍ത്ഥം ആയിരിക്കണമെന്നില്ല. തത്വചിന്തകന്മാരൊക്കെ ചെയ്യുന്നപോലെ വാക്കുകളുടെ കൃത്യമായ അര്‍ത്ഥം ഉപയോഗിച്ച് കണിശമായി ഭാഷ പ്രയോഗിക്കാന്‍ ഭൌതികശാസ്ത്രജ്ഞര്‍ പലപ്പോഴും മെനക്കെടാറില്ല, കാരണം അവിടെ പ്രതീകങ്ങളും (symbols) സമവാക്യങ്ങളും (equations) വളരെ കൃത്യമായി ആ പണി ചെയ്യുന്നുണ്ട്. ഇതാണ് കപടശാസ്ത്രക്കാര്‍ സയന്‍സിനെ ദുര്‍വ്യാഖ്യാനം ചെയ്യാന്‍ ഉപയോഗിയ്ക്കുന്ന പിടിവള്ളി. ആധുനികശാസ്ത്രം ഉരുത്തിരിയുന്ന സമയത്ത് ശാസ്ത്രജ്ഞന്‍മാര്‍ ആരും കരുതിയിട്ടുണ്ടാവില്ല, ഒരുകാലത്ത് ഈ കിടുപിടി തട്ടിപ്പുകാര്‍ എല്ലാം കൂടി സയന്‍സിന്റെ മേലോട്ടു കേറുമെന്ന്. അങ്ങനെയെങ്കില്‍ അവര്‍ സയന്‍സില്‍ ഉപയോഗിക്കാനായിട്ട് വേറെ വാക്കുകള്‍ ഉണ്ടാക്കിയേനെ. ഇവരൊക്കെ പറയുന്നത് കേട്ട് വീട്ടിനുള്ളില്‍ പോസിറ്റീവ് എനര്‍ജിയും നെഗറ്റിവ് എനര്‍ജിയും തപ്പി നടന്നാല്‍, നന്ദിനി തമ്പുരാട്ടിയുടെ ഗതി തന്നെയാവും ഫലം- കൈയില്‍ ഇരിക്കുന്ന കാശ് പോവും. ജ്യോതിയും വരില്ല തീയും വരില്ല!! **പോസിറ്റീവ് എനര്‍ജിയും നെഗറ്റീവ് എനര്‍ജിയുമൊക്കെ തികച്ചും ശാസ്ത്രീയമാണെന്ന് പ്രചരിപ്പിക്കുന്നവരോട്** : ശാസ്ത്രത്തിന് പരിമിതികള്‍ ഉണ്ടെന്നും ഇത് അതിനും അപ്പുറമുള്ള കാര്യമാണെന്നും ഒക്കെ പറഞ്ഞു നിങ്ങള്‍ ഇതൊക്കെ പ്രചരിപ്പിച്ചാല്‍ അതില്‍ ഒരു മാന്യതയുണ്ട്. അത് വിലപ്പോകില്ലെന്നും ജനങ്ങള്‍ക്ക് ശാസ്ത്രത്തിലാണ് കൂടുതല്‍ വിശ്വാസം എന്നും മനസിലാവുമ്പോള്‍ ഈ കിടുപിടി ഇടപാടുകള്‍ 'പ്യുവര്‍ സയന്‍സ്' ആണെന്നൊക്കെ പറഞ്ഞു അടിച്ചേല്‍പ്പിക്കാന്‍ ശ്രമിക്കുന്നത് പക്കാ ഫ്രോഡ് ഏര്‍പ്പാടാണ്. വിദ്യാഭ്യാസം എന്ന ലേബലില്‍ വര്‍ഷാവര്‍ഷം ആയിരക്കണക്കിന് പിള്ളാരെ നമ്മുടെ സര്‍ക്കാര്‍ ഈ പറയുന്ന 'പ്യുവര്‍ സയന്‍സ്' കോടിക്കണക്കിന് രൂപ ഖജനാവില്‍ നിന്നും ചെലവാക്കി പഠിപ്പിക്കുന്നുണ്ട്. അവരെയൊക്കെ വെറും മണ്ടന്മാര്‍ ആക്കികൊണ്ട് നിങ്ങള്‍ ഈ നമ്പറുകളുമായി ഇറങ്ങിയാല്‍ നോക്കി നില്ക്കാന്‍ അല്പ്പം ബുദ്ധിമുട്ടാണ്.
