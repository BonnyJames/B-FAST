---
title: "ചന്ദ്രനെ ലക്ഷ്യമാക്കിയുള്ള ഐ എസ്‌ ആർ ഒയുടെ മൂന്നാം യാത്രയ്‌ക്കുള്ള അവസാനവട്ട ഒരുക്കങ്ങൾ പുരോഗമിക്കുകയാണ്‌"
date: 2023-07-09T12:45:08
draft: false
categories: ["Science"]
tags: ['chandrayaan 3', 'Featured', 'isro', 'ISRO CHANDRAYAN 3', 'isro moon mission', 'isro moon mission chandrayaan 3', 'Sabu Jose']
author: "Beaumaris"
---

<strong>ചാന്ദ്രയാത്രയ്‌ക്ക് ഒരുങ്ങി</strong>

<strong>Sabu Jose</strong>

ചന്ദ്രനെ ലക്ഷ്യമാക്കിയുള്ള ഐഎസ്‌ആർഒയുടെ മൂന്നാം യാത്രയ്‌ക്കുള്ള അവസാനവട്ട ഒരുക്കങ്ങൾ പുരോഗമിക്കുകയാണ്‌. രണ്ടാം ദൗത്യത്തിൽ അവസാന നിമിഷത്തിലുണ്ടായ പാളിച്ച പരിഹരിച്ചശേഷമാണ്‌ ഇക്കുറി കുതിക്കാനൊരുങ്ങുന്നത്‌. റോവറും ലാൻഡറും അടങ്ങുന്ന പേടകത്തെ കൃത്യമായി ചന്ദ്രനിൽ ഇറക്കാനാകുമെന്ന പൂർണ വിശ്വാസത്തിലാണ്‌ ശാസ്‌ത്രജ്ഞർ. ശ്രീഹരിക്കോട്ടയിലെ സതീഷ്‌ ധവാൻ സ്‌പേയ്‌സ്‌ സെന്ററിൽനിന്ന്‌ പതിനാലിനാണ്‌ ചാന്ദ്രയാൻ 3 വിക്ഷേപിക്കുക. പകൽ 2.35ന്‌ രണ്ടാമത്തെ വിക്ഷേപണത്തറയിൽനിന്ന്‌ എൽവിഎം 3 റോക്കറ്റ്‌ അരമണിക്കൂറിനുള്ളിൽ പേടകത്തെ ഭൂമിക്ക്‌ ചുറ്റുമുള്ള താൽക്കാലിക ഭ്രമണപഥത്തിൽ എത്തിക്കും. തുടർന്ന്‌ പടിപടിയായി പഥം ഉയർത്തി പേടകത്തെ ചന്ദ്രനിലേക്ക്‌ തൊടുത്തുവിടും. ദീർഘയാത്ര്‌ക്കുശേഷം ആഗസ്ത്‌ അവസാനവാരം പേടകം ചാന്ദ്രപഥത്തിൽ എത്തും. തുടർന്ന്‌ ചാന്ദ്രപ്രതലത്തിന്‌ 100 കിലോമീറ്റർ അരികിലേക്ക്‌ എത്തും. ഇവിടെനിന്ന്‌ വേഗത കുറച്ച്‌ 23ന്‌ ചന്ദ്രനിൽ സോഫ്‌റ്റ്‌ ലാൻഡ്‌ ചെയ്യിക്കുകയാണ്‌ ലക്ഷ്യം.

ഐഎസ്‌ആർഒയുടെ കരുത്തുറ്റ വിക്ഷേപണവാഹനമായ എൽവിഎം 3 യുടെ പുതിയ പതിപ്പിലാണ്‌ പേടകം ആദ്യഘട്ട താൽക്കാലിക ഭ്രമണപഥത്തിൽ എത്തുന്നത്‌. തുടർന്നുള്ള യാത്ര ലാൻഡറും റോവറും അടങ്ങുന്ന പേടകം ഒറ്റയ്‌ക്കാണ്‌. 3900 കിലോയുണ്ട്‌. ഈ ദൗത്യത്തിൽ ഓർബിറ്റർ ഇല്ലെന്ന പ്രത്യേകതയുമുണ്ട്‌. പകരം പ്രൊപ്പൽഷൻ മൊഡ്യൂളാണുള്ളത്‌. റോക്കറ്റിൽനിന്ന്‌ വേർപെടുന്ന പേടകത്തെ ചാന്ദ്ര പ്രതലത്തിന്‌ 100 കിലോമീറ്റർ അടുത്തെത്തിക്കുന്ന ചുമതലയാണ്‌ മൊഡ്യൂളിന്‌ ഉള്ളത്‌. തുടർന്ന്‌ ലാൻഡറും ഭൂമിയുമായുള്ള ആശയവിനിമയത്തിനുള്ള ‘ഇടനിലക്കാര’നാകും മൊഡ്യൂൾ. രണ്ടാം ചാന്ദ്രദൗത്യത്തിന്റെ ഭാഗമായുള്ള ഓർബിറ്റർ നിലവിൽ അവിടെ ഭ്രമണം ചെയ്യുന്നുമുണ്ട്‌.

<strong><a href="https://cdn.boolokam.com/articles/2023/07/FFFWWW.jpg"><img class="size-large wp-image-402528 aligncenter" src="https://cdn.boolokam.com/articles/2023/07/FFFWWW-1024x576.jpg" alt="" width="800" height="450" /></a>എൽവി എം 3</strong>

ജിഎസ്‌എൽവി മാർക്ക്‌ 3 എന്ന മുമ്പ്‌ അറിയപ്പെട്ട റോക്കറ്റിന്റെ പരിഷ്‌കരിച്ച പതിപ്പാണ്‌ എൽവിഎം 3. ഐഎസ്‌ആർഒയുടെ ഏറ്റവും കരുത്തുറ്റ വിക്ഷേപണവാഹനം. തിരുവനന്തപുരം വിഎസ്‌എസ്‌സിയാണ്‌ വികസിപ്പിച്ചത്‌. ഭൂസ്ഥിര ഭ്രമണപഥത്തിലേക്ക്‌ 4000 കിലോയിലധികമുള്ള ഉപഗ്രഹങ്ങളെയും താഴ്‌ന്ന ഭ്രമണപഥത്തിലേക്ക്‌ 10,000 കിലോയുള്ള ഉപഗ്രഹങ്ങളെയും വിക്ഷേപിക്കാനുള്ള ശേഷിയുണ്ട്‌. 43 മീറ്റർ നീളവും നാല്‌ മീറ്റർ വ്യാസവുമുള്ള ഈ റോക്കറ്റിന്‌ 640 മെട്രിക് ടൺ ഭാരമുണ്ട്‌.

<strong>ലക്ഷ്യങ്ങൾ</strong>

ലാൻഡറടക്കമുള്ള പരീക്ഷണ ഉപകരണങ്ങളെ സുരക്ഷിതമായി ചന്ദ്രനിൽ സോഫ്‌റ്റ്‌ ലാൻഡ്‌ ചെയ്യിക്കാനുള്ള ശേഷി നേടുക, ചന്ദ്രോപരിതലത്തിൽ സഞ്ചരിക്കാനും വിവരങ്ങൾ ശേഖരിക്കാനും അവ ഭൂമിയിലേക്ക്‌ അയക്കാനുമുള്ള റോവറിന്റെ ശേഷി പരിശോധിക്കുക, ഇതിനായി ഉപയോഗിക്കുന്ന സോഫ്‌റ്റ്‌വെയറുകൾ നാവിഗേഷൻ, ആശയവിനിമയ സംവിധാനങ്ങൾ എന്നിവയുടെ പരിശോധന തുടങ്ങിയവയാണ്‌ വിക്ഷേപണലക്ഷ്യങ്ങൾ. ചന്ദ്രനിലെ ജലസാന്നിധ്യം, മണ്ണിന്റെ ഘടന, സ്വാഭാവിക മൂലകങ്ങളുടെ അളവും വിന്യാസവും തുടങ്ങിയവയും പരിശോധിക്കും. ഭൂചലനംപോലെ ചന്ദ്രനിൽ അടിക്കടിയുണ്ടാകുന്ന ചലനപ്രതിഭാസങ്ങളെ വിലയിരുത്തും. ഭാവിദൗത്യങ്ങൾക്കുള്ള വിവരശേഖരണംകൂടിയാണ്‌ ഇത്‌.

<strong>രണ്ട്‌ ദൗത്യങ്ങൾ നൽകിയ പാഠം</strong>

രണ്ട്‌ ചാന്ദ്രദൗത്യങ്ങൾ നൽകിയ പാഠങ്ങളിൽ നിന്നാണ്‌ ഐഎസ്‌ആർഒ മൂന്നാം ദൗത്യത്തിലേക്ക്‌ എത്തുന്നത്‌. 2008 ൽ വിക്ഷേപിച്ച ചാന്ദ്രയാൻ ഒന്ന്‌ ഓർബിറ്റർ ദൗത്യമായിരുന്നെങ്കിലും ചന്ദ്രനെ പറ്റിയുള്ള നിർണായക വിവരങ്ങൾ അത്‌ ലഭ്യമാക്കി. ചന്ദ്രനിൽ ജലസാന്നിധ്യം കണ്ടെത്തിയത്‌ ഈ പേടകത്തിലെ പരീക്ഷണ ഉപകരണമായിരുന്നു. ചന്ദ്രന്റെ ഒരു അറ്റ്‌ലസ്‌ തയ്യാറാക്കാനുമായി. ആറുമാസ കാലാവധി നിശ്‌ചയിച്ചിരുന്ന പേടകം രണ്ട്‌ വർഷം ചന്ദ്രനെ ഭ്രമണം ചെയ്‌തു വിവരങ്ങൾ ശേഖരിച്ചു. ലാൻഡർ, റോവർ, ഓർബിറ്റർ എന്നിവയടങ്ങുന്ന ദൗത്യമായിരുന്നു 2019 ൽ വിക്ഷേപിച്ച ചാന്ദ്രയാൻ രണ്ട്‌. ചന്ദ്രന്റെ ദക്ഷിണ ധ്രുവത്തിൽ ലാൻഡർ ഇറക്കുകയായിരുന്നു ലക്ഷ്യം. എന്നാൽ ഇറങ്ങുന്നതിന്‌ നിമിഷങ്ങൾക്ക്‌ മുൻപ്‌ നിയന്ത്രണം നഷ്ടമായ ലാൻഡർ ഇടിച്ചിറങ്ങി തകർന്നു.

തകർച്ചക്കുള്ള സാങ്കേതിക കാരണങ്ങൾ വിശദമായി പഠിച്ച ശേഷം മാറ്റങ്ങൾ വരുത്തിയാണ്‌ ചാന്ദ്രയാൻ 3 രൂപകൽപന ചെയ്‌തത്‌. സ്വയം നിയന്ത്രിത സംവിധാനങ്ങൾക്കായുള്ള സോഫ്‌റ്റ്‌വെയറടക്കം പരിഷ്‌കരിച്ചു. സെക്കൻഡിൽ മൂന്ന്‌ മീറ്റർ വേഗത്തിൽ ലാൻഡ്‌ ചെയ്യിക്കാൻ കഴിയുന്ന രീതിയിലുള്ള എഞ്ചിനുകൾ ഉൾപ്പെടുത്തി. ഒപ്പം കൂടുതൽ ലേസർ സെൻസറുകളും. ഇന്ധനത്തിന്റെ അളവും വർധിപ്പിച്ചു. സൗരോർജ പാനലിന്റെ വിസ്‌തൃതിയും കൂട്ടി. ഇടിച്ചിറങ്ങിയാലും ആഘാതം കുറക്കുന്ന രീതിയിലാണ്‌ ലാന്ററിന്റെ കാലുകളുടെ രൂപകൽപന.


![ചന്ദ്രനെ ലക്ഷ്യമാക്കിയുള്ള ഐ എസ്‌ ആർ ഒയുടെ മൂന്നാം യാത്രയ്‌ക്കുള്ള അവസാനവട്ട ഒരുക്കങ്ങൾ പുരോഗമിക്കുകയാണ്‌](https://cdn.boolokam.com/articles/2023/07/FFFWWW-1024x576.jpg)**ചാന്ദ്രയാത്രയ്‌ക്ക് ഒരുങ്ങി** **Sabu Jose** ചന്ദ്രനെ ലക്ഷ്യമാക്കിയുള്ള ഐഎസ്‌ആർഒയുടെ മൂന്നാം യാത്രയ്‌ക്കുള്ള അവസാനവട്ട ഒരുക്കങ്ങൾ പുരോഗമിക്കുകയാണ്‌. രണ്ടാം ദൗത്യത്തിൽ അവസാന നിമിഷത്തിലുണ്ടായ പാളിച്ച പരിഹരിച്ചശേഷമാണ്‌ ഇക്കുറി കുതിക്കാനൊരുങ്ങുന്നത്‌. റോവറും ലാൻഡറും അടങ്ങുന്ന പേടകത്തെ കൃത്യമായി ചന്ദ്രനിൽ ഇറക്കാനാകുമെന്ന പൂർണ വിശ്വാസത്തിലാണ്‌ ശാസ്‌ത്രജ്ഞർ. ശ്രീഹരിക്കോട്ടയിലെ സതീഷ്‌ ധവാൻ സ്‌പേയ്‌സ്‌ സെന്ററിൽനിന്ന്‌ പതിനാലിനാണ്‌ ചാന്ദ്രയാൻ 3 വിക്ഷേപിക്കുക. പകൽ 2.35ന്‌ രണ്ടാമത്തെ വിക്ഷേപണത്തറയിൽനിന്ന്‌ എൽവിഎം 3 റോക്കറ്റ്‌ അരമണിക്കൂറിനുള്ളിൽ പേടകത്തെ ഭൂമിക്ക്‌ ചുറ്റുമുള്ള താൽക്കാലിക ഭ്രമണപഥത്തിൽ എത്തിക്കും. തുടർന്ന്‌ പടിപടിയായി പഥം ഉയർത്തി പേടകത്തെ ചന്ദ്രനിലേക്ക്‌ തൊടുത്തുവിടും. ദീർഘയാത്ര്‌ക്കുശേഷം ആഗസ്ത്‌ അവസാനവാരം പേടകം ചാന്ദ്രപഥത്തിൽ എത്തും. തുടർന്ന്‌ ചാന്ദ്രപ്രതലത്തിന്‌ 100 കിലോമീറ്റർ അരികിലേക്ക്‌ എത്തും. ഇവിടെനിന്ന്‌ വേഗത കുറച്ച്‌ 23ന്‌ ചന്ദ്രനിൽ സോഫ്‌റ്റ്‌ ലാൻഡ്‌ ചെയ്യിക്കുകയാണ്‌ ലക്ഷ്യം. ഐഎസ്‌ആർഒയുടെ കരുത്തുറ്റ വിക്ഷേപണവാഹനമായ എൽവിഎം 3 യുടെ പുതിയ പതിപ്പിലാണ്‌ പേടകം ആദ്യഘട്ട താൽക്കാലിക ഭ്രമണപഥത്തിൽ എത്തുന്നത്‌. തുടർന്നുള്ള യാത്ര ലാൻഡറും റോവറും അടങ്ങുന്ന പേടകം ഒറ്റയ്‌ക്കാണ്‌. 3900 കിലോയുണ്ട്‌. ഈ ദൗത്യത്തിൽ ഓർബിറ്റർ ഇല്ലെന്ന പ്രത്യേകതയുമുണ്ട്‌. പകരം പ്രൊപ്പൽഷൻ മൊഡ്യൂളാണുള്ളത്‌. റോക്കറ്റിൽനിന്ന്‌ വേർപെടുന്ന പേടകത്തെ ചാന്ദ്ര പ്രതലത്തിന്‌ 100 കിലോമീറ്റർ അടുത്തെത്തിക്കുന്ന ചുമതലയാണ്‌ മൊഡ്യൂളിന്‌ ഉള്ളത്‌. തുടർന്ന്‌ ലാൻഡറും ഭൂമിയുമായുള്ള ആശയവിനിമയത്തിനുള്ള ‘ഇടനിലക്കാര’നാകും മൊഡ്യൂൾ. രണ്ടാം ചാന്ദ്രദൗത്യത്തിന്റെ ഭാഗമായുള്ള ഓർബിറ്റർ നിലവിൽ അവിടെ ഭ്രമണം ചെയ്യുന്നുമുണ്ട്‌. **[](https://cdn.boolokam.com/articles/2023/07/FFFWWW.jpg)എൽവി എം 3** ജിഎസ്‌എൽവി മാർക്ക്‌ 3 എന്ന മുമ്പ്‌ അറിയപ്പെട്ട റോക്കറ്റിന്റെ പരിഷ്‌കരിച്ച പതിപ്പാണ്‌ എൽവിഎം 3. ഐഎസ്‌ആർഒയുടെ ഏറ്റവും കരുത്തുറ്റ വിക്ഷേപണവാഹനം. തിരുവനന്തപുരം വിഎസ്‌എസ്‌സിയാണ്‌ വികസിപ്പിച്ചത്‌. ഭൂസ്ഥിര ഭ്രമണപഥത്തിലേക്ക്‌ 4000 കിലോയിലധികമുള്ള ഉപഗ്രഹങ്ങളെയും താഴ്‌ന്ന ഭ്രമണപഥത്തിലേക്ക്‌ 10,000 കിലോയുള്ള ഉപഗ്രഹങ്ങളെയും വിക്ഷേപിക്കാനുള്ള ശേഷിയുണ്ട്‌. 43 മീറ്റർ നീളവും നാല്‌ മീറ്റർ വ്യാസവുമുള്ള ഈ റോക്കറ്റിന്‌ 640 മെട്രിക് ടൺ ഭാരമുണ്ട്‌. **ലക്ഷ്യങ്ങൾ** ലാൻഡറടക്കമുള്ള പരീക്ഷണ ഉപകരണങ്ങളെ സുരക്ഷിതമായി ചന്ദ്രനിൽ സോഫ്‌റ്റ്‌ ലാൻഡ്‌ ചെയ്യിക്കാനുള്ള ശേഷി നേടുക, ചന്ദ്രോപരിതലത്തിൽ സഞ്ചരിക്കാനും വിവരങ്ങൾ ശേഖരിക്കാനും അവ ഭൂമിയിലേക്ക്‌ അയക്കാനുമുള്ള റോവറിന്റെ ശേഷി പരിശോധിക്കുക, ഇതിനായി ഉപയോഗിക്കുന്ന സോഫ്‌റ്റ്‌വെയറുകൾ നാവിഗേഷൻ, ആശയവിനിമയ സംവിധാനങ്ങൾ എന്നിവയുടെ പരിശോധന തുടങ്ങിയവയാണ്‌ വിക്ഷേപണലക്ഷ്യങ്ങൾ. ചന്ദ്രനിലെ ജലസാന്നിധ്യം, മണ്ണിന്റെ ഘടന, സ്വാഭാവിക മൂലകങ്ങളുടെ അളവും വിന്യാസവും തുടങ്ങിയവയും പരിശോധിക്കും. ഭൂചലനംപോലെ ചന്ദ്രനിൽ അടിക്കടിയുണ്ടാകുന്ന ചലനപ്രതിഭാസങ്ങളെ വിലയിരുത്തും. ഭാവിദൗത്യങ്ങൾക്കുള്ള വിവരശേഖരണംകൂടിയാണ്‌ ഇത്‌. **രണ്ട്‌ ദൗത്യങ്ങൾ നൽകിയ പാഠം** രണ്ട്‌ ചാന്ദ്രദൗത്യങ്ങൾ നൽകിയ പാഠങ്ങളിൽ നിന്നാണ്‌ ഐഎസ്‌ആർഒ മൂന്നാം ദൗത്യത്തിലേക്ക്‌ എത്തുന്നത്‌. 2008 ൽ വിക്ഷേപിച്ച ചാന്ദ്രയാൻ ഒന്ന്‌ ഓർബിറ്റർ ദൗത്യമായിരുന്നെങ്കിലും ചന്ദ്രനെ പറ്റിയുള്ള നിർണായക വിവരങ്ങൾ അത്‌ ലഭ്യമാക്കി. ചന്ദ്രനിൽ ജലസാന്നിധ്യം കണ്ടെത്തിയത്‌ ഈ പേടകത്തിലെ പരീക്ഷണ ഉപകരണമായിരുന്നു. ചന്ദ്രന്റെ ഒരു അറ്റ്‌ലസ്‌ തയ്യാറാക്കാനുമായി. ആറുമാസ കാലാവധി നിശ്‌ചയിച്ചിരുന്ന പേടകം രണ്ട്‌ വർഷം ചന്ദ്രനെ ഭ്രമണം ചെയ്‌തു വിവരങ്ങൾ ശേഖരിച്ചു. ലാൻഡർ, റോവർ, ഓർബിറ്റർ എന്നിവയടങ്ങുന്ന ദൗത്യമായിരുന്നു 2019 ൽ വിക്ഷേപിച്ച ചാന്ദ്രയാൻ രണ്ട്‌. ചന്ദ്രന്റെ ദക്ഷിണ ധ്രുവത്തിൽ ലാൻഡർ ഇറക്കുകയായിരുന്നു ലക്ഷ്യം. എന്നാൽ ഇറങ്ങുന്നതിന്‌ നിമിഷങ്ങൾക്ക്‌ മുൻപ്‌ നിയന്ത്രണം നഷ്ടമായ ലാൻഡർ ഇടിച്ചിറങ്ങി തകർന്നു. തകർച്ചക്കുള്ള സാങ്കേതിക കാരണങ്ങൾ വിശദമായി പഠിച്ച ശേഷം മാറ്റങ്ങൾ വരുത്തിയാണ്‌ ചാന്ദ്രയാൻ 3 രൂപകൽപന ചെയ്‌തത്‌. സ്വയം നിയന്ത്രിത സംവിധാനങ്ങൾക്കായുള്ള സോഫ്‌റ്റ്‌വെയറടക്കം പരിഷ്‌കരിച്ചു. സെക്കൻഡിൽ മൂന്ന്‌ മീറ്റർ വേഗത്തിൽ ലാൻഡ്‌ ചെയ്യിക്കാൻ കഴിയുന്ന രീതിയിലുള്ള എഞ്ചിനുകൾ ഉൾപ്പെടുത്തി. ഒപ്പം കൂടുതൽ ലേസർ സെൻസറുകളും. ഇന്ധനത്തിന്റെ അളവും വർധിപ്പിച്ചു. സൗരോർജ പാനലിന്റെ വിസ്‌തൃതിയും കൂട്ടി. ഇടിച്ചിറങ്ങിയാലും ആഘാതം കുറക്കുന്ന രീതിയിലാണ്‌ ലാന്ററിന്റെ കാലുകളുടെ രൂപകൽപന.
